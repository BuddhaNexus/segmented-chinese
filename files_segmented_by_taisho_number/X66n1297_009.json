{
    "X66n1297_009:0334b03": "宗鑑法林卷九",
    "X66n1297_009:0334b05": "集雲堂　編",
    "X66n1297_009:0334b06": "大鑒下一世",
    "X66n1297_009:0334b07": "衡州南嶽懷讓禪師(大鑒能嗣)初參六祖。祖曰甚處來。",
    "X66n1297_009:0334b08": "師曰嵩山來。祖曰什麼物恁麼來。師曰說似一物",
    "X66n1297_009:0334b09": "即不中。祖曰還可修證否。師曰。修證即不無。染污",
    "X66n1297_009:0334b10": "即不得。祖曰。祇此不染污。諸佛之所護念。汝既如",
    "X66n1297_009:0334b11": "是。吾亦如是。",
    "X66n1297_009:0334b12": "[車*度]轢參云。南嶽道說似一物即不中。與麼那六祖道",
    "X66n1297_009:0334b13": "我亦如是。臉皮厚多少。",
    "X66n1297_009:0334b14": "玉在池中蓮出水。污染不能絕方比。大家如是若承",
    "X66n1297_009:0334b15": "當。洞庭一夜秋風起。(佛印元)",
    "X66n1297_009:0334b16": "嵩頂來來恁麼來。不中一物早塵埃。便歸南嶽磨甎",
    "X66n1297_009:0334b17": "片。照得追風馬子回。(佛國白)",
    "X66n1297_009:0334b18": "說似一物即不中。八年方契賣柴翁。大都模[打-丁+羕]無多",
    "X66n1297_009:0334b19": "子。歷劫如何用得窮。(朴翁銛)",
    "X66n1297_009:0334b20": "直言發足自嵩山。蕩蕩乾坤任往還。一物尚無寧有",
    "X66n1297_009:0334b21": "似。倚天長劍逼人寒。(無際派)",
    "X66n1297_009:0334b22": "堂堂日用妙無痕。纔涉纖毫即是塵。照水銀蟾沉夜",
    "X66n1297_009:0334b23": "魄。戀花香蜨醉芳魂。(仰山欽)",
    "X66n1297_009:0334b24": "遠來意氣甚揚揚。問著何如雪上霜。早向太陽門外",
    "X66n1297_009:0334c01": "立。何須撥火更燒湯。(憨山清)",
    "X66n1297_009:0334c02": "甚麼物。恁麼來。鵓鳩啄食近生臺。等閒動著忙飛去。",
    "X66n1297_009:0334c03": "露柱空耽石女胎。(漢關喻)",
    "X66n1297_009:0334c04": "南嶽因馬祖住傳法院常日坐禪。師問大德坐禪",
    "X66n1297_009:0334c05": "圖什麼。曰圖作佛。師乃取一甎於彼院前磨。祖問",
    "X66n1297_009:0334c06": "磨此何為。師曰磨作鏡。曰磨甎豈得成鏡。師曰坐",
    "X66n1297_009:0334c07": "禪豈得成佛。曰如何即是。師曰。如牛駕車。車若不",
    "X66n1297_009:0334c08": "行。打車即是。打牛即是。祖於是悟旨。",
    "X66n1297_009:0334c09": "法林音徵云。馬祖為復悟打車耶。悟打牛耶。乃撫掌",
    "X66n1297_009:0334c10": "呵呵大笑。",
    "X66n1297_009:0334c11": "磨甎作鏡慕同音。來問分明示本心。纔喚木人回面",
    "X66n1297_009:0334c12": "指。泥牛耕出古黃金。(汾陽昭)",
    "X66n1297_009:0334c13": "磨甎作鏡不為難。忽地生光照大千。堪笑坐禪求佛",
    "X66n1297_009:0334c14": "者。至今牛上更加鞭。(佛印元)",
    "X66n1297_009:0334c15": "磨甎作鏡。相席打令。一切魚龍。知水為命。(旻古佛)",
    "X66n1297_009:0334c16": "車牛腦後痛加鞭。棄却黃金抱[鹿*瓦]甎。逐惡隨邪至今",
    "X66n1297_009:0334c17": "日。即非心佛錯流傳。(笑翁堪)",
    "X66n1297_009:0334c18": "平生心膽向人傾。過犯彌天已不輕。帶累馬師胡亂",
    "X66n1297_009:0334c19": "後。至今錯認定盤星。(松源岳)",
    "X66n1297_009:0334c20": "萬法俱忘百念灰。等閒驀鼻拽將回。鏡光一點明如",
    "X66n1297_009:0334c21": "日。直得木人心眼開。(雪巖欽)",
    "X66n1297_009:0334c22": "龍驤驥足困鹽車。未遇孫陽尚滯途。拽脫繩頭鞭一",
    "X66n1297_009:0334c23": "擿。風蹄索索電光驅。(平陽忞)",
    "X66n1297_009:0334c24": "南嶽因僧問。如鏡鑄像。像成後鏡光向什麼處去。",
    "X66n1297_009:0335a01": "師曰。如大德為童子時。相貌何在。曰。祇如像成後。",
    "X66n1297_009:0335a02": "為什麼不鑒照。師曰。雖然不鑒照。瞞它一點不得。",
    "X66n1297_009:0335a03": "法眼益別云。阿那箇是大德鑄成底像。　寶壽方云。",
    "X66n1297_009:0335a04": "大小南嶽。箋釋不易。雪峯則不然。如鏡鑄像。像成後",
    "X66n1297_009:0335a05": "光向什麼處去。待他眼目定動。劈脊便打。",
    "X66n1297_009:0335a06": "髑髏裏眼見猶在。枯木中龍聲更狂。打破虗空光境",
    "X66n1297_009:0335a07": "盡。箇中別有好商量。(慈受深)",
    "X66n1297_009:0335a08": "問處鉤深答更幽。就身打劫最風流。要知一點難瞞",
    "X66n1297_009:0335a09": "處。江上數峰青欲浮。(掩室開)",
    "X66n1297_009:0335a10": "槎枒古幹鎖莓苔。霽日相看玉蕊開。常恨春歸無覓",
    "X66n1297_009:0335a11": "處。不知轉入此中來。(雪刃起)",
    "X66n1297_009:0335a12": "南嶽因馬祖闡化江西。遣僧往探乃命曰。待伊上",
    "X66n1297_009:0335a13": "堂時但問作麼生。伊道底語記將來。僧至一如教",
    "X66n1297_009:0335a14": "問。祖曰。自從胡亂後。三十年不少鹽醬。僧回舉似",
    "X66n1297_009:0335a15": "師。師深肎之。",
    "X66n1297_009:0335a16": "徑山杲云。雲門即不然。夜夢不祥。書門大吉。　天寧",
    "X66n1297_009:0335a17": "琦云。我若作大師。纔見者僧出來。便下禪床擒住痛",
    "X66n1297_009:0335a18": "與一頓。教他歸去舉似南嶽。且顯師承有據。自家眼",
    "X66n1297_009:0335a19": "目分明。祇如徑山恁麼道。與馬祖是同是別。何如黑",
    "X66n1297_009:0335a20": "漆屏風上。更寫盧仝月蝕詩。　伏龍長云。破驢脊上",
    "X66n1297_009:0335a21": "足蒼蠅。　大覺昇云。義出豐年。還他馬祖。未免帶累",
    "X66n1297_009:0335a22": "南嶽。懸挂心頭。",
    "X66n1297_009:0335a23": "胡亂三十年。不曾少鹽醬。江西馬大師。南嶽讓和尚。",
    "X66n1297_009:0335a24": "(鼓山珪)",
    "X66n1297_009:0335b01": "見得分明識得親。舉來猶自涉途程。直饒不犯毫芒",
    "X66n1297_009:0335b02": "者。也是拈[飢-几+追]舐指人。(徑山杲)",
    "X66n1297_009:0335b03": "家貧連子屈。事急不由人。開口露拴索。郎當累近鄰。",
    "X66n1297_009:0335b04": "(或菴體)",
    "X66n1297_009:0335b05": "石火光中驗正邪。等閒拈却眼中沙。自從不曾少鹽",
    "X66n1297_009:0335b06": "醬。敢保渠儂未到家。(木庵永)",
    "X66n1297_009:0335b07": "既已知梅熟。何當復探為。欲令香闔國。故使猛風吹。",
    "X66n1297_009:0335b08": "(雪燄瑞)",
    "X66n1297_009:0335b09": "掃盡狼煙志未休。晴空白日使人愁。太平不挂將軍",
    "X66n1297_009:0335b10": "印。擿劍懸戈始徹頭。(無異來)",
    "X66n1297_009:0335b11": "自住山來不自欺。奇花灼灼草離離。就中多少閒情",
    "X66n1297_009:0335b12": "緒。除却衡山誰可知。(持平涇)",
    "X66n1297_009:0335b13": "大鑒下二世",
    "X66n1297_009:0335b14": "江西馬祖道一禪師(南嶽讓嗣)因僧問和尚為什麼說",
    "X66n1297_009:0335b15": "即心即佛。師曰為止小兒嗁。曰嗁止後如何。師曰",
    "X66n1297_009:0335b16": "非心非佛。曰除此二種人來如何指示。師曰向伊",
    "X66n1297_009:0335b17": "道不是物。曰忽遇其中人來時如何。師曰教伊體",
    "X66n1297_009:0335b18": "會大道。",
    "X66n1297_009:0335b19": "黃蘗琦云。即心即佛。頭上安頭。非心非佛。無繩自縛。",
    "X66n1297_009:0335b20": "不是心不是佛不是物。泥裏洗土塊。良久云。土曠人",
    "X66n1297_009:0335b21": "稀。相逢者少。",
    "X66n1297_009:0335b22": "百萬雄兵出。將軍獵渭城。不閒弓矢力。斜漢月初生。",
    "X66n1297_009:0335b23": "(翠真巖)",
    "X66n1297_009:0335b24": "兔角不用有。牛角不用無。有無不是處。馨香滿道途。",
    "X66n1297_009:0335c01": "(艸堂清)",
    "X66n1297_009:0335c02": "風勁葉頻落。山高日易沉。座中人不見。窻外白雲深。",
    "X66n1297_009:0335c03": "(長靈卓)",
    "X66n1297_009:0335c04": "素琴張午月。流水落花深。寂聽希聲徹。冷冷太古音。",
    "X66n1297_009:0335c05": "(佛心才)",
    "X66n1297_009:0335c06": "韶光三月景和融。錦繡山川處處同。碧瓦曉烟寒食",
    "X66n1297_009:0335c07": "雨。朱簾晴卷杏花風。(慈受深)",
    "X66n1297_009:0335c08": "敲之即響。聽則無聲。嚴冬汗溼。酷熱冰清。試問道途",
    "X66n1297_009:0335c09": "來往客。長安去此幾多程。(黃龍震)",
    "X66n1297_009:0335c10": "鐵牛耕破洞中天。桃花片片出深源。秦人一去無消",
    "X66n1297_009:0335c11": "息。千古峰巒色轉鮮。(雪竇宗)",
    "X66n1297_009:0335c12": "即心即佛。眉拕地。非心非佛。眼雙橫。蝴蝶夢中家萬",
    "X66n1297_009:0335c13": "里。子規枝上月三更。(瞎堂遠)",
    "X66n1297_009:0335c14": "一蔟人煙島外村。落花流水月黃昏。百川到海應須",
    "X66n1297_009:0335c15": "住。畢竟何曾別有源。(鐵山仁)",
    "X66n1297_009:0335c16": "馬祖因僧問如何是佛。師曰即心即佛。",
    "X66n1297_009:0335c17": "高峰妙云。眾中商量皆謂心本是佛。佛外無心。故云",
    "X66n1297_009:0335c18": "即心是佛。苦哉苦哉。若作者般見解。明朝後日喫鐵",
    "X66n1297_009:0335c19": "棒有分在。既然如是。合作麼生。石壓笋斜出。巖懸花",
    "X66n1297_009:0335c20": "倒生。",
    "X66n1297_009:0335c21": "即心即佛。鐵牛無骨。戲海獰龍。摩天俊鶻。西江吸盡",
    "X66n1297_009:0335c22": "未為奇。火裏生蓮香拂拂。(南堂靜)",
    "X66n1297_009:0335c23": "即心即佛。龍入蛇窟。出將入相。安邦定國。(石頭回)",
    "X66n1297_009:0335c24": "即心便是佛。嫦娥不畵眉。纔將赦粉污。妍好却成媸。",
    "X66n1297_009:0336a01": "(天目禮)",
    "X66n1297_009:0336a02": "即心是佛。磇霜狼毒。起死回生。不消一服。(環溪一)",
    "X66n1297_009:0336a03": "硬似純鋼爛似泥。甜如巖蜜毒如磇。囫圇吞又囫圇",
    "X66n1297_009:0336a04": "吐。賺殺江西馬簸箕。(中峰本)",
    "X66n1297_009:0336a05": "之乎者也已焉哉。七字相當是秀才。稍有一毫安不",
    "X66n1297_009:0336a06": "穩。鐵山當面勢崔嵬。(半菴旦)",
    "X66n1297_009:0336a07": "誰家飯。挂空囊。指與小兒令看。解開祇見是灰。當下",
    "X66n1297_009:0336a08": "命根便斷。(開善謙)",
    "X66n1297_009:0336a09": "馬祖因僧問如何是佛。師曰非心非佛。",
    "X66n1297_009:0336a10": "碧海珠。荊山璧。曜乾坤。誰別識。利刀剪却無根樹。萬",
    "X66n1297_009:0336a11": "疊峰巒斂烟霧。(圓悟勤)",
    "X66n1297_009:0336a12": "賣盡田園徹骨貧。不知何處可容身。樓頭浪蕩無拘",
    "X66n1297_009:0336a13": "檢。鐵笛橫吹過洞庭。(開善謙)",
    "X66n1297_009:0336a14": "二月風光景氣浮。少年公子御街遊。銀床踞坐傾盃",
    "X66n1297_009:0336a15": "樂。三箇孩兒打馬毬。(牧庵忠)",
    "X66n1297_009:0336a16": "非佛非心絕謂情。玄途鳥道急回程。爍迦羅眼存機",
    "X66n1297_009:0336a17": "變。莫守寒巖異草青。(南巖勝)",
    "X66n1297_009:0336a18": "馬祖非心非佛。直下更無窠窟。今年樹上核桃。勝似",
    "X66n1297_009:0336a19": "去年柑橘。(正堂辨)",
    "X66n1297_009:0336a20": "大地眾生成正覺。百千諸佛墮泥犂。休將此話頻頻",
    "X66n1297_009:0336a21": "舉。却恐閻家老子知。(中峰本)",
    "X66n1297_009:0336a22": "馬祖因百丈南泉西堂隨侍翫月。師乃問正當恁",
    "X66n1297_009:0336a23": "麼時如何。堂曰正好供養。丈曰正好修行。泉拂袖",
    "X66n1297_009:0336a24": "便去。師曰經入藏。禪歸海。惟有普願獨超物外。",
    "X66n1297_009:0336b01": "翠巖真云。神鼎叔翁云祇為老婆心切。翠巖即不然。",
    "X66n1297_009:0336b02": "垂萬里鉤駐千里烏騅。布漫天網打衝浪巨鱗。還有",
    "X66n1297_009:0336b03": "麼。有則衝浪來相見。如無且歸巖下待月明。　泐潭",
    "X66n1297_009:0336b04": "清云。是則全是。非則全非。神鼎道老婆心切。大似金",
    "X66n1297_009:0336b05": "沙混雜。玉石難分。祇如馬祖末後恁麼道。甚處是老",
    "X66n1297_009:0336b06": "婆心切。不省者箇意。修行徒苦辛。　開福寧云。馬大",
    "X66n1297_009:0336b07": "師等閒舒卷妙手天然。也是貪觀雲裏雁。失却渡頭",
    "X66n1297_009:0336b08": "船。若人檢點得出。披毛遊火聚。戴角溷塵泥。其或見",
    "X66n1297_009:0336b09": "處朦朧。為你下箇註脚。經入藏禪歸海。未是衲僧親",
    "X66n1297_009:0336b10": "到底。拂袖前行歸去來。擊碎重關門大啟。還有見馬",
    "X66n1297_009:0336b11": "師者麼。良久云。休休。長安夜夜家家月。幾處笙歌幾",
    "X66n1297_009:0336b12": "處愁。　虎丘隆云。馬駒蹋殺天下人。一摑直須一掌",
    "X66n1297_009:0336b13": "血。三大老各展家風。不覺翻成老婆心切。藂林浩浩",
    "X66n1297_009:0336b14": "商量。總道翫月話奇特。檢點將來。克由尀耐。何故。三",
    "X66n1297_009:0336b15": "人證龜成鱉。　靈隱嶽於正好供養處云。望梅止渴。",
    "X66n1297_009:0336b16": "正好修行處云。金不博金。拂袖便行處云。祇得一橛。",
    "X66n1297_009:0336b17": "獨超物外處云。唵摩呢達尼吽癹吒。復云。者一夥破",
    "X66n1297_009:0336b18": "落戶。鼻孔總被穿却了也。你諸人向什麼處出氣。",
    "X66n1297_009:0336b19": "　烏石道云。百丈西堂說到行不到。南泉行到說不到。",
    "X66n1297_009:0336b20": "總須喫棒有分。祇如馬祖恁麼道。還有優劣也無。以",
    "X66n1297_009:0336b21": "拂子打圓相云。幸然明似鏡。何用曲如鉤。擊拂子。",
    "X66n1297_009:0336b22": "經入藏。禪歸海。惟有普願獨超物外。(咄)祇有照壁月。",
    "X66n1297_009:0336b23": "且無吹葉風。(照覺總)",
    "X66n1297_009:0336b24": "經入藏。禪歸海。稽首歸依。合掌頂戴。王老師。超物外。",
    "X66n1297_009:0336c01": "二十年前恁麼來。而今去盡閒光彩。(天童覺)",
    "X66n1297_009:0336c02": "國清才子貴。家富小兒嬌。大家出隻手。彼此不相饒。",
    "X66n1297_009:0336c03": "(徑山杲)",
    "X66n1297_009:0336c04": "古渡無風直下鉤。絲綸意在得鯨鰲。馬師言下揚家",
    "X66n1297_009:0336c05": "醜。千古兒孫草裏遊。(湛堂深)",
    "X66n1297_009:0336c06": "諸子營家各自肥。就中一箇正堪悲。滿籃盛墨無人",
    "X66n1297_009:0336c07": "買。半夜持歸染皁衣。(大歇謙)",
    "X66n1297_009:0336c08": "諸子生涯各有成。從來孝順兩邊生。貪歡一夜渾家",
    "X66n1297_009:0336c09": "樂。失曉連忙打五更。(無準範)",
    "X66n1297_009:0336c10": "窮源底是一家親。倜儻丰標壓四隣。拽斷傀儡棚上",
    "X66n1297_009:0336c11": "索。驀然鸚鵡過西秦。(無異來)",
    "X66n1297_009:0336c12": "藏山於澤澤藏舟。天下無藏貫九流。兩手攃開隨步",
    "X66n1297_009:0336c13": "樂。騰騰三界不拘留。(費隱容)",
    "X66n1297_009:0336c14": "相將月下話家常。孝順多嬌忤逆狂。天曉不知何處",
    "X66n1297_009:0336c15": "去。至今愁殺夜行郎。(慧山海)",
    "X66n1297_009:0336c16": "馬祖因僧問。離四句。絕百非。請師直指西來意。師",
    "X66n1297_009:0336c17": "曰。我今日勞倦。不能為汝說。問取智藏去。僧去問",
    "X66n1297_009:0336c18": "藏。藏曰何不問和尚。曰和尚教來問。藏曰我今日",
    "X66n1297_009:0336c19": "頭痛。不能為汝說。問取海兄去。僧問海。海曰我到",
    "X66n1297_009:0336c20": "者裏却不會。僧回舉似師。師曰。藏頭白。海頭黑。",
    "X66n1297_009:0336c21": "溈山喆云。者僧與麼問。馬師與麼答。離四句絕百非。",
    "X66n1297_009:0336c22": "智藏海兄都不知。會麼。不見道馬駒蹋殺天下人。",
    "X66n1297_009:0336c23": "　五祖演云。馬大師無著慚惶處。祇道得箇藏頭白海",
    "X66n1297_009:0336c24": "頭黑。者僧擔一擔懵懂。換得一箇不會。若也眼似流",
    "X66n1297_009:0337a01": "星。多少人失錢遭罪。　高峰妙云。馬師父子一門。非",
    "X66n1297_009:0337a02": "特佛口蛇心。亦善六韜三略。者僧若無諸葛孔明之",
    "X66n1297_009:0337a03": "作。管取喪身失命。　龍池傳云。三大老被箇挑脚漢",
    "X66n1297_009:0337a04": "弄得家反宅亂。至今父子不。和還有解交者麼。擲拄",
    "X66n1297_009:0337a05": "杖。　靈巖儲云。當大寵而不驚。臨大亂而不怖。非經",
    "X66n1297_009:0337a06": "天下之大經。握乾坤之化育。尚不能運籌帷幄決勝",
    "X66n1297_009:0337a07": "千里。又何敢望篤恭而天下平。馬家父子如排百萬",
    "X66n1297_009:0337a08": "雄師大陣。咳唾之下全軍就縛。何術而致之哉。",
    "X66n1297_009:0337a09": "藏頭白。海頭黑。明眼衲僧會不得。馬駒蹋殺天下人。",
    "X66n1297_009:0337a10": "臨濟未是白拈賊。離四句。絕百非。天上人間惟我知。",
    "X66n1297_009:0337a11": "(雪竇顯)",
    "X66n1297_009:0337a12": "湘靈二女神仙格。笑倚朱門香陌陌。一抹&#;[赤*支]透臉",
    "X66n1297_009:0337a13": "紅。更加十分天真色。(佛鑒懃)",
    "X66n1297_009:0337a14": "四句百非皆杜絕。陽春白雪唱彌高。風清月皎無雲",
    "X66n1297_009:0337a15": "夜。誰把吹毛換寶刀。(南華昺)",
    "X66n1297_009:0337a16": "短帽輕衫宮[打-丁+羕]窄。舞徧胡笳十八拍。曲罷酒闌猶未",
    "X66n1297_009:0337a17": "歸。歸來月色和雲白。(瞎堂遠)",
    "X66n1297_009:0337a18": "百非路絕透離微。四句情忘發上機。竹密不妨流水",
    "X66n1297_009:0337a19": "過。山高豈礙白雲飛。(足庵鑒)",
    "X66n1297_009:0337a20": "藥之作病鑑乎前聖。病之作醫必也其誰。白頭黑頭",
    "X66n1297_009:0337a21": "兮克家之子。有句無句兮截流之機。堂堂坐斷舌頭",
    "X66n1297_009:0337a22": "路。應笑毗耶老古錐。(宏智覺)",
    "X66n1297_009:0337a23": "花塢春風滿袖香。紅紅白白兩相當。那堪更有多情",
    "X66n1297_009:0337a24": "者。麥笛一聲過野塘。(青獅信)",
    "X66n1297_009:0337b01": "自蹋千峰最上層。生涯日拙百無能。絕交何用區區",
    "X66n1297_009:0337b02": "論。故舊今看祇一藤。(木陳忞)",
    "X66n1297_009:0337b03": "殘花落盡鳥聲悲。一種春愁逐亂絲。妾臥空床腸斷",
    "X66n1297_009:0337b04": "絕。郎征塞北那能知。(紫嶠[泳-永+脅])",
    "X66n1297_009:0337b05": "綠暗紅菲壓帝城。不禁簾外囀嬌鶯。陳妃何事心如",
    "X66n1297_009:0337b06": "鐵。猶悵長門不見春。(鏡堂清)",
    "X66n1297_009:0337b07": "單槍疋馬入重城。金鼓轟轟四路聞。不覺狂風天地",
    "X66n1297_009:0337b08": "黯。回頭無處不消魂。(法林音二)",
    "X66n1297_009:0337b09": "風蕭蕭又雨蕭蕭。春盡啼鵑引舊條。隔岸凄清雲影",
    "X66n1297_009:0337b10": "斷。一輪紅日半橫橋。",
    "X66n1297_009:0337b11": "馬祖因百丈侍遊山次。見野鴨飛過。師曰是甚麼。",
    "X66n1297_009:0337b12": "曰野鴨子。師曰甚麼處去也。曰飛過去也。師乃杻",
    "X66n1297_009:0337b13": "丈鼻。丈負痛失聲曰阿耶耶阿耶耶。師曰又道飛",
    "X66n1297_009:0337b14": "過去也。丈契悟。",
    "X66n1297_009:0337b15": "中峰本云。設錦穽以陷獸。垂香餌以釣魚。惟善作者",
    "X66n1297_009:0337b16": "能之。馬祖擬獲一禽。深入荒艸。費盡腕力。打破半邊",
    "X66n1297_009:0337b17": "鐵網。豈善作者哉。　寶壽方云。大小馬師可謂功不",
    "X66n1297_009:0337b18": "浪施。然所獲亦莫過是箇野鴨子。若是箇衝天俊鶻。",
    "X66n1297_009:0337b19": "馬師自己還得無事也未。",
    "X66n1297_009:0337b20": "野鴨子。知何許。馬師見來相共語。話盡山雲海月情。",
    "X66n1297_009:0337b21": "依前不會還飛去。却把住。道道。(雪竇顯)",
    "X66n1297_009:0337b22": "流水有西東。蘆花無背向。沙鳥忽飛來。漁人驚夜唱。",
    "X66n1297_009:0337b23": "誰道月明無處尋。元來祇在秋江上。(上方益)",
    "X66n1297_009:0337b24": "野鴨群飛勢莫留。瞥然一過已高秋。和聲扭著平生",
    "X66n1297_009:0337c01": "痛。短綆毋勞繫鼻頭。(佛燈珣)",
    "X66n1297_009:0337c02": "野鴨從空過。張三逢李大。岸上繫孤舟。黃牛解拽磨。",
    "X66n1297_009:0337c03": "(白楊順)",
    "X66n1297_009:0337c04": "心燈不可付。祖印亦難傳。野鴨飛過去。扭得鼻頭穿。",
    "X66n1297_009:0337c05": "(橫川珙)",
    "X66n1297_009:0337c06": "馬祖因百丈遊山回侍寮。哀哀大哭。同事問汝憶",
    "X66n1297_009:0337c07": "父母耶。丈曰無。曰被人罵耶。丈曰無。曰汝哭作麼。",
    "X66n1297_009:0337c08": "丈曰我鼻孔被大師扭得痛不徹。曰有甚因緣不",
    "X66n1297_009:0337c09": "契。丈曰你問取和尚去。同事問海侍者。有何因緣",
    "X66n1297_009:0337c10": "不契在寮中哭。師曰。是伊會也。你自問取。同事歸",
    "X66n1297_009:0337c11": "曰。和尚道汝會也。教我問汝。丈乃呵呵大笑。同事",
    "X66n1297_009:0337c12": "曰適來哭如今為甚却笑。丈曰適來哭如今笑。",
    "X66n1297_009:0337c13": "三峰藏云。雙舄朝天。",
    "X66n1297_009:0337c14": "一回思想一傷神。不覺翻然笑轉新。雲在嶺頭閒不",
    "X66n1297_009:0337c15": "徹。水流澗底太忙生。(龍門遠)",
    "X66n1297_009:0337c16": "有時笑。有時哭。悲喜交并暗催促。此理如何舉向人。",
    "X66n1297_009:0337c17": "斷絃須是鸞膠續。(徑山杲)",
    "X66n1297_009:0337c18": "有時笑兮有時哭。調高和寡難拘束。一派清音徹九",
    "X66n1297_009:0337c19": "天。風前誰解聯芳躅。(妙峰善)",
    "X66n1297_009:0337c20": "哭不徹。笑不徹。倒腹傾腸向君說。父子非親知不知。",
    "X66n1297_009:0337c21": "擡頭腦後三斤鐵。(松源岳)",
    "X66n1297_009:0337c22": "變棋局。反攻藥。快便乘時。不費餘略。痛處重加是利",
    "X66n1297_009:0337c23": "錐。眼開始見鼻頭垂。滿面羞慚難蓋覆。笑啼賣弄月",
    "X66n1297_009:0337c24": "如眉。(梅谷悅)",
    "X66n1297_009:0338a01": "馬祖陞堂。眾纔集。百丈乃出卷却拜簟。師便下座。",
    "X66n1297_009:0338a02": "雪竇顯云。諸方皆謂奇特。漝麼舉還當麼。若當。譬如",
    "X66n1297_009:0338a03": "水母以鰕為目。若不當。又空讚歎圖箇什麼。眾中一",
    "X66n1297_009:0338a04": "般漢。亂蹋向前問古人意旨如何。更有老底不識好",
    "X66n1297_009:0338a05": "惡。對云將謂仙陀客。又云來日更到座前。苦哉苦哉。",
    "X66n1297_009:0338a06": "當時若見他出來卷簟。劈胸一蹋。令坐者倒者俱起",
    "X66n1297_009:0338a07": "不得。且要後人別有生涯去。免見反相鈍置。豈不是",
    "X66n1297_009:0338a08": "箇英靈底漢。　白雲端出馬祖語云。我鈍置猶可。你",
    "X66n1297_009:0338a09": "鈍置太煞。　黃龍心云。馬祖陞堂百丈卷席。後人不",
    "X66n1297_009:0338a10": "善來風。盡道不留朕跡。殊不知。桃花浪裏正好張帆。",
    "X66n1297_009:0338a11": "七里灘頭更堪垂釣。如今必有辨沉浮識淺深底漢。",
    "X66n1297_009:0338a12": "試出來定當水脈看。有麼。如無。且將漁父笛。閒向海",
    "X66n1297_009:0338a13": "邊吹。　大溈智云。曙色未分人盡望。及乎天曉也尋",
    "X66n1297_009:0338a14": "常。",
    "X66n1297_009:0338a15": "馬祖陞堂。百丈卷席。正令不從。拗曲作直。(雪竇顯)",
    "X66n1297_009:0338a16": "陞堂馬祖。卷席百丈。得人半斤。還他八兩。直饒縫罅",
    "X66n1297_009:0338a17": "全無。未免傍觀撫掌。(泉大道)",
    "X66n1297_009:0338a18": "百萬雄師陣相覩。何人却會回戈鼓。將頭不猛誤三",
    "X66n1297_009:0338a19": "軍。可憐正令無行處。(佛印元)",
    "X66n1297_009:0338a20": "昨日東風偶然惡。桃花亂落如紅雨。昨夜東風又發",
    "X66n1297_009:0338a21": "狂。滿地不知何處去。(白雲端)",
    "X66n1297_009:0338a22": "陞堂卷席迥難儔。杲日騰暉處處周。堪笑忽雷驚宇",
    "X66n1297_009:0338a23": "宙。井中之物不擡頭。(海印信)",
    "X66n1297_009:0338a24": "野鴨飛。鼻頭裂。卷席更來呈醜拙。直饒獨坐大雄峰。",
    "X66n1297_009:0338b01": "也是天邊第二月。(楊無為)",
    "X66n1297_009:0338b02": "夜深認得歸時路。不待天明便出關。三尺莫耶橫在",
    "X66n1297_009:0338b03": "手。至今坐斷大雄山。(上方益)",
    "X66n1297_009:0338b04": "卷起堂堂露眼睛。拈來覿面更相呈。鼻頭脫盡誰能",
    "X66n1297_009:0338b05": "覰。把手歸來相并行。(楚方安)",
    "X66n1297_009:0338b06": "馬駒千里行。卷席相隨逐。秋風一夜生。處處開黃菊。",
    "X66n1297_009:0338b07": "(石□□)",
    "X66n1297_009:0338b08": "鬼子挂起那吒面。赤脚跨定須彌盧。鐵牛鞭起黃河",
    "X66n1297_009:0338b09": "岸。大洋海底食珊瑚。(雪竇宗)",
    "X66n1297_009:0338b10": "風定五湖寬。收帆恣意觀。波光隨水靜。練色逼人寒。",
    "X66n1297_009:0338b11": "舉棹逗雲隖。移舟上碧灣。聲華光祖域。千載與人看。",
    "X66n1297_009:0338b12": "(龍門遠)",
    "X66n1297_009:0338b13": "浩浩長江碧際空。片帆高挂便乘風。快哉不費纖毫",
    "X66n1297_009:0338b14": "力。萬里家山咫尺通。(開善謙)",
    "X66n1297_009:0338b15": "一柄無情雪刃刀。當鋒誰敢犯秋毫。馬師父子親提",
    "X66n1297_009:0338b16": "掇。血噴千山風怒號。(無凖範)",
    "X66n1297_009:0338b17": "大將登壇八面風。卷旗息鼓四壘空。太平氣象清如",
    "X66n1297_009:0338b18": "許。方見王師不戰功。(憨山清)",
    "X66n1297_009:0338b19": "太平無象錦皇洲。天子黎明御鳳樓。端拱垂裳歸聖",
    "X66n1297_009:0338b20": "主。調羮燮理有賢矦。(古梅冽)",
    "X66n1297_009:0338b21": "馬祖見南泉行食過。乃問桶裏是什麼。泉曰合取",
    "X66n1297_009:0338b22": "口。",
    "X66n1297_009:0338b23": "天井新云。馬祖問處南泉不知。南泉答處馬祖不會。",
    "X66n1297_009:0338b24": "若也會。江西兒孫不致埽土。",
    "X66n1297_009:0338c01": "馬祖不安。院主問和尚近日尊候如何。師曰日面",
    "X66n1297_009:0338c02": "佛月面佛。",
    "X66n1297_009:0338c03": "昭覺勤云。此箇公案知得落處便能獨步丹霄。如或",
    "X66n1297_009:0338c04": "不知。往往枯木巖前蹉路去也。是他本分作家。到者",
    "X66n1297_009:0338c05": "裏須有驅耕夫牛奪饑人食底手脚。方始得見他馬",
    "X66n1297_009:0338c06": "大師為人處。不然總沒交涉。諸人到者裏且作麼生",
    "X66n1297_009:0338c07": "得平穩去。　崇慶古云。當時院主可惜放過。若不放",
    "X66n1297_009:0338c08": "過。好與云。情知和尚病在膏肓。　白巖符代院主云。",
    "X66n1297_009:0338c09": "怪得醫人說和尚不解忌口。",
    "X66n1297_009:0338c10": "日面佛。月面佛。五帝三皇是何物。二十年來曾苦辛。",
    "X66n1297_009:0338c11": "為君直下蒼龍窟。屈堪述。明眼衲僧莫輕忽。(雪竇顯)",
    "X66n1297_009:0338c12": "日面月面。星移斗轉。失曉波斯。討頭不見。(翠巖真)",
    "X66n1297_009:0338c13": "少年公子忽猖狂。半夜穿雲入洞房。二八仙娥百般",
    "X66n1297_009:0338c14": "巧。眼睛之上繡鴛鴦。(野軒遵)",
    "X66n1297_009:0338c15": "日面佛。月面佛。夜夜朝朝好風物。馬駒蹋殺天下人。",
    "X66n1297_009:0338c16": "軒轅照破精靈窟。(楊無為)",
    "X66n1297_009:0338c17": "蒲團上端坐。鍼眼裏穿線。西風一陣來。落葉兩三片。",
    "X66n1297_009:0338c18": "(保寧勇)",
    "X66n1297_009:0338c19": "日面月面。星流電卷。鏡對像而無私。珠在盤而自轉。",
    "X66n1297_009:0338c20": "君不見爐鎚前百鍊之金。刀尺下一絲之絹。(天童覺)",
    "X66n1297_009:0338c21": "日面東兮月面西。誰言任運落前溪。山桃落盡春歸",
    "X66n1297_009:0338c22": "去。猶有子規枝上啼。(上方益)",
    "X66n1297_009:0338c23": "什邡駒子氣生獰。蹴蹋毗盧頂上行。正患脾疼却頭",
    "X66n1297_009:0338c24": "痛。病來猶有巧心情。(張無盡)",
    "X66n1297_009:0339a01": "丫鬟女子畵蛾眉。鸞鏡臺前語似癡。自說玉容難比",
    "X66n1297_009:0339a02": "竝。却來架上著羅衣。(五祖演)",
    "X66n1297_009:0339a03": "東街柳色拕烟翠。西巷桃花相映紅。左顧右盻看不",
    "X66n1297_009:0339a04": "足。一時分付與東風。(佛鑑懃)",
    "X66n1297_009:0339a05": "金烏纔唱日方中。王道平平觸處通。爭奈馬駒生太",
    "X66n1297_009:0339a06": "早。依前蹋殺太虗空。(正覺逸)",
    "X66n1297_009:0339a07": "日面月面。虗空閃電。雖然截斷天下衲僧舌頭。分明",
    "X66n1297_009:0339a08": "也祇道得一半。(俞道婆)",
    "X66n1297_009:0339a09": "打起黃鶯兒。莫教枝上啼。啼時驚妾夢。不得到遼西。",
    "X66n1297_009:0339a10": "(典牛游)",
    "X66n1297_009:0339a11": "朱砂鏡裏開顏笑。白玉盤中展脚眠。大抵人生難得",
    "X66n1297_009:0339a12": "共。得團圓處且團圓。(佛性泰)",
    "X66n1297_009:0339a13": "古殿無人到者稀。蒲團端坐有誰知。不因院主通消",
    "X66n1297_009:0339a14": "息。爭得寒光萬里煇。(中際能)",
    "X66n1297_009:0339a15": "日面月面。突出難辨。擬欲擡眸。空中兩片。(無準範)",
    "X66n1297_009:0339a16": "日面佛。月面佛。飛來峰接三天竺。南高峰對北高峰。",
    "X66n1297_009:0339a17": "六條橋鎖埀楊綠。(入就雪)",
    "X66n1297_009:0339a18": "爭看燈影動干戈。戰馬紛馳來又過。燭罷一時歸去",
    "X66n1297_009:0339a19": "也。譙樓又奏角聲多。(石磵泐)",
    "X66n1297_009:0339a20": "南冠而楚語。不忘故國音。造次與顛沛。無由見淺深。",
    "X66n1297_009:0339a21": "君不見。三十年來鹽醬話。幾番辛苦為沉吟。(天水廣)",
    "X66n1297_009:0339a22": "學得風流飾粉郎。一朝兩度巧梳糚。改頭換面無人",
    "X66n1297_009:0339a23": "識。元是東村李二娘。(嘯庵本)",
    "X66n1297_009:0339a24": "鑿井耕田。出作入息。不識不知。順帝之則。神歌社舞",
    "X66n1297_009:0339b01": "自成調。笑殺東村王大伯。(晴雲啟)",
    "X66n1297_009:0339b02": "一毫綰就冰絲結。四面玲瓏了沒痕。無耳石人消息",
    "X66n1297_009:0339b03": "盡。泥牛產出鐵崑崙。(法林音)",
    "X66n1297_009:0339b04": "馬祖示眾。凡有言句是提婆宗。以此箇為主。",
    "X66n1297_009:0339b05": "截雲駒云。山僧有時一句子不作一句子商量。有時",
    "X66n1297_009:0339b06": "一句子却作一句子商量。驀拈拄杖云。馬大師來也。",
    "X66n1297_009:0339b07": "復卓一卓云。事因丁屬起。展轉話難明。靠拄杖。",
    "X66n1297_009:0339b08": "玉轉珠回著眼看。有相干處沒相干。祇將此箇以為",
    "X66n1297_009:0339b09": "主。喝一喝。一劍倚天星斗寒。(石溪月)",
    "X66n1297_009:0339b10": "滿天風雪出門遊。疋馬橫身百草頭。聞道平原狐兔",
    "X66n1297_009:0339b11": "狡。頻將鷹眼看吳鉤。(天岸昇三)",
    "X66n1297_009:0339b12": "全憑三寸舌縱橫。六國相將賀太平。斗大金章懸肘",
    "X66n1297_009:0339b13": "後。蘇秦原是舊蘇秦。",
    "X66n1297_009:0339b14": "松直棘曲。鵲噪鴉鳴。本無有意。不道無情。為欲魚龍",
    "X66n1297_009:0339b15": "知性命。頻將折箸攪滄溟。",
    "X66n1297_009:0339b16": "馬祖因僧參乃畵一圓相曰。入也打不入也打。僧",
    "X66n1297_009:0339b17": "纔入。師便打。僧曰和尚打某甲不得。師靠却杖便",
    "X66n1297_009:0339b18": "休。",
    "X66n1297_009:0339b19": "雪竇顯云。二俱不了。靠却拄杖。擬議不來。劈脊便棒。",
    "X66n1297_009:0339b20": "　雲居莊云。大師令雖行。爭奈無風起浪。者僧棒既",
    "X66n1297_009:0339b21": "喫了。要且有理難伸。復云。作麼生會他休去底道理。",
    "X66n1297_009:0339b22": "　寶壽新云。放則兵隨將轉。收則馬聽鑼聲。既論力",
    "X66n1297_009:0339b23": "敵。兩攻不無。各有一能。其運籌帷幄決勝千里。獨許",
    "X66n1297_009:0339b24": "神駒。何則。祇圖邦國靖。終不貴封侯。",
    "X66n1297_009:0339c01": "門頭隨分應寰虗。善犯何如擬慎初。奪却馬師蒺藜",
    "X66n1297_009:0339c02": "杖。坐觀天下競分疎。(笑巖寶)",
    "X66n1297_009:0339c03": "鐵鎖高垂不可攀。子規啼處夜初闌。月光此際情無",
    "X66n1297_009:0339c04": "限。幾箇曾經度玉關。(夫山儲)",
    "X66n1297_009:0339c05": "馬祖因僧於面前作四畫。上一畫長下三畫短。曰",
    "X66n1297_009:0339c06": "不得道一畫長三畫短。離此四畫外。請和尚答。師",
    "X66n1297_009:0339c07": "乃於地畫一畫曰。不得道長短。答汝了也。",
    "X66n1297_009:0339c08": "南陽忠別云。何不問取老僧。　溈山果云。借婆衫子",
    "X66n1297_009:0339c09": "拜婆年。　高峰妙云。字經三寫烏焉成馬。西峰忍俊",
    "X66n1297_009:0339c10": "不禁。為諸人改正去也。良久召侍者云。分明記取。",
    "X66n1297_009:0339c11": "馬祖一日問百丈甚處來。曰山後來。師曰逢著一",
    "X66n1297_009:0339c12": "人麼。曰不逢著。師曰為什麼不逢著。曰若逢著即",
    "X66n1297_009:0339c13": "舉似和尚。師曰甚麼處得者消息來。曰懷海罪過。",
    "X66n1297_009:0339c14": "師曰却是老僧罪過。",
    "X66n1297_009:0339c15": "國清英云。人既不見。因甚各擔一擔罪過。　獅峰遜",
    "X66n1297_009:0339c16": "云。逢著不逢著則且置。且道是什麼人。若識得此人。",
    "X66n1297_009:0339c17": "馬祖百丈與他挈艸鞵有分。",
    "X66n1297_009:0339c18": "大鑒下三世",
    "X66n1297_009:0339c19": "洪州百丈懷海大智禪師(馬祖一嗣)再參馬祖。侍立次。",
    "X66n1297_009:0339c20": "祖豎起禪牀角拂子。師曰即此用離此用。祖安舊",
    "X66n1297_009:0339c21": "處。問子已後開兩片皮以何為人。師取拂子豎起。",
    "X66n1297_009:0339c22": "祖曰即此用離此用。師挂拂舊處。祖振威一喝。師",
    "X66n1297_009:0339c23": "當下大悟。一日謂眾曰。佛法不是小事。老僧昔被",
    "X66n1297_009:0339c24": "馬大師一喝。直得三日耳聾。黃蘗聞舉。不覺吐舌。",
    "X66n1297_009:0340a01": "汾陽昭云。悟去便休。說什麼三日耳聾。　石門聰云。",
    "X66n1297_009:0340a02": "若不三日耳聾。何得悟去。汾陽云。我與麼道。較他石",
    "X66n1297_009:0340a03": "門半月程。　雪竇顯云。如今列其派者多。究其源者",
    "X66n1297_009:0340a04": "少。總道百丈於喝下大悟。還端的也無。然刁刀相似",
    "X66n1297_009:0340a05": "魚魯參差。若是明眼漢。瞞他一點不得。祇如馬祖道。",
    "X66n1297_009:0340a06": "爾後開兩片皮將何為人。百丈豎拂。為復如蟲禦木。",
    "X66n1297_009:0340a07": "為復啐啄同時。諸人要會三日耳聾麼。大冶精金。應",
    "X66n1297_009:0340a08": "無變色。　東林聰云。當言不避截舌。當爐不避火迸。",
    "X66n1297_009:0340a09": "佛法豈可曲順人情。東林今日向驪龍窟內爭珠去",
    "X66n1297_009:0340a10": "也。百丈大智不無他三日耳聾。汾州石門爭免箇二",
    "X66n1297_009:0340a11": "俱瞎漢。祇者三箇老漢還曾悟去也無。良久云。祖禰",
    "X66n1297_009:0340a12": "不了。殃及兒孫。　泐潭英云。大眾且道。馬祖當時是",
    "X66n1297_009:0340a13": "百丈悟了喝。不悟了喝。山僧今日不惜眉毛為汝註",
    "X66n1297_009:0340a14": "破。良久云。前三三後三三。　雲蓋智云。發大機顯大",
    "X66n1297_009:0340a15": "用。非馬祖而誰能為。即此用離此用。獨百丈得其旨。",
    "X66n1297_009:0340a16": "為甚麼被馬祖一喝直得三日耳聾。不入驚人浪。難",
    "X66n1297_009:0340a17": "逢稱意魚。　黃龍新云。黃龍路見不平。要問雪竇。既",
    "X66n1297_009:0340a18": "是大冶精金應無變色。為甚麼三日耳聾。從前汗馬",
    "X66n1297_009:0340a19": "無人識。祇要重論蓋代功。　昭覺勤云。然則作家共",
    "X66n1297_009:0340a20": "相提唱。不妨各有為人眼。要且祇明得馬祖百丈大",
    "X66n1297_009:0340a21": "機。未明得他大用。諸人還知者一喝麼。直似奮雷霹",
    "X66n1297_009:0340a22": "靂。聽者喪膽亡魂。要會三日耳聾。正如擊塗毒鼓。聞",
    "X66n1297_009:0340a23": "者喪身失命。豎拂子云。或有人問即此用離此用。和",
    "X66n1297_009:0340a24": "聲便打。隨後與一喝。復云還見馬祖百丈麼。　瑞巖",
    "X66n1297_009:0340b01": "慍云。無辨龍蛇眼目。難以荷負正宗。無超佛祖機謀。",
    "X66n1297_009:0340b02": "難以定論古今。馬祖一喝何止百丈三日耳聾。直得",
    "X66n1297_009:0340b03": "盡浮幢王剎海。若聖若凡被他轟破耳門。聽事不真",
    "X66n1297_009:0340b04": "喚鐘作甕。諸人還知落處麼。雲收雨霽長空闊。一對",
    "X66n1297_009:0340b05": "鴛鴦畵不成。　愚菴盂云。馬大師融冶乾坤。指揮神",
    "X66n1297_009:0340b06": "策。百丈握閫外威權。黃蘗便攙旗奪鼓所向無敵。故",
    "X66n1297_009:0340b07": "知機用為列祖之神髓。萬類之鉗錘。汾州謂悟去便",
    "X66n1297_009:0340b08": "休說甚麼三日耳聾。石門云若不三日耳聾爭得悟",
    "X66n1297_009:0340b09": "去。恁麼批判。古人還甘麼。老僧不避腥羶。試為斷看。",
    "X66n1297_009:0340b10": "烽火漁陽樓上月。曲中都是斷腸聲。　南菴依驀豎",
    "X66n1297_009:0340b11": "如意云。神器不可以不冥。始可以有靈。銅片銅片如",
    "X66n1297_009:0340b12": "有靈。願得照見情人千里形。擊如意。",
    "X66n1297_009:0340b13": "蹋著船頭把釣竿。浪麤風緊得魚難。翻思幾處雲為",
    "X66n1297_009:0340b14": "雨。祇見四方爭出山。(翠巖真)",
    "X66n1297_009:0340b15": "一喝叢林辨者稀。耳聾今古強鍼錐。燈籠撫掌呵呵",
    "X66n1297_009:0340b16": "笑。露柱低頭却皺眉。(海印信)",
    "X66n1297_009:0340b17": "未明大智再參尋。相逐相隨用不任。斷浪絕流全體",
    "X66n1297_009:0340b18": "現。一聾三日孰知音。(照覺總)",
    "X66n1297_009:0340b19": "客情步步隨人轉。有大威光不能現。突然一喝雙耳",
    "X66n1297_009:0340b20": "聾。那吒眼開黃蘗面。(真淨文)",
    "X66n1297_009:0340b21": "木馬蹋殺閻浮人。泥牛飲竭滄溟水。霹靂滿空山嶽",
    "X66n1297_009:0340b22": "摧。看看平地波濤起。(保寧勇)",
    "X66n1297_009:0340b23": "雨霽游雲尚未歸。晴空忽地一聲雷。嶺梅已得春消",
    "X66n1297_009:0340b24": "息。不比山桃一例開。(上方益)",
    "X66n1297_009:0340c01": "江西一喝動乾坤。大用全機是滅門。三日耳聾風過",
    "X66n1297_009:0340c02": "樹。累他黃蘗喪兒孫。(鼓山珪)",
    "X66n1297_009:0340c03": "馬駒脚下喪家風。四海從茲信息通。烈火燄中撈得",
    "X66n1297_009:0340c04": "月。巍巍獨坐大雄峰。(徑山杲)",
    "X66n1297_009:0340c05": "父子相逢臭味同。龍泉寶劍再磨礱。要明馬祖當年",
    "X66n1297_009:0340c06": "喝。大地山河盡耳聾。(慈受深)",
    "X66n1297_009:0340c07": "迅雷吼破澄潭月。當下曾經三日聾。去却膏肓必死",
    "X66n1297_009:0340c08": "疾。叢林從此有家風。(虎丘隆)",
    "X66n1297_009:0340c09": "父子相將草裏遊。人前拈弄幾含羞。迅雷一震驚天",
    "X66n1297_009:0340c10": "地。直得滄溟絕點流。(懶庵需)",
    "X66n1297_009:0340c11": "喝聲絕處怒雷收。喪盡家風一不留。總使戰爭收拾",
    "X66n1297_009:0340c12": "得。却因歌舞破除休。(石庵玿)",
    "X66n1297_009:0340c13": "世路風波不見君。愁腸暗寫共誰論。迅雷纔震清飇",
    "X66n1297_009:0340c14": "起。白日一天星斗分。(木庵永)",
    "X66n1297_009:0340c15": "精金無變色。因甚聾三日。一字入公門。九牛拔不出。",
    "X66n1297_009:0340c16": "(肯堂充)",
    "X66n1297_009:0340c17": "含春笑日花心艶。帶雨隨風柳態妖。珍重兩般堪比",
    "X66n1297_009:0340c18": "處。醉時紅頰舞時腰。(海舟慈)",
    "X66n1297_009:0340c19": "養成頭角戲春潮。餘尾猶將電火燒。霹靂一聲看變",
    "X66n1297_009:0340c20": "化。須彌[跳-兆+孛]跳五雲霄。(淨明璉)",
    "X66n1297_009:0340c21": "一聲塗毒聞皆喪。徧地髑髏無處藏。三寸舌伸安國",
    "X66n1297_009:0340c22": "劍。千秋凜凜白於霜。(隱元琦)",
    "X66n1297_009:0340c23": "欲賺英雄到馬陵。頻頻減竈却添兵。火光照出牌心",
    "X66n1297_009:0340c24": "字。始歎空成豎子名。(豁堂嵒)",
    "X66n1297_009:0341a01": "步亦步兮趨亦趨。當陽一喝盡忘渠。掀翻海岳倒流",
    "X66n1297_009:0341a02": "注。蝦蟹魚龍誰敢覰。(法林音二)",
    "X66n1297_009:0341a03": "相攜相將客路長。驢馱馬載兩相當。臨岐一語斷腸",
    "X66n1297_009:0341a04": "處。麥笛橫吹過野塘。",
    "X66n1297_009:0341a05": "百丈因馬祖寄三瓮醬至。師上堂開書了。拈拄杖",
    "X66n1297_009:0341a06": "指曰。道得即不打破。眾無語。師打破。歸方丈。",
    "X66n1297_009:0341a07": "送醬三瓶通遠信。當時打破眾還驚。父慈子孝誰相",
    "X66n1297_009:0341a08": "委。莫道禪家太不情。(本覺一)",
    "X66n1297_009:0341a09": "令行誰敢犯鋒鋩。肅寂沙場八表降。可恨不逢擒賊",
    "X66n1297_009:0341a10": "手。輸他做得好風光。(林野奇)",
    "X66n1297_009:0341a11": "江城五夜角聲蚤。韻遞東風穿戶曉。帳內佳人睡正",
    "X66n1297_009:0341a12": "濃。夢隨流水過蓬島。(百愚斯)",
    "X66n1297_009:0341a13": "百丈因雲巖問每日區區為阿誰。師曰有一人要。",
    "X66n1297_009:0341a14": "巖曰因甚不教伊自作。師曰它無家活。",
    "X66n1297_009:0341a15": "雲居莊云。解弄不須霜刃劍。延齡何必九還丹。　徑",
    "X66n1297_009:0341a16": "山琇云。盡道百丈口吞佛祖眼蓋乾坤。未免拕泥帶",
    "X66n1297_009:0341a17": "水。殊不知曾為浪子偏憐客。自愛貪杯惜醉人。",
    "X66n1297_009:0341a18": "百丈上。堂眾方集。以拄杖一時打散。復召大眾。眾",
    "X66n1297_009:0341a19": "回首。師曰是什麼。",
    "X66n1297_009:0341a20": "黃蘗上堂。眾方集。以拄杖一時打散。復召大眾。眾回",
    "X66n1297_009:0341a21": "首。蘗云。月似彎弓。少雨多風。　雪竇顯云。若是雪竇",
    "X66n1297_009:0341a22": "上堂。眾方集。以拄杖一時打散。便休。　天童覺云。下",
    "X66n1297_009:0341a23": "媒求鴿。直鉤釣魚。各有接物利生底手段。若是牢籠",
    "X66n1297_009:0341a24": "不住。呼喚不回底漢。又作麼生。以杖擊香臺一下。",
    "X66n1297_009:0341b01": "百丈因僧問如何是奇特事。師曰獨坐大雄峰。僧",
    "X66n1297_009:0341b02": "禮拜。師便打。",
    "X66n1297_009:0341b03": "天童華云。大小百丈。答話不了。　徑山及云。百丈祇",
    "X66n1297_009:0341b04": "好無佛處稱尊。或有問徑山如何是奇特事。但云汝",
    "X66n1297_009:0341b05": "等皆當作佛。他若禮拜。更向道但辦肯心必不相賺。",
    "X66n1297_009:0341b06": "祖域交馳天馬駒。化門舒卷不同途。電光石火存機",
    "X66n1297_009:0341b07": "變。堪笑人來捋虎鬚。(雪竇顯)",
    "X66n1297_009:0341b08": "大機大用豈虗然。獨坐雄峰自有權。稍若錯傳王令",
    "X66n1297_009:0341b09": "者。腦門須喫棒三千。(白雲端)",
    "X66n1297_009:0341b11": "宗鑑法林卷九"
}