{
    "T45n1909_009:0958a11": "慈悲道場懺法卷第九",
    "T45n1909_009:0958a13": "已為人道竟次第三惡道禮佛。",
    "T45n1909_009:0958a14": "為阿鼻地獄禮佛第一",
    "T45n1909_009:0958a15": "今日道場同業大眾。從歸依已來訖此章後。",
    "T45n1909_009:0958a16": "每言萬法雖差功用不一。至於明闇相形唯",
    "T45n1909_009:0958a17": "善與惡。善者則謂人天之勝途。惡者則謂三",
    "T45n1909_009:0958a18": "途之異轍。修仁義則歸於勝。興殘害則墜於",
    "T45n1909_009:0958a19": "劣。其居勝者良由業勝。非諍競之所要。受自",
    "T45n1909_009:0958a20": "然之妙樂。期解脫之逍遙。其墜劣者良由業",
    "T45n1909_009:0958a21": "劣。處火城鐵網之中。食則鐵丸熱鐵。飲則",
    "T45n1909_009:0958a22": "沸石烊銅。年歷踰於造化劫數。等於無窮。",
    "T45n1909_009:0958a23": "又地獄之苦不可親嬰。神離此軀識投彼城。",
    "T45n1909_009:0958a24": "報以刀輪加體償以火磨毀形命不肯促。抱",
    "T45n1909_009:0958a25": "苦長齡縱復獲免。又墮餓鬼口中火出命不",
    "T45n1909_009:0958a26": "全活。從此死已。又墮畜生復受眾苦或負",
    "T45n1909_009:0958a27": "重致遠驅役險難。分布鼎鑊星羅几案。肌",
    "T45n1909_009:0958a28": "肉充饋。命不盡算。實三惡之重苦悲長夜之",
    "T45n1909_009:0958a29": "難。旦而優劣皎然。無能信者。以吾我故。好",
    "T45n1909_009:0958b01": "起疑惑。以疑惑故。多不向善。所以佛言。世有",
    "T45n1909_009:0958b02": "十事死入惡道。意不專善不修功德。貪著飲",
    "T45n1909_009:0958b03": "食如彼餓虎。酖嗜酒味喜懷瞋毒。常習愚癡",
    "T45n1909_009:0958b04": "不受人諫。自任其力辦諸惡事。喜殺眾生",
    "T45n1909_009:0958b05": "凌[仁-二+易]孤弱。恒黨惡人侵暴他界。有所宣說言",
    "T45n1909_009:0958b06": "不真要。不慈一切起諸惡業。若人如是不久",
    "T45n1909_009:0958b07": "存世。死入惡道。今日道場同業大眾。如佛所",
    "T45n1909_009:0958b08": "言誰能免者。既不能免於地獄中皆有罪分。",
    "T45n1909_009:0958b09": "大眾各各覺悟此意。唯願大眾宜與時競。行",
    "T45n1909_009:0958b10": "菩薩道勤求諸法。利益眾生。一自滅罪。二生",
    "T45n1909_009:0958b11": "他福。此則自利利他。彼我兼利。相與今日。",
    "T45n1909_009:0958b12": "起勇猛心起堅固心起慈悲心。度一切心救眾",
    "T45n1909_009:0958b13": "生心。至坐道場勿忘此願。仰承十方盡虛空",
    "T45n1909_009:0958b14": "界。一切諸佛諸大菩薩。大神通力大慈悲力。",
    "T45n1909_009:0958b15": "解脫地獄力濟度餓鬼力。救拔畜生力大神",
    "T45n1909_009:0958b16": "呪力大威猛力。令(某甲)等所作利益所願成就。",
    "T45n1909_009:0958b17": "等一痛切五體投地。為阿鼻大地獄受苦眾",
    "T45n1909_009:0958b18": "生。乃至十八寒氷地獄。黑闇地獄。十八熱",
    "T45n1909_009:0958b19": "地獄。十八刀輪地獄劍林地獄。火車地獄。沸",
    "T45n1909_009:0958b20": "屎地獄。鑊湯地獄。如是地獄。復有八萬四千",
    "T45n1909_009:0958b21": "地獄眷屬等獄。其中受苦一切眾生。(某甲)等",
    "T45n1909_009:0958b22": "以菩提心以菩提行以菩提願。悉皆代為歸",
    "T45n1909_009:0958b23": "依世間大慈悲父。",
    "T45n1909_009:0958b24": "南無彌勒佛　南無釋迦牟尼佛　南無大",
    "T45n1909_009:0958b25": "音讚佛　南無淨願佛　南無日天佛　南",
    "T45n1909_009:0958b26": "無樂慧佛　南無攝身佛　南無威德勢佛",
    "T45n1909_009:0958b27": "　南無剎利佛　南無德乘佛　南無上金佛",
    "T45n1909_009:0958b28": "　南無解脫髻佛　南無樂法佛　南無注",
    "T45n1909_009:0958b29": "行佛　南無捨驕慢佛　南無智藏佛　南",
    "T45n1909_009:0958c01": "無梵行佛　南無旃檀佛　南無無憂名佛",
    "T45n1909_009:0958c02": "　南無端嚴身佛　南無相國佛　南無蓮華",
    "T45n1909_009:0958c03": "佛　南無無邊德佛　南無天光佛　南",
    "T45n1909_009:0958c04": "無慧華佛　南無頻頭摩佛　南無智富佛",
    "T45n1909_009:0958c05": "　南無師子遊戲菩薩　南無師子奮迅菩",
    "T45n1909_009:0958c06": "薩　南無無邊身菩薩　南無觀世音菩薩",
    "T45n1909_009:0958c07": "又復歸依如是十方盡虛空界一切三寶。",
    "T45n1909_009:0958c08": "願以慈悲力救拔拯接。阿鼻地獄。乃至黑闇",
    "T45n1909_009:0958c09": "地獄。刀輪地獄火車沸屎。眷屬等獄受苦眾",
    "T45n1909_009:0958c10": "生。以佛力法力。諸菩薩力一切賢聖力。令",
    "T45n1909_009:0958c11": "諸眾生即得解脫。畢竟不復墮於地獄。一切",
    "T45n1909_009:0958c12": "罪障悉得消滅。畢竟不復作地獄業。捨地獄",
    "T45n1909_009:0958c13": "生得淨土生。捨地獄業得智慧命。捨地獄身",
    "T45n1909_009:0958c14": "得金剛身。捨地獄苦得涅槃樂。念地獄苦發",
    "T45n1909_009:0958c15": "菩提心。四無量心六波羅蜜常得現前。四無",
    "T45n1909_009:0958c16": "礙智六神通力如意自在。具足智慧行菩薩",
    "T45n1909_009:0958c17": "道。勇猛精進不休不息。乃至進修滿十地行。",
    "T45n1909_009:0958c18": "入金剛心成等正覺(一拜)。",
    "T45n1909_009:0958c19": "為灰河鐵丸等獄禮佛第二",
    "T45n1909_009:0958c20": "今日道場同業大眾。重復至誠五體投地。為",
    "T45n1909_009:0958c21": "灰河地獄劍林地獄。刺林地獄銅柱地獄。鐵",
    "T45n1909_009:0958c22": "機地獄鐵網地獄。鐵窟地獄鐵丸地獄。尖石",
    "T45n1909_009:0959a01": "地獄。如是十方盡虛空界一切地獄。今日現",
    "T45n1909_009:0959a02": "受苦一切眾生。(某甲)等以菩提心。普為歸依",
    "T45n1909_009:0959a03": "世間大慈悲父。",
    "T45n1909_009:0959a04": "南無彌勒佛　南無釋迦牟尼佛　南無梵",
    "T45n1909_009:0959a05": "財佛　南無寶手佛　南無淨根佛　南",
    "T45n1909_009:0959a06": "無具足論佛　南無上論佛　南無弗沙佛",
    "T45n1909_009:0959a07": "　南無提沙佛　南無有日佛　南無出泥佛",
    "T45n1909_009:0959a08": "　南無得智佛　南無謨羅佛　南無上吉",
    "T45n1909_009:0959a09": "佛　南無法樂佛　南無求勝佛　南無智",
    "T45n1909_009:0959a10": "慧佛　南無善聖佛　南無網光佛　南無",
    "T45n1909_009:0959a11": "瑠璃藏佛　南無名聞佛　南無利寂佛",
    "T45n1909_009:0959a12": "　南無教化佛　南無日明佛　南無善明佛",
    "T45n1909_009:0959a13": "　南無眾德上明佛　南無寶德佛",
    "T45n1909_009:0959a14": "南無師子幡菩薩　南無師子作菩薩",
    "T45n1909_009:0959a15": "　南無無邊身菩薩　南無觀世音菩薩",
    "T45n1909_009:0959a16": "又復歸依如是十方盡虛空界一切三寶。",
    "T45n1909_009:0959a17": "願以慈悲力同加救拔。今日現受灰河等",
    "T45n1909_009:0959a18": "苦一切罪緣皆得解脫。一切苦果永得除",
    "T45n1909_009:0959a19": "滅。地獄道業畢竟清淨。捨地獄身得金剛身。",
    "T45n1909_009:0959a20": "捨地獄苦。得涅槃樂。憶地獄苦發菩提心。同",
    "T45n1909_009:0959a21": "出火宅至于道場。與諸菩薩俱成正覺。",
    "T45n1909_009:0959a22": "為飲銅炭坑等獄禮佛第三",
    "T45n1909_009:0959a23": "今日道場同業大眾。重復至心五體投地。普",
    "T45n1909_009:0959a24": "為十方盡虛空界。一切地獄。飲銅地獄眾合",
    "T45n1909_009:0959a25": "地獄。叫喚地獄。大叫喚地獄。熱地獄大熱地",
    "T45n1909_009:0959a26": "獄。炭坑燒林。如是等無量無邊眷屬等獄。今",
    "T45n1909_009:0959a27": "日現受苦眾生。(某甲)等以菩提心。普代歸依",
    "T45n1909_009:0959a28": "世間大慈悲父。",
    "T45n1909_009:0959a29": "南無彌勒佛　南無釋迦牟尼佛　南無人",
    "T45n1909_009:0959b01": "月佛　南無羅睺佛　南無甘露明佛　南",
    "T45n1909_009:0959b02": "無妙意佛　南無焰明佛　南無一切主",
    "T45n1909_009:0959b03": "佛　南無樂智佛　南無山王佛　南無寂",
    "T45n1909_009:0959b04": "滅佛　南無德聚佛　南無天王佛　南",
    "T45n1909_009:0959b05": "無妙音聲佛　南無妙華佛　南無住義佛",
    "T45n1909_009:0959b06": "　南無功德威聚佛　南無智無等佛　南無",
    "T45n1909_009:0959b07": "甘露音佛　南無善守佛　南無利慧佛",
    "T45n1909_009:0959b08": "　南無思解脫義佛　南無音勝佛　南無",
    "T45n1909_009:0959b09": "梨陀行佛　南無善義佛　南無無過佛",
    "T45n1909_009:0959b10": "　南無行善佛",
    "T45n1909_009:0959b11": "南無堅勇精進菩薩　南無金剛慧菩薩",
    "T45n1909_009:0959b12": "　南無無邊身菩薩　南無觀世音菩薩",
    "T45n1909_009:0959b13": "又復歸依如是十方盡虛空界一切三寶。",
    "T45n1909_009:0959b14": "願以慈悲力救護攝受。飲銅等地獄。現受苦",
    "T45n1909_009:0959b15": "眾生。一切罪障皆得消滅。一切眾苦皆得解",
    "T45n1909_009:0959b16": "脫。從今日去畢竟不復墮於地獄。捨地獄生",
    "T45n1909_009:0959b17": "得淨土生。捨地獄命得智慧命。四無量心六",
    "T45n1909_009:0959b18": "波羅蜜常得現前。四無礙辯六神通力如意",
    "T45n1909_009:0959b19": "自在。出地獄道得涅槃道。等與如來俱成正",
    "T45n1909_009:0959b20": "覺(一拜)。",
    "T45n1909_009:0959b21": "為刀兵銅釜等獄禮佛第四",
    "T45n1909_009:0959b22": "今日道場同業大眾。重復至誠普為十方盡",
    "T45n1909_009:0959b23": "虛空界一切地獄。想地獄黑砂地獄。釘身地",
    "T45n1909_009:0959b24": "獄火井地獄。石臼地獄沸砂地獄。刀兵地獄",
    "T45n1909_009:0959b25": "飢餓地獄。銅釜地獄。如是等無量地獄。今日",
    "T45n1909_009:0959b26": "現受苦眾生。(某甲)等今日以菩提心力。普為",
    "T45n1909_009:0959b27": "歸依世間大慈悲父。",
    "T45n1909_009:0959b28": "南無彌勒佛　南無釋迦牟尼佛　南無華",
    "T45n1909_009:0959b29": "藏佛　南無妙光佛　南無樂說佛　南無",
    "T45n1909_009:0959c01": "善濟佛　南無眾王佛　南無離畏佛　南",
    "T45n1909_009:0959c02": "無辯才日佛　南無名聞佛　南無寶月明",
    "T45n1909_009:0959c03": "佛　南無上意佛　南無無畏佛　南無大",
    "T45n1909_009:0959c04": "見佛　南無梵音佛　南無善音佛　南無",
    "T45n1909_009:0959c05": "慧濟佛　南無無等意佛　南無金剛軍佛",
    "T45n1909_009:0959c06": "　南無菩提意佛　南無樹王佛　南無槃陀",
    "T45n1909_009:0959c07": "音佛　南無福德力佛　南無勢德佛",
    "T45n1909_009:0959c08": "　南無聖愛佛　南無勢行佛　南無琥珀",
    "T45n1909_009:0959c09": "佛",
    "T45n1909_009:0959c10": "南無棄陰蓋菩薩　南無寂根菩薩　南",
    "T45n1909_009:0959c11": "無無邊身菩薩　南無觀世音菩薩",
    "T45n1909_009:0959c12": "又復歸依如是十方盡虛空界一切三寶。",
    "T45n1909_009:0959c13": "願以慈悲力同加救護。刀兵地獄一切地",
    "T45n1909_009:0959c14": "獄眷屬等獄。受苦眾生。即得解脫。一切眾",
    "T45n1909_009:0959c15": "苦。永得除斷。離地獄緣得智慧生。憶地獄苦",
    "T45n1909_009:0959c16": "發菩提心。行菩薩道不休不息。入一乘道滿",
    "T45n1909_009:0959c17": "十地行。皆有神力還接一切。同坐道場俱登",
    "T45n1909_009:0959c18": "正覺(一拜)。",
    "T45n1909_009:0959c19": "為火城刀山等獄禮佛第五",
    "T45n1909_009:0959c20": "今日道場同業大眾。重復至誠。普為十方盡",
    "T45n1909_009:0959c21": "虛空界一切地獄。火城地獄石窟地獄。湯澆",
    "T45n1909_009:0959c22": "地獄刀山地獄。虎狼地獄鐵床地獄。熱風地",
    "T45n1909_009:0959c23": "獄吐火地獄。如是等無量無邊眷屬等獄。今",
    "T45n1909_009:0959c24": "日現受苦眾生。(某甲)等以菩提心力。普為歸",
    "T45n1909_009:0959c25": "依世間大慈悲父。",
    "T45n1909_009:0959c26": "南無彌勒佛　南無釋迦牟尼佛　南無雷",
    "T45n1909_009:0959c27": "音雲佛　南無善愛目佛　南無善智佛",
    "T45n1909_009:0959c28": "　南無具足佛　南無德積佛　南無大音",
    "T45n1909_009:0959c29": "佛　南無法相佛　南無智音佛　南無虛",
    "T45n1909_009:0960a01": "空佛　南無祠音佛　南無慧音差別佛",
    "T45n1909_009:0960a02": "　南無功德光佛　南無聖王佛　南無眾",
    "T45n1909_009:0960a03": "意佛　南無辯才輪佛　南無善寂佛",
    "T45n1909_009:0960a04": "　南無月面佛　南無日名佛　南無無垢佛",
    "T45n1909_009:0960a05": "　南無功德集佛　南無華德相佛　南無辯",
    "T45n1909_009:0960a06": "才國佛　南無寶施佛　南無愛月佛　南",
    "T45n1909_009:0960a07": "無不高佛",
    "T45n1909_009:0960a08": "南無慧上菩薩　南無常不離世菩薩",
    "T45n1909_009:0960a09": "　南無無邊身菩薩　南無觀世音菩薩",
    "T45n1909_009:0960a10": "又復歸依如是十方盡虛空界一切三寶。",
    "T45n1909_009:0960a11": "願以慈悲力同加攝受。刀山等獄。受苦眾",
    "T45n1909_009:0960a12": "生。即得解脫。乃至十方不可說一切地獄。現",
    "T45n1909_009:0960a13": "受苦當受苦一切眾生。願以佛力法力。菩",
    "T45n1909_009:0960a14": "薩力賢聖力。令諸眾生同得解脫。永斷十",
    "T45n1909_009:0960a15": "方諸地獄業。從今已去至于道場。畢竟不復",
    "T45n1909_009:0960a16": "墮於三途。捨身受身常值諸佛。具足智慧清",
    "T45n1909_009:0960a17": "淨自在。勇猛精進不休不息。乃至進修滿十",
    "T45n1909_009:0960a18": "地行。登金剛心入種智。果以佛神力隨心自",
    "T45n1909_009:0960a19": "在。",
    "T45n1909_009:0960a20": "為餓鬼道禮佛第六",
    "T45n1909_009:0960a21": "今日道場同業大眾。重復至誠五體投地。普",
    "T45n1909_009:0960a22": "為十方盡虛空界一切餓鬼道。餓鬼神等一",
    "T45n1909_009:0960a23": "切餓鬼及各眷屬。(某甲)等今日以菩提心力。普",
    "T45n1909_009:0960a24": "為歸依世間大慈悲父。",
    "T45n1909_009:0960a25": "南無彌勒佛　南無釋迦牟尼佛　南無師",
    "T45n1909_009:0960a26": "子力佛　南無自在王佛　南無無量淨佛",
    "T45n1909_009:0960a27": "　南無等定佛　南無不壞佛　南無滅垢佛",
    "T45n1909_009:0960a28": "　南無不失方便佛　南無無嬈佛　南無妙",
    "T45n1909_009:0960a29": "面佛　南無智制住佛　南無法師王佛",
    "T45n1909_009:0960b01": "　南無大天佛　南無深意佛　南無無量",
    "T45n1909_009:0960b02": "佛　南無法力佛　南無世供養佛　南無",
    "T45n1909_009:0960b03": "華光佛　南無三世供佛　南無應日藏佛",
    "T45n1909_009:0960b04": "　南無天供養佛　南無上智人佛　南無真",
    "T45n1909_009:0960b05": "髻佛　南無信甘露佛　南無金剛佛　南",
    "T45n1909_009:0960b06": "無堅固佛",
    "T45n1909_009:0960b07": "南無藥王菩薩　南無藥上菩薩　南無",
    "T45n1909_009:0960b08": "無邊身菩薩　南無觀世音菩薩",
    "T45n1909_009:0960b09": "又復歸依如是十方盡虛空界一切三寶。",
    "T45n1909_009:0960b10": "願以慈悲力同加攝受。救拔一切餓鬼道苦。",
    "T45n1909_009:0960b11": "東西南北四維上下。盡十方界一切餓鬼道。",
    "T45n1909_009:0960b12": "一切餓鬼神各及眷屬。一切餓鬼各及眷屬。",
    "T45n1909_009:0960b13": "一切罪障皆得消滅。一切眾苦皆得解脫。身",
    "T45n1909_009:0960b14": "心清涼無復熱惱。身心飽滿無復飢渴。得甘",
    "T45n1909_009:0960b15": "露味開智慧眼。四無量心六波羅蜜常得現",
    "T45n1909_009:0960b16": "前。四無礙智六神通力如意自在。離餓鬼道",
    "T45n1909_009:0960b17": "入涅槃道。等與諸佛俱成正覺(一拜)。",
    "T45n1909_009:0960b18": "為畜生道禮佛第七",
    "T45n1909_009:0960b19": "今日道場同業大眾。重復運心五體投地。普",
    "T45n1909_009:0960b20": "為東西南北四維上下。如是十方盡虛空界。",
    "T45n1909_009:0960b21": "一切畜生道四生眾生。若大若小水陸空界",
    "T45n1909_009:0960b22": "一切眾生各及眷屬。(某甲)等今日以慈悲心力。",
    "T45n1909_009:0960b23": "普為歸依世間大慈悲父。",
    "T45n1909_009:0960b24": "南無彌勒佛　南無釋迦牟尼佛　南無寶",
    "T45n1909_009:0960b25": "肩明佛　南無梨陀步佛　南無隨日佛",
    "T45n1909_009:0960b26": "　南無清淨佛　南無明力佛　南無功德聚",
    "T45n1909_009:0960b27": "佛　南無具足眼佛　南無師子行佛",
    "T45n1909_009:0960b28": "　南無高出佛　南無華施佛　南無珠明佛",
    "T45n1909_009:0960b29": "　南無蓮華佛　南無愛智佛　南無槃陀嚴",
    "T45n1909_009:0960c01": "佛　南無不虛行佛　南無生法佛　南無",
    "T45n1909_009:0960c02": "相好佛　南無思惟樂佛　南無樂解脫",
    "T45n1909_009:0960c03": "佛　南無知道理佛",
    "T45n1909_009:0960c04": "南無常精進菩薩　南無不休息菩薩　南",
    "T45n1909_009:0960c05": "無無邊身菩薩　南無觀世音菩薩",
    "T45n1909_009:0960c06": "又復歸依如是十方盡虛空界一切三寶。",
    "T45n1909_009:0960c07": "願以慈悲力覆護攝受。東西南北四維上",
    "T45n1909_009:0960c08": "下。盡空法界一切畜生道。一切四生各及",
    "T45n1909_009:0960c09": "眷屬一切罪障皆得消滅。一切眾苦皆得解",
    "T45n1909_009:0960c10": "脫。同捨惡趣俱得道器。身心安樂如第三禪。",
    "T45n1909_009:0960c11": "四無量心六波羅蜜常得現前。四無礙智六",
    "T45n1909_009:0960c12": "神通力如意自在。離畜生道入涅槃道。登金",
    "T45n1909_009:0960c13": "剛心成等正覺(一拜)。",
    "T45n1909_009:0960c14": "為六道發願第八",
    "T45n1909_009:0960c15": "(某甲)等以今奉為諸天諸仙龍神八部禮佛功",
    "T45n1909_009:0960c16": "德因緣。願十方盡虛空界。四生六道窮未來",
    "T45n1909_009:0960c17": "際一切眾生。從今日去至于菩提。不復還更",
    "T45n1909_009:0960c18": "抂誤形骸。受諸楚毒不復更造十惡五逆。",
    "T45n1909_009:0960c19": "却入三塗承今禮佛功德因緣。各得菩薩",
    "T45n1909_009:0960c20": "摩訶薩。淨身口業。各得菩薩摩訶薩所有諸",
    "T45n1909_009:0960c21": "心大地心。生諸善根。大海心。受持諸佛智慧",
    "T45n1909_009:0960c22": "大法。須彌山心。令一切安住無上菩提摩尼",
    "T45n1909_009:0960c23": "寶心。遠離煩惱金剛心。決定諸法堅固心。眾",
    "T45n1909_009:0960c24": "魔外道不能沮壞。蓮華心一切世法所不能",
    "T45n1909_009:0960c25": "染。淨日心除滅一切愚癡[目*壹]障。虛空心一",
    "T45n1909_009:0960c26": "切眾生無能量者。又願四生六道一切眾生。",
    "T45n1909_009:0960c27": "從今日去思量識性思量決信解性。棄捐調",
    "T45n1909_009:0960c28": "戲常思法語。所有皆施心無愛惜。心心勇猛",
    "T45n1909_009:0960c29": "不壞怯弱。所修功德悉施一切不還邪道。專",
    "T45n1909_009:0961a01": "心一向。見善如化見惡如夢。捨離生死。速出",
    "T45n1909_009:0961a02": "三界。明了觀察甚深妙法。各得供養一切諸",
    "T45n1909_009:0961a03": "佛。供養眾具皆悉滿足。各得供養一切尊法。",
    "T45n1909_009:0961a04": "供養眾具皆悉滿足。各得供養一切菩薩。供",
    "T45n1909_009:0961a05": "養眾具皆悉滿足。各得供養一切賢聖。供養",
    "T45n1909_009:0961a06": "眾具皆悉滿足。若有後流一切眾生。異(某甲)",
    "T45n1909_009:0961a07": "等今日願界者。皆悉令入大願海中。即得",
    "T45n1909_009:0961a08": "成就功德智慧。以佛神力隨心自在。等與如",
    "T45n1909_009:0961a09": "來俱成正覺(一拜)。",
    "T45n1909_009:0961a10": "警念無常",
    "T45n1909_009:0961a11": "今日道場同業大眾。相與已得為六道禮懺",
    "T45n1909_009:0961a12": "竟。次復應須悟也無常。夫三世罪福因果",
    "T45n1909_009:0961a13": "相生。惻然在心慮不斯隔。常謂影響相符乃",
    "T45n1909_009:0961a14": "可胡越。善惡之致非可得而舛也。唯願大眾",
    "T45n1909_009:0961a15": "覺悟無常。勤修行業以自資身勿生懈怠。而",
    "T45n1909_009:0961a16": "不努力智者常歎。假使千萬億歲。受五欲樂",
    "T45n1909_009:0961a17": "終不得免三惡道苦。況我百年而不得半於",
    "T45n1909_009:0961a18": "此。促期那得自寬。且世間幻惑終歸磨滅。",
    "T45n1909_009:0961a19": "常者皆盡高者亦墜。合會有離生必應死。",
    "T45n1909_009:0961a20": "重官厚祿誰得免之父母兄弟六親眷屬愛",
    "T45n1909_009:0961a21": "徹骨髓。當捨壽時不得相代。榮華豪貴。錢",
    "T45n1909_009:0961a22": "財寶物。亦不能延人之壽命。亦不可以言辭",
    "T45n1909_009:0961a23": "飲食求囑脫者無形之對誰能留者。經云。死",
    "T45n1909_009:0961a24": "者盡也。氣絕神逝。形骸蕭索。人物一統無生",
    "T45n1909_009:0961a25": "不終。而捨命之時受大苦惱。內外六親圍繞",
    "T45n1909_009:0961a26": "號哭。死者遑怖莫知依投身虛體冷氣將欲",
    "T45n1909_009:0961a27": "盡。見先所作善惡報相。其修善者天神扶",
    "T45n1909_009:0961a28": "衛。其行惡者牛頭在側。獄卒羅剎永無寬",
    "T45n1909_009:0961a29": "恕。慈親孝子不能相救。夫妻恩愛相看就盡。",
    "T45n1909_009:0961b01": "風刀解身苦不可言。死者爾時肝膽寸裂。無",
    "T45n1909_009:0961b02": "量痛惱一時同集。神識周慞如狂如醉決欲",
    "T45n1909_009:0961b03": "起一念善作一毫福。懷恨在心不復能得。如",
    "T45n1909_009:0961b04": "是苦惱無人代受。涅槃經言。死者於險難處",
    "T45n1909_009:0961b05": "無有資糧。去處懸遠又無伴侶。晝夜常行無",
    "T45n1909_009:0961b06": "有邊際。深邃幽闇無有光明。入無遮止到不",
    "T45n1909_009:0961b07": "得脫。生不修福死歸苦處。愁毒辛酸不可療",
    "T45n1909_009:0961b08": "治。非是惡色令人怖畏今日道場同業大眾。",
    "T45n1909_009:0961b09": "生死果報如環無窮。孤魂獨逝無人見者。不",
    "T45n1909_009:0961b10": "可尋覓。不可物寄。唯各努力捍勞忍苦。勤修",
    "T45n1909_009:0961b11": "四等六波羅蜜。以為獨逝諸趣之。資莫以強",
    "T45n1909_009:0961b12": "健而自安。心宜各至心等一痛。切五體投地",
    "T45n1909_009:0961b13": "歸依世間大慈悲父。",
    "T45n1909_009:0961b14": "南無彌勒佛　南無釋迦牟尼佛　南無多",
    "T45n1909_009:0961b15": "聞海佛　南無持華佛　南無不隨世佛",
    "T45n1909_009:0961b16": "　南無喜眾佛　南無孔雀音佛　南無不退",
    "T45n1909_009:0961b17": "沒佛　南無斷有愛垢佛　南無威儀濟",
    "T45n1909_009:0961b18": "佛　南無諸天流布佛　南無寶步佛　南",
    "T45n1909_009:0961b19": "無華手佛　南無威德佛　南無破怨賊佛",
    "T45n1909_009:0961b20": "　南無富多聞佛　南無妙國佛　南無華明",
    "T45n1909_009:0961b21": "佛　南無師子智佛　南無月出佛　南無",
    "T45n1909_009:0961b22": "滅闇佛　南無無動佛　南無師子遊戲",
    "T45n1909_009:0961b23": "菩薩　南無師子奮迅菩薩　南無無邊身",
    "T45n1909_009:0961b24": "菩薩　南無觀世音菩薩",
    "T45n1909_009:0961b25": "又復歸依如是十方盡虛空界一切三寶。",
    "T45n1909_009:0961b26": "願以慈悲力同加覆護。今日道場同懺悔者。",
    "T45n1909_009:0961b27": "從今日去乃至菩提。一切罪因無量苦果悉",
    "T45n1909_009:0961b28": "得斷除。煩惱結業畢竟清淨。諸佛法會皆現",
    "T45n1909_009:0961b29": "身相。行菩薩道隨意自在。四等六度如說修",
    "T45n1909_009:0961c01": "行。四辯六通無不滿足。百千三昧應念現前。",
    "T45n1909_009:0961c02": "諸總持門無不能入。早登道場成等正覺(一",
    "T45n1909_009:0961c03": "拜)。",
    "T45n1909_009:0961c04": "為執勞運力禮佛",
    "T45n1909_009:0961c05": "今日道場同業大眾。重復至誠五體投地起",
    "T45n1909_009:0961c06": "慈悲心。無怨親想。為今日轉生作熟執勞隨",
    "T45n1909_009:0961c07": "喜施工運力助營福者。各及眷屬又為即世",
    "T45n1909_009:0961c08": "牢獄憂厄因苦囹圄繫閉及諸刑罰。念其處",
    "T45n1909_009:0961c09": "世。雖獲人身樂少苦多。枷鎖杻械未甞離體。",
    "T45n1909_009:0961c10": "由何所致或今身造惡。或過去所追。或應免",
    "T45n1909_009:0961c11": "脫無由自申。重罪分死無救護者。如是眾生",
    "T45n1909_009:0961c12": "各及眷屬。(某甲)等今日以慈悲心。普為歸依一",
    "T45n1909_009:0961c13": "切世間大慈悲父。",
    "T45n1909_009:0961c14": "南無彌勒佛　南無釋迦牟尼佛　南無次",
    "T45n1909_009:0961c15": "第行佛　南無福德燈佛　南無音聲治佛",
    "T45n1909_009:0961c16": "　南無憍曇佛　南無勢力佛　南無身心住",
    "T45n1909_009:0961c17": "佛　南無善月佛　南無覺意華佛　南",
    "T45n1909_009:0961c18": "無上吉佛　南無善威德佛　南無智力",
    "T45n1909_009:0961c19": "德佛　南無善燈佛　南無堅行佛　南無",
    "T45n1909_009:0961c20": "天音佛　南無安樂佛　南無日面佛　南",
    "T45n1909_009:0961c21": "無樂解脫佛　南無戒明佛　南無住戒佛",
    "T45n1909_009:0961c22": "　南無無垢佛　南無師子幡菩薩　南無師",
    "T45n1909_009:0961c23": "子作菩薩　南無無邊身菩薩　南無觀世",
    "T45n1909_009:0961c24": "音菩薩",
    "T45n1909_009:0961c25": "又復歸依如是十方盡虛空界一切三寶。",
    "T45n1909_009:0961c26": "願以慈悲力同加覆護。今日執勞隨喜者。各",
    "T45n1909_009:0961c27": "及眷屬。從今日去至于菩提。一切罪障皆得",
    "T45n1909_009:0961c28": "消滅。一切眾苦畢竟解脫。壽命延長身心安",
    "T45n1909_009:0961c29": "樂。永離災厄無復障惱。發大乘心修菩薩行。",
    "T45n1909_009:0962a01": "六度四等皆悉具足。捨生死苦得涅槃樂。又",
    "T45n1909_009:0962a02": "願東西二冶諸餘牢獄徒囚繫閉憂厄困苦",
    "T45n1909_009:0962a03": "諸有疾病不得自在者。各及眷屬。以今為",
    "T45n1909_009:0962a04": "其禮佛功德威力。一切眾苦皆悉解脫。惡業",
    "T45n1909_009:0962a05": "對因畢竟斷除。出牢獄戶入善法門。壽命無",
    "T45n1909_009:0962a06": "窮智力無盡。身心永樂如第三禪。憶牢獄苦。",
    "T45n1909_009:0962a07": "念諸佛恩。改惡修善。皆發大乘。行菩薩道至",
    "T45n1909_009:0962a08": "金剛際。還復度脫一切眾生。同登正覺神力",
    "T45n1909_009:0962a09": "自在(一拜)。",
    "T45n1909_009:0962a10": "已懺悔發菩提心竟次應迴向。",
    "T45n1909_009:0962a11": "發迴向第三",
    "T45n1909_009:0962a12": "今日道場同業大眾。已得發心辦所辦竟。次",
    "T45n1909_009:0962a13": "復應須以前功德各發迴向。何以故爾。一切",
    "T45n1909_009:0962a14": "眾生所以不能得解脫者。皆由著於世間果",
    "T45n1909_009:0962a15": "報不能捨離。若有片福一毫之善能迴向者則",
    "T45n1909_009:0962a16": "於果報不復生著。便得解脫優遊自在。所以",
    "T45n1909_009:0962a17": "經歎修行迴向為大利益。是故今日應發迴",
    "T45n1909_009:0962a18": "向兼勸一切不著果報。我等相與先應至心",
    "T45n1909_009:0962a19": "五體投地。歸命敬禮世間大慈悲父。",
    "T45n1909_009:0962a20": "南無彌勒佛　南無釋迦牟尼佛　南無堅",
    "T45n1909_009:0962a21": "出佛　南無安闍那佛　南無增益佛　南",
    "T45n1909_009:0962a22": "無香明佛　南無違藍明佛　南無金玉",
    "T45n1909_009:0962a23": "佛　南無蜜鉢佛　南無無礙相佛　南無",
    "T45n1909_009:0962a24": "信戒佛　南無至妙道佛　南無樂實佛",
    "T45n1909_009:0962a25": "　南無明法佛　南無具威德佛　南無至",
    "T45n1909_009:0962a26": "寂滅佛　南無上慈佛　南無大慈佛",
    "T45n1909_009:0962a27": "　南無甘露主佛　南無彌樓明佛　南無",
    "T45n1909_009:0962a28": "聖讚佛　南無廣照佛　南無文殊師利菩",
    "T45n1909_009:0962a29": "薩　南無普賢菩薩　南無無邊身菩薩",
    "T45n1909_009:0962b01": "　南無觀世音菩薩",
    "T45n1909_009:0962b02": "又復歸依如是十方盡虛空界一切三寶。",
    "T45n1909_009:0962b03": "願以慈悲力同加覆護。一切行願皆得圓滿今",
    "T45n1909_009:0962b04": "日道場同業大眾。從今日去至于菩提。行菩",
    "T45n1909_009:0962b05": "薩道誓莫退還。先度眾生然後作佛。若未得",
    "T45n1909_009:0962b06": "道中間留住生死者。以此願力令諸大眾",
    "T45n1909_009:0962b07": "在所生處身口意業恒自清淨。常發廣大勝",
    "T45n1909_009:0962b08": "妙之心柔軟心。調和心。勇猛心不放逸心。",
    "T45n1909_009:0962b09": "寂滅心。真心不雜亂心。無貪悋心。大勝心。大",
    "T45n1909_009:0962b10": "慈悲心。安住心。歡喜心。先度一切心。守護一",
    "T45n1909_009:0962b11": "切心。守護菩提心。誓等佛心。發如是等廣",
    "T45n1909_009:0962b12": "勝妙心。專求多聞修離欲定。饒益安樂一切",
    "T45n1909_009:0962b13": "眾生。不捨菩提同成正覺。",
    "T45n1909_009:0962b14": "說迴向法",
    "T45n1909_009:0962b15": "今日道場同業大眾。相與胡跪合掌心念口",
    "T45n1909_009:0962b16": "言。隨我今說。",
    "T45n1909_009:0962b17": "　十方諸天仙　　所有功德業",
    "T45n1909_009:0962b18": "　我今為迴向　　同歸正覺道",
    "T45n1909_009:0962b19": "　十方龍鬼神　　所有勝善業",
    "T45n1909_009:0962b20": "　我今為迴向　　同歸一乘道",
    "T45n1909_009:0962b21": "　十方諸人王　　所修菩提業",
    "T45n1909_009:0962b22": "　我今為迴向　　同歸無上道",
    "T45n1909_009:0962b23": "　六道眾生類　　所有微善業",
    "T45n1909_009:0962b24": "　我今為迴向　　同歸無上道",
    "T45n1909_009:0962b25": "　十方佛弟子　　善來比丘眾",
    "T45n1909_009:0962b26": "　無著四沙門　　及求緣覺者",
    "T45n1909_009:0962b27": "　隱顯化眾生　　明了因緣法",
    "T45n1909_009:0962b28": "　如是兼一切　　盡迴向佛道",
    "T45n1909_009:0962b29": "　十方諸菩薩　　讀誦受持經",
    "T45n1909_009:0962c01": "　入禪出禪者　　勸總行眾善",
    "T45n1909_009:0962c02": "　如是等三乘　　一切眾德本",
    "T45n1909_009:0962c03": "　盡迴施眾生　　同歸無上道",
    "T45n1909_009:0962c04": "　天上及人間　　聖道諸善業",
    "T45n1909_009:0962c05": "　我今勸迴向　　同歸無上道",
    "T45n1909_009:0962c06": "　發心及懺悔　　自行若勸人",
    "T45n1909_009:0962c07": "　所有微毫福　　盡迴施眾生",
    "T45n1909_009:0962c08": "　眾生不得佛　　不捨菩提願",
    "T45n1909_009:0962c09": "　一切成佛盡　　然後登正覺",
    "T45n1909_009:0962c10": "　仰願佛菩薩　　無漏諸聖人",
    "T45n1909_009:0962c11": "　此世及後生　　惟願見攝受",
    "T45n1909_009:0962c12": "相與至心五體投地。奉為",
    "T45n1909_009:0962c13": "國王帝主迴向。奉為父母親緣迴向。奉為師",
    "T45n1909_009:0962c14": "長同學迴向。奉為信施檀越善惡知識迴向。",
    "T45n1909_009:0962c15": "奉為護世四王迴向。又為十方魔王迴向。又",
    "T45n1909_009:0962c16": "為聰明正直天地虛空主善罰惡守護持呪五",
    "T45n1909_009:0962c17": "方龍王龍神八部迴向。又為幽顯一切靈祇",
    "T45n1909_009:0962c18": "迴向。又為十方盡虛空界一切眾生迴向。唯",
    "T45n1909_009:0962c19": "願十方諸天諸仙龍神八部一切眾生。從今",
    "T45n1909_009:0962c20": "日去至于菩提。恒會無相不復耽著(一拜)。",
    "T45n1909_009:0962c21": "慈悲道場懺法卷第九"
}