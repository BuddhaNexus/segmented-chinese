{
    "X04n0223_063:0426a22": "大方廣佛新華嚴經合論卷第六十三",
    "X04n0223_063:0426a23": "唐于闐國三藏沙門實叉難陀譯經",
    "X04n0223_063:0426a24": "唐太原方山長者李通玄造論",
    "X04n0223_063:0426b01": "唐福州開元寺沙門志寧釐經合論",
    "X04n0223_063:0426b02": "十地品第二十六之十一",
    "X04n0223_063:0426b03": "【經】佛子菩薩住此第八地以大方便善巧智所起無",
    "X04n0223_063:0426b04": "功用覺慧觀一切智智所行境所謂觀世間成觀世",
    "X04n0223_063:0426b05": "間壞由此業集故成由此業盡故壞幾時成幾時壞",
    "X04n0223_063:0426b06": "幾時成住幾時壞住皆如實知又知地界小相大相",
    "X04n0223_063:0426b07": "無量相差別相知水火風界小相大相無量相差別",
    "X04n0223_063:0426b08": "相知微塵細相差別相無量差別相隨何世界中所",
    "X04n0223_063:0426b09": "有微塵聚及微塵差別相皆如實知隨何世界中所",
    "X04n0223_063:0426b10": "有地水火風界各若干微塵所有寶物若干微塵眾",
    "X04n0223_063:0426b11": "生身若干微塵國土身若干微塵皆如實知知眾生",
    "X04n0223_063:0426b12": "大身小身各若干微塵成知地獄身畜生身餓鬼身",
    "X04n0223_063:0426b13": "阿脩羅身天身人身各若干微塵成得如是知微塵",
    "X04n0223_063:0426b14": "差別智又知欲界色界無色界成知欲界色界無色",
    "X04n0223_063:0426b15": "界壞知欲界色界無色界小相大相無量相差別相",
    "X04n0223_063:0426b16": "得如是觀三界差別智佛子此菩薩復起智明教化",
    "X04n0223_063:0426b17": "眾生所謂善知眾生身差別善分別眾生身善觀察",
    "X04n0223_063:0426b18": "所生處隨其所應而為現身教化成熟此菩薩於一",
    "X04n0223_063:0426b19": "三千大千世界隨眾生身信解差別以智光明普現",
    "X04n0223_063:0426b20": "受生如是若二若三乃至百千乃至不可說三千大",
    "X04n0223_063:0426b21": "千世界隨眾生身信解差別普於其中示現受生此",
    "X04n0223_063:0426b22": "菩薩成就如是智慧故於一佛剎其身不動乃至不",
    "X04n0223_063:0426b23": "可說佛剎眾會之中悉現其身佛子此菩薩隨諸眾",
    "X04n0223_063:0426b24": "生身心信解種種差別於彼佛國眾會之中而現其",
    "X04n0223_063:0426c01": "身所謂於沙門眾中示沙門形婆羅門眾中示婆羅",
    "X04n0223_063:0426c02": "門形剎利眾中示剎利形如是毗舍眾首陀眾居士",
    "X04n0223_063:0426c03": "眾四天王眾三十三天眾夜摩天眾兜率陀天眾化",
    "X04n0223_063:0426c04": "樂天眾他化自在天眾魔眾梵眾乃至阿迦尼吒天",
    "X04n0223_063:0426c05": "眾中各隨其類而為現形又應以聲聞身得度者現",
    "X04n0223_063:0426c06": "聲聞形應以辟支佛身得度者現辟支佛形應以菩",
    "X04n0223_063:0426c07": "薩身得度者現菩薩形應以如來身得度者現如來",
    "X04n0223_063:0426c08": "形佛子菩薩如是於一切不可說佛國土中隨諸眾",
    "X04n0223_063:0426c09": "生信樂差別如是如是而為現身佛子此菩薩遠離",
    "X04n0223_063:0426c10": "一切身想分別住於平等此菩薩知眾生身國土身",
    "X04n0223_063:0426c11": "業報身聲聞身獨覺身菩薩身如來身智身法身虗",
    "X04n0223_063:0426c12": "空身此菩薩知諸眾生心之所樂能以眾生身作自",
    "X04n0223_063:0426c13": "身亦作國土身業報身乃至虗空身又知眾生心之",
    "X04n0223_063:0426c14": "所樂能以國土身作自身亦作眾生身業報身乃至",
    "X04n0223_063:0426c15": "虗空身又知諸眾生心之所樂能以業報身作自身",
    "X04n0223_063:0426c16": "亦作眾生身國土身乃至虗空身又知眾生心之所",
    "X04n0223_063:0426c17": "樂能以自身作眾生身國土身乃至虗空身隨諸眾",
    "X04n0223_063:0426c18": "生所樂不同則於此身現如是形此菩薩知眾生集",
    "X04n0223_063:0426c19": "業身報身煩惱身色身無色身又知國土身小相大",
    "X04n0223_063:0426c20": "相無量相染相淨相廣相倒住相正住相普入相方",
    "X04n0223_063:0426c21": "網差別相知業報身假名差別知聲聞身獨覺身菩",
    "X04n0223_063:0426c22": "薩身假名差別知如來身有菩提身願身化身力持",
    "X04n0223_063:0426c23": "身相好莊嚴身威勢身意生身福德身法身智身知",
    "X04n0223_063:0426c24": "智身善思量相如實決擇相果行所攝相世間出世",
    "X04n0223_063:0427a01": "間差別相三乘差別相共相不共相出離相非出離",
    "X04n0223_063:0427a02": "相學相無學相知法身平等相不壞相隨時隨俗假",
    "X04n0223_063:0427a03": "名差別相眾生非眾生法差別相佛法聖僧法差別",
    "X04n0223_063:0427a04": "相知虗空身無量相周徧相無形相無異相無邊相",
    "X04n0223_063:0427a05": "顯現色身相。",
    "X04n0223_063:0427a06": "【論】第六佛子已下一段有五十九行經明此位菩",
    "X04n0223_063:0427a07": "薩以自智德善知眾法差別成壞同事攝生廣大",
    "X04n0223_063:0427a08": "自在分釋義中約分為八段一佛子菩薩住此第",
    "X04n0223_063:0427a09": "八地已下至皆如實知有四行經明以善巧智觀",
    "X04n0223_063:0427a10": "世間成壞由何業因分二又知地界小相大相已",
    "X04n0223_063:0427a11": "下至差別相有兩行經明地水火風大小差別相",
    "X04n0223_063:0427a12": "分三知微塵細相已下至知微塵差別智有七行",
    "X04n0223_063:0427a13": "經明知微塵差別相分四又知欲界色界已下至",
    "X04n0223_063:0427a14": "觀三界差別智有兩行半經明知三界成壞相分",
    "X04n0223_063:0427a15": "五佛子此菩薩已下至悉現其身有八行半經明",
    "X04n0223_063:0427a16": "觀眾生身差別隨應現身分六佛子已下至而為",
    "X04n0223_063:0427a17": "現身有十二行經明現身同事分七佛子已下至",
    "X04n0223_063:0427a18": "於此身現如是形有十行半經明此位菩薩住於",
    "X04n0223_063:0427a19": "無心想中現身同別自在分八此菩薩知眾生集",
    "X04n0223_063:0427a20": "已下至顯現色身相有十二行半經明業報身及",
    "X04n0223_063:0427a21": "相差別分經云觀一切智智者是根本智所行境",
    "X04n0223_063:0427a22": "者差別智也從根本智所行分別故觀世間成相",
    "X04n0223_063:0427a23": "者如世界初成及四時人天地獄畜生餓鬼等成",
    "X04n0223_063:0427a24": "相及以壞相皆由業成皆由業壞皆同類相應非",
    "X04n0223_063:0427b01": "常總爾於不遷不變無時之中見長壽見短壽生",
    "X04n0223_063:0427b02": "延促萬類不同自成他壞或復同時皆隨業然非",
    "X04n0223_063:0427b03": "真有故如是成壞劫住延促時分增減此八地菩",
    "X04n0223_063:0427b04": "薩悉知知地界小相大相者明知小相一塵是也",
    "X04n0223_063:0427b05": "大相一塵無體即廣狹悉等及如一毛孔中安立",
    "X04n0223_063:0427b06": "廣大世界及小世界淨穢差別咸住其中微細無",
    "X04n0223_063:0427b07": "限重重無礙如因陀羅網十方互參如是悉見如",
    "X04n0223_063:0427b08": "水火風界大小之相者且如此世界約俱舍論云",
    "X04n0223_063:0427b09": "安立器世界風輪最居下其量廣無數厚十六億",
    "X04n0223_063:0427b10": "由旬次上水輪深厚十一億二萬三千四百半由",
    "X04n0223_063:0427b11": "旬下八由旬水餘結凝成金如是金剛際已上積",
    "X04n0223_063:0427b12": "塵成世界如楞伽經云津潤妄想能生內外水界",
    "X04n0223_063:0427b13": "堪能妄想能生內外火界斷截妄想能生內外地",
    "X04n0223_063:0427b14": "界飄動妄想能生內外風界所謂愛生水界我所",
    "X04n0223_063:0427b15": "堪能生於火界能所二執能生地界思想彼此能",
    "X04n0223_063:0427b16": "生風界愛心亡水災不及我能我所亡火災不及",
    "X04n0223_063:0427b17": "思想亡風災不及二禪水災不及三禪火災不及",
    "X04n0223_063:0427b18": "四禪風災不及為思想絕故內無出入息外無風",
    "X04n0223_063:0427b19": "災內無能所外無火災內無欲愛外無水災一如",
    "X04n0223_063:0427b20": "色界四禪次第又以增上欲愛故能生火界即如",
    "X04n0223_063:0427b21": "蓮華寶女地獄以愛心取故欲愛增上便成熱銅",
    "X04n0223_063:0427b22": "柱等苦以熱燒煿悶絕便死而復更生如是一日",
    "X04n0223_063:0427b23": "千生萬死苦無窮極皆由愛變如增上業火成融",
    "X04n0223_063:0427b24": "銅猛火業風等一如說地獄等經如是業壞此位",
    "X04n0223_063:0427c01": "菩薩悉能如實知見經云隨何世界中所有地水",
    "X04n0223_063:0427c02": "火風界各若干微塵者如以積小成其大者即以",
    "X04n0223_063:0427c03": "隣虗塵透金透銅透鐵隙中兔毫羊毛蟣虱草子",
    "X04n0223_063:0427c04": "穬麥皆七七比之以成分寸尺肘弓等量知之者",
    "X04n0223_063:0427c05": "是凡情所知如俱舍論所說及此閻浮提洲地南",
    "X04n0223_063:0427c06": "北東西廣狹之量亦如彼說如人畜身以身長短",
    "X04n0223_063:0427c07": "以積塵之法七七比之而知人畜身之塵數者此",
    "X04n0223_063:0427c08": "是凡情之量見也此位菩薩世界國土人畜等身",
    "X04n0223_063:0427c09": "皆智眼見之知三界成壞智者三界所成時乃至",
    "X04n0223_063:0427c10": "大相小相此位菩薩皆智力知見婆羅門眾者淨",
    "X04n0223_063:0427c11": "種也剎利眾者王種毗舍眾者商估種首陀眾者",
    "X04n0223_063:0427c12": "農夫種也經云此菩薩知眾生身者是業報身也",
    "X04n0223_063:0427c13": "國土身者或以眾生身為國土如人身於中有八",
    "X04n0223_063:0427c14": "萬四千戶蟲等居是已下十身悉能同別自在此",
    "X04n0223_063:0427c15": "菩薩知眾生集業身集何業果增上而報得身悉",
    "X04n0223_063:0427c16": "知之煩惱身者通三界身色身者色界身也無色",
    "X04n0223_063:0427c17": "身者無色界也如是等身大小相以智能知知如",
    "X04n0223_063:0427c18": "來身有菩提身有願身者以菩提心起願成身故",
    "X04n0223_063:0427c19": "化身者隨眾生所現故力持身者十力所持故相",
    "X04n0223_063:0427c20": "好身者福智萬行所莊嚴故威勢身者示現摧伏",
    "X04n0223_063:0427c21": "諸我慢故意生身者逐眾生情所欲故福德身者",
    "X04n0223_063:0427c22": "具莊嚴故法身者如虗空故智身者知無邊法故",
    "X04n0223_063:0427c23": "知智身者覺自智及他智故善思量相者任智所",
    "X04n0223_063:0427c24": "知無情識故如實決擇相者以根本智起差別智",
    "X04n0223_063:0428a01": "善決擇義相故果行所攝相者即一乘從根本智",
    "X04n0223_063:0428a02": "果起普賢願行故世間出世間差別相者真俗二",
    "X04n0223_063:0428a03": "智悉現前故三乘差別相者二乘趣寂菩薩生於",
    "X04n0223_063:0428a04": "淨土或云留惑潤生等事共相者三乘一乘共一",
    "X04n0223_063:0428a05": "無生相不其相者具慈悲無慈悲名不共相又共",
    "X04n0223_063:0428a06": "相者凡聖一體具如來智不共相有迷悟不同故",
    "X04n0223_063:0428a07": "出離相者三乘是也非出離相者一切凡夫具煩",
    "X04n0223_063:0428a08": "惱者是一乘非此二事有學相者七地已前菩薩",
    "X04n0223_063:0428a09": "是無學相者八地已後菩薩是知法身平等相者",
    "X04n0223_063:0428a10": "萬法無性故不壞相者如智所報得境界故隨時",
    "X04n0223_063:0428a11": "隨假名差別相者即化身隨樂欲心故眾生非眾",
    "X04n0223_063:0428a12": "生差別相者有情無情差別相故佛法聖僧法差",
    "X04n0223_063:0428a13": "別相者聲聞僧緣覺僧淨土菩薩僧一乘菩薩僧",
    "X04n0223_063:0428a14": "差別相佛亦隨類如之知虗空身無量相以法身",
    "X04n0223_063:0428a15": "起智隨行所感無量色別故周徧相為法身智身",
    "X04n0223_063:0428a16": "周徧行亦周徧故其色相亦徧無形相無異相者",
    "X04n0223_063:0428a17": "悉同體故無邊相者以法身智境非情限故顯現",
    "X04n0223_063:0428a18": "色身相者明色身無體無依智自在顯現故已上",
    "X04n0223_063:0428a19": "如前科文中有八段經文深隱處解之文自具處",
    "X04n0223_063:0428a20": "如文自明大意明此八地菩薩無功之智所及之",
    "X04n0223_063:0428a21": "用故。",
    "X04n0223_063:0428a22": "【經】佛子菩薩成就如是身智已得命自在心自在財",
    "X04n0223_063:0428a23": "自在業自在生自在願自在解自在如意自在智自",
    "X04n0223_063:0428a24": "在法自在得此十自在故則為不思議智者無量智",
    "X04n0223_063:0428b01": "者廣大智者無能壞智者此菩薩如是入已如是成",
    "X04n0223_063:0428b02": "就已得畢竟無過失身業無過失語業無過失意業",
    "X04n0223_063:0428b03": "身語意業隨智慧行般若波羅蜜增上大悲為首方",
    "X04n0223_063:0428b04": "便善巧善能分別善起大願佛力所護常勤修習利",
    "X04n0223_063:0428b05": "眾生智普住無邊差別世界佛子舉要言之菩薩住",
    "X04n0223_063:0428b06": "此不動地身語意業諸有所作皆能積集一切佛法。",
    "X04n0223_063:0428b07": "【論】第七佛子已下有十行半經明此位菩薩於身",
    "X04n0223_063:0428b08": "命財十自在無過失分釋義中約分為三段一佛",
    "X04n0223_063:0428b09": "子已下至法自在有兩行半經明此位已成就如",
    "X04n0223_063:0428b10": "上身智已得十自在分二得此十自在故已下至",
    "X04n0223_063:0428b11": "無能壞智者有一行半經明得四種智自在分三",
    "X04n0223_063:0428b12": "此菩薩已下至積集一切佛法有六行半經明此",
    "X04n0223_063:0428b13": "位菩薩以無過失身口意業隨般若波羅蜜能集",
    "X04n0223_063:0428b14": "一切諸法分經云命自在者於不生不滅大智體",
    "X04n0223_063:0428b15": "上同一切眾生受生死自在故心自在者隨無念",
    "X04n0223_063:0428b16": "智所作能辦故餘如文自具。",
    "X04n0223_063:0428b17": "【經】佛子菩薩住此地得善住深心力一切煩惱不行",
    "X04n0223_063:0428b18": "故得善住勝心力不離於道故得善住大悲力不捨",
    "X04n0223_063:0428b19": "利益眾生故得善住大慈力救護一切世間故得善",
    "X04n0223_063:0428b20": "住陀羅尼力不忘於法故得善住辯才力善觀察分",
    "X04n0223_063:0428b21": "別一切法故得善住神通力普往無邊世界故得善",
    "X04n0223_063:0428b22": "住大願力不捨一切菩薩所作故得善住波羅蜜力",
    "X04n0223_063:0428b23": "成就一切佛法故得如來護念力一切種一切智智",
    "X04n0223_063:0428b24": "現前故此菩薩得如是智力能現一切諸所作事於",
    "X04n0223_063:0428c01": "諸事中無有過咎。",
    "X04n0223_063:0428c02": "【論】第八佛子菩薩住此地已下至於諸事中無有",
    "X04n0223_063:0428c03": "過咎有九行半經明此位菩薩得住十種力分如",
    "X04n0223_063:0428c04": "經自具云一切種一切智智者一切種者明加行",
    "X04n0223_063:0428c05": "具修多種智故一切智者是根本智或云一切智",
    "X04n0223_063:0428c06": "智者明從根本智起差別智意明以根本無功用",
    "X04n0223_063:0428c07": "智作種種多功用智無二故智現前故者明如上",
    "X04n0223_063:0428c08": "自在智現前故此菩薩已下明得無功之智力故",
    "X04n0223_063:0428c09": "能現一切諸所作事中無有過咎以智無能所故。",
    "X04n0223_063:0428c10": "【經】佛子此菩薩智地名為不動地無能沮壞故名為",
    "X04n0223_063:0428c11": "不退轉地智慧無退故名為難得地一切世間無能",
    "X04n0223_063:0428c12": "測故名為童真地離一切過失故名為生地隨樂自",
    "X04n0223_063:0428c13": "在故名為成地更無所作故名為究竟地智慧決定",
    "X04n0223_063:0428c14": "故名為變化地隨願成就故名為力持地他不能動",
    "X04n0223_063:0428c15": "故名為無功用地先已成就故。",
    "X04n0223_063:0428c16": "【論】第九佛子已下一段有六行半經明不動地隨",
    "X04n0223_063:0428c17": "德用具十種名分其地名義如經自明如一切世",
    "X04n0223_063:0428c18": "間無能測故名童真地明七地已前有行有開發",
    "X04n0223_063:0428c19": "是世間智此八地無功之智現前故是初童蒙入",
    "X04n0223_063:0428c20": "真智故號曰童真地無過失故名為生地者明有",
    "X04n0223_063:0428c21": "覺有觀已絕無覺觀刺之所傷故故云生地以生",
    "X04n0223_063:0428c22": "在無功用智中故餘如文自具。",
    "X04n0223_063:0428c23": "【經】佛子菩薩成就如是智慧入佛境界佛功德照順",
    "X04n0223_063:0428c24": "佛威儀佛境現前常為如來之所護念梵釋四王金",
    "X04n0223_063:0429a01": "剛力士常隨侍衛恒不捨離諸大三昧能現無量諸",
    "X04n0223_063:0429a02": "身差別於一一身有大勢力報得神通三昧自在隨",
    "X04n0223_063:0429a03": "有可化眾生之處示成正覺佛子菩薩如是入大乘",
    "X04n0223_063:0429a04": "會獲大神通放大光明入無礙法界知世界差別示",
    "X04n0223_063:0429a05": "現一切諸大功德隨意自在善能通達前際後際普",
    "X04n0223_063:0429a06": "伏一切魔邪之道深入如來所行境界於無量國土",
    "X04n0223_063:0429a07": "修菩薩行以能獲得不退轉法是故說名住不動地。",
    "X04n0223_063:0429a08": "【論】第十佛子菩薩已下一段有十行半經明此位",
    "X04n0223_063:0429a09": "菩薩入佛境界得佛護念梵釋四王力士隨侍普",
    "X04n0223_063:0429a10": "伏魔道住不動地分於此段中分為兩段一佛子",
    "X04n0223_063:0429a11": "菩薩已下至示成正覺有五行半經明此位菩薩",
    "X04n0223_063:0429a12": "入佛境界自力所持感招梵釋四王等常隨侍奉",
    "X04n0223_063:0429a13": "分二佛子菩薩如是入大乘會已下有五行經明",
    "X04n0223_063:0429a14": "入一乘無功用會獲神通隨意自在分常為如來",
    "X04n0223_063:0429a15": "之護念者明諸佛非不護念一切眾生及攝善根",
    "X04n0223_063:0429a16": "之輩其護念有三義一護念苦道眾生未發心者",
    "X04n0223_063:0429a17": "二護念已發心者有學有開發者三護念入無功",
    "X04n0223_063:0429a18": "用菩薩令得佛自在故梵釋四王金剛力士常侍",
    "X04n0223_063:0429a19": "衛亦有三義一侍衛一切眾生二侍衛已發心之",
    "X04n0223_063:0429a20": "者三侍衛已至無功用智及一切諸佛故如侍衛",
    "X04n0223_063:0429a21": "有二義一大悲覆育侍衛二入位菩薩以尊敬彼",
    "X04n0223_063:0429a22": "法侍衛如一一身大勢力報得神通者七地已前",
    "X04n0223_063:0429a23": "是修生報業神通未得自在此地無功之智報業",
    "X04n0223_063:0429a24": "神通廣大自在七地已前報業神通依禪定願力",
    "X04n0223_063:0429b01": "生此地報業神通無作智生無修作故放大光明",
    "X04n0223_063:0429b02": "者所作障亡故放光明自應入無礙法界者諸作",
    "X04n0223_063:0429b03": "已亡故任智用故智無有礙餘如文自具。",
    "X04n0223_063:0429b04": "【經】佛子菩薩住此不動地已以三昧力常得現見無",
    "X04n0223_063:0429b05": "量諸佛恒不捨離承事供養此菩薩於一一劫一一",
    "X04n0223_063:0429b06": "世界見無量百佛無量千佛乃至無量百千億那由",
    "X04n0223_063:0429b07": "他佛恭敬尊重承事供養一切資生悉以奉施於諸",
    "X04n0223_063:0429b08": "佛所得於如來甚深法藏受世界差別等無量法明",
    "X04n0223_063:0429b09": "若有問難世界差別如是等事無能屈者如是經於",
    "X04n0223_063:0429b10": "無量百劫無量千劫乃至無量百千億那由他劫所",
    "X04n0223_063:0429b11": "有善根轉增明淨譬如真金治作寶冠置閻浮提主",
    "X04n0223_063:0429b12": "聖王頂上一切臣民諸莊嚴具無與等者此地菩薩",
    "X04n0223_063:0429b13": "所有善根亦復如是一切二乘乃至第七地菩薩所",
    "X04n0223_063:0429b14": "有善根無能及者以住此地大智光明普滅眾生煩",
    "X04n0223_063:0429b15": "惱黑闇善能開闡智慧門故佛子譬如千世界主大",
    "X04n0223_063:0429b16": "梵天王能普運慈心普放光明滿千世界此地菩薩",
    "X04n0223_063:0429b17": "亦復如是能放光明照百萬佛剎微塵數世界令諸",
    "X04n0223_063:0429b18": "眾生滅煩惱火而得清涼此菩薩十波羅蜜中願波",
    "X04n0223_063:0429b19": "羅蜜增上餘波羅蜜非不修行但隨力隨分是名略",
    "X04n0223_063:0429b20": "說諸菩薩摩訶薩第八不動地若廣說者經無量劫",
    "X04n0223_063:0429b21": "不可窮盡佛子菩薩摩訶薩住此地多作大梵天王",
    "X04n0223_063:0429b22": "主千世界最勝自在善說諸義能與聲聞辟支佛諸",
    "X04n0223_063:0429b23": "菩薩波羅蜜道若有問難世界差別無能退屈布施",
    "X04n0223_063:0429b24": "愛語利行同事如是一切諸所作業皆不離念佛乃",
    "X04n0223_063:0429c01": "至不離念一切種一切智智復作是念我當於一切",
    "X04n0223_063:0429c02": "眾生中為首為勝乃至為一切智智依止者此菩薩",
    "X04n0223_063:0429c03": "若以發起大精進力於一念頃得百萬三千大千世",
    "X04n0223_063:0429c04": "界微塵數三昧乃至示現百萬三千大千世界微塵",
    "X04n0223_063:0429c05": "數菩薩以為眷屬若以菩薩殊勝願力自在示現過",
    "X04n0223_063:0429c06": "於是數乃至百千億那由他劫不能數知爾時金剛",
    "X04n0223_063:0429c07": "藏菩薩欲重宣其義而說頌曰。",
    "X04n0223_063:0429c08": "【論】第十一佛子已下一段有三十二行半經明此",
    "X04n0223_063:0429c09": "位菩薩知見廣多及受職分約分為四段一佛子",
    "X04n0223_063:0429c10": "已下至善能開闡智慧門故有十三行半經明此",
    "X04n0223_063:0429c11": "位菩薩見佛廣多及舉真金治作寶莊嚴喻分二",
    "X04n0223_063:0429c12": "佛子已下至不可窮盡有六行半經明此位菩薩",
    "X04n0223_063:0429c13": "普放光明及所行之行願波羅蜜增上分三佛子",
    "X04n0223_063:0429c14": "已下至一切智智依止者可有七行經明此位菩",
    "X04n0223_063:0429c15": "薩受職及行諸波羅蜜四攝四無量不離三寶分",
    "X04n0223_063:0429c16": "四此菩薩已下至而說頌曰有五行半經明此位",
    "X04n0223_063:0429c17": "菩薩以無功用智起精進力所得三昧及願力所",
    "X04n0223_063:0429c18": "示現菩薩眷屬廣多分。",
    "X04n0223_063:0429c19": "【經】　七地修治方便慧　　善集助道大願力",
    "X04n0223_063:0429c20": "　復得人尊所攝持　　為求勝智登八地",
    "X04n0223_063:0429c21": "　功德成就恒慈愍　　智慧廣大等虗空",
    "X04n0223_063:0429c22": "　聞法能生決定力　　是則寂滅無生忍",
    "X04n0223_063:0429c23": "　知法無生無起相　　無成無壞無盡轉",
    "X04n0223_063:0429c24": "　離有平等絕分別　　超諸心行如空住",
    "X04n0223_063:0430a01": "　成就是忍超戲論　　甚深不動恒寂滅",
    "X04n0223_063:0430a02": "　一切世間無能知　　心相取著悉皆離",
    "X04n0223_063:0430a03": "　住於此地不分別　　譬如比丘入滅定",
    "X04n0223_063:0430a04": "　如夢渡河覺則無　　如生梵天絕下欲",
    "X04n0223_063:0430a05": "　以本願力蒙勸導　　歎其忍勝與灌頂",
    "X04n0223_063:0430a06": "　語言我等眾佛法　　汝今未獲當勤進",
    "X04n0223_063:0430a07": "　汝雖已滅煩惱火　　世間惑燄猶熾然",
    "X04n0223_063:0430a08": "　當念本願度眾生　　悉使修因趣解脫",
    "X04n0223_063:0430a09": "　法性真常離心念　　二乘於此亦能得",
    "X04n0223_063:0430a10": "　不以此故為世尊　　但以甚深無礙智",
    "X04n0223_063:0430a11": "　如是人天所應供　　與此智慧令觀察",
    "X04n0223_063:0430a12": "　無邊佛法悉得成　　一念超過曩眾行",
    "X04n0223_063:0430a13": "　菩薩住茲妙智地　　則獲廣大神通力",
    "X04n0223_063:0430a14": "　一念分身徧十方　　如船入海因風濟",
    "X04n0223_063:0430a15": "　心無功用任智力　　悉知國土成壞住",
    "X04n0223_063:0430a16": "　諸界種種各殊異　　小大無量皆能了",
    "X04n0223_063:0430a17": "　三千世界四大種　　六趣眾生身各別",
    "X04n0223_063:0430a18": "　及以眾寶微塵數　　以智觀察悉無餘",
    "X04n0223_063:0430a19": "　菩薩能知一切身　　為化眾生同彼形",
    "X04n0223_063:0430a20": "　國土無量種種別　　悉為現形無不徧",
    "X04n0223_063:0430a21": "　譬如日月住虗空　　一切水中皆現影",
    "X04n0223_063:0430a22": "　住於法界無所動　　隨心現影亦復然",
    "X04n0223_063:0430a23": "　隨其心樂各不同　　一切眾中皆現身",
    "X04n0223_063:0430a24": "　聲聞獨覺與菩薩　　及以佛身靡不現",
    "X04n0223_063:0430b01": "　眾生國土業報身　　種種聖人智法身",
    "X04n0223_063:0430b02": "　虗空身相皆平等　　普為眾生而示作",
    "X04n0223_063:0430b03": "　十種聖智普觀察　　復順慈悲作眾業",
    "X04n0223_063:0430b04": "　所有佛法皆成就　　持戒不動如須彌",
    "X04n0223_063:0430b05": "　十力成就不動搖　　一切魔眾無能轉",
    "X04n0223_063:0430b06": "　諸佛護念天王禮　　密跡金剛恒侍衛",
    "X04n0223_063:0430b07": "　此地功德無邊際　　千萬億劫說不盡",
    "X04n0223_063:0430b08": "　復以供佛善益明　　如王頂上莊嚴具",
    "X04n0223_063:0430b09": "　菩薩住此第八地　　多作梵王千界主",
    "X04n0223_063:0430b10": "　演說三乘無有窮　　慈光普照除眾惑",
    "X04n0223_063:0430b11": "　一念所獲諸三昧　　百萬世界微塵等",
    "X04n0223_063:0430b12": "　諸所作事悉亦然　　願力示現復過是",
    "X04n0223_063:0430b13": "　菩薩第八不動地　　我為汝等已略說",
    "X04n0223_063:0430b14": "　若欲次第廣分別　　經於億劫不能盡",
    "X04n0223_063:0430b15": "【論】第十二七地修治方便慧已下至經於億劫不",
    "X04n0223_063:0430b16": "能盡有四十四行頌明重頌前法如文自具。",
    "X04n0223_063:0430b17": "第九善慧地將釋此地五門如前一釋地名目者",
    "X04n0223_063:0430b18": "此地何故名為善慧為此第九地行同十住中第",
    "X04n0223_063:0430b19": "九法王子住每與五位中第九位並同法師位善",
    "X04n0223_063:0430b20": "知眾法故名善慧地二明此地修何行門者此修",
    "X04n0223_063:0430b21": "力波羅蜜為主餘九為伴三明善財表法者善財",
    "X04n0223_063:0430b22": "於閻浮提有一園林名嵐毗尼見有神名妙德圓",
    "X04n0223_063:0430b23": "滿此閻淨提者是此洲林名此洲因林而得名故",
    "X04n0223_063:0430b24": "以明此位智慧設教如林廣多覆蔭故又言其中",
    "X04n0223_063:0430c01": "有園林者明智慧重重無盡故名嵐毗尼或曰流",
    "X04n0223_063:0430c02": "彌尼尼者女音流彌者樂勝圓光也明此善慧地",
    "X04n0223_063:0430c03": "智慧法樂無垢圓光明以善慧圓光破煩惱令得",
    "X04n0223_063:0430c04": "樂故神名妙德圓滿明法師位妙慧圓滿故住寶",
    "X04n0223_063:0430c05": "樹莊嚴樓閣寶樹者是法師之行也樓閣者明智",
    "X04n0223_063:0430c06": "慧高遠重重迥照無礙故明以眾行莊嚴智慧善",
    "X04n0223_063:0430c07": "說諸教令眾生信伏故是法師解行具足也四明",
    "X04n0223_063:0430c08": "此於三界得何解脫者得智慧圓滿解脫五隨文",
    "X04n0223_063:0430c09": "釋義二義如前一長科經意者於此善慧地長科",
    "X04n0223_063:0430c10": "為七段。",
    "X04n0223_063:0430c11": "【經】　說此菩薩八地時　　如來現大神通力",
    "X04n0223_063:0430c12": "　震動十方諸國土　　無量億數難思議",
    "X04n0223_063:0430c13": "　一切知見無上尊　　其身普放大光明",
    "X04n0223_063:0430c14": "　照耀彼諸無量土　　悉使眾生獲安樂",
    "X04n0223_063:0430c15": "　菩薩無量百千億　　俱時踊在虗空住",
    "X04n0223_063:0430c16": "　以過諸天上妙供　　供養說中最勝者",
    "X04n0223_063:0430c17": "　大自在王自在天　　悉共同心喜無量",
    "X04n0223_063:0430c18": "　各以種種眾供具　　供養甚深功德海",
    "X04n0223_063:0430c19": "　復有天女千萬億　　身心歡喜悉充徧",
    "X04n0223_063:0430c20": "　各奏樂音無量種　　供養人中大導師",
    "X04n0223_063:0430c21": "　是時眾樂同時奏　　百千萬億無量別",
    "X04n0223_063:0430c22": "　悉以善逝威神力　　演出妙音而讚歎",
    "X04n0223_063:0430c23": "　寂靜調柔無垢害　　隨所入地善修習",
    "X04n0223_063:0430c24": "　心如虗空詣十方　　廣說佛道悟羣生",
    "X04n0223_063:0431a01": "　天上人間一切處　　悉現無等妙莊嚴",
    "X04n0223_063:0431a02": "　以從如來功德生　　令其見者樂佛智",
    "X04n0223_063:0431a03": "　不離一剎詣眾士　　如月普現照世間",
    "X04n0223_063:0431a04": "　音聲心念悉皆滅　　譬猶谷響無不應",
    "X04n0223_063:0431a05": "　若有眾生心下劣　　為彼演說聲聞行",
    "X04n0223_063:0431a06": "　若心明利樂辟支　　則為彼說中乘道",
    "X04n0223_063:0431a07": "　若有慈悲樂饒益　　為說菩薩所行事",
    "X04n0223_063:0431a08": "　若有最勝智慧心　　則示如來無上法",
    "X04n0223_063:0431a09": "　譬如幻師作眾事　　種種形相皆非實",
    "X04n0223_063:0431a10": "　菩薩智幻亦如是　　雖現一切離有無",
    "X04n0223_063:0431a11": "　如是美音千萬種　　歌讚佛已默然住",
    "X04n0223_063:0431a12": "　解脫月言今眾淨　　願說九地所行道",
    "X04n0223_063:0431a13": "【論】第一說此菩薩八地時已下有二十六行頌明",
    "X04n0223_063:0431a14": "聞前地之法大眾興供稱歎及請說第九地法門",
    "X04n0223_063:0431a15": "分第二隨文釋義者於此頌中復分兩段一二十",
    "X04n0223_063:0431a16": "五行頌是聞前地大眾歡喜興供歎法分二末後",
    "X04n0223_063:0431a17": "一行頌是請後地分此兩段頌於中文義如頌自",
    "X04n0223_063:0431a18": "明。",
    "X04n0223_063:0431a19": "【經】爾時金剛藏菩薩告解脫月菩薩言佛子菩薩摩",
    "X04n0223_063:0431a20": "訶薩以如是無量智思量觀察欲更求轉勝寂滅解",
    "X04n0223_063:0431a21": "脫復修習如來智慧入如來祕密法觀察不思議大",
    "X04n0223_063:0431a22": "智性淨諸陀羅尼三昧門具廣大神通入差別世界",
    "X04n0223_063:0431a23": "修力無畏不共法隨諸佛轉法輪不捨大悲本願力",
    "X04n0223_063:0431a24": "得入菩薩第九善慧地佛子菩薩摩訶薩住此善慧",
    "X04n0223_063:0431b01": "地如實知善不善無記法行有漏無漏法行世間出",
    "X04n0223_063:0431b02": "世間法行思議不思議法行定不定法行聲聞獨覺",
    "X04n0223_063:0431b03": "法行菩薩行法行如來地法行有為法行無為法行",
    "X04n0223_063:0431b04": "此菩薩以如是智慧如實知眾生心稠林煩惱稠林",
    "X04n0223_063:0431b05": "業稠林根稠林解稠林性稠林樂欲稠林隨眠稠林",
    "X04n0223_063:0431b06": "受生稠林習氣相續稠林三聚差別稠林此菩薩如",
    "X04n0223_063:0431b07": "實知眾生心種種相所謂雜起相速轉相壞不壞相",
    "X04n0223_063:0431b08": "無形質相無邊際相清淨相垢無垢相縛不縛相幻",
    "X04n0223_063:0431b09": "所作相隨諸趣生相如是百千萬億乃至無量皆如",
    "X04n0223_063:0431b10": "實知又知諸煩惱種種相所謂久遠隨行相無邊引",
    "X04n0223_063:0431b11": "起相俱生不捨相眠起一義相與心相應不相應相",
    "X04n0223_063:0431b12": "隨趣受生而住相三界差別相愛見癡慢如箭深入",
    "X04n0223_063:0431b13": "過患相三業因緣不絕相略說乃至八萬四千皆如",
    "X04n0223_063:0431b14": "實知又知諸業種種相所謂善不善無記相有表示",
    "X04n0223_063:0431b15": "無表示相與心同生不離相因自性剎那壞而次第",
    "X04n0223_063:0431b16": "集果不失相有報無報相受黑黑等眾報相如田無",
    "X04n0223_063:0431b17": "量相凡聖差別相現受生受後受相乘非乘定不定",
    "X04n0223_063:0431b18": "相略說乃至八萬四千皆如實知又知諸根耎中勝",
    "X04n0223_063:0431b19": "相先際後際差別無差別相上中下相煩惱俱生不",
    "X04n0223_063:0431b20": "相離相乘非乘定不定相淳熟調柔相隨根網輕轉",
    "X04n0223_063:0431b21": "壞相增上無能壞相退不退差別相遠隨共生不同",
    "X04n0223_063:0431b22": "相略說乃至八萬四千皆如實知又知諸解耎中上",
    "X04n0223_063:0431b23": "諸性耎中上樂欲耎中上皆略說乃至八萬四千又",
    "X04n0223_063:0431b24": "知諸隨眠種種相所謂與染心共生相與心不共生",
    "X04n0223_063:0431c01": "相心相應不相應差別相久遠隨行相無始不拔相",
    "X04n0223_063:0431c02": "與一切禪定解脫三昧三摩鉢底神通相違相三界",
    "X04n0223_063:0431c03": "相續受生繫縛相令無邊心相續現起相開諸處門",
    "X04n0223_063:0431c04": "相堅實難治相地處成就不成就相唯以聖道拔出",
    "X04n0223_063:0431c05": "相又知受生種種相所謂隨業受生相六趣差別相",
    "X04n0223_063:0431c06": "有色無色差別相有想無想差別相業為田愛水潤",
    "X04n0223_063:0431c07": "無明闇覆識為種子生後有芽相名色俱生不相離",
    "X04n0223_063:0431c08": "相癡愛希求續有相欲受欲生無始樂著相妄謂出",
    "X04n0223_063:0431c09": "三界貪求相又知習氣種種相所謂行不行差別相",
    "X04n0223_063:0431c10": "隨趣熏習相隨眾生行熏習相隨業煩惱熏習相善",
    "X04n0223_063:0431c11": "不善無記熏習相隨入後有熏習相次第熏習相不",
    "X04n0223_063:0431c12": "斷煩惱遠行不捨熏習相貫非實熏習相見聞親近",
    "X04n0223_063:0431c13": "聲聞獨覺菩薩如來熏習相又知眾生正定邪定不",
    "X04n0223_063:0431c14": "定相所謂正見正定相邪見邪定相二俱不定相五",
    "X04n0223_063:0431c15": "逆邪定相五根正定相二俱不定相八邪邪定相正",
    "X04n0223_063:0431c16": "性正定相更不作二俱離不定相深著邪法邪定相",
    "X04n0223_063:0431c17": "習行聖道正定相二俱捨不定相佛子菩薩隨順如",
    "X04n0223_063:0431c18": "是智慧名住善慧地住此地已了知眾生諸行差別",
    "X04n0223_063:0431c19": "教化調伏令得解脫佛子此菩薩善能演說聲聞乘",
    "X04n0223_063:0431c20": "法獨覺乘法菩薩乘法如來地法一切行處智隨行",
    "X04n0223_063:0431c21": "故能隨眾生根性欲解所行有異諸趣差別亦隨受",
    "X04n0223_063:0431c22": "生煩惱眠縛諸業習氣而為說法令生信解增益智",
    "X04n0223_063:0431c23": "慧各於其乘而得解脫。",
    "X04n0223_063:0431c24": "【論】第二段有六十一行半經明修入九地向正住",
    "X04n0223_063:0432a01": "九地心知諸法差別分隨文釋義中分為十四段",
    "X04n0223_063:0432a02": "一爾時已下至第九善慧地有六行半經是趣入",
    "X04n0223_063:0432a03": "第九地向分二佛子已下至無為法行有四行經",
    "X04n0223_063:0432a04": "明住第九地知一切眾生十種所行法分三此菩",
    "X04n0223_063:0432a05": "薩已下至差別稠林可三行經明此位菩薩知一",
    "X04n0223_063:0432a06": "切眾生十一種稠林分四此菩薩如實知已下至",
    "X04n0223_063:0432a07": "皆如實知有四行經明此位菩薩通達十種相差",
    "X04n0223_063:0432a08": "別分五又知諸煩惱已下至八萬四千皆如實知",
    "X04n0223_063:0432a09": "有四行半經明此位菩薩如實知八萬四千煩惱",
    "X04n0223_063:0432a10": "相分六又知諸業已下至八萬四千皆如實知可",
    "X04n0223_063:0432a11": "五行經明此位菩薩知業種種相乃至八萬四千",
    "X04n0223_063:0432a12": "分七又知諸根已下至乃至八萬四千皆如實知",
    "X04n0223_063:0432a13": "有四行半經明此位菩薩知諸根差別相分八又",
    "X04n0223_063:0432a14": "知諸解有一行半經明此位菩薩知諸解差別乃",
    "X04n0223_063:0432a15": "至八萬四千分九又知諸隨眠已下至唯以聖道",
    "X04n0223_063:0432a16": "拔出相可六行經明此位菩薩知隨眠種種相分",
    "X04n0223_063:0432a17": "十又知受生種種相已下至妄謂出三界貪求相",
    "X04n0223_063:0432a18": "可五行經明此位菩薩知受生種種相分十一又",
    "X04n0223_063:0432a19": "知習氣種種相已下至如來熏習相可五行經明",
    "X04n0223_063:0432a20": "此位菩薩知習氣種種相分十二又知眾生正定",
    "X04n0223_063:0432a21": "已下至二俱捨不定相可四行半經明此位菩薩",
    "X04n0223_063:0432a22": "知定邪正分十三佛子已下至令得解脫有兩行",
    "X04n0223_063:0432a23": "經明都結已下十二段知差別諸法分十四佛子",
    "X04n0223_063:0432a24": "此菩薩已下至而得解脫有四行半經明以四乘",
    "X04n0223_063:0432b01": "法隨根獲益分又從初第一段六行半經經云以",
    "X04n0223_063:0432b02": "如是無量智慧思量觀察欲更求轉勝寂滅解脫",
    "X04n0223_063:0432b03": "者明第八地入理智無功趣入昇進如來佛果十",
    "X04n0223_063:0432b04": "力四無畏大用寂滅無功用故復修習如來智慧",
    "X04n0223_063:0432b05": "者明修八九地於佛功用未自在故入如來祕密",
    "X04n0223_063:0432b06": "法者過思量修習所知而不作念普應萬有無休",
    "X04n0223_063:0432b07": "息故觀察不思議大智性者是根本普光明大智",
    "X04n0223_063:0432b08": "也性者明智體也性無依住對根物而成大用故",
    "X04n0223_063:0432b09": "淨諸陀羅尼三昧門者以無依住智普應物而成",
    "X04n0223_063:0432b10": "大用是正受總持義故具大神通者智隨根應名",
    "X04n0223_063:0432b11": "之為神不往而體徧十方名之為通又智無住名",
    "X04n0223_063:0432b12": "之為神與自他而齊知見名之為通又智性具大",
    "X04n0223_063:0432b13": "功而無形名之為神無自性而具眾知名之為通",
    "X04n0223_063:0432b14": "又具知見而無生死名之為神等法界而同一多",
    "X04n0223_063:0432b15": "名之為通已下如文自明已上是修第九地向第",
    "X04n0223_063:0432b16": "二段可四行經住第九地分中經云佛子菩薩摩",
    "X04n0223_063:0432b17": "訶薩住此善慧地如實知善不善無記法行者明",
    "X04n0223_063:0432b18": "此位為大法師善知一切眾生心之所行若善若",
    "X04n0223_063:0432b19": "不善及不作善不作不善名無記皆悉知之如不",
    "X04n0223_063:0432b20": "善有四種自性相應引發勝義善有十三種自性",
    "X04n0223_063:0432b21": "相屬隨逐發起第一義生得方便現前供養饒益",
    "X04n0223_063:0432b22": "引攝對治靜等流寂靜無記有二如八種識中眼",
    "X04n0223_063:0432b23": "耳等五識無覆無記第六意識有覆有記第七執",
    "X04n0223_063:0432b24": "識有覆有記第八種子名為藏識無覆無記但與",
    "X04n0223_063:0432c01": "執識成有漏善惡種子作來世生因故如器盛物",
    "X04n0223_063:0432c02": "種子故又有四種無記威儀工巧變化異熟如世",
    "X04n0223_063:0432c03": "人有威儀無威儀及工巧皆忘失正念如學世間",
    "X04n0223_063:0432c04": "變化亦爾與正念不相應如今世造業成來世異",
    "X04n0223_063:0432c05": "熟身與死相應一念不覺受生又四種無記自性",
    "X04n0223_063:0432c06": "相應引發勝義此四無記是出世道如是等行法",
    "X04n0223_063:0432c07": "此位菩薩悉知有漏無漏法行者三界法是有漏",
    "X04n0223_063:0432c08": "出三界法是無漏三乘出三界法是無漏一佛乘",
    "X04n0223_063:0432c09": "普光明智是無漏二世間出世間法行者三乘是",
    "X04n0223_063:0432c10": "出世間法行凡夫是世間法行一乘是非世間非",
    "X04n0223_063:0432c11": "出世間能隨世間具普賢行法故思議不思議法",
    "X04n0223_063:0432c12": "者一切三界是思議法又三乘出世皆是思議皆",
    "X04n0223_063:0432c13": "有所得故一乘智境是不思議無所得故是寂用",
    "X04n0223_063:0432c14": "無邊大自在故定不定法者色界四禪無色界四",
    "X04n0223_063:0432c15": "禪是定法是不定法非真定故有生滅故三乘出",
    "X04n0223_063:0432c16": "世寂滅定是定法是不定法皆有取捨法故一乘",
    "X04n0223_063:0432c17": "法界禪是定法是不定法是寂用自在故一切凡",
    "X04n0223_063:0432c18": "夫法是不定法一切諸佛法是定法故一切凡聖",
    "X04n0223_063:0432c19": "皆無定法性無依止故聲聞獨覺法者厭苦集修",
    "X04n0223_063:0432c20": "滅道了緣生入無生性捨離悲智超世緣縛故菩",
    "X04n0223_063:0432c21": "薩行法行者行六波羅蜜留惑及生淨土法行如",
    "X04n0223_063:0432c22": "來地法行者普光明智是而與一切眾生及三乘",
    "X04n0223_063:0432c23": "一乘而作地故有為法行者三界人天及三乘修",
    "X04n0223_063:0432c24": "生無漏總屬有為行故淨穢心在故無為法行者",
    "X04n0223_063:0433a01": "唯如來智地故已上一段四行經明知十種法行",
    "X04n0223_063:0433a02": "分竟三此菩薩知一切眾生十種稠林分中經云",
    "X04n0223_063:0433a03": "此菩薩以如是智慧如實知眾生心稠林者總舉",
    "X04n0223_063:0433a04": "煩惱廣多如稠林皆由心起無心即諸行稠林滅",
    "X04n0223_063:0433a05": "大智如林能普覆護一切眾生故煩惱稠林者迷",
    "X04n0223_063:0433a06": "法界自性緣生成等虗空界世界微塵數一切煩",
    "X04n0223_063:0433a07": "惱稠林明煩惱廣多翳障如稠林一達智境便為",
    "X04n0223_063:0433a08": "萬行功德稠林故業根解種性樂欲並可知隨眠",
    "X04n0223_063:0433a09": "稠林者有七一欲受二瞋三有恚四愛五慢六無",
    "X04n0223_063:0433a10": "明七見疑是見道疑此七種常相迷覆號曰隨眠",
    "X04n0223_063:0433a11": "能迷無邊心境障菩提智故號稠林受生稠林者",
    "X04n0223_063:0433a12": "一剎那際八百生滅同時而起習氣稠林者如經",
    "X04n0223_063:0433a13": "安立十住十行十迴向十地皆為地前一分生如",
    "X04n0223_063:0433a14": "來智慧家生頓斷三界麤惑地上漸治習氣如初",
    "X04n0223_063:0433a15": "地明觀世法二地以戒波羅蜜以治欲界惑習三",
    "X04n0223_063:0433a16": "地修四禪八定治上二界惑習四地生如來家五",
    "X04n0223_063:0433a17": "地修世間眾技之門六地出纏智慧已滿七地入",
    "X04n0223_063:0433a18": "利生之方便八地智無功現前九地行成任運十",
    "X04n0223_063:0433a19": "地功圓佛用皆是治習氣方便三聚差別稠林者",
    "X04n0223_063:0433a20": "從三不善根中約有十六種稠林名廣乃八萬四",
    "X04n0223_063:0433a21": "千及無盡十六種者三不善根三毒三株杌三垢",
    "X04n0223_063:0433a22": "三燒害三箭三惡行三遺三縛三所有三熱三惱",
    "X04n0223_063:0433a23": "三諍三熾然三稠林三拘礙總以貪瞋癡為體作",
    "X04n0223_063:0433a24": "種種煩惱名已上三行經明稠林煩惱分四此菩",
    "X04n0223_063:0433b01": "薩如實知眾生心種種相者都言之也所謂雜起",
    "X04n0223_063:0433b02": "相者心所緣雜境界速轉相者生滅無常剎那不",
    "X04n0223_063:0433b03": "住壞不壞相者世間無常是名心取為壞相世間",
    "X04n0223_063:0433b04": "相無成即無有壞真假同此即世間出世間平等",
    "X04n0223_063:0433b05": "相無形質相者如心念空作空無相見無邊際相",
    "X04n0223_063:0433b06": "者作無邊際念想清淨相者如是染淨縛不縛悉",
    "X04n0223_063:0433b07": "如實知乃至無量皆如實知如十二緣中自愛取",
    "X04n0223_063:0433b08": "有已下為壞已上明此位菩薩如實知種種心想",
    "X04n0223_063:0433b09": "相以智能知。",
    "X04n0223_063:0433b11": "大方廣佛新華嚴經合論卷第六十三",
    "X04n0223_063:0433b13": "音切",
    "X04n0223_063:0433b14": "曩(奴朗切)。吒(竹加切)。歎(他幹切)。續(似足切)。煿(補各切)。隙(豈逆切)。蟣",
    "X04n0223_063:0433b15": "(居豈切)。穬(古猛切)。肘(真友切)。估(古音)。嵐(盧含切)。株(朱音)。杌(五骨切)。迃",
    "X04n0223_063:0433b16": "(于於二音)。鎣(余傾切)。"
}