{
    "T35n1735_043:0826c02": "13大方廣佛華嚴經疏卷第四十三",
    "T35n1735_043:0826c04": "唐清涼山大華嚴寺沙門澄觀撰",
    "T35n1735_043:0826c05": "第九善慧地。所以來者，《瑜伽》意云：前雖於",
    "T35n1735_043:0826c06": "無相住中捨離功用，亦能於相自在，而未",
    "T35n1735_043:0826c07": "能於異名眾相訓詞差別、一切品類宣說法",
    "T35n1735_043:0826c08": "中得大自在，為令此分得圓滿故，次有此",
    "T35n1735_043:0826c09": "來。言善慧者，《攝大乘》云「由得最勝無礙智",
    "T35n1735_043:0826c10": "故。」無性釋云「謂得最勝四無礙解，無礙解",
    "T35n1735_043:0826c11": "智於諸智中最為殊勝，智即是慧，故名善",
    "T35n1735_043:0826c12": "慧。」即下文中十種四無礙是也。《莊嚴論》云",
    "T35n1735_043:0826c13": "「於九地中，四無礙慧最為殊勝。云何勝耶？",
    "T35n1735_043:0826c14": "於一剎那，三千世界所有人天，異類異音異",
    "T35n1735_043:0826c15": "義問此菩薩，能以一音普答眾問，遍斷眾",
    "T35n1735_043:0826c16": "疑故。」此同下文。《金光明》云「說法自在無患",
    "T35n1735_043:0826c17": "累故。」增長智慧自在無礙者，此兼顯離障",
    "T35n1735_043:0826c18": "名勝，《深密》意亦同此。《瑜伽．住品》、《十住論》、《成",
    "T35n1735_043:0826c19": "唯識》等，文辭小異，義旨無殊。《仁王》名為慧",
    "T35n1735_043:0826c20": "光者，言兼法喻。《智論》名善相，從所了得",
    "T35n1735_043:0826c21": "名。能所雖殊，皆明說法之慧故。所離障，離",
    "T35n1735_043:0826c22": "利他中不欲行障，有四辯故。四無礙障分",
    "T35n1735_043:0826c23": "成二愚：前三為一，名於無量所說法、無量",
    "T35n1735_043:0826c24": "名句字、後後慧辯陀羅尼自在愚，謂所說法",
    "T35n1735_043:0826c25": "是義、名句字是法、後後慧辯是詞陀羅尼，自",
    "T35n1735_043:0826c26": "在愚通於上三。二辯才自在愚，即愚第四無",
    "T35n1735_043:0826c27": "礙。故所證真如名智自在所依，謂若證得",
    "T35n1735_043:0826c28": "此真如已，於無礙解得自在故，便成善",
    "T35n1735_043:0826c29": "達法器自在說法行。梁論云「由通上真如，",
    "T35n1735_043:0827a01": "得應身果。」《金光明》中得智藏三昧，皆一義",
    "T35n1735_043:0827a02": "耳。次正釋文。三分之內，初讚請中有十三",
    "T35n1735_043:0827a03": "頌分三：初二如來現相顯說無功用行，無",
    "T35n1735_043:0827a04": "動之動難思議故，特此現通；次十頌別讚；",
    "T35n1735_043:0827a05": "後一頌結請。別讚中亦三：初一菩薩供、次一",
    "T35n1735_043:0827a06": "天王供、後八天女供讚。於中二：初一供、餘七",
    "T35n1735_043:0827a07": "讚。讚中二：初一標讚、後六顯詞。於中亦",
    "T35n1735_043:0827a08": "二：初二讚菩薩通於八地及說法主；後四",
    "T35n1735_043:0827a09": "雙讚佛及菩薩三輪化益。此又云菩薩幻",
    "T35n1735_043:0827a10": "智，後結云讚佛已故。文中通讚八九地，如",
    "T35n1735_043:0827a11": "月普現，前地有故。此法師位，隨機說權實",
    "T35n1735_043:0827a12": "故。文中三：初一身無心而普應、次二口隨機",
    "T35n1735_043:0827a13": "而演說、後一喻結心常契中。既特云最勝",
    "T35n1735_043:0827a14": "智心示如來法，權實明矣。故《瓔珞經》中說十",
    "T35n1735_043:0827a15": "種善，前九依三乘人各成三乘，第十名佛",
    "T35n1735_043:0827a16": "乘種性。謂初聞佛法即發佛心，唯觀如如",
    "T35n1735_043:0827a17": "修佛智慧，終不為悲願纏心，一向不起二",
    "T35n1735_043:0827a18": "乘作意。第九為悲願纏心故，此云慈悲樂",
    "T35n1735_043:0827a19": "饒益，明文若斯，云何不信。第二正說分。先",
    "T35n1735_043:0827a20": "明地行，文有四分：一法師方便成就，謂此",
    "T35n1735_043:0827a21": "地能起辯才說法，名法師地，趣地行立名",
    "T35n1735_043:0827a22": "方便故；二智成就具能知法之智慧故；三",
    "T35n1735_043:0827a23": "入行成就，達所化器之心行故；四說成就，",
    "T35n1735_043:0827a24": "稱根正授故。四中，初一入心，餘皆住心。亦攝",
    "T35n1735_043:0827a25": "三位，至下當知。然第八地中，但淨佛土教",
    "T35n1735_043:0827a26": "化眾生；此地辯才力故，教化眾生成就一",
    "T35n1735_043:0827a27": "切相，能教化故。一切相者，具上四分故。初",
    "T35n1735_043:0827a28": "分中三：初牒前起後，前得二諦等智故；次",
    "T35n1735_043:0827a29": "「欲更」下正顯方便；三「得入」下結行入地。正",
    "T35n1735_043:0827b01": "顯中，文有十句，不離二利。論云「一一五三",
    "T35n1735_043:0827b02": "句示現者，初句利他、次句自利，故云一一。次",
    "T35n1735_043:0827b03": "五利他、後三自利，故云五三。示現之言，通上",
    "T35n1735_043:0827b04": "四段。初句依無色得解脫想，可化眾生利",
    "T35n1735_043:0827b05": "益他故，化其令得大般涅槃，故云轉勝。」論",
    "T35n1735_043:0827b06": "主謂菩薩不求自滅，故作此釋。然經既云",
    "T35n1735_043:0827b07": "更求寂滅，何妨自求？以七八九地同得無",
    "T35n1735_043:0827b08": "生，八地得忍，寂滅現前，依勸起修；此求上",
    "T35n1735_043:0827b09": "品名為轉勝，即用而寂真解脫故。若依此",
    "T35n1735_043:0827b10": "義，前二自利，亦可十句俱通二利，於理無",
    "T35n1735_043:0827b11": "失。且依論解。二依未得究竟自利益故，",
    "T35n1735_043:0827b12": "復修習如來智慧。三依根熟菩薩化入如來",
    "T35n1735_043:0827b13": "祕密，三密化益故。四依邪念修行可化眾",
    "T35n1735_043:0827b14": "生，令觀察不思議智，得正念故，謂觀無念",
    "T35n1735_043:0827b15": "見智性故。五依未知法眾生轉法輪，令",
    "T35n1735_043:0827b16": "得知故，寂淨陀羅尼三昧門皆說法所依",
    "T35n1735_043:0827b17": "故。六依邪歸依眾生，具廣大神通，令入正",
    "T35n1735_043:0827b18": "法故。七依信生天眾生，令入差別世界",
    "T35n1735_043:0827b19": "佛淨土故。上五中，一無證、二無行、三無解。後",
    "T35n1735_043:0827b20": "「二無信」下三自利中，入依正覺，內證智德，",
    "T35n1735_043:0827b21": "故修力等。九依轉法輪外化恩德。十依無",
    "T35n1735_043:0827b22": "住涅槃斷德。第二「佛子菩薩住此」下智成就。",
    "T35n1735_043:0827b23": "此下二三段攝王子住，知法知根皆法王軌",
    "T35n1735_043:0827b24": "度等故。且依智成文中，初總知三性，謂淨",
    "T35n1735_043:0827b25": "染不二，不二即無記；後「有漏」下展轉別開。",
    "T35n1735_043:0827b26": "一於淨法開漏無漏，謂施戒等取相心修與",
    "T35n1735_043:0827b27": "漏相應名為有漏，無漏反此。二於無漏開",
    "T35n1735_043:0827b28": "出見道已前名世，見道已去名出世。三即",
    "T35n1735_043:0827b29": "就上二世出世異名為思議，即世出世名",
    "T35n1735_043:0827c01": "不思議。亦可於出世中約教證二道。四彼",
    "T35n1735_043:0827c02": "有漏思議中定能證入名之為定，為緣所",
    "T35n1735_043:0827c03": "動名為不定。亦可佛性定有，餘一切法皆",
    "T35n1735_043:0827c04": "悉不定，三聚定等下文自說。五總上諸善開",
    "T35n1735_043:0827c05": "出三乘，謂諦、緣、度等，皆通上四故。唯佛果",
    "T35n1735_043:0827c06": "一，是唯無漏等，而屬菩薩乘果。六於三乘",
    "T35n1735_043:0827c07": "法中示有為無為，依順行故。此是善體，故後",
    "T35n1735_043:0827c08": "明之。謂滅諦緣性彼岸真理皆名無為，道",
    "T35n1735_043:0827c09": "諦緣智能證修起皆名有為，如來一切皆是",
    "T35n1735_043:0827c10": "無為，佛智有為非極說故、《涅槃》令覆有為",
    "T35n1735_043:0827c11": "相故。三乘聖人依此起行，依此差別，故名",
    "T35n1735_043:0827c12": "順行。第三「此菩薩以如是」下明入行成就。",
    "T35n1735_043:0827c13": "此中三：初總標章門、二「此菩薩如實知」下",
    "T35n1735_043:0827c14": "依章廣釋、三「佛子菩薩隨順」下總結安住。今",
    "T35n1735_043:0827c15": "初，有十一林：一眾生心者是總故，論云「依",
    "T35n1735_043:0827c16": "共」，以通是下十染淨共依故。菩薩依此而",
    "T35n1735_043:0827c17": "知，故名為依。下依義準之。餘十是別，不出",
    "T35n1735_043:0827c18": "三雜染故。論云「依煩惱業生，生是苦果。」今",
    "T35n1735_043:0827c19": "當第九。論釋餘七云「依共染煩惱染淨等，",
    "T35n1735_043:0827c20": "依定不定時」，謂次根等四同是業，故名共。隨",
    "T35n1735_043:0827c21": "眠即煩惱種名染，眠伏藏識令心染污故。",
    "T35n1735_043:0827c22": "受生即生，如前已說。餘二通三，故不出三",
    "T35n1735_043:0827c23": "也。二云何通？謂習氣無別體，是染淨等氣",
    "T35n1735_043:0827c24": "分故。三聚但是約時定不定故。論又別釋",
    "T35n1735_043:0827c25": "根信性欲相似之義，云「彼復定不定，時根等",
    "T35n1735_043:0827c26": "次第。」根等相似信等者，由下經文以根例",
    "T35n1735_043:0827c27": "三，故此重釋相似之義。亦須約時，故云彼",
    "T35n1735_043:0827c28": "復定不定時。約何論時？亦約根等四事次",
    "T35n1735_043:0827c29": "第也。云何次第？謂根等相似。似何等耶？謂",
    "T35n1735_043:0828a01": "信等故。如宿習名根，印持名解，依根起解",
    "T35n1735_043:0828a02": "故云次第，解必似根故云相似。習解成性，",
    "T35n1735_043:0828a03": "性必似解。依性起欲，欲復似性。若相似未",
    "T35n1735_043:0828a04": "熟時即名不定，熟名正定，全無邪定故。時",
    "T35n1735_043:0828a05": "依根等，論經名解為信，是信解故。十皆名",
    "T35n1735_043:0828a06": "稠林者，多故名林，難知曰稠。論經十林皆",
    "T35n1735_043:0828a07": "有行字，謂不正信義故，名心行等稠林。心",
    "T35n1735_043:0828a08": "行若絕，證信圓明，非稠林行。然此十名，多如",
    "T35n1735_043:0828a09": "〈發心品〉辯。而習氣一通於二義：一者殘習、二",
    "T35n1735_043:0828a10": "者種子熏習，如下當辨。第二依章廣釋，文",
    "T35n1735_043:0828a11": "分九段，以解性欲合一例故。今初心中三，",
    "T35n1735_043:0828a12": "謂總、別、結。別中略舉十門，攝之為八，二三、",
    "T35n1735_043:0828a13": "後二合故。一差別相，心意及識六種別故。此",
    "T35n1735_043:0828a14": "八緣境許得齊起，故名雜起。又雜起者必",
    "T35n1735_043:0828a15": "與所俱，極少猶有遍行五故。二「速轉」下二",
    "T35n1735_043:0828a16": "句明行相，四相遷流故。速即是住，住體輕",
    "T35n1735_043:0828a17": "危速就異故。轉者是異，壞即是滅，不壞是生",
    "T35n1735_043:0828a18": "故。論經但一句，云「輕轉生不生相」，論云「住",
    "T35n1735_043:0828a19": "異生滅行故」。三無形質者，第一義相觀彼心",
    "T35n1735_043:0828a20": "離心故。云何離？謂心身不可得故。身者體，",
    "T35n1735_043:0828a21": "依聚義，即同《起信》心體離念等。四無邊際，即",
    "T35n1735_043:0828a22": "自相順行無量境界取故。取境不同，故名為",
    "T35n1735_043:0828a23": "自。上之四相，初一是所相、二是能相，此二",
    "T35n1735_043:0828a24": "並心之相；三是心之空性，性相不同，合為心",
    "T35n1735_043:0828a25": "體；四即心用。此四並通染淨。後四明淨心",
    "T35n1735_043:0828a26": "隨緣，由第五隨煩惱緣成六七，隨業生緣",
    "T35n1735_043:0828a27": "成第八。謂第五清淨者，自性不染相，即自",
    "T35n1735_043:0828a28": "覺聖智真妄所依不空性也，染而不染名自",
    "T35n1735_043:0828a29": "性淨。次下二句即不染而染，謂六垢無垢者，",
    "T35n1735_043:0828b01": "即同煩惱不同煩惱相，隨緣有垢性恒離",
    "T35n1735_043:0828b02": "故。七縛不縛者，同使不同使相義不異，前",
    "T35n1735_043:0828b03": "但種現有別耳。八有二句同名因相，隨因",
    "T35n1735_043:0828b04": "受生故，菩薩以幻智願力生故，餘眾生隨",
    "T35n1735_043:0828b05": "業諸趣生故。第二釋煩惱稠林，亦三，別中",
    "T35n1735_043:0828b06": "九句攝為三種事，後七合故。一遠入相乃至",
    "T35n1735_043:0828b07": "有頂故，此約四住現行。下至金剛，自約種",
    "T35n1735_043:0828b08": "說。久者，無始常隨故。二無邊引起者，難知相。",
    "T35n1735_043:0828b09": "言無邊者，修習無量善根故。引起者，引起",
    "T35n1735_043:0828b10": "惑故。惑與善俱，所以難知，即《勝鬘》中恒河",
    "T35n1735_043:0828b11": "沙等上煩惱也。上明竪深，此辨橫廣。三「俱",
    "T35n1735_043:0828b12": "生」下七句合為染相，即三雜染，謂此煩惱",
    "T35n1735_043:0828b13": "亦與業生二俱起故。即分為三：初三句當體",
    "T35n1735_043:0828b14": "明煩惱染。一俱生不離者，明隨所縛，此句",
    "T35n1735_043:0828b15": "總明能所。所縛即妄心，謂惑與妄心遞共",
    "T35n1735_043:0828b16": "同事，故云俱生，生即是事。然離惑不名",
    "T35n1735_043:0828b17": "妄心，離心惑依何住故。迭共相衣，名為不",
    "T35n1735_043:0828b18": "捨。二眠起一義者，是以何縛？謂使為能縛。",
    "T35n1735_043:0828b19": "使即隨眠，起即現行，現行由使不得解脫，",
    "T35n1735_043:0828b20": "以現及種同一惑義故。然下辨使不必與",
    "T35n1735_043:0828b21": "現行俱，此中現行必由於使。如有種子未",
    "T35n1735_043:0828b22": "必有芽，若已有芽必依種子，故云一義。三",
    "T35n1735_043:0828b23": "與心相應不相應者，是所縛事，事即真心。若",
    "T35n1735_043:0828b24": "被妄染，名與相應。是縛非解，心性淨故，名",
    "T35n1735_043:0828b25": "不相應，示可解脫。二「隨趣」下有二句，約生",
    "T35n1735_043:0828b26": "明煩惱染。論云身事生道界因故者，苦報集",
    "T35n1735_043:0828b27": "起名身事生。上句是道因，下句是界因。三「愛",
    "T35n1735_043:0828b28": "見」下二句，約業明煩惱染。初句，明於三分",
    "T35n1735_043:0828b29": "中業因障解脫故。言三分者，愛是欲求中",
    "T35n1735_043:0828c01": "追求現報受欲行者，見是邪梵行求，癡是",
    "T35n1735_043:0828c02": "欲求中追求現報習惡行者，故論云「無戒",
    "T35n1735_043:0828c03": "眾生為現少樂，習眾惡行，愚癡之甚。」慢通",
    "T35n1735_043:0828c04": "上三，而多屬見。有求屬生染所攝，故此略",
    "T35n1735_043:0828c05": "無。上三俱障解脫，過患難拔，如箭入木，故",
    "T35n1735_043:0828c06": "外道得非想定，尚與見慢相應。上即論意。",
    "T35n1735_043:0828c07": "亦可見愛等通七識中煩惱，故云深入。下",
    "T35n1735_043:0828c08": "句明此惑隨順世間身口意業，不斷起因",
    "T35n1735_043:0828c09": "故。結中，八萬四千煩惱，〈隨好品〉自明，《賢劫經》",
    "T35n1735_043:0828c10": "中亦有其相。第三釋業，亦三別中，十句為",
    "T35n1735_043:0828c11": "九種差別，後二合故。初一道因差別，謂通說",
    "T35n1735_043:0828c12": "三性為六趣因引，雙唯善惡，各有三品。二",
    "T35n1735_043:0828c13": "地已說滿業通三性，名言熏習亦通三性，許",
    "T35n1735_043:0828c14": "為因種故。又《俱舍》十七以三性因對五種",
    "T35n1735_043:0828c15": "果，無記亦能招果故。論主通以三為道因，",
    "T35n1735_043:0828c16": "或既不招異熟，則論主言總意別。二有表示",
    "T35n1735_043:0828c17": "等者，自性差別。然論經此句云作未作相，此",
    "T35n1735_043:0828c18": "則並以思為自性故。論云「此有二種：一籌",
    "T35n1735_043:0828c19": "量時，此在意地，唯有審慮一種思故，釋未",
    "T35n1735_043:0828c20": "作義。二作業時，釋經作字有決定思，若在",
    "T35n1735_043:0828c21": "身語唯發動思。」《成唯識》云「動身之思名為身",
    "T35n1735_043:0828c22": "業，發語之思名為語業。」然今既云有表示",
    "T35n1735_043:0828c23": "等，即表無表業各通三業，表則三皆是思，無",
    "T35n1735_043:0828c24": "表則非心非色。或說色收，義如別說。三與心",
    "T35n1735_043:0828c25": "同生不離者，方便差別心共生，熏心不別生",
    "T35n1735_043:0828c26": "果故。謂此業思與等起意識共生，隨其善",
    "T35n1735_043:0828c27": "惡生已，即熏本識成名言等種。種似能熏，",
    "T35n1735_043:0828c28": "故云不別生果，即不離義。四因自性等者，盡",
    "T35n1735_043:0828c29": "集果差別，謂無始業因以是有為故，自性剎",
    "T35n1735_043:0829a01": "那壞，故云盡。此顯非常，而得持至果，功不",
    "T35n1735_043:0829a02": "敗亡，故云集果不失，此顯非斷。前念雖滅，",
    "T35n1735_043:0829a03": "後念續存，故云次第。亦是因即頓熏、果則次",
    "T35n1735_043:0829a04": "第，如識等五也。五有報無者報，論云「已受",
    "T35n1735_043:0829a05": "果未受果差別。過去生報業現在已受，名為",
    "T35n1735_043:0829a06": "有報。後報未受，名為無報，非謂全無。」更有",
    "T35n1735_043:0829a07": "一理，謂已悔之業則許無報，有報可知。六",
    "T35n1735_043:0829a08": "黑黑等眾報者，對差別，謂四業相對成差",
    "T35n1735_043:0829a09": "別故，初二黑白相對、後二漏無漏相對。言",
    "T35n1735_043:0829a10": "黑黑者，即四中初一因果俱惡故。又因果",
    "T35n1735_043:0829a11": "俱與無明相應故，即三塗業。等者，等於",
    "T35n1735_043:0829a12": "餘三。謂二名白白業，因果俱善故，俱與智",
    "T35n1735_043:0829a13": "明相應故，即色界善業。三黑白業，即欲界善",
    "T35n1735_043:0829a14": "業因中善惡雜故，受報亦愛非愛雜。四非黑",
    "T35n1735_043:0829a15": "非白業，謂諸無漏業，無異熟故。對上黑白",
    "T35n1735_043:0829a16": "二業，立雙非名。言眾報相者，上三有報故，",
    "T35n1735_043:0829a17": "論云「業集成就故」。若《俱舍》意，其黑白業約",
    "T35n1735_043:0829a18": "相續說，以無一業及一異熟是黑亦白，五",
    "T35n1735_043:0829a19": "相違故。言相續者，謂或意樂黑方便白，如",
    "T35n1735_043:0829a20": "為誑他行敬事等。或意樂白方便黑，如愍",
    "T35n1735_043:0829a21": "弟子現麁語等。若以義推，正以諂心而",
    "T35n1735_043:0829a22": "行敬事，亦可同時。餘廣如《雜集》第八、《俱舍》",
    "T35n1735_043:0829a23": "十六。七如田無量者，因緣差別。謂識種為因，",
    "T35n1735_043:0829a24": "業田為緣，隨田高下等殊，令種亦多差別",
    "T35n1735_043:0829a25": "故。論經云「業田無量相」。八凡聖差別者，即",
    "T35n1735_043:0829a26": "已集未集差別，出世未集，世已集故。九十二",
    "T35n1735_043:0829a27": "句定不定差別。前句明三種時報定不定，謂",
    "T35n1735_043:0829a28": "現作現得報名現受，現作次來生獲報名生",
    "T35n1735_043:0829a29": "受，現作第三生去方得報名後受。於此三",
    "T35n1735_043:0829b01": "中各有定不定，謂前二時定，報通定不定；後",
    "T35n1735_043:0829b02": "一時報俱通定不定。第十句明乘非乘定不",
    "T35n1735_043:0829b03": "定。乘即三乘，唯修自乘業名定，乍修此乘",
    "T35n1735_043:0829b04": "復修彼乘名為不定。非乘，謂世間，無運出義",
    "T35n1735_043:0829b05": "故。定者難度，不定易度故。結中亦言八萬",
    "T35n1735_043:0829b06": "四千者，惑因既爾，所起之業亦然。根等諸門",
    "T35n1735_043:0829b07": "皆成八萬，翻此即顯波羅蜜門三昧門等。",
    "T35n1735_043:0829b08": "第四釋根，中二：先別、後結。別中，十相為九",
    "T35n1735_043:0829b09": "差別，五六合故。一說器差別，謂說法所授之",
    "T35n1735_043:0829b10": "器，信等五根有下、中、上故，亦是鈍、中、利，謂",
    "T35n1735_043:0829b11": "於教理受有遲速及多少故。二根轉差別，",
    "T35n1735_043:0829b12": "過未為先後際，現在已定，兩望論差。謂前上",
    "T35n1735_043:0829b13": "中下根，於三際中互望轉變，若後轉為中",
    "T35n1735_043:0829b14": "上，前根則下；後轉為下，前根則增，是差別",
    "T35n1735_043:0829b15": "義。不轉則平，是無差別。故論云「前後根，前根",
    "T35n1735_043:0829b16": "下，增平故。」三三性差別。謂約菩薩等三乘",
    "T35n1735_043:0829b17": "根性，相形為上中下故不同，第一通於三",
    "T35n1735_043:0829b18": "乘。四煩惱染差別，謂喜樂等五受根，隨貪",
    "T35n1735_043:0829b19": "等煩惱得增上故。五六二相明定不定差",
    "T35n1735_043:0829b20": "別。初句乘非乘，皆約熟不熟明。大乘中熟者",
    "T35n1735_043:0829b21": "定，不熟者不定。小乘中熟者不定，可轉向",
    "T35n1735_043:0829b22": "大乘故；不熟者定，各隨自乘而解脫故。若",
    "T35n1735_043:0829b23": "世間非乘，熟者不定，可化入道故；不熟者報",
    "T35n1735_043:0829b24": "已定故，且暫捨之。即〈離世間〉中待時方化，",
    "T35n1735_043:0829b25": "清淨捨也。後句淳熟調柔，一向是定。六隨根",
    "T35n1735_043:0829b26": "網輕轉壞者，順行差別。此知眼等根順行境",
    "T35n1735_043:0829b27": "界，得增上故。於中有三種順行：一依身順",
    "T35n1735_043:0829b28": "行，謂六入展轉迭共相縛，如網魚鳥不得",
    "T35n1735_043:0829b29": "解脫，故云根網，此行內境。二生滅順行，謂",
    "T35n1735_043:0829c01": "體是有為，生住不久故云輕，易可異滅故",
    "T35n1735_043:0829c02": "云轉壞。三觀行取相順行，此行外境，即論",
    "T35n1735_043:0829c03": "經云取相，今文闕此，或根網中收。七聲聞",
    "T35n1735_043:0829c04": "淨差別。望凡夫二乘行增上故，以二乘根",
    "T35n1735_043:0829c05": "由滅障能成，故煩惱無能壞。八菩薩淨差",
    "T35n1735_043:0829c06": "別，此通三種退不退也。九遠隨等者，示一",
    "T35n1735_043:0829c07": "切根攝差別，謂三無漏根，總攝諸根。三者，一",
    "T35n1735_043:0829c08": "始行，即未知當知根。二方便，即已知根，正在",
    "T35n1735_043:0829c09": "修道故名方便。三報熟者，即具知根，謂前",
    "T35n1735_043:0829c10": "信等共三無漏根生，而隨優劣三位不同，",
    "T35n1735_043:0829c11": "自始至末故名遠隨。此之三根，於修無學",
    "T35n1735_043:0829c12": "涅槃得增上故。此上九中，初二約信等；",
    "T35n1735_043:0829c13": "三五七入並約三乘，通於諸根；四約五受；",
    "T35n1735_043:0829c14": "六約眼等；九約三無漏根。二十二根已明",
    "T35n1735_043:0829c15": "十九，男女命根不足可辨，餘如《俱舍．根品》",
    "T35n1735_043:0829c16": "麁說。即然細分無量，故結云乃至八萬四千。",
    "T35n1735_043:0829c17": "第五例三稠林，謂解、性、欲。此三與根性相",
    "T35n1735_043:0829c18": "順入，舉一可反三隅，故皆略例。第六釋隨",
    "T35n1735_043:0829c19": "眠，先總、後別。總中，晉及論經皆名為使；論",
    "T35n1735_043:0829c20": "云隨順，逐縛義故。如世公使，隨逐眾生得",
    "T35n1735_043:0829c21": "便繫縛，即是隨眠。眠伏藏識，隨逐纏繞故。",
    "T35n1735_043:0829c22": "此唯約種，不同小宗。別有十二句，論攝為",
    "T35n1735_043:0829c23": "二：前六明何處隨逐、後六明以何隨逐。今",
    "T35n1735_043:0829c24": "初，為五：一合初二句，約心明處。初句於報",
    "T35n1735_043:0829c25": "心隨逐，正顯眠伏藏識，即久安眠處。而言",
    "T35n1735_043:0829c26": "深者，無始來有，微細難知故。下句於非報",
    "T35n1735_043:0829c27": "心隨逐，即轉識分別。事識不離現事而生，",
    "T35n1735_043:0829c28": "故但云心，即暫迴轉處。二相應不相應者，",
    "T35n1735_043:0829c29": "約三界明處。唯與當界心相應，不與異",
    "T35n1735_043:0830a01": "界心相應故，故論云「欲、色、無色，或上中下",
    "T35n1735_043:0830a02": "差別。無色惑微所以名下等，雖則隨眠性",
    "T35n1735_043:0830a03": "皆成就，隨其現惑亦有不相應義。」三久遠",
    "T35n1735_043:0830a04": "隨行相者，約地明處。論云「隨順乃至有頂",
    "T35n1735_043:0830a05": "故。」然有頂之言，通有二義：一至金剛之頂、",
    "T35n1735_043:0830a06": "二至三有之頂。今取通大小義，直云有頂。",
    "T35n1735_043:0830a07": "論經但云遠入，今云久遠，亦無始來上至",
    "T35n1735_043:0830a08": "九地頂故。四無始不拔相，此約時明處。處",
    "T35n1735_043:0830a09": "既無邊，時亦無始。唯智能怖隨眠怨賊，既未",
    "T35n1735_043:0830a10": "曾有聞思修智故，不能拔出。五與一切禪",
    "T35n1735_043:0830a11": "定等者，此約行明處。由隨眠隨逐，令世",
    "T35n1735_043:0830a12": "間禪定等不能滅愛見等心，不能隨順正",
    "T35n1735_043:0830a13": "修行故，名為相違。故下偈云「禪定境排仍",
    "T35n1735_043:0830a14": "退轉」也。後「三界」下明以何隨逐，即顯隨逐",
    "T35n1735_043:0830a15": "之相。由此相故，名為隨眠。此有六種：一",
    "T35n1735_043:0830a16": "於上三有不斷隨逐。所以三有不斷相似",
    "T35n1735_043:0830a17": "相續者，由有此使作繫縛故，如世眠者",
    "T35n1735_043:0830a18": "不能起床。二遠時隨逐，即於上無始時，令",
    "T35n1735_043:0830a19": "心相續現起無邊，如世眠者夢心相續。三開",
    "T35n1735_043:0830a20": "諸處門者，一身生隨逐，謂於前一身之上報",
    "T35n1735_043:0830a21": "非報心明隨逐也，如世眠者夢中見聞。於",
    "T35n1735_043:0830a22": "中二義：一令眼等諸根門集生六種識時，",
    "T35n1735_043:0830a23": "使與同生，故云開門，此明外逐方便心。二論",
    "T35n1735_043:0830a24": "云「及阿賴耶熏故」，此明內熏報心。論經「門」",
    "T35n1735_043:0830a25": "字下更有「集」字，即阿賴耶集起之心。然是諸",
    "T35n1735_043:0830a26": "處通依故，今經義含耳。四堅實難治，即不實",
    "T35n1735_043:0830a27": "隨逐，謂修禪等時不得真實對治故。不實",
    "T35n1735_043:0830a28": "堅實如世重眠，不得重觸大聲無由起故。",
    "T35n1735_043:0830a29": "五地處等者，微細隨逐。此於上有頂處九地",
    "T35n1735_043:0830b01": "中，六入處煩惱身隨逐故。然九地有二義：一",
    "T35n1735_043:0830b02": "約三界九地，雖並成就，細故不知。成處",
    "T35n1735_043:0830b03": "多少，名不成就，如世眠者夢中謂覺。二以",
    "T35n1735_043:0830b04": "善慧為九地，十地猶有，故名微細。不成就",
    "T35n1735_043:0830b05": "者，此地中分有斷除故。故下偈云「金剛道",
    "T35n1735_043:0830b06": "滅方畢竟」故。六離苦隨逐，謂唯無分別智出",
    "T35n1735_043:0830b07": "世間聖道方能拔出，如眠得觸。第七釋受",
    "T35n1735_043:0830b08": "生稠林中十句，先總、後別。論通為八：一身",
    "T35n1735_043:0830b09": "種種，謂形類多故；二業因種種；三住處種種；",
    "T35n1735_043:0830b10": "四四五二句色想上下種種；五同外色因種",
    "T35n1735_043:0830b11": "種，謂田等，取外同喻故；六自體種種，名色與",
    "T35n1735_043:0830b12": "識俱生，相依不離，是報自體故；七本順生",
    "T35n1735_043:0830b13": "因種種，謂癡愛為本，順生求有，令有續故；",
    "T35n1735_043:0830b14": "八末後二句集苦諦種種，謂三求不同皆是",
    "T35n1735_043:0830b15": "集因，但集苦果，故云種種。上句顯欲、有二",
    "T35n1735_043:0830b16": "求：欲受即欲求，貪愛共取追求不已故；欲",
    "T35n1735_043:0830b17": "生即有求，愛生三有自得勝身，復攝眷屬",
    "T35n1735_043:0830b18": "故。言無始樂著者，顯上二求之過。下句即",
    "T35n1735_043:0830b19": "邪梵行求，由心取著故，不知三界輪迴，貪",
    "T35n1735_043:0830b20": "求三界小大無量之相妄謂涅槃，謂或拍",
    "T35n1735_043:0830b21": "腹為道，或計無想非想為涅槃故。第八",
    "T35n1735_043:0830b22": "釋習氣中，亦先總、後別。總云習氣，既通二",
    "T35n1735_043:0830b23": "義，不可局於羅漢餘習。雖標習氣，別中皆",
    "T35n1735_043:0830b24": "言熏習。熏謂熏灼，如外香氣。習謂習學，唯",
    "T35n1735_043:0830b25": "約有情。習必能熏，以成氣分，故云習氣。即",
    "T35n1735_043:0830b26": "賴耶識以為所熏，以恒住一類是無記性，",
    "T35n1735_043:0830b27": "可受熏故。前七轉識以為能熏，由有生滅",
    "T35n1735_043:0830b28": "力增盛有增減故，能所共相和合，故名熏",
    "T35n1735_043:0830b29": "習。此如《攝論》及《唯識》第二。若依《起信》，真如",
    "T35n1735_043:0830c01": "亦能內熏，佛善友等以為外熏，內外和合以",
    "T35n1735_043:0830c02": "成氣分。前中，雖聞教等，亦因識能領受，故",
    "T35n1735_043:0830c03": "判識為能熏。今並通此，文中既有因熏與",
    "T35n1735_043:0830c04": "果等，定知熏習種成為氣分義。別中，十種差",
    "T35n1735_043:0830c05": "別：一與果現在非現在差別。謂過去善惡業",
    "T35n1735_043:0830c06": "因，與今現果，同起名行，不同起名不行。",
    "T35n1735_043:0830c07": "如人行施，今得人身亦常好施等，此即因",
    "T35n1735_043:0830c08": "習。二隨趣熏者，道熏差別。如從天來，今猶",
    "T35n1735_043:0830c09": "鮮淨，廣明道習，如《大威燈光仙人所問經》，此",
    "T35n1735_043:0830c10": "即果習。上二皆是對過說今。三隨眾生行",
    "T35n1735_043:0830c11": "者，親近眾生熏差別。此是緣習，故宜遠惡",
    "T35n1735_043:0830c12": "近善，慎所習也，所以昔王不立厩於寺，而",
    "T35n1735_043:0830c13": "立之於屠。四隨業等者，功業煩惱熏差別。功",
    "T35n1735_043:0830c14": "業者，釋經業字，謂是起作事業，揀非業因。",
    "T35n1735_043:0830c15": "如鍛金之子宜教數息等。煩惱習者，如人",
    "T35n1735_043:0830c16": "喜眠，眠則滋多等。五善不善等者，善業等熏",
    "T35n1735_043:0830c17": "差別。此業即是業因，以是善等三性，望來",
    "T35n1735_043:0830c18": "果稱業故。如久行施者，施心轉濃等。上三",
    "T35n1735_043:0830c19": "唯約現世以明習氣。六隨入後有者，中陰",
    "T35n1735_043:0830c20": "熏差別。中有即是本有後故，如梵行人至中",
    "T35n1735_043:0830c21": "有內亦無染欲。七次第者，與果次第，熏差",
    "T35n1735_043:0830c22": "別。謂修善惡業，於後有位諸趣之中受果次",
    "T35n1735_043:0830c23": "第。習亦與果次第無差。上二約現望後以說",
    "T35n1735_043:0830c24": "熏習。八不斷等者，離世間禪因熏差別。謂諸",
    "T35n1735_043:0830c25": "無漏定名離世間禪，修學無漏即是彼因。",
    "T35n1735_043:0830c26": "由未斷煩惱，雖修無漏，亦為煩惱牽、煩",
    "T35n1735_043:0830c27": "惱隨，至無漏名為遠行，行亦入義。九實非",
    "T35n1735_043:0830c28": "實者，同法異外道行，解脫熏差別。同法釋實，",
    "T35n1735_043:0830c29": "即三乘同佛法故。異外道釋非實，在佛法",
    "T35n1735_043:0831a01": "外故名為異。行者，上二之因。解脫者，上二",
    "T35n1735_043:0831a02": "之果。各有熏習，好習本法故。曾修小乘，今",
    "T35n1735_043:0831a03": "雖學大，先發小習，餘可準知。此即邪正雙",
    "T35n1735_043:0831a04": "明。約修證說，亦含三乘餘習之相。十乘熏",
    "T35n1735_043:0831a05": "差別，唯就於正，約其見聞故。《法華》安樂行",
    "T35n1735_043:0831a06": "令不親近二乘，恐習成種故。上來十種，前",
    "T35n1735_043:0831a07": "七約時，三世三有互望，明習通於善惡；八",
    "T35n1735_043:0831a08": "明惡隨於善；後二約人種種習氣。皆能了",
    "T35n1735_043:0831a09": "之，令成如來無習氣之習氣智故。第九釋",
    "T35n1735_043:0831a10": "三聚稠林，亦先總、後別。論通為五。總即第一",
    "T35n1735_043:0831a11": "有涅槃法無涅槃法，三乘中一向定差別，",
    "T35n1735_043:0831a12": "無即邪定、有即正定，各於自乘定故。離此",
    "T35n1735_043:0831a13": "不定，論略不釋。此就種性約位以明，外凡",
    "T35n1735_043:0831a14": "無涅槃，三乘聖人定有，內凡不定。又約一",
    "T35n1735_043:0831a15": "期久遠，非究竟無。二善行惡行因差別，此",
    "T35n1735_043:0831a16": "約解惑以分三聚，謂正見是善行因、邪見",
    "T35n1735_043:0831a17": "惡行因，二見定起二行，名之為定。言二俱",
    "T35n1735_043:0831a18": "不定者，無正慧決擇，又不撥無因果，率之",
    "T35n1735_043:0831a19": "則可清升、任之則便鄙替，故曰不定。下不",
    "T35n1735_043:0831a20": "定倣此可知，故論皆不釋。三惡道善道因",
    "T35n1735_043:0831a21": "差別，此約行業以辨。四外道聲聞因差別，",
    "T35n1735_043:0831a22": "此約位以分，翻彼八正名曰八邪，外道邪",
    "T35n1735_043:0831a23": "位定，正性離生聖人位定，已入見道故。前",
    "T35n1735_043:0831a24": "三善根，則名不定。五菩薩差別，此約修大乘",
    "T35n1735_043:0831a25": "者得失以分。著邪是失，所謂六蔽；聖道為",
    "T35n1735_043:0831a26": "得，即六度等。第三總結安住，文屬入行。論",
    "T35n1735_043:0831a27": "意總結前三，故云前三種事成就，方能安",
    "T35n1735_043:0831a28": "住此地。大文第四「住此地已」下明說成就。亦",
    "T35n1735_043:0831a29": "攝善法行，辯才饒益多同彼故。文中二：先",
    "T35n1735_043:0831b01": "牒前總顯，謂了心行方善說故；後「佛子」下",
    "T35n1735_043:0831b02": "廣顯說成。有三成就：一智成就，謂知法、知",
    "T35n1735_043:0831b03": "器、知化儀故。二口業成就，能起說故。三法",
    "T35n1735_043:0831b04": "師自在成就，得陀羅尼等，成彼德故。各有",
    "T35n1735_043:0831b05": "佛子以為揀別。今初，分二：先明隨所知之",
    "T35n1735_043:0831b06": "法、二「一切」下隨所依之器。此二何異？前文智",
    "T35n1735_043:0831b07": "成入成，前三各別而知；今此總收，以法逗",
    "T35n1735_043:0831b08": "器。今初，所知法，即三乘一乘解脫差別，各",
    "T35n1735_043:0831b09": "含教證。教道，以將化生令器熟故。證道，",
    "T35n1735_043:0831b10": "以將度生令得解脫，體正度故。二隨所依",
    "T35n1735_043:0831b11": "中，文有三節：初總明、次「能隨」下別顯、後「令",
    "T35n1735_043:0831b12": "生」下結益。論主通收為七種器：一說所說",
    "T35n1735_043:0831b13": "法對器，自釋云隨應度者授對治法故。",
    "T35n1735_043:0831b14": "即總中二句，下句是說所說法、上句即所對",
    "T35n1735_043:0831b15": "之器。別中，初能隨及後而為說法，即上說所",
    "T35n1735_043:0831b16": "說法中間根等諸林，即是所對之器。於中",
    "T35n1735_043:0831b17": "準論經，「眾生」下有「心」字，即是心稠林。通為",
    "T35n1735_043:0831b18": "五種器：初眾生心根性欲解，明所說法器成。",
    "T35n1735_043:0831b19": "謂十一林之中，此五正顯已成信等法器，可",
    "T35n1735_043:0831b20": "隨根欲等說故別顯之。二所行有異，含其",
    "T35n1735_043:0831b21": "二義：一約能行之行，名種種異行器，即上",
    "T35n1735_043:0831b22": "根等能行；二所行之境，即上根等所行，名譬",
    "T35n1735_043:0831b23": "喻器。總喻上五故。如世稼穡具五因緣，彼",
    "T35n1735_043:0831b24": "所種物成就堪用：一有心物、二有根益其",
    "T35n1735_043:0831b25": "生力、三有可生性、四含潤欲發、五決定可",
    "T35n1735_043:0831b26": "生。喻上心等，故云譬喻。四諸聚差別者，即",
    "T35n1735_043:0831b27": "定不定根轉器，亦通上根等。五「亦隨」下隨辭",
    "T35n1735_043:0831b28": "辯器，以彼生煩惱業熏難捨，要作同行巧",
    "T35n1735_043:0831b29": "辯方能化故。三結成益，即隨乘因能乘出",
    "T35n1735_043:0831c01": "器。以上諸義不出自乘解脫故。第二「佛子",
    "T35n1735_043:0831c02": "菩薩住此」下口業成就。曲分為二：先總明",
    "T35n1735_043:0831c03": "具說之德、二「以無量」下正明口業成就。今初，",
    "T35n1735_043:0831c04": "亦是智成就，以具法師行即是智故。而言",
    "T35n1735_043:0831c05": "說者，護如來法藏通於說故。斯則內持於",
    "T35n1735_043:0831c06": "智，外口說故。何名具法師行？深妙義中具",
    "T35n1735_043:0831c07": "二十種功德故。一知時、二正意、三頓、四相",
    "T35n1735_043:0831c08": "續、五漸、六次、七句義漸次、八示、九喜、十勸、十",
    "T35n1735_043:0831c09": "一具德、十二不毀、十三不亂、十四如法、十五",
    "T35n1735_043:0831c10": "隨眾、十六慈心、十七安隱心、十八憐愍心、十",
    "T35n1735_043:0831c11": "九不著名利、二十不自讚毀他，廣釋如論。",
    "T35n1735_043:0831c12": "《涅槃》具七善知名大法師，與此略同。慈氏",
    "T35n1735_043:0831c13": "論說具十德者名大法師，攝義具足：一善",
    "T35n1735_043:0831c14": "知法義、二能廣宣說、三處眾無畏、四無斷",
    "T35n1735_043:0831c15": "辯才、五巧方便說、六法隨法行、七威儀具足、",
    "T35n1735_043:0831c16": "八勇猛精進、九身心無倦、十成就忍力，會",
    "T35n1735_043:0831c17": "之亦同。第二正明口業中，先略明、後「此菩",
    "T35n1735_043:0831c18": "薩以法」下廣顯。今初，先顯名體，謂外由菩",
    "T35n1735_043:0831c19": "薩美妙言辭而演法義，名四無礙辯；內由",
    "T35n1735_043:0831c20": "智起，名四無礙智。次辯體者，此智即無漏",
    "T35n1735_043:0831c21": "後得為體，故云善巧，即上知法知機智也。",
    "T35n1735_043:0831c22": "義無礙解，或通正體。次「此菩薩」下約位顯勝。",
    "T35n1735_043:0831c23": "以初地分得，此地任運，故無暫捨。後「何等」",
    "T35n1735_043:0831c24": "下徵列名字。智緣法等無拘礙故，法等皆",
    "T35n1735_043:0831c25": "智境界。從境分四：一法者法體，謂法自體，",
    "T35n1735_043:0831c26": "有軌持故，即二空所攝即真之俗境故。論",
    "T35n1735_043:0831c27": "云「遠離二邊生法所攝，如色礙相」等。二義",
    "T35n1735_043:0831c28": "者，法境界體。調於法體上差別境義，即上",
    "T35n1735_043:0831c29": "二空所攝真諦之境故。論云「即彼遠離二邊",
    "T35n1735_043:0832a01": "生法所攝中如實智境界故。」然得此真智",
    "T35n1735_043:0832a02": "者，由菩薩於生法二執所攝境中以智安",
    "T35n1735_043:0832a03": "住，求彼色等但是虛妄，即俗而真，是彼色等",
    "T35n1735_043:0832a04": "之中別義。上即遠公之意。其猶不生不滅是",
    "T35n1735_043:0832a05": "無常義。亦可不約二諦，法約自體，義約差",
    "T35n1735_043:0832a06": "別。謂十一色等虛妄分別之相，即是別義。言",
    "T35n1735_043:0832a07": "如實智者，稱事實也。三詞者，正得與眾生。謂",
    "T35n1735_043:0832a08": "得彼方言，與他說故。故論云「於彼如實智",
    "T35n1735_043:0832a09": "境中，隨他所喜，言說正知。」此釋正得。隨他",
    "T35n1735_043:0832a10": "言說正知而與故，此釋與眾生。四樂說者，",
    "T35n1735_043:0832a11": "正求與無量門。謂樂說乃辭中別義，七辯剖",
    "T35n1735_043:0832a12": "析名無量門。論云「於彼隨他所喜言語正",
    "T35n1735_043:0832a13": "知，無量種種義語隨知而與故。」二廣顯中，理",
    "T35n1735_043:0832a14": "實此四通該一切，且約圓數以列十門，各",
    "T35n1735_043:0832a15": "有復次。論云「後五是淨者，謂三乘行果。」則",
    "T35n1735_043:0832a16": "顯前五是三乘教理，通於染淨。言十者，一",
    "T35n1735_043:0832a17": "依自相，謂知事法體各殊故。二依同相，謂",
    "T35n1735_043:0832a18": "知理法，若性若相各有同理故。三行相，此",
    "T35n1735_043:0832a19": "約時辯法，三世遷流故。上三知義即是所",
    "T35n1735_043:0832a20": "詮。四說相，此知教法。上四皆約所知。五智",
    "T35n1735_043:0832a21": "相，此約能知。六無我慢相，此約所離明淨。",
    "T35n1735_043:0832a22": "七小乘大乘相，此約所行。上二通辨諸乘",
    "T35n1735_043:0832a23": "行果，後三別約一乘。八菩薩地相，此約因",
    "T35n1735_043:0832a24": "行。後二知果。九如來地相約體，十作住持",
    "T35n1735_043:0832a25": "相約用。然上十中，法義則別，後二多同。皆",
    "T35n1735_043:0832a26": "詞則說於法義，樂說乃詞中別義。亦有以",
    "T35n1735_043:0832a27": "詞說於法，樂說說義。十中皆四無礙，即四",
    "T35n1735_043:0832a28": "種相。今初。自相有四種者，一生法自相，謂",
    "T35n1735_043:0832a29": "知色是變礙相等。二義者，差別自相，謂知",
    "T35n1735_043:0832b01": "色有十一處等。上二約總別以分法義，後",
    "T35n1735_043:0832b02": "二同體義分。三想堅固自相想者，起言所依，",
    "T35n1735_043:0832b03": "亦以慧心取彼二種相故，一隨自所覺諸",
    "T35n1735_043:0832b04": "法相、二隨彼彼所化言詞所宜相。以所覺",
    "T35n1735_043:0832b05": "法，隨彼言詞為彼生說，說無錯謬，名為",
    "T35n1735_043:0832b06": "堅固。論經云不壞者，壞即錯也。四彼想差別",
    "T35n1735_043:0832b07": "自相想，義同上，但以次第不息，以多異名",
    "T35n1735_043:0832b08": "堅固彼義令他愛樂，名不斷盡。此自相一",
    "T35n1735_043:0832b09": "門是總故，論前總中亦依此釋，諸經論中亦",
    "T35n1735_043:0832b10": "多依此。第二同相，約性與相分於法義。一",
    "T35n1735_043:0832b11": "一切法同相，謂諸法同以無性為自性故。",
    "T35n1735_043:0832b12": "二有為法同相，同生滅故，謂觀無常門生滅",
    "T35n1735_043:0832b13": "相得入初句，法無我性故，無我智境得成，",
    "T35n1735_043:0832b14": "是則生滅是常義也。三一切法假名同相，故",
    "T35n1735_043:0832b15": "云安立。所立之法已是假名，更以言詮假",
    "T35n1735_043:0832b16": "名而談，名不斷說。四假名假名同相，謂不",
    "T35n1735_043:0832b17": "壞前假名，更能以異異無邊假名說，故重",
    "T35n1735_043:0832b18": "言假名。第三行相中，約三世以分法義。一",
    "T35n1735_043:0832b19": "生行相現法緣生故。設知過未，亦名現在，",
    "T35n1735_043:0832b20": "以三世皆是當世現在故。故論云「過去未",
    "T35n1735_043:0832b21": "來彼彼世間攝受故。」二已生未生行相，設知",
    "T35n1735_043:0832b22": "現在亦名過未，以現是過家未未家過故。",
    "T35n1735_043:0832b23": "是則當世而知名法，逆見過未能知現在",
    "T35n1735_043:0832b24": "是則名義，為菩薩智境。三物假名行相，總",
    "T35n1735_043:0832b25": "說三世之物不謬故。四說事行相，然所說",
    "T35n1735_043:0832b26": "事不出三世總相物中，故云一一世。但曲",
    "T35n1735_043:0832b27": "明異異事法，故云無邊法明。第四說相中，",
    "T35n1735_043:0832b28": "約本釋以分法義。一修多羅相，故但示法。",
    "T35n1735_043:0832b29": "二解釋相，所以名義。三隨順相，隨類言音故。",
    "T35n1735_043:0832c01": "四相似說相，謂隨心樂聞何法宜，何譬喻",
    "T35n1735_043:0832c02": "說，似彼心故。第五智相，約法類以分法義。",
    "T35n1735_043:0832c03": "一現見智。二比智，比即類也。然所知境即是",
    "T35n1735_043:0832c04": "二諦法，比等智是無礙體，從體立稱不同",
    "T35n1735_043:0832c05": "前後。又法比等智通於大小，四無礙智唯局",
    "T35n1735_043:0832c06": "大乘，故《涅槃》說「唯菩薩有。聲聞設有，少故名",
    "T35n1735_043:0832c07": "無。」若就二智所觀，並通大小。約能觀智，唯",
    "T35n1735_043:0832c08": "局大乘。於大乘中，依觀所取能取以立法",
    "T35n1735_043:0832c09": "類。一法智觀如故云現見，謂觀差別二諦",
    "T35n1735_043:0832c10": "同如不異故。二比智，即觀前能觀如實分",
    "T35n1735_043:0832c11": "別之智。類餘亦爾。類何等耶？比知如前。差",
    "T35n1735_043:0832c12": "別即如實故。三欲得方便智，謂此是相見道，",
    "T35n1735_043:0832c13": "依真假說，後得智攝，故云世智。若欲得第",
    "T35n1735_043:0832c14": "一義，假說以為方便。四得智，謂雖以世智",
    "T35n1735_043:0832c15": "說，而與第一義相應，非顛倒異，方名樂說，",
    "T35n1735_043:0832c16": "故云善巧，可以證得第一義故。餘如《唯識》、",
    "T35n1735_043:0832c17": "《雜集》各第九、《瑜伽》十六說，上〈迴向品〉疏已略",
    "T35n1735_043:0832c18": "明。第六無我慢相中，約真俗以分法義。一",
    "T35n1735_043:0832c19": "第一義諦無我，故云一相。言不壞者，不壞",
    "T35n1735_043:0832c20": "無我故。若言我知無我、我證無我，則壞無",
    "T35n1735_043:0832c21": "我，以有能所故。二世諦無我，故云蘊等。迷",
    "T35n1735_043:0832c22": "蘊著積聚我，迷界著異因我，計種族別故。",
    "T35n1735_043:0832c23": "迷處著欲我，計為生門，能受入故。迷諦緣",
    "T35n1735_043:0832c24": "起著作我，皆明因果有造作故並是法我",
    "T35n1735_043:0832c25": "亦通人我。今隨順觀察世諦緣生無實，以",
    "T35n1735_043:0832c26": "為對治，得入第一義法無我，名善巧方便。",
    "T35n1735_043:0832c27": "故蘊界等是菩薩智境所治之我。三說美妙",
    "T35n1735_043:0832c28": "無我。愜情稱美，順理為妙。四說無上無我，",
    "T35n1735_043:0832c29": "故云轉勝。詞中差別，故曰無邊法名。第七",
    "T35n1735_043:0833a01": "大小乘相中，約權實以分法義。一觀相，謂",
    "T35n1735_043:0833a02": "一觀不異，唯一事實故。二性相，就彼根性",
    "T35n1735_043:0833a03": "有三乘故。三解脫相，會彼三乘同歸一實，",
    "T35n1735_043:0833a04": "解脫相中無差別故。論云依同解脫不懼",
    "T35n1735_043:0833a05": "者，《法華》云「今我喜無畏，但說無上道」故。四",
    "T35n1735_043:0833a06": "念相即開方便門，隨機念異，心行不同。以",
    "T35n1735_043:0833a07": "多法明說諸乘法，然皆為一事，故論云隨",
    "T35n1735_043:0833a08": "順解脫。第八菩薩地相中，約地體相以分法",
    "T35n1735_043:0833a09": "義。一智相，一切菩薩行者，總標也。何者是耶？",
    "T35n1735_043:0833a10": "謂所證法行能證智行。何以此二名菩薩行？",
    "T35n1735_043:0833a11": "以智契如故。故經云「智隨證」，論云「觀智說",
    "T35n1735_043:0833a12": "故」。此菩薩行，即十地智體。二說相，謂體雖一",
    "T35n1735_043:0833a13": "智，相有十地分位故。然此分位，由心差別",
    "T35n1735_043:0833a14": "故。論云「十地差別者謂心而名，說相者約",
    "T35n1735_043:0833a15": "口言」也。以論經云「義無量者，說十地別差。」",
    "T35n1735_043:0833a16": "故作是釋。斯則異前義大。三與方便相，謂",
    "T35n1735_043:0833a17": "巧說十地授與眾生，不顛倒教授，與地證",
    "T35n1735_043:0833a18": "道無有差別故。四入無量門相，入諸地",
    "T35n1735_043:0833a19": "相差別故。第九如來地相，約真應以分法",
    "T35n1735_043:0833a20": "義。謂一法身相，即始本無二之法身，故云一",
    "T35n1735_043:0833a21": "念成正覺。二色身相。種種時者，隨何劫中。",
    "T35n1735_043:0833a22": "種種處者，隨何國土依報事。各差別者，隨",
    "T35n1735_043:0833a23": "何等佛身正報事。三正覺相。通說正覺十",
    "T35n1735_043:0833a24": "佛差別故。四說相。佛德無盡故，說亦無盡。第",
    "T35n1735_043:0833a25": "十作住故相，約諸佛能說德、所說聲教以分",
    "T35n1735_043:0833a26": "法義。一覺相，即作住持德，覺法性相故。語",
    "T35n1735_043:0833a27": "者，隨自意語、隨他意語、隨自他意語，此能說",
    "T35n1735_043:0833a28": "法故。十力破魔憍慢，無畏伏外道，不共",
    "T35n1735_043:0833a29": "異二乘慈悲故、常說辯才故。能說方便者，隨",
    "T35n1735_043:0833b01": "順物機。轉法輪者，正說。此上皆一切智智隨",
    "T35n1735_043:0833b02": "證。二差別相，知佛隨心種性等差別聲教",
    "T35n1735_043:0833b03": "故。三說相，用前音聲差別說故。四彼無量",
    "T35n1735_043:0833b04": "相，異異說故。隨信解者，示現菩薩無盡樂說",
    "T35n1735_043:0833b05": "故。以如來智等者，諸佛法身以利生為行，",
    "T35n1735_043:0833b06": "此行合智故，無垢清淨不可破壞，故云圓",
    "T35n1735_043:0833b07": "滿。此地分得，故用之而說。第三「佛子菩薩住",
    "T35n1735_043:0833b08": "第九地」下法師自在成就，中二：先牒前標",
    "T35n1735_043:0833b09": "後、二「得義」下正顯成就。有四種事：一持成",
    "T35n1735_043:0833b10": "就，得不失故；二說成就，巧能演故；三問答成",
    "T35n1735_043:0833b11": "就，斷疑網故；四受持成就，更受勝法故。則",
    "T35n1735_043:0833b12": "前三自分、後一勝進。又前一釋得妙法藏、後",
    "T35n1735_043:0833b13": "三釋作大法師。於此四種皆無縛著，即攝",
    "T35n1735_043:0833b14": "第九迴向也。今初，分二：初列十持，持先已",
    "T35n1735_043:0833b15": "得；後「此菩薩得如是」下用前十持，持當所",
    "T35n1735_043:0833b16": "得。今初，先列十持，並從所起業用立名。初",
    "T35n1735_043:0833b17": "三起意業、次三起身業、後四起口業。一持",
    "T35n1735_043:0833b18": "義；二持教法；三持能知智；四善軟者慈光",
    "T35n1735_043:0833b19": "攝受；五剛強者善慧降伏，種種施為故；六上",
    "T35n1735_043:0833b20": "供諸佛、下攝貧窮，故名眾財；七於大乘中",
    "T35n1735_043:0833b21": "陜劣眾生，示教大乘威德勝利，令生喜故；",
    "T35n1735_043:0833b22": "八不斷辯才，智常說故；九無盡樂說深說",
    "T35n1735_043:0833b23": "故；十種種義樂說廣說故。後「如是」下總結。「以",
    "T35n1735_043:0833b24": "百萬」下顯持之用。二持當得中聞已不忘，",
    "T35n1735_043:0833b25": "正顯持義。為他演說，亦持之用。第二「此菩薩",
    "T35n1735_043:0833b26": "初見」下明說成就。於中三：初顯所受法多、",
    "T35n1735_043:0833b27": "二「此菩薩得如是」下能廣開演、三「此菩薩處",
    "T35n1735_043:0833b28": "於法座」下明起說自在。第三「佛子此菩薩假",
    "T35n1735_043:0833b29": "使」下問答成就。初一界答難、二明一切世",
    "T35n1735_043:0833c01": "界。第四「佛子此菩薩復更」下受持成就，可知。",
    "T35n1735_043:0833c02": "第二「佛子菩薩住此」下明位果。三果同前。但",
    "T35n1735_043:0833c03": "初調柔見佛緣中，初依內證近佛法身，後",
    "T35n1735_043:0833c04": "依三昧見佛色身，餘文可知。第三重頌分",
    "T35n1735_043:0833c05": "中二十四頌，分三：初十九頌地行、次四頌",
    "T35n1735_043:0833c06": "位果、後一結歎。今初，具頌上四分，初二頌",
    "T35n1735_043:0833c07": "法師方便；次二頌智成就；次七頌入行成就；",
    "T35n1735_043:0833c08": "四有八偈頌說成就。於中，初半偈頌智成",
    "T35n1735_043:0833c09": "就；次二偈頌口業成就，其中諸喻長行所",
    "T35n1735_043:0833c10": "無；後五偈半頌法師自在成就，於中初一",
    "T35n1735_043:0833c11": "偈半頌持、次一偈頌說、次一頌問答、後二",
    "T35n1735_043:0833c12": "頌受持兼頌問答。",
    "T35n1735_043:0833c13": "大方廣佛華嚴經疏卷第四十三"
}