{
    "T45n1877_001:0642c04": "華嚴遊心法界記",
    "T45n1877_001:0642c06": "京兆西崇福寺釋法藏撰",
    "T45n1877_001:0642c07": "夫約理題詮。詮如理而非異。據門陳教。教即",
    "T45n1877_001:0642c08": "門而不殊。故能驟五位以分鑣。趣一乘而並",
    "T45n1877_001:0642c09": "鶩。是知隨機攝教闢諸經於心端。順理圓通",
    "T45n1877_001:0642c10": "總萬途於智海。海吞眾瀆味竟無差。心流五",
    "T45n1877_001:0642c11": "乘意終無異。今以粗陳綱要總以五門。隨自",
    "T45n1877_001:0642c12": "所宣引之如左。言五門者。一法是我非門。二",
    "T45n1877_001:0642c13": "緣生無性門。三事理混融門。四言盡理顯門。",
    "T45n1877_001:0642c14": "五法界無礙門。",
    "T45n1877_001:0642c15": "第一法是我非門者。即愚法小乘三科法也。",
    "T45n1877_001:0642c16": "如四阿含等經及毘曇成實俱舍婆沙等論明",
    "T45n1877_001:0642c17": "也。",
    "T45n1877_001:0642c18": "第二緣生無性門者。即大乘初教。即前諸法",
    "T45n1877_001:0642c19": "緣生無性也。如諸部波若等經及中百等論",
    "T45n1877_001:0642c20": "明也。",
    "T45n1877_001:0642c21": "第三事理混融門者。即大乘終教。空有雙陳",
    "T45n1877_001:0642c22": "無障礙也。如勝鬘諸法無行涅槃密嚴等經",
    "T45n1877_001:0642c23": "及起信法界無差別等論明也。",
    "T45n1877_001:0642c24": "第四言盡理顯門者。即大乘頓教。離相離性",
    "T45n1877_001:0642c25": "也。如楞伽維摩思益等經明也。",
    "T45n1877_001:0642c26": "第五法界無礙門者。即別教一乘。奮興法界",
    "T45n1877_001:0642c27": "主伴絞絡逆順無羈也。如華嚴等經明也。問。",
    "T45n1877_001:0642c28": "如是次第據何聖教。答。按法華等經有如是",
    "T45n1877_001:0642c29": "次第。故經云。昔於波羅奈轉四諦法輪。又云。",
    "T45n1877_001:0643a01": "今復轉最妙無上大法輪。又云。未曾聞如是",
    "T45n1877_001:0643a02": "深妙之上法等。楞伽經云。乃至此為佛子說",
    "T45n1877_001:0643a03": "等。華嚴經云。乃至說無盡佛法等。如是次第",
    "T45n1877_001:0643a04": "不等。皆為機機各不同施門故異。隨人定教。",
    "T45n1877_001:0643a05": "教逐人分。以教裁人。人依教轉。人教相藉。次",
    "T45n1877_001:0643a06": "位有殊。會意而言唯歸一路。此云何知。按",
    "T45n1877_001:0643a07": "華嚴經云。張大教網亘生死海。濟天人龍置",
    "T45n1877_001:0643a08": "涅槃岸等是也。當如經取意。不可執教為定",
    "T45n1877_001:0643a09": "以道心源隨語生解用裁其法。此即皆非應",
    "T45n1877_001:0643a10": "理。與教相違背道歸冥解益遠矣。此云何知。",
    "T45n1877_001:0643a11": "按法華經云。以佛教門出三界苦等。問。如上",
    "T45n1877_001:0643a12": "以義定教教即然耶。答。此但且舉大例作如",
    "T45n1877_001:0643a13": "是斷。若門門具論經經之中皆具此五。是云",
    "T45n1877_001:0643a14": "何知。按大品等經云。欲得聲聞果者當學般",
    "T45n1877_001:0643a15": "若波羅蜜。乃至欲得菩薩道者當學般若波",
    "T45n1877_001:0643a16": "羅蜜。又密跡力士經云。轉四諦法輪時無量",
    "T45n1877_001:0643a17": "眾生得阿羅漢果。乃至無量菩薩得成佛等。",
    "T45n1877_001:0643a18": "寶積經亦然。可准知之。問。據上教門不一機",
    "T45n1877_001:0643a19": "復有殊。深淺既自兩分。故知方便亦異。仰陳",
    "T45n1877_001:0643a20": "其狀並述所由。致使習者不詣邪途證者勿",
    "T45n1877_001:0643a21": "乖於理。答。大聖無私。等太陽而鑒物。至人無",
    "T45n1877_001:0643a22": "念若天鼓而雷音。隨機所現短長。是故有斯",
    "T45n1877_001:0643a23": "差別。但自宜聞有異致令法教不同。隨宜入",
    "T45n1877_001:0643a24": "者為良藥。不相應者為毒藥等。又維摩經云。",
    "T45n1877_001:0643a25": "應病與藥。令得服行等。問。有機教相應者未",
    "T45n1877_001:0643a26": "知。隨上諸門等以何方便而得入耶。答。言隨",
    "T45n1877_001:0643a27": "門入者方便無窮隨宜不定。由機故爾。非為",
    "T45n1877_001:0643a28": "法然。唯以類通一不差失。如次應知。第一入",
    "T45n1877_001:0643a29": "三科法門方便者。即蘊界處法也。蘊者積集",
    "T45n1877_001:0643b01": "也。即五蘊法。界者差別等也。即十八界法。處",
    "T45n1877_001:0643b02": "內者外六處也。即十二處法也。言三者是數。",
    "T45n1877_001:0643b03": "科者是類。法者是自性軌持。門者是通智遊",
    "T45n1877_001:0643b04": "入。是故總名為三科法門也。就此門中開",
    "T45n1877_001:0643b05": "為二觀。一者總相觀。二者別相觀。初者三科",
    "T45n1877_001:0643b06": "雖異唯色與心故名總相。即審諦觀察唯法",
    "T45n1877_001:0643b07": "而無我人。故名為觀也。此云何知。按涅槃經",
    "T45n1877_001:0643b08": "云。若色此父四陰應非。乃至和合是父者",
    "T45n1877_001:0643b09": "無有是處等。又維摩經云。起唯法起。滅唯法",
    "T45n1877_001:0643b10": "滅等。即以總收別。唯總而非別。故名為總相",
    "T45n1877_001:0643b11": "觀也。此約利根入法方便也。二別相觀者。即",
    "T45n1877_001:0643b12": "於上總相之中分別而觀故名別相觀。言分",
    "T45n1877_001:0643b13": "別者色中分為十一。謂內五根外六塵。雖復",
    "T45n1877_001:0643b14": "內外有殊剋體總名為色。故云色法有十一。",
    "T45n1877_001:0643b15": "心法有七者。初從眼耳終至末那。始終雖差",
    "T45n1877_001:0643b16": "並同心稱故云心法即七也。色心合舉故有",
    "T45n1877_001:0643b17": "十八。各別不同故云別相。即於此三處觀察",
    "T45n1877_001:0643b18": "人我能所俱離故名為觀也。十二入等可准",
    "T45n1877_001:0643b19": "知之。此云何知。按涅槃經云。著我眾生為界",
    "T45n1877_001:0643b20": "分別觀等。又云。六入不爾一向無人等。今即",
    "T45n1877_001:0643b21": "以分別總唯別而非總故名別相觀也。同異",
    "T45n1877_001:0643b22": "等准之。問。既云觀法即以人無我者云何觀",
    "T45n1877_001:0643b23": "察人無耶。答。且如今之色等法。眼等識得時",
    "T45n1877_001:0643b24": "實無分別。不是不得。雖得而無分別。此即是",
    "T45n1877_001:0643b25": "法。眼等識親證如色等無異。及其意識不了",
    "T45n1877_001:0643b26": "謂實我人。妄緣分別謂實人我。於一事中有",
    "T45n1877_001:0643b27": "真妄齊致。何者意識分別不稱法也。言真妄",
    "T45n1877_001:0643b28": "者即眼等識親證是真。意識妄緣為妄。真妄",
    "T45n1877_001:0643b29": "既玄。差別不等。是故證法人無也。此云何知。",
    "T45n1877_001:0643c01": "按維摩經云。但除其病而不除法。又云。起唯",
    "T45n1877_001:0643c02": "法起滅唯法滅等。色法既真實。心法亦即如",
    "T45n1877_001:0643c03": "色無差。能了識知塵。是即遊行無礙也。此即",
    "T45n1877_001:0643c04": "入初門之勝便契真理之妙因。略述大意如",
    "T45n1877_001:0643c05": "斯。廣辨如餘章說。有相應者當審思之。一一",
    "T45n1877_001:0643c06": "指陳以事徵一百八義具在斯焉。",
    "T45n1877_001:0643c07": "第二入諸法皆空相無不盡之方便者。於中",
    "T45n1877_001:0643c08": "復分為二觀。一者無生觀。二者無相觀。言無",
    "T45n1877_001:0643c09": "生觀者。即法無自性相由故生。生非實有是",
    "T45n1877_001:0643c10": "即為空。空無毫末故曰無生。以性自不生故。",
    "T45n1877_001:0643c11": "此云何知。按大品等經云。一切法皆空無有",
    "T45n1877_001:0643c12": "毫末相。空無有分別。同若如虛空一等。又三",
    "T45n1877_001:0643c13": "論云因緣所生法我說即是空等是也。二無",
    "T45n1877_001:0643c14": "相觀者。相即無相也。何以故。此法離相故。此",
    "T45n1877_001:0643c15": "云何知。按維摩經云。法離於相無所緣故等。",
    "T45n1877_001:0643c16": "又般若經云。無法相亦無非法相等。言觀者",
    "T45n1877_001:0643c17": "觀智。是法離諸情計故名為觀也。問。一切法",
    "T45n1877_001:0643c18": "即既空無相。云何成觀耶。答。只以法即空無",
    "T45n1877_001:0643c19": "相是故得成為觀。何者能觀是慧。所觀是無",
    "T45n1877_001:0643c20": "相。今慧照彼無相之境故名為觀也。若也不",
    "T45n1877_001:0643c21": "見諸相。即無是即還成倒執。何成觀類耶。問。",
    "T45n1877_001:0643c22": "作如是觀者治何病耶。答。治上執法等病。何",
    "T45n1877_001:0643c23": "者法實非有妄見為有。由妄見有故乃謂真",
    "T45n1877_001:0643c24": "如涅槃可證。即謂生死有為可捨。為斯見故",
    "T45n1877_001:0643c25": "是即為病。今體諸法即空無相有見不生。故",
    "T45n1877_001:0643c26": "成治也。此云何知。案中邊論云。無能取所取",
    "T45n1877_001:0643c27": "有而有能取所取無。是二不二為空相也。是",
    "T45n1877_001:0643c28": "故觀法無生相無不盡也。略陳其狀準以思",
    "T45n1877_001:0643c29": "之。更有異門。依前可解。",
    "T45n1877_001:0644a01": "第三入事理兩門圓融一際方便者。復有二",
    "T45n1877_001:0644a02": "門。一者心真如門。二者心生滅門。言心真如",
    "T45n1877_001:0644a03": "者。是理即真諦也。心生滅者。是事即俗諦也。",
    "T45n1877_001:0644a04": "此即明空有無二自在圓融隱顯俱同竟無障",
    "T45n1877_001:0644a05": "礙。言無二者緣起之法似有即空。空即不空",
    "T45n1877_001:0644a06": "復還成有。二而無二。一際不殊。兩見斯亡。空",
    "T45n1877_001:0644a07": "有無替。何以故。真妄交映令該徹故。何者空",
    "T45n1877_001:0644a08": "是不滅有之空。即空而常有。有是不異空之",
    "T45n1877_001:0644a09": "有。即有而常空。有而常空故有即不有。離有",
    "T45n1877_001:0644a10": "邊有。空而常有故空即不空。離無邊空。空有",
    "T45n1877_001:0644a11": "圓融一無二。故雙離俱邊空有一體互形奪",
    "T45n1877_001:0644a12": "故兩雙離邊。此云何知。按維摩經云。深入緣",
    "T45n1877_001:0644a13": "起斷諸邪見有無二邊不復餘習等。又華嚴",
    "T45n1877_001:0644a14": "經云。因緣故法生。因緣故法滅。若能如是解",
    "T45n1877_001:0644a15": "斯人疾成佛等。依此義故得有止觀雙行悲",
    "T45n1877_001:0644a16": "智相導。何者以有即空而不有故是止境也。",
    "T45n1877_001:0644a17": "以空即有而不空故為觀境也。空有全收而",
    "T45n1877_001:0644a18": "不礙二。故止觀二法融也。空有二而不二故",
    "T45n1877_001:0644a19": "是止觀二法離也。即以能觀之心契彼境故",
    "T45n1877_001:0644a20": "是止觀融也。言悲智相導者。觀有即空而不",
    "T45n1877_001:0644a21": "失有。故悲導智而不住空。觀空即有而不失",
    "T45n1877_001:0644a22": "空。故智導悲而不滯有。以不住空之大智故",
    "T45n1877_001:0644a23": "恒隨有以攝生。即大悲也。以不滯有之大悲",
    "T45n1877_001:0644a24": "故常處空而證滅。即大智也。滅即是不滅之",
    "T45n1877_001:0644a25": "滅。滅而非滅。不礙存也。生即是無生之生。生",
    "T45n1877_001:0644a26": "而不生。不待壞也。以生非生故生相紛然而",
    "T45n1877_001:0644a27": "不有。色即空也。以滅非滅故空相湛然而不",
    "T45n1877_001:0644a28": "空。空即色也。空相湛然而不空。故即生死涅",
    "T45n1877_001:0644a29": "槃而不異。生相紛然而不有。故即涅槃生死",
    "T45n1877_001:0644b01": "而不殊。何以故。空有圓融一不一故。亦可分",
    "T45n1877_001:0644b02": "為四句。以有即空故不住生死。以空即有故",
    "T45n1877_001:0644b03": "不住涅槃。空有一塊而不礙兩存。故亦住生",
    "T45n1877_001:0644b04": "死亦住涅槃。其猶水波高下動轉是波濕性",
    "T45n1877_001:0644b05": "平等是水。波無異水之波。即波以明水。水無",
    "T45n1877_001:0644b06": "異波之水。即水以明波。心猶水波。波水一而",
    "T45n1877_001:0644b07": "不礙殊。水波殊而不礙一。不礙一故處水而",
    "T45n1877_001:0644b08": "即住波。不礙殊故住波而即居水。何以故。水",
    "T45n1877_001:0644b09": "之與波別而不別故。此云何知。按維摩經云。",
    "T45n1877_001:0644b10": "眾生即涅槃相不復更滅。亦得說言涅槃即",
    "T45n1877_001:0644b11": "眾生相故不復更生也。又云。非凡夫行非賢",
    "T45n1877_001:0644b12": "聖行。是菩薩行等。是此意也。解云。凡夫著有",
    "T45n1877_001:0644b13": "賢聖住無。今既有無無二而二故。是故雙離",
    "T45n1877_001:0644b14": "兩生頓絕百非。見心無寄故名觀也。問。作是",
    "T45n1877_001:0644b15": "觀者治何等病耶。答。治上空有兩見之病。何",
    "T45n1877_001:0644b16": "者空有無二謂之為二。是故捨有而趣於空",
    "T45n1877_001:0644b17": "遂情等惡取空見。捨空趣有反上同然。由彼",
    "T45n1877_001:0644b18": "倒執而興此門。准以思之可類通耳。",
    "T45n1877_001:0644b19": "第四入言語道斷心行處滅方便者。即於上",
    "T45n1877_001:0644b20": "空有兩門離諸言論心行之境。唯有真如及",
    "T45n1877_001:0644b21": "真如智獨存。何以故。圓融全奪離諸相故。隨",
    "T45n1877_001:0644b22": "一切動念即皆如故。竟無能所為彼此故。獨",
    "T45n1877_001:0644b23": "奪顯示染不拘故。此云何知。按法華經云。諸",
    "T45n1877_001:0644b24": "法寂滅相不可以言宣等。又云。諸法從本來",
    "T45n1877_001:0644b25": "常自寂滅相等。維摩經云。言語道斷心行處",
    "T45n1877_001:0644b26": "滅等。問。若云空有圓融語觀咸絕者既離言",
    "T45n1877_001:0644b27": "觀。云何證入耶。答。非是無語不言。但以語即",
    "T45n1877_001:0644b28": "如故不異於真是以無言。觀行亦爾。准上可",
    "T45n1877_001:0644b29": "知。此云何知。按維摩經中三十二菩薩各說",
    "T45n1877_001:0644c01": "二而不二。各入不二法門。次至維摩。維摩默",
    "T45n1877_001:0644c02": "答。寂無言說名入不二法門。文殊歎曰。善哉",
    "T45n1877_001:0644c03": "善哉當知無有言說名字名入不二法門等。",
    "T45n1877_001:0644c04": "解云。何故顯默不二者。心法本自不二更不",
    "T45n1877_001:0644c05": "待言而方不二也。又但默然無言即是說入",
    "T45n1877_001:0644c06": "不二法門。何者以諸菩薩解得無言是真不",
    "T45n1877_001:0644c07": "二以語說觀行即是法故。亦即思益經中聖",
    "T45n1877_001:0644c08": "默然是此意也。問。空有無二遂令大士無言",
    "T45n1877_001:0644c09": "性相鎔融。致使觀心無措者信如其說。今修",
    "T45n1877_001:0644c10": "學者未審。以何等方便而得入耶。答。即於空",
    "T45n1877_001:0644c11": "有之上消息取之。何者以空全奪有有空而",
    "T45n1877_001:0644c12": "無有。有見蕩盡也。以有全奪空空有而無空。",
    "T45n1877_001:0644c13": "空執都亡也。空有即入全體交徹。一相無二",
    "T45n1877_001:0644c14": "雙見俱離也。即以交徹無礙而不壞兩相雙",
    "T45n1877_001:0644c15": "存。非見咸泯也。得是方便而入法者是即契",
    "T45n1877_001:0644c16": "圓珠於掌內諸見不拘。證性海於心端逍然",
    "T45n1877_001:0644c17": "物外。超情離念逈越擬議頓塞百非。語觀雙",
    "T45n1877_001:0644c18": "絕。故既妄心永滅諸見雲披唯證相應。豈關",
    "T45n1877_001:0644c19": "言論。有相應者當自思之。故論云。如人飲冷",
    "T45n1877_001:0644c20": "水。唯證者自知等。楞伽經云。真實自悟處覺",
    "T45n1877_001:0644c21": "想所覺離。結意在言外。勿執言思。理不出言。",
    "T45n1877_001:0644c22": "莫捐言解。審諦研竅後漸分明。行坐臥中無",
    "T45n1877_001:0644c23": "令暫替。久作不已當自顯然。深可信矣。此云",
    "T45n1877_001:0644c24": "何知。按法華經云。譬如有人渴乏須水於彼",
    "T45n1877_001:0644c25": "高原穿鑿求之。由見乾土知水尚遠。施功不",
    "T45n1877_001:0644c26": "已轉見濕土遂漸至泥。其心決定知水畢近",
    "T45n1877_001:0644c27": "等。又十地經云。如人夢渡河水因勇猛中而",
    "T45n1877_001:0644c28": "得覺等。若也用功間斷纔作還休求悟終自",
    "T45n1877_001:0644c29": "難明。望解虛盈歲月。何者無始習業厚重難",
    "T45n1877_001:0645a01": "穿。雖有覺心隨見隨滅。若不翹懃懇切無以",
    "T45n1877_001:0645a02": "彰於行心。隨日過以為懷徒自疲於筋力。是",
    "T45n1877_001:0645a03": "故行者存意思之也。此云何知。按華嚴經云。",
    "T45n1877_001:0645a04": "譬如人攢火未熱數休息火勢隨止滅。懈怠",
    "T45n1877_001:0645a05": "者亦然等。問。作是觀者治何等病。答。治諸法",
    "T45n1877_001:0645a06": "觀行之病。何者凡所動念皆是妄也。此云何",
    "T45n1877_001:0645a07": "知。按維摩經云。法離一切觀行等。智論云。動",
    "T45n1877_001:0645a08": "即魔網。不動是法印等。如上諸義並是入法",
    "T45n1877_001:0645a09": "界之妙軌。忘諸見之良規。俱陳入理之方並",
    "T45n1877_001:0645a10": "述蠲痾之法。若據其自位盡究竟無餘。論其",
    "T45n1877_001:0645a11": "一切歸即權實有異也。此云何知。按法華經",
    "T45n1877_001:0645a12": "云。開方便門示真實相等。解云。開方便門者",
    "T45n1877_001:0645a13": "即前權教也。示真實相者即後所入一也。又",
    "T45n1877_001:0645a14": "釋。以上教義但以除非顯理為功。長養機緣",
    "T45n1877_001:0645a15": "為德。是故名為方便也。法華經云。於餘深法",
    "T45n1877_001:0645a16": "中示教利喜等。問。云前之四說皆是方便。後",
    "T45n1877_001:0645a17": "法界無礙門即為究竟說者此云何知。答。此",
    "T45n1877_001:0645a18": "據聖教非寄愚情也。故華嚴經賢首品偈云。",
    "T45n1877_001:0645a19": "一切世界群生類尠有欲求聲聞道。求緣覺",
    "T45n1877_001:0645a20": "者轉復少。求大乘者甚希有。求大乘者由為",
    "T45n1877_001:0645a21": "易。能信此法甚為難等是也。九地初偈云。若",
    "T45n1877_001:0645a22": "眾生下劣其心厭沒者示以聲聞道令出於眾",
    "T45n1877_001:0645a23": "苦。若復有眾生諸根少明利樂於因緣法為",
    "T45n1877_001:0645a24": "說辟支佛。若人根明利有大慈悲心饒益於",
    "T45n1877_001:0645a25": "眾生為說菩薩道。若有無上心決定樂大事",
    "T45n1877_001:0645a26": "為示於佛身說無盡佛法。今按此文故知前",
    "T45n1877_001:0645a27": "之三教是開方便門後之一說為示真實相。",
    "T45n1877_001:0645a28": "定無疑也。何者以賢首品中明信終菩薩化",
    "T45n1877_001:0645a29": "用自在與十地不殊。為欲簡教有權實兩教",
    "T45n1877_001:0645b01": "故作是說也。又九地菩薩為說法師。先知教",
    "T45n1877_001:0645b02": "之權實不等機有利鈍不同。是故於九地之",
    "T45n1877_001:0645b03": "初先明教有差別也問。若後之一說獨為究",
    "T45n1877_001:0645b04": "竟前前諸說皆是方便者。何故法華經中不",
    "T45n1877_001:0645b05": "言止息故說三而但言說二耶。答。大乘自有",
    "T45n1877_001:0645b06": "二種。一者實教。二者權教。若以開權異實許",
    "T45n1877_001:0645b07": "二入滅即三乘名殊。小不向大皆為究竟。不",
    "T45n1877_001:0645b08": "言止息。今就泯權歸實實教大乘即真不待",
    "T45n1877_001:0645b09": "迴故。所以但言息處說二。不言說三也。此云",
    "T45n1877_001:0645b10": "何知。按法華經云。菩薩乘者即佛乘也等。此",
    "T45n1877_001:0645b11": "就泯權說也。若言大乘無權實者。何故華嚴",
    "T45n1877_001:0645b12": "經云無量億那由他劫修習道品善根行六波",
    "T45n1877_001:0645b13": "羅蜜。不聞此經雖聞不信此等由為假名菩",
    "T45n1877_001:0645b14": "薩等。今按此文故知權實分耳。又解。若權教",
    "T45n1877_001:0645b15": "大乘即是實教一乘者。既於無量億那由他劫",
    "T45n1877_001:0645b16": "行菩薩道。不聞此經是何人也。既云行菩薩",
    "T45n1877_001:0645b17": "道不可名曰小乘。權教即是實教一乘如何",
    "T45n1877_001:0645b18": "現行不信。既不聞不信一大乘經。謂殊分。豈",
    "T45n1877_001:0645b19": "愚智之能裁聖自無施有異。縱無經文可證",
    "T45n1877_001:0645b20": "據義懸別不同。守株之類可恐。陳己非於聖",
    "T45n1877_001:0645b21": "說。權教定非實教棄情隨法信焉。更有文義",
    "T45n1877_001:0645b22": "不同。廣如餘經論說。今欲入法界無礙者要",
    "T45n1877_001:0645b23": "先發得徹到信心。何者以信為初基。眾行之",
    "T45n1877_001:0645b24": "本。一切諸行皆藉信生。是故最初舉信為始",
    "T45n1877_001:0645b25": "也。此云何知。按華嚴經云。信為道元。功德母",
    "T45n1877_001:0645b26": "增長一切諸善法。乃至信為寶藏第一法。為",
    "T45n1877_001:0645b27": "清淨手。受眾行等也。是故欲入法界無礙要",
    "T45n1877_001:0645b28": "須發此徹到信心。若不發得如是之信心無",
    "T45n1877_001:0645b29": "以入於法界無礙也。何以故。器不堪受無礙",
    "T45n1877_001:0645c01": "法故。若得此心現前能堪受無礙法也。此云",
    "T45n1877_001:0645c02": "何知。按涅槃經純陀請辭云。吾有調牛良田",
    "T45n1877_001:0645c03": "除去株杌。唯希如來甘露法雨雨我身田令",
    "T45n1877_001:0645c04": "生法牙。解云。此是純陀已發徹到信心希佛",
    "T45n1877_001:0645c05": "為說大般涅槃也。言有調牛者。純陀自述發",
    "T45n1877_001:0645c06": "信心已得身口等七處調柔也。良田者。即此",
    "T45n1877_001:0645c07": "徹到之信唯在於法。更無名利等念也。唯希",
    "T45n1877_001:0645c08": "如來甘露法雨者。信心堅實堪受法也。雨我",
    "T45n1877_001:0645c09": "身田令生法牙者。一聞不退。菩薩萬行皆解",
    "T45n1877_001:0645c10": "行也。又華嚴經云。皆由直心精進力故等。若",
    "T45n1877_001:0645c11": "能發得如上心者即見煩惱能除無行不成",
    "T45n1877_001:0645c12": "也。何以故。是堅信力能破諸見成大事故。此",
    "T45n1877_001:0645c13": "云何知。按華嚴經云。信力堅固不可壞等。又",
    "T45n1877_001:0645c14": "言。譬如水精珠能清諸濁水等。即其事也。問。",
    "T45n1877_001:0645c15": "今令發此信心未委。云何是信而言發耶。答。",
    "T45n1877_001:0645c16": "令以事求。是即可見。何者且如於一眾僧所",
    "T45n1877_001:0645c17": "發至信心是時得僧。日時既至發於信者求",
    "T45n1877_001:0645c18": "索飯食是時信者一切皆無。又復量有所求",
    "T45n1877_001:0645c19": "之樂時中極促不得久屢。當爾時間具有六",
    "T45n1877_001:0645c20": "種難事。言六者何。一日時催促難。二逈無資",
    "T45n1877_001:0645c21": "產難。三外求不得難。四信心不動難。五能捨",
    "T45n1877_001:0645c22": "身命難。六歡喜慶悅難。第一日時催促難者。",
    "T45n1877_001:0645c23": "日至時到心無異相。唯求供養百味無厭。第",
    "T45n1877_001:0645c24": "二逈無資產難者。是時信者隨身資產一切",
    "T45n1877_001:0645c25": "皆無唯求妙饌種種供養。無有少念猶豫之",
    "T45n1877_001:0645c26": "心也。第三外求不得難者。自己逈無又外求",
    "T45n1877_001:0645c27": "不得。於如是際勇猛無疲。第四信心不動難",
    "T45n1877_001:0645c28": "者。雖遇逼惱心定如初。縱有眾苦集身念無",
    "T45n1877_001:0645c29": "改易也。第五能捨身命難者。既求不得。又內",
    "T45n1877_001:0646a01": "盡資緣。唯在於身臠割供養。第六歡喜慶悅",
    "T45n1877_001:0646a02": "難者。捨此身命心竟無身由自難言。何期三",
    "T45n1877_001:0646a03": "寶甚為易遇。捨此身命如恒河沙由未稱我",
    "T45n1877_001:0646a04": "一念供養之心。云何今日忽遇寶聚發此堅",
    "T45n1877_001:0646a05": "信一向無迴。如墮高巖中無有息。如童子捨",
    "T45n1877_001:0646a06": "命亦是此意也。若能如是佛說此人皆堪受",
    "T45n1877_001:0646a07": "法界究竟三昧。何以故。於法苦行不怯怖故。",
    "T45n1877_001:0646a08": "如說能行教相應故。此云何知。按華嚴經云。",
    "T45n1877_001:0646a09": "此經不入一切眾生之手。唯除菩薩即其事",
    "T45n1877_001:0646a10": "也。解云。手者信手也。不入者若無此信不能",
    "T45n1877_001:0646a11": "解置法界無礙之法。是故華嚴不入手也。何",
    "T45n1877_001:0646a12": "以故。信心虛偽不應教故。於是人所而不要",
    "T45n1877_001:0646a13": "故。唯除菩薩者。以菩薩心口相應畢竟無謬。",
    "T45n1877_001:0646a14": "於菩薩行勇猛能為堪可進修諸餘行等。華",
    "T45n1877_001:0646a15": "嚴妙典玄挈手中。何以故。法界無礙此人要",
    "T45n1877_001:0646a16": "故。若無如是信者雖有眾解悉皆顛倒。何以",
    "T45n1877_001:0646a17": "故。無信之解不應行故。顛倒之解即非解故。",
    "T45n1877_001:0646a18": "此云何知。按華嚴經云。譬如水所漂懼溺而",
    "T45n1877_001:0646a19": "渴死。不能如說行多聞亦如是。又云。譬如貧",
    "T45n1877_001:0646a20": "窮人日夜數他寶自無半錢分。多聞亦如是",
    "T45n1877_001:0646a21": "等。即其事也。若能具上堅信現前方可入於",
    "T45n1877_001:0646a22": "法界三昧。何者以機感所宜性相應也。此云",
    "T45n1877_001:0646a23": "何知。按法華經云。乃至深信堅固。如是之人",
    "T45n1877_001:0646a24": "乃可為說。又云。常修慈心不惜身命乃可為",
    "T45n1877_001:0646a25": "說等。是故行者將欲求入法界無礙者。先自",
    "T45n1877_001:0646a26": "撿知信虛實不可妄說即以為真。豈可在他",
    "T45n1877_001:0646a27": "能為苦事自己取樂而不饒他。此乃為人上",
    "T45n1877_001:0646a28": "不能成。何得妄言生信。然今法燈漸滅邪見",
    "T45n1877_001:0646a29": "繁興。唯濁害以為懷。乃曰大乘令爾聽學。唯",
    "T45n1877_001:0646b01": "高於口而竟不潤於心。用陵蔑以為功。將是",
    "T45n1877_001:0646b02": "非為確理。此但苟求名利指斥賢良。乃言。但",
    "T45n1877_001:0646b03": "自識心何假妄修諸行。幸願有心君子勿執",
    "T45n1877_001:0646b04": "見而懷。當自癈壞羚羊緣崖之涉小徑翹企",
    "T45n1877_001:0646b05": "自勵若履氷而蹈火。請察斯言。仰據聖教業",
    "T45n1877_001:0646b06": "果不失諸佛同云。如影隨形。豈為烏有。要心",
    "T45n1877_001:0646b07": "真實萬行擬宜也。",
    "T45n1877_001:0646b08": "言華嚴三昧者。解云。華者菩薩萬行也。何者",
    "T45n1877_001:0646b09": "以華有生實之用。行有感果之能。雖復內外",
    "T45n1877_001:0646b10": "兩殊生感力有相似。今即以法託事故名華",
    "T45n1877_001:0646b11": "也。嚴者行成果滿契合相應。垢障永消證理",
    "T45n1877_001:0646b12": "圓潔。隨用讚德故稱曰嚴也。三昧者理智無",
    "T45n1877_001:0646b13": "二交徹鎔融。彼此俱亡能所斯絕。故云三昧",
    "T45n1877_001:0646b14": "也。亦可華即嚴。以理智無礙故。華嚴即三昧",
    "T45n1877_001:0646b15": "以行融離見故。亦可華即嚴。以一行頓修一",
    "T45n1877_001:0646b16": "切行故。華嚴即三昧。一行即多而不礙一多",
    "T45n1877_001:0646b17": "故。亦可華嚴即三昧。以定亂雙融故。亦可三",
    "T45n1877_001:0646b18": "昧即華嚴。以理智如如故。如是自在無有障",
    "T45n1877_001:0646b19": "礙。或定或亂。或即或入。或智或理。或因或",
    "T45n1877_001:0646b20": "果。或一或異。性海實德法爾圓明。應如理思",
    "T45n1877_001:0646b21": "絕於見也。此云何知。按華嚴經云。一切自在",
    "T45n1877_001:0646b22": "難思議華嚴三昧勢力故如是如是。廣如經",
    "T45n1877_001:0646b23": "辨。此解行為言名為華嚴三昧。如其據果亦",
    "T45n1877_001:0646b24": "名海印三昧。此即同時前後為名。頓現互融",
    "T45n1877_001:0646b25": "為目。猶如大海現四兵像像類各差頓現前",
    "T45n1877_001:0646b26": "後。然即像形非一水竟不殊。像即水而湛然",
    "T45n1877_001:0646b27": "水即像而繁雜。歷然前後。終始難源。宛爾繁",
    "T45n1877_001:0646b28": "興寂然無相。齊頭頓現。隱顯難知。互入無羈。",
    "T45n1877_001:0646b29": "鎔融絕慮。此云何知。按華嚴經云。如是不思",
    "T45n1877_001:0646c01": "議思議不可得。深入不思議。思非思寂滅等。",
    "T45n1877_001:0646c02": "廣如經辨。又海者即諸像重重無盡際限難",
    "T45n1877_001:0646c03": "源。窮一竟無有窮。隨一宛然齊現。是故云海",
    "T45n1877_001:0646c04": "也。印者眾像非前後。同時品類萬差。即入無",
    "T45n1877_001:0646c05": "礙一多兩現。彼此無違。相狀不同。異而非異。",
    "T45n1877_001:0646c06": "故云印也。定者類多差別唯一不殊。萬像競",
    "T45n1877_001:0646c07": "興廓然無作。故名為定也。亦可海即印。四像",
    "T45n1877_001:0646c08": "宛然故。海印即三昧。作即不作故。亦可為四",
    "T45n1877_001:0646c09": "句。一唯海而非印。不壞像而即水故。二唯印",
    "T45n1877_001:0646c10": "而非海。不隱水而即像故。三亦海亦印。以像",
    "T45n1877_001:0646c11": "海圓融一而異故。四非海非印。以海像鎔融",
    "T45n1877_001:0646c12": "互形奪故。亦可海即印。自在無礙故。乃至亦",
    "T45n1877_001:0646c13": "即亦不即非即非不即。無二性故。准思之。如",
    "T45n1877_001:0646c14": "是之義後文當顯。准彼知此。按此義邊故名",
    "T45n1877_001:0646c15": "法界無礙也。將欲入此三昧方便非一。總而",
    "T45n1877_001:0646c16": "言之不過二門。一者解。二者行。就前門中復",
    "T45n1877_001:0646c17": "有二門。一者緣起相由門。二者理性融通門。",
    "T45n1877_001:0646c18": "所以有此二門者以諸有法無自性故。無自性",
    "T45n1877_001:0646c19": "者空有圓融成幻有也。是故於此開作二門。",
    "T45n1877_001:0646c20": "就初門中復有二說。一者開說。二者合說。初",
    "T45n1877_001:0646c21": "者一切諸法有力無力也。言有力無力者且如",
    "T45n1877_001:0646c22": "緣起之法。若無此彼不成。何者以彼有力能",
    "T45n1877_001:0646c23": "成此也。既彼能成此。以能成他故。是有力此",
    "T45n1877_001:0646c24": "不自有故依他。是無力以彼有力故能攝此。",
    "T45n1877_001:0646c25": "以此無力故能入彼。是故一切皆在彼中隱。",
    "T45n1877_001:0646c26": "復彼有一切。一切不即彼。何以故。此但是力",
    "T45n1877_001:0646c27": "用互無非空有互奪故。是故一成即一切成。",
    "T45n1877_001:0646c28": "一壞即一切壞。故下文云。以一佛土滿十方。",
    "T45n1877_001:0646c29": "十方入一亦無餘。世界本相亦不壞。無比功",
    "T45n1877_001:0647a01": "德故能爾等。又云。一一微塵中各示那由他",
    "T45n1877_001:0647a02": "無數億諸佛於中而說法等云云。廣如經辨。",
    "T45n1877_001:0647a03": "良以方力無力故然。是故得一即得一切者",
    "T45n1877_001:0647a04": "由此門也。如是自在法爾。如斯亦非神力變",
    "T45n1877_001:0647a05": "化故爾。此云何知。按華嚴經云。法自爾故。又",
    "T45n1877_001:0647a06": "云。一中解無量。無量中解一。展轉生非實。智",
    "T45n1877_001:0647a07": "者無所畏等。即其事也。",
    "T45n1877_001:0647a08": "第二合說者。彼有力能攝此時即是此有力",
    "T45n1877_001:0647a09": "能攝彼時。何者以彼有力由無力故成。無力",
    "T45n1877_001:0647a10": "由有力故立。是故有無別有全以無為有。無",
    "T45n1877_001:0647a11": "無別無全以有為無。以有為無故是故有即",
    "T45n1877_001:0647a12": "無。以無為有故是故無即有。無即有故無無。",
    "T45n1877_001:0647a13": "有即無故無有。有有故全無。無無故全有。今",
    "T45n1877_001:0647a14": "即以全有之無為有。全無之有為無。如是圓",
    "T45n1877_001:0647a15": "融一際而不礙。有力無力兩存舉一即一切",
    "T45n1877_001:0647a16": "咸收不妨。重重無盡。何以故。互相交徹一多",
    "T45n1877_001:0647a17": "成故。其猶因陀羅網皆以寶成。由寶明徹影",
    "T45n1877_001:0647a18": "遞相現。於一珠中現餘影盡。隨一即爾。更無",
    "T45n1877_001:0647a19": "去來也。今且向西南邊取一顆珠驗之。即此",
    "T45n1877_001:0647a20": "一珠能頓現一切珠之影。此一珠既爾。餘一",
    "T45n1877_001:0647a21": "一亦然。既一一珠皆一時頓現一切珠影。即",
    "T45n1877_001:0647a22": "此西南邊珠復現一切珠中一切珠影。此珠",
    "T45n1877_001:0647a23": "既爾。餘一一亦然。如是重重無有邊際。即此",
    "T45n1877_001:0647a24": "重重無邊際之影皆在此一珠中炳然遞現。",
    "T45n1877_001:0647a25": "餘皆准此。若入一珠中即入十方重重一切",
    "T45n1877_001:0647a26": "珠中也。何以故。此一珠中有十方重重一切",
    "T45n1877_001:0647a27": "珠。故十方重重一切珠中有此一珠故。是故",
    "T45n1877_001:0647a28": "入一珠時即入重重一切珠也。一切亦然。反",
    "T45n1877_001:0647a29": "此思之即於一珠中得入重重一切珠。而竟",
    "T45n1877_001:0647b01": "不出此一珠。於重重一切珠中入一珠。而竟",
    "T45n1877_001:0647b02": "不離此重重一切珠也。問。既言於一珠中得",
    "T45n1877_001:0647b03": "入重重一切珠而竟不出此一珠者。云何得",
    "T45n1877_001:0647b04": "入重重一切珠耶。答。只由不出此一珠。是故",
    "T45n1877_001:0647b05": "得入重重一切珠。若出此一珠即不得入重",
    "T45n1877_001:0647b06": "重一切珠也。何以故。此一珠之外無重重一",
    "T45n1877_001:0647b07": "切珠故。若出此一珠即不得入重重一切珠",
    "T45n1877_001:0647b08": "也。問。若離此一珠內無重重一切珠者。此網",
    "T45n1877_001:0647b09": "即但一珠所成。如何言結多珠成耶。答。只由",
    "T45n1877_001:0647b10": "唯獨一珠方始結多為網。何以故。由此一珠",
    "T45n1877_001:0647b11": "是多珠故。若去一珠網全無故。問。若如是者",
    "T45n1877_001:0647b12": "此網即唯一珠所成。不得言結多為網也。答",
    "T45n1877_001:0647b13": "言結多成者。即是結一珠即多珠之一珠也。",
    "T45n1877_001:0647b14": "何以故。以一珠即一切珠之一故。若無此一",
    "T45n1877_001:0647b15": "一切無故。是故此網唯一珠成也。一切準此。",
    "T45n1877_001:0647b16": "問。此但據義相攝。就彼義邊說云一珠即是",
    "T45n1877_001:0647b17": "一切珠。可實一珠是一切珠耶。答。今所說者",
    "T45n1877_001:0647b18": "但在一珠中說一切珠。不離此一珠中說一",
    "T45n1877_001:0647b19": "切珠也。若不信一珠即是一切珠者。但以墨",
    "T45n1877_001:0647b20": "點點西南邊一顆珠著時即點著十方重重一",
    "T45n1877_001:0647b21": "切珠也。何以故。一切珠上皆有點故。若言十",
    "T45n1877_001:0647b22": "方重重一切珠不即是西南邊一顆珠著者。",
    "T45n1877_001:0647b23": "豈可一時遍點十方重重一切珠耶。縱令遍",
    "T45n1877_001:0647b24": "點即應前後有點云何一時一切珠上皆有點",
    "T45n1877_001:0647b25": "耶。是故一切珠即是一珠者定無疑也。西南",
    "T45n1877_001:0647b26": "一珠既爾。十方重重一切珠亦然也。既珠重",
    "T45n1877_001:0647b27": "重無際點一皆周。主伴始終一成咸畢如斯。",
    "T45n1877_001:0647b28": "如喻例法思之。法不即然。非喻為喻也。據一",
    "T45n1877_001:0647b29": "分相似故以為言。喻但影周質不即入也。此",
    "T45n1877_001:0647c01": "云何知。按華嚴經云。以非喻為喻。即其事也。",
    "T45n1877_001:0647c02": "如上之義可審思之。",
    "T45n1877_001:0647c03": "第二理性融通者。復有二門。一者空不空門。",
    "T45n1877_001:0647c04": "二者是不是門。初空不空者彼有力能成此",
    "T45n1877_001:0647c05": "為不空。以與他為體故。此亦然也。此無力依",
    "T45n1877_001:0647c06": "於彼為空。以此非自有由彼有故。彼亦然也。",
    "T45n1877_001:0647c07": "兩法互由二而不二故名空不空也。是故全",
    "T45n1877_001:0647c08": "空而即有有即徹空有。全有而即空空即徹",
    "T45n1877_001:0647c09": "有空。徹有空故一切在有而即空。徹空有故",
    "T45n1877_001:0647c10": "一切在空而即有。何以故。真非分限故。是以",
    "T45n1877_001:0647c11": "事隨理而圓通。理隨事而差別。此云何知。按",
    "T45n1877_001:0647c12": "涅槃等經云。佛性隨流成其別味等。又維摩",
    "T45n1877_001:0647c13": "經云。法同法性入諸法故等。",
    "T45n1877_001:0647c14": "第二是不是門者。以一切有皆是一有也。何",
    "T45n1877_001:0647c15": "以故。由有即空故。既有即空空無別異。是故",
    "T45n1877_001:0647c16": "一有即是一切有。故云是也。一切是一不礙",
    "T45n1877_001:0647c17": "彼此歷然。故云不是也。何以故。以有即是空。",
    "T45n1877_001:0647c18": "一切即以一有成故。如是無礙準思取解。此",
    "T45n1877_001:0647c19": "云何知。按華嚴經云。知一即多多即一等。如",
    "T45n1877_001:0647c20": "是諸一非一。具足同時即入鎔融圓成一塊。",
    "T45n1877_001:0647c21": "或隱或顯。乍有乍無。合即圓融顯現。離乃炳",
    "T45n1877_001:0647c22": "然不雜。形奪孤立等山嶽之陵太空。力用雙",
    "T45n1877_001:0647c23": "融若滄波之生溟渤。生伴交映終始難源。隨",
    "T45n1877_001:0647c24": "智為端頭不可得。此云何知。按華嚴經云。",
    "T45n1877_001:0647c25": "任放辨才說不待次。言辭不斷等。已說解分",
    "T45n1877_001:0647c26": "竟。",
    "T45n1877_001:0647c27": "自下第二別明行者。即於上解中審諦取之。",
    "T45n1877_001:0647c28": "何者且如一中有一切時。即是一切中有一",
    "T45n1877_001:0647c29": "時。即一與一切即入一時。何以故。以諸有法",
    "T45n1877_001:0648a01": "性自爾故。藏心隨染迴轉成故。如是交參掩",
    "T45n1877_001:0648a02": "映。即異即同一時致令解心絕奇覺念亡措。",
    "T45n1877_001:0648a03": "乞之頓觀相無施功用泯。追尋乞計繁興萬",
    "T45n1877_001:0648a04": "像統十世而難終。鼓躍濤波該一念而無卷。",
    "T45n1877_001:0648a05": "潛百千於毫末促十方於微塵。展一即一切",
    "T45n1877_001:0648a06": "而難源。卷一切即一叵測。是故舍那朗圓光",
    "T45n1877_001:0648a07": "於性德若太陽之曄九天。普賢運悲海於緣",
    "T45n1877_001:0648a08": "生等重雲之亘千嶽。所以地分三處天闢四",
    "T45n1877_001:0648a09": "門。聚則如宿鶴投江。散則似驚鸞墮海。論其",
    "T45n1877_001:0648a10": "解也如彼。語其行也如斯。應准思之。勿拘其",
    "T45n1877_001:0648a11": "教。言不及義誠有斯文。觀不逢源信如其說。",
    "T45n1877_001:0648a12": "是故行者存意思之。問。如上所言教義文。即",
    "T45n1877_001:0648a13": "解行俱陳。云何就解為言而得不言其行耶。",
    "T45n1877_001:0648a14": "答。行法離見亡言。言見俱為方便隨言見而",
    "T45n1877_001:0648a15": "入證。入證言即無言。不了無見非真。妄執將",
    "T45n1877_001:0648a16": "正行是故妄解不稱行心也。此云何知。按楞",
    "T45n1877_001:0648a17": "伽經云。言說別施行真實離文字。乃至愚者",
    "T45n1877_001:0648a18": "廣分別等。問。既言行法離見亡言。言見莫之",
    "T45n1877_001:0648a19": "能入。今既知行亡言離見。此見豈非見耶。答。",
    "T45n1877_001:0648a20": "若知此見是解。此解即為解。若即以此見為",
    "T45n1877_001:0648a21": "行非但不是行。亦復不是解也。何以故。妄見",
    "T45n1877_001:0648a22": "之解即非解故。此云何知。按維摩經云。無以",
    "T45n1877_001:0648a23": "生滅心行說實相法等。問。行若爾者豈可除",
    "T45n1877_001:0648a24": "名離相等兔角之空無絕慮亡言若入寂之灰",
    "T45n1877_001:0648a25": "斷。此乃還成倒執。既行人有常斷之愆。為真",
    "T45n1877_001:0648a26": "反立邪宗令聖智有無因之咎。何得今云語",
    "T45n1877_001:0648a27": "觀咸非修行者歟。泯相灰心豈即為真者矣。",
    "T45n1877_001:0648a28": "意在防過過乃彌彰。恐滯情源情隨見起。如",
    "T45n1877_001:0648a29": "何上說所作咸非。若云離彼解心未知何者",
    "T45n1877_001:0648b01": "為行。請陳其狀令物見聞。答。云行離念亡言",
    "T45n1877_001:0648b02": "者。與法相應絕情見也。何以故。無念之見性",
    "T45n1877_001:0648b03": "融通故。理智交徹見無見故。任放自在念不",
    "T45n1877_001:0648b04": "動故。此云何知。如說不動是法印動則魔羅",
    "T45n1877_001:0648b05": "網。解云。若動見此之見看彼即彼此俱不見。",
    "T45n1877_001:0648b06": "而言見彼此者即是妄緣非是正見也。故名",
    "T45n1877_001:0648b07": "魔羅網也。不動見此之見即見彼者即彼此俱",
    "T45n1877_001:0648b08": "見。故名為法印也。問。既如是者云何可見耶。",
    "T45n1877_001:0648b09": "答。只於上門中方便取之。何者又如說云一",
    "T45n1877_001:0648b10": "中解無量。無量中解一等。解云。以一中解無",
    "T45n1877_001:0648b11": "量時即是無量中解一時。何以故。一法法爾",
    "T45n1877_001:0648b12": "具一切故。是故不動此見即見彼也。若此唯",
    "T45n1877_001:0648b13": "有無有彼者即不見此也。由見不稱法故名魔",
    "T45n1877_001:0648b14": "網也。今見一時即見一切。故名為一。以稱法",
    "T45n1877_001:0648b15": "見故名為法印也。依上道理此即應知。即入",
    "T45n1877_001:0648b16": "重重准思可爾。是故若動即入魔網也。故華",
    "T45n1877_001:0648b17": "嚴經云。如有良醫自知無常以諸妙藥用塗",
    "T45n1877_001:0648b18": "其身。命終之後由藥力故屍不乾𤍜亦不散",
    "T45n1877_001:0648b19": "壞。還復如常行於醫法。解云。醫人者即行心",
    "T45n1877_001:0648b20": "也。自知無常者諸見盡也。以諸妙藥用塗其",
    "T45n1877_001:0648b21": "身者。行契妙理悲願修也。言命終之後屍不",
    "T45n1877_001:0648b22": "乾𤍜者。法流水中離功行也。不散壞者。雖離",
    "T45n1877_001:0648b23": "功行不凝住也。還復如常行醫法者。熾然為",
    "T45n1877_001:0648b24": "作諸有法也。雖復為作而竟無心醫法不失。",
    "T45n1877_001:0648b25": "華嚴三昧亦復如是。雖離諸見能於諸法實",
    "T45n1877_001:0648b26": "德化用竟無妨也。何以故。得心自在如心爾",
    "T45n1877_001:0648b27": "故。稱法修行作無作故。問。若如是者今據何",
    "T45n1877_001:0648b28": "事而得然耶。答。但約理事即爾。亦不遠指真",
    "T45n1877_001:0648b29": "常。何者以諸理法即如來藏實德用也。問。現",
    "T45n1877_001:0648c01": "理非真。是眾生之妄境。云何此法即是而不",
    "T45n1877_001:0648c02": "遠指真常耶。答。今剋要而言此一事中有真",
    "T45n1877_001:0648c03": "妄兩異。如一眾生眼耳鼻舌諸相。是無明用",
    "T45n1877_001:0648c04": "以順泳生死不成熟故。無性即空是真如體。",
    "T45n1877_001:0648c05": "以湛然常住不遷變故。如莊嚴具。形相是博",
    "T45n1877_001:0648c06": "士所成。即博士功用相虛而金體自竅。而性",
    "T45n1877_001:0648c07": "凝然。雖復金體自竅而性凝然不失相狀紛",
    "T45n1877_001:0648c08": "雜。相狀紛雜而不礙凝然者。謂金與相狀一",
    "T45n1877_001:0648c09": "體而差別也。菩薩聲聞是真如用。何者以反",
    "T45n1877_001:0648c10": "流出纏所成熟也。餘如前說。準可知之。此云",
    "T45n1877_001:0648c11": "何如。攝論云。生死涅槃依無別。又云。無染即",
    "T45n1877_001:0648c12": "無淨等。今明斯義方為妄境故。然妄境若不",
    "T45n1877_001:0648c13": "現前無以施教綱。何以故。緣未相應如虛空",
    "T45n1877_001:0648c14": "故。問。緣起未如虛空。不言因緣緣起集成未",
    "T45n1877_001:0648c15": "審何先何後耶。答。緣起集成竟無前後。同時",
    "T45n1877_001:0648c16": "炳現終始難源。圓即一際無傾缺。即諸峯",
    "T45n1877_001:0648c17": "競攀重重頓現前後無違。念念遞彰新舊恒",
    "T45n1877_001:0648c18": "別。不妨同時異。無礙別時同。為一即一切而",
    "T45n1877_001:0648c19": "不多。作多即一而不一。却則紛然滿目。取即",
    "T45n1877_001:0648c20": "圓寂無蹤。但可證而不可知。只可行而不可",
    "T45n1877_001:0648c21": "見。即所以文殊立指南之則。普賢樹摩頂之",
    "T45n1877_001:0648c22": "儀。彌勒置彈指之能。摩耶示見正之德。此即",
    "T45n1877_001:0648c23": "名表隨門證異明妄徹於真源。並託事以彰",
    "T45n1877_001:0648c24": "人。故顯真該於妄末。今但粗陳其說梗概而",
    "T45n1877_001:0648c25": "論。唯妙覺之遊衢豈妄心之履徑也。問。既云",
    "T45n1877_001:0648c26": "因緣故有未委力用如何。答。言因緣起者要",
    "T45n1877_001:0648c27": "具力無力也。因既親生。緣名假發。且就流轉",
    "T45n1877_001:0648c28": "為言即無明業種為因。是即力也。淨心隱體",
    "T45n1877_001:0648c29": "為緣。即無力也。何以故。以流轉即順無明而",
    "T45n1877_001:0649a01": "違淨心故。既以違淨心而成染法故知無明",
    "T45n1877_001:0649a02": "為有力也。故不增不減經云。法界身流轉五",
    "T45n1877_001:0649a03": "道名曰眾生等。若就出纏為語反前知之。維",
    "T45n1877_001:0649a04": "摩經云。眾生即涅槃相不復更滅等。言有力",
    "T45n1877_001:0649a05": "無力者事一而名異也。何者以無明有力即",
    "T45n1877_001:0649a06": "以淨心無力為有力。既以無力為有力。是故",
    "T45n1877_001:0649a07": "淨心即無明也。淨心有力亦爾。反以思之。文",
    "T45n1877_001:0649a08": "同前例。問。若有力即無力云何為有力。無",
    "T45n1877_001:0649a09": "力即有力云何為無力耶。答。只由有力即無",
    "T45n1877_001:0649a10": "力故名為有力。無力即有力故得為無力。若",
    "T45n1877_001:0649a11": "有力不以無力無有力者即一切各有自性。",
    "T45n1877_001:0649a12": "即無有力無力也。今既有力即無力。是故一",
    "T45n1877_001:0649a13": "切即一而不礙一切歷然。一即一切而不礙",
    "T45n1877_001:0649a14": "一相堪然。如是道理極難申述。當思之耳。問",
    "T45n1877_001:0649a15": "果起要藉因緣。因緣互從無定。現今世間諸",
    "T45n1877_001:0649a16": "法未審親自何生耶。答。既云果法起必從緣。",
    "T45n1877_001:0649a17": "緣法體無自性。既責果從何立實從緣力即",
    "T45n1877_001:0649a18": "是無生也。何以故。以力無力即無性故。既有",
    "T45n1877_001:0649a19": "力尚自從他。何有能生於果。是故果立親自",
    "T45n1877_001:0649a20": "無生也。無性亦準以思之。問。若據此說即因",
    "T45n1877_001:0649a21": "果無別云何乃有因果異耶。答。力無力者為",
    "T45n1877_001:0649a22": "緣。無性空理為因。即由此因緣不二約法方",
    "T45n1877_001:0649a23": "成為果果無別果。即因成為果。因無別因。即",
    "T45n1877_001:0649a24": "果立為因。因成即果故。果即不果。果立為",
    "T45n1877_001:0649a25": "因。故因即不因。因即不因而果立。果即不果",
    "T45n1877_001:0649a26": "而因成。其猶世󱐖䊚䊚無別䊚。即聚󱐖為",
    "T45n1877_001:0649a27": "䊚󱐖無別󱐖。即散䊚為󱐖。應準思之。問。若",
    "T45n1877_001:0649a28": "如是者果即是因。因即是果。云何乃言因能",
    "T45n1877_001:0649a29": "生果耶。答。只以因即是果果即是因。是故此",
    "T45n1877_001:0649b01": "因方能生果。何以故。因果一際而別不同。故",
    "T45n1877_001:0649b02": "據論此事。但可審思取入。非語能宣。若也親",
    "T45n1877_001:0649b03": "證無言即因果歷然而不失。若不窮源盡見",
    "T45n1877_001:0649b04": "還歸常斷之談也。問。若如是者但是性起。云",
    "T45n1877_001:0649b05": "何得有緣起門耶。答。即上力無力相由名為",
    "T45n1877_001:0649b06": "緣起。何以故。由彼此相奪果方生故。即彼此",
    "T45n1877_001:0649b07": "相由而無自性。無性為果而生。生即不生名",
    "T45n1877_001:0649b08": "為性起。何以故。即果自體而是性故。其猶壁",
    "T45n1877_001:0649b09": "上畫樹乍看謂言從壁上生。剋體全總是壁。",
    "T45n1877_001:0649b10": "應准思之。問。若自體全性是即無生。云何今",
    "T45n1877_001:0649b11": "說果法生耶。答。以力即無力生即是無生。即",
    "T45n1877_001:0649b12": "無力即有力無生即是生。何者以有力無力",
    "T45n1877_001:0649b13": "無二性也。是故由斯道理皆為滅見之方。不",
    "T45n1877_001:0649b14": "可執此不行。解方終不差病。事須用功無怠",
    "T45n1877_001:0649b15": "久習方成。懷勿以解為修而即將為正行也。",
    "T45n1877_001:0649b16": "此但增於見愛。終無歸本之期。暫疲倦於波",
    "T45n1877_001:0649b17": "瀾竟無獲珠之日。何以故。唐捐歲月無功勳",
    "T45n1877_001:0649b18": "故。此云何知。按法華經云。如王髻中明珠不",
    "T45n1877_001:0649b19": "以與人有功勳者而賜之等。解云。王者所謂",
    "T45n1877_001:0649b20": "心王。髻中明珠者。即明此行心最尊勝。即華",
    "T45n1877_001:0649b21": "嚴三昧也。不與人者。無實功行不證法也。唯",
    "T45n1877_001:0649b22": "有功勳而賜之者。有實功行能破諸見得此",
    "T45n1877_001:0649b23": "三昧也。是故行者要實修行不可虛言妄為",
    "T45n1877_001:0649b24": "真證。如斯妙理宜審思之。更有異門。如餘章",
    "T45n1877_001:0649b25": "說。問。既見如上道理為但只見而已。即為是",
    "T45n1877_001:0649b26": "行邪。為亦須布施持戒等修諸行耶。答。若如",
    "T45n1877_001:0649b27": "是見已布施即為大布施。持戒等亦然。何以",
    "T45n1877_001:0649b28": "故。由稱布施等法故。既知稱法。是故懃修布",
    "T45n1877_001:0649b29": "施持戒等也。故論云。然知法性無有慳貪。是",
    "T45n1877_001:0649c01": "故修行檀波羅蜜等。今就事顯。是即可知。何",
    "T45n1877_001:0649c02": "者且如布施一物與一人時。於中即有五種",
    "T45n1877_001:0649c03": "具足。一自身具足。二他身具足。三財物具足。",
    "T45n1877_001:0649c04": "四時善具足。五處所具足。自身具足即身身",
    "T45n1877_001:0649c05": "無盡。他身財物亦然。時善具足即世世難窮。",
    "T45n1877_001:0649c06": "處所亦爾。如是一身布施一物。於一時處中",
    "T45n1877_001:0649c07": "即一切前後時劫中一切方處中。以無盡財",
    "T45n1877_001:0649c08": "物布施滿足無盡眾生。如是等事非所思量。",
    "T45n1877_001:0649c09": "皆於一念而頓成就。如如非實。實是妄緣。何",
    "T45n1877_001:0649c10": "者以一法既一時即具一切法也。其由一錢",
    "T45n1877_001:0649c11": "具十錢等。此云何知。按華嚴經云。毘目多羅",
    "T45n1877_001:0649c12": "仙人執善財手。令善財入供養門中供養佛。",
    "T45n1877_001:0649c13": "多劫多身等。即其事也。是故得知。如是等法",
    "T45n1877_001:0649c14": "皆是順門也。既順門如是。違門亦然。此云何",
    "T45n1877_001:0649c15": "知。按華嚴經云。一障一切障。一斷一切斷等。",
    "T45n1877_001:0649c16": "問。如上所說就法可然。是得今時凡情即見",
    "T45n1877_001:0649c17": "耶。答。今時凡情不得即見。何以故。由具煩惱",
    "T45n1877_001:0649c18": "障智眼故。問。若如是者云何上言得如是見",
    "T45n1877_001:0649c19": "已布施持戒皆名大耶。答。言得如是見者。但",
    "T45n1877_001:0649c20": "信解等見非證入見也。即彼信解等心明徹",
    "T45n1877_001:0649c21": "得見彼法。如眼現見。故名為見也。依因此見",
    "T45n1877_001:0649c22": "得成證見。依此信見受身如見。是故菩薩身",
    "T45n1877_001:0649c23": "得自在等。何以故。以見為身故。其猶眾生",
    "T45n1877_001:0649c24": "煩惱具而受於身。是故此身而因見得。既知",
    "T45n1877_001:0649c25": "如是存意思之。如上所明廣如經說。今更重",
    "T45n1877_001:0649c26": "明真空妙有之義總有二重。一者麁。二者細。",
    "T45n1877_001:0649c27": "所言麁者。即謂諸法從緣皆無自性。無自性",
    "T45n1877_001:0649c28": "故是即名空。以有即空空不異有。是故此空",
    "T45n1877_001:0649c29": "名真空也。由無自性有方得成。以不異無性",
    "T45n1877_001:0650a01": "而成有故。是故此有名為妙有。雖復空有圓",
    "T45n1877_001:0650a02": "融得成真空妙有而由是破病之說未是其論",
    "T45n1877_001:0650a03": "真空妙有也。何者以空有故名空。以有空故",
    "T45n1877_001:0650a04": "名有也。若有不有空是即不名有。若空不空",
    "T45n1877_001:0650a05": "有是即不名空。何以故。以空不自空。以有不",
    "T45n1877_001:0650a06": "自有故。此即但是遮言非是直說真空妙有",
    "T45n1877_001:0650a07": "也。何以得知。以空由有故名真空。若不由有",
    "T45n1877_001:0650a08": "而說空者是即斷滅非真空也。以有由空故",
    "T45n1877_001:0650a09": "名妙有。若不由空而說有者是即常見非妙",
    "T45n1877_001:0650a10": "有也。此即但遮彼異見之失。非是直顯空有。",
    "T45n1877_001:0650a11": "縱令逈超四句絕離百非。而由是破病之談",
    "T45n1877_001:0650a12": "未是顯真之談也。此之空有無二融通即當",
    "T45n1877_001:0650a13": "終教絕方便說也。此云何知。按法鼓經云。一",
    "T45n1877_001:0650a14": "切空經是有餘說。唯有此經是無餘說。即其",
    "T45n1877_001:0650a15": "事也。",
    "T45n1877_001:0650a16": "第二細者。即前空有俱空為趣入之方便也。",
    "T45n1877_001:0650a17": "既空有俱空方是入之巧方便者。是知彼法即",
    "T45n1877_001:0650a18": "不有也。此云不空不有。非是此法無故言不",
    "T45n1877_001:0650a19": "空不有。以是空有故言不空不有也。夫言有",
    "T45n1877_001:0650a20": "者為遮情過故。令此不為有情過之言。是故",
    "T45n1877_001:0650a21": "不空不有亦得空不空故是空。以有此空法",
    "T45n1877_001:0650a22": "故。何得言空者情計未盡不見空也。故般若",
    "T45n1877_001:0650a23": "云。空不空不可得者是此義也。亦可有不有",
    "T45n1877_001:0650a24": "故是有。以有此有法何得言有。今若欲作彼",
    "T45n1877_001:0650a25": "空有之見解而言是空有者即非空非有也。",
    "T45n1877_001:0650a26": "以是自解故。如人取物更著異物是即非物。",
    "T45n1877_001:0650a27": "此即是普賢文殊等機所見。即冥契不二無",
    "T45n1877_001:0650a28": "有念動。即是究竟行圓更不得遮。但逐法顯",
    "T45n1877_001:0650a29": "耳。是故創於二七日唯為大菩薩說者意存",
    "T45n1877_001:0650b01": "於此也。華嚴經云。所謂如說能行如行能說",
    "T45n1877_001:0650b02": "等。此即空有一體兩相不亡。何者即彼空不",
    "T45n1877_001:0650b03": "空之空有不有之有是也。問。若言此真空妙",
    "T45n1877_001:0650b04": "有是直顯不待遮故名直顯空有者。云何乃",
    "T45n1877_001:0650b05": "言空不空有不有也。答。此是顯言不是遮說。",
    "T45n1877_001:0650b06": "何者直明此空不空。有不亦有爾。取意思之。",
    "T45n1877_001:0650b07": "問。若言此空即是顯法不是遮情者。如前所",
    "T45n1877_001:0650b08": "說空亦即是顯法。云何乃言是遮非顯。何者",
    "T45n1877_001:0650b09": "前所說空亦即是不空之空。何以故。若有此",
    "T45n1877_001:0650b10": "空即非空故。前既已說何言非。後復重論如",
    "T45n1877_001:0650b11": "何即是耶。答。後非前說。何者後直顯實。不是",
    "T45n1877_001:0650b12": "空故明空。前即以空故明空。不是不空故明",
    "T45n1877_001:0650b13": "空也。有亦爾。准思知之。此即與前全別不同。",
    "T45n1877_001:0650b14": "勿濫為其類也。又約所取亦別不同。如空故",
    "T45n1877_001:0650b15": "空即智慧之所得。如不空故空。即是慧智之",
    "T45n1877_001:0650b16": "所證。慧智即為行契證。智慧即為解決擇。解",
    "T45n1877_001:0650b17": "即入行之前緣。慧智即究竟之真證。是故兩",
    "T45n1877_001:0650b18": "說不可同互而語哉也。問。若如言爾者未知",
    "T45n1877_001:0650b19": "頓終二教更何所言耶。答。頓終二教法在圓",
    "T45n1877_001:0650b20": "中。何者以彼空有無二圓融交徹是即為終。",
    "T45n1877_001:0650b21": "即融通相奪兩相盡邊是即為頓。一多處此即",
    "T45n1877_001:0650b22": "為圓。三法融教詮故別。是故華嚴寄彼二教",
    "T45n1877_001:0650b23": "辨也。又此諸法緣起相由即云彼中有此此",
    "T45n1877_001:0650b24": "中有彼。是即但得其門不關其大緣起義也。",
    "T45n1877_001:0650b25": "何者以大緣起法而定一異不可得相由而成",
    "T45n1877_001:0650b26": "融通無礙故。且如一中有一切時。即是一切",
    "T45n1877_001:0650b27": "中有一時。今欲定其門說。故知但得其門不",
    "T45n1877_001:0650b28": "得其法也。既不得彼法而言一切中有一一",
    "T45n1877_001:0650b29": "中有一切者。此但是妄接非稱大緣起法也。",
    "T45n1877_001:0650c01": "如人見水向東駃流於上有泡。言泡中有水。",
    "T45n1877_001:0650c02": "而計泡於手中即言手泡內有水者。此是妄",
    "T45n1877_001:0650c03": "心中有非稱水有也。以泡離水即無何得有",
    "T45n1877_001:0650c04": "泡。而言泡中有水此是緣起已壞。不可言有",
    "T45n1877_001:0650c05": "也。夫言一者必具一切方是一也。若不具一",
    "T45n1877_001:0650c06": "切即不是一。一切亦爾。此大緣起法法爾具",
    "T45n1877_001:0650c07": "足。必須心中證。彼知不可說得向人者方見",
    "T45n1877_001:0650c08": "緣起之氣分也。若作可說得解是即不見也。",
    "T45n1877_001:0650c09": "終日言由妄為言也。必須絕解寔修是即順",
    "T45n1877_001:0650c10": "為正見。若也解心為得是即一世虛行。深信",
    "T45n1877_001:0650c11": "之耳。餘如別說。既知是已常須繫念相續勿",
    "T45n1877_001:0650c12": "令惡見聞之。乃至證見如常見世間物等者。",
    "T45n1877_001:0650c13": "方名入大緣起法界也。若不得如是念者須",
    "T45n1877_001:0650c14": "向靜處繫念現前。不可口言即為入也。若口",
    "T45n1877_001:0650c15": "有而心無者即如狂人耳。可准思之。",
    "T45n1877_001:0650c16": "華嚴遊心法界記終"
}