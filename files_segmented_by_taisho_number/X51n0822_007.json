{
    "X51n0822_007:0052c03": "成唯識論卷第七",
    "X51n0822_007:0052c05": "金壇居士　王肯堂　證義",
    "X51n0822_007:0052c06": "已說二十隨煩惱不定有四其相云何。",
    "X51n0822_007:0052c07": "五不定位分三。一結前標問。",
    "X51n0822_007:0052c08": "頌曰不定謂悔眠尋伺二各二。",
    "X51n0822_007:0052c09": "二舉頌總答。即天親第十四頌之後半。初二字。標",
    "X51n0822_007:0052c10": "位總名。下刊四種心所。一悔。二眠。三尋。四伺。二各",
    "X51n0822_007:0052c11": "二三字。釋不定義。此中有二一釋名。謂悔眠為一。",
    "X51n0822_007:0052c12": "尋伺為一。是為前二。悔與眠是二。尋與伺是二。是",
    "X51n0822_007:0052c13": "前二中又有後二。二釋義者。謂悔與眠各具善染",
    "X51n0822_007:0052c14": "二義。是二各二。至於尋伺。亦二各二。",
    "X51n0822_007:0052c15": "論曰悔眠尋伺於善染等(至)定徧地故立不定名。",
    "X51n0822_007:0052c16": "三解釋頌意分二。一正釋頌意。初總。後別。今初。一",
    "X51n0822_007:0052c17": "釋於三性中皆不定故。簡前信等貪等善不善法。",
    "X51n0822_007:0052c18": "一釋於八識皆不定故。簡徧行五法。一釋於三界",
    "X51n0822_007:0052c19": "九地皆不定故。簡別境五法。",
    "X51n0822_007:0052c20": "悔謂惡作惡所作業(至)隨痴相說名世俗有。",
    "X51n0822_007:0052c21": "別中三。一釋悔眠。悔。一作惡作。謂於已作未作善",
    "X51n0822_007:0052c22": "不善事若染不染。悵怏追變為體。能障奢摩他為",
    "X51n0822_007:0052c23": "業。集論云。依樂作不樂作。應作不應作。是愚癡分",
    "X51n0822_007:0052c24": "心追悔為體。或善或不善。或無記。或時。或非時。或",
    "X51n0822_007:0053a01": "應爾。或不應爾。能障心住為業。樂作者。樂欲為先。",
    "X51n0822_007:0053a02": "造善惡行。不樂作者。由他勢力及諸煩惱之所驅",
    "X51n0822_007:0053a03": "迫。令有所作。如其所應。愚痴分者。隨煩惱所攝。時",
    "X51n0822_007:0053a04": "者。乃至未出離。非時者。出離已後。應爾者。於是處。",
    "X51n0822_007:0053a05": "不應爾者。於非處。問。頌單言悔。長行屬云悔謂惡",
    "X51n0822_007:0053a06": "作。莫悔與惡作是一法耶。答曰。惡作是因。悔是其",
    "X51n0822_007:0053a07": "體。以體耶因。故論屬云悔謂惡作也。問。體與因何",
    "X51n0822_007:0053a08": "別。曰。惡作是因。悔體是果。何以知之。先惡所作業。",
    "X51n0822_007:0053a09": "後方追悔故。此是列理。問。如此。則因果不一。何乃",
    "X51n0822_007:0053a10": "即之。曰。謂百法門列云惡作。今頌云悔。論屬意云。",
    "X51n0822_007:0053a11": "此頌悔者。即是百法門下惡作者也。非謂即之令",
    "X51n0822_007:0053a12": "成一法也。問。惡先所作不善為惡作者。如悔先不",
    "X51n0822_007:0053a13": "作善。亦可謂之惡作否。答曰。亦惡作攝。以不作善。",
    "X51n0822_007:0053a14": "故追悔言。我先不作如是事業。是我惡先不曾作",
    "X51n0822_007:0053a15": "故。所障止者。即奢摩他。能止住心。故名為止。雜集",
    "X51n0822_007:0053a16": "論云。於止舉位。昏沉睡眠掉舉惡作蓋為障。如前",
    "X51n0822_007:0053a17": "所說。能引沉沒及散亂故。眠。一作睡眠。謂略攝於",
    "X51n0822_007:0053a18": "心不自在轉為體。能障毗鉢舍那為業。雜集論云。",
    "X51n0822_007:0053a19": "依睡因緣。是愚痴分。心略為體。或善。或不善。或無",
    "X51n0822_007:0053a20": "記。或時。或非時。或應爾。或不應爾。越失所作依止",
    "X51n0822_007:0053a21": "為業。睡因緣者。謂羸瘦疲倦。身分沉重。思惟闇相。",
    "X51n0822_007:0053a22": "捨諸所作。曾數此時串習睡眠。或他呪術神力所",
    "X51n0822_007:0053a23": "引。或因動扇凉風吹等。愚痴分言。為別於定。又善",
    "X51n0822_007:0053a24": "等言。為顯此睡非定痴分。時者。謂夜中分。非時者",
    "X51n0822_007:0053b01": "謂所餘分。應爾者。謂所許時。設復非時。或因病患。",
    "X51n0822_007:0053b02": "或為調適。不應爾者。謂所餘分。越失所作依止為",
    "X51n0822_007:0053b03": "業者。謂依隨煩惱性睡眠說。問。障觀為業。何者名",
    "X51n0822_007:0053b04": "觀。曰。毗鉢舍那。攝境從心。名之為觀。取體即慧。謂",
    "X51n0822_007:0053b05": "睡眠下。釋上不自在言。謂令身不自在。坐亦睡眠",
    "X51n0822_007:0053b06": "故。他搖動時。亦不覺等。故此令心極暗昧輕略為",
    "X51n0822_007:0053b07": "性。不能明利詳審故。一門轉故。闇劣釋昧字。一門。",
    "X51n0822_007:0053b08": "釋略字。謂意識於寤時。內外門轉。若在此位。唯內",
    "X51n0822_007:0053b09": "門轉故。下復釋暗劣一門之義。定心一境。略而不",
    "X51n0822_007:0053b10": "昧。故云昧揀在定。寤廣緣境。不得稱略。故云略別",
    "X51n0822_007:0053b11": "寤時。令之一字。正顯睡眠有實用。而五無心位中",
    "X51n0822_007:0053b12": "一熟眠者。假立為眠。非實眠也。眠必與心而相應",
    "X51n0822_007:0053b13": "故。立量云。睡眠昧略非無體用。心相應故。如餘蓋",
    "X51n0822_007:0053b14": "纏。蓋謂五葢。一貪欲蓋。二瞋恚蓋。三昏沉蓋。四掉",
    "X51n0822_007:0053b15": "舉惡作葢。五疑葢。纏謂十纏無慚。無愧。睡眠。昏掉。",
    "X51n0822_007:0053b16": "惡作。嫉妬。慳悋。忿。覆也。蓋纏既與心相應。睡眠亦",
    "X51n0822_007:0053b17": "與心相應故。為有問云。此眠能令身心不自在者。",
    "X51n0822_007:0053b18": "其無心眠。如何能令。故此中答意云。從有心眠以",
    "X51n0822_007:0053b19": "至無心。從能引說。名之為眠。其實無心不名睡眠",
    "X51n0822_007:0053b20": "何以故。眠是心所。有能令用。彼既無體。豈有令用。",
    "X51n0822_007:0053b21": "故不名眠也。總中四義。一師言。惡作睡眠。唯癡為",
    "X51n0822_007:0053b22": "體。無別有性。說是隨煩惱及癡分攝故。一師言。此",
    "X51n0822_007:0053b23": "二不唯通染。亦通善故。非隨煩惱及癡分攝。應說",
    "X51n0822_007:0053b24": "此二染分以癡為體。淨分以無癡為體。一師言。不",
    "X51n0822_007:0053c01": "然。睡眠是無記性不是癡與無癡二性攝。應說惡",
    "X51n0822_007:0053c02": "作以思慧為體。睡眠以思想為體。立量破云。染污",
    "X51n0822_007:0053c03": "隨眠。說為癡分。是癡等流。如不信等此二是無記。",
    "X51n0822_007:0053c04": "故非癡分。第四正義破之云。此說亦不然。非思慧",
    "X51n0822_007:0053c05": "二法纏束為一悔性。亦非思想二法纏束為一眠",
    "X51n0822_007:0053c06": "性。應知此二各別有體。何以故。此二與餘心所行",
    "X51n0822_007:0053c07": "相別故。而論說為世俗有者。是隨癡相說。非是無",
    "X51n0822_007:0053c08": "別體而名世俗有也。",
    "X51n0822_007:0053c09": "尋謂尋求令心忽遽(至)體類差別不可得故。",
    "X51n0822_007:0053c10": "二。釋尋伺。尋者。一云或時由思。於法造作。或時由",
    "X51n0822_007:0053c11": "慧。於法推求。散行外境。令心麤轉為體。障心內淨",
    "X51n0822_007:0053c12": "為業。集論云。或依思。或依慧尋求意言。令心麤為",
    "X51n0822_007:0053c13": "體。依思依慧者。於推度不推度位。如其次第。追求",
    "X51n0822_007:0053c14": "行相。意言分別。伺者。一云。謂從阿賴耶識種子所",
    "X51n0822_007:0053c15": "生。依心所造。與心俱轉。相應於所尋法。略行外境。",
    "X51n0822_007:0053c16": "令心細轉為體。障心內淨為業雜集論云。或依思。",
    "X51n0822_007:0053c17": "或依慧。伺察意言。令心細為體。依思依慧者。於推",
    "X51n0822_007:0053c18": "度不推度位。如其次第。伺察行相。意言分別。如是",
    "X51n0822_007:0053c19": "二種。安不安住所依為業。尋伺二種。行相相類。故",
    "X51n0822_007:0053c20": "以麤細建立差別。尋即淺推。伺即深度。尋於麤發",
    "X51n0822_007:0053c21": "言。伺則細發語。何謂意言境。曰。意所取境。多依名",
    "X51n0822_007:0053c22": "言。名意言境。何謂安不安住。身心分位所依為業。",
    "X51n0822_007:0053c23": "曰。身心若安。尋伺二種徐緩為業。身心不安。尋伺",
    "X51n0822_007:0053c24": "二種匇遽為業。或思名安。徐而細故。思量性故。慧",
    "X51n0822_007:0054a01": "名不安。急而麤故。揀擇性故。身心前後有安不安。",
    "X51n0822_007:0054a02": "皆依尋伺。故名所依。問。尋伺二為假為實。答曰。並",
    "X51n0822_007:0054a03": "用思慧一分為體。何知並用耶。曰。若令心安。即是",
    "X51n0822_007:0054a04": "思分。以徐而細故。令心不安。即是慧分。以急而麤",
    "X51n0822_007:0054a05": "故。若如是者。令安則用思無慧。不安則用慧無思。",
    "X51n0822_007:0054a06": "何云並用耶。曰。通照大師釋有兼有正。若正用思。",
    "X51n0822_007:0054a07": "急慧隨思。能令心安。若正用慧。徐思隨慧。亦令不",
    "X51n0822_007:0054a08": "安。若如是說。不違並用。",
    "X51n0822_007:0054a09": "二各二者有義尋伺(至)故置此言深為有用。",
    "X51n0822_007:0054a10": "三釋二各二。有三解。一師言。尋伺二法。各有染淨",
    "X51n0822_007:0054a11": "二類差別。名二各二。第二師斥云。不然。若謂尋伺",
    "X51n0822_007:0054a12": "各有染淨。悔眠亦應通染淨二。應說此二如前煩",
    "X51n0822_007:0054a13": "惱隨煩惱。故曰二。各有不善無記二性。故又曰各",
    "X51n0822_007:0054a14": "二。或是各有現行種子。名二各二。第三師復斥云。",
    "X51n0822_007:0054a15": "亦不然。以此二各二言。在不定四後說故。應言二",
    "X51n0822_007:0054a16": "者。正顯有二種二也。先釋二云。一謂悔眠。二謂尋",
    "X51n0822_007:0054a17": "伺。一中一悔二眠。二中一尋二伺。為二二種。以種",
    "X51n0822_007:0054a18": "類各別故。故一二字。顯二二種。次釋各二云。謂二",
    "X51n0822_007:0054a19": "二種。各有染不染二性故。非如信等唯是善故。非",
    "X51n0822_007:0054a20": "如貪等唯是染故。或唯簡染。故說二言。為有說為",
    "X51n0822_007:0054a21": "隨煩惱故。瑜伽五十八云。尋伺惡作睡眠。此四隨",
    "X51n0822_007:0054a22": "煩惱。通三性心。若有極久尋求伺察。便令身疲念",
    "X51n0822_007:0054a23": "失。心亦勞損。是故尋伺名隨煩惱。故此揀之。不定",
    "X51n0822_007:0054a24": "之義。顯于二各二三字。故又歎云深為有用也。二",
    "X51n0822_007:0054b01": "正釋頌意竟。",
    "X51n0822_007:0054b02": "四中尋伺定是假有(至)而論亦說世俗有故。",
    "X51n0822_007:0054b03": "二諸門分別有十一。一假實。四中。唯尋伺一種。定",
    "X51n0822_007:0054b04": "是假有。悔眠二種。一說是假。一說是實。問。若爾。何",
    "X51n0822_007:0054b05": "故瑜伽說為世俗有。答。隨他相說。非顯無體。正如",
    "X51n0822_007:0054b06": "內種子實有體。而論亦說為世俗有。豈內種亦是",
    "X51n0822_007:0054b07": "假耶。立量云。悔眠是實。世俗有故。猶如內種。",
    "X51n0822_007:0054b08": "四中尋伺定不相應(至)前二亦有互相應義。",
    "X51n0822_007:0054b09": "二自類相應。尋伺二法。非一剎那相應俱起。一類",
    "X51n0822_007:0054b10": "麤細。前後異故。難云。在欲初禪。若有伺時。尋不現",
    "X51n0822_007:0054b11": "起。豈不濫同無尋唯伺。有雜亂失。答云。依於尋伺。",
    "X51n0822_007:0054b12": "有染不染。立三地別。此建立因。有三種義。一就前",
    "X51n0822_007:0054b13": "後相應建立。謂欲界地及初靜慮。麤心心所前後",
    "X51n0822_007:0054b14": "相續。可有尋伺共相應故。名有尋有伺地。靜慮中",
    "X51n0822_007:0054b15": "間。麤心心所前後相續。定無有尋。唯可與伺共相",
    "X51n0822_007:0054b16": "應故。名無伺唯尋地。第二靜慮已上諸地。諸心心",
    "X51n0822_007:0054b17": "所前後相續。決定不與尋伺相應。名無尋無伺地。",
    "X51n0822_007:0054b18": "若欲界地及初靜慮。靜慮中間細心心所不與尋",
    "X51n0822_007:0054b19": "伺共相應者。及一切色不相應行。諸無為法。不與",
    "X51n0822_007:0054b20": "尋伺共相應故。亦皆說名無尋無伺地。一就離欲",
    "X51n0822_007:0054b21": "分位建立。謂欲界地及初靜慮。諸法假者。於尋及",
    "X51n0822_007:0054b22": "伺並未離欲。名有尋有伺地。靜慮中間諸法假者。",
    "X51n0822_007:0054b23": "尋已離欲。伺未離欲。名無尋唯伺地。第二靜慮已",
    "X51n0822_007:0054b24": "上諸地諸法假者。於尋及伺並已離欲。名無尋無",
    "X51n0822_007:0054c01": "伺地。若在下地。並已離欲。亦得說名無尋無伺。不",
    "X51n0822_007:0054c02": "依彼種現行有無。故無雜亂。故瑜伽言。此中由離",
    "X51n0822_007:0054c03": "尋伺欲故。說名無尋無伺地。不由不現行故。所以",
    "X51n0822_007:0054c04": "者何。未離欲界欲者。由教導作意差別故。於一時",
    "X51n0822_007:0054c05": "間亦有無尋無伺意現行。已離尋伺欲者。亦有尋",
    "X51n0822_007:0054c06": "伺現行。如出彼定及生彼地。如實義者。此三但就",
    "X51n0822_007:0054c07": "界地建立。謂欲界地及初靜慮有漏無漏諸法。於",
    "X51n0822_007:0054c08": "中尋伺俱可得故。名第一地。靜慮中間有漏無漏",
    "X51n0822_007:0054c09": "諸法。於中無尋。唯有伺故。名第二地。第二靜慮已",
    "X51n0822_007:0054c10": "上諸地有漏無漏諸法。於中尋伺俱無有故。名第",
    "X51n0822_007:0054c11": "三地。故瑜伽言。此中欲界及初靜慮若定若生。名",
    "X51n0822_007:0054c12": "有尋有伺地。靜慮中間若定若生。名無尋唯伺地。",
    "X51n0822_007:0054c13": "第二靜慮已上色界無色界全名無尋無伺地。無",
    "X51n0822_007:0054c14": "漏有為初靜慮定。亦名有尋有伺地。依尋伺處法",
    "X51n0822_007:0054c15": "緣真如為境。入此定故。不由分別現行故。餘如前",
    "X51n0822_007:0054c16": "說。若就相應。及就離欲建立三地。攝法不盡。亦大",
    "X51n0822_007:0054c17": "雜亂。此中蓋依第二離欲建立說也。前二。謂悔眠。",
    "X51n0822_007:0054c18": "此云容與尋伺相應。悔時有眠。眠時有悔。故二亦",
    "X51n0822_007:0054c19": "有互相應義。",
    "X51n0822_007:0054c20": "四皆不與第七八俱(至)由此五識定無尋伺。",
    "X51n0822_007:0054c21": "三。八識相應。義如前說者。謂惡作追悔先業。而七",
    "X51n0822_007:0054c22": "識任運恒緣現境。非先業故。故無惡作。睡眠必依",
    "X51n0822_007:0054c23": "身心重昧。外眾緣力。而七識無始一類內執。不假",
    "X51n0822_007:0054c24": "外緣。故無睡眠。尋伺俱依外門而轉。七識一類執",
    "X51n0822_007:0055a01": "我。故無尋伺。又此四法。無記性者。有間斷故。皆與",
    "X51n0822_007:0055a02": "八識不相應也。悔眠唯與第六相應。不與前五。以",
    "X51n0822_007:0055a03": "非五大地法定遍心故。一師言。尋伺二法亦與五",
    "X51n0822_007:0055a04": "識相應。又說尋伺即七分別故。七分別者。一任運",
    "X51n0822_007:0055a05": "分別。謂五識身如所緣相無異分別。於自境界任",
    "X51n0822_007:0055a06": "運轉故。二有相分別。謂自性隨念二種分別。取過",
    "X51n0822_007:0055a07": "現境種種相故。三無相分別。謂希求未來境行分",
    "X51n0822_007:0055a08": "別。所餘分別皆用計度分別以為自性。所以者何。",
    "X51n0822_007:0055a09": "以思度故或時尋求。或時伺察。或時染污。或不染",
    "X51n0822_007:0055a10": "污種種分別。瑜伽云。尋求分別者。謂於諸法觀察",
    "X51n0822_007:0055a11": "尋求所起分別。伺察分別者。謂於己所尋求。己所",
    "X51n0822_007:0055a12": "觀察伺察安立所起分別。言深污分別者。謂於過",
    "X51n0822_007:0055a13": "去顧戀俱行。於未來希樂俱行。於現在執著俱行",
    "X51n0822_007:0055a14": "所有分別。若欲分別。若恚分別。若害分別。或隨與",
    "X51n0822_007:0055a15": "一煩惱隨煩惱所起分別。不染污分別者。若善無",
    "X51n0822_007:0055a16": "記。謂出離分別。無恚分別。不害分別。或隨與一信",
    "X51n0822_007:0055a17": "等善法相應。或威儀路工巧處諸變化所有分別。",
    "X51n0822_007:0055a18": "七種分別。皆是尋伺。五識既有任運分別。是故此",
    "X51n0822_007:0055a19": "與五識相應。正義破之云。尋伺二法。唯意識俱。不",
    "X51n0822_007:0055a20": "通前五。論說尋伺唯是意識不共法故。又說尋伺",
    "X51n0822_007:0055a21": "唯憂喜俱。不說苦樂亦相應故。以憂喜屬第六心",
    "X51n0822_007:0055a22": "受。苦樂屬前五身受故。難云。如初禪意地亦有樂。",
    "X51n0822_007:0055a23": "純苦意地亦有苦故。故此尋伺有苦樂俱。但是不",
    "X51n0822_007:0055a24": "說。如捨是有。而亦不言。釋云。捨受徧故。可不待說。",
    "X51n0822_007:0055b01": "苦樂非徧。何緣不言。雖初靜慮有意地樂。而不離",
    "X51n0822_007:0055b02": "喜。故總說為喜。而不言樂。雖純苦處有意地苦。而",
    "X51n0822_007:0055b03": "不離憂。故總說為憂而不言苦。是故尋伺唯與憂",
    "X51n0822_007:0055b04": "喜二受相應。不與苦樂二受相應。此引苦樂二受",
    "X51n0822_007:0055b05": "以證尋伺不與五識相應也。又說尋伺以名句文",
    "X51n0822_007:0055b06": "身而為所緣。是比量境。五識不爾。現量境故。此以",
    "X51n0822_007:0055b07": "所緣證尋伺不與五識相應也。次通前二義。然說",
    "X51n0822_007:0055b08": "五識有尋伺者。是顯五識身多由尋伺起。以五識",
    "X51n0822_007:0055b09": "起時必由意識故。非說尋伺與彼相應也。雜集所",
    "X51n0822_007:0055b10": "言與瑜伽異。彼雜集說任運分別即五識者。以五",
    "X51n0822_007:0055b11": "識有隨念分別。而無計度分別故。瑜伽所說七分",
    "X51n0822_007:0055b12": "別者。是說五俱意識相應尋伺。豈可一例而論哉。",
    "X51n0822_007:0055b13": "故彼所引為證不成。尋伺為意識不共法。而五識",
    "X51n0822_007:0055b14": "不預焉。其理極成矣。",
    "X51n0822_007:0055b15": "有義惡作憂捨相應(至)純苦趣中意苦俱故。",
    "X51n0822_007:0055b16": "四。五受。此中三義。初義尋伺無苦樂受。第二義中",
    "X51n0822_007:0055b17": "尋伺增樂惡作慼行通憂。無記通捨。故二受俱。懊",
    "X51n0822_007:0055b18": "悔之時無喜樂故。睡眠。欣時喜受。慼時憂受。中庸",
    "X51n0822_007:0055b19": "捨受。故三受俱。無苦樂者。不屬身受故。尋伺四俱",
    "X51n0822_007:0055b20": "除苦。初靜慮時喜樂俱故。一師言。此四皆與苦受",
    "X51n0822_007:0055b21": "相應。純苦趣中意有苦故。喻伽五云。那洛迦。尋伺",
    "X51n0822_007:0055b22": "唯是慼行。觸非愛境。引發於苦。與憂相應。常求脫",
    "X51n0822_007:0055b23": "苦。嬈心業轉。如那洛迦尋伺一向受苦。餓鬼尋伺",
    "X51n0822_007:0055b24": "亦爾。旁生人趣大力餓鬼所有尋伺。多分慼行。少",
    "X51n0822_007:0055c01": "分欣行。多分觸非愛境。少分觸可愛境。多分引苦。",
    "X51n0822_007:0055c02": "少分引樂。多分憂相應。少分喜相應。多分求脫苦。",
    "X51n0822_007:0055c03": "少分求遇樂。嬈心業轉。欲界諸天所有尋伺。多分",
    "X51n0822_007:0055c04": "欣行。少分慼行。多分觸可愛境。少分觸非愛境。多",
    "X51n0822_007:0055c05": "分引樂。少分引苦。多分喜相應。少分憂相應。多分",
    "X51n0822_007:0055c06": "求遇樂。少分求脫苦。嬈心業轉。初靜慮地天所有",
    "X51n0822_007:0055c07": "尋伺。一向欣行。一向觸內可愛境界。一向引樂。一",
    "X51n0822_007:0055c08": "向喜相應。唯求不離樂。不嬈心業轉。此證尋伺通",
    "X51n0822_007:0055c09": "苦樂受。乃正義也。",
    "X51n0822_007:0055c10": "四皆容與五別境俱行相所緣不相違故。",
    "X51n0822_007:0055c11": "五別境。行相即能緣心所。所緣即四種境。此四種",
    "X51n0822_007:0055c12": "境。即悔等所行。故不相違。",
    "X51n0822_007:0055c13": "悔眠但與十善容俱(至)初靜慮中輕安俱故。",
    "X51n0822_007:0055c14": "六善法。悔眠二所。與十善俱。睡眠唯欲界有。故無",
    "X51n0822_007:0055c15": "輕安。尋伺與十一全俱。初靜慮中得根本定亦有",
    "X51n0822_007:0055c16": "輕安故。",
    "X51n0822_007:0055c17": "悔但容與無明相應(至)眠等位中皆起彼故。",
    "X51n0822_007:0055c18": "七煩惱。悔唯痴俱。以癡徧諸染心故。世俗有隨痴",
    "X51n0822_007:0055c19": "相說故。惡所作業。故行相麤。貪等唯心。故細。麤細",
    "X51n0822_007:0055c20": "乖返。故不相應。睡眠尋伺。十煩惱俱。以此十法俱",
    "X51n0822_007:0055c21": "通昧略麤細轉故。惡作容與中大隨俱。悔通不善",
    "X51n0822_007:0055c22": "諸染心故。非忿等十。以彼十法各為主故。追悔之",
    "X51n0822_007:0055c23": "時不隨他主。故不相應。睡眠尋伺。容與二十煩惱",
    "X51n0822_007:0055c24": "俱起。俱有昧略淺深推度故。",
    "X51n0822_007:0056a01": "此四皆通善等三性(至)不能尋察名等義故。",
    "X51n0822_007:0056a02": "八。三性。善等三性。此四皆通。問。悔所作業唯善染",
    "X51n0822_007:0056a03": "故。何通無記。曰。於無記業亦追悔故。不但追悔善",
    "X51n0822_007:0056a04": "染法也。上言根隨是不善性。故下唯辨善與無記。",
    "X51n0822_007:0056a05": "生得善。即俱生善。加行善。即分別起善。雜集論云。",
    "X51n0822_007:0056a06": "何等生得善。謂即彼諸善法。由先串習故。感得如",
    "X51n0822_007:0056a07": "是報。由此自性。即於是處不由思惟。任運樂住。何",
    "X51n0822_007:0056a08": "等加行善。謂依止親近善丈夫故。聽聞正法。如理",
    "X51n0822_007:0056a09": "作意修習淨善法隨法行。以生得善是果相故。故",
    "X51n0822_007:0056a10": "麤鄙。故昧略。故與悔眠相應。加行善是因相故。故",
    "X51n0822_007:0056a11": "有尋有伺亦通加行善。聞所成等。等思所成脩所",
    "X51n0822_007:0056a12": "成也。正義。悔眠亦加行善。以聞思二地亦有悔眠",
    "X51n0822_007:0056a13": "故。睡眠尋伺皆通有覆無覆二無記。惡作唯通有",
    "X51n0822_007:0056a14": "覆無記。又無記有四。一異熟無記。二威儀無記。三",
    "X51n0822_007:0056a15": "工巧無記。四變化無記。悔雖非染性。以解麤猛。故",
    "X51n0822_007:0056a16": "四無記中不通異熟不通變化。唯通威儀工巧二",
    "X51n0822_007:0056a17": "種。以彼行相麤猛。非定果故。定即變化。果即異熟。",
    "X51n0822_007:0056a18": "非定。故不與變化通。非果。故不與異熟通。睡眠除",
    "X51n0822_007:0056a19": "第四者。非定引生心。亦得睡眠故。即通前三種。以",
    "X51n0822_007:0056a20": "異熟生心。亦得眠故。尋伺除初。以異熟心行解微",
    "X51n0822_007:0056a21": "劣。不能尋察名等義故。",
    "X51n0822_007:0056a22": "惡作睡眠唯欲界有(至)夢能普緣所更事故。",
    "X51n0822_007:0056a23": "九界繫。四於九地。唯初二地。上七妙靜。故不相通。",
    "X51n0822_007:0056a24": "悔眠既唯欲界有故。生上地者必不現起。尋伺二",
    "X51n0822_007:0056b01": "法。在欲及初靜慮有。七地已上無。上地亦起下地",
    "X51n0822_007:0056b02": "尋伺。下地亦起上地尋伺。下地尋伺亦能緣上。上",
    "X51n0822_007:0056b03": "地尋伺。亦能緣下。有說。悔眠行相麤近極昧略故。",
    "X51n0822_007:0056b04": "生下地者不能緣上。此亦不然。有在下地曾修定",
    "X51n0822_007:0056b05": "者。惑於邪見而尋悔之。非悔緣上乎。有曾生上地",
    "X51n0822_007:0056b06": "者。後雖生下地。而夢中時見宿命境相。非眠緣上",
    "X51n0822_007:0056b07": "乎。",
    "X51n0822_007:0056b08": "悔非無學離欲捨故(至)有為善法皆無學故。",
    "X51n0822_007:0056b09": "十學無學。三種者。一有學。二無學。三非有學非無",
    "X51n0822_007:0056b10": "學。求解脫者。有學人也。學究竟者。無學人也。悔非",
    "X51n0822_007:0056b11": "無學。離欲界時。至不還天。便捨此悔故。後三皆通",
    "X51n0822_007:0056b12": "學無學等位。以此三種原屬不定。若有學人求解",
    "X51n0822_007:0056b13": "脫者。此三便屬有學。若無學人學究竟者。此三便",
    "X51n0822_007:0056b14": "屬無學故。眠及尋伺俱有生滅。故名有為。通學無",
    "X51n0822_007:0056b15": "學。故名善法。又異生無記法。學者無記法。無學者",
    "X51n0822_007:0056b16": "無記法。并無為法。是非學非無學法。睡眠尋伺。一",
    "X51n0822_007:0056b17": "一皆通。",
    "X51n0822_007:0056b18": "悔眠唯通見修所斷(至)後得正智中亦有分別故。",
    "X51n0822_007:0056b19": "十一伏斷悔眠惟通見修所斷者。以二法為邪見",
    "X51n0822_007:0056b20": "身見等所引生故。邪見等既通見修所斷。則悔眠",
    "X51n0822_007:0056b21": "亦應如之。問。悔眠何不通非所斷耶。答曰。非無漏",
    "X51n0822_007:0056b22": "道親所引生。又非如憂深求解脫。以二者故。非非",
    "X51n0822_007:0056b23": "所斷。以無漏道。及解脫道。非所斷故。問。若爾。何故",
    "X51n0822_007:0056b24": "前文睡眠說通三位。答。若約已斷名非所斷。則無",
    "X51n0822_007:0056c01": "學所有睡眠。亦是非所斷攝。尋伺二法。雖非真無",
    "X51n0822_007:0056c02": "漏道。而能引生無漏。從彼無漏又能引生尋伺。以",
    "X51n0822_007:0056c03": "與無漏展轉引生。故通三斷。一師言。尋伺通非所",
    "X51n0822_007:0056c04": "斷者。是見道已斷。名非所斷。以彼於五法中唯屬",
    "X51n0822_007:0056c05": "妄想故。五法者。一相。二名。三分別(楞伽謂之妄想)。四正智。",
    "X51n0822_007:0056c06": "五真如。一師言。尋伺二法。不唯分別。亦正智攝。彼",
    "X51n0822_007:0056c07": "正思惟。非無漏乎。若不尋伺。何謂思惟。又說彼為",
    "X51n0822_007:0056c08": "言說因故。何為言說因耶。謂諸菩薩未至究竟位",
    "X51n0822_007:0056c09": "時。於藥病等未能遍知。故為他人說法。必假後得",
    "X51n0822_007:0056c10": "尋求伺察。然後決了。非如佛果位中尋伺說法是",
    "X51n0822_007:0056c11": "無功用。此但是有功用耳。故此尋伺必通無漏。瑜",
    "X51n0822_007:0056c12": "伽雖說二法必是分別。而不說此二法定屬妄想。",
    "X51n0822_007:0056c13": "以第四後得智中亦有分別故。故知尋伺二法。在",
    "X51n0822_007:0056c14": "妄想即名妄想。若在正智即名正智。此尋伺所以",
    "X51n0822_007:0056c15": "通非所斷。",
    "X51n0822_007:0056c16": "餘門準上如理應思。",
    "X51n0822_007:0056c17": "總結諸餘門義。餘門。即相分本質等。通上相應心",
    "X51n0822_007:0056c18": "所中。第二廣顯差別竟。",
    "X51n0822_007:0056c19": "如是六位諸心所法(至)是謂大乘真俗妙理。",
    "X51n0822_007:0056c20": "三總顯王所。如是六位諸心所法。為離心體有別",
    "X51n0822_007:0056c21": "自性。為即是心分位差別。此徵詰之詞。設爾何失。",
    "X51n0822_007:0056c22": "答也。二俱有過下。難且釋也。釋中。先遮。後立。初遮。",
    "X51n0822_007:0056c23": "有別自性者。若說離心別有自性。則犯聖教相違",
    "X51n0822_007:0056c24": "之過。以聖教說萬法唯識。又說心遠獨行等故。如",
    "X51n0822_007:0057a01": "攝論頌云。遠行及獨行。無身寐於窟。調其難調心。",
    "X51n0822_007:0057a02": "是名真梵志。百法釋云。如來依意根處。說遠行及",
    "X51n0822_007:0057a03": "獨行也。隨無明意識。徧緣一切境。故名遠行。又諸",
    "X51n0822_007:0057a04": "心相續一一轉故。無實主宰。名獨行。無身者。即心。",
    "X51n0822_007:0057a05": "無形質故。寐於窟者。即依附諸根。潛轉身內。名為",
    "X51n0822_007:0057a06": "寐於窟也。寐者藏也。即心之所。蘊在身中。此偈意",
    "X51n0822_007:0057a07": "破外道執有實我也。世尊云。但是心獨行。無別主",
    "X51n0822_007:0057a08": "宰。故言獨行也。又無始遊歷六塵境。故名遠行。無",
    "X51n0822_007:0057a09": "別心所。故名獨行。明知無別心所也。染淨由心者。",
    "X51n0822_007:0057a10": "如契經說。心雜染故。有情雜染。心清淨故。有情清",
    "X51n0822_007:0057a11": "淨。亦不言心所。士夫六界者。瑜伽云。佛說皆云四",
    "X51n0822_007:0057a12": "大空識能成有情。色。動。心。三法最勝為所依。色所",
    "X51n0822_007:0057a13": "依者。即四大也。動所依者。即空也。謂內空界。不取",
    "X51n0822_007:0057a14": "外空。由內身中有此空界故。所以有動。故為動依。",
    "X51n0822_007:0057a15": "心所依者。識是也。即說六界能成有情。不言心所",
    "X51n0822_007:0057a16": "界也。莊嚴論說。即下頌言。許心似二現者。此中似",
    "X51n0822_007:0057a17": "言。似心外所計實二分等法。故名為似。無別染善",
    "X51n0822_007:0057a18": "法者。謂唯心變似見相二分。二分離心。無別有法。",
    "X51n0822_007:0057a19": "復言心變似貪信等。故貪信等離心之外無別染",
    "X51n0822_007:0057a20": "善法。體即心也。如二分故。次遮是心分位差別者。",
    "X51n0822_007:0057a21": "若說是心分位差別。亦犯聖教相違之過。如瑜伽",
    "X51n0822_007:0057a22": "云。問。諸法誰相應。為何義故建立相應。答。他性相",
    "X51n0822_007:0057a23": "應非自性故。為遍了知依自性清淨心有染淨法。",
    "X51n0822_007:0057a24": "若增若減。是故建立。若有沙門及婆羅門。欲令名",
    "X51n0822_007:0057b01": "中唯心實有。非諸心法。此不應理。何以故。且說諸",
    "X51n0822_007:0057b02": "蘊有五種性不成就故(言名者。即無色四蘊也。言五種性者。即五蘊也。若五",
    "X51n0822_007:0057b03": "蘊即是心者。則五蘊不成差別。是則有過。以彼受想行等。即是心故)。又若計彼分位",
    "X51n0822_007:0057b04": "別故。有五性者。分位別計亦有過失。所以者何。是",
    "X51n0822_007:0057b05": "諸分位展轉相望作用差別。若有若無。皆成過失。",
    "X51n0822_007:0057b06": "若言有者。由相異故。便應有異實物體性。若言無",
    "X51n0822_007:0057b07": "者。計分位別。則為唐捐。又不應謂如六識身分位",
    "X51n0822_007:0057b08": "差別。何以故。由六識身所依所緣有差別故。是諸",
    "X51n0822_007:0057b09": "分位。一處可得。故不應理。若謂轉變。亦不應理。何",
    "X51n0822_007:0057b10": "以故。於有色物可轉變故。得有分位前後差別。非",
    "X51n0822_007:0057b11": "於無色。有如乳酪生酥等異。又心因緣無差別故。",
    "X51n0822_007:0057b12": "行則分位。不應道理。於一剎那。必不可得差別因",
    "X51n0822_007:0057b13": "緣。令彼分位而有差別。是故汝計分位差別。不應",
    "X51n0822_007:0057b14": "道理。又違教故。唯心實有。不應道理。如契經言。貪",
    "X51n0822_007:0057b15": "瞋痴等。惱染其心。令不解脫。若唯有心。二不俱有。",
    "X51n0822_007:0057b16": "是即貪等應不依識。若汝復謂以識為先。亦不應",
    "X51n0822_007:0057b17": "理。無差別過。前已說故。又復經言三和合與觸俱",
    "X51n0822_007:0057b18": "生受想思等。又餘經說如是諸法恒共和合。不可",
    "X51n0822_007:0057b19": "說言如是諸法而可分柝令別殊異。又佛世尊為",
    "X51n0822_007:0057b20": "欲成立此和合義。說燈明喻。是故不可離彼俱生",
    "X51n0822_007:0057b21": "而說和合。故名所攝四無色蘊。心與心所更互相",
    "X51n0822_007:0057b22": "應。道理成就。於是立自義云。應說離心有別自性。",
    "X51n0822_007:0057b23": "設有難云。既說離心有所。何故說唯有識。心遠獨",
    "X51n0822_007:0057b24": "行。染淨由心。六界之中唯說心。豈不犯聖教相違",
    "X51n0822_007:0057c01": "過耶。故此釋云。以心勝故。說唯識等。如何勝耶。有",
    "X51n0822_007:0057c02": "四義故。一能為主。二能為依。三行相總。四恒決定。",
    "X51n0822_007:0057c03": "非如心所等有時不定。心所依心勢力生起。故莊",
    "X51n0822_007:0057c04": "嚴論說。似貪似信。皆依彼現。非彼貪信便即是心。",
    "X51n0822_007:0057c05": "然雖說唯識唯心。亦攝心所。恒相應故。故前所引",
    "X51n0822_007:0057c06": "唯識。乃至及現似彼等言。皆無過失。此亦依世俗",
    "X51n0822_007:0057c07": "諦中說。若依第一體用顯現諦。即心王為體。心所",
    "X51n0822_007:0057c08": "為用。即體用不即不離也。若依勝義。即是因果差",
    "X51n0822_007:0057c09": "別諦。即王所互為因果。法爾非離也。若依第三證",
    "X51n0822_007:0057c10": "得勝義諦。即依詮顯者。若依能詮依他起性。說非",
    "X51n0822_007:0057c11": "即。若依所詮二無我理。說即。王所非離。若第四勝",
    "X51n0822_007:0057c12": "義勝義諦。廢詮談旨。亦不言即離也。即一真法界",
    "X51n0822_007:0057c13": "離言絕相。即王所道理同歸一真如故。是謂大乘",
    "X51n0822_007:0057c14": "真俗妙理。通上廣釋中。三釋相應心所竟。",
    "X51n0822_007:0057c15": "已說六位心所相應云何應知現起分位。",
    "X51n0822_007:0057c16": "五釋現起分位分三。一結前標問。",
    "X51n0822_007:0057c17": "頌曰依止根本識(至)及無心二定睡眠與悶絕。",
    "X51n0822_007:0057c18": "二舉頌總答。即天親第十五十六二頌。此中有三",
    "X51n0822_007:0057c19": "門。第一句。是第七六識共依門。第二第三第四第",
    "X51n0822_007:0057c20": "五句。是第八六識俱轉門。六七八後三句。是第九",
    "X51n0822_007:0057c21": "起滅分位門。",
    "X51n0822_007:0057c22": "論曰根本識者阿陀那識(至)以根本識為共親依。",
    "X51n0822_007:0057c23": "三釋頌意分三。一釋共依。即頌首句。舉阿陀那通",
    "X51n0822_007:0057c24": "至佛果。根本識者。未轉依位。已轉依位。染淨轉識",
    "X51n0822_007:0058a01": "現行起時。皆仗阿陀那為根本故。若阿賴耶。位局",
    "X51n0822_007:0058a02": "染故。故此不說。言依止者。依謂依托。止謂止住。言",
    "X51n0822_007:0058a03": "前六識以根本識為共親依。但言六者。第七識緣。",
    "X51n0822_007:0058a04": "恒時具故(第七常緣第八見分。為第六根)。又此正明六識義故。言",
    "X51n0822_007:0058a05": "為共親依者。共依即是現行本識。識皆共故。親依。",
    "X51n0822_007:0058a06": "即是彼種子識。各別種故。",
    "X51n0822_007:0058a07": "五識者謂前五轉識(至)由斯不說此隨緣現。",
    "X51n0822_007:0058a08": "二釋俱轉。即頌第二第三第四句。五識者。謂前五",
    "X51n0822_007:0058a09": "轉識。問。何故七八分開別說。此獨不爾。答。種類相",
    "X51n0822_007:0058a10": "似。故總說之。言種類相似者。有五。一俱依色根。二",
    "X51n0822_007:0058a11": "同緣色境。三俱緣現在。四俱現量得。五俱有間斷。",
    "X51n0822_007:0058a12": "種類相似。故總合說。隨緣現言。顯非常起。以五取",
    "X51n0822_007:0058a13": "境有合有離。故所依緣有多有少。所以頌云。眼識",
    "X51n0822_007:0058a14": "九緣生。耳識唯從八。鼻舌身三七。乃至四三等。雖",
    "X51n0822_007:0058a15": "九至四三。多少不定。而作意根境三緣。識識皆具。",
    "X51n0822_007:0058a16": "故云緣謂作意根境等緣。即等空明根本染淨分",
    "X51n0822_007:0058a17": "別種子也。今前五識。內依根本識。外依作意根境",
    "X51n0822_007:0058a18": "等眾緣和合。方得生起。由隨緣現。故前五識或時",
    "X51n0822_007:0058a19": "俱起。或時一二三四起。以外緣合。有頓有漸。故所",
    "X51n0822_007:0058a20": "生識或俱不俱。正如水中波濤隨風鼓動而現多",
    "X51n0822_007:0058a21": "少。外境界風飄動心海。而起識浪亦復如是。此等",
    "X51n0822_007:0058a22": "法喻廣說如經者。即解深密經云。廣慧。如大瀑流",
    "X51n0822_007:0058a23": "水。若有一浪生緣現前。唯一浪轉。乃至多浪生緣",
    "X51n0822_007:0058a24": "現前。有多浪轉。諸識亦爾。如瀑流水。依阿陀那故。",
    "X51n0822_007:0058b01": "乃至諸識得轉等。彼經更有淨明鏡喻。故云廣說",
    "X51n0822_007:0058b02": "也。此以五識喻於濤波。本識喻瀑水。第六意識。雖",
    "X51n0822_007:0058b03": "亦麤動。而所藉眾緣無時不具。故一切時常得現",
    "X51n0822_007:0058b04": "起。若遇違緣。有時不起。違緣者。如五無心等。若七",
    "X51n0822_007:0058b05": "八二識。行相微細。不同前六之麤動。所藉眾緣。一",
    "X51n0822_007:0058b06": "切時有。不同前五之順緣不具。又不同第六之違",
    "X51n0822_007:0058b07": "緣不具。此明違順皆有。故無有緣能作障礙。能令",
    "X51n0822_007:0058b08": "此識一總不行時也。由此相校。第六之緣比前五",
    "X51n0822_007:0058b09": "為優。比後二為劣。又五識身不能思慮者。無計度",
    "X51n0822_007:0058b10": "分別故。唯外門轉者。不能緣內故。故藉多緣方得",
    "X51n0822_007:0058b11": "生起。第六自能思慮內外門轉者。任運計度。二皆",
    "X51n0822_007:0058b12": "具故。內隨七識執我。外隨五識同緣。故不藉多緣。",
    "X51n0822_007:0058b13": "亦能現起。由斯不同。故五識說隨緣現。而六識不",
    "X51n0822_007:0058b14": "說也。",
    "X51n0822_007:0058b15": "五位者何生無想等(至)能感彼天異熟果故。",
    "X51n0822_007:0058b16": "三釋起滅分位。即頌後三句。牒上問。五位者何。問",
    "X51n0822_007:0058b17": "也。若謂意識於五位不起者。如何是五位行相。能",
    "X51n0822_007:0058b18": "令意識不起耶。生無想等。即是總答。無想天者下",
    "X51n0822_007:0058b19": "皆別釋。厭麤想力者。謂諸外道。以想為生死之因。",
    "X51n0822_007:0058b20": "即偏厭之。唯前六識想。非第七八。故名麤想。細想",
    "X51n0822_007:0058b21": "在故。滅於六識。七八微細。彼不能知。故不滅也。以",
    "X51n0822_007:0058b22": "有間斷。故名不恒。又能取相。安立名言。故名麤想。",
    "X51n0822_007:0058b23": "所引三義。初意。彼天常無六識。無六識故。名無心",
    "X51n0822_007:0058b24": "地。唯存色身。名有色支。是但知中間之無。而不知",
    "X51n0822_007:0058c01": "兩頭之有也。次義。彼天轉識滅時。為正果報。正報",
    "X51n0822_007:0058c02": "將終。轉識現起。必起下地潤生煩惱。然後命終。是",
    "X51n0822_007:0058c03": "但知彼天命終時。定有轉識。而不知初生彼天時。",
    "X51n0822_007:0058c04": "必有轉識也。第三師言。不但滅時有。即生時亦有",
    "X51n0822_007:0058c05": "轉識。謂修無想定人。欲生彼天時。彼中有身。必起",
    "X51n0822_007:0058c06": "上界潤生煩惱。方得生故。如他人初生本有時。四",
    "X51n0822_007:0058c07": "有中唯中本二有身能發業。生死二有。不發業故。",
    "X51n0822_007:0058c08": "立量云。正受生時必有轉識。以彼中有必起潤生",
    "X51n0822_007:0058c09": "煩惱故。如餘本有初。瑜伽下。引證。瑜伽論云。觀想",
    "X51n0822_007:0058c10": "如病如癰如箭。入第四靜慮。修背作意。於所互起",
    "X51n0822_007:0058c11": "種種想中。厭背而住。唯謂無想寂靜微妙。於無想",
    "X51n0822_007:0058c12": "中持心而住。離諸所緣。心便寂滅。於此生中。亦入",
    "X51n0822_007:0058c13": "亦起。若生於彼。唯入不起(謂生彼天。唯入定後轉識不起。正顯生前半劫",
    "X51n0822_007:0058c14": "未入定時現起也)。其想若生。便從彼沒(正顯將滅半劫出定後時現起也)。",
    "X51n0822_007:0058c15": "即此入之一字。便見生時有轉識已。先有後無。乃",
    "X51n0822_007:0058c16": "名為入。彼本有初必有轉識。後時滅此而住無心。",
    "X51n0822_007:0058c17": "從有入無。故謂之入。決擇分言。所有生得心心所",
    "X51n0822_007:0058c18": "滅名無想者。意顯彼天初生本有天報身時。必有",
    "X51n0822_007:0058c19": "異熟所生轉識蹔起。由先脩定因緣力故。違礙想",
    "X51n0822_007:0058c20": "心後不復起。由斯引起異熟無記。依分位別。說無",
    "X51n0822_007:0058c21": "想名。如善心所引生二定。故此二定亦名善定。故",
    "X51n0822_007:0058c22": "知生得心心所滅者。即是既生之後。而得心心所",
    "X51n0822_007:0058c23": "滅。是先有後無。非是生來便無也。若不先有後無",
    "X51n0822_007:0058c24": "是本有初。生時便無轉識者。如何集論決擇分言",
    "X51n0822_007:0059a01": "唯是生得心心所滅。故彼生時定有轉識蹔起明",
    "X51n0822_007:0059a02": "矣。彼天唯在色界四禪捨念清淨地。所以不上不",
    "X51n0822_007:0059a03": "下者何故。以下四地。想心麤動難斷。不能引發無",
    "X51n0822_007:0059a04": "想定思。故不居下界無色四地。又無色支。不能感",
    "X51n0822_007:0059a05": "無想異熟之果。故不居上界。唯是捨念清淨地。既",
    "X51n0822_007:0059a06": "無麤動。即能引發無想定思。又有色支。故能感彼",
    "X51n0822_007:0059a07": "異熟之果。故無想天位列四禪也。",
    "X51n0822_007:0059a08": "及無心二定者(至)亦能現起滅盡定故。",
    "X51n0822_007:0059a09": "次無心二定。先總標。無想。滅盡。即是二定。皆無轉",
    "X51n0822_007:0059a10": "識。故名無心。次別釋。問。滅盡定與無想定。俱稱無",
    "X51n0822_007:0059a11": "心。二定何別。答。有四義故。一約得人異。滅盡定是",
    "X51n0822_007:0059a12": "聖人得。無想是凡夫得。二祈願異。入滅盡定者。作",
    "X51n0822_007:0059a13": "止息想求功德入。無想定。作解脫入。三感果不感",
    "X51n0822_007:0059a14": "果異。無想定是有漏。能感無想天別報果。滅定是",
    "X51n0822_007:0059a15": "無漏。不感三界果。四滅識多少異。滅盡定滅識多。",
    "X51n0822_007:0059a16": "兼滅第七染分末那。無想定滅識少。空滅前六識。",
    "X51n0822_007:0059a17": "伏徧淨貪者。謂第三禪無。第四禪已上貪猶未伏。",
    "X51n0822_007:0059a18": "顯離欲也。出離想者。顯想即作涅槃想也。不恒行",
    "X51n0822_007:0059a19": "等滅者。顯所滅識多少也。言無想定者。謂有異生",
    "X51n0822_007:0059a20": "已伏三禪徧淨天貪。由出離想作意為先。令六轉",
    "X51n0822_007:0059a21": "識及心所滅。雖間心與心所俱滅。而以觀想如病",
    "X51n0822_007:0059a22": "等故。想滅為首。從此立名。令身安住。調暢柔和。故",
    "X51n0822_007:0059a23": "亦名定。瑜伽論云。無想定差別。略有三種。若下品",
    "X51n0822_007:0059a24": "修者。於現法退。不能速疾還引現前。若生無想有",
    "X51n0822_007:0059b01": "情天中。所得依身。不甚清淨威光赫奕形色廣大。",
    "X51n0822_007:0059b02": "如餘天眾。定當中夭。若中品修者。雖現法退。然能",
    "X51n0822_007:0059b03": "速疾還引現前。若生無想有情天中。所感依身。雖",
    "X51n0822_007:0059b04": "甚清淨光明赫奕形色廣大。然不究竟最極清淨。",
    "X51n0822_007:0059b05": "雖有中夭。而不決定。若上品修者。必無有退。若生",
    "X51n0822_007:0059b06": "無想有情天中。所感依身。甚為清淨威光赫奕形",
    "X51n0822_007:0059b07": "色廣大。必到究竟最極清淨。必無中夭。窮滿壽量",
    "X51n0822_007:0059b08": "後方隕沒。集論云。若於諸定入住出相。未能了達。",
    "X51n0822_007:0059b09": "是下品修。雖已了達。未善串習。名中品修。既了達",
    "X51n0822_007:0059b10": "已復善串習。是上品修。下品修者。現法必退。以未",
    "X51n0822_007:0059b11": "了達故。中品修者。現不必退。雖已了達。未善串習",
    "X51n0822_007:0059b12": "故。上品修者。現必不退。既了達已。復善串故。此定",
    "X51n0822_007:0059b13": "唯屬第四靜慮等。意如前釋。四業者。流轉門中有",
    "X51n0822_007:0059b14": "三業。謂不善業。惡業。無記業。還滅門中有一業。謂",
    "X51n0822_007:0059b15": "無漏業。初業。能感不可愛果。惡趣異熟。第二業。一",
    "X51n0822_007:0059b16": "句能感可愛樂果。色無色界異熟。第三業。能感愛",
    "X51n0822_007:0059b17": "非愛果。欲界天人異熟。第四業。能斷前三業。無想",
    "X51n0822_007:0059b18": "非無漏故。只通前三業。除順現受者。謂業果有二。",
    "X51n0822_007:0059b19": "一順現受。謂上上品善不善業極殊勝故。現身便",
    "X51n0822_007:0059b20": "受名順現受。中庸之業稍降下者。次生便受名順",
    "X51n0822_007:0059b21": "生受。又稍劣者。二生已後方得受故。名順後受。其",
    "X51n0822_007:0059b22": "下品者。由微劣故。如人負債急者先償。名順不定",
    "X51n0822_007:0059b23": "受。此無想定以四業論。通前三業。非無漏故。不通",
    "X51n0822_007:0059b24": "第四。以四受論。通後三受。不通第一。以今生修無",
    "X51n0822_007:0059c01": "想定。當來得無想果故。一師言。此定初起。唯在欲",
    "X51n0822_007:0059c02": "界。不屬四禪。所以者何。此定亦由無想外道講說。",
    "X51n0822_007:0059c03": "藉其講說外緣之力而得引起。故此定起不離人",
    "X51n0822_007:0059c04": "中。以人中慧解。極猛利故。一師言。此定兼通二界。",
    "X51n0822_007:0059c05": "以欲界先脩習已。後生色界。由欲界宿習定力。復",
    "X51n0822_007:0059c06": "能引起現前。爾時若不證無想天果。便能超入色",
    "X51n0822_007:0059c07": "究竟天。如阿那含。證無漏果。然此不能如不還超",
    "X51n0822_007:0059c08": "無想而入究竟者。由宿生厭患想心。欣彼無想。決",
    "X51n0822_007:0059c09": "欲入而不止也。故彼所修。唯是有漏凡夫定。非如",
    "X51n0822_007:0059c10": "無漏聖定故。瑜伽云。此無想定。非學所入。亦非無",
    "X51n0822_007:0059c11": "學。何以故。此中無有慧現行故。此上有勝寂靜住",
    "X51n0822_007:0059c12": "及生故。又復此定不能證得。所未證得諸勝善法。",
    "X51n0822_007:0059c13": "由是稽留誑幻虗故。滅盡定者。謂無學及有學聖",
    "X51n0822_007:0059c14": "者(瑜伽論云。有學聖者。能入此定。謂不還身證。無學聖者。亦復能入。謂俱分解脫)已離無",
    "X51n0822_007:0059c15": "所有處欲。由欲超過有頂。作止息想。作意為先。令",
    "X51n0822_007:0059c16": "第六不恒行。第七恒行。二種染污心心所滅。假立",
    "X51n0822_007:0059c17": "滅盡定名。無學者。四果阿羅漢也。有學者。即第三",
    "X51n0822_007:0059c18": "果阿那含也。無所有者。即無色界第三天也。貪即",
    "X51n0822_007:0059c19": "思惑。謂第八地思惑。無學已離。有學已伏。上貪不",
    "X51n0822_007:0059c20": "定者。上貪者。謂非非想天思惑也。不定者。謂有學",
    "X51n0822_007:0059c21": "聖人。入定則無。出定還起也。不恒行恒行等滅者。",
    "X51n0822_007:0059c22": "顯不滅識多也。由無想定。以出離為先。如夾氷魚。",
    "X51n0822_007:0059c23": "如壓石草。名曰無想。而非實無想。此滅定。以止息",
    "X51n0822_007:0059c24": "為先。如無根木。如焦種芽。名曰滅盡而實滅盡也。",
    "X51n0822_007:0060a01": "一凡一聖。於此分途。問。既名滅盡。何故又名滅受",
    "X51n0822_007:0060a02": "想。答。由彼偏厭受想。故亦名滅受想定也。此定三",
    "X51n0822_007:0060a03": "品不言生果差別者。顯揚論云。從第四靜慮已上。",
    "X51n0822_007:0060a04": "離色貪故。無方處差別。雖有修習下中上因。然不",
    "X51n0822_007:0060a05": "建立生果差別。此定初修必依有頂(非非想天)。遊覽觀",
    "X51n0822_007:0060a06": "照真無漏理而為加行。方得趣入。所以者何。九次",
    "X51n0822_007:0060a07": "第定。此最後故。謂從初禪乃至有頂隣接而入。次",
    "X51n0822_007:0060a08": "第不亂。此定既在有頂地後。故依有頂為加行入。",
    "X51n0822_007:0060a09": "有頂之上無別有地。是故此定亦屬有頂。雖屬有",
    "X51n0822_007:0060a10": "頂加行而入。非是有漏。是無漏攝。若修此定。功行",
    "X51n0822_007:0060a11": "純熟。得自在者。餘七地中亦得現起。又不止有頂",
    "X51n0822_007:0060a12": "一地也。戒定慧學皆屬道諦。是故滅盡亦屬於彼。",
    "X51n0822_007:0060a13": "雖屬道諦。而是非學非無學攝。所以者何。以入此",
    "X51n0822_007:0060a14": "定。便超學位。故非學攝。以未證真涅槃。以得似涅",
    "X51n0822_007:0060a15": "槃。故非無學位攝。此定下。次修處。此定初起。唯在",
    "X51n0822_007:0060a16": "欲界人道中者。佛及弟子說力起故。人中慧解極",
    "X51n0822_007:0060a17": "猛利故。色無色界亦得現前。何以知之。以鄔陀夷",
    "X51n0822_007:0060a18": "經知之也。無色亦名意成天故。意顯彼天無業果",
    "X51n0822_007:0060a19": "色。但有名攝四取蘊故。生此天者。有二種別。不信",
    "X51n0822_007:0060a20": "大乘唯識教者。雖生無色不起無色定。恐無色心",
    "X51n0822_007:0060a21": "成斷滅故。若信大乘唯識教者。雖生無色亦起此",
    "X51n0822_007:0060a22": "定。知有藏識不斷滅故。下言生定之因。此定要斷",
    "X51n0822_007:0060a23": "三界見所斷惑。要證分別我法二空。要後得智引",
    "X51n0822_007:0060a24": "發。方能現起。見所斷惑。即八十八使也。頌云。若下",
    "X51n0822_007:0060b01": "具一切。集滅各除三。道除於二見。上界不行瞋。先",
    "X51n0822_007:0060b02": "根本智證二空已。後得智中修加行入。於人法空",
    "X51n0822_007:0060b03": "或單或複。而不決定。故曰隨應。異生不能伏滅三",
    "X51n0822_007:0060b04": "界見惑。未曾證分別我法二空。無後得引發。故無",
    "X51n0822_007:0060b05": "此定一師言。此定不特斷見惑。修所斷惑中。唯除",
    "X51n0822_007:0060b06": "有頂。要全斷欲界九品煩惱種子。其餘七地惑。皆",
    "X51n0822_007:0060b07": "伏不起。然後此定方起。以欲界俱生煩惱種子。具",
    "X51n0822_007:0060b08": "不善性。及有覆無記。以此二性。繁擾雜亂。能障此",
    "X51n0822_007:0060b09": "定。最有力故。應須獨二共二。獨一共一。獨半共半。",
    "X51n0822_007:0060b10": "七生七返。然後斷盡。方起此定。聖教唯說五不還",
    "X51n0822_007:0060b11": "天第三果人。三乘無學及諸菩薩。方得此定故。但",
    "X51n0822_007:0060b12": "斷盡欲界九品思惑。隨其所應。生上八地。此定皆",
    "X51n0822_007:0060b13": "得現起。一師言。不但斷欲界一地九品俱生。方起",
    "X51n0822_007:0060b14": "此定且要斷盡色界下三地思惑。餘地伏除。然後",
    "X51n0822_007:0060b15": "此定。方得現起。以此四地變異受中俱生煩惱種",
    "X51n0822_007:0060b16": "子。障礙此定。最有力故。故須斷下四地思惑。生上",
    "X51n0822_007:0060b17": "五地。皆得為後引起此定。何以故。六欲之欲。初禪",
    "X51n0822_007:0060b18": "二禪之喜。三禪之樂。障定最強故。問。若斷下界三",
    "X51n0822_007:0060b19": "禪思惑伏除餘地思惑方起此定。定後又不斷退",
    "X51n0822_007:0060b20": "伏惑。即生上地者。豈不還天生上地已。然後却斷",
    "X51n0822_007:0060b21": "下地惑耶。必是斷盡下惑。方生上地故。答。若生上",
    "X51n0822_007:0060b22": "地方斷下惑。亦無過失。即如未得無學者。生上地",
    "X51n0822_007:0060b23": "已。方斷下地末那俱生惑故。難云。若伏餘惑能起",
    "X51n0822_007:0060b24": "此定。後伏不退生餘地者。豈生彼者無潤生惑。答",
    "X51n0822_007:0060c01": "云。然不還天雖斷下界欲惑未斷上貪。猶彼對治",
    "X51n0822_007:0060c02": "力強。雖在潤生位中。不起潤生俱生煩惱。但由惑",
    "X51n0822_007:0060c03": "種助業為上地潤生。雖伏餘地諸惑。有斷不斷。而",
    "X51n0822_007:0060c04": "欲界俱生貪惑。決不現起。必斷盡欲界惑。而生色",
    "X51n0822_007:0060c05": "界。斷盡色界惑。而生無色。前云八地五地語寬。須",
    "X51n0822_007:0060c06": "此通釋。令無疑濫。然七識俱煩惱障種。三乘將得",
    "X51n0822_007:0060c07": "無學果時。一剎那中三界頓斷故。生上地得無學",
    "X51n0822_007:0060c08": "者。有斷下地俱生惑義。與六識俱修所斷種。三界",
    "X51n0822_007:0060c09": "九地一一漸次九品別斷。或為一聚九品別斷。故",
    "X51n0822_007:0060c10": "無伏下生上地義。亦無生上却斷下失。雖然。此是",
    "X51n0822_007:0060c11": "對小乘修次第定者說若是菩薩根器。能超入者。",
    "X51n0822_007:0060c12": "則不然。即在二乘位中。色究竟天。斷三界俱生我",
    "X51n0822_007:0060c13": "執。得滅定已。即於捨心發明智慧。慧光圓通。便出",
    "X51n0822_007:0060c14": "塵界。成阿羅漢。入菩薩乘。名為回心大阿羅漢。則",
    "X51n0822_007:0060c15": "此定在處可起。不必有頂。若非先在二乘位中。已",
    "X51n0822_007:0060c16": "得滅定後回心者。必須斷三界見所斷惑。始登初",
    "X51n0822_007:0060c17": "地。乃至七地滿心。方能永伏一切俱生煩惱。念念",
    "X51n0822_007:0060c18": "常得入滅正受。此菩薩雖未永斷欲界修惑。以定",
    "X51n0822_007:0060c19": "力故。如已斷者。是故亦能起此定也。論說下引證",
    "X51n0822_007:0060c20": "復有一等頓根菩薩。如初發心時。便成正覺者始",
    "X51n0822_007:0060c21": "從初地。即能永伏一切煩惱。永不現行如阿羅漢",
    "X51n0822_007:0060c22": "此菩薩地地亦能起此定。經說下引證。",
    "X51n0822_007:0060c23": "無心睡眠與悶絕者(至)由此不說入無餘依。",
    "X51n0822_007:0060c24": "次釋睡眠。悶絕。二無心位。先總標。謂此以睡眠悶",
    "X51n0822_007:0061a01": "絕二種極重位中前六種識俱永不行。故名無心。",
    "X51n0822_007:0061a02": "疲極下。次別釋。疲極等緣者。睡眠一位。或是勤勞",
    "X51n0822_007:0061a03": "太過。或是精進不迨。或由食所沉重。或由休意一",
    "X51n0822_007:0061a04": "切事業。或由串習睡眠。違前六識。問。眠是心所。與",
    "X51n0822_007:0061a05": "心相應。此既無心。何有心所。答。疲極等緣所引睡",
    "X51n0822_007:0061a06": "眠。無夢無知。差如小死。彼其時雖無睡眠之體。而",
    "X51n0822_007:0061a07": "由彼引。與彼相似。是故依彼假說睡眠。何謂無睡",
    "X51n0822_007:0061a08": "眠體。曰。無心睡眠。意識不行。而睡眠乃是意識心",
    "X51n0822_007:0061a09": "所。故無心位之睡眠。無睡眠體。若有睡眠體。即不",
    "X51n0822_007:0061a10": "定心所也。風緣所引悶絕。如中風昏。不知人之症。",
    "X51n0822_007:0061a11": "熱緣所引悶絕。如中暑熱病昏。不知人之症。等者",
    "X51n0822_007:0061a12": "等他緣。及純苦處等。此風熱等。俱是觸處少分所",
    "X51n0822_007:0061a13": "攝。言少分者。觸有二十六種。地水火風四種是實。",
    "X51n0822_007:0061a14": "其餘冷暖澀滑飢渴飽悶等。皆依四大差別假立。",
    "X51n0822_007:0061a15": "今此二位。俱借身根為緣引起。一分是身根攝。故",
    "X51n0822_007:0061a16": "曰少分故說意識不起。除此五位。五位之外。意識",
    "X51n0822_007:0061a17": "恒常現起矣問云。正生死時亦無意識。何故但說",
    "X51n0822_007:0061a18": "五位不行。不言生死位耶。答云。正生死時即悶絕",
    "X51n0822_007:0061a19": "位也。瑜伽論釋云。若就分位建立門則除六位。名",
    "X51n0822_007:0061a20": "有心地。若無心睡眠位。無心悶絕位。無想定位。無",
    "X51n0822_007:0061a21": "想生位。滅盡定位。及無餘依涅槃界位。名無心地。",
    "X51n0822_007:0061a22": "若就真實義門。唯無餘依涅槃界中。諸心皆滅。名",
    "X51n0822_007:0061a23": "無心地。餘位由無諸轉識故。假名無心。由第八識",
    "X51n0822_007:0061a24": "未滅盡故。名有心地。此中說及與言。是顯五位不",
    "X51n0822_007:0061b01": "相雜亂。而或以為顯生死時者謬矣。問何故止顯",
    "X51n0822_007:0061b02": "五位。不及無餘依耶。答。以此中是顯六識斷已。後",
    "X51n0822_007:0061b03": "時從自種還復生起故。若無餘依者。永不復生。故",
    "X51n0822_007:0061b04": "此不說。",
    "X51n0822_007:0061b05": "此五位中異生有四(至)是謂略說識俱轉義。",
    "X51n0822_007:0061b06": "後總結此五位中。異生有四。除滅盡定聖唯後三。",
    "X51n0822_007:0061b07": "除無想定。及無想報。佛及八地已去菩薩。唯得有",
    "X51n0822_007:0061b08": "一滅定。無睡眠悶絕二。以惡法故。現似有睡實無",
    "X51n0822_007:0061b09": "有故。即二乘無學。亦有悶絕也。是故下。總結上文",
    "X51n0822_007:0061b10": "俱不俱義由前云。前五轉識。眾緣不具。故起時少。",
    "X51n0822_007:0061b11": "不起時多。第六意識。由違緣故。有時不起。第七八",
    "X51n0822_007:0061b12": "識。一切俱有。則知八識。一切有情。心與末那。二無",
    "X51n0822_007:0061b13": "間斷。故恒俱轉。若遇緣而第六起。則三俱轉。若五",
    "X51n0822_007:0061b14": "識起一。則四俱轉。乃至若五識俱起。則八識俱轉。",
    "X51n0822_007:0061b15": "是謂略說八識。或俱不俱義也。",
    "X51n0822_007:0061b16": "若一有情多識俱轉(至)如五根識互不相應。",
    "X51n0822_007:0061b17": "次料簡。初問一有情身。唯應一識。如何多識俱轉。",
    "X51n0822_007:0061b18": "而說是一有情。答云。立一有情豈依識之多少。若",
    "X51n0822_007:0061b19": "識多故有情多者。汝起一識名一有情。至無心位",
    "X51n0822_007:0061b20": "一識不生。爾乃應當非有情數。又若依識立有情",
    "X51n0822_007:0061b21": "者識與戒善相應起位。爾時可說人趣有情。此猶",
    "X51n0822_007:0061b22": "自分。四禪八定相應起位。爾時可說天趣有情即",
    "X51n0822_007:0061b23": "非自分。應不可說人趣有情。何以故。有情依識立。",
    "X51n0822_007:0061b24": "不依自他立故。然則有情依何立耶。曰。或依命根。",
    "X51n0822_007:0061c01": "即第八識之種子也或異熟識。即第八識之現行",
    "X51n0822_007:0061c02": "也。以彼恒時唯有一故。不見人有二命根者。亦不",
    "X51n0822_007:0061c03": "見有二果報識。一身下問。諸心心所依四緣生。餘",
    "X51n0822_007:0061c04": "三種緣咸可容多。等無間緣一身唯一。如何俱時",
    "X51n0822_007:0061c05": "有多識轉。答中先縱云。即如意識等無間緣。引生",
    "X51n0822_007:0061c06": "後念起善心時。相應善等心所齊起。既許此一引",
    "X51n0822_007:0061c07": "多心所。寧不許此能引多心。後奪云。又誰定言一",
    "X51n0822_007:0061c08": "身唯一等無間緣。夫言等無間者。是依自類識說。",
    "X51n0822_007:0061c09": "故一識止一等無間緣。非謂多識。一無間緣也。如",
    "X51n0822_007:0061c10": "眼識。則有眼識等無間緣。乃至藏識。則有藏識等",
    "X51n0822_007:0061c11": "無間緣。然則識多緣亦多。豈謂多識一緣哉。問。一",
    "X51n0822_007:0061c12": "身八識既各不同。如何八等無間。一時能令齊起。",
    "X51n0822_007:0061c13": "答。又若一人作意欲取多境時。諸根不壞多境現",
    "X51n0822_007:0061c14": "前。作意正生而欲多取。寧不一時諸識俱轉。若謂",
    "X51n0822_007:0061c15": "根境雖齊。識不俱轉。必前後生者。根境識三和合",
    "X51n0822_007:0061c16": "力齊。豈有根境齊現。而識有前後生者耶。下以心",
    "X51n0822_007:0061c17": "所例明云即如心所。性雖無別。而類各異。然許身",
    "X51n0822_007:0061c18": "中一時俱轉。何獨不許藏識。與諸轉識一時俱轉。",
    "X51n0822_007:0061c19": "又以喻明云。又如暴流有多波浪。一時現起。又如",
    "X51n0822_007:0061c20": "一鏡。有多影像。一時現起。立量云。藏識一心。多識",
    "X51n0822_007:0061c21": "俱轉。諸根境等。和合力齊故。喻如浪像。故依一藏",
    "X51n0822_007:0061c22": "識。一時俱轉。其理極成。瑜伽論云。如諸心法。雖心",
    "X51n0822_007:0061c23": "法性無有差別。然相異故。於一身中一時俱轉。如",
    "X51n0822_007:0061c24": "是阿賴耶識與諸轉識。於一身中一時俱轉。當知",
    "X51n0822_007:0062a01": "更互。亦不相違。如一瀑流有多波浪。又如於一清",
    "X51n0822_007:0062a02": "淨鏡面。有多影像一時而轉。互不相違。如是於一",
    "X51n0822_007:0062a03": "阿賴耶識有多轉識一時俱轉。當知更互亦不相",
    "X51n0822_007:0062a04": "違。即此章之義疏也。次約意識與五識俱轉。若一",
    "X51n0822_007:0062a05": "身中唯一識轉。即是不許六與五俱。若眼等識先",
    "X51n0822_007:0062a06": "緣境已。爾後方有第六識生。則取境時應不明了",
    "X51n0822_007:0062a07": "以無明了意識俱故。則與散意識何異。以明了唯",
    "X51n0822_007:0062a08": "緣現在。散意唯緣過去。故立量云。五識取境。應不",
    "X51n0822_007:0062a09": "明了緣久滅故。如散意識。問。五識取境各各差別。",
    "X51n0822_007:0062a10": "何一明了識。能隨五種識於色等境。取一取多。答。",
    "X51n0822_007:0062a11": "意如瑜伽論云。如一眼識。於一時間。於一事境。唯",
    "X51n0822_007:0062a12": "取一類無異色相。或於一時頓取非一種種色相。",
    "X51n0822_007:0062a13": "如眼識於眾色。如是耳識於眾聲。鼻識於眾香。舌",
    "X51n0822_007:0062a14": "識於眾味亦爾。又如身識。或於一時於一事境。唯",
    "X51n0822_007:0062a15": "取一類無異觸相。或於一時。頓取非一種種觸相。",
    "X51n0822_007:0062a16": "如是分別意識。於一時間。或取一境相。或取非一",
    "X51n0822_007:0062a17": "種種境相。當知道理。亦不相違。立量云。五俱意識",
    "X51n0822_007:0062a18": "於色等境。取一取多。相見俱有種種相故。喻如眼",
    "X51n0822_007:0062a19": "等識。難云。相有種種一識能取。見。有種種何不同",
    "X51n0822_007:0062a20": "來共取一境。答云。見雖種種各有所緣。若可了者。",
    "X51n0822_007:0062a21": "一已能了。餘識雖多。何所用之。難云。若如所言。五",
    "X51n0822_007:0062a22": "識已能了自境故。何用俱起意識了為。答云。五俱",
    "X51n0822_007:0062a23": "意識。為彼五識分別依故。意識助令生起。非專為",
    "X51n0822_007:0062a24": "了五識之境也又彼五識所緣之境。唯意識有計",
    "X51n0822_007:0062b01": "度分別。能明了取。異於眼等五識。以彼五識。但有",
    "X51n0822_007:0062b02": "隨念分別。而無計度。不能深取。故俱意識。非為無",
    "X51n0822_007:0062b03": "用。由此聖教。說彼意識名有分別。說前五識。名無",
    "X51n0822_007:0062b04": "分別。問。心所俱轉。有相應義既多識俱轉。亦如王",
    "X51n0822_007:0062b05": "所有相應義。彼既如此。此何不然。答云。不同境故",
    "X51n0822_007:0062b06": "設同境者。彼此所依。體數異故謂相應者。必得同",
    "X51n0822_007:0062b07": "時。同境。同根。同體。具此四義。方為相應。今諸識雖",
    "X51n0822_007:0062b08": "同時起。而不同境。又不同根所依即根。體即體事。",
    "X51n0822_007:0062b09": "數即心所。俱不同故。如眼等識。雖與眼根俱轉。無",
    "X51n0822_007:0062b10": "相應義。立量云。多識俱轉。互不相應。非同境故。彼",
    "X51n0822_007:0062b11": "此所依。體數異故。如五根識。",
    "X51n0822_007:0062b12": "八識自性不可言定一(至)相所相無故。",
    "X51n0822_007:0062b13": "此明八識。非一非異。作三能變之結文。問。若八識",
    "X51n0822_007:0062b14": "既能俱轉。又不相應。若能俱轉。則似定一。若不相",
    "X51n0822_007:0062b15": "應。又似定異。然則是定一耶。是定異耶。答。八識自",
    "X51n0822_007:0062b16": "性。不可言定一。亦不可言定異。何以故。有三義故。",
    "X51n0822_007:0062b17": "一行相。謂見分二所依。謂根。三緣。謂所緣。以此三",
    "X51n0822_007:0062b18": "義相應異故。如眼識見色為行相。乃至第八變色",
    "X51n0822_007:0062b19": "等為行相等故不定一。又一識滅餘七等不必滅。",
    "X51n0822_007:0062b20": "故不定一。又七是能熏八是所熏。七是因。八是果",
    "X51n0822_007:0062b21": "相各異故。不可言定一也。若定異者。則楞伽經說",
    "X51n0822_007:0062b22": "識云。如大海水波。無有差別相又若定異。應非因",
    "X51n0822_007:0062b23": "果。更互為因果故。法爾因果非定異。如麥不生豆",
    "X51n0822_007:0062b24": "等芽故。又一切法如幻事等。故知無定異性也。立",
    "X51n0822_007:0062c01": "量云八識自性是有法。非定異宗因云。無定性故",
    "X51n0822_007:0062c02": "喻如幻事問。若爾。前來所說三能變相何為哉。答",
    "X51n0822_007:0062c03": "云。此依四俗諦中第二道理世俗。說有八等隨事",
    "X51n0822_007:0062c04": "差別。非四重真諦中第四真勝義諦。勝義諦中。若",
    "X51n0822_007:0062c05": "八識理。分別心。與言皆絕。故非一非異。如伽陀下。",
    "X51n0822_007:0062c06": "引證。相所相無故者。相即是能所相是所。識上何",
    "X51n0822_007:0062c07": "者為能相所相。謂用為能相體為所相。或以見分",
    "X51n0822_007:0062c08": "為能相相分為所相。又以七識為能相第八為所",
    "X51n0822_007:0062c09": "相。所相既無。能相非有。若入真門。理皆無別真門",
    "X51n0822_007:0062c10": "但是遮別言無別。無別亦無。別無不別。通上一釋",
    "X51n0822_007:0062c11": "三能變竟。",
    "X51n0822_007:0062c12": "已廣分別三能變相(至)由斯一切唯有識耶。",
    "X51n0822_007:0062c13": "三釋外難廣明唯識。凡有五頌。此第一頌。釋心外",
    "X51n0822_007:0062c14": "有法難。分四。一結前標問。三能變是能變自體。所",
    "X51n0822_007:0062c15": "變者即見相二分是自體分之所變故。是自體分",
    "X51n0822_007:0062c16": "之用故。說自體是二分所依。云何下。問詞。",
    "X51n0822_007:0062c17": "頌曰是諸識轉變(至)由此彼皆無故一切唯識。",
    "X51n0822_007:0062c18": "二舉頌總答。即天親第十七頌。前二句明能所變",
    "X51n0822_007:0062c19": "相。成能所取。後二句。此即相見二分。是如幻有。彼",
    "X51n0822_007:0062c20": "即妄所執實我實法。決定非有。故曰皆無。以皆無",
    "X51n0822_007:0062c21": "故。唯識義成。",
    "X51n0822_007:0062c22": "論曰是諸識者謂前所說(至)唯識義成契會中道。",
    "X51n0822_007:0062c23": "三正釋頌意。此中釋意。先約見相釋。是諸識言。亦",
    "X51n0822_007:0062c24": "攝心所。皆能變似見相二分是故依之立轉變名。",
    "X51n0822_007:0063a01": "謂八識心王。五十一心所。皆名能變。見相二分。名",
    "X51n0822_007:0063a02": "為所變。即八種識從自證分轉變似二分現。即所",
    "X51n0822_007:0063a03": "變見分有能取之用。說名為見所變相分有質礙",
    "X51n0822_007:0063a04": "之用。說名為相由識自體。轉起能取及有礙故。立",
    "X51n0822_007:0063a05": "轉變名。轉變是改轉義。謂一識體。改轉為二相起",
    "X51n0822_007:0063a06": "異於自體也前所變中。以所變見分。名為分別。是",
    "X51n0822_007:0063a07": "依他性。能取於所變依他相分故。起種種徧計所",
    "X51n0822_007:0063a08": "執分別。是此識體所變用能分別。故名分別。其識",
    "X51n0822_007:0063a09": "體所變依他性相分。似所執相分者。名所分別。是",
    "X51n0822_007:0063a10": "前能分別見分之所取相故。非謂識自體能緣名",
    "X51n0822_007:0063a11": "為分別。起分別見者。識之用也。相見俱依自證起",
    "X51n0822_007:0063a12": "故。由此識變似見相理。彼所妄執實我法性。離似",
    "X51n0822_007:0063a13": "所變。決定非有。離此無物。物非離此。非離所依。有",
    "X51n0822_007:0063a14": "能依故。是故一切色。心。心所。及不相應有為法。乃",
    "X51n0822_007:0063a15": "至六種無為法。現在有實作用法。及過去未來無",
    "X51n0822_007:0063a16": "實作用法。皆不離識。然言唯者為遮心外實境是",
    "X51n0822_007:0063a17": "無。非遮不離識之相分。及心所等法也。次約我法",
    "X51n0822_007:0063a18": "釋。言轉變者。謂諸內識。及彼心所。我法分別熏習",
    "X51n0822_007:0063a19": "力故。生起之時。變似我法外境相現。立轉變名。即",
    "X51n0822_007:0063a20": "此心心所法。能轉變外境似我似法者。名為分別。",
    "X51n0822_007:0063a21": "即此所執外境似我似法。以為實我實法者。名所",
    "X51n0822_007:0063a22": "分別。由此。能分別變似外境假我法相。及彼所分",
    "X51n0822_007:0063a23": "別實我實法。決定皆無故宗鏡云。且如自證分。變",
    "X51n0822_007:0063a24": "起相見二分。正如結巾成兔。手巾是有。喻自證分。",
    "X51n0822_007:0063b01": "結手巾為兔頭。手巾上本無兔頭。由結而起。是故",
    "X51n0822_007:0063b02": "名假。如自證分。本無相見二分。由不證實故。有似",
    "X51n0822_007:0063b03": "二分起。是故名假。更執相見二分。為我法。如所結",
    "X51n0822_007:0063b04": "巾為兔頭。已是一重假。更結起二耳。又一重假。如",
    "X51n0822_007:0063b05": "從自證變起見相二分。已是一重假。更執二分為",
    "X51n0822_007:0063b06": "我法。又一重假。然則見相二分。雖假似有。從種生",
    "X51n0822_007:0063b07": "故。我法二執。決定是無。徧計妄執故。是知三界內",
    "X51n0822_007:0063b08": "外一切法。悉無有體。唯有內識。虗妄分別。理極成",
    "X51n0822_007:0063b09": "故。唯既不遮不離識法。真如及心所。皆不離識故",
    "X51n0822_007:0063b10": "體皆有。由此義故。無心外法。除增益邊。有虗妄心。",
    "X51n0822_007:0063b11": "離損減邊。離損減邊故。除撥無如空清辨等執。離",
    "X51n0822_007:0063b12": "增益邊故。除心外有法薩婆多等。諸小乘執。唯識",
    "X51n0822_007:0063b13": "義成。契會中道。",
    "X51n0822_007:0063b14": "由何教理唯識義成(至)此等聖教誠證非一。",
    "X51n0822_007:0063b15": "四釋小乘九難。明心外無法唯心之旨。一唯識所",
    "X51n0822_007:0063b16": "因難。由何教理。唯識義成。小乘牒上問也。豈不已",
    "X51n0822_007:0063b17": "說。論王答也。雖說未了。小乘語也。非破他義。己義",
    "X51n0822_007:0063b18": "便成。應更確陳。成此教理。此論主將廣明正義。而",
    "X51n0822_007:0063b19": "先為此發端之詞。此下分三。一教。二理。三總結。且",
    "X51n0822_007:0063b20": "一教者。諸小乘師云。離心之外。現見有法是所緣",
    "X51n0822_007:0063b21": "實境。論主何故。包羅歸心。總說唯識。一乃色心有",
    "X51n0822_007:0063b22": "異。二又能所不同。關云。色境不牽能緣心。以色從",
    "X51n0822_007:0063b23": "心可唯識。當情色境外迷心。心被境迷非唯識義。",
    "X51n0822_007:0063b24": "論主云。只此外邊色境。一是一切有情緣心變。二",
    "X51n0822_007:0063c01": "是一切有情心之所持。根本皆由於心。是故攝歸",
    "X51n0822_007:0063c02": "唯識。十地經及華嚴經說三界唯心。意云。三界之",
    "X51n0822_007:0063c03": "法。唯是心之所變。離心之外更無一物。此亦為遮",
    "X51n0822_007:0063c04": "我法二執。但是妄情執有。舉體全無。唯有內心。故",
    "X51n0822_007:0063c05": "言唯心。問。欲色二界。有外器色境。云是心變。故可",
    "X51n0822_007:0063c06": "言唯心。且如無色界天。唯有內心。無外色境。何要",
    "X51n0822_007:0063c07": "更言唯心。豈不成相扶極成過。答。不但說色境不",
    "X51n0822_007:0063c08": "離心。方名唯心。此亦遮無色界天貪等。取能取之",
    "X51n0822_007:0063c09": "心故。為無色界有情亦貪於空等境。起其妄心。故",
    "X51n0822_007:0063c10": "無色界亦名唯心。若得無漏時。其出世無漏色等。",
    "X51n0822_007:0063c11": "是出世無漏心心所唯識。亦是唯心。故云三界唯",
    "X51n0822_007:0063c12": "心。解深密經又說所緣唯識所現。即一切所緣之",
    "X51n0822_007:0063c13": "境。唯是識之所變。更無外法。所以佛告慈氏菩薩",
    "X51n0822_007:0063c14": "云。無有少法。能取少法。無作用故。楞伽經又說諸",
    "X51n0822_007:0063c15": "法皆不離心。無垢稱經又說有情隨心垢淨。又阿",
    "X51n0822_007:0063c16": "毗達磨經說菩薩成就四智。能隨悟入唯識無境。",
    "X51n0822_007:0063c17": "即是地前小菩薩。雖未證唯識之理。而依佛說。及",
    "X51n0822_007:0063c18": "見地上菩薩成就四般唯識之智。遂入有漏觀。觀",
    "X51n0822_007:0063c19": "彼十地菩薩所變大地為黃金。攪長河為酥酪化",
    "X51n0822_007:0063c20": "肉山魚米等事。此小菩薩入觀觀已。即云。如是所",
    "X51n0822_007:0063c21": "變實金銀等。皆不離十地菩薩能變之心。更無外",
    "X51n0822_007:0063c22": "境。既作觀已。亦能隨順悟入真唯識理。四般唯識",
    "X51n0822_007:0063c23": "智者。第一相違識相智。即四類有情各別能緣之",
    "X51n0822_007:0063c24": "識。識既相違者。其所變相分亦相違故即天見是",
    "X51n0822_007:0064a01": "寶嚴地。魚見是窟宅。人見是清泠水。鬼見是膿河",
    "X51n0822_007:0064a02": "猛火。緣此四類有情能變之識各相違故。致令所",
    "X51n0822_007:0064a03": "變之境亦乃相違所。言相者。非是徧計相。但是相",
    "X51n0822_007:0064a04": "分之相。由四類有情先業之力。共於一處各變相",
    "X51n0822_007:0064a05": "分不同。故名相違識相。言智者。即是十地菩薩能",
    "X51n0822_007:0064a06": "緣之智。智能了彼四類有情自業識所變相分不",
    "X51n0822_007:0064a07": "問。更無心外別四境。問。其四類有情為是各變相",
    "X51n0822_007:0064a08": "分為本質亦別答。四類有情。由業增上力。其第八",
    "X51n0822_007:0064a09": "所變相分亦別。若將此第八相分望四類有情前",
    "X51n0822_007:0064a10": "六識說。即為本質。故相資皆別。故知更無外境。唯",
    "X51n0822_007:0064a11": "有識也。唐三藏云。境非定一故。為四類有情所變",
    "X51n0822_007:0064a12": "相分隨四類有情能變之心。境亦成四。一處解成",
    "X51n0822_007:0064a13": "差。證知唯有識。第二無所緣識智。言無所緣識者",
    "X51n0822_007:0064a14": "即是一切異生。將自第六獨生散意識。緣過去未",
    "X51n0822_007:0064a15": "來水月鏡像等。變起假相分是。此等相分。但是眾",
    "X51n0822_007:0064a16": "生第六識妄搆畫徧計當情變起。都無心外實境。",
    "X51n0822_007:0064a17": "名無所緣識。言智者。即是十地菩薩能緣之心。菩",
    "X51n0822_007:0064a18": "薩云。此等異生所變假相分。皆不離一切異生能",
    "X51n0822_007:0064a19": "變之心。是其唯識。即以此例於一切實境。亦不離",
    "X51n0822_007:0064a20": "一切有情能緣之心。離心之外。更無一物。故云彼",
    "X51n0822_007:0064a21": "境既無。餘亦應爾。第三自應無倒智即十地菩薩",
    "X51n0822_007:0064a22": "起智觀察一切眾生妄執自身為常樂我淨菩薩",
    "X51n0822_007:0064a23": "云此但是凡夫執心倒見。離却妄執心外其凡夫",
    "X51n0822_007:0064a24": "身上實無常樂我淨之境必若有者應異生不假",
    "X51n0822_007:0064b01": "修行而得解脫既不爾者明知唯有妄識。第四隨",
    "X51n0822_007:0064b02": "三智轉智。一隨自在者智轉智者。即是菩薩起智",
    "X51n0822_007:0064b03": "觀自所變境。皆不離我能變之心。是其唯識。為八",
    "X51n0822_007:0064b04": "地已去菩薩。能任運變大地為黃金。攪長河為酥",
    "X51n0822_007:0064b05": "酪。此是境隨真智轉。所變事皆成轉者改換舊質",
    "X51n0822_007:0064b06": "義。即隨轉大地山河舊質成金銀等。眾生實得受",
    "X51n0822_007:0064b07": "用。鍛鍊作諸器具皆得。若離心有外實境者。如何",
    "X51n0822_007:0064b08": "山河等能隨菩薩心便變為金銀等物。以相分本",
    "X51n0822_007:0064b09": "質皆悉轉故。故知一切諸境。皆不離菩薩能變之",
    "X51n0822_007:0064b10": "心乃至異生。亦能變火為水。變晝為夜。點鐵成金",
    "X51n0822_007:0064b11": "等。此皆是境隨事智轉。所變事皆成。亦是唯識。若",
    "X51n0822_007:0064b12": "是迦多演那。所變宮殿金銀等皆不成就。故知離",
    "X51n0822_007:0064b13": "心更無實境。論意云。凡變金銀宮殿者。是實定果",
    "X51n0822_007:0064b14": "色。從初地已去方能變。若約。自在。八地已上菩薩",
    "X51n0822_007:0064b15": "於相及土皆得自在。以上品定心。有大勢力所變",
    "X51n0822_007:0064b16": "金銀宮殿等皆得成就。如變金銀鍛鍊作諸器具。",
    "X51n0822_007:0064b17": "實得受用。其所變金銀。是實定果色皆不離菩薩",
    "X51n0822_007:0064b18": "內心是其唯識心外無境若諸聲聞。及地前小菩",
    "X51n0822_007:0064b19": "薩等若變金銀宮殿時。即託菩薩所變金銀宮殿",
    "X51n0822_007:0064b20": "以為本質。第六識所變金銀等皆不成就。無實作",
    "X51n0822_007:0064b21": "用然所變金銀。是假定果色不離聲聞諸小菩薩",
    "X51n0822_007:0064b22": "內心。是其唯識心外無境今迦多演那。緣是聲聞。",
    "X51n0822_007:0064b23": "未得上品定故所變金銀雖無實作用。然不離內",
    "X51n0822_007:0064b24": "識。心外無境。所以古德云。色自在心生。故心能變",
    "X51n0822_007:0064c01": "色。所以移山覆海。倒地翻天。攪長河為酥酪變大",
    "X51n0822_007:0064c02": "地作黃金。悉無難事二隨觀察者智轉智者。無性",
    "X51n0822_007:0064c03": "菩薩云。謂諸聲聞獨覺菩薩等。若修苦空等觀得",
    "X51n0822_007:0064c04": "相應者。或作四諦觀時。隨觀一法之上唯有無常",
    "X51n0822_007:0064c05": "苦空無我等眾相顯然非是諸法體上有此眾多",
    "X51n0822_007:0064c06": "苦空等義。但是苦空等眾相。即是諸法之體。既若",
    "X51n0822_007:0064c07": "無常相於聖人觀心上有者。故知一切諸法皆不",
    "X51n0822_007:0064c08": "離觀心而有。三隨無分別。智轉智者為菩薩根本",
    "X51n0822_007:0064c09": "智證真如時。真如境與智冥合。能所一般。更無分",
    "X51n0822_007:0064c10": "別。離本智外更無別境即境隨真智轉。是故說唯",
    "X51n0822_007:0064c11": "心。汝小乘若執有心外實境即證真如時一切境",
    "X51n0822_007:0064c12": "相何不現前又頌說心意識所緣皆非離自性者",
    "X51n0822_007:0064c13": "自性即自心法。或理體即義之所依本事。謂第八",
    "X51n0822_007:0064c14": "心。第七意。餘六識所緣皆自心為境。佛言。由如是",
    "X51n0822_007:0064c15": "理故。我說一切有為無為。皆唯有識無餘實無心",
    "X51n0822_007:0064c16": "外境也。乃知凡有見聞。皆自心生。實無一法當情",
    "X51n0822_007:0064c17": "而有自體獨立者盡從緣起皆逐想成生死涅槃",
    "X51n0822_007:0064c18": "皆如幻夢矣。此等聖教。誠證非一。繁不具陳。",
    "X51n0822_007:0064c19": "極成眼等識五隨一故(至)此等正理誠證非一。",
    "X51n0822_007:0064c20": "二理者。有四種道理。釋唯識所因。成四比量第一",
    "X51n0822_007:0064c21": "比量成立五塵相分色皆是五識親所緣緣。成唯",
    "X51n0822_007:0064c22": "識義。第二比量。成立第六識。并闇成立七八二識。",
    "X51n0822_007:0064c23": "皆緣自之親相分不離於識。是唯識義。第三比量",
    "X51n0822_007:0064c24": "總成立一切親相分。不離心體得成唯識。第四比",
    "X51n0822_007:0065a01": "量。成立一切踈所緣緣境皆不離心。得成唯識第",
    "X51n0822_007:0065a02": "一比量者。且以眼識為例餘四識準此量云。極成",
    "X51n0822_007:0065a03": "眼識是有法定不親緣離自識色是宗因云。極成",
    "X51n0822_007:0065a04": "五識中。隨一攝故如餘極成四識將釋此量分之",
    "X51n0822_007:0065a05": "為二。初釋名揀過。次略申問答。初者宗前陳云極",
    "X51n0822_007:0065a06": "成。即揀兩宗不極成眼識且如大乘宗中。許有他",
    "X51n0822_007:0065a07": "方佛眼識。及佛無漏眼識。為小乘不許。亦揀之不",
    "X51n0822_007:0065a08": "取。若小乘宗中。執佛是有漏眼識及最後身菩薩",
    "X51n0822_007:0065a09": "染污眼識。即大乘不許。亦須簡之。即兩宗互不許",
    "X51n0822_007:0065a10": "者。是不極成法今但取兩宗共許極成眼識。方立",
    "X51n0822_007:0065a11": "為宗。故前陳言極成眼識也。若不致極成兩宗簡",
    "X51n0822_007:0065a12": "者。即前陳便有自他一分所別不極成過。因中亦",
    "X51n0822_007:0065a13": "犯自他一分所依不成過。為前陳無極成眼識為",
    "X51n0822_007:0065a14": "所依故。所以安極成二字簡。後陳言定不親緣離",
    "X51n0822_007:0065a15": "自識色宗者。但是離眼識相分外。所有本質色及",
    "X51n0822_007:0065a16": "餘四塵。但離眼識者。皆不親緣。若立敵共諍。只諍",
    "X51n0822_007:0065a17": "本質也。若大乘自宗。成立眼識親相分色。問。何故",
    "X51n0822_007:0065a18": "不言定親緣不離自識色耶。答。恐犯能別不極成",
    "X51n0822_007:0065a19": "過故。謂小乘不許色不離於眼識故。次因云。極成",
    "X51n0822_007:0065a20": "五識中隨一攝故者。因言極成。亦簡不極成五識。",
    "X51n0822_007:0065a21": "若不言極成簡。空言五識中隨一攝者。即此因犯",
    "X51n0822_007:0065a22": "自他一分隨一不成過。所以因安極成言揀之。喻",
    "X51n0822_007:0065a23": "云。如餘極成四識者。喻言極成。亦簡不極成法。若",
    "X51n0822_007:0065a24": "不安極成。犯一分能立所立不極成過。所以安極",
    "X51n0822_007:0065b01": "成言簡。既立得相分色不離於眼識。餘聲香味觸",
    "X51n0822_007:0065b02": "等皆凖此成立。皆不離於餘四識故。次申問答。一",
    "X51n0822_007:0065b03": "問。宗依須兩共許。今後陳立者言不親緣離自識",
    "X51n0822_007:0065b04": "色。敵者許親緣離自識本質色。何言極成。答。小乘",
    "X51n0822_007:0065b05": "亦許眼識不親緣餘四塵。以離眼識故。但使他宗",
    "X51n0822_007:0065b06": "許有不親緣離自識色。即是宗依極成也。二問。他",
    "X51n0822_007:0065b07": "宗既許餘四塵眼識不親緣。後合為宗。便是相扶。",
    "X51n0822_007:0065b08": "豈成宗諍。答。今所諍者。但取色塵本質。眼不親緣",
    "X51n0822_007:0065b09": "互相差別。順己違他。正成宗體。以小乘雖許色本",
    "X51n0822_007:0065b10": "質離於眼識。且是親緣。今言不親緣。豈非宗諍。三",
    "X51n0822_007:0065b11": "問。宗中所諍。是眼識不親緣本質色。同喻如餘四",
    "X51n0822_007:0065b12": "識。餘四識但不親緣餘四塵。豈得相似。答。餘四識",
    "X51n0822_007:0065b13": "是喻依。各有不親緣離自識法是喻體。今取喻體",
    "X51n0822_007:0065b14": "不取喻依。亦如聲無常宗。同喻如瓶。不應分別聲",
    "X51n0822_007:0065b15": "瓶有異。但取聲瓶各有無常義相似為因等也。第",
    "X51n0822_007:0065b16": "二比量者。量云。極成餘識是有法。亦不親緣離自",
    "X51n0822_007:0065b17": "識法宗。因云。是識性故。同喻如極成五識。釋云。宗",
    "X51n0822_007:0065b18": "前陳言極成。亦簡不極成。若不言極成。犯自他一",
    "X51n0822_007:0065b19": "分所別不極成過。若言六七八識為有法。他不許",
    "X51n0822_007:0065b20": "七八二識。即犯他一分所別不極成過。若但立意",
    "X51n0822_007:0065b21": "識為有法。因中便犯不定過。被他將七八二識為",
    "X51n0822_007:0065b22": "異喻量。犯共中自不定過。今但總言餘。別取第六。",
    "X51n0822_007:0065b23": "意兼七八即闇成立。攝取七八於餘識之中。後陳",
    "X51n0822_007:0065b24": "言亦不親緣離自識法者。亦者同也。同前極成五",
    "X51n0822_007:0065c01": "識不親緣離自識諸法。因云是識性故者。即同五",
    "X51n0822_007:0065c02": "識是識性故。喻如極成五識者。即同五識亦不親",
    "X51n0822_007:0065c03": "緣離自識故。明知即親緣不離自識法。既成立已。",
    "X51n0822_007:0065c04": "故知一切親所緣緣境皆不離心。是唯識義。第三",
    "X51n0822_007:0065c05": "比量者。量云。六識親所緣緣是有法定不離六識",
    "X51n0822_007:0065c06": "體宗因云。見相二分中隨一攝故。如彼能緣見分。",
    "X51n0822_007:0065c07": "小乘許見分不離心體故。取為同喻。心體即自證",
    "X51n0822_007:0065c08": "分也。然雖見分亦依自證而轉。今但立相分者。以",
    "X51n0822_007:0065c09": "見分共許故。第四比量者。根身器界。即第八識相",
    "X51n0822_007:0065c10": "分。望前六名踈所緣緣。以小乘不許第八。故但云",
    "X51n0822_007:0065c11": "踈所緣緣也。量云。一切隨自識所緣是有法。決定",
    "X51n0822_007:0065c12": "不離我之能緣心及心所宗。因云。以是所緣法故。",
    "X51n0822_007:0065c13": "同喻如相應法。釋曰。此量後陳言定不離我之能",
    "X51n0822_007:0065c14": "緣者。謂一切有為無為。但所緣之法。定不離我之",
    "X51n0822_007:0065c15": "能緣識。若後陳不言我之能緣者。便犯一分相扶",
    "X51n0822_007:0065c16": "之失。謂小乘亦許他心智所緣之境。不離能緣心",
    "X51n0822_007:0065c17": "故。為簡此相扶過。遂言我之能緣。即簡他之能緣",
    "X51n0822_007:0065c18": "也。同喻如相應法者。即是前來已成立親相分是",
    "X51n0822_007:0065c19": "也。皆所緣法故。",
    "X51n0822_007:0065c20": "故於唯識應深信受(至)理實亦有淨分依他。",
    "X51n0822_007:0065c21": "三總結。由上教理故。是知我法非有。空識非無。離",
    "X51n0822_007:0065c22": "有離無。正契中道。由此慈尊說中道二頌。言虗妄",
    "X51n0822_007:0065c23": "分別有者。即有三界虗妄分別心。言於此二都無",
    "X51n0822_007:0065c24": "者。謂無能取所取我法二執之相。於此妄心之上",
    "X51n0822_007:0066a01": "都無。言此中唯有空者。謂此妄心中唯有真如。此",
    "X51n0822_007:0066a02": "是空性。依空所顯故。言於彼亦有此者。彼空性中。",
    "X51n0822_007:0066a03": "亦有此妄分別識。即虗妄分別。是世俗諦故。於此",
    "X51n0822_007:0066a04": "俗諦中。亦有真諦之空性也。言故說一切法者。即",
    "X51n0822_007:0066a05": "有為無。為二法是一切法也。言非空非不空者。非",
    "X51n0822_007:0066a06": "空。謂虗妄分別心。及空性。即依圓是有。故名非空",
    "X51n0822_007:0066a07": "以二諦有故。非不空。謂能取所取我法二執之相",
    "X51n0822_007:0066a08": "是空。即徧計性也。言有無及有故者。有謂虗妄分",
    "X51n0822_007:0066a09": "別有故。無謂二取我法無故。及有故者。謂於妄分",
    "X51n0822_007:0066a10": "別中。有真空故。於真空中。亦有妄分別故。言是則",
    "X51n0822_007:0066a11": "契中道者。謂非一向空如清辨等。非一向有如小",
    "X51n0822_007:0066a12": "乘等。故名中道。謂二諦有。不同清辨。二取我法無。",
    "X51n0822_007:0066a13": "不同小乘。故名中道。染淨依他。說見後卷。",
    "X51n0822_007:0066a14": "若唯內識似外境起(至)如夢境等應釋此疑。",
    "X51n0822_007:0066a15": "二世事乖宗難。此是經部師難云。論主若言。唯有",
    "X51n0822_007:0066a16": "內識無心外境者。如何現見世間情與非情等物",
    "X51n0822_007:0066a17": "有處定。時定身不定。作用不定等。就此中自有四",
    "X51n0822_007:0066a18": "難。一處定難。二時定難。三身不定難。四作用不定",
    "X51n0822_007:0066a19": "難。初難云。論主若言一切皆是唯識無心外境者",
    "X51n0822_007:0066a20": "且如世人將現量識正緣南山處。其識與山俱在",
    "X51n0822_007:0066a21": "其南。山不離識。可言唯識。忽若將現量識緣北之",
    "X51n0822_007:0066a22": "時。其山定在南且不隨緣者心轉來向北。既若緣",
    "X51n0822_007:0066a23": "北之時緣南山心不生者。明知離識之外有實南",
    "X51n0822_007:0066a24": "山之境。此何成唯識。第二時定難者。若正緣南山",
    "X51n0822_007:0066b01": "時。識現起山亦隨心起即可成唯識義。且如不緣",
    "X51n0822_007:0066b02": "南山時。其緣山心即不生然山且在不隨心滅即",
    "X51n0822_007:0066b03": "是離心有境。何成唯識義此上二難。皆是難現量",
    "X51n0822_007:0066b04": "識亦難比量若約比量心者。即山相分亦於餘處",
    "X51n0822_007:0066b05": "心上現故。第三有情身不定難者。若言一切皆是",
    "X51n0822_007:0066b06": "唯識。且如眾多有情同在一處。於中一半眼有患",
    "X51n0822_007:0066b07": "眩瞖者。或十或五或有見空華。或有見頭髮或有",
    "X51n0822_007:0066b08": "見蒼蠅。或有全不見物者此等皆是病眼人自識",
    "X51n0822_007:0066b09": "變起。所變髮蠅等相分皆不離患眩瞖者之心可",
    "X51n0822_007:0066b10": "是唯識且如一半不患眩瞖者。或十或五。共在一",
    "X51n0822_007:0066b11": "處。所見一般物皆。同境既是一者。明知離心有境",
    "X51n0822_007:0066b12": "何成唯識。第四作用不定難者。於中分出三難。第",
    "X51n0822_007:0066b13": "一難云。復有何因。患眩醫者所見髮蠅等。即無髮",
    "X51n0822_007:0066b14": "蠅等實用餘不患眩瞖者所見髮蠅等物。是實用",
    "X51n0822_007:0066b15": "非無。汝大乘既許皆是唯識者。即須一時有實作",
    "X51n0822_007:0066b16": "用不然。一時無實作用。今既不同。未審何者是其",
    "X51n0822_007:0066b17": "唯識。第二難云。復云何因。有情於夢中所得飲食",
    "X51n0822_007:0066b18": "刀杖毒藥衣服等即無實作用。及至覺時若得便",
    "X51n0822_007:0066b19": "有實用。第三難云。復有何因尋香城等即無實作",
    "X51n0822_007:0066b20": "用。餘甎土城等便有實作用。論主答前四難。引三",
    "X51n0822_007:0066b21": "十唯識論頌云。處時定如夢。身不定如鬼同見膿",
    "X51n0822_007:0066b22": "河等。如夢損有用。若依此頌。答前四難即足。且第",
    "X51n0822_007:0066b23": "一答前處定難者。論生云。汝還許有情於夢中有",
    "X51n0822_007:0066b24": "時見有村園或男或女等物在於一處即定。其有",
    "X51n0822_007:0066c01": "情夢心有時便緣餘處餘處便不見前村園等物。",
    "X51n0822_007:0066c02": "即夢心不定。汝且總許是唯識否經部答云。我宗",
    "X51n0822_007:0066c03": "夢中。雖夢境處定夢心不定然不離有情夢心。皆",
    "X51n0822_007:0066c04": "是唯識論主云。我覺時境色亦復如是雖山處常",
    "X51n0822_007:0066c05": "定其有情能緣心不定然皆不離現心。總是唯識",
    "X51n0822_007:0066c06": "立量云。我宗覺時所見境色是有。決定是唯識為",
    "X51n0822_007:0066c07": "宗。因云。境處定。心不不定故喻如汝宗夢中之境。",
    "X51n0822_007:0066c08": "皆是唯識第二答。前時定難者。論主云。且如有情",
    "X51n0822_007:0066c09": "於夢中所見村園等物。其夢心若緣時。可是唯識。",
    "X51n0822_007:0066c10": "若不緣時。應非唯識。經部答云我夢中之境。若夢",
    "X51n0822_007:0066c11": "心緣時。亦是唯識若夢心有不緣時然不離夢心",
    "X51n0822_007:0066c12": "亦是唯識。論主云我覺時境色亦復如是。我今長",
    "X51n0822_007:0066c13": "時緣南山。山不離心是唯識有時緣山心雖不生",
    "X51n0822_007:0066c14": "然不離現心。亦是唯識頌云。處時定如夢。此一句",
    "X51n0822_007:0066c15": "答前二難第三答身不定難。論主云汝經部還許",
    "X51n0822_007:0066c16": "眾多餓鬼同於一處。於中有三有五業同之者。即",
    "X51n0822_007:0066c17": "同見膿河定。又有三五隨自業力所見不定。即同",
    "X51n0822_007:0066c18": "於一處或有見猛火。或有見糞穢。或有見人把捧",
    "X51n0822_007:0066c19": "攔隔。如是餓鬼。同於一處。一半見境定。一半所見",
    "X51n0822_007:0066c20": "各異。汝總許是餓鬼唯識否答云。雖見有同異。然",
    "X51n0822_007:0066c21": "不離餓鬼自業識所變皆是唯識論主云。我宗唯",
    "X51n0822_007:0066c22": "識亦復如是。雖一類患眩瞖者所見各別。有一類",
    "X51n0822_007:0066c23": "不患眩瞖者所見即同。然不離此二類有情識之",
    "X51n0822_007:0066c24": "所變。皆是唯識。頌云。身不定如鬼。同見膿河等。此",
    "X51n0822_007:0067a01": "兩句頌答此一難寶生論云身不定如鬼者。實是",
    "X51n0822_007:0067a02": "清河無外異境。然諸餓鬼悉皆同見膿滿而流。非",
    "X51n0822_007:0067a03": "唯一覩。然於此處實無片許膿血可得。何事得有",
    "X51n0822_007:0067a04": "溢岸而流。雖無實境決定屬一理定不成。此即應",
    "X51n0822_007:0067a05": "知觀色等心雖無外境。不決定性。於身非有。遮却",
    "X51n0822_007:0067a06": "境無。即彼成立有境之因。有不定過。於無境處。亦",
    "X51n0822_007:0067a07": "有多身共觀不定。如河實無膿流之事。而諸餓鬼",
    "X51n0822_007:0067a08": "不別觀之由其同業。感於此位俱見膿流。慳恡業",
    "X51n0822_007:0067a09": "熟同見此苦。由昔同業各熏自體。此持異熟皆並",
    "X51n0822_007:0067a10": "現前。彼多有情。同見斯事。實無外境為思憶故。凖",
    "X51n0822_007:0067a11": "其道理。仁亦如斯。共同造作。所有熏習成熟之時。",
    "X51n0822_007:0067a12": "便無別相色等相分從識而生。是故定知不由外",
    "X51n0822_007:0067a13": "境。識方得起。豈非許此同一趣生。然非決定彼情",
    "X51n0822_007:0067a14": "同業。由現見有良家賤室貧富等異如是便成見",
    "X51n0822_007:0067a15": "其色等應有差別。同彼異類見成非等。故知斯類",
    "X51n0822_007:0067a16": "與彼不同。彼亦不由外境力故生色等境。然諸餓",
    "X51n0822_007:0067a17": "鬼雖同一趣。見亦差別。由業異相。所見亦然彼或",
    "X51n0822_007:0067a18": "有見大熱鐵圍融煑迸潛。或時見有屎尿橫流。非",
    "X51n0822_007:0067a19": "相似故。雖同人趣薄福之人。金帶現時。見為鐵鎻",
    "X51n0822_007:0067a20": "或見是蛇。是故定知雖在人趣。亦非同見。若如是",
    "X51n0822_007:0067a21": "類。無別見性。由其皆有同類之業。然由彼類有同",
    "X51n0822_007:0067a22": "分業。生同分趣。復有別業各別而見。此一功能。隨",
    "X51n0822_007:0067a23": "其力故。令彼諸人有同異見。復以此義亦答餘言",
    "X51n0822_007:0067a24": "有說別趣有情鬼傍生等應非一處有不別見。由",
    "X51n0822_007:0067b01": "別作業異熟性故。此雖成趣業有差別。同觀之業",
    "X51n0822_007:0067b02": "還有不異。即諸有情自相續中有其別異業種隨",
    "X51n0822_007:0067b03": "故。彼任其緣否得生起第四總答作用不定中三",
    "X51n0822_007:0067b04": "難者。論主云。汝經部等還許有情夢中所得刀杖",
    "X51n0822_007:0067b05": "飲食等無實作用。是唯識否答曰。此是唯識又問",
    "X51n0822_007:0067b06": "只如有情於夢中有時遺失不淨等事即有實作",
    "X51n0822_007:0067b07": "用汝亦許是唯識否。答云此是唯識。論主例答。汝",
    "X51n0822_007:0067b08": "既許夢中有實作用無實作用俱是唯識者。即知",
    "X51n0822_007:0067b09": "我宗患眩瞖及不患者。并夢中現覺。兼假城實城。",
    "X51n0822_007:0067b10": "此三般有實無實作用。亦如汝夢中有實無實作",
    "X51n0822_007:0067b11": "用。皆是唯識。立量云。我宗覺時境色是有法。定是",
    "X51n0822_007:0067b12": "唯識宗因云。有實作用故。如汝夢中境色。不然。汝",
    "X51n0822_007:0067b13": "夢中境色是有法。應非唯識宗。因云。有實無實作",
    "X51n0822_007:0067b14": "用故。如汝覺時境色。或云有瞖無瞖等是有法。有",
    "X51n0822_007:0067b15": "用無用其理亦成宗。因云。許無實境故。如夢中染",
    "X51n0822_007:0067b16": "污等。頌云。如夢損有用。蓋謂此也。三十唯識又有",
    "X51n0822_007:0067b17": "四句頌。以地獄一喻總答四難。文繁不引。",
    "X51n0822_007:0067b18": "何緣世尊說十二處(至)令知外法亦非有故。",
    "X51n0822_007:0067b19": "三聖教相違難。小乘難意云。論主若言一切皆是",
    "X51n0822_007:0067b20": "唯識。無心外實境者。何故世尊於阿含經中說有",
    "X51n0822_007:0067b21": "十二處。若一切皆唯識者。世尊只合說意處法處",
    "X51n0822_007:0067b22": "即不合說。有十色處。今世尊既說有十二處者。明",
    "X51n0822_007:0067b23": "知離却意法處外。別有十色處是心外有。何言一",
    "X51n0822_007:0067b24": "切皆是唯識。論主答中分三。初假答。二正答。三喻",
    "X51n0822_007:0067c01": "答。此中略初假答。只顯正答。喻答初假答者。引三",
    "X51n0822_007:0067c02": "十唯識頌云。識從自種生。似境相而轉。為成內外",
    "X51n0822_007:0067c03": "處。佛說彼為十。言識從自種生者。即五識自證分",
    "X51n0822_007:0067c04": "現行。各從五識自種而生。將五識自種便為五根。",
    "X51n0822_007:0067c05": "言似境相而轉者。即五識自證分從自種生已。而",
    "X51n0822_007:0067c06": "能變似二分現。其所變見分。說名五識。所變相分。",
    "X51n0822_007:0067c07": "似外境現。說名五境。其實根境十處皆不離識。亦",
    "X51n0822_007:0067c08": "是唯識。此是假將五識種子為五根。答經部師。以",
    "X51n0822_007:0067c09": "經部許有種子故。問。設許有種子。豈不執離識有",
    "X51n0822_007:0067c10": "答。彼許種子在前六識中持。亦不離識有。論主云。",
    "X51n0822_007:0067c11": "其所變相分。似外五境。亦不離識有。能變五識種",
    "X51n0822_007:0067c12": "即五根。亦不離識有。雖分內外十處。然皆是唯識",
    "X51n0822_007:0067c13": "言佛說彼為十者。以佛密意為破外道執身為一",
    "X51n0822_007:0067c14": "合相我故。遂於無言之法。強以言分別。說有根塵",
    "X51n0822_007:0067c15": "十處。有大勝利故。唯識頌云。依此教能入。數取趣",
    "X51n0822_007:0067c16": "無我。解云。為若有智者。即依此佛說根塵十處教",
    "X51n0822_007:0067c17": "文。便作觀云。我於無量劫來。為惡慧推求愚痴迷",
    "X51n0822_007:0067c18": "闇。妄執自他身為一合相我。因此生死沉淪。今依",
    "X51n0822_007:0067c19": "教觀自他身但有根塵十處以成其體。於一一處",
    "X51n0822_007:0067c20": "中。都無主宰自在常一等用。何曾有我。因此便能",
    "X51n0822_007:0067c21": "悟入無我之理。成我空觀。此即大乘假將五種子",
    "X51n0822_007:0067c22": "為五根。假答小乘也。小乘又難云。若爾者。且如五",
    "X51n0822_007:0067c23": "塵相分色是五識所變故。可如汝宗是唯識。其本",
    "X51n0822_007:0067c24": "質五境色。未審是何識之唯識。謂五識及第六皆",
    "X51n0822_007:0068a01": "不親緣本質五境。即此本質五境。豈不是離心外",
    "X51n0822_007:0068a02": "有。何成唯識因此問故。便是論主第二正答。云依",
    "X51n0822_007:0068a03": "識所變。非別實有。此依大乘自宗正解。即約己建",
    "X51n0822_007:0068a04": "立第八識了。既論主云五塵本質色。此是第八識",
    "X51n0822_007:0068a05": "之親相分。相分不離第八識。亦是唯識。第三喻答",
    "X51n0822_007:0068a06": "者。即論主舉喻答小乘世尊建立十二處之所以。",
    "X51n0822_007:0068a07": "云如遮斷見。說續有情。但是佛密意破於眾生一",
    "X51n0822_007:0068a08": "合相我。假說有十二處名。令眾生觀十二處法。都",
    "X51n0822_007:0068a09": "無有我。便入我空。次依唯識能觀一切諸法之上",
    "X51n0822_007:0068a10": "皆無實軌持勝性等用。既除法執便成法空。此中",
    "X51n0822_007:0068a11": "答前。隱一答一難不可不知。故備述之。",
    "X51n0822_007:0068a12": "此唯識性豈不亦空(至)由此慈尊說前二頌。",
    "X51n0822_007:0068a13": "四唯識成空難。小乘躡上難云。既言一切諸法皆",
    "X51n0822_007:0068a14": "無實軌持自在勝性等用。成法空觀者。即此唯識",
    "X51n0822_007:0068a15": "之體。豈不亦空。論主答云。唯識體即不空。小乘問",
    "X51n0822_007:0068a16": "如何不空。論主答云。非所執故。我前言空者。但是",
    "X51n0822_007:0068a17": "空其一切法上妄心執有實軌持勝性等用。徧計",
    "X51n0822_007:0068a18": "虗妄之法。此即是空。非空離執唯識之體。即如根",
    "X51n0822_007:0068a19": "本智正證如時。離言絕相。其徧計虗妄一切我法",
    "X51n0822_007:0068a20": "皆不現前。於此位中。唯有本智與理冥合。不分能",
    "X51n0822_007:0068a21": "所。此識體亦空。便無俗諦。俗諦無故真諦亦無。無",
    "X51n0822_007:0068a22": "二諦者。名惡取空。諸佛說為不可治者也。是故諸",
    "X51n0822_007:0068a23": "法有空不空。如前頌說。解釋已明。",
    "X51n0822_007:0068a24": "若諸色處亦識為體(至)及與非色識若無餘亦無。",
    "X51n0822_007:0068b01": "五色相非心難。小乘難意云。若言一切外色皆心",
    "X51n0822_007:0068b02": "為體。由心自證分變似能取。說名見分。變似所取。",
    "X51n0822_007:0068b03": "說為相分者。何故所變色相即顯現。其能變心即",
    "X51n0822_007:0068b04": "不顯現。又若外色以心為體者。何故所變色即一",
    "X51n0822_007:0068b05": "類相續而轉。且如外色山河六地等。即千年萬年",
    "X51n0822_007:0068b06": "一類更無改變。又相續不斷。得多時住。若有情能",
    "X51n0822_007:0068b07": "變心。即有改變不定。又不得多時。今外色既不似",
    "X51n0822_007:0068b08": "內心者。明知離心有外實色。何言一切皆是唯識。",
    "X51n0822_007:0068b09": "論主答云。名言熏習勢力起故。此但由一切有情",
    "X51n0822_007:0068b10": "無始時來。前後遞互。以名言虗妄熏習。作心外堅",
    "X51n0822_007:0068b11": "住相續等解。由此勢力。有此相現。非是真實有心",
    "X51n0822_007:0068b12": "外堅色等。外人又問。既言唯識者。有情何要變似",
    "X51n0822_007:0068b13": "外色而現。論主答云。一切有情。若不變似外色現",
    "X51n0822_007:0068b14": "者。便無染淨之法。且如一切凡夫。由先迷色等諸",
    "X51n0822_007:0068b15": "境。顛倒妄執。由此雜染便生雜染。體即二障。汝外",
    "X51n0822_007:0068b16": "人若不許識變似外色現者。即有情不起顛倒。顛",
    "X51n0822_007:0068b17": "倒妄執即若不起。即雜染煩惱不生。雜染既若不",
    "X51n0822_007:0068b18": "生。淨法因何而有。所以攝論頌云。亂相及亂體。應",
    "X51n0822_007:0068b19": "許為色識。及與非色識。若無餘亦無。言亂相者。即",
    "X51n0822_007:0068b20": "所變色相。言亂體者。即能變心體。應許為色識者。",
    "X51n0822_007:0068b21": "即前所變亂相。及與非色識者。即前變心是體。若",
    "X51n0822_007:0068b22": "無餘亦無者。若無所變似外色境為亂相者。亦無",
    "X51n0822_007:0068b23": "能變之識體。故知須變似外境現。所以諸色皆不",
    "X51n0822_007:0068b24": "離心。總是唯識。",
    "X51n0822_007:0068c01": "色等外境分明現證(至)不可執為是實外色。",
    "X51n0822_007:0068c02": "六現量違宗難。小乘難意云。且如外五塵色境分",
    "X51n0822_007:0068c03": "明五識現證。是現量所得。大小乘皆共極成。何故",
    "X51n0822_007:0068c04": "撥無。言一切唯識。三十唯識論中亦有此難。云諸",
    "X51n0822_007:0068c05": "法由量刊定有無。一切量中現量為勝。若無外境。",
    "X51n0822_007:0068c06": "寧有此覺。我今現證如是境耶。意云。論主若言無",
    "X51n0822_007:0068c07": "外實境者。如何言五識現量取外五塵境。若是比",
    "X51n0822_007:0068c08": "量非量。徧計所起徧計所執。強思計度搆畫所生",
    "X51n0822_007:0068c09": "相分。不離於心。可成唯識。今五識既現量得外實",
    "X51n0822_007:0068c10": "五塵境者。何故亦言皆是唯識。論主答云。且如現",
    "X51n0822_007:0068c11": "量五識緣五塵境時。得法自性。不帶名言。無籌度",
    "X51n0822_007:0068c12": "心。不生分別。不執為外。但是後念分別意識妄生",
    "X51n0822_007:0068c13": "分別。便執為外。言有實境。問。且小乘許現量心中",
    "X51n0822_007:0068c14": "不執為外否。答許。問。與大乘何別。答。唯識鏡云。若",
    "X51n0822_007:0068c15": "是大乘。即五識及同時意識皆現量。不執為外。若",
    "X51n0822_007:0068c16": "小乘宗。即唯是五識不執為外。論主云。汝小乘既",
    "X51n0822_007:0068c17": "許五識緣境是現量不執為外者。明知現量心中",
    "X51n0822_007:0068c18": "皆無外境。是唯識義。外人又問云。其五識所緣現",
    "X51n0822_007:0068c19": "量五塵境為實為假。答。是實。難云。若爾者。即是離",
    "X51n0822_007:0068c20": "心外有實五塵境。何言唯識。論主答云。五識緣五",
    "X51n0822_007:0068c21": "塵境時。雖即是實。但是五識之所變自識相分。不",
    "X51n0822_007:0068c22": "離五識。皆成唯識。緣五識各有四分。其五塵境是",
    "X51n0822_007:0068c23": "五識之親相分。由五識自證分變似色等相分境",
    "X51n0822_007:0068c24": "現。其相分又不離見分。皆是唯識。若後分別意識",
    "X51n0822_007:0069a01": "起時。妄執心外有其實境。此即是無。不稱境體而",
    "X51n0822_007:0069a02": "知故。問。且如五識中瞋等煩惱起時。不稱本質。何",
    "X51n0822_007:0069a03": "言唯是現量。答。雖不稱本質。然稱相分。亦是現量。",
    "X51n0822_007:0069a04": "由心無執故。其第六意識相應瞋若與執俱時。相",
    "X51n0822_007:0069a05": "分本質皆不稱。若不與執俱起時。即同五識。問。何",
    "X51n0822_007:0069a06": "故五識無執。答。由不通比非二量。故無執。故知五",
    "X51n0822_007:0069a07": "識現量緣境不執為外。皆是唯識。又色等境相分",
    "X51n0822_007:0069a08": "非本質。故曰非色。相分似本質。故曰似色。內色非",
    "X51n0822_007:0069a09": "外色。故曰非外。內色如外現。故曰似外。如夢中境",
    "X51n0822_007:0069a10": "皆唯識變。云何執為心外實色哉。",
    "X51n0822_007:0069a11": "若覺時色皆如夢境(至)由斯未了色境唯識。",
    "X51n0822_007:0069a12": "七夢覺相違難。小乘躡上難云。若覺時境亦如夢",
    "X51n0822_007:0069a13": "境不離識者。何緣夢境人人皆知唯心所變。覺時",
    "X51n0822_007:0069a14": "之境不知唯識耶。論主答云。如夢未覺。不自知其",
    "X51n0822_007:0069a15": "夢也。要至覺時。乃知唯心耳。應知覺時之境。何殊",
    "X51n0822_007:0069a16": "夢中。而人不知唯心。執為實有者。亦大夢之未醒",
    "X51n0822_007:0069a17": "也。至真覺位。乃能知耳。何以知之。以如來說為生",
    "X51n0822_007:0069a18": "死長夜而知之也。即第七是生死長夜根本。能令",
    "X51n0822_007:0069a19": "起惑造業。三界輪迴故。所以唯識樞要問云。若諸",
    "X51n0822_007:0069a20": "識生似我法時。為皆由我法分別熏習之力。為亦",
    "X51n0822_007:0069a21": "不由。若皆由者。八識五識無二分別。生果時應不",
    "X51n0822_007:0069a22": "似二。若不由者。此中何故但說我法熏習為因。答。",
    "X51n0822_007:0069a23": "二解俱得。其皆由解者。一切有漏與第六二分別",
    "X51n0822_007:0069a24": "俱故。或第六識二分別引故。後生果時皆似我法。",
    "X51n0822_007:0069b01": "其不由解者。此說第六根本兼緣一切為因緣發",
    "X51n0822_007:0069b02": "諸識令熏習故。後生果時。似我法相起。或非外似",
    "X51n0822_007:0069b03": "外。六七計為似外起故。如夢者夢娑剌拏王。其王",
    "X51n0822_007:0069b04": "容貌端正。後從迦旃延出家。往阿槃地國山中脩",
    "X51n0822_007:0069b05": "道。阿槃地王。將宮人入山遊戲。宮人見王形貌端",
    "X51n0822_007:0069b06": "正。圍繞看之。阿槃地王瞋怒。鞭之幾死。至夜方甦。",
    "X51n0822_007:0069b07": "語迦旃延曰。我從師乞蹔還本國。舉軍破彼阿槃",
    "X51n0822_007:0069b08": "地國。殺其王已。從師修道。迦旃延從請。語曰。汝若",
    "X51n0822_007:0069b09": "欲去。且停一宿。迦旃延安置好處令眠。欲令感夢。",
    "X51n0822_007:0069b10": "夢見舉軍征阿槃地國。自軍破敗。身被他獲。堅縛",
    "X51n0822_007:0069b11": "手足。赤華插頂。嚴鼓欲殺。王大恐怖。呌喚失聲。迦",
    "X51n0822_007:0069b12": "旃延喚之令寤語之曰。汝若征彼。必當破敗。如夢",
    "X51n0822_007:0069b13": "所見。王曰。願師為除毒意。迦旃延為說一切諸法。",
    "X51n0822_007:0069b14": "譬如國土。假名無實。離舍屋等。無別國土。乃至廣",
    "X51n0822_007:0069b15": "說種種因緣。至一極微。亦非實事。無此無彼。無怨",
    "X51n0822_007:0069b16": "無親。王聞法已。得預流果。後漸獲得阿羅漢果。故",
    "X51n0822_007:0069b17": "知萬法唯識。夢覺一如。寤中所見。即明了意識。夢",
    "X51n0822_007:0069b18": "中所見。即夢中意識。分別之意既同。差別之境何",
    "X51n0822_007:0069b19": "異。迷悟若此。曷疑慮焉。昏覺如斯。可洞達矣。",
    "X51n0822_007:0069b20": "外色實無可非內識境(至)如緣他心色等亦爾。",
    "X51n0822_007:0069b21": "八外取他心難。若論主言。外色實無是內識之境",
    "X51n0822_007:0069b22": "者。即可然。且如他人心是實有。豈非自心所緣耶。",
    "X51n0822_007:0069b23": "意云。且如此人心。若親緣得他人心著。即離此人",
    "X51n0822_007:0069b24": "心別有心為境。若此人心緣他人心不著者。即有",
    "X51n0822_007:0069c01": "境而不緣。若緣著。即乖唯識義。若緣不著者。即何",
    "X51n0822_007:0069c02": "成他心智耶。論主答云。誰說他人心非此人境。若",
    "X51n0822_007:0069c03": "此人親緣他人心即不得。若託他人心為質。自變",
    "X51n0822_007:0069c04": "相分緣。亦有他心智。但變相分緣時。即不得他人",
    "X51n0822_007:0069c05": "本質。但由他人影像相自心上現。名了他心。即知",
    "X51n0822_007:0069c06": "他心相分不離自心。亦是唯識。意云。此人心緣他",
    "X51n0822_007:0069c07": "人心時。變起相分。當情相分無實作用。非如手等",
    "X51n0822_007:0069c08": "執物。亦非如日舒光親照其境。緣他人心時。但如",
    "X51n0822_007:0069c09": "鏡中影。似外質現鏡中像。亦無實作用。緣他人心",
    "X51n0822_007:0069c10": "時。亦復如是。非無緣他人心體。故名了他心。非親",
    "X51n0822_007:0069c11": "能了。親所了者。謂自所變。又古德問。他心智者。謂",
    "X51n0822_007:0069c12": "既有他人心為自心之所知。即是離自心外有他",
    "X51n0822_007:0069c13": "人心為自心之境。何得言無境唯有識耶。答。謂緣",
    "X51n0822_007:0069c14": "他身浮塵根相分色亦不親得但託為質。如自身",
    "X51n0822_007:0069c15": "眼識緣第八識所變器世間色時。亦但託為質。亦",
    "X51n0822_007:0069c16": "不親得。其耳等四識緣本識所變聲等亦爾。以本",
    "X51n0822_007:0069c17": "質是第八識變。今望五識。故名影識。如五識等緣",
    "X51n0822_007:0069c18": "本識所變本質境。亦不親得。雖亦得緣。只成疎所",
    "X51n0822_007:0069c19": "緣緣也。",
    "X51n0822_007:0069c20": "既有異境何名唯識(至)故定應信一切唯識。",
    "X51n0822_007:0069c21": "九異境非識難。小乘躡上難云。既言此人緣他人",
    "X51n0822_007:0069c22": "心時。託他人心為質自變相分緣者。即相分不離",
    "X51n0822_007:0069c23": "此人心。是唯識。若他人心本質緣不著者。即離此",
    "X51n0822_007:0069c24": "人心外有他人心。何成唯識耶。意謂唯識之義。但",
    "X51n0822_007:0070a01": "離心之外。更無一物。方名唯識。既他人心異此人",
    "X51n0822_007:0070a02": "心為境。何成唯識。又他人境亦異此境。即離此人",
    "X51n0822_007:0070a03": "心外有異境。何成唯識。論主責曰。奇哉固執。處處",
    "X51n0822_007:0070a04": "生疑。豈唯識之教。但說一人之識耶。小乘問云。既",
    "X51n0822_007:0070a05": "不說一人之識者。如何論主答中。先斥失六法界",
    "X51n0822_007:0070a06": "凡。四法界聖。佛法界尊。三乘界卑。菩薩為因。佛界",
    "X51n0822_007:0070a07": "為果。佛為九說。九從佛求。謂諸有情。各有識故。此",
    "X51n0822_007:0070a08": "事方成。若但說一人之識者。即豈有凡聖尊卑因",
    "X51n0822_007:0070a09": "果等別。若無佛者眾生何求。若無凡夫。佛為誰說",
    "X51n0822_007:0070a10": "法乎。應知我唯識言。有深旨趣。言識之一字者。非",
    "X51n0822_007:0070a11": "是一人之識。乃總顯一切有情各各皆有八識。各",
    "X51n0822_007:0070a12": "有五十一心所。各有所變見相二分。各有分位差",
    "X51n0822_007:0070a13": "別。二十四種不相應行。各有空理所顯六種真如",
    "X51n0822_007:0070a14": "無為。何觸執一人之識乎。各有八識者。識自性故。",
    "X51n0822_007:0070a15": "八識心王最為勝。故先明之。各有心所者。識相應",
    "X51n0822_007:0070a16": "故。望前心王。先勝後劣。故次明之。各有相見者。二",
    "X51n0822_007:0070a17": "所變故。此二不能自起。要藉前二王所變現。先能",
    "X51n0822_007:0070a18": "後所。故次明之。各有不相應者。識分位故。二十四",
    "X51n0822_007:0070a19": "法不能自起。藉前三位差別假立。先實後假。故次",
    "X51n0822_007:0070a20": "明之。各有無為者。識實性故。前四有為。此即無為。",
    "X51n0822_007:0070a21": "先有後無。故次明之。如是諸法。皆不離識。故總立",
    "X51n0822_007:0070a22": "識名。何顯八識。即是識之自體故。何顯六位心所。",
    "X51n0822_007:0070a23": "是識之相應故。何顯見相二分。是識之所變故。何",
    "X51n0822_007:0070a24": "顯分位差別。是識之分位故。何顯真如。是識之實",
    "X51n0822_007:0070b01": "性故。如是上來五位諸法。皆不離識。總立識名。唯",
    "X51n0822_007:0070b02": "之一字。但遮徧計執。不遮依他起。若如是知。名為",
    "X51n0822_007:0070b03": "正知。善備資糧速入法空。證無上覺普度有情。豈",
    "X51n0822_007:0070b04": "惡取空者能成是事哉。以前皆破有心外法。成唯",
    "X51n0822_007:0070b05": "識義故。故此但遮空見也。第一頌釋心外有法難",
    "X51n0822_007:0070b06": "竟。",
    "X51n0822_007:0070b07": "若唯有識都無外緣由何而生種種分別。",
    "X51n0822_007:0070b08": "此第二頌。釋種種分別難。分三。一牒義標問。小乘",
    "X51n0822_007:0070b09": "又總申一難云。若唯識無外境者。何由而得種種",
    "X51n0822_007:0070b10": "心生。既若無境牽生心。即妄心何由而起。未有無",
    "X51n0822_007:0070b11": "心境。曾無無境心。",
    "X51n0822_007:0070b12": "頌曰由一切種識(至)以展轉力故彼彼分別生。",
    "X51n0822_007:0070b13": "二舉頌總答。即天親第十八頌。一切種識者。即是",
    "X51n0822_007:0070b14": "第八識。此識能持一切有為之法種故。即一切種",
    "X51n0822_007:0070b15": "子各能自生果差別功能。名一切種識。功能有二。",
    "X51n0822_007:0070b16": "一現行名功能。即似糓麥等種能生芽功能是。二",
    "X51n0822_007:0070b17": "第八識中種子名功能。有能生現行功能故。今言",
    "X51n0822_007:0070b18": "一切種識者。但取本識中種子功能。能生一切有",
    "X51n0822_007:0070b19": "為色心等法。即色為所緣。心便是能緣。即色是境",
    "X51n0822_007:0070b20": "不離心。是唯識。即此心境但從本識中生起。何要",
    "X51n0822_007:0070b21": "外境方生。如是如是變者。如是八識從種生。即是",
    "X51n0822_007:0070b22": "八識自證分轉變起見相二分。相分不離見分。是",
    "X51n0822_007:0070b23": "唯識。以展轉力故者。即餘緣是展轉力。以心法四",
    "X51n0822_007:0070b24": "緣生。色法二緣起。彼彼分別生者。即由彼見相二",
    "X51n0822_007:0070c01": "分上妄執外有實我法等分別而生。故知但由本",
    "X51n0822_007:0070c02": "識中種而生諸識。不假外妄境而亦得生。故知一",
    "X51n0822_007:0070c03": "切皆是唯識。",
    "X51n0822_007:0070c04": "論曰一切種識謂本識中(至)淨種現行為緣生故。",
    "X51n0822_007:0070c05": "三解釋頌意分三。一正釋頌意。謂一切種名。顯根",
    "X51n0822_007:0070c06": "本識能生自果功能差別。功能即種子。差別即一",
    "X51n0822_007:0070c07": "切。何謂自果。謂等流異熟士用增上。除離繫者。非",
    "X51n0822_007:0070c08": "種生故。五果名義。詳第八卷。彼離繫果。乃道所證",
    "X51n0822_007:0070c09": "故。不從種生。要起現行真無漏道斷結得故。此現",
    "X51n0822_007:0070c10": "起道。雖非種生。望於彼果。有展轉義。然非此中正",
    "X51n0822_007:0070c11": "意所說。此說能生分別種故。彼是無漏清淨種故。",
    "X51n0822_007:0070c12": "分別即一切有為色心等法。問。若爾。只當言一切",
    "X51n0822_007:0070c13": "種。如何言一切種識耶。答去。雖此種子有能生之",
    "X51n0822_007:0070c14": "功。而種無體。以識為體。故立識名。此種即是本識",
    "X51n0822_007:0070c15": "相分。即以所依而為自體。種離本識。無別性故。種",
    "X51n0822_007:0070c16": "識二字。簡非種識。即前七轉識。是識非種。外種子",
    "X51n0822_007:0070c17": "是種非識。是所簡已。又種識言。顯是識中所持之",
    "X51n0822_007:0070c18": "種。不顯此種能持之識。後因緣中。義當廣說。次釋",
    "X51n0822_007:0070c19": "次句。此識中種。餘緣助故。即便如是轉生成熟。餘",
    "X51n0822_007:0070c20": "緣即展轉力。顯變種多。重言如是。此攝名言我執",
    "X51n0822_007:0070c21": "有支共不共等識種盡故。三習氣中。有共相種。不",
    "X51n0822_007:0070c22": "共相種。於識中種。方得盡故。次第三句展轉力者。",
    "X51n0822_007:0070c23": "即八種現行識。及各識相應心所。所變相見二分",
    "X51n0822_007:0070c24": "等。互相助力。故曰展轉。大第四句即現行八識等",
    "X51n0822_007:0071a01": "總名分別。何以故。虗妄分別為自性故。分別之類。",
    "X51n0822_007:0071a02": "不一而足。故言彼彼也。此頌之意。即釋外難。以雖",
    "X51n0822_007:0071a03": "無外緣。而本識中有一切種轉變差別。及現識等",
    "X51n0822_007:0071a04": "展轉分別而亦得生。何假心外妄境。方能生諸分",
    "X51n0822_007:0071a05": "別耶。此言染法也。應知淨法之起。亦非外緣。亦由",
    "X51n0822_007:0071a06": "淨種。及淨現行。展轉生故。",
    "X51n0822_007:0071a07": "所說種現緣生分別云何應知此緣生相緣且有四。",
    "X51n0822_007:0071a08": "二別釋緣義分五。一明四緣。首二句。問也。緣且有",
    "X51n0822_007:0071a09": "四。答也。四緣皆是展轉力上說。但種子一法。是親",
    "X51n0822_007:0071a10": "因上說。",
    "X51n0822_007:0071a11": "一因緣謂有為法(至)展轉相望為因緣故。",
    "X51n0822_007:0071a12": "一因緣。謂有為法親辦自果。有為法。簡無為。若一",
    "X51n0822_007:0071a13": "切煩惱種。彼加行智折伏已。永無生現行用。雖種",
    "X51n0822_007:0071a14": "子是因緣法。以不能生現行故。不得名因緣親辦",
    "X51n0822_007:0071a15": "自果。簡非親辦。如將心種望色現。即非親辦自果",
    "X51n0822_007:0071a16": "不名因緣。若心種生心現。色種生色現等。即是親",
    "X51n0822_007:0071a17": "辦自果。即是因緣。此雙通新本二類種子故。一種",
    "X51n0822_007:0071a18": "子者。謂本識中所藏三性三界九地等功能差別。",
    "X51n0822_007:0071a19": "能引次後自類功能。所謂種引種也。及起同時自",
    "X51n0822_007:0071a20": "類現果。所謂種生現也。此種子望彼所引所生之",
    "X51n0822_007:0071a21": "果。是因緣性。二現行者。謂七轉識心王心所。相見",
    "X51n0822_007:0071a22": "二分。性界地等。除佛果善劣無記外。餘皆能熏第",
    "X51n0822_007:0071a23": "八本識。生自類種。所謂現熏種也。此七現行能熏",
    "X51n0822_007:0071a24": "之識。望所熏第八中種子。是因緣性。下料簡。問。何",
    "X51n0822_007:0071b01": "故前七轉識及彼相應等。只熏第八。不熏第八心",
    "X51n0822_007:0071b02": "所。答。以第八心所。非所熏故。問。相見性等。何名能",
    "X51n0822_007:0071b03": "熏。答。非簡所依獨能熏故。問。何以除佛果善。及劣",
    "X51n0822_007:0071b04": "無記。皆非能熏。答。以佛果極圓滿。而無記極微劣",
    "X51n0822_007:0071b05": "故。不熏成種。問。何故同類現生現是等流。而非因",
    "X51n0822_007:0071b06": "緣。答。以後現非前現生。乃自種生故。宗鏡問云。種",
    "X51n0822_007:0071b07": "引種。何名親因緣。答。前念已滅。後念已生。即前念",
    "X51n0822_007:0071b08": "體。親引後念。故名親因緣。問。現引現。亦是前念親",
    "X51n0822_007:0071b09": "引後念。何以說為等流。答。已有種子故。謂前念種",
    "X51n0822_007:0071b10": "子生前念現行。其前念種子。流至後來還生第二",
    "X51n0822_007:0071b11": "念現行。故知後念現行。不是前念親生故。問。何故",
    "X51n0822_007:0071b12": "異類現生現。是增上緣。亦非因緣。答。不親生故。言",
    "X51n0822_007:0071b13": "異類者。如色現望心現。心現望色現等。然有處說",
    "X51n0822_007:0071b14": "為因緣者。應知俱是方便假說。有處唯說種生種",
    "X51n0822_007:0071b15": "是因緣。而不及種生現。現生種者。從顯勝說。非盡",
    "X51n0822_007:0071b16": "理之談。何以故。聖說轉識。與阿賴耶。展轉相望。互",
    "X51n0822_007:0071b17": "為因緣。如炷生燄。如燄無燒。故因緣性。定是種現",
    "X51n0822_007:0071b18": "相生。豈可執為唯種非現。",
    "X51n0822_007:0071b19": "二等無間緣謂八現識(至)此二於境明昧異故。",
    "X51n0822_007:0071b20": "二等無間緣。謂八現識。及彼心所者。出緣體。唯見",
    "X51n0822_007:0071b21": "自證。此是緣體總名現識。簡色。不相應。種子無為",
    "X51n0822_007:0071b22": "非此緣性。論說等無間緣。唯望一切心心所說。以",
    "X51n0822_007:0071b23": "前生開導所攝受故。開者避義。與彼處義。導者招",
    "X51n0822_007:0071b24": "引義。即前往避其處招引後法令生。前聚於後者。",
    "X51n0822_007:0071c01": "簡俱時。及後為前緣義。非開導故。自類者顯非他",
    "X51n0822_007:0071c02": "識為緣。無間者顯雖前無間為後緣。非中間隔。要",
    "X51n0822_007:0071c03": "無間者。等者。謂能引所引力用齊等。謂一引一聚。",
    "X51n0822_007:0071c04": "一聚詶一。一聚引一。一詶一聚。一聚引一聚。一聚",
    "X51n0822_007:0071c05": "詶一聚。一引一法。一法詶一。類有不等。力皆齊等",
    "X51n0822_007:0071c06": "故。等而開導者顯緣義。令彼定生。即顯後果雖經",
    "X51n0822_007:0071c07": "久遠。如經八萬劫前眼識。望後亦為此緣。以彼後",
    "X51n0822_007:0071c08": "果當定生故。即簡入無餘依最後心。無果定生。故",
    "X51n0822_007:0071c09": "非此緣。雖有開義。無導引力故。俱舍云。除阿羅漢",
    "X51n0822_007:0071c10": "臨涅槃時。最後心心所法。諸餘已生心心所法。是",
    "X51n0822_007:0071c11": "等無間緣。問。八識生時何用此緣。答。自己一識前",
    "X51n0822_007:0071c12": "念不滅。後念不生。故以前念自體占自路故。故識",
    "X51n0822_007:0071c13": "生時須用此緣。問。八種現識多同類種俱時而轉。",
    "X51n0822_007:0071c14": "何故彼識非此識等無間緣。答。以彼此不相應故",
    "X51n0822_007:0071c15": "非此緣攝。由斯義故。雖八識俱轉。互不相應。不能",
    "X51n0822_007:0071c16": "展轉互作此緣。應有問云。心與心所。既非自類。如",
    "X51n0822_007:0071c17": "八種識。恒時俱轉。體用各殊。如何俱起。望後並得",
    "X51n0822_007:0071c18": "互為緣義。故此釋云。心與心所。雖恒相轉。而互相",
    "X51n0822_007:0071c19": "應。如眾燈明和合似一。和合似一者。同一所緣。及",
    "X51n0822_007:0071c20": "同一依。同一時轉。同一性攝。不可離別。令其殊異。",
    "X51n0822_007:0071c21": "一開導時。餘亦開道。故展轉作等無間緣。不同八",
    "X51n0822_007:0071c22": "識行相所緣及依各不等故。非互為緣。又但除却",
    "X51n0822_007:0071c23": "入無餘依者外。餘一切心心所皆是等無間緣。以",
    "X51n0822_007:0071c24": "力用齊等。無自類間隔故。問。既八識皆有此緣。入",
    "X51n0822_007:0072a01": "無餘心。亦應有此。何故定無。答言。入無餘心。最極",
    "X51n0822_007:0072a02": "微劣者。言思路絕故微。不能生果故劣。既無開導",
    "X51n0822_007:0072a03": "之用。又無當起之法。故非此緣也。云何知然。此問",
    "X51n0822_007:0072a04": "互作等無間緣。非問無餘心。論有成說。即瑜伽論",
    "X51n0822_007:0072a05": "若前識等滅時無間。彼後識等決定生起。即說此",
    "X51n0822_007:0072a06": "前是彼後識等無間緣。今依此義。若無餘心。無如",
    "X51n0822_007:0072a07": "是義。故非此緣。即依下。歷明八種識。各具等無間",
    "X51n0822_007:0072a08": "業義。初第八識阿陀那識等無間緣。三界九地。皆",
    "X51n0822_007:0072a09": "容互作。何以故。下上死生相開等故。謂下生上者。",
    "X51n0822_007:0072a10": "下地死時心。即作上地生時心等無間緣。上生下",
    "X51n0822_007:0072a11": "者。亦然。故云等也。有漏心滅時。與當生無漏心作",
    "X51n0822_007:0072a12": "等無間緣。無漏不與有漏為緣。謂第八無漏時心",
    "X51n0822_007:0072a13": "品。轉成大圓鏡智。盡未來際。永無間斷。豈有常生",
    "X51n0822_007:0072a14": "有漏心理。善與無記相望亦然。謂有漏無記心滅",
    "X51n0822_007:0072a15": "定生無漏善心。無漏善心滅時。定不生有漏無記。",
    "X51n0822_007:0072a16": "以第八有漏無覆無記。無漏唯是善性攝故。此依",
    "X51n0822_007:0072a17": "何界引生無漏。問也。或從色界。或欲界後。總答也。",
    "X51n0822_007:0072a18": "謂諸異生下。別釋也。初釋色界引生。二乘下。釋欲",
    "X51n0822_007:0072a19": "界引生。有義下。釋色界。聲聞亦有引生者。次第七",
    "X51n0822_007:0072a20": "識。第七末那。三界九地並有此。第七轉識下。明第",
    "X51n0822_007:0072a21": "七識等無間緣。以隨第八生於何處。即繫第八執",
    "X51n0822_007:0072a22": "為我故。上下死生。互相開導。皆如第八。有漏無漏",
    "X51n0822_007:0072a23": "亦有此緣。容互相生。以此末那是因中轉智。不同",
    "X51n0822_007:0072a24": "第八唯在果上。故十地位中有漏無漏皆得相引。",
    "X51n0822_007:0072b01": "謂此二識。有三品轉智。初地下品轉。八地中品轉。",
    "X51n0822_007:0072b02": "等覺上品轉。下品初轉。未純無漏。故與有漏得互",
    "X51n0822_007:0072b03": "相引。前五第八。唯上品轉。故得無漏時。不生有漏",
    "X51n0822_007:0072b04": "也。五卷云。滅定既是聖道等流。極寂靜故。此染汙",
    "X51n0822_007:0072b05": "意。定亦非有。由未永斷此種子故。從滅盡定聖道",
    "X51n0822_007:0072b06": "起已。此復現行。乃至未滅。此即無漏引生有漏也。",
    "X51n0822_007:0072b07": "有漏唯是有覆無記。無漏唯善。故曰善與無記相",
    "X51n0822_007:0072b08": "望亦然。於無記中。生空智起。名為不染。智不起時",
    "X51n0822_007:0072b09": "亦名為染。前位亦為後位引故。故曰染與不染亦",
    "X51n0822_007:0072b10": "相開導。此漏無漏互相引生。唯下二界地上菩薩。",
    "X51n0822_007:0072b11": "不生無色界故。次第六識界地漏等。各容互作。以",
    "X51n0822_007:0072b12": "彼亦是因中轉智。故澗生位。得互相引。初起無漏。",
    "X51n0822_007:0072b13": "唯色界後。不於欲界。以四加行善唯色界有故。次",
    "X51n0822_007:0072b14": "第五識等無間緣。各分界地。眼耳身三識。欲界五",
    "X51n0822_007:0072b15": "趣雜居地。色界離生喜樂地。鼻舌二識。唯是欲界",
    "X51n0822_007:0072b16": "五趣雜居地。以色界初禪無段食。無鼻舌二識故。",
    "X51n0822_007:0072b17": "從二禪已上乃至無色界以來。無前五識故。只說",
    "X51n0822_007:0072b18": "下二界互緣。善等相望應知亦爾者。以前五識通",
    "X51n0822_007:0072b19": "三性故。善望不善無記。與不善無記望善等。亦容",
    "X51n0822_007:0072b20": "互作等無間緣也。一師言。漏與無漏。容互引生。未",
    "X51n0822_007:0072b21": "成佛時。容互起故。此解因中轉成無漏。如六七識",
    "X51n0822_007:0072b22": "於後互起。一師言。有漏容與無漏為緣。無漏定無",
    "X51n0822_007:0072b23": "生有漏者。所以者何。無漏五識。非佛無故。謂前五",
    "X51n0822_007:0072b24": "識。果中方得轉智故。除佛已外。無有無漏五識。彼",
    "X51n0822_007:0072c01": "五色根。定有漏故。是異熟識相分攝故。異熟識有",
    "X51n0822_007:0072c02": "漏。故五根有漏。五色根有漏。故五識有漏。以前五",
    "X51n0822_007:0072c03": "根是第八親相分。第八因中持有漏種。不成無漏。",
    "X51n0822_007:0072c04": "能變第八既是有漏。則所變五根亦有漏。五根是",
    "X51n0822_007:0072c05": "所依尚有漏。能依五識亦成有漏也。不共。即不共",
    "X51n0822_007:0072c06": "眼等根。必俱。是俱有依。同境。即同境依。雖曰根能",
    "X51n0822_007:0072c07": "發識。而有漏根發無漏識。理不相應。無漏境明。有",
    "X51n0822_007:0072c08": "漏境昧。所謂此二。此皆歷明因中無無漏五識義。",
    "X51n0822_007:0072c09": "以見無漏不作有漏等無間緣也。雜集論云。等無",
    "X51n0822_007:0072c10": "間緣者。謂中無間隔等無間故。同分異分心心所",
    "X51n0822_007:0072c11": "生等無間故。是等無間緣義。中無間隔等無間者。",
    "X51n0822_007:0072c12": "不必剎那中無間隔。雖隔剎耶。但於中間無異心",
    "X51n0822_007:0072c13": "隔。亦名中無間隔。若不爾。入無心定心。望出定心",
    "X51n0822_007:0072c14": "應非等無間緣。然是彼緣。是故於一相續中。前心",
    "X51n0822_007:0072c15": "望後心。中間無餘心隔故。是等無間緣。如心望心。",
    "X51n0822_007:0072c16": "當知心所亦爾。同分異分心心所生等無間者。謂",
    "X51n0822_007:0072c17": "善心心所。望同分善異分不善無記無間生心心",
    "X51n0822_007:0072c18": "所。為等無間緣。如是不善無記心心所。望同分異",
    "X51n0822_007:0072c19": "分無間生心心所亦爾。又欲界心心所。望欲色無",
    "X51n0822_007:0072c20": "色界及無漏無間生心心所。為等無間緣。如是色",
    "X51n0822_007:0072c21": "界等心心所各各別望色界等及欲界等。無間生",
    "X51n0822_007:0072c22": "心心所。如其所應盡當知。問。為一切心無間一切",
    "X51n0822_007:0072c23": "心生耶。為有各別決定耶。合有。今於此中若廣別",
    "X51n0822_007:0072c24": "說。如是心無間。如是心生者。便生無量言論。是故",
    "X51n0822_007:0073a01": "唯應略總建立心生起相。謂諸心生起。由十種力。",
    "X51n0822_007:0073a02": "一由串習力。二由樂欲力。三由方便力。四由等至",
    "X51n0822_007:0073a03": "力。五由引發力。六由因力。七由境界力。八由憶念",
    "X51n0822_007:0073a04": "力。九由作意力。十由相續力。串習力者。復有三種。",
    "X51n0822_007:0073a05": "謂下中上品。若於諸定入住出相未了達故。是下",
    "X51n0822_007:0073a06": "品。雖已了逹。未善串習故。是中品。既了達矣。復善",
    "X51n0822_007:0073a07": "習故。是上品。若有下品串習力者。於諸靜慮諸無",
    "X51n0822_007:0073a08": "色定。唯能次第入。若有中品串習力者。亦能超越",
    "X51n0822_007:0073a09": "入。唯能方便超越一間。若有上品串習力者。隨其",
    "X51n0822_007:0073a10": "所欲。或超一切。若順若逆入諸等至。樂欲力者。謂",
    "X51n0822_007:0073a11": "已得第二靜慮者。入初靜慮已。若欲以第二靜慮",
    "X51n0822_007:0073a12": "地心出。或欲以欲界善及無覆無記心出。即能現",
    "X51n0822_007:0073a13": "前而出於定。如是廣說餘一切地。如理當知。方便",
    "X51n0822_007:0073a14": "力者。謂初脩行者。唯欲界善心無間。色界心生。未",
    "X51n0822_007:0073a15": "至定善心無間。初根本靜慮心生。初根本靜慮善",
    "X51n0822_007:0073a16": "心無間。第二靜慮地心生。如是廣說。乃至有頂皆",
    "X51n0822_007:0073a17": "如理知。等至力者。謂已入清淨三摩鉢底。或時還",
    "X51n0822_007:0073a18": "生清淨等至。或時生染引發力者。謂從三摩地起",
    "X51n0822_007:0073a19": "乃至現行定地心。與不定剎那心間雜隨轉。乃至",
    "X51n0822_007:0073a20": "由彼相違煩惱現行故。即便退失。此相違煩惱相",
    "X51n0822_007:0073a21": "應心。復由因等四力。方得現行。因力者。謂先以積",
    "X51n0822_007:0073a22": "習能退障故。決定應退。境界力者。謂淨相勢力增",
    "X51n0822_007:0073a23": "上境界現前故。能隨順生貪等煩惱。憶念力者。謂",
    "X51n0822_007:0073a24": "憶念分別過去境界而生戲論。作意力者。謂由觀",
    "X51n0822_007:0073b01": "察作意思惟種種淨妙相貌。相續力者。有九種命",
    "X51n0822_007:0073b02": "終心。與自體愛相應。於三界中。各令欲色無色界",
    "X51n0822_007:0073b03": "生相續。謂從欲界沒還生欲界者。即以欲界自體",
    "X51n0822_007:0073b04": "愛相應命終心結生相續。若生色無色界者。即以",
    "X51n0822_007:0073b05": "色無色界自體愛相應命終心結生相續。如是從",
    "X51n0822_007:0073b06": "色無色界沒。若即生彼。若生餘處。有六種心。如其",
    "X51n0822_007:0073b07": "所應盡當知。又此自體愛。唯是俱生。不了所緣境",
    "X51n0822_007:0073b08": "有覆無記性攝。而能分別我自體生差別境界。由",
    "X51n0822_007:0073b09": "此勢力諸異生輩令無間中有相續。未離欲聖者。",
    "X51n0822_007:0073b10": "亦爾。臨命終時。乃至未至不明了想位。其中能起",
    "X51n0822_007:0073b11": "此愛現行。然能了別。以對治力之所攝伏。已離欲",
    "X51n0822_007:0073b12": "聖者。對治力強故。雖未永斷。然此愛不復現行。彼",
    "X51n0822_007:0073b13": "由隨眠勢力。令生相續。中有初相續剎那。唯無覆",
    "X51n0822_007:0073b14": "無記。以是異熟攝故。從此已後。或善。或不善。或無",
    "X51n0822_007:0073b15": "記。隨其所應。除彼沒心。以中有沒心。常是染污。猶",
    "X51n0822_007:0073b16": "如死有。生有相續心剎那亦惟無覆無記。若諸菩",
    "X51n0822_007:0073b17": "薩願力受生者。命終等心。當知一切一向是善。",
    "X51n0822_007:0073b18": "三所緣緣謂若有法(至)緣過未等無外質故。",
    "X51n0822_007:0073b19": "三所緣緣。謂若有法者。謂非徧計所執。所執無體。",
    "X51n0822_007:0073b20": "不能發生能緣之識。故非是緣。緣者必是依他。今",
    "X51n0822_007:0073b21": "此必是有體本質法名緣。是帶己相者。即相分。名",
    "X51n0822_007:0073b22": "所緣相。相質合說。名所緣緣。帶字屬心。己字屬本",
    "X51n0822_007:0073b23": "質。相即相分。謂能緣心緣所緣境時。帶起本質家",
    "X51n0822_007:0073b24": "己有之相分故。名是帶己相。帶有二義。一者變帶。",
    "X51n0822_007:0073c01": "即八箇識有踈所緣緣本質是。為託此有體境為",
    "X51n0822_007:0073c02": "本質。變似質之相起。名為變帶。二者挾帶。即一切",
    "X51n0822_007:0073c03": "親所緣緣實相分是。為此相分不離能緣心故。其",
    "X51n0822_007:0073c04": "能緣心。親挾此相分而緣。名為挾帶。言己相者。亦",
    "X51n0822_007:0073c05": "有二義。一體相相。二相狀相。且第一於變帶疎所",
    "X51n0822_007:0073c06": "緣緣上說者。即變似質之己相。即相分似本質己",
    "X51n0822_007:0073c07": "體。此是相狀之相。二於挾帶親所緣緣上說者。即",
    "X51n0822_007:0073c08": "能緣心上親挾帶所緣相分之己相。此是體相之",
    "X51n0822_007:0073c09": "相。即不同於疎所緣緣帶本質家之己相起。言心",
    "X51n0822_007:0073c10": "或相應者。此辨所緣緣果也。以所緣為緣是因。生",
    "X51n0822_007:0073c11": "得心心所是果。言心者。是八識心王。言相應者。是",
    "X51n0822_007:0073c12": "五十一心所。有起不起。故言或。別行鈔云。所緣緣",
    "X51n0822_007:0073c13": "者。謂是心之所慮處故名為所緣。只此所緣境。又",
    "X51n0822_007:0073c14": "有牽心令生。是心之所託故。復說名緣。即所緣為",
    "X51n0822_007:0073c15": "緣。名所緣緣。問。若言親挾帶境相。及變帶似質之",
    "X51n0822_007:0073c16": "相狀起。成親疎二緣者。即外色法亦成親疎二緣",
    "X51n0822_007:0073c17": "且如將鏡照人時。於鏡面上。亦能親挾於人影像。",
    "X51n0822_007:0073c18": "以人影不離於鏡面故。應成親所緣緣。又鏡面望",
    "X51n0822_007:0073c19": "外邊人本質應成疎所緣緣。答。將所慮簡之。夫為",
    "X51n0822_007:0073c20": "所緣緣者。須對能緣慮法所慮。方名所緣緣。今鏡",
    "X51n0822_007:0073c21": "面既非能緣慮法者。即鏡中人影。及外邊人本質。",
    "X51n0822_007:0073c22": "亦不得名所慮義。且闕所慮義者。不成所緣緣。外",
    "X51n0822_007:0073c23": "人又問。若爾者。且如第六識緣空華無體法時。有",
    "X51n0822_007:0073c24": "所慮義。應成所緣緣。為此是能緣慮故。答。將所託",
    "X51n0822_007:0074a01": "簡之。其意緣無體法時。雖有所慮義。又闕所託義。",
    "X51n0822_007:0074a02": "以空華等無體。不與能緣心為所託。不妨但成所",
    "X51n0822_007:0074a03": "緣。即不成緣。由是應須四句分別。一有所慮非所",
    "X51n0822_007:0074a04": "託。即徧計妄執我法等是。以無體故。但為所慮。不",
    "X51n0822_007:0074a05": "為所託。二有所託非所慮。即鏡水所照人等是。此",
    "X51n0822_007:0074a06": "但有所託。而無所慮。以鏡水等非能慮故。二俱句。",
    "X51n0822_007:0074a07": "即一切所緣緣實相分。是四俱非。即除鏡水等所",
    "X51n0822_007:0074a08": "照外。餘不緣者是。一親二疎者。親是逼附義。近義。",
    "X51n0822_007:0074a09": "即如相分親逼附近於見分。更無餘分間隔故。疎",
    "X51n0822_007:0074a10": "是遠義。被相分隔故。即本質法是。若與能緣者是",
    "X51n0822_007:0074a11": "見分。體不相離者。即與自證分體不相離。意云。相",
    "X51n0822_007:0074a12": "分是見分親所緣緣。見分是自證分親所緣緣。皆",
    "X51n0822_007:0074a13": "不離自證分體。此正簡疎所緣緣本質法。望能緣",
    "X51n0822_007:0074a14": "見分有相離八識故。此亦簡他人所變相分。及自",
    "X51n0822_007:0074a15": "身八識各各所變相分。更互相望。皆不是親。今唯",
    "X51n0822_007:0074a16": "取自識所變相分名親。望能變見分體不相離。中",
    "X51n0822_007:0074a17": "間更無物隔礙。方是親義。言是見分等內所慮託",
    "X51n0822_007:0074a18": "者。等即等取自證分。及第四分。并本智緣如等。此",
    "X51n0822_007:0074a19": "皆成親所緣緣。親所緣緣。都有四類。一有親所緣",
    "X51n0822_007:0074a20": "緣。從質及心而變起。即五識緣五塵境所緣相分",
    "X51n0822_007:0074a21": "是。二有親所緣緣。但從心變。不仗質起。即第八識",
    "X51n0822_007:0074a22": "緣三境相分是。三有親所緣緣。不由心變。亦不由",
    "X51n0822_007:0074a23": "質起。即根本智所證真如是。四有親所緣緣而非",
    "X51n0822_007:0074a24": "相分。即內二分互相緣是。疎所緣緣。與能緣心相",
    "X51n0822_007:0074b01": "離法是。謂即他識所變。及自身中。別識所變。仗為",
    "X51n0822_007:0074b02": "質者是。親所緣緣。但是能緣之心皆有。離內所慮",
    "X51n0822_007:0074b03": "託之相分。一切心等必不行故。今大乘中若。緣無",
    "X51n0822_007:0074b04": "法。不生心也。疎所緣緣。能緣之法。或有或無。以是",
    "X51n0822_007:0074b05": "心外法故。如執實我法。雖無本質。然離彼法。心亦",
    "X51n0822_007:0074b06": "生故。第八心品下。料簡八識親疎。一師言。第八唯",
    "X51n0822_007:0074b07": "有親緣。隨業因力。能自變故。不仗疎緣。一師言。定",
    "X51n0822_007:0074b08": "有疎緣。要仗他質自方變故。護法王義。第八心心",
    "X51n0822_007:0074b09": "所。若因若果。疎所緣緣有無不定。若因中第八。託",
    "X51n0822_007:0074b10": "他人浮塵根。及器世間境。自變相分緣。即可互受",
    "X51n0822_007:0074b11": "用。有疎所緣緣義。若是自他緣義。五根及種子不",
    "X51n0822_007:0074b12": "互變緣。即無疎所緣緣義也。又有色界。即有浮塵",
    "X51n0822_007:0074b13": "器世間。可互扶托。即有疎所緣緣。若無色界。即無",
    "X51n0822_007:0074b14": "色可扶託故。即無疎所緣緣義也。若自第八識緣",
    "X51n0822_007:0074b15": "自三境。唯有親所緣緣也。此是因中料簡。若至佛",
    "X51n0822_007:0074b16": "果位中。第八識若緣自境。及緣真如。及緣過未一",
    "X51n0822_007:0074b17": "切無體法時。即無疎所緣緣也。若緣他佛身土。即",
    "X51n0822_007:0074b18": "變影而緣。亦有疎義。即第八識心王自果位中。疎",
    "X51n0822_007:0074b19": "所緣緣有無不定。若第八五心所因果位中。皆有",
    "X51n0822_007:0074b20": "疎所緣緣也。若為託第八心王三境為質而緣故。",
    "X51n0822_007:0074b21": "若第七識。有漏位中者。體是俱生任運無力。必扶",
    "X51n0822_007:0074b22": "第八識以為外質故。自方變影像。故即定有疎所",
    "X51n0822_007:0074b23": "緣緣。若約無漏時。即疎所緣緣有無不定。若第七",
    "X51n0822_007:0074b24": "根本智相應心品緣真如。即無疎緣。若後得智緣",
    "X51n0822_007:0074c01": "如。即有疎緣。若是無漏第七緣過未及諸無體法",
    "X51n0822_007:0074c02": "皆無疎所緣緣。問。何故有漏第七起執。事須扶託",
    "X51n0822_007:0074c03": "本質起耶。夫是執者搆畫所生。即不合假於外質",
    "X51n0822_007:0074c04": "而起。答。執有二。一有強思分別計度而起執者即",
    "X51n0822_007:0074c05": "所託本質有無不定。如第六識獨頭散意是也。二",
    "X51n0822_007:0074c06": "者有任運起執。即第七識是。為第七心心所是俱",
    "X51n0822_007:0074c07": "生任運。自無力起。要假外質。自方起質也。故知第",
    "X51n0822_007:0074c08": "七有漏位中疎所緣緣。有無不定。若第六識者。於",
    "X51n0822_007:0074c09": "因果位中。皆自在轉。或分別起。或俱生故。緣一切",
    "X51n0822_007:0074c10": "法時。有仗質起。有不仗質起。緣境最廣故。疎所緣",
    "X51n0822_007:0074c11": "緣有無不定。若前五轉識者。未轉依位。觀劣故。必",
    "X51n0822_007:0074c12": "仗外質故。即定有疎所緣緣。若轉依位。此非定有。",
    "X51n0822_007:0074c13": "緣過未等無外質故。前五轉識。因果位中。約諸根",
    "X51n0822_007:0074c14": "互用。亦須仗質而起。定有疎所緣緣。若至果位。有",
    "X51n0822_007:0074c15": "無不定。又諸識互緣者。第八識與前七為所緣緣。",
    "X51n0822_007:0074c16": "即八識相分。與五識為所緣緣。第六識緣第八四",
    "X51n0822_007:0074c17": "分為所緣緣。第七即唯託第八見分為所緣緣。即",
    "X51n0822_007:0074c18": "第八識四分為本質。即前七識見分變相分緣。即",
    "X51n0822_007:0074c19": "第八與前七為所緣義。故八於七有也。即第八與",
    "X51n0822_007:0074c20": "前七為疎所緣緣。七於八無者。即前七不與第八",
    "X51n0822_007:0074c21": "為所緣緣。以第八不緣第七故。不託前七生故。唯",
    "X51n0822_007:0074c22": "緣自三境為所緣緣。宗鏡問。心不孤起。託境方生。",
    "X51n0822_007:0074c23": "還有不仗境質起否。答有。護法菩薩云。心生不必",
    "X51n0822_007:0074c24": "有本質正義者。若疎所緣緣。有無不定。不假本質",
    "X51n0822_007:0075a01": "心亦得生。唯識之境。若親相分。若待外質方生。良",
    "X51n0822_007:0075a02": "恐理乖唯識。若第八第六。有無不定。即如八識緣",
    "X51n0822_007:0075a03": "境時。前五第七定有本質。第八若緣他人浮塵根。",
    "X51n0822_007:0075a04": "并異界器。及定果色時。即有本質。若緣自三境者。",
    "X51n0822_007:0075a05": "唯是親變親緣。即無本質。第六若緣現在十八界",
    "X51n0822_007:0075a06": "時。可有本質。若緣過去十八界。或緣無體法時。將",
    "X51n0822_007:0075a07": "何為質。故知六八所仗本質。有無不定。若定果色。",
    "X51n0822_007:0075a08": "有變有化。言有變者。託質。即有本質。言有化者。是",
    "X51n0822_007:0075a09": "離質。或有緣他起者。即有變之義。即託他為質。自",
    "X51n0822_007:0075a10": "變影像。如攪長河為酥酪。變大地作黃金。此皆有",
    "X51n0822_007:0075a11": "本質。或有定力生者。即有化之義。即離質化。無而",
    "X51n0822_007:0075a12": "忽有。如虗空華。化出樓臺七寶等事。此皆從定心",
    "X51n0822_007:0075a13": "離質而化。應作四句。分別本質相分三境有無。一",
    "X51n0822_007:0075a14": "有本質相分。是實性境。即前五識及明了意識初",
    "X51n0822_007:0075a15": "念。并少分獨頭意識是。二有本質相分。是假。即有",
    "X51n0822_007:0075a16": "質獨影。及帶質境是。三無質相分。是假。即無質獨",
    "X51n0822_007:0075a17": "影是。四無質相分。是實性境。即第八心王緣三境",
    "X51n0822_007:0075a18": "及本智緣如是。",
    "X51n0822_007:0075a19": "四增上緣謂若有法(至)諸餘門義如論應知。",
    "X51n0822_007:0075a20": "四增上緣者。謂若有法。有勝勢用。能於餘法。或順",
    "X51n0822_007:0075a21": "或違。說此與彼而為增上。謂若有法。亦是有體。此",
    "X51n0822_007:0075a22": "簡所執。有勝勢用者。謂為勝義。即有為無為有勝",
    "X51n0822_007:0075a23": "勢用。此用非是與果等用。但不障力。能於餘法者",
    "X51n0822_007:0075a24": "簡其自體。顯不同前所緣緣故。或順或違者。顯與",
    "X51n0822_007:0075b01": "順違俱能為緣。與後生異法為緣。非前滅法。謂十",
    "X51n0822_007:0075b02": "因中。前九是順。第十是違。亦是此緣故。問。增上緣",
    "X51n0822_007:0075b03": "約逆。順。有力。無力。都有幾種。答。古釋有四種。夫增",
    "X51n0822_007:0075b04": "上緣者。即簡徧計所執是無體法。須是有體法。得",
    "X51n0822_007:0075b05": "為增上緣。即是依圓二性。皆是有體法。為增上緣",
    "X51n0822_007:0075b06": "義。若無體法。即是我法等。全無體故。從妄執生。非",
    "X51n0822_007:0075b07": "增上緣。一順。如水土與青草等為順增上緣。六波",
    "X51n0822_007:0075b08": "羅蜜與佛果為順增上緣。受取二支與五果種子",
    "X51n0822_007:0075b09": "為順增上緣。二違即如霜雹與青草作違增上緣。",
    "X51n0822_007:0075b10": "又如智與惑作違增上緣。即一念間智起時惑便",
    "X51n0822_007:0075b11": "斷。即知一念有二增上。一念正。與惑作違增上。便",
    "X51n0822_007:0075b12": "與二空理作順增上。三有力增上。亦名親增上。如",
    "X51n0822_007:0075b13": "五根發生五識等。四無力增上。即此人五根。望彼",
    "X51n0822_007:0075b14": "人五識。是無力增上。亦名疎增上。如燈燄正生時。",
    "X51n0822_007:0075b15": "一切大地等法。不礙此焰生。名疎增上。但取不障",
    "X51n0822_007:0075b16": "礙義邊名增上緣。難云。此之勢用前豈不有。而於",
    "X51n0822_007:0075b17": "彼後。別明此緣。答云。雖前三緣亦是增上。而今第",
    "X51n0822_007:0075b18": "四。除彼取餘。為顯諸緣差別相故。能於餘法。謂何",
    "X51n0822_007:0075b19": "法耶。此順違用。於四處轉。生住成得四事別故。然",
    "X51n0822_007:0075b20": "增上用下。次別釋。前五色根下。次釋。先十九根。未",
    "X51n0822_007:0075b21": "知下。次後三根。先未知當知根。始從見道下。次已",
    "X51n0822_007:0075b22": "知根。諸無學下。次具知根。二十二根下。次結。瑜伽",
    "X51n0822_007:0075b23": "論云。問。何等是根義。答。增上義是根義。問。為顯何",
    "X51n0822_007:0075b24": "義。答。為顯於彼彼事彼彼法[宋木+取]勝義。云何建立二",
    "X51n0822_007:0075c01": "十二根。謂能取境增上義故。建立六根(眼。耳。鼻。舌。身。意)。安",
    "X51n0822_007:0075c02": "立家族相續不斷增上義故。建立二根(男女)。為活性",
    "X51n0822_007:0075c03": "命事業方便增上義故。建立一根(命)。受用業果增",
    "X51n0822_007:0075c04": "上義故。建立五根(五受)。世間清淨增上義故。建立五",
    "X51n0822_007:0075c05": "根(信。勤。念。定。慧)。出世清淨增上義故。建立三根(未知當知。已知。",
    "X51n0822_007:0075c06": "具知)。復次受用顯境增上義故。建立六根。受用隱境",
    "X51n0822_007:0075c07": "增上義故。建立二根。受用境界時分邊際增上義",
    "X51n0822_007:0075c08": "故。建立一根。受用境界發生雜染增上義故。建立",
    "X51n0822_007:0075c09": "五根。安立清淨增上義故。建立八根(信等五根。三知根)。復",
    "X51n0822_007:0075c10": "次顯於內門受用境界增上義故。建立六根。顯於",
    "X51n0822_007:0075c11": "外門受用境界增上義故。建立二根。受用內身增",
    "X51n0822_007:0075c12": "上義故。建立一根。受用外境及與內身發生雜染",
    "X51n0822_007:0075c13": "增上義故。建立五根。對治雜染安立清淨增上義",
    "X51n0822_007:0075c14": "故。建立八根。復次依止端嚴增上義故。建立五根",
    "X51n0822_007:0075c15": "(眼。耳。鼻。舌。身)。能令依止隨自在轉增上義故。建立一根",
    "X51n0822_007:0075c16": "(意)。依止安住增上義故。建立一根(命)。依止出生增",
    "X51n0822_007:0075c17": "上義故。建立二根(男女)。依止損益增上義故。建立五",
    "X51n0822_007:0075c18": "根(五受)。依止解脫增上義故。建立八根。復次顯有情",
    "X51n0822_007:0075c19": "事增上義故。建立六根。生有情事增上義故。建立",
    "X51n0822_007:0075c20": "二根。令有情事若住若沒增上義故。建立一根。顯",
    "X51n0822_007:0075c21": "諸有情受用境界增上義故。建立五根。顯諸有情",
    "X51n0822_007:0075c22": "勝生方便增上義故。建立五根。顯諸有情定勝方",
    "X51n0822_007:0075c23": "便增上義故。建立三根。復次顯有情事增上義故。",
    "X51n0822_007:0075c24": "建立六根。顯有情增長增上義故。建立二根。顯了",
    "X51n0822_007:0076a01": "有情壽漸損減增上義故。建立一根。顯了有情興",
    "X51n0822_007:0076a02": "盛衰損增上義故。建立五根。顯了有情功德過失",
    "X51n0822_007:0076a03": "增上義故。建立八根。復次依如是名。建立六根。依",
    "X51n0822_007:0076a04": "如是種。如是性。建立二根。依如是食。如是受苦樂。",
    "X51n0822_007:0076a05": "建立五根。依如是長壽。如是久住。如是壽量邊際",
    "X51n0822_007:0076a06": "建立一根。當知此諸根。依在家品施設建立。依如",
    "X51n0822_007:0076a07": "是信。如是精進。乃至如是慧。如是向。如果。建立八",
    "X51n0822_007:0076a08": "根。當知此諸根。依出家品施設建立。復次依修行",
    "X51n0822_007:0076a09": "者防護根門增上義故。建立六根。堪得出家證沙",
    "X51n0822_007:0076a10": "門果增上義故。建立二根。積集善品增上義故。建",
    "X51n0822_007:0076a11": "立一根。正知而行增上義故。建立五根。證沙門果",
    "X51n0822_007:0076a12": "諸方便道增上義故。建立五根。證沙門果增上義",
    "X51n0822_007:0076a13": "故。建立三根。眼等五根。以本識等所變清淨色為",
    "X51n0822_007:0076a14": "性。於色等境已見今見當見等為業。見等色等之",
    "X51n0822_007:0076a15": "所依處。男女二根。以彼身根少分為性。父母妻子",
    "X51n0822_007:0076a16": "親戚眷屬互相攝受顯現為業。習欲之所依處。命",
    "X51n0822_007:0076a17": "根。即以第八識親生種子為體。令諸有情墮在存",
    "X51n0822_007:0076a18": "活住持數中為業。乃至死有為前時有之所依處。",
    "X51n0822_007:0076a19": "意根。以八識為性。於諸法境緣慮為業。法等之所",
    "X51n0822_007:0076a20": "依處。五受根。如應各自受為性。令諸有情領納一",
    "X51n0822_007:0076a21": "切興盛衰損為業。於諸境界可意不可意若愛若",
    "X51n0822_007:0076a22": "恚等之所依處。信等五根。即以信等及善念等而",
    "X51n0822_007:0076a23": "為自性。能生善趣及能圓滿涅槃資糧為業。信為",
    "X51n0822_007:0076a24": "趣入善法之所依處。精進為己入善法恒常修習",
    "X51n0822_007:0076b01": "之所依處。念為正知而行之所依處。定為智見清",
    "X51n0822_007:0076b02": "淨之所依處。慧為煩惱永斷之所依處。未知當知",
    "X51n0822_007:0076b03": "根。於根本位加行位資糧位中。信等五根意喜樂",
    "X51n0822_007:0076b04": "捨為性。證初第二第三沙門果之所依處。已知根",
    "X51n0822_007:0076b05": "從見道[宋木+取]後剎那乃至金剛喻定。所有信等無漏",
    "X51n0822_007:0076b06": "九根為性。乃至金剛喻定無學沙門果證之所依",
    "X51n0822_007:0076b07": "處。具知根諸無學位無漏九根為性。無間煩惱永",
    "X51n0822_007:0076b08": "斷作證現法樂住所依永滅之所依處。皆以能於",
    "X51n0822_007:0076b09": "現法趣證涅槃為業。俱舍云。一未知當知根。於得",
    "X51n0822_007:0076b10": "已知道有增上用。體位有三。一根本位。謂在見道。",
    "X51n0822_007:0076b11": "除後剎那。見道有三心。謂入心。住心。出心。除後剎",
    "X51n0822_007:0076b12": "那者。即出心也。此屬修道已知根。故須除之。謂見",
    "X51n0822_007:0076b13": "道時。雖大事已明。根本已見。然有未曾知當知行",
    "X51n0822_007:0076b14": "轉。故說彼名未知當知。二四加行位。由此位中。加",
    "X51n0822_007:0076b15": "功用行。近能引發見道根本故。此決擇善。在四靜",
    "X51n0822_007:0076b16": "慮中。三資糧位。即十住十行十回向三賢位也。謂",
    "X51n0822_007:0076b17": "於諸諦未得現觀者。欲得現觀。發起勝善法欲。如",
    "X51n0822_007:0076b18": "三練磨之類。乃至未得入加行位時。未得順決擇",
    "X51n0822_007:0076b19": "善。所有善根。名資糧位。能遠資益生長根本位故。",
    "X51n0822_007:0076b20": "設有問云。善位無苦根。可不待說。何無憂根。故此",
    "X51n0822_007:0076b21": "釋云。加行等位。於未得勝法求證時。亦有愁慼。而",
    "X51n0822_007:0076b22": "不說者。以非正善根故也(瑜伽云。憂義雖道所依。非道攝故。此中不取)。",
    "X51n0822_007:0076b23": "前三無色。謂空處至無所有處。傍修得者。決擇分",
    "X51n0822_007:0076b24": "善。在四靜慮。勝見道者。兼修上定。故三無色。亦有",
    "X51n0822_007:0076c01": "此根。或二乘迴心趣大者。為求證入法空理故。於",
    "X51n0822_007:0076c02": "地前位。亦起此根。彼於生空。雖已具知。未達法空",
    "X51n0822_007:0076c03": "猶所當了。所證九地生空無漏。皆是菩薩此根攝",
    "X51n0822_007:0076c04": "故。乃至菩薩正見道位。亦有此根。而但說地前。不",
    "X51n0822_007:0076c05": "說見道者。以時促故。何謂時促。即見道[宋木+取]後一剎",
    "X51n0822_007:0076c06": "那間也。次釋已知根。既見道已。無所未知可當知",
    "X51n0822_007:0076c07": "故。但為斷除餘隨眠故。即於彼境後數了知。名已",
    "X51n0822_007:0076c08": "知根。見道最後剎那者。已知根之初心也。金剛喻",
    "X51n0822_007:0076c09": "定者。等覺位之後心也。此三摩地。[宋木+取]第一故。[宋木+取]尊",
    "X51n0822_007:0076c10": "勝故。極堅牢故。上無煩惱能摧伏故。摧伏一切諸",
    "X51n0822_007:0076c11": "煩惱故。是故此定名金剛喻。譬如金剛。其性堅固。",
    "X51n0822_007:0076c12": "諸末尼等不能穿壞。穿壞一切末尼寶等。此定亦",
    "X51n0822_007:0076c13": "爾。故喻金剛。次釋具知根。謂無學人證無學果。我",
    "X51n0822_007:0076c14": "生已盡。梵行已圓。故曰具知。俱舍云。在無學道。知",
    "X51n0822_007:0076c15": "己已知。故名為知。有此知者。名為具知。或習此知",
    "X51n0822_007:0076c16": "已成性者。名為具知。謂得盡智無生智故。如實自",
    "X51n0822_007:0076c17": "知我遍知苦。不復遍知故。又云此根於得涅槃有",
    "X51n0822_007:0076c18": "增上用。又云。謂見所斷煩惱滅中。未知當知根有",
    "X51n0822_007:0076c19": "增上用。於修所斷煩惱滅中。已知根有增上用。於",
    "X51n0822_007:0076c20": "現法樂住中具知根有增上用。由此能領受解脫",
    "X51n0822_007:0076c21": "喜樂故。問。若增上故立為根者。無明等性。應立為",
    "X51n0822_007:0076c22": "根。無明等因於行等果。各各別有增上用故。又語",
    "X51n0822_007:0076c23": "具等應立為根。語具。手。足。大小便處。於語執行棄",
    "X51n0822_007:0076c24": "樂事中。如其次第有增上故。答。如是等事。不應立",
    "X51n0822_007:0077a01": "根。由所許根有如是相。頌曰心所依此別。此住此",
    "X51n0822_007:0077a02": "雜染。此資糧此淨。由此量立根。心所依者。眼等六",
    "X51n0822_007:0077a03": "根。此內六根。是有情本。此相差別。由男女根。復由",
    "X51n0822_007:0077a04": "命根。此一期住。成此雜染。由五受根。此淨資糧。由",
    "X51n0822_007:0077a05": "信等五。此成清淨。由後三根。由此立根。事皆究竟。",
    "X51n0822_007:0077a06": "是故不應許無明等及語具等亦立為根。彼無此",
    "X51n0822_007:0077a07": "中增上義故。設有問云。既後三根皆名無滿。有頂",
    "X51n0822_007:0077a08": "無漏亦此根攝耶。故此簡云。有頂雖有游觀無漏。",
    "X51n0822_007:0077a09": "而不明利。非後三根。謂有頂者。於所觀境。定力勝",
    "X51n0822_007:0077a10": "故。煩惱現行得解脫已。令彼諸根成無漏性。而不",
    "X51n0822_007:0077a11": "見道。觀力盡後。復生餘處。此後三根。於一切位。與",
    "X51n0822_007:0077a12": "生相違。故非彼攝。此中但言二十二根自性如是。",
    "X51n0822_007:0077a13": "若夫業用。依處。界繫。二學。三性。所斷等。一一差別。",
    "X51n0822_007:0077a14": "廣如瑜伽五十七卷。故曰如論應知。一明四緣竟。",
    "X51n0822_007:0077a16": "成唯識論卷第七"
}