{
    "T39n1786_001:0083b04": "No. 1786 [cf. Nos. 663, 1785]",
    "T39n1786_01a:0083b05": "folio_1a 金光明經文句記卷第一上",
    "T39n1786_01a:0083b07": "宋四明沙門釋知禮述",
    "T39n1786_01a:0083b08": "吾先師昔居寶雲甞講斯典，其徒繁會，競錄",
    "T39n1786_01a:0083b09": "所聞而竊形卷軸，況筆寄他手反羈乎曠遠",
    "T39n1786_01a:0083b10": "之旨。至於援證經論，辭多舛謬，予每一臨文",
    "T39n1786_01a:0083b11": "不能無慨。近因講次，憶其所領大義，撰成記",
    "T39n1786_01a:0083b12": "文，仍採孤山索隱中俗書故實用為裨助，庶",
    "T39n1786_01a:0083b13": "覽者不以事相之關情，但思理觀之為益。時",
    "T39n1786_01a:0083b14": "天聖五祀臘月三日記。",
    "T39n1786_01a:0083b15": "釋題，二：初、正標題目。金等四字即所釋也，",
    "T39n1786_01a:0083b16": "文句二字是能釋也。所釋經題，委在玄義。能",
    "T39n1786_01a:0083b17": "釋文句者，文即經文，句謂章句，亦句逗也。即",
    "T39n1786_01a:0083b18": "以章句節其經文，令其詮旨各有分齊。故荊",
    "T39n1786_01a:0083b19": "谿云：「以由釋題，大義委悉，故至經文但粗分",
    "T39n1786_01a:0083b20": "章段。題云文句，良由於此。」然立此二字，蓋謙",
    "T39n1786_01a:0083b21": "辭耳。若觀釋經，大義非少。又解諸經皆稱文",
    "T39n1786_01a:0083b22": "句，乃是通稱，故以經題簡之令別。二、能說師",
    "T39n1786_01a:0083b23": "號。住處得名，如常所辨。二、入文，二：初、定三分，",
    "T39n1786_01a:0083b24": "二：初、的指所傳。異於真諦所譯七軸二十二",
    "T39n1786_01a:0083b25": "品，故指四卷十八品也。世有足〈囑累〉為十九",
    "T39n1786_01a:0083b26": "品者，謬也，以諸譯本皆無此品故。二、正判三",
    "T39n1786_01a:0083b27": "分，二：初、引諸師判，二：初、總舉不同。盈者進也，",
    "T39n1786_01a:0083b28": "縮者退也。蓋言諸師分割三分，進退不同也。",
    "T39n1786_01a:0083b29": "二、「江北」下，正明初判，三：初、江北師。以四王等",
    "T39n1786_01a:0083c01": "各於佛前發願擁護說聽之者，故云大誓護",
    "T39n1786_01a:0083c02": "經；流水長者除病救魚、薩埵太子捨身飼虎",
    "T39n1786_01a:0083c03": "等為大悲接物。此師之意與下真諦新舊雖",
    "T39n1786_01a:0083c04": "異，大意是同。二、江南師。與今分節三分似同，",
    "T39n1786_01a:0083c05": "但昧〈壽量〉半品屬序耳。三、真諦師，二：初、判文。",
    "T39n1786_01a:0083c06": "真諦三藏於梁世重譯此經，名〈金光明帝王",
    "T39n1786_01a:0083c07": "經〉，更加四品，謂〈三身分別品〉、〈滅業障品〉、",
    "T39n1786_01a:0083c08": "〈陀羅尼淨地品〉、〈依空滿願品〉，足讖本十八凡",
    "T39n1786_01a:0083c09": "二十二品，而出疏解釋，故云新文等也。二、「真",
    "T39n1786_01a:0083c10": "諦」下，明義。仍斥江南以〈授記〉、〈除病〉悉在流通，",
    "T39n1786_01a:0083c11": "故云後師弟因果等也，合云師因弟果現文",
    "T39n1786_01a:0083c12": "似倒。二、「今師」下，示今師意，二：初、約理破諸師，",
    "T39n1786_01a:0083c13": "二：初、總斥人情。正斥真諦，義兼江北。以此",
    "T39n1786_01a:0083c14": "二師判師弟因果並在正宗，意謂序分全未",
    "T39n1786_01a:0083c15": "辨說修證之道。至流通分，道味已歇微末而",
    "T39n1786_01a:0083c16": "已，故總斥云是義不然。二、「夫三」下，別示經意，",
    "T39n1786_01a:0083c17": "二：初、立意，二：初、明三分互通。杜，塞也。三分共",
    "T39n1786_01a:0083c18": "成一經感應，豈得義理互不相兼？如初序分",
    "T39n1786_01a:0083c19": "敘述發起，若不闕於下之二分，何名正通之",
    "T39n1786_01a:0083c20": "序？正是序中所發所述，復是流通所宣流布，",
    "T39n1786_01a:0083c21": "不爾何名一經正說？流通一段，若捨序、正，為",
    "T39n1786_01a:0083c22": "通何法？是故三分各具三義。上中下語，即七",
    "T39n1786_01a:0083c23": "善中時節善也。《妙經》云「初中後善」，若其杜絕，",
    "T39n1786_01a:0083c24": "何名善耶？二、「又眾」下，眾機遍益。經所被機，益",
    "T39n1786_01a:0083c25": "有遲速，不必皆在正宗悟入，故云根性不定，",
    "T39n1786_01a:0083c26": "何容序分全無法味？通中法味歇滅微末耶？",
    "T39n1786_01a:0083c27": "既其不然，於流通中說流水因及信相果，復",
    "T39n1786_01a:0083c28": "何所妨？彌、益也。督、率也。勵、勸也。二、「又法」下，引",
    "T39n1786_01a:0083c29": "經。師，即釋迦也。〈達多品〉中明佛往劫以國",
    "T39n1786_01a:0084a01": "王身事阿私仙求大乘法，故曰師因。〈持品〉授",
    "T39n1786_01a:0084a02": "記波闍、耶輸等成佛劫國，即弟子果。古諸法",
    "T39n1786_01a:0084a03": "師判《法華經》，自〈法師品〉後皆屬流通，而人共",
    "T39n1786_01a:0084a04": "許。此與江南判今流通有師弟因果，其意齊",
    "T39n1786_01a:0084a05": "也，故云與義無妨。然不可定執，故云與奪",
    "T39n1786_01a:0084a06": "由人。二、「今」下，據義分今部，二：初、分經，二：初、",
    "T39n1786_01a:0084a07": "定三分文。今分三分，大同江南，但序盈半品，",
    "T39n1786_01a:0084a08": "故引三師但破真諦。二、「序者」下，示三分義，二：",
    "T39n1786_01a:0084a09": "初、正示。將者，當也。正宗、流通在序分後，今序",
    "T39n1786_01a:0084a10": "當有二分之益，故云將有利益。正當機者，當",
    "T39n1786_01a:0084a11": "是對義，即正對機緣辨說常果懺讚之道也。",
    "T39n1786_01a:0084a12": "筌，魚笱也。罤，兔罝也。筌罤喻言教，魚兔喻義",
    "T39n1786_01a:0084a13": "理。欲使言教流至將來正像末時，常令群生",
    "T39n1786_01a:0084a14": "取於義理，故云不壅於來世也。二、「經曰」下，引",
    "T39n1786_01a:0084a15": "經。二、「疑者」下，釋難，二：初、立難。既稱序分，合",
    "T39n1786_01a:0084a16": "齊〈序品〉，安得復入正宗〈壽量〉半品餘耶？二、「眾",
    "T39n1786_01a:0084a17": "經」下，釋通，三：初、引他部例。《淨名經》以佛國因",
    "T39n1786_01a:0084a18": "果以為正宗，既無序品，諸師乃將〈佛國〉半品",
    "T39n1786_01a:0084a19": "而為序分。若《大品般若》，〈序品〉中云「佛知眾會",
    "T39n1786_01a:0084a20": "已集，告舍利弗：『菩薩欲以一切種智知一切",
    "T39n1786_01a:0084a21": "法，當習行般若波羅蜜』」等，如此說者已是正",
    "T39n1786_01a:0084a22": "宗，而文在序分。若《涅槃經》，常壽為正，既無",
    "T39n1786_01a:0084a23": "序品，乃以〈壽命品〉中集眾為序，此約北本也。",
    "T39n1786_01a:0084a24": "若南本者，謝公治定，乃取〈壽命〉集眾之文題",
    "T39n1786_01a:0084a25": "為〈序品〉。此等三經，或序入正、或正入序，諸師",
    "T39n1786_01a:0084a26": "分解不以為疑，安得獨疑今判序分入〈壽量〉",
    "T39n1786_01a:0084a27": "中耶？二、「斯乃」下，明此經意。斯乃出自集經者",
    "T39n1786_01a:0084a28": "節品之意。蓋以若將〈壽量品〉題於天龍集信",
    "T39n1786_01a:0084a29": "相室後安者，則令四佛斷疑之文孤然而起，",
    "T39n1786_01a:0084b01": "故云嶄絕。嶄，鋤銜切。嶄，巖山貌。若文孤起，則",
    "T39n1786_01a:0084b02": "如山巖之險絕，不相連屬也。為此之故，安〈壽",
    "T39n1786_01a:0084b03": "量〉題於序段中也。三、「今從」下，約今意結。品雖",
    "T39n1786_01a:0084b04": "屬正，義當序分，豈順標題令義失耶？二、「序有」",
    "T39n1786_01a:0084b05": "下，至釋經三分，也：初、釋序分，二：初、釋品",
    "T39n1786_01a:0084b06": "題，二：初、釋序，二：初、標三義。經之序分，義合",
    "T39n1786_01a:0084b07": "有三，諸部之中或秖一二，蓋闕略也。今經與",
    "T39n1786_01a:0084b08": "《法華》等諸大部中皆具此三。二、「次緒」下，釋三",
    "T39n1786_01a:0084b09": "義。緒，謂繭之緒也。凡繭之抽絲，先抽其緒，",
    "T39n1786_01a:0084b10": "緒盡方見其絲。今以五事在初，如絲之緒也。",
    "T39n1786_01a:0084b11": "冠，去聲呼。敘方將述當益，蓋言敘述當時",
    "T39n1786_01a:0084b12": "有正宗、流通之益，故此序述下一十七品也。",
    "T39n1786_01a:0084b13": "發，謂開發物機之信也。起，謂興起聖應之教",
    "T39n1786_01a:0084b14": "也。此序即以現瑞駭動物情，令信心顒顒，教",
    "T39n1786_01a:0084b15": "必深益。三、「品者」下，釋品，二：初、舉梵翻名。二",
    "T39n1786_01a:0084b16": "「品是」下，就名釋義，二：初、正釋。此中文句俱在",
    "T39n1786_01a:0084b17": "經也。以能詮教皆用四法，謂聲、名、句、文。此",
    "T39n1786_01a:0084b18": "有二種：佛世滅後，若約佛世八音四辯梵音",
    "T39n1786_01a:0084b19": "聲相，此一是實；名、句、文身但是聲上屈曲建",
    "T39n1786_01a:0084b20": "立，此三是假。聲屬色法，名句文身屬第三聚",
    "T39n1786_01a:0084b21": "不相應行，《毘曇》十四、《成論》十七、《瑜伽》二十四",
    "T39n1786_01a:0084b22": "種，此則大小二宗所立有異。名句文者，《唯識》",
    "T39n1786_01a:0084b23": "云「名詮自性、句詮差別，文即是字，為二所",
    "T39n1786_01a:0084b24": "依。」若約滅後諸聖結集，彼土貝葉此方黃卷，",
    "T39n1786_01a:0084b25": "其中所載名句文者，皆依形顯，色法建立也。",
    "T39n1786_01a:0084b26": "今略舉此二，具足應四。氣類相從者，如以四",
    "T39n1786_01a:0084b27": "法同明發起等義，故節為〈序品〉，乃至同明讚",
    "T39n1786_01a:0084b28": "佛之義，故節為〈讚品〉。今雖釋序，而品義貫下。",
    "T39n1786_01a:0084b29": "二、引例。律論二藏文句氣類，咸有篇聚、犍度",
    "T39n1786_01a:0084c01": "之節段，猶經之品類。篇聚者，謂五篇六聚：",
    "T39n1786_01a:0084c02": "一波羅夷、二僧殘、三波逸提、四提舍尼、五突",
    "T39n1786_01a:0084c03": "吉羅，此謂五篇也。於僧殘之下加偷蘭遮，即",
    "T39n1786_01a:0084c04": "名六聚。若於吉羅更開惡說，復為七聚。毘曇",
    "T39n1786_01a:0084c05": "者，具云阿毘曇，此云無比法，即論藏也。犍",
    "T39n1786_01a:0084c06": "度，此云法聚，亦以氣類相從之法聚為一段",
    "T39n1786_01a:0084c07": "也。如《八犍度論》，謂一業犍度，明三業；二使犍",
    "T39n1786_01a:0084c08": "度，明百八煩惱；三智、四定、五根、六大、七見、八",
    "T39n1786_01a:0084c09": "雜，思之可見。二、從「如」下，釋經文，二：初、分三序。",
    "T39n1786_01a:0084c10": "此雖分三，至下消文但束為通、別二序。二、釋",
    "T39n1786_01a:0084c11": "三序，三：初、釋次序，二：初、泛論名數，二：初、明",
    "T39n1786_01a:0084c12": "數不同，二：初、正明數開合。地人者，弘《地論》師",
    "T39n1786_01a:0084c13": "也。六事者，一所聞法體、二能持人、三聞持和",
    "T39n1786_01a:0084c14": "合、四說教主、五依止處、六聞持伴。或七，則離",
    "T39n1786_01a:0084c15": "於我聞。或五，則合於佛處。二、兼示眾是非。此",
    "T39n1786_01a:0084c16": "經正談常壽之宗在信相室，故諸天龍及諸",
    "T39n1786_01a:0084c17": "菩薩於此集聽。說竟，四佛不現，理合其眾退",
    "T39n1786_01a:0084c18": "散。靈山說序、夢中金鼓，時處既異，故皆不聞。",
    "T39n1786_01a:0084c19": "約聽常壽得是同聞，不預夢等故非同聞。以",
    "T39n1786_01a:0084c20": "說此經時處不定，故同聞眾不如諸經安布",
    "T39n1786_01a:0084c21": "次比也。若義淨新譯《最勝王經》，列同聞眾",
    "T39n1786_01a:0084c22": "不異諸經。大師懸知梵本將至，故注云云。二、",
    "T39n1786_01a:0084c23": "「此之」下立名多種，二：初、列釋異名。凡有六名，",
    "T39n1786_01a:0084c24": "皆上句標名、下句釋義。印定義者，以如是等",
    "T39n1786_01a:0084c25": "文如世符印，見此冠首知是佛經。故《大論》云",
    "T39n1786_01a:0084c26": "「非但我法如是，三世佛經初亦然。」為通名作",
    "T39n1786_01a:0084c27": "本者，金口所談皆安如是，故通名經。經後",
    "T39n1786_01a:0084c28": "序者，結集時在說經後故。經前序者，以佛遺",
    "T39n1786_01a:0084c29": "囑令安經首故。《大論》云「佛將涅槃，阿難問",
    "T39n1786_01a:0085a01": "佛：『一切經首當作何語？』佛答阿難：『應云如是",
    "T39n1786_01a:0085a02": "我聞一時佛在某方某國與某大眾。』」破邪序",
    "T39n1786_01a:0085a03": "者，以一切外經皆以阿漚二字冠首。阿之",
    "T39n1786_01a:0085a04": "言無、漚之言有，以其所計此二為本，顯於",
    "T39n1786_01a:0085a05": "部內不出有無，故立如是，對破邪執不如不",
    "T39n1786_01a:0085a06": "是。證信序者，《大論》云「何以不直說般若而說",
    "T39n1786_01a:0085a07": "住王舍城？答：說時方人，令人信故。」二、「天台」下",
    "T39n1786_01a:0085a08": "結歸四悉。天台師者，章安對彼舊解，故稱智",
    "T39n1786_01a:0085a09": "者為天台師。四悉檀者，悉是華音，以遍為義。",
    "T39n1786_01a:0085a10": "檀是梵語，此翻為施。諸佛聖人常以歡喜、生",
    "T39n1786_01a:0085a11": "善、破惡、入理四種之益遍施眾生，斯是感",
    "T39n1786_01a:0085a12": "應之通相也。此之次序金口令安，即是應也。",
    "T39n1786_01a:0085a13": "即被滅後一切機緣，即是感也。而其一序有",
    "T39n1786_01a:0085a14": "六名義，其意如何？今以四種悉檀收之，則一",
    "T39n1786_01a:0085a15": "一名義皆有所歸也。故初二二名是世界益",
    "T39n1786_01a:0085a16": "施眾生也，三四二名屬於為人，第五破邪是",
    "T39n1786_01a:0085a17": "對治法，第六信理屬第一義。此四既未判於",
    "T39n1786_01a:0085a18": "深淺，即當四教各具四也。二「舊解」下，正釋經",
    "T39n1786_01a:0085a19": "文，二：初、依經釋五義；二、明闕同聞意。此依",
    "T39n1786_01a:0085a20": "地論師六事分文故；若依五事，現文唯四。就",
    "T39n1786_01a:0085a21": "初為五：初、釋法體，二：初、舊解，二：初、引諸",
    "T39n1786_01a:0085a22": "師釋，四：初舊解、二肇師、三真諦、四龍樹。其",
    "T39n1786_01a:0085a23": "四文義皆悉可見，至判四悉方定深淺。二、「此",
    "T39n1786_01a:0085a24": "之」下，以四悉判。今明聖法若多若少、若總若",
    "T39n1786_01a:0085a25": "別無非感應，感應不出四種悉檀。前判次序",
    "T39n1786_01a:0085a26": "六種名義，是總是多；今判六事一一感應，是",
    "T39n1786_01a:0085a27": "別是少。故如是二字，諸師異釋。今天台師用",
    "T39n1786_01a:0085a28": "四悉檀而會釋之，各得如來感應一意，豈同",
    "T39n1786_01a:0085a29": "世諍是一非諸？舊解二字雖對文理，不分大",
    "T39n1786_01a:0085b01": "小其語通總，又無生善三益之相，但得授受",
    "T39n1786_01a:0085b02": "不謬之益，故屬世界也。肇師雖有會理之言，",
    "T39n1786_01a:0085b03": "亦不簡真俗，但生信順資稟之善，故屬為人。",
    "T39n1786_01a:0085b04": "真諦文理亦未分別，而論決定離增減惡，故",
    "T39n1786_01a:0085b05": "成對治。龍樹信順雖同肇師，而言信者言是",
    "T39n1786_01a:0085b06": "事如是，此則能彰三諦之義，是事即俗諦、",
    "T39n1786_01a:0085b07": "如即真諦、是即中諦。此於一句巧示三諦，當",
    "T39n1786_01a:0085b08": "第一義也。注云云者，令如向辯。二、「今作」下，",
    "T39n1786_01a:0085b09": "今釋，二：初約教、二觀心。此之二釋即教觀二",
    "T39n1786_01a:0085b10": "意雙美而談，逈出諸宗，功由此也。初文分二：",
    "T39n1786_01a:0085b11": "初、通。約說約傳明如，約解約受明是。此既通",
    "T39n1786_01a:0085b12": "釋，貫下別釋必該四教，故知法相是四所詮，",
    "T39n1786_01a:0085b13": "佛是宣說四教之主，阿難是四聞持之人，當",
    "T39n1786_01a:0085b14": "分而言四皆海量。二、別釋，三：初、迭明破立，四。",
    "T39n1786_01a:0085b15": "即是四教一一破前不如不是，方立本教如",
    "T39n1786_01a:0085b16": "是之義。初、破邪立正。破外道邪，顯三藏正，二：",
    "T39n1786_01a:0085b17": "初、破邪。阿漚稱吉者，《百論》明外道問內弟",
    "T39n1786_01a:0085b18": "子云：「佛說何法？」答云：「略說二種：惡止、善行。」",
    "T39n1786_01a:0085b19": "外曰：「汝經有過，初說惡故是不吉。我師經法",
    "T39n1786_01a:0085b20": "初說吉故。」如廣主經等初皆言吉，以初吉",
    "T39n1786_01a:0085b21": "故中後亦吉，故曰阿漚稱吉也。文乖等者，",
    "T39n1786_01a:0085b22": "以正破邪不如不是。經初標吉，而部內所詮",
    "T39n1786_01a:0085b23": "唯是邪見，此文乖理，非如也。邪見則不吉，",
    "T39n1786_01a:0085b24": "豈稱阿漚？此理異文，非是也。故《百論》破云",
    "T39n1786_01a:0085b25": "「是吉是不吉，此是邪見氣」也。二、「文如」下，立正。",
    "T39n1786_01a:0085b26": "三藏教中文理相稱，以無常生滅之談稱無",
    "T39n1786_01a:0085b27": "常生滅之理曰如，此理稱文曰是。二、「今謂」下，",
    "T39n1786_01a:0085b28": "破異立同，二：初、破異。欲彰衍理，先斥藏非。實",
    "T39n1786_01a:0085b29": "有之俗而為能詮，不即真諦，故非如也；所詮",
    "T39n1786_01a:0085c01": "之真不含中理，淺故非是。二、「摩」下，明同。通談",
    "T39n1786_01a:0085c02": "幻有，當體即空，不異名如；即空之真能含中",
    "T39n1786_01a:0085c03": "道，不同三藏析空定淺，故理名是。通教必通",
    "T39n1786_01a:0085c04": "別圓二教，故文標云摩訶衍也。三、「今謂三」下，",
    "T39n1786_01a:0085c05": "破淺明深，二：初、破淺。欲明別理，先斥通非。通",
    "T39n1786_01a:0085c06": "教三乘同聞即空，而鈍菩薩同二乘解，利根",
    "T39n1786_01a:0085c07": "聞空不但空有兼能空空。既此各解，望別非",
    "T39n1786_01a:0085c08": "如；空中兩證，證空尤劣，比中非是。二、明深。別",
    "T39n1786_01a:0085c09": "教不通二乘修學，雖復廣攝微塵之眾，唯菩",
    "T39n1786_01a:0085c10": "薩根，皆聞佛性次第修入。既無異解，故得稱",
    "T39n1786_01a:0085c11": "如；無不證中，故稱為是。四、「今謂離」下，破離立",
    "T39n1786_01a:0085c12": "中，二：初、破離。欲明圓理，先斥別非。別雖談中，",
    "T39n1786_01a:0085c13": "中唯佛界，雖復變造九界因果，九非性具，須",
    "T39n1786_01a:0085c14": "緣中道次第斷盡方成佛界。佛與九異，故不",
    "T39n1786_01a:0085c15": "名如；初觀出俗，次觀出真，至第三觀雙出二",
    "T39n1786_01a:0085c16": "諦方證中道，中不即邊，故非是義。二、「文字」下，",
    "T39n1786_01a:0085c17": "明中。能詮文字，性本忘離、與理不異，故稱為",
    "T39n1786_01a:0085c18": "如；唯空唯有、唯色唯心，一一皆中無非佛法，故",
    "T39n1786_01a:0085c19": "名為是。文如理是，義究竟成。二、「初破」下，結成",
    "T39n1786_01a:0085c20": "四教。問：前釋四教，通真含中得名理深；今結",
    "T39n1786_01a:0085c21": "四教，別教乃云破淺明深。豈可通教真中俱",
    "T39n1786_01a:0085c22": "淺？答：通理雖深，為攝二乘及鈍菩薩，故兼淺",
    "T39n1786_01a:0085c23": "理。今結別教，獨菩薩法、唯談深理，故以唯深",
    "T39n1786_01a:0085c24": "破於兼淺，與前列釋義不相違。三、「此經」下，示",
    "T39n1786_01a:0085c25": "部具四。二、觀心。以圓三觀觀於陰等，修惡之",
    "T39n1786_01a:0085c26": "心即是性惡，名惡法界，無法不收。體是三德，",
    "T39n1786_01a:0085c27": "復名三諦。稱諦而照，觀境不異，故名為如。境",
    "T39n1786_01a:0085c28": "即正觀者，境是本覺，起為始覺，雖分新舊，",
    "T39n1786_01a:0085c29": "覺體不殊，故得名為境即正觀，是義方成。若",
    "T39n1786_01a:0086a01": "不爾者，境照境等四句豈立？經言「等」者，若觀",
    "T39n1786_01a:0086a02": "頑境偏小忘心，假立真如等，皆名邪觀。今茲",
    "T39n1786_01a:0086a03": "正觀雖非約行，行人若欲攝事成理、即聞而",
    "T39n1786_01a:0086a04": "修，必須於所觀心簡於十境，陰境常有、餘九",
    "T39n1786_01a:0086a05": "待發。於能觀觀須識十乘，上根修一、中根",
    "T39n1786_01a:0086a06": "至七、下根具七。若自未解摩訶止觀，當依",
    "T39n1786_01a:0086a07": "師友一一咨詢，明識藥病方可修之，勿謂一",
    "T39n1786_01a:0086a08": "句修行即足。下去觀解，准此應知。二、「我聞」下，",
    "T39n1786_01a:0086a09": "釋聞持，二：初、舊解，三：初、舊師。外人我見故",
    "T39n1786_01a:0086a10": "多師心，阿難師佛故唱我聞。二、真諦。我能",
    "T39n1786_01a:0086a11": "受持佛所說法，故是器義。簡三非器，顯成三",
    "T39n1786_01a:0086a12": "慧。雖未分於四教慧別，然釋我聞尤過舊解。",
    "T39n1786_01a:0086a13": "三、《釋謂》。彼明耳識從四緣生，一空、二根、三境、",
    "T39n1786_01a:0086a14": "四作意。今云不壞是根、可聞處是境、諦聽是",
    "T39n1786_01a:0086a15": "作意，唯闕空緣。下云「因緣和合」，義可兼之。即",
    "T39n1786_01a:0086a16": "四緣和合方發耳識。不言耳聞稱我聞者，我",
    "T39n1786_01a:0086a17": "是耳主故。新云耳識九緣生，備於《唯識》也。",
    "T39n1786_01a:0086a18": "二、「師釋」下，今釋，二：初、約教釋，二：初、我聞各釋，",
    "T39n1786_01a:0086a19": "二：初、明四我。此我我等，例於《大經》生生等四",
    "T39n1786_01a:0086a20": "句而立。然我是假名，攬陰而有。陰法既有生",
    "T39n1786_01a:0086a21": "生等四，我隨實法豈不然乎？如釋生生云「大",
    "T39n1786_01a:0086a22": "生生小生」，此乃生滅生於生滅，攬生滅法成",
    "T39n1786_01a:0086a23": "生滅我，故例生生成於我我。雖是空觀而非",
    "T39n1786_01a:0086a24": "體空，是故三藏當於初句。又復應知假實生",
    "T39n1786_01a:0086a25": "滅，眾生本爾而不覺知，今稟此教稱本而觀。",
    "T39n1786_01a:0086a26": "豈唯此教？下三皆爾。通教實法生即不生，",
    "T39n1786_01a:0086a27": "故陰中我即無我也，故屬次句。別人知陰不",
    "T39n1786_01a:0086a28": "生而生，是故觀於無我而我。蓋由此教元知",
    "T39n1786_01a:0086a29": "真我，見慢盛故，初觀無我、次破無我，建立於",
    "T39n1786_01a:0086b01": "我、後入真我，是故此教當第三句。圓人即達",
    "T39n1786_01a:0086b02": "現前假實不生不生，攬常住陰而成真我。我",
    "T39n1786_01a:0086b03": "既即中，二諦皆趣，故云我無我而不二真我",
    "T39n1786_01a:0086b04": "義，是故此教當第四句。教本被機，故四我義",
    "T39n1786_01a:0086b05": "配四根性，令後說者如上分別，故注云云。二、",
    "T39n1786_01a:0086b06": "明四聞。我是聞主、聞是我用，主是假人、用是",
    "T39n1786_01a:0086b07": "實法。然若解生義，則聞義自顯。但生是總",
    "T39n1786_01a:0086b08": "論緣起，聞乃別從說聽，不無少異。從聞因",
    "T39n1786_01a:0086b09": "緣而有餘聞，故曰聞聞。既從緣生，終歸壞滅，",
    "T39n1786_01a:0086b10": "此聞生滅也。聞無四性，當處無聞，故曰聞不",
    "T39n1786_01a:0086b11": "聞，此聞無生也。真雖不聞，俗中有聞，故曰不",
    "T39n1786_01a:0086b12": "聞聞，此聞無量也。二諦即中，故云不聞；中",
    "T39n1786_01a:0086b13": "亦叵得，復云不聞。四十九年不說一字，何有",
    "T39n1786_01a:0086b14": "中邊而可聞耶？此聞無作也。注意同前。二、",
    "T39n1786_01a:0086b15": "「有四」下，我聞共釋，三：初、聞者四能。三藏教中，",
    "T39n1786_01a:0086b16": "阿難一身而有四德，故受四名。典藏出《阿含》，",
    "T39n1786_01a:0086b17": "餘三出《正法念》。今演小名對於四教，義與名",
    "T39n1786_01a:0086b18": "合。阿難梵語，歡喜華言。佛成道夜生，舉國歡",
    "T39n1786_01a:0086b19": "喜，因以為名。從緣立名，符生滅法，傳持三",
    "T39n1786_01a:0086b20": "藏，宜用此名。通教所說體事即理，異凡俗見，",
    "T39n1786_01a:0086b21": "宜用賢名。別教五談塵沙佛法，多所主領，宜",
    "T39n1786_01a:0086b22": "典藏名。圓教始終詮法界理，既深且廣，宜用",
    "T39n1786_01a:0086b23": "海名。二、「歡喜」下，能承四佛，四：初、三藏。此教",
    "T39n1786_01a:0086b24": "析法，空不含中，故見佛身唯是丈六。二、「賢阿」",
    "T39n1786_01a:0086b25": "下，通教。觀既體法，顯二種空，謂但不但。鈍根",
    "T39n1786_01a:0086b26": "菩薩同二乘人唯見但空，無中實故，非色心",
    "T39n1786_01a:0086b27": "本。故佛元由誓無殘習，幻出身智終歸灰",
    "T39n1786_01a:0086b28": "滅，色有分齊故云丈六。若利菩薩，受別圓接",
    "T39n1786_01a:0086b29": "解不但空，空是本覺中實之體，是妙色心佛",
    "T39n1786_01a:0086c01": "位證得，所有身智稱體無邊，故名尊特尊崇",
    "T39n1786_01a:0086c02": "奇特，亦名報身。秖一佛身，由利鈍機見二種",
    "T39n1786_01a:0086c03": "狀，故云合身。通教佛身須作此辯。應了鈍",
    "T39n1786_01a:0086c04": "根見佛，縱高十里乃至百億，以依但空，亦非",
    "T39n1786_01a:0086c05": "尊特，有分齊故。若利人見丈六八尺，既依中",
    "T39n1786_01a:0086c06": "道亦無分齊，是故下文金龍尊王偈讚三十",
    "T39n1786_01a:0086c07": "二相，《文句》解云正歎尊特。三、「典」下，別教。",
    "T39n1786_01a:0086c08": "此教初心便聞但中，中雖不具九界依正，非",
    "T39n1786_01a:0086c09": "無佛界妙色妙心，是故見佛唯無分齊尊特",
    "T39n1786_01a:0086c10": "身也。此教始終不共二乘及住空菩薩修證",
    "T39n1786_01a:0086c11": "故也。四、「海」下，圓教。此教所說世間相常，故一",
    "T39n1786_01a:0086c12": "切法無非中道。雖與別人同見尊特，彼兼別",
    "T39n1786_01a:0086c13": "修、此皆性具，故龍女云：「微妙淨法身，具相三",
    "T39n1786_01a:0086c14": "十二。」欲彰全性，是故從勝特名法身。故此教",
    "T39n1786_01a:0086c15": "人觀性德苦樂而興與拔，以即理毒害為所",
    "T39n1786_01a:0086c16": "消伏，修德三因名性德行，報應二身即名法",
    "T39n1786_01a:0086c17": "身。蓋欲以性而泯於修，苦則即拔無拔、毒",
    "T39n1786_01a:0086c18": "則即消無消、行乃即修無修、佛乃即證無證。",
    "T39n1786_01a:0086c19": "阿難傳此無作四諦，即說無說，是故親承法",
    "T39n1786_01a:0086c20": "身佛也。三、「此」下，部有四機。問：上明四教，今那",
    "T39n1786_01a:0086c21": "但云三乘說聽？答：以三乘中聲聞緣覺須論",
    "T39n1786_01a:0086c22": "藏通，若明菩薩須該四教。三乘總論、四教別",
    "T39n1786_01a:0086c23": "辨，聽既三乘，說必四佛；既一音各解，亦一身",
    "T39n1786_01a:0086c24": "異見。前明合身，其意在此。二、「觀」下，約觀心解。",
    "T39n1786_01a:0086c25": "以上我聞各四句義，就於行者心觀辨之。攀",
    "T39n1786_01a:0086c26": "上等者，是有漏禪六行觀也。攀上淨妙離，厭",
    "T39n1786_01a:0086c27": "下苦麁障，約於九地迭論上下。我我聞聞是",
    "T39n1786_01a:0086c28": "三藏中生滅俗境，前約三乘知解生滅觀之",
    "T39n1786_01a:0086c29": "入理，今就凡夫不知而修但成世禪。既是",
    "T39n1786_01a:0087a01": "俗境，知與不知法本生滅，故當生生句。今宗",
    "T39n1786_01a:0087a02": "解之，或從所化機、或約能觀觀，析體二觀，俗",
    "T39n1786_01a:0087a03": "異真同。前約俗異，故將析法別對初句；今就",
    "T39n1786_01a:0087a04": "真同，故以析體共對次句，後之二觀不殊前",
    "T39n1786_01a:0087a05": "對。又前約教，我聞四句可對四人；今論修觀，",
    "T39n1786_01a:0087a06": "須就一人一念而照，故《釋籤》一心三觀於一",
    "T39n1786_01a:0087a07": "念心見四四諦，尚具四趣，豈闕世禪？故說必",
    "T39n1786_01a:0087a08": "次第，約人辨相故；修無前後，唯成圓觀故。三、",
    "T39n1786_01a:0087a09": "「一時」下，明和合，二：初、舊解，二：初、肇師。啟，",
    "T39n1786_01a:0087a10": "開也。運，謂時運嘉善也。會，合也，即是機應善",
    "T39n1786_01a:0087a11": "合之時也。二、「三藏」下，真諦，二：初、敘彼立義。此",
    "T39n1786_01a:0087a12": "解同肇以合釋一，而但就機論不高下合應",
    "T39n1786_01a:0087a13": "之心也。若謂眾生心不高下中平之時，即",
    "T39n1786_01a:0087a14": "是與佛合一時也，故云平時即是一時。二、「私」",
    "T39n1786_01a:0087a15": "下章安釋成。言私謂者，大師滅後，頂師記錄",
    "T39n1786_01a:0087a16": "此文句時自加此釋。事非公灼，故言私也。蓋",
    "T39n1786_01a:0087a17": "慮後人不解真諦高下之義，故為釋出。高",
    "T39n1786_01a:0087a18": "謂慢心自恃陵他，不能奉行佛之道法，故云",
    "T39n1786_01a:0087a19": "慢心不行。下謂耽戀五欲荒迷不捨，何能受",
    "T39n1786_01a:0087a20": "道？此之二心最為道障，欲令今人不耽不慢",
    "T39n1786_01a:0087a21": "修於平時，即感聖也。二、「師」下，今釋，二：初、約教，",
    "T39n1786_01a:0087a22": "二：初、約因緣總釋。感應因緣合一之時也。",
    "T39n1786_01a:0087a23": "不明感應，與誰論一？未分三諦淺深之別，故",
    "T39n1786_01a:0087a24": "當總釋。二、「亦」下，約諦智別釋，二：初、釋時。問：諦",
    "T39n1786_01a:0087a25": "智但在機感，應該生佛。雙隻既不同，如何論",
    "T39n1786_01a:0087a26": "總別？答：智即是機、諦即是應，智諦合時名感",
    "T39n1786_01a:0087a27": "應一。何者？佛以三諦而為其體，不以此體應",
    "T39n1786_01a:0087a28": "於眾生。眾生無由智合於諦，如須菩提石室",
    "T39n1786_01a:0087a29": "觀空，釋迦歎言得見我身。豈唯諦理？諸善亦",
    "T39n1786_01a:0087b01": "然。如云「若持五戒，釋迦如來在汝家中。」故知",
    "T39n1786_01a:0087b02": "佛以三諦諸善而為體相，眾生修善見諦理",
    "T39n1786_01a:0087b03": "時，即是感應合一時也。今明三諦即攝四教，",
    "T39n1786_01a:0087b04": "如常所辨。二、「而言」下，釋一。即前諦智合一之",
    "T39n1786_01a:0087b05": "相也。先簡不合，謂前思後知，此乃覺觀虛妄",
    "T39n1786_01a:0087b06": "之心。若智發者，思覺俱寂豁爾開悟，方與諦",
    "T39n1786_01a:0087b07": "一，故言一時。四教諦智，一相皆然。二、觀解。前",
    "T39n1786_01a:0087b08": "約教解，是佛會開悟；今約觀心，是滅後造修。",
    "T39n1786_01a:0087b09": "前分四教，今在一心，文同意異。四、明教主，",
    "T39n1786_01a:0087b10": "二：初、舊解，二：初、真諦。未破無明，名小菩薩；",
    "T39n1786_01a:0087b11": "若證法身，分顯三義，故不被異。三乘異外，故",
    "T39n1786_01a:0087b12": "但一義；菩薩雙異外道二乘，故得二義，而未",
    "T39n1786_01a:0087b13": "平等；佛盡能異，是故三義具足究竟。二、《釋論》",
    "T39n1786_01a:0087b14": "「世尊當十，故佛第九」，此就合說。若調御丈夫",
    "T39n1786_01a:0087b15": "開為二號，則佛當第十。十號具足，名世間尊，",
    "T39n1786_01a:0087b16": "此是能覺。其所覺者，即世間等三雙法也。",
    "T39n1786_01a:0087b17": "初雙約凡聖，世則六凡法、出世則四聖法；",
    "T39n1786_01a:0087b18": "次雙約小大，無常則凡小法、常則大乘法；",
    "T39n1786_01a:0087b19": "後雙約思議不思議，六凡三教是數，皆可思",
    "T39n1786_01a:0087b20": "議法；唯圓非數，是不可思議法。此等法門於",
    "T39n1786_01a:0087b21": "一心中朗然頓覺，故名為佛。二、今釋，二：初、約",
    "T39n1786_01a:0087b22": "教。佛既翻覺，而有三身，即是三種覺智所成。",
    "T39n1786_01a:0087b23": "若一切智成於三藏丈六佛，依道種智有二",
    "T39n1786_01a:0087b24": "佛者，此智論於界內外故。界內道種成於通",
    "T39n1786_01a:0087b25": "教但空丈六，以鈍菩薩為空出假故；界外道",
    "T39n1786_01a:0087b26": "種成於通別但中尊特，以二菩薩為中出假",
    "T39n1786_01a:0087b27": "故；一切種智成於圓教及通別教諸法趣中，",
    "T39n1786_01a:0087b28": "法身佛也。雖被四機，秖是三佛。此之三佛",
    "T39n1786_01a:0087b29": "不可定一，無差即差故；不可定異，差即無差",
    "T39n1786_01a:0087c01": "故。須忘一異，是祕密藏故；而論一異，跨節當",
    "T39n1786_01a:0087c02": "分故。二、約觀。三觀所覺皆云諸法者，一一覺",
    "T39n1786_01a:0087c03": "於三諦也。故空覺三諦，差別情忘，名第一義",
    "T39n1786_01a:0087c04": "空，故曰一相。假覺三諦，皆能立法，名如來藏，",
    "T39n1786_01a:0087c05": "故曰種種相。中覺三諦，遮照同時，名第一義",
    "T39n1786_01a:0087c06": "理，故曰無一異相亦一異相。前約教釋，故以",
    "T39n1786_01a:0087c07": "三智別示三身攝於四教；今既約觀，須唯在",
    "T39n1786_01a:0087c08": "圓。圓觀若成，四教三身不求自獲，塵去鑑淨",
    "T39n1786_01a:0087c09": "像現隨形。令此分別，故注云云。五、「住者」下，住",
    "T39n1786_01a:0087c10": "處，二：初、雙標。佛，能住人也。城山，所住處也。",
    "T39n1786_01a:0087c11": "人必有法，以為能住。如世惡人，必以惡法住",
    "T39n1786_01a:0087c12": "於家舍；善人善法，住舍亦然。今云佛住王",
    "T39n1786_01a:0087c13": "城耆山，豈得不以首楞嚴定為能住法耶？故",
    "T39n1786_01a:0087c14": "《普賢觀》云「釋迦牟尼名毘盧遮那，此佛住處",
    "T39n1786_01a:0087c15": "名常寂光。」牟尼是人、寂光是法，此之人法自",
    "T39n1786_01a:0087c16": "可分於能住所住。若望山城，俱為能住；山望",
    "T39n1786_01a:0087c17": "寂光，為所住處。處隨法轉，其猶還丹、點鐵成",
    "T39n1786_01a:0087c18": "金，故摩竭提阿蘭若處名寂滅場。今之城山",
    "T39n1786_01a:0087c19": "豈其不爾？故知不辨能住心法，但云色身住",
    "T39n1786_01a:0087c20": "於土石，則大小心境之談便成無用。是以",
    "T39n1786_01a:0087c21": "雙標能住所住，其有旨乎！二、「真諦」下，雙釋，二：",
    "T39n1786_01a:0087c22": "初、明能住法，二：初、舊解，二：初、真諦。此師釋住，",
    "T39n1786_01a:0087c23": "不但色質住於城山，故明八種能住之法：一",
    "T39n1786_01a:0087c24": "住大千，顯能住化廣。二住依止，顯今能住。三",
    "T39n1786_01a:0087c25": "住五分，顯於能住無漏五陰。五分者，謂戒、定、",
    "T39n1786_01a:0087c26": "慧、解脫、解脫知見，謂無學道共戒、滅盡定、無",
    "T39n1786_01a:0087c27": "生慧、有餘解脫、照解脫智眼名為知見，謂自",
    "T39n1786_01a:0087c28": "知是初果乃至四果也。是則前三并在於果，",
    "T39n1786_01a:0087c29": "方名法身。言壽命現在者，以入無餘則五",
    "T39n1786_01a:0088a01": "分滅故，灰身則戒、定、有餘解脫滅，滅智則慧",
    "T39n1786_01a:0088a02": "及知見滅，故壽命現在五分得住。四住威儀，",
    "T39n1786_01a:0088a03": "行住坐臥皆有法則，故能利物。五天住，住禪",
    "T39n1786_01a:0088a04": "定者，禪則四禪、定謂四空，是色無色二界天",
    "T39n1786_01a:0088a05": "法故。六梵住，住四等，眾生無量、我心常等故。",
    "T39n1786_01a:0088a06": "四禪加修慈悲喜捨生梵天王，故云梵住。",
    "T39n1786_01a:0088a07": "文無喜捨，略也。七聖住，住三三昧，謂空、無相、",
    "T39n1786_01a:0088a08": "無願，此三聖人所修，故云聖住。八大處住，即",
    "T39n1786_01a:0088a09": "常寂光，言慮已絕，故云第一義也。此之八義，",
    "T39n1786_01a:0088a10": "皆是如來能住法也。二、《釋論》。《大品》云「佛住",
    "T39n1786_01a:0088a11": "王舍城」，龍樹約四義釋能住法，謂天、梵、聖、佛",
    "T39n1786_01a:0088a12": "也。真諦八法不出此四，是故大師以四攝",
    "T39n1786_01a:0088a13": "之。論中天梵與真諦師天梵二住名義全同，",
    "T39n1786_01a:0088a14": "而言定者，四等定也，此則以二攝於二也。聖",
    "T39n1786_01a:0088a15": "住，與真諦聖住名義全同，而更攝得五分壽",
    "T39n1786_01a:0088a16": "命，此則以一攝二也。佛住與真諦大處住名",
    "T39n1786_01a:0088a17": "異義同，以一攝一，此則論四已攝彼五也。",
    "T39n1786_01a:0088a18": "而論復云「於四住法中住聖住、佛住法，憐憫",
    "T39n1786_01a:0088a19": "眾生故。」王舍城住，今云迹住也。此義復攝真",
    "T39n1786_01a:0088a20": "諦三住，以王城是依止處故。王城在大千界",
    "T39n1786_01a:0088a21": "內故，四威儀不離王城故。問：佛能住法是首",
    "T39n1786_01a:0088a22": "楞嚴，論何須說聖、梵、天三？答：如來自行實在",
    "T39n1786_01a:0088a23": "楞嚴，為利他故住餘三法。心若不住梵天等",
    "T39n1786_01a:0088a24": "法，口豈能說四禪四等？是故妙樂明論四住",
    "T39n1786_01a:0088a25": "云「從廣之狹、將勝攝劣故。天攝機寬，佛攝最",
    "T39n1786_01a:0088a26": "狹，中二迭論，故云從廣之狹。佛住既勝，無善",
    "T39n1786_01a:0088a27": "不攝，故聖等三是凡小善，明所攝耳。」二、今",
    "T39n1786_01a:0088a28": "釋，二：初、教。論明四住，其義猶總，是故今家明",
    "T39n1786_01a:0088a29": "四教佛住於三諦，復論兼獨住法明矣。三藏",
    "T39n1786_01a:0088b01": "所詮析法觀拙，故成佛唯丈六身，但住真諦。",
    "T39n1786_01a:0088b02": "通教所詮體法觀巧，能證二空，故所成佛隨",
    "T39n1786_01a:0088b03": "利鈍機一身兩見，丈六住真尊特住中、別",
    "T39n1786_01a:0088b04": "教詮中修次第觀，故所成佛唯一尊特。以須",
    "T39n1786_01a:0088b05": "別修緣了莊嚴，故使此佛雙住俗中。圓教",
    "T39n1786_01a:0088b06": "詮中，中具諸法，因中萬行不修而修、果上萬",
    "T39n1786_01a:0088b07": "德成無所成，故即報應名為法身，唯住中道。",
    "T39n1786_01a:0088b08": "前三教佛豈離法身？今就當分，明四差別，是",
    "T39n1786_01a:0088b09": "故四佛各以住法住於城山。二、觀。於一心中",
    "T39n1786_01a:0088b10": "圓修三觀、住於三諦，以此住法住所居處。若",
    "T39n1786_01a:0088b11": "念念不休，即觀行佛行住坐臥。經云「此處皆",
    "T39n1786_01a:0088b12": "應起塔」，即此意也。二、「王」下，明所住處，二：初、城，",
    "T39n1786_01a:0088b13": "二：初、因緣釋。此文雖略，意亦可見，若欲備知，",
    "T39n1786_01a:0088b14": "當尋彼論。二、觀行釋。上諸觀解皆是附法，",
    "T39n1786_01a:0088b15": "以如是等不借事義表觀法故。此之城山是",
    "T39n1786_01a:0088b16": "託事觀也，如今王舍，借覆蓋義表於五陰，託",
    "T39n1786_01a:0088b17": "自在義表善惡王。故妙樂云：「以善惡王對無",
    "T39n1786_01a:0088b18": "記舍，應知無記遍該八識。」若善惡王唯第六",
    "T39n1786_01a:0088b19": "識，以此第六通三性故，謂善性、惡性、無記性",
    "T39n1786_01a:0088b20": "也，此無記性同餘四陰為所觀境，取善惡性",
    "T39n1786_01a:0088b21": "為能觀觀，初心修觀莫不用此第六心也。以",
    "T39n1786_01a:0088b22": "由此心能起忻厭，分別名義、作善惡因故。所",
    "T39n1786_01a:0088b23": "言善者，對惡得名，非究竟善。以此王數本由",
    "T39n1786_01a:0088b24": "見愛熏習所成。圓名字人全未能伏，縱起善",
    "T39n1786_01a:0088b25": "念，不離見愛，故十境心皆名魔障，不思議觀",
    "T39n1786_01a:0088b26": "方曰善淨。若直以此心觀實相理，如用藕絲",
    "T39n1786_01a:0088b27": "懸須彌也，徒增分別絕念無由。若體此心是",
    "T39n1786_01a:0088b28": "性惡者，性惡融通無法不趣，自然攝得七八",
    "T39n1786_01a:0088b29": "九識同為妙觀，故得名為境即是觀。能所既",
    "T39n1786_01a:0088c01": "泯思議乃忘，圓妙之觀初心可修。故妙樂云：",
    "T39n1786_01a:0088c02": "「忽都未聞性惡之名，安能信有性德之行？須",
    "T39n1786_01a:0088c03": "聞性惡者，以知性惡故，則修惡本虛。三觀十",
    "T39n1786_01a:0088c04": "乘無惑可破、無理可顯，修德功寂是無作行，",
    "T39n1786_01a:0088c05": "故以性德召此行也。」此意若昧，徒說心王為",
    "T39n1786_01a:0088c06": "能觀觀，終非圓觀。豈前三教非善惡王為能",
    "T39n1786_01a:0088c07": "觀耶？又須了知非獨城山以陰為境，諸事法",
    "T39n1786_01a:0088c08": "觀皆須觀陰。故妙樂云：「又諸觀境不出五陰。",
    "T39n1786_01a:0088c09": "今此山等約陰便故，以諸文中直云境智。」《記》",
    "T39n1786_01a:0088c10": "文既云「諸觀之境不出五陰」，則知記事附法",
    "T39n1786_01a:0088c11": "無不觀陰。言此山等約陰便者，蓋此山城表",
    "T39n1786_01a:0088c12": "陰義便，故明言陰。諸文不便，故直云境智。",
    "T39n1786_01a:0088c13": "雖為不便不言五陰，而所觀境無不是陰，故",
    "T39n1786_01a:0088c14": "上句云不出五陰。直云境智，即諸文云「觀一",
    "T39n1786_01a:0088c15": "念心即空假中也」。雖不云陰，且一念心非陰",
    "T39n1786_01a:0088c16": "是何？有人據此執諸觀境不觀陰者，違文背",
    "T39n1786_01a:0088c17": "義過莫大焉。又僻執云：唯止觀中從行觀法",
    "T39n1786_01a:0088c18": "得簡陰境，諸事法觀不得簡陰。斯是胸情自",
    "T39n1786_01a:0088c19": "立規矩。諸文觀法既不出陰，簡有何妨？況",
    "T39n1786_01a:0088c20": "妙樂中觀陰，須明方便正修、簡境及心。簡境",
    "T39n1786_01a:0088c21": "豈非去尺就寸？簡心豈非去其思議取不思",
    "T39n1786_01a:0088c22": "議耶？安得固違執不簡陰。此人又執諸文託",
    "T39n1786_01a:0088c23": "事附法觀心不可修習，唯止觀約行觀法方",
    "T39n1786_01a:0088c24": "可修之，乃引《義例》諭邪師文為據。彼文云「十",
    "T39n1786_01a:0088c25": "二部觀寄事立名，雖有三觀之名，十境十乘",
    "T39n1786_01a:0088c26": "不列，一部名下唯施一句，豈此一句能伸",
    "T39n1786_01a:0088c27": "觀門？」今人謂事法觀心便可修習不假止",
    "T39n1786_01a:0088c28": "觀者，豈不全同往代邪師耶？今評《義例》驗此",
    "T39n1786_01a:0088c29": "人說，全昧荊谿破立意也。何者？《義例》諭疑",
    "T39n1786_01a:0089a01": "本為邪師錯謂止觀十境十乘是漸圓觀，唯",
    "T39n1786_01a:0089a02": "頂法師十二部經觀心之文為頓頓觀，修之",
    "T39n1786_01a:0089a03": "即得。是故荊谿如上諭之，其意但是破彼邪",
    "T39n1786_01a:0089a04": "師，將頂法師十二部下觀心一句具足伸",
    "T39n1786_01a:0089a05": "於頓頓觀門也。邪師既以止觀十境十乘自",
    "T39n1786_01a:0089a06": "是漸圓，終不肯用入十二部事觀中修。豈得",
    "T39n1786_01a:0089a07": "同於正解之師，講至城山等觀之時，學者欲",
    "T39n1786_01a:0089a08": "修即敘止觀方便正修揀境等文成其法行？",
    "T39n1786_01a:0089a09": "若然，豈是十境十乘一向不列耶？豈是獨將",
    "T39n1786_01a:0089a10": "一句伸觀門耶？又何甞云事法觀心不假止",
    "T39n1786_01a:0089a11": "觀便可修習？又不云城山等觀是頓頓法，那",
    "T39n1786_01a:0089a12": "斥全同往代邪師耶？又《法華玄義》示諸文觀",
    "T39n1786_01a:0089a13": "心，令即聞即修。《釋籤》云「隨聞一句攝事成理，",
    "T39n1786_01a:0089a14": "不待觀境方名修觀。」先祖垂範昭然可鑑，如",
    "T39n1786_01a:0089a15": "何固執事法觀門不可修習？此人又全不許",
    "T39n1786_01a:0089a16": "得法之師敘於私記教人修觀，須自深諳止",
    "T39n1786_01a:0089a17": "觀法門方可修於諸文觀心。若其然者，修觀",
    "T39n1786_01a:0089a18": "行人則全不藉教授知識，五緣之中善知識",
    "T39n1786_01a:0089a19": "緣全無用也。四緣寧闕？善知識緣最不可捨，",
    "T39n1786_01a:0089a20": "故大師云「自能決了，可得獨行。妨難未諳，不",
    "T39n1786_01a:0089a21": "宜捨也。」經云「隨順善師學，得見河沙佛。」又備",
    "T39n1786_01a:0089a22": "諳止觀十乘等法是大法師、是大禪師。豈諸",
    "T39n1786_01a:0089a23": "文中事法觀心皆須此人方得修耶？作此謬",
    "T39n1786_01a:0089a24": "說，障傳法者宣示觀門、障初心人依師進行，",
    "T39n1786_01a:0089a25": "所損彌大，學者知之。二、「耆」下山，二：初、因緣釋。",
    "T39n1786_01a:0089a26": "山峯之勢似鷲之頭。或云靈鷲，此鳥有靈，知",
    "T39n1786_01a:0089a27": "人死時故。又多仙靈隱其中故。《說文》云「鷲，黑",
    "T39n1786_01a:0089a28": "色多子」。二、觀行釋。若《妙經疏》先以三字對於",
    "T39n1786_01a:0089a29": "五陰，次觀三字而為三德，達陰即理也。今",
    "T39n1786_01a:0089b01": "此文略，直以三字表示三德，雖不云陰，義當",
    "T39n1786_01a:0089b02": "體陰而為三德。須知陰是見思報法，此乃",
    "T39n1786_01a:0089b03": "修惡即是性惡而為三德。其善惡王若非性",
    "T39n1786_01a:0089b04": "具，何能常住祕藏之處？心數塵勞若非性惡，",
    "T39n1786_01a:0089b05": "何由能得同入其中？二、「此經」下，明闕同聞意，",
    "T39n1786_01a:0089b06": "二：初、正釋。時五處四者，一耆山說序時、二室",
    "T39n1786_01a:0089b07": "內說壽量時、三夢中見金鼓時、四夢覺詣耆",
    "T39n1786_01a:0089b08": "山說時、五列眾至金寶蓋山王佛國讚釋迦",
    "T39n1786_01a:0089b09": "時，故時有五也。以說序說夢俱在耆山，故",
    "T39n1786_01a:0089b10": "處但四。二、「若爾」下，釋疑問意者，四佛說壽在",
    "T39n1786_01a:0089b11": "信相室，阿難在靈鷲，何稱我聞？「然雖」下，答也。",
    "T39n1786_01a:0089b12": "《報恩經》中眾令阿難為佛侍者，阿難從佛而",
    "T39n1786_01a:0089b13": "求四願：一不受故衣、二不受別請、三不同",
    "T39n1786_01a:0089b14": "諸比丘須見即見、四所未聞經重為我說。佛",
    "T39n1786_01a:0089b15": "皆許之。又其得佛覺三昧者，佛加覺力如佛，",
    "T39n1786_01a:0089b16": "故名佛覺。能自通達者，不待重說也。然阿難",
    "T39n1786_01a:0089b17": "佛成道夜生，年二十五方為侍者，已前之經",
    "T39n1786_01a:0089b18": "准向兩義尚稱我聞，況近在信相室中耶？",
    "T39n1786_01a:0089b19": "金光明經文句記卷第一上"
}