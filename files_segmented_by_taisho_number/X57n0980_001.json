{
    "X57n0980_001:0671a03": " 天台四教儀註彙輔宏記原序",
    "X57n0980_001:0671a05": "天台四教儀集註一編。入藏流通舊矣。特以文約義",
    "X57n0980_001:0671a06": "豐。非廣搜經論以闡發之。新學何以深入堂奧耶。輔",
    "X57n0980_001:0671a07": "宏記者。相傳山家後嗣。集而記之。所以輔弼集註。而",
    "X57n0980_001:0671a08": "宏揚教觀者也。又曰扶宗記。惜沿今不登梨棗。秘之",
    "X57n0980_001:0671a09": "講座。珍逾龍藏。遂致傳寫者句讀脫闕。字畫烏焉。蓋",
    "X57n0980_001:0671a10": "一展卷。而指不勝屈矣。予自乾隆丁丑搆茲記。癸巳",
    "X57n0980_001:0671a11": "乃得。復獲抄本儀註註。暨諸先德集註標本。於是抽",
    "X57n0980_001:0671a12": "閒四載。欣然廢寢忘餐。彚成十卷。更其題曰註輔宏",
    "X57n0980_001:0671a13": "記。方思精密重編。公諸同志。以成秉教必要之書。何",
    "X57n0980_001:0671a14": "期草始就。而雙目損明。豈夙生之少植歟。抑因緣時",
    "X57n0980_001:0671a15": "節之尚有待歟。留贈後賢。詳加參訂。以付梓流通。庶",
    "X57n0980_001:0671a16": "幾盡未來際。俾見聞者。共得遊於三德之秘藏也夫。",
    "X57n0980_001:0671a17": "大清乾隆四十四年歲在己亥七月哉生明比丘示",
    "X57n0980_001:0671a18": "三氏性權謹識",
    "X57n0980_001:0671b03": " 輔宏記補訂序",
    "X57n0980_001:0671b05": "如來一代時教。始自道場。迄乎雙樹。其間頓漸權實",
    "X57n0980_001:0671b06": "之部。偏圓半滿之談。於法華而開示佛之知見。乃大",
    "X57n0980_001:0671b07": "暢其本懷。夫所謂佛之知見者。一念三千空假中不",
    "X57n0980_001:0671b08": "思議絕待之妙法也。宗此者。謂之圓宗。解此者。謂之",
    "X57n0980_001:0671b09": "圓解。修此者。謂之圓修。證此者。謂之圓證。法華偈云。",
    "X57n0980_001:0671b10": "佛子住此地。則是佛受用。常在於其中。經行及坐臥。",
    "X57n0980_001:0671b11": "意不在茲乎。迨迦葉十三傳。而有龍樹著中論。譯之",
    "X57n0980_001:0671b12": "震旦。北齊文師讀之。悟因緣即空假中一偈之旨。以",
    "X57n0980_001:0671b13": "授慧思。思師以授智者。智者大師契法華三昧。發旋",
    "X57n0980_001:0671b14": "陀羅尼。創立兩種四教。判定一代五時。誠所謂一家",
    "X57n0980_001:0671b15": "教觀。統攝龍藏者也。繼之者。章安頂。縉雲威。東陽威。",
    "X57n0980_001:0671b16": "左溪朗。荊谿然。而天台若教若觀之書。於是乎大備。",
    "X57n0980_001:0671b17": "荊谿而下。承之者。興道邃。至行修。正定外。妙說琇。高",
    "X57n0980_001:0671b18": "論竦。常照寂。惟遠通。法智禮。而教復稱中興矣。法智",
    "X57n0980_001:0671b19": "而下。紹之者。南屏臻。從諫辨。車谿卿。宜翁觀。元實印。",
    "X57n0980_001:0671b20": "佛光照。子庭訓。東溟日。普智礙。天竺慧。東禪翁。百松",
    "X57n0980_001:0671b21": "覺。無盡燈。靈峰旭。旭師。靈峰一枝之始祖也。作鬮禱",
    "X57n0980_001:0671b22": "於佛。得台宗焉。傳之者。蒼暉晟。警修銘。履源洪。素蓮",
    "X57n0980_001:0671b23": "珠。道來成。成師於靈峰為第六世。嗣子嗣孫。今皆分",
    "X57n0980_001:0671b24": "座諸方矣。方成師之講法武林也。曾授富春單子華",
    "X57n0980_001:0671c01": "藏。以一心三觀之要。單子淹通賢首慈恩諸家。嘗究",
    "X57n0980_001:0671c02": "西來大意。一夕聞蟲聲。乃深悟。有頌云。促織促織。汝",
    "X57n0980_001:0671c03": "太饒舌。露冷風涼。聲聲啼血。故其談教也。語語從胸",
    "X57n0980_001:0671c04": "襟流出。不偏不泥。貫達諸宗。雄辨若雲。所向無滯。殆",
    "X57n0980_001:0671c05": "有獲於辨才三昧者歟。單子有門人曰錢子伊菴。潛",
    "X57n0980_001:0671c06": "心內典。與余方外交。囑較輔宏記補訂一書。間有一",
    "X57n0980_001:0671c07": "二損益處。錢子均採入焉。噫。禪林膠理。即而藐修。講",
    "X57n0980_001:0671c08": "師競多。聞而撥觀。如斯流弊。於今尤甚。曷不玩味乎。",
    "X57n0980_001:0671c09": "茲集。而知不思議絕待之體。境觀一如。解行兼進。以",
    "X57n0980_001:0671c10": "速到一切智海。免為增上慢人。不亦慶快平生也哉。",
    "X57n0980_001:0671c11": "錢子書成。而單子已卒。索序於余。余惟是集之由來。",
    "X57n0980_001:0671c12": "及利導後賢之意。錢子述之詳矣。故特序台宗授受",
    "X57n0980_001:0671c13": "之源。以公來哲。俾知聞風興起云爾。",
    "X57n0980_001:0671c14": "龍飛嘉慶二十一年歲在丙子仲冬長至日比丘儀",
    "X57n0980_001:0671c15": "潤氏源洪書於武林苕上真寂精舍",
    "X57n0980_001:0671c21": " 輔宏記補訂自敘",
    "X57n0980_001:0671c23": "四教儀集註輔宏記者。逸其名。講師傳為帳中秘。余",
    "X57n0980_001:0671c24": "受之華藏單先生。繼得示三氏補註於元如師。卒得",
    "X57n0980_001:0672a01": "紹曇上人辨訛於源洪師。皆釋儀註之要書也。余慧",
    "X57n0980_001:0672a02": "劣遇艱。復乏淨財。繙閱刪輯者。迨二十餘遍。晨夕祈",
    "X57n0980_001:0672a03": "三寶加被。五載而訂定。製聚珍字。盤勉成之。自丙子",
    "X57n0980_001:0672a04": "五月十有二日首事集印。越十一月朔後三日。日在",
    "X57n0980_001:0672a05": "長至而告成。其間較定舛訛。贊襄乃事者。則源師力",
    "X57n0980_001:0672a06": "也。或有問曰。子稟單傳於曹谿。何復雜研夫諸教。今",
    "X57n0980_001:0672a07": "尤汲汲焉流通台家之輔宏記者。何歟。余笑曰。宗門",
    "X57n0980_001:0672a08": "運水搬柴。麤言細語。皆西來意。於經論何獨不然。然",
    "X57n0980_001:0672a09": "理則頓悟。乘悟併銷。事須漸除。應次第盡。子將謂一",
    "X57n0980_001:0672a10": "悟即佛。無事熏修耶。初祖不立文字。而屬二祖以楞",
    "X57n0980_001:0672a11": "伽。子獨未之聞耶。矧吾儕淺知膚見。三毒勃如。其敢",
    "X57n0980_001:0672a12": "毀木叉撥修多羅。作師子蟲耶。且余嘗聞誨於華藏",
    "X57n0980_001:0672a13": "先生矣。佛法東流。迄今繁衍者天台。而外標直指者。",
    "X57n0980_001:0672a14": "厥有達磨。闡法界者。厥有賢首。成唯識者。厥有慈恩。",
    "X57n0980_001:0672a15": "餘如淨宗。密宗。律宗。斯諸祖者。悉大悲為心。各開方",
    "X57n0980_001:0672a16": "便門。以作如來之使者也。然簡偏圓。辨邪正。知病識",
    "X57n0980_001:0672a17": "藥。應病授藥。橫豎該羅。教觀美備。可以評衡諸家之",
    "X57n0980_001:0672a18": "權實。希一生之登住者。則莫如天台。其習焉而全不",
    "X57n0980_001:0672a19": "奏功者。非空言無補。即一暴十寒。或方便正修境乘",
    "X57n0980_001:0672a20": "之闕漏。非天台咎也。然就天台一家論之。智者。章安。",
    "X57n0980_001:0672a21": "荊谿。四明。諸著述。文富而義玄。幽邃汪洋。目眩神駭。",
    "X57n0980_001:0672a22": "兼之一家立義。旨各有歸。如借用地論教證四種。妙",
    "X57n0980_001:0672a23": "玄借成二意。而輔行借成三意。別行橫學無作四門。",
    "X57n0980_001:0672a24": "位淺只應但中。而釋籤謂附彼教。如斯異同。難以枚",
    "X57n0980_001:0672b01": "舉。自四教儀集註。後先疊出。為之括大綱。通旨趣。而",
    "X57n0980_001:0672b02": "後學者。易以抽摘其端倪。是則台宗集佛法十二部",
    "X57n0980_001:0672b03": "之大成。而儀註又為台宗三大部之鎖鑰。豈不重哉。",
    "X57n0980_001:0672b04": "夫儀註重則闡發儀註以宣揚教觀者亦重。輔宏記",
    "X57n0980_001:0672b05": "一編是也。儀註搜引大小乘經論。奚啻百十部。雖有",
    "X57n0980_001:0672b06": "備簡。節義。諸書。猶未周且盡。斯記。則詳錄其引詞。疏",
    "X57n0980_001:0672b07": "通其文義。末學鈍根。苟能繇斯記以會台宗。其於偏",
    "X57n0980_001:0672b08": "圓邪正。諸家權實之故。瞭如指掌。夫然後以此自行。",
    "X57n0980_001:0672b09": "即以此化他。將此深心奉塵剎。是則名為報佛恩。此",
    "X57n0980_001:0672b10": "昔所聞於華藏先生。而殷然流通之微意也。若夫靈",
    "X57n0980_001:0672b11": "峰之言曰。四教儀出。而台宗晦。殆有激焉。而為之辭。",
    "X57n0980_001:0672b12": "無煩余之置啄也。",
    "X57n0980_001:0672b13": "大清嘉慶二十一年丙子十一月長至日武林三寶",
    "X57n0980_001:0672b14": "弟子錢伊葊謹敘",
    "X57n0980_001:0672b18": "輔宏記補訂凡例",
    "X57n0980_001:0672b19": "舊題標天台四教儀集註輔宏記。示師於輔宏記",
    "X57n0980_001:0672b20": "上。更加一註字。今仍刪之。於記下。加補訂二字。定",
    "X57n0980_001:0672b21": "名之意。見卷首。",
    "X57n0980_001:0672b22": "記本輯載周詳。示師復增十分之三。今研記中。有",
    "X57n0980_001:0672b23": "於義未確者。或煩重非要者。刪之。於示師增註亦",
    "X57n0980_001:0672b24": "然。每節次第於儀文前列科題。則低二格。若儀文。",
    "X57n0980_001:0672c01": "則另起一行。而高列高格。其【■原註】上標陰文。次集註。",
    "X57n0980_001:0672c02": "則加一【□註】字。而前空一字。其【□原註】上標陽文。間有原",
    "X57n0980_001:0672c03": "註與集註文連義合者。即不分標之。次記文上。加",
    "X57n0980_001:0672c04": "一【■記】字。記有所遺。乃錄示師之所補。別加【■補】字。補",
    "X57n0980_001:0672c05": "仍未暢。再參諸疏以備考。上加【■備】字。庶文不相濫",
    "X57n0980_001:0672c06": "矣。",
    "X57n0980_001:0672c07": "示師抄本外余復得集註標本。未識何師所錄。故",
    "X57n0980_001:0672c08": "但加有師標云四字。餘如靈耀師節義。天溪師備",
    "X57n0980_001:0672c09": "簡補遺。集註問答。紹曇師集註辨訛。義有當採均",
    "X57n0980_001:0672c10": "為增入。而各載其題名。",
    "X57n0980_001:0672c11": "楞嚴寺藏版。首列懸科。今刪之。示師記本。另增貼",
    "X57n0980_001:0672c12": "科。然分科者。為識章節大綱。若過細科。則失於煩",
    "X57n0980_001:0672c13": "碎。故今科從總。",
    "X57n0980_001:0672c14": "刻本集註。所見有三種。互有舛訛。至輔宏記抄本。",
    "X57n0980_001:0672c15": "相沿舛誤亦多。今雖校勘。仍慮未周。後檢校有得",
    "X57n0980_001:0672c16": "實者。乞為改正。於諸解謬處亦然。唯記中引經論",
    "X57n0980_001:0672c17": "等。或因文句冗長。略為節錄。或因旨趣深玄。略添",
    "X57n0980_001:0672c18": "助語。集內似此不少。勿以不見經論原文為斥。將",
    "X57n0980_001:0672c19": "來別部引用。亦弗引茲刻為證。",
    "X57n0980_001:0672c20": "今刻。用聚珍盤集字印成二百部。以為流通前茅。",
    "X57n0980_001:0672c21": "見者珍之。如有刻版因緣。則諸圖仍宜掛線。而依",
    "X57n0980_001:0672c22": "原圖付梓。",
    "X57n0980_001:0673a06": " 新刻天台四教儀註彙補輔宏記緣起",
    "X57n0980_001:0673a08": "原夫佛祖之道。乃定慧而已矣。定非觀無以深入。慧",
    "X57n0980_001:0673a09": "非教無以深明。有教無觀則罔。有觀無教則殆。教受",
    "X57n0980_001:0673a10": "傅訓。觀由己行。訓乃文字般若。行即觀照般若。然後",
    "X57n0980_001:0673a11": "堪證實相般若矣。且如我",
    "X57n0980_001:0673a12": "始祖智者大師。靈山夙聞。大蘇妙悟。降天魔於華頂。",
    "X57n0980_001:0673a13": "轉法輪於瓦官。縱無礙辨。稱性宣敭。依本迹二門。開",
    "X57n0980_001:0673a14": "待絕二妙。詮顯妙經。而有玄義。文句。止觀。世稱台宗",
    "X57n0980_001:0673a15": "三大部焉。暢盡如來出世。大事因緣。罄無餘蘊。第以",
    "X57n0980_001:0673a16": "文博義淵。後世學者。皆望洋而歎。於是賴有高麗國",
    "X57n0980_001:0673a17": "師。妙錄文精一軸。命名四教儀。輯三大部之要綱。為",
    "X57n0980_001:0673a18": "大藏教之引鑰。儻能酣醉儀文。便可洞悉度生法藥。",
    "X57n0980_001:0673a19": "所謂嘗一粟而眾昧具存。覩一漚而百川俱在也。然",
    "X57n0980_001:0673a20": "而文約義豐。尚難措矚。叨有南天竺之集註十軸。可",
    "X57n0980_001:0673a21": "謂詳且備矣。嗚呼。時丁末運。黠慧淒漓。不有性權法",
    "X57n0980_001:0673a22": "師之彚補輔宏記者。而集註雖詳。猶不足觀也。以是",
    "X57n0980_001:0673a23": "知輔宏記者。誠法門之最要書也。大有裨於教觀者。",
    "X57n0980_001:0673a24": "惜乎素未壽棗。學者罕親。如光緒甲午夏。我　太祖",
    "X57n0980_001:0673b01": "敏公老人。演集註於龍華講堂。眾集二千餘指。有是",
    "X57n0980_001:0673b02": "書者。僅惟五六。尚是嘉慶間聚珍之本也。寶逾龍藏",
    "X57n0980_001:0673b03": "珍而秘之。餘諸同志。欲覔而不獲。欲覩而無書。(閑)雖",
    "X57n0980_001:0673b04": "朽鈍。受潤有年。原欲念報祖恩。亟令繡梓。自愧賦性",
    "X57n0980_001:0673b05": "愚蒙。欠諳酬應。安心澹泊。乏術點金弗獲已掩顏吐",
    "X57n0980_001:0673b06": "舌。敢報檀那。且喜法緣在茲。一舉克遂。奈舊本蔓莚。",
    "X57n0980_001:0673b07": "句讀未煦。若不少為疏調。初學披讀維艱。邇來赴講",
    "X57n0980_001:0673b08": "不暇。雖間以澄神游涉。頻續頻荒。其間行列編科。分",
    "X57n0980_001:0673b09": "眉分目。頗遂陋志。屈指三秋。若道完性權法師未了",
    "X57n0980_001:0673b10": "公案。則吾豈敢。時",
    "X57n0980_001:0673b11": "大清光緒二十三年歲在丁酉春王月既望",
    "X57n0980_001:0673b12": "天台嫡裔後學比丘諦閑書於甌江古頭陀山",
    "X57n0980_001:0673b13": "妙智禪寺之惺寂堂",
    "X57n0980_001:0673b17": "新刻輔宏記凡例",
    "X57n0980_001:0673b18": "是書乃大藏綱宗。台家心髓。大師說大部於隋。觀",
    "X57n0980_001:0673b19": "師錄心宗於吳。崗師述集註於元。示三師獲輔記",
    "X57n0980_001:0673b20": "於乾隆丁丑錢居士製聚珍於嘉慶丙子。迨至於",
    "X57n0980_001:0673b21": "今。始能殃梓告成。嗟乎。說經難。著經尤難。而刊印",
    "X57n0980_001:0673b22": "流通。亦未敢擅言其易。願同志者。毋得以為輕忽",
    "X57n0980_001:0673b23": "可爾。",
    "X57n0980_001:0673b24": "輔宏記者。相傳謂台宗後嗣。集而記之。惜乎逸其",
    "X57n0980_001:0673c01": "名。弗克顯標記主耳。",
    "X57n0980_001:0673c02": "是書舊題。標天台四教儀集註輔宏記。示師於記",
    "X57n0980_001:0673c03": "上加一註字。伊菴居士刪之。復於記下加補訂二",
    "X57n0980_001:0673c04": "字。茲者攝別從總。唯目之謂儀註彚補輔宏記耳。",
    "X57n0980_001:0673c05": "記本輯載周詳。示師復增十分之三。居士補訂時。",
    "X57n0980_001:0673c06": "重煩者。刪之。未已者。補之。今所刻者。凡遇儀文。俱",
    "X57n0980_001:0673c07": "列科判。註文。記文。皆另起一行。儀註二文。咸列頂",
    "X57n0980_001:0673c08": "格。設二文中有原註者。仍用小字附入二文之下。",
    "X57n0980_001:0673c09": "若註文。首加陽文註字。而記文。則低一格。以是釋",
    "X57n0980_001:0673c10": "二文之辭。故宜爾也。則首列陰文記字。然示師所",
    "X57n0980_001:0673c11": "補之文。仍標陰文補字。居士備考之文。亦標陰文",
    "X57n0980_001:0673c12": "備字。如是。則來學開卷瞭然。如視諸掌。",
    "X57n0980_001:0673c13": "[、/(、*、)]葊居士所得標本補入之文。仍用有師標云四",
    "X57n0980_001:0673c14": "字。餘如舊例(云云)。",
    "X57n0980_001:0673c15": "楞嚴寺藏板。首列懸科。居士刪之。示師貼科。余所",
    "X57n0980_001:0673c16": "未覩。然分科者。原為易識章節大綱。居士厭煩刪",
    "X57n0980_001:0673c17": "去細科。以予之鈍目矚之。似未堪略。今依儀本舊",
    "X57n0980_001:0673c18": "判。少加詳易。增補文前。願同志者。垂賜鑒原。",
    "X57n0980_001:0673c19": "[、/(、*、)]葊囑云。如有刻板因緣。則諸圖仍從掛線。茲宜",
    "X57n0980_001:0673c20": "從命。故將直說轉畫成圖。俱照集註參正。",
    "X57n0980_001:0673c21": "古疏隨文科目。多不俱提。如一科分三。但標首科。",
    "X57n0980_001:0673c22": "今亦從之。奚敢逞能別調耶。",
    "X57n0980_001:0673c23": "古德標科楷式。巧用干支。以別科目層次。今亦承",
    "X57n0980_001:0673c24": "用。以是書章節繁疊。二十字未足為標。復用號碼",
    "X57n0980_001:0674a01": "之數。依次標科。實欲從流覔源者便。非露拙也。",
    "X57n0980_001:0674a02": "以章節科中。雖大科分幾。或子科復分。每科之下。",
    "X57n0980_001:0674a03": "但標其初。未曾俱列。今於記前另設略科提綱者。",
    "X57n0980_001:0674a04": "以為索本討源之便耳。",
    "X57n0980_001:0674a05": "(不肖)少而乏讀。智不逮人。況未徧親高哲。富玩古",
    "X57n0980_001:0674a06": "疏。今刻是書。唯遵前印疏理文節次第。未敢擅自",
    "X57n0980_001:0674a07": "移易。雖編科參梓。少有所補。一一俱依備簡補遺。",
    "X57n0980_001:0674a08": "掉直文面而已。",
    "X57n0980_001:0674a09": "註既十軸。記亦十軸。今疏理記文。仍分十軸。以其",
    "X57n0980_001:0674a10": "頁數過多。訂本甚厚。恐翻閱者未便。故剖之為某",
    "X57n0980_001:0674a11": "卷上下。庶幾可以薄訂矣。蓋為珍重佛法。非敢擅",
    "X57n0980_001:0674a12": "易也。賜覽高賢。幸垂諒我。",
    "X57n0980_001:0674b04": " 天台四教儀註彙補輔宏記卷首",
    "X57n0980_001:0674b06": "時教圖",
    "X57n0980_001:0674b16": "妙樂。頓等四教。是此宗判教之大",
    "X57n0980_001:0674b17": "綱。藏等四教。是一家釋義之綱目。",
    "X57n0980_001:0674b18": "若消諸教。但用藏等其文稍通。若",
    "X57n0980_001:0674b19": "釋法華。無頓等八舉止失措。",
    "X57n0980_001:0674b20": "釋籤。依如來藏同體權實。大悲願",
    "X57n0980_001:0674b21": "力。隨順物機。不獲已而用。既機宜",
    "X57n0980_001:0674b22": "不同。致法有差降。從一實理。施出",
    "X57n0980_001:0674b23": "權理。權實二理。能詮教殊。故有四",
    "X57n0980_001:0674b24": "種差別教起。",
    "X57n0980_001:0675a01": "【■備】註釋經論。只須長行直解。故玄籤文句止觀等",
    "X57n0980_001:0675a02": "書。均少圖式。惟四教儀集註。作圖甚多。今本仍依",
    "X57n0980_001:0675a03": "儀註圖式寫入。以俾學者易焉。",
    "X57n0980_001:0675a04": "△初釋圖中時教之意。",
    "X57n0980_001:0675a05": "【■補】部首舊列有時教圖。首標如來藏心。不特明一",
    "X57n0980_001:0675a06": "家教部宗源。即如來一代教觀。知惟心具。開卷瞭",
    "X57n0980_001:0675a07": "然。故今先明圖。以明如來之教。依理而起也。理者",
    "X57n0980_001:0675a08": "何。即眾生心。夫眾生現前介爾之心。一念三千。即",
    "X57n0980_001:0675a09": "空。假。中。不可思議。當體絕待。無可詮顯。姑作一圓",
    "X57n0980_001:0675a10": "相表顯之。然此心體。何名如來藏。如來。果人之號。",
    "X57n0980_001:0675a11": "藏者。含藏之義。眾生之心。含藏佛果。智慧德相。故",
    "X57n0980_001:0675a12": "作圓相。以表因心果覺。無欠無餘也。依此起教者",
    "X57n0980_001:0675a13": "何。如來覩明星悟道時。歎曰。奇哉。眾生具有如來",
    "X57n0980_001:0675a14": "智慧德相。但以妄想執著。不自證得。是以興慈運",
    "X57n0980_001:0675a15": "悲。依如來藏詮中實理。而起圓別二教。以度迷中",
    "X57n0980_001:0675a16": "利鈍之機。又依如來藏偏真權理。而起藏通二教。",
    "X57n0980_001:0675a17": "以度迷真利鈍之機。此化法四教。從理起也然如",
    "X57n0980_001:0675a18": "來惟以一佛之知見。咸令眾生。開示悟入。意在法",
    "X57n0980_001:0675a19": "華之純圓。秖緣機器未堪。最初兼一別教。是為第",
    "X57n0980_001:0675a20": "一時華嚴之頓。大機雖悟。小機未聞。於是脫珍著",
    "X57n0980_001:0675a21": "弊。但說三藏。令二乘革凡成聖。是為第二時漸初。",
    "X57n0980_001:0675a22": "次至方等。彈偏斥小。歎大褒圓。對半明滿。四教俱",
    "X57n0980_001:0675a23": "說。令二乘密得通益。是為第三時漸中。次至般若。",
    "X57n0980_001:0675a24": "融通淘汰。轉教付財。帶通別二。正說圓教。令二乘",
    "X57n0980_001:0675b01": "密得別益。為第四時漸末。於此四時中。如來一音",
    "X57n0980_001:0675b02": "演說。眾生隨類各解。互相知者。名不定。不相知者。",
    "X57n0980_001:0675b03": "名秘密。此化儀四教。從理起也。至法華。開權顯實。",
    "X57n0980_001:0675b04": "咸令開佛知見。乃暢本懷。次說涅槃為未熟人。名",
    "X57n0980_001:0675b05": "捃拾教。亦為末代鈍根。名扶律談常教。追說四教",
    "X57n0980_001:0675b06": "同四味施權。追泯四教。同法華顯實。與法華既同",
    "X57n0980_001:0675b07": "時味。總為非頓。非漸。非秘密。非不定之化儀。從理",
    "X57n0980_001:0675b08": "起也。至於藏教。成生滅真俗二諦。通教。成無生真",
    "X57n0980_001:0675b09": "俗二諦。別教。成無量隔列三諦。圓教。成無作圓融",
    "X57n0980_001:0675b10": "三諦。雖四種不同。皆如來化法所攝。莫不從理起",
    "X57n0980_001:0675b11": "也。以是知如來藏心。體也。五時八教。用也。蓋從體",
    "X57n0980_001:0675b12": "起用。正顯心具之微旨也。問。如來藏。乃無明陰妄",
    "X57n0980_001:0675b13": "心。世尊覺滿。藏理已顯。所起時教。應云從真如理",
    "X57n0980_001:0675b14": "上而起。何以標如來藏耶。又心佛眾生。三無差別。",
    "X57n0980_001:0675b15": "何以獨標心耶。答。一家明理。就迷就事而論。不同",
    "X57n0980_001:0675b16": "他家。及與山外。【■備】他家。指台宗外各宗法師。山外。",
    "X57n0980_001:0675b17": "指台宗內背宗各師。如四明之徒。淨覺師等是也。",
    "X57n0980_001:0675b18": "以清淨真如。離妄立真山家。即妄全真。開初心圓",
    "X57n0980_001:0675b19": "觀也。山外隔歷。近乎別教。佛祖統記內詳辨。【■補】理",
    "X57n0980_001:0675b20": "指清淨真如。若指此理。祇齊今家別教。非究竟說。",
    "X57n0980_001:0675b21": "山門立義。所以超諸家者。正由此也。又一家綱格。",
    "X57n0980_001:0675b22": "不出解行。解。則諸佛。眾生。色心。依正。趨舉一法。無",
    "X57n0980_001:0675b23": "非此理。行。則的指內心。玄文云。佛法太高。生法太",
    "X57n0980_001:0675b24": "廣。於初心為難。觀心則易。今云如來藏心。意欲學",
    "X57n0980_001:0675c01": "人舉綱挈要。依教以起觀也。苟能洞了此圖。則一",
    "X57n0980_001:0675c02": "家教部。性修解行。思過半矣。胡可去哉。【■備】立圖本",
    "X57n0980_001:0675c03": "意。似將一代時教。括入一圖。使人了然易明。今加",
    "X57n0980_001:0675c04": "以性具各解。與來哲有裨。存之。華藏老人曰。藏教。",
    "X57n0980_001:0675c05": "滅俗顯真。故真諦無俗。俗諦無真。為不平等之真",
    "X57n0980_001:0675c06": "俗。通教。具體色真俗二諦。不知中諦。別教中諦。與",
    "X57n0980_001:0675c07": "真俗隔歷不融。惟圓教。一中一切中。一假一切假。",
    "X57n0980_001:0675c08": "一空一切空。即三即一。遮照同時。此為佛知見矣。",
    "X57n0980_001:0675c09": "圖中收歸三諦者。以前皆判教相。非證莫了。必須",
    "X57n0980_001:0675c10": "修三觀。證三諦。始免數寶之譏。意深哉。",
    "X57n0980_001:0675c11": "△二釋圖下原引之文。",
    "X57n0980_001:0675c12": "【■備】初引妙樂。示判釋綱目者。前四時中。頓等四教。",
    "X57n0980_001:0675c13": "可知。法華非頓者。明非隔漸之頓。正是會漸歸頓",
    "X57n0980_001:0675c14": "也。故以頓等四教。為此宗判教之綱。既定綱已。後",
    "X57n0980_001:0675c15": "以藏等四教。詳釋五時。用頓等化儀之義。故為綱",
    "X57n0980_001:0675c16": "目。若消下。謂前四時。未經開顯。但用藏等。各論當",
    "X57n0980_001:0675c17": "部。不舉從頓施漸。會漸歸頓。及秘密不定等大綱。",
    "X57n0980_001:0675c18": "猶可消通。若釋法華。無頓等八。則五時之化儀難",
    "X57n0980_001:0675c19": "彰。偏圓之化法莫辨。相待。絕待。義俱不顯。舉止之",
    "X57n0980_001:0675c20": "失措也。宜哉。次引釋籤。明起教者。如來藏理。本一",
    "X57n0980_001:0675c21": "中實。但小機思息化城。令證偏空。謂之權也。雖分",
    "X57n0980_001:0675c22": "權實。理元是一。故曰同體。我佛依此。而起大悲。乃",
    "X57n0980_001:0675c23": "為實施權。不獲已而用也。然既隨機立法。則從實",
    "X57n0980_001:0675c24": "出權。已分真中之殊。復因詮真。分藏通。詮中。分別",
    "X57n0980_001:0676a01": "圓。故成四種差別也。",
    "X57n0980_001:0676a02": "△次釋序分二初序題。",
    "X57n0980_001:0676a03": "天台四教儀集註序。",
    "X57n0980_001:0676a04": "【■備】此玉師序集註所由作也。",
    "X57n0980_001:0676a05": "△二序文。",
    "X57n0980_001:0676a06": "天台四教儀者。實教門之要道也。",
    "X57n0980_001:0676a07": "【■補】天台大師。以兩種四教。判釋如來一代。所說五",
    "X57n0980_001:0676a08": "時聖教。開本迹十妙。說止觀十乘。依之修者。得道",
    "X57n0980_001:0676a09": "如林。大師滅後。章安大師。結集廣本。有望洋之歎。",
    "X57n0980_001:0676a10": "高麗法師。於廣本中。略錄判釋儀式。曰天台四教",
    "X57n0980_001:0676a11": "儀。由是學者。易得綱要。故玉崗師。標美乎序首也。",
    "X57n0980_001:0676a12": "儀註曰。教者。通指如來一代大藏也。教為入理之",
    "X57n0980_001:0676a13": "門。故曰教門。",
    "X57n0980_001:0676a14": "自昔至今。註釋者眾。或略而不備。或博而太繁。矧又",
    "X57n0980_001:0676a15": "節去正文。但標初後。苟非精誦者。莫之能閱也。",
    "X57n0980_001:0676a16": "【■補】昔指宋開寶間。至於元之元統時。三百餘年。註",
    "X57n0980_001:0676a17": "釋者。有苕溪。玄粹師。備釋二卷。神智從義師。集解",
    "X57n0980_001:0676a18": "三卷。舜江弘濟師紀要三卷。其間更有註作。故云",
    "X57n0980_001:0676a19": "眾也。略者。文簡而理不周。博者。辭紊而意不切。此",
    "X57n0980_001:0676a20": "集註所由作也。初後者。初。謂一節首。後。是一節末。",
    "X57n0980_001:0676a21": "謂但標每節首末之文也。背文。曰誦。對文曰讀。但",
    "X57n0980_001:0676a22": "標每節前後。苟非熟誦者。莫能翻閱。何以導進新",
    "X57n0980_001:0676a23": "學哉。",
    "X57n0980_001:0676a24": "今集諸部之文。註於其下。將無便於披覽者歟。其間",
    "X57n0980_001:0676b01": "一二與諸家有同異者。蓋述所聞於先德。非任胸臆",
    "X57n0980_001:0676b02": "也。若夫文末正修。初乘觀法。文雖簡略。理亦備焉。",
    "X57n0980_001:0676b03": "【■補】諸部。謂採集經論及一家教部之文。言同異者。",
    "X57n0980_001:0676b04": "如釋題之從通。分天台如來兩種儀式。及文義二",
    "X57n0980_001:0676b05": "通。乃至辯同體。異體等。與諸家有異也。先德。指淨",
    "X57n0980_001:0676b06": "慈志云師等。蒙潤。南屏八世。桐州之孫。學法古源。",
    "X57n0980_001:0676b07": "承嗣竹堂。此書。既集諸部成文。及述先德所談。故",
    "X57n0980_001:0676b08": "非胸臆說。罔欺後學也。若文末示觀。意在起行。務",
    "X57n0980_001:0676b09": "從圓門深入。故於正修。唯明圓行。文雖敬紙。一念",
    "X57n0980_001:0676b10": "三千。空假中理已大備矣。夫一念三千。即佛知見。",
    "X57n0980_001:0676b11": "山家精髓。教觀綱要。佛佛手授。祖祖心傳。唯此而",
    "X57n0980_001:0676b12": "已矣。今但略舉初乘者。十法成乘。以不思議陰境。",
    "X57n0980_001:0676b13": "為今正觀。可攝下九故。",
    "X57n0980_001:0676b14": "諸新學人。究心於茲。忘言忘思。筌[(ㄇ@(企止))/弟]俱擲。奚以是為。",
    "X57n0980_001:0676b15": "然能爾也。則無適而不可。亦豈離是云乎哉。",
    "X57n0980_001:0676b16": "【■補】初則依言開解。繼則行起解絕。設有毫髮當情。",
    "X57n0980_001:0676b17": "即以四性推破。推之既久。情念自盡。圓具之理。一",
    "X57n0980_001:0676b18": "旦豁然。迴超言思之表。是為不思議境。此惟觀智",
    "X57n0980_001:0676b19": "所證。故曰忘言忘思。蓋理既圓悟。如得魚而忘筌。",
    "X57n0980_001:0676b20": "獲兔而棄[(ㄇ@(企止))/弟]也。是。指儀文也。適。往也。【■備】人能精研",
    "X57n0980_001:0676b21": "儀註。則於性。修。事。理。因果。自他。融會洞徹。由是集",
    "X57n0980_001:0676b22": "之約。以窺大本之廣。復括大本之廣。以歸是集之",
    "X57n0980_001:0676b23": "約。依教二利。取捨自在。無往不可。然契理忘言之",
    "X57n0980_001:0676b24": "人。益知教觀綱宗。不離是集。故序末深致意焉。噫。",
    "X57n0980_001:0676c01": "斯道之不明久矣。禪宗。不立文字。而目為毒海。教",
    "X57n0980_001:0676c02": "家。不務禪觀。而逞彼唇鎗。惟我玉師。闡解行同途",
    "X57n0980_001:0676c03": "之旨。揭性修一契之源。非斯人。吾孰與歸。源師引",
    "X57n0980_001:0676c04": "藕益師語。作問答云。四教儀出。而台宗晦。如執死",
    "X57n0980_001:0676c05": "方醫變症。此意如何。答。藕師策進學人。廣探大部。",
    "X57n0980_001:0676c06": "不可守此自隘也。儀註一書。使初學者從約至博。",
    "X57n0980_001:0676c07": "為教觀基址也。",
    "X57n0980_001:0676c08": "時元統甲戌夏五。南天竺白蓮華沙門蒙潤謹序。",
    "X57n0980_001:0676c09": "【■補】此紀時也。元統。元。順帝年號。南天竺。杭州山名",
    "X57n0980_001:0676c10": "白蓮華庵。在天竺玉几峰側。傳云。法師諱蒙潤。字",
    "X57n0980_001:0676c11": "玉崗。海鹽人。年十四。依舅古源師。授天台止觀諸",
    "X57n0980_001:0676c12": "書。即了大意。源師寂。事竹堂傳師嗣焉。出世主海",
    "X57n0980_001:0676c13": "鹽之當湖德藏。遷杭。上演福。下竺。諸剎。後居白蓮",
    "X57n0980_001:0676c14": "菴。專修念佛三昧。著有四教儀集註十卷行世。辯",
    "X57n0980_001:0676c15": "訛云。夏五。出春秋。不言月者。史闕文也○逸叟云。",
    "X57n0980_001:0676c16": "余。久欲發明圓圖序註。不藏法姪。持憩師講錄來。",
    "X57n0980_001:0676c17": "乃芟繁存要。附於輔宏記前。以惠後人。示三師云。",
    "X57n0980_001:0676c18": "余自乾隆丁丑。覔輔宏記。癸巳方得原記。錯悞者。",
    "X57n0980_001:0676c19": "錄較補正。其間旁引儀註。註及先德細標訓釋。更",
    "X57n0980_001:0676c20": "其題曰。註輔宏記。僅成稾耳。圓圖序註。乃雲棲憩",
    "X57n0980_001:0676c21": "西文所述。陶徑逸叟。復加刪補。為素蓮老大師所",
    "X57n0980_001:0676c22": "珍藏。今復得之。彚入註輔宏記前。將非盡善也夫。",
    "X57n0980_001:0676c23": "【■備】憩師圓圖序註。詳加刪潤。原本復有釋此題玄",
    "X57n0980_001:0676c24": "義一篇。所判體宗用教。勘非切要。故刪之。",
    "X57n0980_001:0677a06": "天台四教儀註彙補輔宏記卷一之上",
    "X57n0980_001:0677a08": "高麗沙門諦觀錄",
    "X57n0980_001:0677a09": "南天竺沙門蒙潤集注",
    "X57n0980_001:0677a10": "清比丘性權彚補輔宏記",
    "X57n0980_001:0677a11": "清三寶弟子錢[、/(、*、)]菴較訂",
    "X57n0980_001:0677a12": "天台嫡裔比丘諦閑編科參梓",
    "X57n0980_001:0677a13": "△將釋此文總分為二。初釋題二。初標註題。",
    "X57n0980_001:0677a14": "天台四教儀集註。",
    "X57n0980_001:0677a15": "【■記】初標題。天等四字。標大師所立之教。儀字。乃諦",
    "X57n0980_001:0677a16": "師略錄之文。五字原題。又為潤師所集。註。即註題",
    "X57n0980_001:0677a17": "也。名集註者抄集典章。註解要義也。蓋大師。縱無",
    "X57n0980_001:0677a18": "礙辯。說教觀諸書。其詞豐。諦師。錄大部文心。成一",
    "X57n0980_001:0677a19": "卷儀式。其文約。潤師。復集諸文。而加註之。乃有十",
    "X57n0980_001:0677a20": "卷儀註行焉。",
    "X57n0980_001:0677a21": "南天竺沙門蒙潤集註。",
    "X57n0980_001:0677a22": "【■記】次標人。天竺。應云印特迦羅。此翻月。有東南西",
    "X57n0980_001:0677a23": "北中。五天竺國。【■補】然此。非印度之南天竺。隋。真觀",
    "X57n0980_001:0677a24": "師。於杭州龍井。立精舍。名南天竺。後玉師居之。以",
    "X57n0980_001:0677b01": "成集註處也。沙門。解本卷。【■記】師。取法雨潤彼羣蒙",
    "X57n0980_001:0677b02": "意立名。法華云如彼大雲。雨於一切。如其種性。具",
    "X57n0980_001:0677b03": "足蒙潤是也。【■備】註家題。乃記者所標。記者厥功最",
    "X57n0980_001:0677b04": "偉。惜軼其名氏無從考列篇首。輔宏者。擬附止觀",
    "X57n0980_001:0677b05": "輔行傳弘而立。謂博搜詳記。以輔成集註。弘傳利",
    "X57n0980_001:0677b06": "物也。示三師。諱性權。住武源集福院。遍抄彚補。勤",
    "X57n0980_001:0677b07": "苦累載。傳法支派。亦未及備考。今題。標輔宏記。及",
    "X57n0980_001:0677b08": "列示師彚補下。特加輔宏記三字者。不敢沒記者",
    "X57n0980_001:0677b09": "苦心也。較訂者。虗衷細較。刪冗闡真。訂成以備考",
    "X57n0980_001:0677b10": "定也。",
    "X57n0980_001:0677b11": "△二釋儀題。",
    "X57n0980_001:0677b12": "天台四教儀。",
    "X57n0980_001:0677b13": "【■記】初標題。此有通別二義。天等四字是別。蓋西土",
    "X57n0980_001:0677b14": "有龍猛四教。東土有光宅四教。苑公四教。曉公四",
    "X57n0980_001:0677b15": "教。玄籤判教章廣明。今云天台四教。是別題也。儀",
    "X57n0980_001:0677b16": "字是通。如補助儀。放生儀等。通以此立名。【■備】言龍",
    "X57n0980_001:0677b17": "猛四教者。即龍樹菩薩。以阿含小乘為有門。大品",
    "X57n0980_001:0677b18": "般若為空門。深密等諸大乘經。說有談空。互相無",
    "X57n0980_001:0677b19": "礙。為亦有亦空門。中論等說一切法。皆即空之有。",
    "X57n0980_001:0677b20": "是非有。即有之空。是非空。互泯互融。即第一義。為",
    "X57n0980_001:0677b21": "非空非有門。光宅四教者。以羊車比聲聞。鹿車比",
    "X57n0980_001:0677b22": "緣覺。牛車比菩薩。白牛車。擬大乘菩薩。唐。元曉公",
    "X57n0980_001:0677b23": "四教者。一。三乘別教。謂四諦緣起經等。三乘共學。",
    "X57n0980_001:0677b24": "內二乘未明法空。是別相故。二。三乘通教。般若深",
    "X57n0980_001:0677c01": "密經等三乘共學。於中說諸法空。即是通相。三。一",
    "X57n0980_001:0677c02": "乘分教。梵網經等。不與二乘共學。名為一乘。於中",
    "X57n0980_001:0677c03": "未顯法之周普。名為隨分。故名一乘分教四。一乘",
    "X57n0980_001:0677c04": "滿教。如華嚴經等。具明法界圓融周普故。苑公四",
    "X57n0980_001:0677c05": "教者。即唐賢首。藏公弟子苑公。因寶性論有四種",
    "X57n0980_001:0677c06": "眾生。不識如來藏立四教。一。迷真異執教。謂凡外",
    "X57n0980_001:0677c07": "迷真。廣起異執。二。真一分半教。謂二乘。如不變隨",
    "X57n0980_001:0677c08": "緣二義。但得隨緣。不得不變。故名一分。於隨緣中。",
    "X57n0980_001:0677c09": "唯說生空。不說法空。故名為半。三。真一分滿教。謂",
    "X57n0980_001:0677c10": "初心菩薩。但得不變。不得隨緣。故名一分。於不變",
    "X57n0980_001:0677c11": "中。雙辨二空。故名為滿。四。真具分滿教。謂菩薩具",
    "X57n0980_001:0677c12": "隨緣不變二義。顯真實理。識如來藏故。",
    "X57n0980_001:0677c13": "【□註】天台。山名也。天者。顛也。元氣未分。混而為一。兩儀",
    "X57n0980_001:0677c14": "既判。清而為天。濁而為地。此本俗名。且依俗釋。台者。",
    "X57n0980_001:0677c15": "星名也。其地分野。應天三台。故以名焉。如輔行一(上十",
    "X57n0980_001:0677c16": "七)。",
    "X57n0980_001:0677c17": "【■記】顛者頂也。高無上也。元氣未分為太極。清濁已",
    "X57n0980_001:0677c18": "判為兩儀。所謂氣之輕清。上浮者為天。氣之重濁。",
    "X57n0980_001:0677c19": "下凝者為地。是也。此從儒釋。若據佛經論。光潔。自",
    "X57n0980_001:0677c20": "在。神用。名天。又身勝。樂勝。名天。如三卷天道中釋。",
    "X57n0980_001:0677c21": "星者。散也。二十八宿。列位布散。各有分屬之野。故",
    "X57n0980_001:0677c22": "云分野。其地既上應三台之星。故山亦以天台名",
    "X57n0980_001:0677c23": "焉。",
    "X57n0980_001:0677c24": "【□註】此山即大師棲身入寂之所。蓋以西方風俗。稱名",
    "X57n0980_001:0678a01": "為尊。此土避名為敬。故以此處顯其人也。復以人命",
    "X57n0980_001:0678a02": "家。則天台為宗矣。今題意在焉。",
    "X57n0980_001:0678a03": "【■記】此明大師始終緣著此山。故以此命題。輔行云。",
    "X57n0980_001:0678a04": "西方稱名為尊。如子之名。兼於父母。佛當生彼。預",
    "X57n0980_001:0678a05": "設此儀。使慕德稱名故也。此方避名為敬。故以所",
    "X57n0980_001:0678a06": "居。顯其人也。【■備】辨訛曰棲身。應云棲真。以大師避",
    "X57n0980_001:0678a07": "世守玄故也。律中。西土亦以避稱為敬。如曰。不得",
    "X57n0980_001:0678a08": "稱二師名。人問。當示一字。若更問。當曰義因緣故。",
    "X57n0980_001:0678a09": "名某甲。又根本有部。乞戒詞曰。我因事至。說鄔波",
    "X57n0980_001:0678a10": "馱耶名。鄔波陀耶。名某甲。古師準此。故有上某下",
    "X57n0980_001:0678a11": "某之稱。至佛菩薩。萬德洪名不諱者。如此土稱諡",
    "X57n0980_001:0678a12": "號無異。又當別論也。予。按阿難陀。羅睺羅。皆名非",
    "X57n0980_001:0678a13": "諡。然律中。有是詞避稱之。義亦有之。雙存可也。",
    "X57n0980_001:0678a14": "【□註】四教者。別文明化儀。化法。有乎八教。今但言四教",
    "X57n0980_001:0678a15": "者。以通名立題。義攝兩種。蓋非化儀無以判。非化法",
    "X57n0980_001:0678a16": "無以釋。一書之旨。莫越於斯。教者。聖人被下之言。亦",
    "X57n0980_001:0678a17": "詮理化物為義。",
    "X57n0980_001:0678a18": "【■記】今題標四教者。謂頓等。化儀四教。藏等。化法四",
    "X57n0980_001:0678a19": "教。雖有儀式方法之殊。總不出四字通名也。蓋如",
    "X57n0980_001:0678a20": "來一代時教。化儀以判定。化法以分釋。故題以四",
    "X57n0980_001:0678a21": "字通名。攝兩種四教也。被下之言為教者。佛菩薩",
    "X57n0980_001:0678a22": "大悲益物。言普被於當時。教普被於後世也。詮理",
    "X57n0980_001:0678a23": "化物為義者。謂鑒機談理。轉化物心。故化儀。有頓",
    "X57n0980_001:0678a24": "詮漸詮之別。化法。有詮真詮中之殊。四教義云。此",
    "X57n0980_001:0678b01": "四通言教者。以詮理化物為義。大聖於四不可說。",
    "X57n0980_001:0678b02": "用四悉檀赴緣而說。說能詮理。化轉物心故也。",
    "X57n0980_001:0678b03": "【□註】問。或約化儀立題。乃據籤文。化儀四教。文義整足。",
    "X57n0980_001:0678b04": "任運攝得三藏等四為證。或謂頒宣藏等。以為頓等。",
    "X57n0980_001:0678b05": "謂化儀無體。又謂頓等四教。古師亦用。藏等四教。起",
    "X57n0980_001:0678b06": "自天台。以此為化法立題。今何以從通名耶。",
    "X57n0980_001:0678b07": "【■記】此料揀從通立題。【■備】設問有三。一謂四教之題。",
    "X57n0980_001:0678b08": "的約化儀。蓋據釋籤。解秘密不定中云。且寄三法。",
    "X57n0980_001:0678b09": "以出其相。何者。以此頓。漸。不定。三法對秘密故。則",
    "X57n0980_001:0678b10": "化儀四教。文義整足。任運攝得藏通等四故也。二",
    "X57n0980_001:0678b11": "謂四教之題。的約化法。蓋據輔行。明判教文云。如",
    "X57n0980_001:0678b12": "來權巧。善達物機。頒宣藏等。以為頓等。可知藏等",
    "X57n0980_001:0678b13": "化法有體。頓等化儀無體故也。三謂四教之題。在",
    "X57n0980_001:0678b14": "天台。的約化法。蓋化儀四教。古師亦用。妙玄云。南",
    "X57n0980_001:0678b15": "北地師。通用三種教相。一頓。二漸。三不定。華嚴為",
    "X57n0980_001:0678b16": "化菩薩。如日照高山。名頓教。三藏為化小乘。先教",
    "X57n0980_001:0678b17": "半字。名有相教。十二年後為大乘。說五時般若。乃",
    "X57n0980_001:0678b18": "至常住。名無相教。此等俱為漸教也。別有一經。非",
    "X57n0980_001:0678b19": "頓。非漸。而明佛性常住。勝鬘光明等是也。此明偏",
    "X57n0980_001:0678b20": "方不定教。此之三意。通途共有。惟藏等四教。天台",
    "X57n0980_001:0678b21": "獨創。故以化儀立題。有濫古之譏。以化法立教。有",
    "X57n0980_001:0678b22": "專家之美故也。今從通名何耶。【■補】任運者。如頓。則",
    "X57n0980_001:0678b23": "攝別圓。漸。則攝四教。頒宣者。謂頒布宣揚。頒宣藏",
    "X57n0980_001:0678b24": "等四法為漸。頒宣圓別二法為頓。頒宣藏等同聽",
    "X57n0980_001:0678c01": "異聞。為不定。互不相知。為秘密。故化儀無體。【■備】釋",
    "X57n0980_001:0678c02": "籤。寄頓漸顯露不定三法。以出其相者。秘密說法。",
    "X57n0980_001:0678c03": "其相難出。故寄三法。對秘密而夾出之。則秘密之",
    "X57n0980_001:0678c04": "相可知。而四教整足。妙樂云。秘密不傳。降佛以還。",
    "X57n0980_001:0678c05": "非所述故。因後敘出。乃可傳耳。又古師。但立不定",
    "X57n0980_001:0678c06": "等三種。今云四教亦用者。以顯露秘密二種。同屬",
    "X57n0980_001:0678c07": "不定攝也。偏方二卷解。",
    "X57n0980_001:0678c08": "【□註】答。化儀。化法。有體無體。或彼此相攝。文各有意。皆",
    "X57n0980_001:0678c09": "不為此立題而設。況古師所立頓等。與今不同。故妙",
    "X57n0980_001:0678c10": "樂以題等藏等。為天台一家判釋之綱目。今此一書。",
    "X57n0980_001:0678c11": "既明判釋。立題四教。豈偏屬乎。",
    "X57n0980_001:0678c12": "【■記】化法二句。牒輔行意。彼此相攝。牒籤文意。各有",
    "X57n0980_001:0678c13": "意者。【■補】籤以玄文。但舉頓漸不定。對顯秘密。故不",
    "X57n0980_001:0678c14": "舉藏等。輔行頒宣藏等。以為頓等。申用教意。顯教",
    "X57n0980_001:0678c15": "門綱格。不舉頓等。是知二文。各有攸歸。皆不為此",
    "X57n0980_001:0678c16": "立題設也。古立不同者。妙玄云。南北師。通用三種",
    "X57n0980_001:0678c17": "教相。如日照高山。名頓等。籤曰始自華嚴。終至法",
    "X57n0980_001:0678c18": "華。皆有頓義。顯露中。唯除鹿苑。餘部。皆有頓故。名",
    "X57n0980_001:0678c19": "頓教。不定。亦復如是。乃至明鹿苑初成。亦有頓義。",
    "X57n0980_001:0678c20": "況諸經部。【■記】南北諸師。通用三種。所立不定者。專",
    "X57n0980_001:0678c21": "指勝鬘。及金光明。今家判。味味之中皆有不定。如",
    "X57n0980_001:0678c22": "玄文云。一時。一說。一念中。備有不定。不同舊義。專",
    "X57n0980_001:0678c23": "屬二部也。是知大師。不獨創化法四教。即所定化",
    "X57n0980_001:0678c24": "儀。良亦迴與古殊。故妙樂云。頓等四教。是此宗判",
    "X57n0980_001:0679a01": "教之大綱。藏等四教。是一家釋義之綱目。今儀文。",
    "X57n0980_001:0679a02": "既判釋俱明。宜從通名立題矣。",
    "X57n0980_001:0679a03": "【□註】儀者。天台一家四教判釋儀式也。文末既云。自從",
    "X57n0980_001:0679a04": "此下。略明諸家判教儀式。顯今一書。明判。明釋在乎",
    "X57n0980_001:0679a05": "天台。豈可謂如來施化次第儀式耶。",
    "X57n0980_001:0679a06": "【■備】此下既明諸家判教儀式。此儀字。的指大師判",
    "X57n0980_001:0679a07": "釋儀式。顯然矣。此恐將今儀字。誤作如來施化儀",
    "X57n0980_001:0679a08": "式而釋。故辨定之。",
    "X57n0980_001:0679a09": "高麗沙門諦觀錄。",
    "X57n0980_001:0679a10": "【■記】次標人。師諱諦觀者。三諦。三觀。境智一如。乃宗",
    "X57n0980_001:0679a11": "圓教觀行立名也。通惠錄云。吳越。錢忠懿王。因閱",
    "X57n0980_001:0679a12": "永嘉集。同除四住。此處為齊句。問韶國師。師曰天",
    "X57n0980_001:0679a13": "台國清寺。寂師。必解此語。王。延寂師至。問之。師曰。",
    "X57n0980_001:0679a14": "此智者妙玄中文。時遭安史兵殘。近則會昌焚毀。",
    "X57n0980_001:0679a15": "教藏殘闕殆盡。今高麗闡教方盛。全書在彼。王。慨",
    "X57n0980_001:0679a16": "然使高麗。高麗君。勅僧諦觀。報聘天台教部。還歸",
    "X57n0980_001:0679a17": "中國。觀至。稟學寂公。天台教觀。至是重昌矣。觀探",
    "X57n0980_001:0679a18": "索大本。略出四教儀二卷。其上卷。明一家判教立",
    "X57n0980_001:0679a19": "義。下卷。明南北諸師宗途異計。後孤山師謂。上卷",
    "X57n0980_001:0679a20": "詞旨簡要。學者資之。可了一化大綱。下卷乃破斥",
    "X57n0980_001:0679a21": "古師。可緩。是以但行上卷也。【■補】統紀云。觀師製四",
    "X57n0980_001:0679a22": "教儀。人無知者。螺溪亡後。故篋放光。啟視之乃四",
    "X57n0980_001:0679a23": "教儀也。由是盛行。同除四住。解九卷。",
    "X57n0980_001:0679a24": "【□註】高麗。東夷國名。沙門。此云勤息。謂勤行眾善。止息",
    "X57n0980_001:0679b01": "諸惡故。",
    "X57n0980_001:0679b02": "【■記】眾善。不出三學。諸惡。不出三毒。所謂勤修戒定",
    "X57n0980_001:0679b03": "慧。息滅貪嗔癡是也。【■備】若論圓觀。一念三千。即空",
    "X57n0980_001:0679b04": "假中。一破一切破。一立一切立。一究竟一切究竟。",
    "X57n0980_001:0679b05": "何善不行。何惡不息。此最上根勤息也。",
    "X57n0980_001:0679b06": "【□註】又沙門復以釋為姓者。始於晉安法師也。後。增一",
    "X57n0980_001:0679b07": "阿含來此土云。四河入海。同一鹹味。四姓出家。皆名",
    "X57n0980_001:0679b08": "為釋(文)。",
    "X57n0980_001:0679b09": "【■記】此兼解沙門通稱釋也。道安云。剃髮染衣。紹釋",
    "X57n0980_001:0679b10": "迦種。當以釋命姓。後增一下證成。四河者。阿耨達",
    "X57n0980_001:0679b11": "池中。東殑伽河。入東南海。南信度河。入西南海。西",
    "X57n0980_001:0679b12": "縛芻河。入西北海。北徙多河。入東北海。即此土黃",
    "X57n0980_001:0679b13": "河之源也。四姓。一剎利。翻田主。愛民治國。王者之",
    "X57n0980_001:0679b14": "類。二婆羅門。翻淨行。道學居貞之類。三毗舍。即商",
    "X57n0980_001:0679b15": "賈種。四首陀。即農人種。西域記云。自餘雜姓。難以",
    "X57n0980_001:0679b16": "詳載。族姓殊者。有四流焉。又開元錄。引彌沙塞律",
    "X57n0980_001:0679b17": "云。汝等比丘。雜類出家。皆捨本姓。同稱釋子。既符",
    "X57n0980_001:0679b18": "經律。遂為永式。",
    "X57n0980_001:0679b19": "【□註】顯性錄以四句揀云。一是沙門。非釋子。出家外道。",
    "X57n0980_001:0679b20": "二是釋子。非沙門。在家釋種。此王種之釋也。三是釋",
    "X57n0980_001:0679b21": "子。是沙門。兩土之僧。此四姓出家。通稱為釋。四非釋",
    "X57n0980_001:0679b22": "子。非沙門。兩土之俗。四句揀之無遺矣。",
    "X57n0980_001:0679b23": "【■記】今雖通引。意在證成第三句也。【■補】顯性錄。孤山",
    "X57n0980_001:0679b24": "圓師。解金剛錍明無情佛性。故稱顯性。【■備】外道亦",
    "X57n0980_001:0679c01": "不合沙門勤息之稱。今姑貼作出家說。",
    "X57n0980_001:0679c02": "【□註】或謂。是釋子是沙門。乃釋種出家。且梵土餘種出",
    "X57n0980_001:0679c03": "家。及此土之僧。皆稱沙門釋子。為何句收耶。",
    "X57n0980_001:0679c04": "【■記】此單辯第三句。先出異辯。且下。詰破意。以釋種",
    "X57n0980_001:0679c05": "出家。始稱釋子沙門者。請判兩土之僧。非第三句",
    "X57n0980_001:0679c06": "收。當何句收耶。由是一詰。異家默伏也。",
    "X57n0980_001:0679c07": "【□註】錄。謂觀師抄錄台教綱要也。",
    "X57n0980_001:0679c08": "【■記】舉綱。而眾目自張。抄要。而全文可委。",
    "X57n0980_001:0679c09": "△二釋文大科分三。初敘時教法義散廣二。初正",
    "X57n0980_001:0679c10": "敘二。初立能判主。",
    "X57n0980_001:0679c11": "天台智者大師。",
    "X57n0980_001:0679c12": "【■記】法藉人宏。教從人立。故首標立教之祖。",
    "X57n0980_001:0679c13": "【□註】拾遺記云。天台。棲真之處。智者。隋主所稱。大師。羣",
    "X57n0980_001:0679c14": "生模範。亦帝王大臣所師也。",
    "X57n0980_001:0679c15": "【■記】天台棲真者。發隱云。師以夢符手接。瑞感鐘鳴。",
    "X57n0980_001:0679c16": "魑魅望德而消。梵僧從空而禮。宏經螺水。示寂石",
    "X57n0980_001:0679c17": "城。緣著天台故也。隋主所稱者。煬帝為晉王時。授",
    "X57n0980_001:0679c18": "菩薩戒竟。王言。吾師傳佛法燈。宜稱智者。是也。大",
    "X57n0980_001:0679c19": "師羣範者。顯揚論云。經言大師者。能善教誡。聲聞",
    "X57n0980_001:0679c20": "弟子。應作。不應作事。名大師。又能化導無量眾生。",
    "X57n0980_001:0679c21": "證苦集滅道。故名。又能摧滅邪穢外道。出現於世。",
    "X57n0980_001:0679c22": "故名。是則唯佛乃稱三界大師。今稱大師者。良由",
    "X57n0980_001:0679c23": "四眾攸仰。如佛出世故。請觀音疏鈔云。大者。褒美",
    "X57n0980_001:0679c24": "之詞。師者。教人以道之稱。古者。解行可軌。名為大",
    "X57n0980_001:0680a01": "師。智者。是當時模範。故稱也。帝王。大臣如陳後主。",
    "X57n0980_001:0680a02": "隋文。煬。二帝。儀同沈君理等。【■備】大師先夢山頂。有",
    "X57n0980_001:0680a03": "僧招手。申臂至於山麓。接引令登。後入天台。見佛",
    "X57n0980_001:0680a04": "隴南峯。徘徊留意。其夜宿於定光之草菴。咸聞鐘",
    "X57n0980_001:0680a05": "聲。光。舞手長吟言。但聞鳴椎集僧。是得住之相。憶",
    "X57n0980_001:0680a06": "昔招手相引時否。別峯華頂。獨往頭陀。後夜大風",
    "X57n0980_001:0680a07": "拔木。魑魅千羣。安心空寂。自然散失。師講淨名。袁",
    "X57n0980_001:0680a08": "子雄見梵僧數十。手擎香爐出。",
    "X57n0980_001:0680a09": "△二明所判法二。初總標。",
    "X57n0980_001:0680a10": "以五時八教。判釋東流一代聖教。馨無不盡。",
    "X57n0980_001:0680a11": "【■記】我佛慈悲。普化十方。遂得聖教。流傳震旦。至智",
    "X57n0980_001:0680a12": "者大師出。以五時八教定解。不蔓不漏。罄盡其旨。",
    "X57n0980_001:0680a13": "正是書所錄之文。故先總標也。",
    "X57n0980_001:0680a14": "【□註】五時八教。本是如來所說之法。大師依義立名。",
    "X57n0980_001:0680a15": "【■備】如來觀機演化。時不愆期。教無濫設。故因時施",
    "X57n0980_001:0680a16": "教。本是如來說法之儀。唯意旨幽深。非四依大士。",
    "X57n0980_001:0680a17": "孰能測其端緒。大師親見靈山一會。儼然未散。獲",
    "X57n0980_001:0680a18": "旋陀羅尼。即四依中之初依。故能依聖義。以立五",
    "X57n0980_001:0680a19": "時八教也。",
    "X57n0980_001:0680a20": "【□註】用此判釋一代聖教。故云以也。",
    "X57n0980_001:0680a21": "【■備】五時八教。本如來說法之儀。今加一以字。則成",
    "X57n0980_001:0680a22": "天台解定儀矣。",
    "X57n0980_001:0680a23": "【□註】然上天台智者。乃能判能釋之人。東流聖教。乃所",
    "X57n0980_001:0680a24": "判所釋之法。五時八教。乃判釋之儀式也。",
    "X57n0980_001:0680b01": "【■備】此於判釋。而分三別。以能屬人。以所屬法。以時",
    "X57n0980_001:0680b02": "教屬儀。欲後學臨文暸然也。",
    "X57n0980_001:0680b03": "【□註】蓋天台準法華意。判釋諸經。如籤文云。判釋準乎",
    "X57n0980_001:0680b04": "部教。部教之義。唯在法華。",
    "X57n0980_001:0680b05": "【■備】大師親證法華三昧。故準法華釋定諸經。如五",
    "X57n0980_001:0680b06": "時。化儀四教中。處處引用信解品中語是也。節義",
    "X57n0980_001:0680b07": "曰。釋籤。無判釋準乎部教之文。但法法皆有此意。",
    "X57n0980_001:0680b08": "如境妙中言。若不約教。不知教妙。若不約部。不知",
    "X57n0980_001:0680b09": "部妙等意。略撮於此耳。",
    "X57n0980_001:0680b10": "【□註】判。謂剖判。釋謂解釋。",
    "X57n0980_001:0680b11": "【■備】化儀乃總綱。宣剖判。化法乃方法。宜解釋。",
    "X57n0980_001:0680b12": "【□註】妙樂云。頓等。是此宗判教之大綱。藏等。是一家釋",
    "X57n0980_001:0680b13": "義之綱目。",
    "X57n0980_001:0680b14": "【■記】大綱乃目之總處。故喻化儀。以定一化總教。網",
    "X57n0980_001:0680b15": "目乃網之別眼。故喻化法。以釋諸經別義。",
    "X57n0980_001:0680b16": "【□註】如以化儀。判華嚴為頓。以化法別圓解釋。乃至判",
    "X57n0980_001:0680b17": "法華為非頓非漸。以純圓獨妙解釋。",
    "X57n0980_001:0680b18": "【■備】五時判釋詳解見下。",
    "X57n0980_001:0680c08": "【■記】下文詳釋時教。文義散廣。故總示之。",
    "X57n0980_001:0680c09": "【□註】東流者。佛法自西而流東也。",
    "X57n0980_001:0680c10": "【■記】漢。明帝時。摩騰。竺法闌。始來震旦。由是佛法廣",
    "X57n0980_001:0680c11": "流東土。",
    "X57n0980_001:0680c12": "【□註】代者。更也。如來五十年說法為一代。今以五時八",
    "X57n0980_001:0680c13": "教。判釋無遺。",
    "X57n0980_001:0680c14": "【■記】如來說法。雖時長教廣。今以五時八教判釋。獨",
    "X57n0980_001:0680c15": "契佛旨。更無遺議。非天台。吾誰與歸。",
    "X57n0980_001:0680c16": "【□註】若爾。妙玄何云。柰苑之前。不預小攝耶。須知妙玄",
    "X57n0980_001:0680c17": "約時破古。謂說提謂經時。乃未轉法輪已前。未有僧",
    "X57n0980_001:0680c18": "寶。故破古師。不應於鹿苑前。別立提謂為人天小教。",
    "X57n0980_001:0680c19": "若約法收經。則如四教義云。三藏。明世間布施。持戒",
    "X57n0980_001:0680c20": "禪定。即是人天之教。並正因緣所生善法。此已為三",
    "X57n0980_001:0680c21": "藏所攝。故先達云。約時破古。不當五時所收。約法收",
    "X57n0980_001:0680c22": "經。義當三藏所攝也。",
    "X57n0980_001:0680c23": "【■記】此料揀提謂經謂柰苑前所說。提謂經應在小",
    "X57n0980_001:0680c24": "乘攝。妙玄云何柰苑前小預小乘攝。【■補】既不預小",
    "X57n0980_001:0681a01": "攝。則不屬八教。既在柰苑前。則不屬五時。得毋收",
    "X57n0980_001:0681a02": "法不盡耶。【■記】須知下。是答辭。如妙玄約時破古中。",
    "X57n0980_001:0681a03": "引釋論云。初從波羅柰。終至般泥洹。凡說小乘法。",
    "X57n0980_001:0681a04": "結為三法藏。從成道至雙樹。凡說大乘。結為摩訶",
    "X57n0980_001:0681a05": "衍。柰苑之前。不預小乘攝。何者。爾時未有僧寶故",
    "X57n0980_001:0681a06": "也。【■備】雖係人天世間善論。未轉小乘出世法輪。不",
    "X57n0980_001:0681a07": "當以提謂。定立初時小教。蓋佛以轉法輪為時。故",
    "X57n0980_001:0681a08": "不預小攝之言。專破舊立初時之謬也。若約法下。",
    "X57n0980_001:0681a09": "申明台宗正判。應歸三藏。以提謂經說戒善功德",
    "X57n0980_001:0681a10": "故。故引四教義三藏世間施戒禪定作證先達下。",
    "X57n0980_001:0681a11": "明台宗先德解釋。可解。【■記】古有齊朝隱士劉虬。立",
    "X57n0980_001:0681a12": "五時教。初人天教。即提謂經。二。有相。即阿含。三。無",
    "X57n0980_001:0681a13": "相。即般若。四。同歸教。即法華。五。常住教。即涅槃。【■備】",
    "X57n0980_001:0681a14": "本節問辭。即將柰苑前不預小乘語。按以台宗五",
    "X57n0980_001:0681a15": "時。若有遺漏。故有此難。統紀云。樹神知佛七日坐",
    "X57n0980_001:0681a16": "定未食。五百賈客過。有二大人。提謂。波利。詣神請",
    "X57n0980_001:0681a17": "福。神曰。佛在水邊。先奉食。二人和蜜麨上佛。佛授",
    "X57n0980_001:0681a18": "三歸依。復為說五戒。其歸依僧。曰歸依未來僧。",
    "X57n0980_001:0681a19": "△二別列二。初五時二。初徵起標名。",
    "X57n0980_001:0681a20": "言五時者。一。華嚴時。",
    "X57n0980_001:0681a21": "【■記】如來初成正覺。稱法界性。說華嚴經。欲令眾生。",
    "X57n0980_001:0681a22": "悟入法界也。",
    "X57n0980_001:0681a23": "【□註】從經題立時。雖歷七處。八會。新經九會。只是一經。",
    "X57n0980_001:0681a24": "【■記】釋從題立時之義。處會下解。",
    "X57n0980_001:0681b01": "【□註】因行如華。莊嚴果德。",
    "X57n0980_001:0681b02": "【■記】以萬行因華嚴。一乘果德。",
    "X57n0980_001:0681b03": "【□註】具云大方廣佛華嚴經。此人法譬三具足立題。更",
    "X57n0980_001:0681b04": "有單三。複三。",
    "X57n0980_001:0681b11": "【■記】阿彌陀。翻無量壽。又翻無量光。佛為能說。阿彌",
    "X57n0980_001:0681b12": "陀為所說。皆果人。單人立題。涅槃。翻大滅度。是法。",
    "X57n0980_001:0681b13": "解見下。單法立題。梵網。大梵天王有網羅幢。紅光",
    "X57n0980_001:0681b14": "互射。彩色交輝。重重珠影。涉入無盡。佛觀是幢。因",
    "X57n0980_001:0681b15": "說世界無量無邊。猶如網孔。佛說教門。亦如是。單",
    "X57n0980_001:0681b16": "喻立題。文殊。是人。翻妙德。若見佛性。即具三德。不",
    "X57n0980_001:0681b17": "縱不橫。名妙德。般若是法。解見下。人法立題。妙法",
    "X57n0980_001:0681b18": "蓮華。解見下。蓮華。因果同時。以比妙法權實一體。",
    "X57n0980_001:0681b19": "法喻立題。如來。解見下。獅子吼。比如來說法。謂一",
    "X57n0980_001:0681b20": "音普被。異類等解。魔外傾心。所謂獅子吼。無畏說。",
    "X57n0980_001:0681b21": "百獸聞之皆腦裂。人譬立題。大方廣佛華嚴經。謂",
    "X57n0980_001:0681b22": "極虗空之可度。體無邊涯。大也。竭滄溟之可飲。法",
    "X57n0980_001:0681b23": "門無盡。方也。碎塵剎而可數。用無能測。廣也。離覺",
    "X57n0980_001:0681b24": "所覺。朗萬法之幽邃。佛也芬披萬行。榮耀眾德。華",
    "X57n0980_001:0681c01": "也。圓茲行德。飾彼十身。嚴也。貫攝玄妙。以成真光",
    "X57n0980_001:0681c02": "之彩。經也。大方廣法也。佛。人也。華嚴。喻也。具足為",
    "X57n0980_001:0681c03": "題。【■補】十身。一。菩提身。菩提。翻道。謂佛成等正覺身。",
    "X57n0980_001:0681c04": "二。願身。指從兜率來。乘願度生說。三。化身。謂隨類",
    "X57n0980_001:0681c05": "化現應機說。四。力持身。謂神力持真身之全身。化",
    "X57n0980_001:0681c06": "身。及舍利之碎身。永久不壞。五。相好莊嚴身。謂證",
    "X57n0980_001:0681c07": "得微塵相好實報身。六。威勢身。指魔外威伏邊說。",
    "X57n0980_001:0681c08": "七。意生身。隨自他意。處處受身。意有所往。身即隨",
    "X57n0980_001:0681c09": "到。度脫有情。八。福德身。指福德具足故。九。法身。法",
    "X57n0980_001:0681c10": "性周遍法界以為身。十。智身。妙智圓明。決了諸法",
    "X57n0980_001:0681c11": "真光。一真法界也。",
    "X57n0980_001:0681c12": "【□註】舊經。晉譯五十卷。或六十卷成。新經唐譯八十卷",
    "X57n0980_001:0681c13": "成。若龍宮三本。上本有十三千大千世界微塵數偈。",
    "X57n0980_001:0681c14": "一四天下微塵數品。中本有四十九萬八千八百偈。",
    "X57n0980_001:0681c15": "一千二百品。下本有十萬偈。四十八品(今但有三十九品如釋籤",
    "X57n0980_001:0681c16": "十八)。",
    "X57n0980_001:0681c17": "【■記】舊經。晉。安帝時。佛度跋陀羅。翻覺賢。於揚州謝",
    "X57n0980_001:0681c18": "司空寺。翻梵本三萬六千頌。成晉經五十卷。或六",
    "X57n0980_001:0681c19": "十卷。新經。唐永隆間。日照依晉本。譯出入法界品。",
    "X57n0980_001:0681c20": "兩處脫文。證聖元年。實叉難陀。翻喜學。重翻日照",
    "X57n0980_001:0681c21": "所成。兼補諸闕。成八十卷。仍脫文殊按善財頂之",
    "X57n0980_001:0681c22": "文。賢首。將日照所補。安喜學脫處。遂得文續義連。",
    "X57n0980_001:0681c23": "然斯二經。皆十萬偈中之略。以譯未盡故。龍宮三",
    "X57n0980_001:0681c24": "本。文殊。與阿難海。於鐵圍山結集。護法神收入龍",
    "X57n0980_001:0682a01": "宮。龍樹菩薩。親往龍宮。見上。中。二本文廣。非人力",
    "X57n0980_001:0682a02": "所持。唯以下本誦回。流傳人間。今但三十九品者。",
    "X57n0980_001:0682a03": "指唐譯品數。舊經。七處八會。新譯。加普光明殿一",
    "X57n0980_001:0682a04": "會。第一。摩竭阿蘭若六品。一。世主妙嚴。二。如來現",
    "X57n0980_001:0682a05": "相。三。普賢三昧。四。世界成就。五。華嚴世界。六。毗盧",
    "X57n0980_001:0682a06": "遮那。第二。普光明殿會六品。一。如來名號。二。四諦。",
    "X57n0980_001:0682a07": "三。光明覺。四。菩薩問明。五淨行。六。賢首。第三。忉利",
    "X57n0980_001:0682a08": "天會說十住。有六品。一。升須彌頂。二。須彌頂偈讚。",
    "X57n0980_001:0682a09": "三。十住。四。梵行。五。發心功德。六。明法。第四。夜摩天",
    "X57n0980_001:0682a10": "會說十。行。四品。一。升夜摩。二。升夜摩偈讚。三。十行。",
    "X57n0980_001:0682a11": "四。十無盡藏。第五。兜率天會說十向。三品。一。升兜",
    "X57n0980_001:0682a12": "率。二。升兜率偈讚。三。十向。第六。他化天會說十地。",
    "X57n0980_001:0682a13": "一品。第七。重會普光明殿說十地勝進行。十一品。",
    "X57n0980_001:0682a14": "一十定。二。十通。三。十忍。四。阿僧祇。五。壽量。六。菩薩",
    "X57n0980_001:0682a15": "住處。七。不思議法。明佛果德。八。相海。九。隨相光明",
    "X57n0980_001:0682a16": "功德十。普賢行。十一。如來出現。第八。三會普光明",
    "X57n0980_001:0682a17": "殿說六位。一品。謂離世間。第九。逝多林會。說入法",
    "X57n0980_001:0682a18": "界品也。",
    "X57n0980_001:0682a19": "【□註】舊立四種華嚴。祖無顯文。考大師。荊溪。之意。則有",
    "X57n0980_001:0682a20": "約時。約處。約理。之不同。約理。則曰法界。約處。或曰寂",
    "X57n0980_001:0682a21": "場。約時。曰三七日。或時長盡未來際。何得認此名言。",
    "X57n0980_001:0682a22": "便謂華嚴有四種之別。且其間於義有妨。不應以後",
    "X57n0980_001:0682a23": "分時長華嚴。而為寂場。又不應將通五時中。通教之",
    "X57n0980_001:0682a24": "義。為時長也。",
    "X57n0980_001:0682b01": "【■備】舊以寂場。時長。盡未來際。法界。立為四種華嚴。",
    "X57n0980_001:0682b02": "考大師。荊溪意。惟約時。約處。約理。之不同。約理。曰",
    "X57n0980_001:0682b03": "法界。約處。曰寂場。約時。曰三七日。或時長盡未來",
    "X57n0980_001:0682b04": "際。何得認此約時之名言。反將時長。及盡未來際。",
    "X57n0980_001:0682b05": "分立二種。加以法界。寂場二種。謂有四種別耶。且",
    "X57n0980_001:0682b06": "其間下。辨訛云。不應以後分時長為寂場句。按舊",
    "X57n0980_001:0682b07": "譯華嚴。善財南詢言。不離寂場。新譯言。不離遮那",
    "X57n0980_001:0682b08": "座前。既後分皆言不離。應與經語融會。又不應將",
    "X57n0980_001:0682b09": "五時通後之義為時長句。按妙玄說華嚴時節長。",
    "X57n0980_001:0682b10": "今聞般若。即能得入。籤說。一。以法界為華嚴。二以",
    "X57n0980_001:0682b11": "時長通至於後。既大師。荊溪。皆以義通為時長。應",
    "X57n0980_001:0682b12": "與祖語融會。予讀所辨。甚有見識。玉師。以三約破",
    "X57n0980_001:0682b13": "舊四種。義已成立。且其間下二段。本屬餘意。今順",
    "X57n0980_001:0682b14": "玉師意。備一解曰。舊既約時而立二種。不應抹去",
    "X57n0980_001:0682b15": "三七當分。專立後分時長。以攝寂場也。至五時通",
    "X57n0980_001:0682b16": "後為義通。齊至般若為文通。微有區別。不可以義",
    "X57n0980_001:0682b17": "通之時長。即為文通之時長也。【■記】妙樂言。所詮無",
    "X57n0980_001:0682b18": "外。名法界。宗鏡言。法界者。即一心之總名。萬法之",
    "X57n0980_001:0682b19": "歸趣。寂場。解本卷。三七日。如謂初七日。說前五會。",
    "X57n0980_001:0682b20": "以經首言。始成正覺三處。皆言不起前故。二七日。",
    "X57n0980_001:0682b21": "說十地等。以經初言。婆伽婆成道未久。第二七日",
    "X57n0980_001:0682b22": "故。第九會在三七日後說。有舍利弗祗園等故。此",
    "X57n0980_001:0682b23": "據菩提流支。約不壞前後相言也。【■補】統紀言。舊以",
    "X57n0980_001:0682b24": "寂場。時長。盡未來際。法界。列為四種華嚴。又分前",
    "X57n0980_001:0682c01": "三屬事。後一屬理。此積代之弊。今論其義。只有三",
    "X57n0980_001:0682c02": "名。一。謂寂場。妙玄。引方便品。始坐道場。三七思惟。",
    "X57n0980_001:0682c03": "佛最初頓說是也。以首品。至三十六品。為前分二。",
    "X57n0980_001:0682c04": "謂時長。妙玄。引法性論。鈍根三處入法界是也。三",
    "X57n0980_001:0682c05": "十七品去為後分。三。謂盡未來際。文句言。華嚴未",
    "X57n0980_001:0682c06": "席。始開於漸。妙樂說。此且寄娑婆一期設化。用通",
    "X57n0980_001:0682c07": "今意。應知華嚴盡未來際。即法華經常在靈山。何",
    "X57n0980_001:0682c08": "殊十方。更互主伴。雖有三名。而所說經。無非華嚴。",
    "X57n0980_001:0682c09": "所詮理。無非法界。此統紀破舊之詞也。統紀復說",
    "X57n0980_001:0682c10": "時長。通三處者。謂般若華嚴海空。法華佛慧。涅槃",
    "X57n0980_001:0682c11": "蓮華藏海。是也。【■備】志師。以三七思惟。收歸寂場。則",
    "X57n0980_001:0682c12": "時。處。似未分。",
    "X57n0980_001:0682c13": "【□註】問。華嚴時長。為至何時。答。如妙樂云。義當轉教時",
    "X57n0980_001:0682c14": "也。經家。取後分部類相從。結歸前分華嚴部內。此即",
    "X57n0980_001:0682c15": "通五時文通之類也。若般若。明華嚴海空。及日若垂",
    "X57n0980_001:0682c16": "沒餘輝峻嶺。與夫蓮華藏海。通至涅槃之後。此於他",
    "X57n0980_001:0682c17": "部明華嚴義。不可結歸本部。乃通五時中。義通之類。",
    "X57n0980_001:0682c18": "非時長也。",
    "X57n0980_001:0682c19": "【■記】轉教。解本卷。後逝多林一會。部類相從。結歸前",
    "X57n0980_001:0682c20": "分華嚴部內。是為五時文通。般若華嚴海空者。妙",
    "X57n0980_001:0682c21": "玄云。華嚴。別但在初。通則至後。故歷劫修行。華嚴",
    "X57n0980_001:0682c22": "海空。法華會四佛慧。即是通至二經。又像法決疑",
    "X57n0980_001:0682c23": "經云。或見報身蓮華藏世界海。為千百億釋迦牟",
    "X57n0980_001:0682c24": "尼佛。說心地法門。乃至日出。先照高山。日沒亦餘",
    "X57n0980_001:0683a01": "輝峻嶺。故蓮華藏海。通至涅槃後。以像法決疑。是",
    "X57n0980_001:0683a02": "涅槃結經。當知上說。乃他部明華嚴義。不可結歸",
    "X57n0980_001:0683a03": "本部。是通五時中之義通。非華嚴文通之時長也。",
    "X57n0980_001:0683a04": "【■補】後分時長。指逝多林一會。文殊從逝多林出。舍",
    "X57n0980_001:0683a05": "利弗語六千弟子言。汝等見文殊威德相好等。乃",
    "X57n0980_001:0683a06": "至文殊語諸比丘。汝等善能成就十種大心。句記",
    "X57n0980_001:0683a07": "言。至般若來。方可得云。令諸比丘成十大心。此乃",
    "X57n0980_001:0683a08": "義當轉教時也。又統紀言。由歷劫修學般若。今發",
    "X57n0980_001:0683a09": "空智得入法界。觀華嚴藏海。皆畢竟空。【■備】辨訛言。",
    "X57n0980_001:0683a10": "非時長。當改曰非文通。私謂。文通。義通。均有時長",
    "X57n0980_001:0683a11": "之義。但文通時長。齊至般若。義通時長。盡未來際",
    "X57n0980_001:0683a12": "耳。",
    "X57n0980_001:0683a13": "二。鹿苑時。說四阿含。",
    "X57n0980_001:0683a14": "【■記】小機於頓無益。故佛隱勝現劣。不動寂場而遊",
    "X57n0980_001:0683a15": "鹿苑。保任劣機。權證小果。",
    "X57n0980_001:0683a16": "【□註】從處立時。說經雖多。同一處故。",
    "X57n0980_001:0683a17": "【■補】說四阿含。不局一處。且指初轉法輪處言。【■備】辨",
    "X57n0980_001:0683a18": "訛曰。同一處三字甚局。當知諸佛始化。皆在鹿苑。",
    "X57n0980_001:0683a19": "故以立時。",
    "X57n0980_001:0683a20": "【□註】乃如來昔生垂化之地。緣如輔行上(七)。",
    "X57n0980_001:0683a21": "【■記】輔行引大論曰。波羅柰王遊獵。見二鹿主。一是",
    "X57n0980_001:0683a22": "釋迦菩薩。一是提婆達多。菩薩鹿主告王。若以供",
    "X57n0980_001:0683a23": "饌。當差次送每日一鹿。王。善其言次當達多羣中。",
    "X57n0980_001:0683a24": "有母鹿。白其主言。我分當死。而我懷子。子非死次。",
    "X57n0980_001:0683b01": "屈垂料理。主怒言。誰不惜命。次來但去。母至釋迦",
    "X57n0980_001:0683b02": "主所。具白。主言。若我不理。枉殺其子。若非次差。後",
    "X57n0980_001:0683b03": "次何遣。惟我當代。王。怪問。羣鹿盡耶。主言。但有滋",
    "X57n0980_001:0683b04": "茂。為彼羣鹿。歸告於我。我憫之故。是身不久。必不",
    "X57n0980_001:0683b05": "免死。慈救苦厄。其德無量。王說偈言。我實是畜獸。",
    "X57n0980_001:0683b06": "名曰人頭鹿。汝雖是畜生。名曰鹿頭人。以理而為",
    "X57n0980_001:0683b07": "人。不以形為人。我從今日始。不食一切肉。我以無",
    "X57n0980_001:0683b08": "畏施。亦可安汝意。以是因緣。知是釋迦昔生垂化",
    "X57n0980_001:0683b09": "之地也。",
    "X57n0980_001:0683b10": "【□註】羣鹿所居。故名鹿苑。從樹為名。亦名柰苑。二仙所",
    "X57n0980_001:0683b11": "居。亦名仙苑。",
    "X57n0980_001:0683b12": "【■記】柰苑。地多柰樹故。仙苑。婆裟言。佛出世時。有阿",
    "X57n0980_001:0683b13": "羅漢大仙於彼處。已住。今住。當住。佛不出世。辟支",
    "X57n0980_001:0683b14": "佛住。無辟支佛。五通仙住。二仙。或是阿羅邏。迦蘭。",
    "X57n0980_001:0683b15": "二仙。【■備】辨訛言從樹者。指苑為樹。非指柰也。猶言",
    "X57n0980_001:0683b16": "波羅柰之林苑耳。二仙兩字。恐荊溪一時便寫耳。",
    "X57n0980_001:0683b17": "以鬱頭。藍弗。二仙。在摩竭提國。不在此苑。今註。雖",
    "X57n0980_001:0683b18": "引成文。似須改言仙人墮處。以五百仙人。空中聞",
    "X57n0980_001:0683b19": "音樂生染。失神足墮此處。",
    "X57n0980_001:0683b20": "【□註】阿含。翻無比法。",
    "X57n0980_001:0683b21": "【■記】謂聖人智慧。分別法義。莫可比並。",
    "X57n0980_001:0683b22": "【□註】妙玄十初云。增一。明人天因果。中。明真寂深義。雜。",
    "X57n0980_001:0683b23": "明諸禪定。長。破外道。而通說無常。知苦斷集。證滅。修",
    "X57n0980_001:0683b24": "道。",
    "X57n0980_001:0683c01": "【■記】報恩經言。為諸天世人。隨時說法。集為增一。勸",
    "X57n0980_001:0683c02": "化人習。為利根眾生。說諸深義。名中阿含。學問者",
    "X57n0980_001:0683c03": "習。說種種隨禪法。是雜阿含。坐禪人習。破諸外道。",
    "X57n0980_001:0683c04": "是長阿含。分別功德論曰。阿難復思惟。契經文義",
    "X57n0980_001:0683c05": "混雜。宜當以事理相從。大小相次。第一增一。次名",
    "X57n0980_001:0683c06": "曰中。第三名長。第四名雜。以一為首次至十。隨事",
    "X57n0980_001:0683c07": "增上名增一。中者。不大小長短等事。處中道也。長",
    "X57n0980_001:0683c08": "者。說久遠事。歷劫不絕。本末元由。事經七佛聖王",
    "X57n0980_001:0683c09": "七寶也。雜者。諸經斷結。難誦難憶。事多雜碎。令人",
    "X57n0980_001:0683c10": "喜也。然經雖四。所詮同是無常。何則。世間有漏苦",
    "X57n0980_001:0683c11": "果。由惑業集因所感。出世間無漏寂滅。由正助道",
    "X57n0980_001:0683c12": "品所得。眾生不知苦。故不斷集。不慕滅。故不修道。",
    "X57n0980_001:0683c13": "故世尊段段說。一切行無常。不久住法。速變易法。",
    "X57n0980_001:0683c14": "不可倚法。欲令知苦斷集。慕滅。修道也。【■補】真寂深",
    "X57n0980_001:0683c15": "義者。無見思虗妄。曰真。離生死遷流。曰寂。乃出世",
    "X57n0980_001:0683c16": "法。故曰深義。長破外道。明正因緣生法。破邪。無二",
    "X57n0980_001:0683c17": "種因緣。",
    "X57n0980_001:0683c18": "三。方等時。",
    "X57n0980_001:0683c19": "【■記】小機保證偏真。故佛廣啟褒嘆之方。等施彈斥",
    "X57n0980_001:0683c20": "之法。令羞劣慕勝也。",
    "X57n0980_001:0683c21": "【□註】廣談四教。均被眾機。說經既多。處亦不一。故約法",
    "X57n0980_001:0683c22": "立時也。",
    "X57n0980_001:0683c23": "【■記】四教並談。曰方。三根普被曰等。處亦不一。如王",
    "X57n0980_001:0683c24": "舍城。舍衛國。靈鷲山。泥連河等。",
    "X57n0980_001:0684a01": "【□註】若普賢觀稱方等者從理得名。如釋籤六(十五云)此",
    "X57n0980_001:0684a02": "以理等。名方等典。若止觀二(六云)四門入清涼池。曰方。",
    "X57n0980_001:0684a03": "所契之理。曰等。此約行理合論。今是生酥調斥之方",
    "X57n0980_001:0684a04": "等。義應屬事。",
    "X57n0980_001:0684a05": "【■記】四門。即有門空門等。【■備】統紀言。舊釋方等立名。",
    "X57n0980_001:0684a06": "但分事理。未盡其義。今為委釋。光明經言。讀誦大",
    "X57n0980_001:0684a07": "乘。方等經典。光明玄云。方等之教。通於三乘。新光",
    "X57n0980_001:0684a08": "明經言。欲生人天。欲得四果。支佛。欲得佛。皆應懺",
    "X57n0980_001:0684a09": "悔。滅除罪障。安處方等續遺記云。方等之名有二",
    "X57n0980_001:0684a10": "義。若大經從酪出生酥。譬修多羅出方等。此約第",
    "X57n0980_001:0684a11": "三時。名方等。即被一乘四教機。若普賢觀稱方等。",
    "X57n0980_001:0684a12": "乃直明圓理。今以所引。恐謂同普賢觀從理立稱。",
    "X57n0980_001:0684a13": "故引三乘懺悔文定名。的從部教。不專事理也。按",
    "X57n0980_001:0684a14": "舊立論。有三說。一。從事。大經從修多羅出方等。無",
    "X57n0980_001:0684a15": "量義經。次說方等。釋籤生酥。調斥方等。光明經。讀",
    "X57n0980_001:0684a16": "誦大乘方等。光明玄。方等教通三乘。此皆指第三",
    "X57n0980_001:0684a17": "時教。二。從理。普賢觀經。此方等典。是諸佛眼。三。事",
    "X57n0980_001:0684a18": "理並通。止觀曰。般若有四種方法。謂四門入清涼",
    "X57n0980_001:0684a19": "池。方也。所契之理平等大慧。等也。故第三時准四",
    "X57n0980_001:0684a20": "明立義。的從部教定名。不專事理也。今玉師。以統",
    "X57n0980_001:0684a21": "紀方等。從部教說。部教兼於事理。不若以生酥調",
    "X57n0980_001:0684a22": "斥。乃佛化事。從事立名也。然舊立三說內。觀經方",
    "X57n0980_001:0684a23": "等從理。調斥方等從事。並同。今註方等從事理一",
    "X57n0980_001:0684a24": "解。亦小異。以四門入池屬行。故曰此約行理合論",
    "X57n0980_001:0684b01": "辨訛言。生酥調斥。何曾離理。若單屬事。似離理外",
    "X57n0980_001:0684b02": "別有事方等。且覺方等部。有收經不盡之難矣。私",
    "X57n0980_001:0684b03": "謂化事斷不離理。玉師且順舊解。重調斥邊。判屬",
    "X57n0980_001:0684b04": "於事。亦不至有難詞。來哲虗心融會可也。調斥者。",
    "X57n0980_001:0684b05": "調停三乘之心。令得通益。訶斥焦芽敗種。令心慕",
    "X57n0980_001:0684b06": "大。",
    "X57n0980_001:0684b07": "說維摩。",
    "X57n0980_001:0684b08": "【□註】具云維摩詰所說經。人法立題。此云淨名。亦翻無",
    "X57n0980_001:0684b09": "垢稱。",
    "X57n0980_001:0684b10": "【■記】凡夫染有。二乘染空。菩薩染中。皆不得淨名。居",
    "X57n0980_001:0684b11": "士二邊不著。中道不安。雖處居家。不著三界。示有",
    "X57n0980_001:0684b12": "妻子。常修梵行。如蓮華出水。不為所溷。故淨名名",
    "X57n0980_001:0684b13": "焉。此據迹釋。若據本。乃金粟如來現身。萬惡盡消。",
    "X57n0980_001:0684b14": "眾善溥會。淨亦不可名。於不可名中。以淨名名也。",
    "X57n0980_001:0684b15": "無垢。即淨。稱。即名。",
    "X57n0980_001:0684b16": "思益。",
    "X57n0980_001:0684b17": "【□註】具云思益梵天所問經。網明菩薩答。",
    "X57n0980_001:0684b18": "【■記】經曰。過東方七十二恒河沙佛土。國名清潔。佛",
    "X57n0980_001:0684b19": "號日月光明如來。有菩薩名思益。由我佛宣說寂",
    "X57n0980_001:0684b20": "莊嚴光明。遂放是光。普照十方佛土。故思益梵天",
    "X57n0980_001:0684b21": "來此土。說偈讚佛。興端請益。網明以佛身相。超千",
    "X57n0980_001:0684b22": "萬日月光明為問。故佛放光。思益梵天來。與諸菩",
    "X57n0980_001:0684b23": "薩互相問答。然經明文殊等行。迦葉空生諸聖。皆",
    "X57n0980_001:0684b24": "有酬唱。今獨指網明者。發起是經故也。",
    "X57n0980_001:0684c01": "楞伽。",
    "X57n0980_001:0684c02": "【□註】翻不可往。",
    "X57n0980_001:0684c03": "【■記】楞伽。城名。在摩羅那山頂。華嚴論云。其山下瞰",
    "X57n0980_001:0684c04": "大海。上大下小。無路可上。城乃眾寶所成。光映日",
    "X57n0980_001:0684c05": "月無門可入。而此山城。為摩婆羅大夜叉王所據。",
    "X57n0980_001:0684c06": "具大神通者。方能升往。喻自覺聖智境界。非言思",
    "X57n0980_001:0684c07": "可到。非寂嘿可通。惟不思議者證入也。",
    "X57n0980_001:0684c08": "楞嚴三昧。",
    "X57n0980_001:0684c09": "【□註】楞嚴翻健相。三昧。翻調直定。亦云正心行處。",
    "X57n0980_001:0684c10": "【■記】智論云。楞嚴。秦言健相分別。謂知諸三昧行相",
    "X57n0980_001:0684c11": "多少深淺也。菩薩得是三昧。諸煩惱魔。及魔人。無",
    "X57n0980_001:0684c12": "能壞者。調直定。四教義云。通言三昧。名調直定。真",
    "X57n0980_001:0684c13": "諦三昧。離愛見為調直。俗諦三昧。以稱機為調直。",
    "X57n0980_001:0684c14": "中道三昧。無二邊曲為調直也。正心行處。智度論",
    "X57n0980_001:0684c15": "云。一切禪定攝心。皆名三摩提。此言正心行處是。",
    "X57n0980_001:0684c16": "心無始來。常曲不端。得正心行處。則端直也。源洪",
    "X57n0980_001:0684c17": "師言。大佛頂首楞嚴經。翻一切事究竟堅固。當智",
    "X57n0980_001:0684c18": "者時。經尚未來。此指首楞嚴三昧也。",
    "X57n0980_001:0684c19": "金光明。",
    "X57n0980_001:0684c20": "【□註】金。即法身。光即般若。明即解脫單法立題。",
    "X57n0980_001:0684c21": "【■記】玄義言。金光明。分即三德。皆約性體。具金光明",
    "X57n0980_001:0684c22": "真實名義。謂法性可尊可貴。當體名金。寂而常照。",
    "X57n0980_001:0684c23": "當體名光。大悲益物。當體稱明。",
    "X57n0980_001:0684c24": "【□註】玄文順古。復約譬喻一釋。格他譬法不周。",
    "X57n0980_001:0685a01": "【■記】此因玄文。復約譬釋。故今釋之。玄文明古有三",
    "X57n0980_001:0685a02": "家釋題。一。數論家。金。比法身。光。比般若。明。比解脫。",
    "X57n0980_001:0685a03": "大師破曰。數論但明真應二身。若以二釋三。於論",
    "X57n0980_001:0685a04": "不便。若取經文。無處明三德。若便作義解。何義不",
    "X57n0980_001:0685a05": "通。而獨譬三德。既違己論。又不會經。非今所用。二。",
    "X57n0980_001:0685a06": "地人言。金質有光明之能。如法性從體起用。自有",
    "X57n0980_001:0685a07": "般若解脫之力。但作體用二義。不須分光明異也。",
    "X57n0980_001:0685a08": "大師破曰地論幸明三佛。三佛釋題。於義自便。而",
    "X57n0980_001:0685a09": "棄三身。從體用者。則非論義。若新舊兩本。並說三",
    "X57n0980_001:0685a10": "身。不道體用。亦違己論。復不會經。進退何之。非今",
    "X57n0980_001:0685a11": "所用。三。真諦三藏言。金光明。譬三種三法。謂三身。",
    "X57n0980_001:0685a12": "三德。三位也。譬三身者。金體真實比法身。光用能",
    "X57n0980_001:0685a13": "照。比應身。明能遍益。比化身。譬三德者。金。有四義。",
    "X57n0980_001:0685a14": "一。色無變。二。體無染。三。轉作無礙。四。令人富。比法",
    "X57n0980_001:0685a15": "身常樂我淨四德。光。有二義。一。能照了。二。能除暗。",
    "X57n0980_001:0685a16": "比般若照境除惑。明有二義。一。無暗。二。廣遠。比解",
    "X57n0980_001:0685a17": "脫眾累永盡。普益有緣。譬三位者。金性先有。如道",
    "X57n0980_001:0685a18": "前正因位光融體顯。如道中了因位。明無瑕垢。如",
    "X57n0980_001:0685a19": "道後緣因位。大師破曰。三三之釋。三義不了。且有",
    "X57n0980_001:0685a20": "三過。一。因緣不通。二。有乖圓別。三。不稱法性。破已",
    "X57n0980_001:0685a21": "而即順之。約譬釋言。當知金光明三字。徧譬一切",
    "X57n0980_001:0685a22": "橫法門。乃稱法性無邊之說。徧譬一切竪法門。乃",
    "X57n0980_001:0685a23": "稱法門甚深之旨。方合經王一切遍收。此義淵博。",
    "X57n0980_001:0685a24": "且寄十種三法為初門。謂三德。三寶。三涅槃。三身",
    "X57n0980_001:0685b01": "三大乘。三菩提。三般若。三佛性。三識。三道。此之三",
    "X57n0980_001:0685b02": "法。該括始終。甚深無量。是謂約譬一釋。格他不周",
    "X57n0980_001:0685b03": "也。拾遺記言。譬喻一釋。為諸師解金光明。為世物",
    "X57n0980_001:0685b04": "象用。譬如來深法。諸師雖用譬顯法。其實不知法",
    "X57n0980_001:0685b05": "相圓融。隨名局解。故不能遍喻諸法。大師欲示金",
    "X57n0980_001:0685b06": "光明海。無法不備。無法不融。故順之。以金光明三",
    "X57n0980_001:0685b07": "字。為譬具足。比佛所遊。是則略而十種。廣則一切",
    "X57n0980_001:0685b08": "法門。一一互融。皆不思議。此乃格他譬法不周。廣",
    "X57n0980_001:0685b09": "顯性體圓具諸法是也。【■補】記中以二釋三。己宗則",
    "X57n0980_001:0685b10": "壞。于論不便。此破違宗。若取經文。無處明譬三德。",
    "X57n0980_001:0685b11": "此破乖經。因果不通。因與果相違也。十種三法者。",
    "X57n0980_001:0685b12": "三道。苦。惑業。三寶。佛法僧。三身。法報化。三涅槃。一",
    "X57n0980_001:0685b13": "性淨。即實相。二。圓淨。即惑淨理圓顯。三。方便淨。即",
    "X57n0980_001:0685b14": "善巧淨。三德。法身。般若。解脫。三菩提。一。真性菩提。",
    "X57n0980_001:0685b15": "以此真性為道。二。實智菩提。即能照之智。三。方便",
    "X57n0980_001:0685b16": "菩提。謂善巧化用自在。三佛性。一。自性住佛性。謂",
    "X57n0980_001:0685b17": "真如自性常住。二。引出佛性。謂性由修顯引出。三",
    "X57n0980_001:0685b18": "至得果佛性。謂證得果位顯發。三識謂七識。八識。",
    "X57n0980_001:0685b19": "九白淨識。又一。真識。謂真心。二。現識。變現根身世",
    "X57n0980_001:0685b20": "界。三。分別識。三大乘。一。理乘。謂理性。二隨乘。即智",
    "X57n0980_001:0685b21": "隨理運。三。得乘。即得果。自解脫。得機。令他解脫。三",
    "X57n0980_001:0685b22": "般若。一。實相。即實體。二。觀照。即照智。三。方便。善巧",
    "X57n0980_001:0685b23": "化用。",
    "X57n0980_001:0685b24": "【□註】其如經題。是法非譬。",
    "X57n0980_001:0685c01": "【■記】或謂。大師既順古以喻顯法。何又自立附文當",
    "X57n0980_001:0685c02": "體二種釋題。故今釋之。如記言。雖然順古以喻顯",
    "X57n0980_001:0685c03": "法。其如經題是法非譬。故後自立附文。當體三種",
    "X57n0980_001:0685c04": "解釋。斥彼推喻疎遠。依經就法。方為親切。斯由大",
    "X57n0980_001:0685c05": "師。深解法性。具金光明真實名義。究竟成就也除",
    "X57n0980_001:0685c06": "法性外名言。皆無實義。是金光明三種法門。舉一",
    "X57n0980_001:0685c07": "即三。全三是一。非一非三。而三而一。不縱不橫。絕",
    "X57n0980_001:0685c08": "思絕議。是秘密藏佛所遊處也。",
    "X57n0980_001:0685c09": "【□註】又不可以被利鈍機。雙存法譬也。",
    "X57n0980_001:0685c10": "【■記】此遮雙存以被二機。【■補】遮雙存者。玄文問。舊言",
    "X57n0980_001:0685c11": "此經說譬得名。云何矯義而依文耶。答非今就文。",
    "X57n0980_001:0685c12": "而害于譬。若苟執喻復害於文。義有二途。應須兩",
    "X57n0980_001:0685c13": "存。故前言義推疎遠。依文親近。記曰。如此用譬。雖",
    "X57n0980_001:0685c14": "無經據。存之有益。二不偏廢。汝專執譬。棄親逐疎。",
    "X57n0980_001:0685c15": "我今雙存。親疎俱得。如玄文言。鈍根以譬擬法。利",
    "X57n0980_001:0685c16": "根即法作喻。故經言。甚深法性。安住其中。即於是",
    "X57n0980_001:0685c17": "典。金光明中。而得見我。釋迦文佛。又空品言。為鈍",
    "X57n0980_001:0685c18": "根故。起大悲心。蓋鈍根守指守株。甯知兔。月。利人",
    "X57n0980_001:0685c19": "懸解。不須株指也。又記言。佛說茲典。既被二根。故",
    "X57n0980_001:0685c20": "通經者釋題。亦須二說。赴其利鈍。復貶從喻。如守",
    "X57n0980_001:0685c21": "株指。褒依法者。懸解兔月。不須株指。足見不許釋",
    "X57n0980_001:0685c22": "譬微意。玉師恐後人不了以法比二說為定旨。故",
    "X57n0980_001:0685c23": "揭出言。其如經題。是法非譬。復恐以被利鈍為證",
    "X57n0980_001:0685c24": "據。故又言不可以被利鈍機。雙存等也。",
    "X57n0980_001:0686a01": "勝鬘等經。",
    "X57n0980_001:0686a02": "【□註】具云勝鬘獅子吼一乘大方便方廣經。",
    "X57n0980_001:0686a03": "【■記】波斯匿王。召女勝鬘。回國見佛。女說偈言。如來",
    "X57n0980_001:0686a04": "現世間。普為羣生。出亦應憫我等。宜速降此間。說",
    "X57n0980_001:0686a05": "畢。如來現身令見。又說偈讚佛。及種種法。如來印",
    "X57n0980_001:0686a06": "可。故有是經也。方便有三。一。為實施權。曲巧方便。",
    "X57n0980_001:0686a07": "二。理本無言。假言而言大方便。三。權實無滯大方",
    "X57n0980_001:0686a08": "便。初。如一佛乘分別說三。是也。二。如諸法寂滅相。",
    "X57n0980_001:0686a09": "不可以言宣。以方便力故。為五比丘說是也。三。如",
    "X57n0980_001:0686a10": "涉有未始迷空。觀空不遺於有。即佛方便知見波",
    "X57n0980_001:0686a11": "羅密皆已具足。是也。今是後二種。又經言。若如來",
    "X57n0980_001:0686a12": "隨彼所欲而方便說。即是一乘。一乘者。即第一義。",
    "X57n0980_001:0686a13": "方廣獅子吼見前。",
    "X57n0980_001:0686a14": "【□註】勝鬘夫人。即舍衛國波斯匿王女。末利夫人所生。",
    "X57n0980_001:0686a15": "為踰闍國王妃。",
    "X57n0980_001:0686a16": "【■記】梵語摩利室羅。翻勝鬘。相好勝母故。波斯匿。翻",
    "X57n0980_001:0686a17": "和悅。王多仁慈故。末利。翻鬘。",
    "X57n0980_001:0686a18": "四般若時。",
    "X57n0980_001:0686a19": "【■記】由前方等。二乘雖發心樂大。故習猶堅。夫欲淘",
    "X57n0980_001:0686a20": "汰執情。必須空慧之水。故有般若時。",
    "X57n0980_001:0686a21": "【□註】從經題立時。般若。翻智慧。智慧輕薄。即五種不翻",
    "X57n0980_001:0686a22": "之一也。",
    "X57n0980_001:0686a23": "【■記】有分別。名智。無分別。名慧。又根本。名慧。後得。名",
    "X57n0980_001:0686a24": "智。今以智慧雙易般若者。顯權實一體大慧也。五",
    "X57n0980_001:0686b01": "不翻者。一。秘密不翻如諸陀羅尼呪。二。多含不翻。",
    "X57n0980_001:0686b02": "如婆伽梵含六義。三。此方無不翻。如閻浮提樹。四",
    "X57n0980_001:0686b03": "順古不翻。如阿耨菩提。自古存梵。五。生善不翻。如",
    "X57n0980_001:0686b04": "般若尊重。智慧輕薄。為人生善。仍存般若也。【■備】記",
    "X57n0980_001:0686b05": "中分解智慧。亦一往言之。弗泥也。",
    "X57n0980_001:0686b06": "說摩阿般若。光讚般若。金剛般若。大品般若等。諸般",
    "X57n0980_001:0686b07": "若經。",
    "X57n0980_001:0686b08": "【□註】摩訶。翻大多勝。以多含故不翻。",
    "X57n0980_001:0686b09": "【■記】非小乘故大。詮顯十八種空。乃至八萬四千波",
    "X57n0980_001:0686b10": "羅密故多。一切諸佛菩提。皆從般若中出故勝。多",
    "X57n0980_001:0686b11": "含不翻。亦五不翻之一。【■備】記解大多勝。約般若部",
    "X57n0980_001:0686b12": "說。其實含多義。",
    "X57n0980_001:0686b13": "【□註】光讚經云。於是世尊從其舌本。悉覆佛土。而出無",
    "X57n0980_001:0686b14": "數百千光明。照三千界。其光明中自然而植金蓮華。",
    "X57n0980_001:0686b15": "其蓮華上。各有諸佛講說此經。光。即光明。讚。即講說。",
    "X57n0980_001:0686b16": "即大品上帙。",
    "X57n0980_001:0686b17": "【■記】此可配於三種般若。謂從其舌本悉覆佛土。即",
    "X57n0980_001:0686b18": "實相般若。實相遍覆法界也。出光明照三千界句。",
    "X57n0980_001:0686b19": "即觀照般若。觀照。照察萬有也。其光植金蓮華。華",
    "X57n0980_001:0686b20": "上有佛說經。即文字般若。文字般若。從大悲心流",
    "X57n0980_001:0686b21": "出也。【■備】配合出記者新意。",
    "X57n0980_001:0686b22": "【□註】金剛。從喻立名。以金中精剛。能斷難斷。喻般若斷",
    "X57n0980_001:0686b23": "疑蕩相。亦名小般若乃大部六百卷中。第五百七十",
    "X57n0980_001:0686b24": "七卷。",
    "X57n0980_001:0686c01": "【■記】海中有寶。名金剛。最堅利。堅故。不為諸物壞。利",
    "X57n0980_001:0686c02": "故。能壞一切物。以喻般若。能斷難斷之惑。不為無",
    "X57n0980_001:0686c03": "明煩惱所壞。【■備】源洪師言。名小般若句。疑集註便",
    "X57n0980_001:0686c04": "引。蓋藏中原有小品十卷。對摩訶名小。存俟後定。",
    "X57n0980_001:0686c05": "此有六譯。今流通本。姚秦鳩摩羅什譯也。",
    "X57n0980_001:0686c06": "【□註】大品。輔行五上(七)云。大品凡列法門。無不皆以五",
    "X57n0980_001:0686c07": "陰為首。",
    "X57n0980_001:0686c08": "【■記】大品言。聲聞依四念處行道。菩薩初觀色。乃至",
    "X57n0980_001:0686c09": "一切種智。章章皆爾。故輔行言。此是引證。依經義",
    "X57n0980_001:0686c10": "以明十境。通能覆障。五陰為初故。大品及大般若。",
    "X57n0980_001:0686c11": "凡列法門。皆以五陰為首。五陰。只是念處境耳。",
    "X57n0980_001:0686c12": "【□註】等諸般若經者。謂等於小品。放光。仁王。天王。文殊",
    "X57n0980_001:0686c13": "問般若等。",
    "X57n0980_001:0686c14": "【■補】統紀言。大品般若四十卷。按藏經目錄言。摩訶",
    "X57n0980_001:0686c15": "般若三十卷。光讚十卷。龍樹用此本。作智度論百",
    "X57n0980_001:0686c16": "卷。智者依此論。作疏二十卷。今在高麗未至。是知",
    "X57n0980_001:0686c17": "摩訶。光讚。皆即大品也。又統紀曰。若放光金剛等",
    "X57n0980_001:0686c18": "十經。皆晉宋間譯。唐。裝法師始翻出大般若六百",
    "X57n0980_001:0686c19": "卷。當知前十經。皆重翻也。天台諸部所引。正大品",
    "X57n0980_001:0686c20": "中義。是羅什翻。十經者大品。光讚。小品。大明度勝。",
    "X57n0980_001:0686c21": "天王。文殊問。金剛。七部均羅什譯。道行。竺朔譯。新",
    "X57n0980_001:0686c22": "道行。支讖譯。放光。晉羅義譯。【■備】統紀十經。仁王不",
    "X57n0980_001:0686c23": "在其列。又統紀曰。四教儀列般若諸經名。總別重",
    "X57n0980_001:0686c24": "出。難於分別。蓋摩訶。即大品。此指摩訶大品重出",
    "X57n0980_001:0687a01": "也。私謂。集註大部六百卷中句。亦係便寫。以六百",
    "X57n0980_001:0687a02": "卷乃唐所出。不須引用也。",
    "X57n0980_001:0687a03": "五法華涅槃時。",
    "X57n0980_001:0687a04": "【■記】二乘於般若會。領知法門。故說法華開四時權。",
    "X57n0980_001:0687a05": "顯一乘妙。然有漏網機。及橫來眾。未聞前教。豈解",
    "X57n0980_001:0687a06": "佛乘。更說涅槃。重為捃拾。普令證歸佛慧。故二經",
    "X57n0980_001:0687a07": "同為第五時。",
    "X57n0980_001:0687a08": "【□註】從經題立時。以此二經同醍醐故。",
    "X57n0980_001:0687a09": "【■補】妙玄曰。醍醐眾味之後。涅槃稱醍醐。此經名大",
    "X57n0980_001:0687a10": "王膳。故同也。",
    "X57n0980_001:0687a11": "【□註】具云妙法蓮華經。妙名不可思議。法即十界十如",
    "X57n0980_001:0687a12": "權實之法。蓮華譬上權實法也。",
    "X57n0980_001:0687a13": "【■記】法華有三本。晉譯。名正法華十卷。秦譯。名妙法",
    "X57n0980_001:0687a14": "蓮華七卷。隋譯。名添品妙法華八卷。今是秦本。妙",
    "X57n0980_001:0687a15": "名不可思議者。言語道斷。心行處滅也。十界。謂四",
    "X57n0980_001:0687a16": "聖六凡。蓮華譬者。蓮華。因果同時。喻妙法權實一",
    "X57n0980_001:0687a17": "體。【■補】妙法即實相。十如者。如是相。相據外而可別。",
    "X57n0980_001:0687a18": "如是性。性據內而不改。如是體。主質名體。如是力。",
    "X57n0980_001:0687a19": "功能名力。如是作。構造為作。如是因。習因為因。如",
    "X57n0980_001:0687a20": "是緣。助因為緣。如是果。習果為果。如是報。報果為",
    "X57n0980_001:0687a21": "報。如是本末究竟等。初相為本。後報為末。所歸趣",
    "X57n0980_001:0687a22": "等。為究竟等。一法界。具十如是。十法界。具百如是。",
    "X57n0980_001:0687a23": "又一法界。具九法界。則有百法界千如是。",
    "X57n0980_001:0687a24": "【□註】涅槃。具云摩訶般涅槃那。此云大滅度。大。即法身。",
    "X57n0980_001:0687b01": "滅。即解脫。度。即般若。即三德秘藏也。",
    "X57n0980_001:0687b02": "【■記】大者。稱體而周。法身德。體遍十方也。滅者。無縛",
    "X57n0980_001:0687b03": "所累。解脫德。滅除二種生死縛也。度者。破無明障。",
    "X57n0980_001:0687b04": "般若德。照破五住無明也。",
    "X57n0980_001:0687b05": "△二結立異名。",
    "X57n0980_001:0687b06": "是為五時。亦名五味。",
    "X57n0980_001:0687b07": "【□註】結也。五時。在大部中。或作五味列。故云亦也。五時",
    "X57n0980_001:0687b08": "說法頌云。阿含十二方等八。二十二年般若談。法華",
    "X57n0980_001:0687b09": "涅槃共八年。華嚴最初三七日。",
    "X57n0980_001:0687b10": "【■補】今明別義。故引孤山五時說法頌。【■備】教觀綱宗。",
    "X57n0980_001:0687b11": "引玄義言。五味論別。別有齊限。論通。通於初後。章",
    "X57n0980_001:0687b12": "安言。人言第二時。十二年中。說三乘別教。若爾。過",
    "X57n0980_001:0687b13": "十二歲。有宜聞諦緣度者。豈可不說。人言第三時",
    "X57n0980_001:0687b14": "三十年中。說空宗。般若。維摩。思益。依何經文知三",
    "X57n0980_001:0687b15": "十載也。大論言。須菩提於法華中。聞說舉手低頭",
    "X57n0980_001:0687b16": "皆得作佛。是以今問退義。若爾。大品。法華。前後何",
    "X57n0980_001:0687b17": "定也。智者。章安。明文若此。今人尚傳阿含十二方",
    "X57n0980_001:0687b18": "等八之說。乃至別五時者。約一類最鈍聲聞。具經",
    "X57n0980_001:0687b19": "五番陶鑄。方得入實。然此別五時法。亦不拘定歲",
    "X57n0980_001:0687b20": "月日時。辨訛言。五時頌局甚。然古所以病此者。以",
    "X57n0980_001:0687b21": "見法華有二十年除糞之言。遂謂方等。亦有藏教。",
    "X57n0980_001:0687b22": "故判方等八。以阿含自有成文。言是十二年前也。",
    "X57n0980_001:0687b23": "又見經中有二十年中。執作家事。復經少時之言。",
    "X57n0980_001:0687b24": "便判般若為二十二歲也。私謂。玉師引頌非不知",
    "X57n0980_001:0687c01": "通五時義。與章安所破。但泥別。而不知通者。不同。",
    "X57n0980_001:0687c02": "今既。論別時前後修短。於無次第中。當有次第。故",
    "X57n0980_001:0687c03": "引之耳。若結集家收歸本部。此屬文通。來哲固不",
    "X57n0980_001:0687c04": "可泥定年分。亦不可以通難別也。記中五時。收經。",
    "X57n0980_001:0687c05": "結經等說。存俟後考。【■記】五時收經鹿苑收四阿含",
    "X57n0980_001:0687c06": "等諸小乘經。方等。除四時外。通收諸大乘經。般若。",
    "X57n0980_001:0687c07": "會收諸部般若經。法華。収無量義。及普賢觀經。涅",
    "X57n0980_001:0687c08": "槃。會收大涅槃。及像法決疑經。華嚴。會收華嚴梵",
    "X57n0980_001:0687c09": "網經。若論五時結經。則華嚴會。以梵網為結經。鹿",
    "X57n0980_001:0687c10": "苑。以遺教為結經。方等。以瓔珞為結經。般若。以仁",
    "X57n0980_001:0687c11": "王為結經。法華。以普賢觀為結經。涅槃。以像法決",
    "X57n0980_001:0687c12": "疑為結經。如來說法五十餘年。談經三百餘會。今",
    "X57n0980_001:0687c13": "頌該括無遺也。【■補】有本般若收諸般若經。及無量",
    "X57n0980_001:0687c14": "義經。法華收法華。并普賢觀經。又言般若。以無量",
    "X57n0980_001:0687c15": "義為結經。",
    "X57n0980_001:0687c17": "天台四教儀註彚補輔宏記卷一之上"
}