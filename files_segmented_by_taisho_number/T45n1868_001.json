{
    "T45n1868_001:0514a21": "華嚴一乘十玄門",
    "T45n1868_001:0514a23": "大唐終南太一山至相寺釋智儼撰",
    "T45n1868_001:0514a24": "承杜順和尚說",
    "T45n1868_001:0514a25": "明一乘緣起自體法界義者。不同大乘二乘",
    "T45n1868_001:0514a26": "緣起。但能離執常斷諸過等。此宗不爾。一即",
    "T45n1868_001:0514a27": "一切無過不離。無法不同也。今且就此華嚴",
    "T45n1868_001:0514a28": "一部經宗。通明法界緣起。不過自體因之與",
    "T45n1868_001:0514a29": "果。所言因者。謂方便緣修體窮位滿。即普賢",
    "T45n1868_001:0514b01": "是也。所言果者。謂自體究竟寂滅圓果。十佛",
    "T45n1868_001:0514b02": "境界一即一切。謂十佛世界海及離世間品。",
    "T45n1868_001:0514b03": "明十佛義是也。問文殊亦是因。人何故但言",
    "T45n1868_001:0514b04": "普賢是其因人耶。答雖復始起發於妙慧。圓",
    "T45n1868_001:0514b05": "滿在於稱周。是故隱於文殊。獨言普賢也。亦",
    "T45n1868_001:0514b06": "可。文殊普賢據其始終。通明緣起也。今辨此",
    "T45n1868_001:0514b07": "因果二門者。圓果絕於說相。所以不可以言",
    "T45n1868_001:0514b08": "說而辨。因即明其方便緣修。是故略辨也。問",
    "T45n1868_001:0514b09": "不思議法品等亦明果德。何故得於因門說",
    "T45n1868_001:0514b10": "耶。答此等雖是果德。對緣以辨果。非是究竟",
    "T45n1868_001:0514b11": "圓寂之果。是故與因同一會說也。今約教就",
    "T45n1868_001:0514b12": "自體相。辨緣起者於中有二。一者舉譬辨成",
    "T45n1868_001:0514b13": "於法。二者辨法會通於理。所言舉譬辨者。如",
    "T45n1868_001:0514b14": "夜摩天會菩薩雲集品說云。譬如數十法增",
    "T45n1868_001:0514b15": "一。至無量。皆悉是本數智慧故差別也。今舉",
    "T45n1868_001:0514b16": "此十數為譬者。復有二門。一異體門。二同體",
    "T45n1868_001:0514b17": "門。就異體門中復有三。一者一中多多中一。",
    "T45n1868_001:0514b18": "如經云。一中解無量無量中解一。展轉生非",
    "T45n1868_001:0514b19": "實。智者無所畏。此約相說也。二者一即多多",
    "T45n1868_001:0514b20": "即一。如第七住經云。一即是多多即一。義味",
    "T45n1868_001:0514b21": "寂滅悉平等。遠離一異顛倒相。是名菩薩不",
    "T45n1868_001:0514b22": "退住。此即約理說也。今約十數明一中多多",
    "T45n1868_001:0514b23": "中一者。若順數從一至十向上去。若逆數從",
    "T45n1868_001:0514b24": "十至一向下來。如一者一緣成故。一中即有",
    "T45n1868_001:0514b25": "十。所以一成故。若無十一即不成。無性緣成",
    "T45n1868_001:0514b26": "故。一中即有十。所以一成故。二三四等一切皆",
    "T45n1868_001:0514b27": "成也。若一住自性十即不成。十若不成一亦不",
    "T45n1868_001:0514b28": "成也。問既其各各無性何得成其一多耶。答",
    "T45n1868_001:0514b29": "此由法界實德緣起力用普賢境界相應。所",
    "T45n1868_001:0514c01": "以一多常成不增不減也。如維摩經云。從",
    "T45n1868_001:0514c02": "無住本立一切法。又論云。以有空義故一",
    "T45n1868_001:0514c03": "切法得成也。問此門攝法界。為盡為不盡",
    "T45n1868_001:0514c04": "耶。答亦有盡義。亦無盡義。何者十中一即",
    "T45n1868_001:0514c05": "是盡。一中十具說即無盡也。又復知。一中",
    "T45n1868_001:0514c06": "等皆具盡不盡義也。次明一即多多即一者。",
    "T45n1868_001:0514c07": "還同前門中向上去向下來也。如似一即十",
    "T45n1868_001:0514c08": "緣成故。若一非十十不成也。從上向下來亦",
    "T45n1868_001:0514c09": "如是。十即一緣成故。若十非一一不成也。問",
    "T45n1868_001:0514c10": "何但一不成十亦不成。答如柱若非舍爾時",
    "T45n1868_001:0514c11": "則無舍。若有舍亦有柱。即以柱即舍故有舍",
    "T45n1868_001:0514c12": "復有柱。一即十十即一故。成一復成十也。問",
    "T45n1868_001:0514c13": "若一即十此乃無有十。那得言一之與十。乃",
    "T45n1868_001:0514c14": "言以即故得成耶。答一即十即非一者。非",
    "T45n1868_001:0514c15": "是情謂一。所謂緣成一。緣成一者非是情謂",
    "T45n1868_001:0514c16": "一故。故經云。一亦不為一為欲破諸數。淺智",
    "T45n1868_001:0514c17": "者著諸法。見一以為一也。問前明一中十。此",
    "T45n1868_001:0514c18": "明一即十。有何別耶。答前明一中十者。離一",
    "T45n1868_001:0514c19": "無有十而十非是一。若此明一即十者。離一",
    "T45n1868_001:0514c20": "無有十。而十即是一緣成故。問若一多要待",
    "T45n1868_001:0514c21": "緣成者。為是同時為是先後耶。答緣成故常",
    "T45n1868_001:0514c22": "同時而先後。所以然者一即十十即一故常",
    "T45n1868_001:0514c23": "同時。而向上去向下來故有前後也。問既有",
    "T45n1868_001:0514c24": "明先後去來。即是有增減。何名不動本相耶。",
    "T45n1868_001:0514c25": "答雖先後去來而常不動故。經云。不來相而",
    "T45n1868_001:0514c26": "來也。如一即多而不動一相。如此一相亦非",
    "T45n1868_001:0514c27": "情謂一。多亦如是。雖多即一而不壞多相。亦",
    "T45n1868_001:0514c28": "非情謂多。問此之一多既是緣成不同情謂",
    "T45n1868_001:0514c29": "者。為是本來有此一多。為是始有耶。答今本",
    "T45n1868_001:0515a01": "有不有者。為欲就智辨本有。為自就一多體",
    "T45n1868_001:0515a02": "辨耶。若自就一多體辨不論智者。體即息諸",
    "T45n1868_001:0515a03": "論道。同於究竟圓果離說相故。今若辨一多",
    "T45n1868_001:0515a04": "者約智說也。如經云智慧差別故。又云智者",
    "T45n1868_001:0515a05": "無所畏。故約智說一多也。問若約智故其",
    "T45n1868_001:0515a06": "本有者。以智照故本有。答如室中空。開門",
    "T45n1868_001:0515a07": "見時此空即是本有。如涅槃經見佛性已即",
    "T45n1868_001:0515a08": "非三世攝。問亦得是始有以不。答見時如",
    "T45n1868_001:0515a09": "言有。不見不言有故亦名始有。問若一多之",
    "T45n1868_001:0515a10": "體由智照故。即通本有及本不有者。此智照",
    "T45n1868_001:0515a11": "時得通有照不照以不。答本有故智即非照。",
    "T45n1868_001:0515a12": "本不有故由智。故照明知亦通照不照。一切",
    "T45n1868_001:0515a13": "諸法例如此也。",
    "T45n1868_001:0515a14": "二明同體門者還如前門。相似還明一中多",
    "T45n1868_001:0515a15": "多中一。一即多多即一。今就一中門說者。還",
    "T45n1868_001:0515a16": "明向上去向下來。其中逆順各具十門。今略",
    "T45n1868_001:0515a17": "舉其始終。約十一而說者。如似一中十緣成",
    "T45n1868_001:0515a18": "故。若無十一不成二三亦如是。十即一亦如",
    "T45n1868_001:0515a19": "是。問此同體門中。與前異體門中有何別耶。",
    "T45n1868_001:0515a20": "答前異門言一中十者。以望後九故名一中",
    "T45n1868_001:0515a21": "十。此門言一中十者。即一中有九故言一中",
    "T45n1868_001:0515a22": "十也。問若一中即有九者。此與前異體門一",
    "T45n1868_001:0515a23": "即十有何別耶。答此中言一有九者。有於自",
    "T45n1868_001:0515a24": "體九而一不是九。若前別體門說者一即是",
    "T45n1868_001:0515a25": "彼異體。十等而十不離一。問一中既自有九",
    "T45n1868_001:0515a26": "者應非緣成義。答若非緣成豈得有九耶。問",
    "T45n1868_001:0515a27": "一體云何得有九。答若無九即無一。次明同",
    "T45n1868_001:0515a28": "體門中一即十者。還言一者一緣成故一即",
    "T45n1868_001:0515a29": "十。何以故若十非一一不成故。一即十既爾。",
    "T45n1868_001:0515b01": "一即二三亦然。逆順各十門亦然。問此中言",
    "T45n1868_001:0515b02": "自體一即十者。與前同。體一中十有何別耶。",
    "T45n1868_001:0515b03": "答前明同體中有十而一非是十。此明一即",
    "T45n1868_001:0515b04": "十而一即是十以為異也。問此明一體即十。",
    "T45n1868_001:0515b05": "為攝法盡以不。答隨智差別故亦盡亦不盡。",
    "T45n1868_001:0515b06": "何者如一若攝十即名為盡。若具說即無盡。",
    "T45n1868_001:0515b07": "問為自門無盡。為攝餘門亦無盡耶。答一無",
    "T45n1868_001:0515b08": "盡餘所無盡。若餘不盡一亦不盡。若成一一",
    "T45n1868_001:0515b09": "切即成。若不成一一切不成。是故此攝法即",
    "T45n1868_001:0515b10": "無盡。復無盡成一之義。於三四義由若虛空。",
    "T45n1868_001:0515b11": "即是盡更不攝餘。故名無盡故亦攝盡不盡",
    "T45n1868_001:0515b12": "也。問既言一即攝盡者。為只攝一中十亦攝",
    "T45n1868_001:0515b13": "他處十。答攝他十亦有盡不盡義。何以故離",
    "T45n1868_001:0515b14": "他無自故。一攝他處即無盡而成一之義。他",
    "T45n1868_001:0515b15": "處十義如虛空故有盡。上明舉十數為譬說",
    "T45n1868_001:0515b16": "竟。",
    "T45n1868_001:0515b17": "此下明約法以會理者凡十門。",
    "T45n1868_001:0515b18": "　　一者同時具足相應門(此約相應無先後說)",
    "T45n1868_001:0515b19": "　　二者因陀羅網境界門(此約譬說)",
    "T45n1868_001:0515b20": "　　三者祕密隱顯俱成門(此約緣說)",
    "T45n1868_001:0515b21": "　　四者微細相容安立門(此約相說)",
    "T45n1868_001:0515b22": "　　五者十世隔法異成門(此約世說)",
    "T45n1868_001:0515b23": "　　六者諸藏純雜具德門(此約行行)",
    "T45n1868_001:0515b24": "　　七者一多相容不同門(此約理說)",
    "T45n1868_001:0515b25": "　　八者諸法相即自在門(此約用說)",
    "T45n1868_001:0515b26": "　　九者唯心迴轉善成門(此約心說)",
    "T45n1868_001:0515b27": "　　十者託事顯法生解門(此約智說)",
    "T45n1868_001:0515c01": "就此十門亦一一之門皆復具十會成一百。",
    "T45n1868_001:0515c02": "所言十者。一者教義。二理事。三解行。四因",
    "T45n1868_001:0515c03": "果。五人法。六分齊境位。七法智師弟。八主伴",
    "T45n1868_001:0515c04": "依正。九逆順體用。十隨生根欲性。所言教義",
    "T45n1868_001:0515c05": "者。教即是通相別相三乘五乘之教。即以別",
    "T45n1868_001:0515c06": "教以論別義。所以得理而忘教。若入此通宗",
    "T45n1868_001:0515c07": "而教。即義以同時相應故也。第二理事者。若",
    "T45n1868_001:0515c08": "三乘教辨即異事顯異理。如諸經舉異事喻",
    "T45n1868_001:0515c09": "異理。若此宗即事是理。如入法界等經文是",
    "T45n1868_001:0515c10": "體。實即是理相彰即是事。第三解行者如三",
    "T45n1868_001:0515c11": "乘說。解而非行。如說人名字而不識其人。若",
    "T45n1868_001:0515c12": "通宗說者即行即解。如看其面不說其名而",
    "T45n1868_001:0515c13": "自識也。相顯為行。契窮後際為解。第四因果",
    "T45n1868_001:0515c14": "者。修相為因契窮為果。第五人法者。文殊顯",
    "T45n1868_001:0515c15": "其妙慧。普賢彰其稱周。明人即法也。第六分",
    "T45n1868_001:0515c16": "齊境位者。參而不雜各住分位。即分齊境位。",
    "T45n1868_001:0515c17": "第七法智師弟者。開發為師相相成即弟子。",
    "T45n1868_001:0515c18": "第八主伴依正者。舉一為主餘即為伴。主以",
    "T45n1868_001:0515c19": "為正伴即是依。第九逆順體用者。即是成壞",
    "T45n1868_001:0515c20": "義也。第十隨生根欲性者。隨緣常應也。如涅",
    "T45n1868_001:0515c21": "槃經云。此方見滿餘方見半。而月實無虛盈。",
    "T45n1868_001:0515c22": "若此宗明者。常增減而常無增減。以同時相",
    "T45n1868_001:0515c23": "應。然此十門體無前後。相應既其具此十門。",
    "T45n1868_001:0515c24": "餘因陀羅等九門亦皆具此十門。何但此十",
    "T45n1868_001:0515c25": "門。其中一一皆稱周法界。所以舉十門者成",
    "T45n1868_001:0515c26": "其無盡義也。",
    "T45n1868_001:0515c27": "今釋第一同時具足相應門者。即具明教義",
    "T45n1868_001:0515c28": "理事等十門同時也。何以得如此耶。良由緣",
    "T45n1868_001:0515c29": "起實德法性海印三昧力用故得然。非是方",
    "T45n1868_001:0516a01": "便緣修所成故得同時。今且據因是同時者。",
    "T45n1868_001:0516a02": "若小乘說因果者。即轉因以成果。因滅始果",
    "T45n1868_001:0516a03": "成。若據大乘因果亦得同時。而不彰其無盡。",
    "T45n1868_001:0516a04": "如似舍緣以成舍。因果同時成而不成餘物。",
    "T45n1868_001:0516a05": "以因有親疎故。所以成有盡。若通宗明因果",
    "T45n1868_001:0516a06": "者。舉疎緣以入親。是故如舍成時。一切法皆",
    "T45n1868_001:0516a07": "一時成。若有一法不成者。此舍亦不成。如似",
    "T45n1868_001:0516a08": "初步若到一切步皆到。若有一步非到者一",
    "T45n1868_001:0516a09": "切步皆非到。故經云。雖成等正覺不捨初發",
    "T45n1868_001:0516a10": "心。又如大品經云。非初不離初。非後不離後。",
    "T45n1868_001:0516a11": "而明菩提也。問既言一步即到者。何須用第",
    "T45n1868_001:0516a12": "二步耶。答汝言一步即到者。為多是即一以",
    "T45n1868_001:0516a13": "不。又言何用第二步者。此第二步為是一即",
    "T45n1868_001:0516a14": "多以否。若初步是多一。第二步即一多者。云",
    "T45n1868_001:0516a15": "何乃言一步到不用第二步耶。答若不一是",
    "T45n1868_001:0516a16": "多一。多亦不是一多者。何但一步不能到。雖",
    "T45n1868_001:0516a17": "行多步終是不到。故知一步與多步常有到",
    "T45n1868_001:0516a18": "不到義。因中尚爾者。果中亦無果義。故涅槃",
    "T45n1868_001:0516a19": "經云。智者應當定說亦有亦無。今舉一步到",
    "T45n1868_001:0516a20": "者。即是法界緣起海印定力說到不到。不同",
    "T45n1868_001:0516a21": "情謂說到不到。故經云。唯應度者乃能見之。",
    "T45n1868_001:0516a22": "而復不失因果。不墮斷常。故經云。深入緣起",
    "T45n1868_001:0516a23": "斷諸邪見斯之謂也。問若因果同時即因成",
    "T45n1868_001:0516a24": "果。因即成果那得言不失因果耶。答如地論",
    "T45n1868_001:0516a25": "云。依緣二種義示現二種時。依因義者名為",
    "T45n1868_001:0516a26": "因。依果義者名為果。豈得失於因果耶。又且",
    "T45n1868_001:0516a27": "既言因果同時那得言失。若其失者何名因",
    "T45n1868_001:0516a28": "果同時耶。因果同時既如此。教義理事等同",
    "T45n1868_001:0516a29": "時亦然。問既言同時相應者。今舉因果一事。",
    "T45n1868_001:0516b01": "即得具前教義等十門以否。答今但舉十門",
    "T45n1868_001:0516b02": "者欲成其無盡。若論三種世間圓融。可但一",
    "T45n1868_001:0516b03": "事具此十門。亦具無盡無量法界虛空法門。",
    "T45n1868_001:0516b04": "成其無盡復無盡。若但就別事說不成無盡",
    "T45n1868_001:0516b05": "者。只同大乘義也。",
    "T45n1868_001:0516b06": "第二因陀羅網境界門者。此約譬以明。亦復",
    "T45n1868_001:0516b07": "具有教義等十門。如梵網經。即取梵宮羅網",
    "T45n1868_001:0516b08": "為喻。今言因陀羅網者。即以帝釋殿網為喻。",
    "T45n1868_001:0516b09": "帝釋殿網為喻者。須先識此帝網之相。以何",
    "T45n1868_001:0516b10": "為相。猶如眾鏡相照眾鏡之影見一鏡中。如",
    "T45n1868_001:0516b11": "是影中復現眾影。一一影中復現眾影。即重",
    "T45n1868_001:0516b12": "重現影成其無盡復無盡也。是故如第七地",
    "T45n1868_001:0516b13": "讚請經云。於一微塵中各示那由他無量無",
    "T45n1868_001:0516b14": "邊佛於中而說法。此即智正覺。世間又云。於",
    "T45n1868_001:0516b15": "一微塵中現無量佛國須彌金剛圍。世間不",
    "T45n1868_001:0516b16": "迫迮。此即據器世間。又云。於一微塵中現有",
    "T45n1868_001:0516b17": "三惡道天人阿修羅。各各受業報。此即據",
    "T45n1868_001:0516b18": "眾生世間。又云。如一微塵所示現。一切微塵",
    "T45n1868_001:0516b19": "亦如是。故於微塵現國土。國土微塵復示現。",
    "T45n1868_001:0516b20": "所以成其無盡復無盡。此即是其法界緣起。",
    "T45n1868_001:0516b21": "如智如理實德如此。非即變化對緣方便故",
    "T45n1868_001:0516b22": "說。若是大乘宗所明。即言神力變化故大",
    "T45n1868_001:0516b23": "小得相入。或云菩薩力故入。又言不二故",
    "T45n1868_001:0516b24": "入。不同一乘說。問若此宗明相入不論神力。",
    "T45n1868_001:0516b25": "乃言自體常如此者。斯則渾無疆界。無始無",
    "T45n1868_001:0516b26": "終何緣得辨因果教義等耶。答以隨智差別",
    "T45n1868_001:0516b27": "故舉一為主。餘則為伴。猶如帝網舉一珠為",
    "T45n1868_001:0516b28": "首眾珠現中。如一珠即爾。一切珠現亦如是。",
    "T45n1868_001:0516b29": "是故前經舉一菩薩為主。一切菩薩圍繞。一",
    "T45n1868_001:0516c01": "一菩薩皆悉如是。又如諸方皆來證誠同其",
    "T45n1868_001:0516c02": "名號。一切十方證誠皆亦如是。所以成其無",
    "T45n1868_001:0516c03": "盡復無盡。而不失因果先後次第。而體無增",
    "T45n1868_001:0516c04": "減故經云。一切眾生盡成佛。佛界亦不增。眾",
    "T45n1868_001:0516c05": "生界亦不減。若無一眾生成佛眾生界亦不",
    "T45n1868_001:0516c06": "增。佛界亦不減也。",
    "T45n1868_001:0516c07": "第三祕密隱顯俱成門者。此約緣起說也。還",
    "T45n1868_001:0516c08": "具前教義十門。所言隱顯者。如涅槃經半字",
    "T45n1868_001:0516c09": "及滿字。昔說半字故半字即顯。滿字即隱。今",
    "T45n1868_001:0516c10": "日說滿字。即滿字即顯半字即隱。此即約緣",
    "T45n1868_001:0516c11": "而說隱顯。又如月喻品云。此方見半(他方見滿)。而",
    "T45n1868_001:0516c12": "彼月性實無虧盈。隨緣所見故有增減。此即",
    "T45n1868_001:0516c13": "是大乘宗中說。若通宗辨者不待說與不說。",
    "T45n1868_001:0516c14": "常半常滿隱顯無別時。如彼月性常滿而常",
    "T45n1868_001:0516c15": "半。半滿無異時。是故如來於一念中。八相成",
    "T45n1868_001:0516c16": "道生時即是滅時。同時俱成故。所以稱祕密。",
    "T45n1868_001:0516c17": "如似十數一即十一即是顯。二三四至十即",
    "T45n1868_001:0516c18": "為隱。又眼根入正受即是顯。於色法中三昧",
    "T45n1868_001:0516c19": "起即名隱。而此隱顯體無前後。故言祕密也。",
    "T45n1868_001:0516c20": "第四微細相容安立門者。此就相說。如一微",
    "T45n1868_001:0516c21": "塵。此即是其小相。無量佛國須彌金剛山等",
    "T45n1868_001:0516c22": "即其大相。直以緣起實德無礙自在致使相",
    "T45n1868_001:0516c23": "容。非是天人所作故安立。如似一微塵中有",
    "T45n1868_001:0516c24": "穢國土。而即於此微塵中具有不可說淨國。",
    "T45n1868_001:0516c25": "在此微塵中而於彼穢國不相妨礙。而此淨",
    "T45n1868_001:0516c26": "國之相仍亦不失。乃至有諸國土尸羅盆幢",
    "T45n1868_001:0516c27": "形三方及四維等國。在此一微塵中常不相",
    "T45n1868_001:0516c28": "妨礙。故普賢品云。一切諸世界入於一微塵",
    "T45n1868_001:0516c29": "中。世界不積聚。亦復不離散。故知。若與普相",
    "T45n1868_001:0517a01": "應能於一微塵中見不可說國土。而不雜亂",
    "T45n1868_001:0517a02": "不增不減。豈可須彌納芥子將為難事哉。理",
    "T45n1868_001:0517a03": "事等十門安立相容亦如是。問此相容門與",
    "T45n1868_001:0517a04": "前因陀羅網門有何別耶。答諸門隱映互相",
    "T45n1868_001:0517a05": "顯發重重(復重重成其無)盡者。即是因陀羅網門中攝。",
    "T45n1868_001:0517a06": "若諸門一時具顯不相妨礙。即是相容門中",
    "T45n1868_001:0517a07": "攝。",
    "T45n1868_001:0517a08": "第五十世隔法異成門者。此約三世說。如離",
    "T45n1868_001:0517a09": "世間品說。十世者過去說過去。過去說未來。",
    "T45n1868_001:0517a10": "過去說現在。現在說現在。現在說未來。現在",
    "T45n1868_001:0517a11": "說過去。未來說未來。未來說過去。未來說現",
    "T45n1868_001:0517a12": "在。三世為一念。合前九為十世也。如是十世",
    "T45n1868_001:0517a13": "以緣起力故。相即復相入而不失三世。如以",
    "T45n1868_001:0517a14": "五指為拳不失指。十世雖同時而不失十世。",
    "T45n1868_001:0517a15": "故經云。過去劫入未來。現在劫入過去。現在",
    "T45n1868_001:0517a16": "劫入過去。未來劫入現在。又云。長劫入短劫。",
    "T45n1868_001:0517a17": "短劫入長劫。有劫入無劫。無劫入有劫。又云。",
    "T45n1868_001:0517a18": "過去是未來。未來是過去。現在是過去。菩薩",
    "T45n1868_001:0517a19": "悉了知。又云。無盡無數劫能作一念頃。非長",
    "T45n1868_001:0517a20": "亦非短。解脫人所行如是。十世相入復相即。",
    "T45n1868_001:0517a21": "而不失先後短長之相。故云隔法異成。教義",
    "T45n1868_001:0517a22": "理事等十門相即相入。而不失先後差別之",
    "T45n1868_001:0517a23": "相。故名異成也。",
    "T45n1868_001:0517a24": "第六諸藏純雜具德門者。此約諸度門說。何",
    "T45n1868_001:0517a25": "者如似就一施門說者。一切萬法皆悉名施。",
    "T45n1868_001:0517a26": "所以名純。而此施門即具諸度等行。故名為",
    "T45n1868_001:0517a27": "雜。如是純之與雜不相妨礙。故名具德。如大",
    "T45n1868_001:0517a28": "品經一念品明。從始至終不出一念。即名為",
    "T45n1868_001:0517a29": "純。而此一念之中具於萬行。即名為雜。雖爾",
    "T45n1868_001:0517b01": "而與此中純雜義別。何者如彼經一念者。同",
    "T45n1868_001:0517b02": "是無得相應不明緣起德用。若此明純者。若",
    "T45n1868_001:0517b03": "約施門一切皆施。若說忍門一切皆忍。說忍",
    "T45n1868_001:0517b04": "門者諸行如虛空。即名為純。而此忍門具足",
    "T45n1868_001:0517b05": "諸門。即名為雜。純雜不相亂故名具德。故不",
    "T45n1868_001:0517b06": "同彼念品。又問此與六度相攝義有何別耶。",
    "T45n1868_001:0517b07": "答六度相攝義者。如似以施攝諸度。而諸度",
    "T45n1868_001:0517b08": "非是施。若此明者以施攝諸門。無門不是施。",
    "T45n1868_001:0517b09": "以緣起力故不同六度相攝。故一攝於九十",
    "T45n1868_001:0517b10": "而九十等皆是一。是故名為純。而一內即具",
    "T45n1868_001:0517b11": "九十等。是故復名雜。故知。不同相攝義。問此",
    "T45n1868_001:0517b12": "與大品相資義復有何別耶。彼中資者闕一",
    "T45n1868_001:0517b13": "即不成。此中十數闕一亦不成。彼此二未審",
    "T45n1868_001:0517b14": "有何別耶。答彼言相資者而能非是所。今言",
    "T45n1868_001:0517b15": "十成一而一即是十。所以不同資義。",
    "T45n1868_001:0517b16": "第七一多相容不同門者。此約理說。以一入",
    "T45n1868_001:0517b17": "多。多入一故名相容。即體無先後。而不失一",
    "T45n1868_001:0517b18": "多之相。故曰不同。此即緣起實德非天人所",
    "T45n1868_001:0517b19": "修。故經云。以一佛土滿十方。十方入一亦無",
    "T45n1868_001:0517b20": "餘。世界本相亦不壞。自在願力故能爾。又如",
    "T45n1868_001:0517b21": "普賢品云。一切眾生身入一眾生身。一眾生",
    "T45n1868_001:0517b22": "身入一切眾生身。又云。一切諸世界令入一",
    "T45n1868_001:0517b23": "塵中。世界不積聚。亦復不雜亂。須彌入芥子。",
    "T45n1868_001:0517b24": "此即不說也。",
    "T45n1868_001:0517b25": "第八諸法相即自在門者。此約用說。還就約",
    "T45n1868_001:0517b26": "教義理事等十門。取其三種世間圓融無礙",
    "T45n1868_001:0517b27": "自在。故一即攝一切。成其無盡復無盡。以其",
    "T45n1868_001:0517b28": "無盡故相即復相入。此約用以說。問此明其",
    "T45n1868_001:0517b29": "無盡復無盡。相即復相入。與前因陀羅網。及",
    "T45n1868_001:0517c01": "微細相容門有何差別耶。答如譬說同體門",
    "T45n1868_001:0517c02": "中說者。若就隱映相應互相顯發。重重復重",
    "T45n1868_001:0517c03": "重成其無盡者。即是因陀羅網門攝。若諸門",
    "T45n1868_001:0517c04": "一時具顯不相妨礙者。是相容門攝。若就三",
    "T45n1868_001:0517c05": "世圓融無礙自在。相即復相入成其無盡復",
    "T45n1868_001:0517c06": "無盡者。即是此門攝。問若如是相即即復相",
    "T45n1868_001:0517c07": "入成其無盡復無盡者。此乃渾無疆界。何始",
    "T45n1868_001:0517c08": "何終何因何果耶。答此據法界緣起體性成",
    "T45n1868_001:0517c09": "其無盡復無盡。故先後因果不失。雖不失先",
    "T45n1868_001:0517c10": "後而先後相即復相入。故成其無盡。以先後",
    "T45n1868_001:0517c11": "相即復相入故初發心時便成正覺。如前章",
    "T45n1868_001:0517c12": "門。一即一切無盡亦復無盡。二三亦復爾。故",
    "T45n1868_001:0517c13": "此經歎初發心功德云。彼一念功德深廣無",
    "T45n1868_001:0517c14": "邊際。如來分別說窮劫不可盡。此即明其一",
    "T45n1868_001:0517c15": "即一切成其一切無盡。又云。何況於無量無",
    "T45n1868_001:0517c16": "數無邊劫具足。修諸度諸地功德行。此即是",
    "T45n1868_001:0517c17": "從二三至九十皆成無盡。以是故從十信終",
    "T45n1868_001:0517c18": "心。至十住十行及十迴向地等。皆悉明成佛",
    "T45n1868_001:0517c19": "者。良由始終相即復相入成無盡故。問如前",
    "T45n1868_001:0517c20": "明果德絕於說相。云何十信終心即具佛果",
    "T45n1868_001:0517c21": "德用耶。若十信同果德者。即果德是可說之",
    "T45n1868_001:0517c22": "相。何不可說耶。答因位菩薩有果德者。欲彰",
    "T45n1868_001:0517c23": "果德是不可說。是故歎德文云。菩薩在此一",
    "T45n1868_001:0517c24": "地。普攝一切諸地功德。問若一地即攝一切",
    "T45n1868_001:0517c25": "諸地功德。一即一切初即攝後者。一門即具",
    "T45n1868_001:0517c26": "何用餘門也。答若無餘門一門即不成故。如",
    "T45n1868_001:0517c27": "一升即攝一斗。若無一升此斗即不成。問若",
    "T45n1868_001:0517c28": "無升即無斗者。今舉一升即得一斗以不。若",
    "T45n1868_001:0517c29": "一升不得一斗。一行不得具一切行。答十升",
    "T45n1868_001:0518a01": "合成一斗。既無其升時將何作斗。故如無升",
    "T45n1868_001:0518a02": "即無斗。有升即有斗。今舉升即斗。斗升之外",
    "T45n1868_001:0518a03": "無別升斗。如龜毛兔角不可得。初心即成佛。",
    "T45n1868_001:0518a04": "成外無別修。其相如虛空。是故言初心成佛",
    "T45n1868_001:0518a05": "者。非謂不具諸功德。如經說。普莊嚴童子一",
    "T45n1868_001:0518a06": "生具見佛聞法。即得三昧即至後際見佛。滅",
    "T45n1868_001:0518a07": "度後復得三昧。如經一生得見聞。若熏習二",
    "T45n1868_001:0518a08": "生成其解行。三生得入果海。同一緣起大樹",
    "T45n1868_001:0518a09": "而此三生只在一念。猶如遠行到在初步。然",
    "T45n1868_001:0518a10": "此初步之到非謂無於後步。明此童子得入",
    "T45n1868_001:0518a11": "果海。非不久植善根。問既言久修始得者。云",
    "T45n1868_001:0518a12": "何言一念得耶。答言久修行善根者。即在三",
    "T45n1868_001:0518a13": "乘教攝。從三乘入一乘。即是一念始終具足。",
    "T45n1868_001:0518a14": "故經云初發心時便成正覺。乃至具足慧身",
    "T45n1868_001:0518a15": "不由他悟。譬眾流入海。纔入一滴即稱周大",
    "T45n1868_001:0518a16": "海無始無終。若餘江河水之深不及入大海",
    "T45n1868_001:0518a17": "一滴。故即用三乘中修。三乘多劫不及與一",
    "T45n1868_001:0518a18": "乘中一念。故下明善財從文殊所。發心求善",
    "T45n1868_001:0518a19": "知識。經歷一百一十城已。而不如一念得見",
    "T45n1868_001:0518a20": "普賢菩薩。故知得入此緣起大海。一念豈不",
    "T45n1868_001:0518a21": "成佛耶。至如初坐用心之徒但取靜心即言",
    "T45n1868_001:0518a22": "成佛者。此亦謂。佛成在而不得是圓極之成。",
    "T45n1868_001:0518a23": "如諸江河亦得是水。未得同於大海之水。此",
    "T45n1868_001:0518a24": "中通辨一念成佛義者。若小乘說要三大阿",
    "T45n1868_001:0518a25": "僧祇劫滿百劫。修行相好業始得成佛。行若",
    "T45n1868_001:0518a26": "滿意欲不成佛亦不得。故無一念成佛義。若",
    "T45n1868_001:0518a27": "大乘明一念成佛義者凡有二種。一者會緣",
    "T45n1868_001:0518a28": "以入實性無多少。故明一念成佛義。如大品",
    "T45n1868_001:0518a29": "經一念品義是也。二者行行既滿取最後念。",
    "T45n1868_001:0518b01": "名為成佛。如人遠行以後步為到。此亦分用",
    "T45n1868_001:0518b02": "緣起。而明三僧祇劫修道。地前是一僧祇。初",
    "T45n1868_001:0518b03": "地至七地是二僧祇。八地至十地是三僧祇。",
    "T45n1868_001:0518b04": "然亦不定由有一念成佛。故明知不定。若一",
    "T45n1868_001:0518b05": "乘明一念成佛。如大乘取最後一念成佛。即",
    "T45n1868_001:0518b06": "入一乘。以後望初初念即是成。何故以因果",
    "T45n1868_001:0518b07": "相即同時應。故欲論其成者。成復成成復",
    "T45n1868_001:0518b08": "成。眾生欲在後成佛者。在後復在後在後復",
    "T45n1868_001:0518b09": "在後。故不思議品云。諸佛如來非不先覺。為",
    "T45n1868_001:0518b10": "眾生故於念念中新新斷結。亦不住學地而",
    "T45n1868_001:0518b11": "成正覺。故今舉一念成者。即與佛同時位未",
    "T45n1868_001:0518b12": "見究竟。故復有淺深之殊。如人始出門及與",
    "T45n1868_001:0518b13": "久遊他土。雖同在空中而遠近有別。是故信",
    "T45n1868_001:0518b14": "住等位各各言成佛者。而復辨其淺深。此須",
    "T45n1868_001:0518b15": "善思之。",
    "T45n1868_001:0518b16": "第九唯心迴轉善成門者。此約心說。所言唯",
    "T45n1868_001:0518b17": "心迴轉者。前諸義教門等。竝是如來藏性清",
    "T45n1868_001:0518b18": "淨真心之所建立。若善若惡隨心所轉故云",
    "T45n1868_001:0518b19": "迴轉善成。心外無別境故言唯心。若順轉即",
    "T45n1868_001:0518b20": "名涅槃。故經云心造諸如來。若逆轉即是生",
    "T45n1868_001:0518b21": "死。故云三界虛妄唯一心作。生死涅槃皆不",
    "T45n1868_001:0518b22": "出心。是故不得定說性是淨及與不淨。故涅",
    "T45n1868_001:0518b23": "槃云。佛性非淨亦非不淨。淨與不淨皆唯心。",
    "T45n1868_001:0518b24": "故離心更無別法。故楞伽經云。心外無境界",
    "T45n1868_001:0518b25": "無塵虛妄見。問若心外更無別境。有無皆由",
    "T45n1868_001:0518b26": "心成者。如人先見障外有物。別有人去物時",
    "T45n1868_001:0518b27": "心由謂有。爾時物實無何名由心成耶。答若",
    "T45n1868_001:0518b28": "隨虛妄心中轉者。此障外物亦隨心之有無。",
    "T45n1868_001:0518b29": "此亦心隨去物不去物而轉。若論如來藏性",
    "T45n1868_001:0518c01": "真實淨心說者。此物不動本處。體應十方。性",
    "T45n1868_001:0518c02": "恒常轉縱移到他方。而常不動本處。此即緣",
    "T45n1868_001:0518c03": "起自在力。然非是變化幻術所為。是故雖復",
    "T45n1868_001:0518c04": "七處九會。而不離寂滅道場。維摩云。文殊師",
    "T45n1868_001:0518c05": "利不來相而來。不見相而見。此之謂也。",
    "T45n1868_001:0518c06": "第十託事顯法生解門者。此約智說。言託事",
    "T45n1868_001:0518c07": "者如經舉金色世界之事。即顯始起於實際",
    "T45n1868_001:0518c08": "之法。一切幢一切蓋等事是行體也。又如法",
    "T45n1868_001:0518c09": "界品云。開樓觀門相見彌勒菩薩所行因事",
    "T45n1868_001:0518c10": "至菩提道場。以樓觀則菩提相。所以言顯法",
    "T45n1868_001:0518c11": "主解也。若大乘宗中所明亦託事以顯法。即",
    "T45n1868_001:0518c12": "以異事顯於異理法。此中以事即法故隨舉",
    "T45n1868_001:0518c13": "一事攝法。無盡故前舉旛幢等。皆言一切。所",
    "T45n1868_001:0518c14": "以不同大乘說也。此中明因果者如一乘說",
    "T45n1868_001:0518c15": "也。",
    "T45n1868_001:0518c16": "華嚴一乘十玄門(終)",
    "T45n1868_001:0518c17": "華嚴大教闡揚十玄門者。此為鼻祖。賢首",
    "T45n1868_001:0518c18": "仍之載於教義章內。大意相同而文有詳",
    "T45n1868_001:0518c19": "略。及作探玄記改易二名。用一華葉演說",
    "T45n1868_001:0518c20": "為清涼懸談張本。後人不知。以為清涼十",
    "T45n1868_001:0518c21": "玄與賢首有異者。蓋未見探玄記也。今教",
    "T45n1868_001:0518c22": "義章與懸談並行於世。而復刻此卷。欲令",
    "T45n1868_001:0518c23": "人知其本源耳(楊文會記)。"
}