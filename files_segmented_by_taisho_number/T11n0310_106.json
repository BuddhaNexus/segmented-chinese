{
    "T11n0310_106:0593a02": "大寶積經卷第一百六",
    "T11n0310_106:0593a04": "大唐三藏菩提流志奉　詔譯",
    "T11n0310_106:0593a05": "37 阿闍世王子會阿闍世王子會第三十七",
    "T11n0310_106:0593a06": "如是我聞：一時佛在王舍城耆闍崛山中，與",
    "T11n0310_106:0593a07": "大比丘眾千二百五十人俱。爾時阿闍世王",
    "T11n0310_106:0593a08": "所愛之子名為師子，與其同友五百人俱，皆",
    "T11n0310_106:0593a09": "已趣向阿耨多羅三藐三菩提，各持種種幢",
    "T11n0310_106:0593a10": "幡寶蓋，從王舍城往耆闍崛山，到如來所禮",
    "T11n0310_106:0593a11": "拜供養。於是王子合掌恭敬而白佛言：「唯願",
    "T11n0310_106:0593a12": "如來為我宣說諸菩薩行。」爾時王子即說",
    "T11n0310_106:0593a13": "頌言：",
    "T11n0310_106:0593a14": "「云何得端正？　　蓮花中化生？",
    "T11n0310_106:0593a15": "云何知宿命？　　願佛為宣說。」",
    "T11n0310_106:0593a16": "爾時如來了達諸行究竟彼岸，隨問而答即",
    "T11n0310_106:0593a17": "說頌曰：",
    "T11n0310_106:0593a18": "「忍辱得端正，　　施蓮花化生，",
    "T11n0310_106:0593a19": "法施知宿命，　　汝當如是解。」",
    "T11n0310_106:0593a20": "王子又問：",
    "T11n0310_106:0593a21": "「云何得成就，　　三昧陀羅尼？",
    "T11n0310_106:0593a22": "凡有所發言，　　皆令人信受？」",
    "T11n0310_106:0593a23": "世尊答曰：",
    "T11n0310_106:0593a24": "「修心得三昧，　　忍獲陀羅尼，",
    "T11n0310_106:0593a25": "敬重於眾生，　　發言人信受。」",
    "T11n0310_106:0593a26": "王子又問：",
    "T11n0310_106:0593a27": "「云何得正念？　　具足智慧生？",
    "T11n0310_106:0593a28": "如法而修行，　　堅固不可壞？」",
    "T11n0310_106:0593a29": "世尊答曰：",
    "T11n0310_106:0593b01": "「不諂得正念，　　巧觀智慧生，",
    "T11n0310_106:0593b02": "尊重所修行，　　護法心堅固。」",
    "T11n0310_106:0593b03": "王子又問：",
    "T11n0310_106:0593b04": "「云何成妙相，　　具足三十二，",
    "T11n0310_106:0593b05": "八十隨形好，　　觀者樂無厭？」",
    "T11n0310_106:0593b06": "世尊答曰：",
    "T11n0310_106:0593b07": "「由施得諸相，　　行慈獲隨好，",
    "T11n0310_106:0593b08": "等心於眾生，　　觀者無厭足。」",
    "T11n0310_106:0593b09": "王子又問：",
    "T11n0310_106:0593b10": "「云何得梵音、　　迦陵頻伽聲？",
    "T11n0310_106:0593b11": "云何令世間，　　見者皆歡喜？」",
    "T11n0310_106:0593b12": "世尊答曰：",
    "T11n0310_106:0593b13": "「誠言獲梵音，　　迦陵由軟語，",
    "T11n0310_106:0593b14": "離綺言兩舌，　　見者皆歡喜。」",
    "T11n0310_106:0593b15": "王子又問：",
    "T11n0310_106:0593b16": "「由何等業行，　　得生諸佛前，",
    "T11n0310_106:0593b17": "能請微妙義？　　唯願如來說。」",
    "T11n0310_106:0593b18": "世尊答曰：",
    "T11n0310_106:0593b19": "「於諸法施中，　　不曾為障礙，",
    "T11n0310_106:0593b20": "因此故恒得，　　值遇諸如來。」",
    "T11n0310_106:0593b21": "王子又問：",
    "T11n0310_106:0593b22": "「云何離諸難，　　而生於善趣？",
    "T11n0310_106:0593b23": "云何世世中，　　性常無放逸？」",
    "T11n0310_106:0593b24": "世尊答曰：",
    "T11n0310_106:0593b25": "「淨信離諸難，　　持戒生善趣，",
    "T11n0310_106:0593b26": "由修習於空，　　所生無放逸。」",
    "T11n0310_106:0593b27": "王子又問：",
    "T11n0310_106:0593b28": "「云何獲神通，　　及證宿命智，",
    "T11n0310_106:0593b29": "能永盡諸漏？　　願佛為開演。」",
    "T11n0310_106:0593c01": "世尊答曰：",
    "T11n0310_106:0593c02": "「施乘得神通，　　教授成宿命，",
    "T11n0310_106:0593c03": "捨離於二邊，　　由是盡諸漏。」",
    "T11n0310_106:0593c04": "王子又問：",
    "T11n0310_106:0593c05": "「云何淨業成，　　魔網不能羂，",
    "T11n0310_106:0593c06": "而於世世中，　　為眾之所愛？」",
    "T11n0310_106:0593c07": "世尊答曰：",
    "T11n0310_106:0593c08": "「勝解成淨業，　　精進摧伏魔，",
    "T11n0310_106:0593c09": "如說而修行，　　所生令眾愛。」",
    "T11n0310_106:0593c10": "王子又問：",
    "T11n0310_106:0593c11": "「云何得長壽，　　獲少病之身，",
    "T11n0310_106:0593c12": "感難壞眷屬？　　願牟尼宣說。」",
    "T11n0310_106:0593c13": "世尊答曰：",
    "T11n0310_106:0593c14": "「不害得長壽，　　除他憂少病，",
    "T11n0310_106:0593c15": "諍訟使和安，　　得難壞眷屬。」",
    "T11n0310_106:0593c16": "王子又問：",
    "T11n0310_106:0593c17": "「云何得財富，　　資具無損減，",
    "T11n0310_106:0593c18": "於世世所生，　　成就大威德？」",
    "T11n0310_106:0593c19": "世尊答曰：",
    "T11n0310_106:0593c20": "「不嫉獲財富，　　無慳資具增，",
    "T11n0310_106:0593c21": "謙下成尊貴，　　有威德自在。」",
    "T11n0310_106:0593c22": "王子又問：",
    "T11n0310_106:0593c23": "「云何獲大力，　　眾魔不能害，",
    "T11n0310_106:0593c24": "威勢常超勝？　　唯願人尊說。」",
    "T11n0310_106:0593c25": "世尊答曰：",
    "T11n0310_106:0593c26": "「恒施上味食，　　恐怖令安隱，",
    "T11n0310_106:0593c27": "由斯得大力，　　威勢常超勝。」",
    "T11n0310_106:0593c28": "王子又問：",
    "T11n0310_106:0593c29": "「云何得成就，　　天眼及天耳？",
    "T11n0310_106:0594a01": "云何能了知，　　種種眾生心？」",
    "T11n0310_106:0594a02": "世尊答曰：",
    "T11n0310_106:0594a03": "「施燈感天眼，　　奉樂成天耳，",
    "T11n0310_106:0594a04": "遠離於二邊，　　故獲他心智。」",
    "T11n0310_106:0594a05": "王子又問：",
    "T11n0310_106:0594a06": "「云何得淨土，　　及以眾圓滿，",
    "T11n0310_106:0594a07": "獲隨體圓光？　　功德海當說。」",
    "T11n0310_106:0594a08": "世尊答曰：",
    "T11n0310_106:0594a09": "「由願得淨土，　　忍力眾成就，",
    "T11n0310_106:0594a10": "施眾妙寶帳，　　得周遍圓光。」",
    "T11n0310_106:0594a11": "王子又問：",
    "T11n0310_106:0594a12": "「云何所生處，　　菩提心不壞，",
    "T11n0310_106:0594a13": "乃至於夢中，　　亦無有忘失？」",
    "T11n0310_106:0594a14": "世尊答曰：",
    "T11n0310_106:0594a15": "「凡所遊行處，　　城邑聚落中，",
    "T11n0310_106:0594a16": "化眾趣菩提，　　菩提心不壞。」",
    "T11n0310_106:0594a17": "王子又問：",
    "T11n0310_106:0594a18": "「云何大牟尼，　　為眾之所愛，",
    "T11n0310_106:0594a19": "攝取一切法？　　唯願人尊說。」",
    "T11n0310_106:0594a20": "世尊答曰：",
    "T11n0310_106:0594a21": "「勝志樂具足，　　不退菩提心，",
    "T11n0310_106:0594a22": "由此攝諸法，　　為眾之所愛。」",
    "T11n0310_106:0594a23": "爾時王子與諸大眾聞是偈已咸作是言：「如",
    "T11n0310_106:0594a24": "佛所說此諸妙行，我等從今盡當修學。」是時",
    "T11n0310_106:0594a25": "如來即現微笑，放大光明遍照無量無邊世",
    "T11n0310_106:0594a26": "界。於是彌勒菩薩白佛言：「世尊！以何因緣現",
    "T11n0310_106:0594a27": "此微笑？願為宣說斷除疑惑。」爾時佛告彌勒",
    "T11n0310_106:0594a28": "菩薩摩訶薩言：「善男子！此王子等五百同友，",
    "T11n0310_106:0594a29": "皆於往昔為求無上正等菩提，恭敬供養十",
    "T11n0310_106:0594b01": "那由他八十億諸佛。而我往在然燈佛時，作",
    "T11n0310_106:0594b02": "婆羅門子成熟於彼。然彼諸人於未來世彌",
    "T11n0310_106:0594b03": "勒佛等諸世尊前，恒受化生親承供養。如是",
    "T11n0310_106:0594b04": "奉事十億如來滿三百劫，其最後佛號無邊",
    "T11n0310_106:0594b05": "智善學諸法。時無邊智佛知彼諸人心之欲",
    "T11n0310_106:0594b06": "樂，各隨所應為授阿耨多羅三藐三菩提記，",
    "T11n0310_106:0594b07": "同於安樂光嚴劫中成等正覺，皆號智慧幢",
    "T11n0310_106:0594b08": "相。此諸佛剎所有莊嚴，亦如西方無量壽國",
    "T11n0310_106:0594b09": "等無差別。善男子！若有眾生聞此所說而生",
    "T11n0310_106:0594b10": "信解，發願當成大菩提者，應知是人所獲功",
    "T11n0310_106:0594b11": "德，於三世中無有倫匹。善男子！若有人能六",
    "T11n0310_106:0594b12": "百劫中，恒以眾寶遍於諸剎奉施如來。若復",
    "T11n0310_106:0594b13": "有人聞是經典所生善根，比前功德，算數校",
    "T11n0310_106:0594b14": "計所不能及。」說是法時，眾中八十億眾生",
    "T11n0310_106:0594b15": "一時趣向阿耨多羅三藐三菩提。又此三千",
    "T11n0310_106:0594b16": "大千世界皆悉震動天雨妙花。爾時王子與",
    "T11n0310_106:0594b17": "五百同友聞授記已，歡喜踊躍，咸作念言：「我",
    "T11n0310_106:0594b18": "等定當成無上覺。」於是王子及諸同侶，既興",
    "T11n0310_106:0594b19": "供養獲五神通，即於佛前種種變現，出家為",
    "T11n0310_106:0594b20": "道。爾時諸菩薩摩訶薩及諸天人，所有趣向",
    "T11n0310_106:0594b21": "大菩提者，見彼王子與諸同友隨眾所樂示",
    "T11n0310_106:0594b22": "現神變，皆大歡喜咸作是言：「師子王子所問",
    "T11n0310_106:0594b23": "疑惑，如來法王悉為除斷。如是世尊不可思",
    "T11n0310_106:0594b24": "議，如來正法及能信受，乃至果報不可思議。",
    "T11n0310_106:0594b25": "如來功德無量無邊，於一切法靡不明達。為",
    "T11n0310_106:0594b26": "世導師度未度者，普能遍於十方世界，悉已",
    "T11n0310_106:0594b27": "了知三世諸法。誰有智者得聞如是生安",
    "T11n0310_106:0594b28": "樂處功德之聚，而不發起猛利信樂趣求菩",
    "T11n0310_106:0594b29": "提？」佛說是經已，師子王子等五百同友，歡喜",
    "T11n0310_106:0594c01": "奉行。",
    "T11n0310_106:0594c02": "38 大乘方便會1大寶積經大乘方便會第三十八之一",
    "T11n0310_106:0594c03": "東晉天竺居士竺難提譯",
    "T11n0310_106:0594c04": "如是我聞：一時佛在舍衛國祇樹給孤獨園",
    "T11n0310_106:0594c05": "精舍，與大比丘八千人俱，皆學無學大聲聞",
    "T11n0310_106:0594c06": "眾。菩薩摩訶薩萬二千人，皆得神通眾所知",
    "T11n0310_106:0594c07": "識，得陀羅尼無礙辯才，得諸法忍，無量功德",
    "T11n0310_106:0594c08": "皆悉成就。",
    "T11n0310_106:0594c09": "爾時如來從三昧起，無量百千萬億眾生恭",
    "T11n0310_106:0594c10": "敬圍遶而為說法。爾時眾中有菩薩摩訶薩",
    "T11n0310_106:0594c11": "名曰智勝，即從座起，偏袒右肩右膝著地，",
    "T11n0310_106:0594c12": "合掌向佛而白佛言：「世尊！欲問一事，唯願聽",
    "T11n0310_106:0594c13": "許。若佛聽者乃敢諮請。」佛告智勝菩薩：「善男",
    "T11n0310_106:0594c14": "子！恣汝所問。當為汝說，斷汝所疑。」爾時智勝",
    "T11n0310_106:0594c15": "菩薩白佛言：「世尊！所言方便，何等為菩薩方",
    "T11n0310_106:0594c16": "便？世尊！云何菩薩摩訶薩行於方便？」如是問",
    "T11n0310_106:0594c17": "已，佛讚智勝菩薩言：「善哉善哉。善男子！汝為",
    "T11n0310_106:0594c18": "諸菩薩摩訶薩故問方便義，多所利益多所",
    "T11n0310_106:0594c19": "安樂，愍念世間利益安樂諸天世人，為攝未",
    "T11n0310_106:0594c20": "來諸菩薩智慧及去來現在諸佛法故。善男",
    "T11n0310_106:0594c21": "子！當為汝說。諦聽諦聽，善思念之。」智勝菩薩",
    "T11n0310_106:0594c22": "受教而聽。「善男子！行方便菩薩，以一摶食給",
    "T11n0310_106:0594c23": "施一切眾生。何以故？行方便菩薩以一摶食",
    "T11n0310_106:0594c24": "施與，下至畜生，願求一切智，以是菩薩與一",
    "T11n0310_106:0594c25": "切眾生共之，迴向阿耨多羅三藐三菩提。以",
    "T11n0310_106:0594c26": "是二因緣攝取一切眾生，所謂求一切智心",
    "T11n0310_106:0594c27": "及願方便。善男子！是名菩薩摩訶薩行於方",
    "T11n0310_106:0594c28": "便。「復次善男子！菩薩摩訶薩行於方便，若見",
    "T11n0310_106:0594c29": "行施之人生隨喜心，以此隨喜善根願與一",
    "T11n0310_106:0595a01": "切眾生共之，迴向阿耨多羅三藐三菩提。是",
    "T11n0310_106:0595a02": "方便菩薩亦願施者受者不離一切智心。假",
    "T11n0310_106:0595a03": "令受者是二乘人，亦願不離一切智心。是名",
    "T11n0310_106:0595a04": "菩薩摩訶薩行於方便。「復次善男子！菩薩摩",
    "T11n0310_106:0595a05": "訶薩行於方便，若見十方世界中無主花樹",
    "T11n0310_106:0595a06": "及種種香，合集願以供養諸佛。若見十方",
    "T11n0310_106:0595a07": "世界中有主花香若香若葉，風所吹者一切",
    "T11n0310_106:0595a08": "合集，願以供養十方諸佛。以是善根若自為",
    "T11n0310_106:0595a09": "若為一切眾生具一切智心。以是善根因緣",
    "T11n0310_106:0595a10": "故，得無量戒、定、慧、解脫、解脫知見。是名菩薩",
    "T11n0310_106:0595a11": "摩訶薩行於方便。「復次善男子！菩薩摩訶薩",
    "T11n0310_106:0595a12": "行於方便，若見十方世界眾生受諸樂報，見",
    "T11n0310_106:0595a13": "已作如是念：『願一切眾生得一切智樂。』若見",
    "T11n0310_106:0595a14": "十方世界眾生受諸苦報，為諸眾生懺悔諸",
    "T11n0310_106:0595a15": "罪作是大莊嚴：『如是眾生所受苦惱，我悉代",
    "T11n0310_106:0595a16": "受令彼得樂。以是善根願成一切智，除一切",
    "T11n0310_106:0595a17": "眾生苦惱。』以是因緣故，畢竟不受一切諸苦",
    "T11n0310_106:0595a18": "純受諸樂。是名菩薩摩訶薩行於方便。「復次",
    "T11n0310_106:0595a19": "善男子！菩薩摩訶薩行於方便，若禮一佛恭",
    "T11n0310_106:0595a20": "敬供養尊重讚歎，作是念：『一切如來同一",
    "T11n0310_106:0595a21": "法界，一法身，一戒、一定、一慧、一解脫、一解脫",
    "T11n0310_106:0595a22": "知見。』作是念已，當知若禮一佛，恭敬供養尊",
    "T11n0310_106:0595a23": "重讚歎，即是禮拜供養恭敬尊重讚歎一切",
    "T11n0310_106:0595a24": "諸佛。若供養一佛，即是供養十方諸佛。如是",
    "T11n0310_106:0595a25": "供養十方佛已。是名菩薩摩訶薩行於方便。",
    "T11n0310_106:0595a26": "「復次善男子！菩薩摩訶薩行於方便，若鈍根",
    "T11n0310_106:0595a27": "者不應自輕，乃至若能通利一四句偈，作是",
    "T11n0310_106:0595a28": "念：『若解一四句偈義，即知一切佛法。一切佛",
    "T11n0310_106:0595a29": "法皆攝在此一偈義中。』如是通達已心不懈",
    "T11n0310_106:0595b01": "怠，若至諸國城邑聚落，以慈悲心廣為人說，",
    "T11n0310_106:0595b02": "不求利養名聞讚歎，作如是願：『此四句偈願",
    "T11n0310_106:0595b03": "令他聞。以是善根因緣方便，願已令一切眾",
    "T11n0310_106:0595b04": "生多聞皆如阿難，及得如來辯。』是名菩薩摩",
    "T11n0310_106:0595b05": "訶薩行於方便。「復次善男子！菩薩摩訶薩行",
    "T11n0310_106:0595b06": "於方便，若生貧窮家，是菩薩乃至乞食，若得",
    "T11n0310_106:0595b07": "一摶食用施僧。若施一人不以為愧，應作是",
    "T11n0310_106:0595b08": "念：『如佛所說，心增廣大勝以財施。我財施雖",
    "T11n0310_106:0595b09": "少，以一切智心，願是善根成一切智，令諸眾",
    "T11n0310_106:0595b10": "生悉得寶手猶如如來。』以是緣故，具足施戒",
    "T11n0310_106:0595b11": "禪定福處。是名菩薩摩訶薩行於方便。「復次",
    "T11n0310_106:0595b12": "善男子！菩薩摩訶薩行於方便，若見聲聞緣",
    "T11n0310_106:0595b13": "覺多得利養尊重讚歎，是菩薩自以二緣慰",
    "T11n0310_106:0595b14": "喻其心。何等為二？所謂因菩薩故有諸如來，",
    "T11n0310_106:0595b15": "因如來故有聲聞緣覺。如是思惟：『二乘之人",
    "T11n0310_106:0595b16": "雖得利養，我猶勝彼。彼所食者是我父物，云",
    "T11n0310_106:0595b17": "何於中而生希望？』是名菩薩摩訶薩行於方",
    "T11n0310_106:0595b18": "便。「復次善男子！菩薩摩訶薩行於方便，行",
    "T11n0310_106:0595b19": "施之時具六波羅蜜。何等為六？善男子！菩薩",
    "T11n0310_106:0595b20": "行方便時，若見乞兒除慳惜心，具足大施，是",
    "T11n0310_106:0595b21": "名檀波羅蜜。自持禁戒施持戒者，見破戒人",
    "T11n0310_106:0595b22": "勸令持戒，勸持戒已然後給施，是名尸波羅",
    "T11n0310_106:0595b23": "蜜。自除瞋恚行於慈愍，心無穢濁利益眾生",
    "T11n0310_106:0595b24": "等心而施，是名羼提波羅蜜。若施飲食湯",
    "T11n0310_106:0595b25": "藥，即時具足身心精進，去來進止屈伸俯仰，",
    "T11n0310_106:0595b26": "是名毘梨耶波羅蜜。若行施已其心得定，歡",
    "T11n0310_106:0595b27": "喜悅預專念不亂，是名禪波羅蜜。如是施已",
    "T11n0310_106:0595b28": "分別諸法，施者是誰？誰為受者？誰受報者？如",
    "T11n0310_106:0595b29": "是觀已無有一法名為施者、若受施人及受",
    "T11n0310_106:0595c01": "報者，是名般若波羅蜜。善男子！是名菩薩摩",
    "T11n0310_106:0595c02": "訶薩行於方便具六波羅蜜。」爾時智勝菩薩",
    "T11n0310_106:0595c03": "白佛言：「世尊！未曾有也。菩薩摩訶薩行於方",
    "T11n0310_106:0595c04": "便，即於施時以此施故攝一切佛法及諸眾",
    "T11n0310_106:0595c05": "生。」佛告智勝菩薩：「善男子！如汝所說。菩薩摩",
    "T11n0310_106:0595c06": "訶薩行於方便，以方便力故雖行少施，所得",
    "T11n0310_106:0595c07": "福德無量無邊阿僧祇。」佛復告智勝菩薩：「善",
    "T11n0310_106:0595c08": "男子！菩薩摩訶薩雖至不退轉地，亦以方便",
    "T11n0310_106:0595c09": "而行於施，是名菩薩行於方便。善男子！有時",
    "T11n0310_106:0595c10": "惡知識教菩薩言：『汝何用久處生死？可於此",
    "T11n0310_106:0595c11": "身早入涅槃。』菩薩知已即應離之。『我如是大",
    "T11n0310_106:0595c12": "莊嚴教化一切眾生，是人為我作諸留難。",
    "T11n0310_106:0595c13": "若我不在生死中者，何能教化無量眾生？』」智",
    "T11n0310_106:0595c14": "勝菩薩白佛言：「世尊！若有眾生以妄想故犯",
    "T11n0310_106:0595c15": "四重罪。」佛告智勝菩薩：「善男子！若出家菩薩",
    "T11n0310_106:0595c16": "以妄想故犯四重罪，行方便菩薩能盡除滅。",
    "T11n0310_106:0595c17": "我今亦說無有犯罪及受報者。」智勝菩薩白",
    "T11n0310_106:0595c18": "佛言：「世尊！云何菩薩犯罪？」佛告智勝菩薩：",
    "T11n0310_106:0595c19": "「善男子！菩薩雖行解脫戒，於百千劫中噉果",
    "T11n0310_106:0595c20": "食草，能忍眾生善惡之語。若與聲聞緣覺共",
    "T11n0310_106:0595c21": "思惟法，善男子！是名菩薩摩訶薩犯於重罪。",
    "T11n0310_106:0595c22": "善男子！如聲聞人犯於重禁，非即此身得入",
    "T11n0310_106:0595c23": "涅槃。善男子！菩薩如是不除聲聞緣覺共思",
    "T11n0310_106:0595c24": "惟法，不捨不悔者，終不得成阿耨多羅三藐",
    "T11n0310_106:0595c25": "三菩提；若得佛法，無有是處。」爾時尊者阿難",
    "T11n0310_106:0595c26": "白佛言：「世尊！我今晨朝入舍衛城次第乞",
    "T11n0310_106:0595c27": "食，見眾尊王菩薩與一女人同一床坐。」阿難",
    "T11n0310_106:0595c28": "說是語已，即時大地六種震動。眾尊王菩薩",
    "T11n0310_106:0595c29": "於大眾中，上昇虛空高七多羅樹，語阿難言：",
    "T11n0310_106:0596a01": "「尊者！何有犯罪能住空耶？阿難！可以此事問",
    "T11n0310_106:0596a02": "於世尊，云何罪法？云何非罪？」爾時阿難憂愁",
    "T11n0310_106:0596a03": "向佛，右膝著地手執佛足：「世尊！我今悔過。如",
    "T11n0310_106:0596a04": "是大龍，我說犯罪。如是菩薩，我求其過。世",
    "T11n0310_106:0596a05": "尊！我今悔過，唯願聽許。」佛告阿難：「汝不應於",
    "T11n0310_106:0596a06": "大乘大士求覓其罪。阿難！汝聲聞人，於障",
    "T11n0310_106:0596a07": "處行寂滅定，無有留難斷一切結。阿難！行方",
    "T11n0310_106:0596a08": "便菩薩如是成就一切智心，雖在中宮婇女",
    "T11n0310_106:0596a09": "共相娛樂，不起魔事及諸留難，而得阿耨多",
    "T11n0310_106:0596a10": "羅三藐三菩提。何以故？阿難！行方便菩薩無",
    "T11n0310_106:0596a11": "有受如是眾生不以三寶勸化，若阿耨多羅",
    "T11n0310_106:0596a12": "三藐三菩提。阿難！若學大乘善男子善女人",
    "T11n0310_106:0596a13": "不離一切智心，若見可意五欲，即便在中共",
    "T11n0310_106:0596a14": "相娛樂。阿難！汝應作是念：『如此菩薩即是能",
    "T11n0310_106:0596a15": "成如來根本。』」佛告阿難：「汝今諦聽諦聽。以何",
    "T11n0310_106:0596a16": "緣故，眾尊王菩薩摩訶薩與此女人同一床",
    "T11n0310_106:0596a17": "坐？阿難！彼女人者曾於過去五百世中，為眾",
    "T11n0310_106:0596a18": "尊王菩薩作婦。彼女人本習氣故，見眾尊王",
    "T11n0310_106:0596a19": "菩薩心生愛著繫縛不捨。此眾尊王菩薩威",
    "T11n0310_106:0596a20": "德端正持戒力故，見已歡喜踊躍在一獨處",
    "T11n0310_106:0596a21": "生如是心：『若眾尊王菩薩能與我共一床坐",
    "T11n0310_106:0596a22": "者，我當發阿耨多羅三藐三菩提心。』阿難！爾",
    "T11n0310_106:0596a23": "時眾尊王菩薩知彼女人心之所念，如是知",
    "T11n0310_106:0596a24": "已即於晨朝著衣持鉢入舍衛城次第乞食，",
    "T11n0310_106:0596a25": "至彼女家即入其舍。尋時思惟如是法門：『若",
    "T11n0310_106:0596a26": "內地大、若外地大，是一地大。以地大心執女",
    "T11n0310_106:0596a27": "人手共一床坐，眾尊王菩薩即於坐上而說",
    "T11n0310_106:0596a28": "偈言：",
    "T11n0310_106:0596a29": "「『如來不讚歎，　　凡夫所行欲；",
    "T11n0310_106:0596b01": "離欲及貪愛，　　乃成天人師。』」",
    "T11n0310_106:0596b02": "佛告阿難：「時彼女人聞此偈已，心大歡喜踊",
    "T11n0310_106:0596b03": "躍無量，即從坐起向眾尊王菩薩接足敬禮，",
    "T11n0310_106:0596b04": "說是偈言：",
    "T11n0310_106:0596b05": "「『我不貪愛欲，　　貪欲佛所呵。",
    "T11n0310_106:0596b06": "離欲及貪愛，　　乃成天人師。』",
    "T11n0310_106:0596b07": "「說是偈已作如是言：『我先所生惡欲之心，今",
    "T11n0310_106:0596b08": "當悔過。』即生善欲發菩提心，願欲利益一切",
    "T11n0310_106:0596b09": "眾生。」佛告阿難：「爾時眾尊王菩薩勸彼女人",
    "T11n0310_106:0596b10": "令發阿耨多羅三藐三菩提心已，即從坐去。",
    "T11n0310_106:0596b11": "阿難！汝觀是女人專心福報。我今以正遍知",
    "T11n0310_106:0596b12": "記彼女人，於此命終得轉女身當成男子。",
    "T11n0310_106:0596b13": "於將來世九十九劫，供養百千無量阿僧祇諸",
    "T11n0310_106:0596b14": "佛，具足一切佛法，得成為佛，號無垢煩惱如",
    "T11n0310_106:0596b15": "來、應供、正遍知。彼佛成道已，當是世時無有",
    "T11n0310_106:0596b16": "一人起不善心。阿難當知，行方便菩薩所攝",
    "T11n0310_106:0596b17": "眷屬，終不墮三惡道。」爾時眾尊王菩薩從空",
    "T11n0310_106:0596b18": "中下，頂禮佛足。禮已白佛言：「世尊！菩薩行於",
    "T11n0310_106:0596b19": "方便，若為一人起大悲心合集善法，若似犯",
    "T11n0310_106:0596b20": "罪、若實犯罪，於百千劫墮大地獄。世尊！此菩",
    "T11n0310_106:0596b21": "薩堪受諸惡及地獄苦，以此善根願不捨一人。」",
    "T11n0310_106:0596b22": "爾時世尊讚眾尊王菩薩言：「善哉善哉。善男",
    "T11n0310_106:0596b23": "子！菩薩成就如是悲心，雖受五欲不犯重罪，",
    "T11n0310_106:0596b24": "離於諸罪及遠一切墮惡道業。善男子！我念",
    "T11n0310_106:0596b25": "過去阿僧祇劫復過是數，時有梵志名曰樹",
    "T11n0310_106:0596b26": "提，於四十二億歲在空林中常修梵行。彼時",
    "T11n0310_106:0596b27": "梵志過是歲已，從林中出入極樂城，入彼城",
    "T11n0310_106:0596b28": "已見有一女。彼時女人見此梵志儀容端嚴，",
    "T11n0310_106:0596b29": "即起欲心，尋趣梵志以手執足，即時躄地。善",
    "T11n0310_106:0596c01": "男子！爾時梵志告女人曰：『姊何所求？』女曰：",
    "T11n0310_106:0596c02": "『我求梵志。』梵志言：『姊！我不行欲。』女曰：『若不從",
    "T11n0310_106:0596c03": "我，我今當死。』善男子！爾時樹提梵志如是思",
    "T11n0310_106:0596c04": "惟：『此非我法亦非我時。我於四十二億歲修",
    "T11n0310_106:0596c05": "淨梵行，云何於今而當毀壞？』彼時梵志強自",
    "T11n0310_106:0596c06": "頓抴得離七步，離七步已生哀愍心，如是思",
    "T11n0310_106:0596c07": "惟：『我雖犯戒墮於惡道，我能堪忍地獄之苦。",
    "T11n0310_106:0596c08": "我今不忍見是女人受此苦惱，不令是人以",
    "T11n0310_106:0596c09": "我致死。』善男子！爾時梵志又如是思惟已，還",
    "T11n0310_106:0596c10": "至女所，以右手捉作如是言：『姊起，恣汝所欲。』",
    "T11n0310_106:0596c11": "善男子！爾時梵志於十二年中共為家室，過",
    "T11n0310_106:0596c12": "十二年已尋復出家，即時還具四無量心，具",
    "T11n0310_106:0596c13": "已命終生梵天中。善男子！汝勿有疑。爾時梵",
    "T11n0310_106:0596c14": "志即我身是，彼女人者今瞿夷是。善男子！我",
    "T11n0310_106:0596c15": "於爾時為彼女欲暫起悲心，即得超越十百",
    "T11n0310_106:0596c16": "千劫生死之苦。善男子！汝如是觀，若餘眾生",
    "T11n0310_106:0596c17": "由愛欲故墮於地獄，行方便菩薩由生梵天。",
    "T11n0310_106:0596c18": "是名菩薩摩訶薩行於方便。」佛復告智勝菩",
    "T11n0310_106:0596c19": "薩：「善男子！若舍利弗、大目犍連等行方便",
    "T11n0310_106:0596c20": "者，不令瞿伽離墮於地獄。何以故？善男子！我",
    "T11n0310_106:0596c21": "念過去世鳩留孫佛時，有一比丘名曰無垢，",
    "T11n0310_106:0596c22": "在空林野止住窟中。去窟不遠有五仙人。當",
    "T11n0310_106:0596c23": "爾之時卒起大雲而降大雨，時有貧女道",
    "T11n0310_106:0596c24": "遇暴雨寒裸恐怖，即入無垢所住窟中。時雨",
    "T11n0310_106:0596c25": "既止，無垢比丘共此女人從窟而出。時五仙",
    "T11n0310_106:0596c26": "人見此事已心生荒穢，各相謂言：『無垢比丘",
    "T11n0310_106:0596c27": "心懷奸諂作不淨行。』時無垢比丘知彼仙人",
    "T11n0310_106:0596c28": "心之所念，即踊身虛空高七多羅樹。時五仙",
    "T11n0310_106:0596c29": "人見無垢比丘上昇虛空，見已復相謂言：『我",
    "T11n0310_106:0597a01": "等所見書記經論，若人作不淨行，不能如是",
    "T11n0310_106:0597a02": "飛昇虛空；若修淨行則能如是。』彼時仙人即",
    "T11n0310_106:0597a03": "向無垢五體投地合掌悔過，不敢覆藏。」佛告",
    "T11n0310_106:0597a04": "智勝菩薩：「善男子！爾時無垢比丘若不作如",
    "T11n0310_106:0597a05": "是方便飛昇虛空者，此五仙人即此生身入",
    "T11n0310_106:0597a06": "於地獄。善男子，爾時比丘豈異人乎？即彌勒",
    "T11n0310_106:0597a07": "菩薩是。善男子！汝今當知，舍利弗、目犍連",
    "T11n0310_106:0597a08": "若作如是方便飛昇虛空者，瞿伽離比丘不",
    "T11n0310_106:0597a09": "墮地獄。善男子！汝今當知，如諸菩薩摩訶薩",
    "T11n0310_106:0597a10": "所行方便，聲聞緣覺之所無有。善男子！譬如",
    "T11n0310_106:0597a11": "婬女善知六十四態，為財寶故媚言誘他詐",
    "T11n0310_106:0597a12": "許捨身，所重之物無所匱惜，後得彼物。得",
    "T11n0310_106:0597a13": "彼物已，驅逐令去不生悔心。善男子！行方便",
    "T11n0310_106:0597a14": "菩薩能知隨宜行於方便，如是教化一切眾",
    "T11n0310_106:0597a15": "生，隨其所欲而為現身，於所須物心無悋惜，",
    "T11n0310_106:0597a16": "乃至捨身為眾生故，愛樂善根不求果報。知",
    "T11n0310_106:0597a17": "諸眾生作善根已心無退轉，即於爾時心生",
    "T11n0310_106:0597a18": "捨離，所現五欲永無戀著。善男子！譬如黑蜂",
    "T11n0310_106:0597a19": "在畜生中，於一切花雖經香味，而於其中無",
    "T11n0310_106:0597a20": "依止想無所愛著，於花葉莖香不持而去。善",
    "T11n0310_106:0597a21": "男子！菩薩摩訶薩行於方便亦得如是，為化",
    "T11n0310_106:0597a22": "眾生處於五欲見法無常，不以常想而起於",
    "T11n0310_106:0597a23": "愛，又不自害亦不害他。善男子！如小種子雖",
    "T11n0310_106:0597a24": "生於牙，然其本色無所虧損不生異物。善男",
    "T11n0310_106:0597a25": "子，如是空、無相、無作、無我智慧種子，菩薩雖",
    "T11n0310_106:0597a26": "有煩惱於五欲娛樂，不生三惡道牙，不損善",
    "T11n0310_106:0597a27": "根之色亦不退轉。善男子！譬如魚師以食塗",
    "T11n0310_106:0597a28": "網投之深淵，既滿所求即尋牽出。善男子！行",
    "T11n0310_106:0597a29": "方便菩薩亦復如是，以空、無相、無作、無我智",
    "T11n0310_106:0597b01": "慧勳修其心結以為網，一切智心以為塗",
    "T11n0310_106:0597b02": "食，雖投五欲污泥之中，如其所願牽出欲界，",
    "T11n0310_106:0597b03": "命終之後生於梵世。善男子！譬如有人善知",
    "T11n0310_106:0597b04": "呪術，為官所執被五繫縛，此人自以呪術",
    "T11n0310_106:0597b05": "力故即斷五縛隨願而去。善男子！如是菩薩",
    "T11n0310_106:0597b06": "摩訶薩行於方便，雖處五欲共相娛樂，為化",
    "T11n0310_106:0597b07": "眾生如其所求，以一切智呪斷五欲縛生於",
    "T11n0310_106:0597b08": "梵世。善男子！譬如士夫善知戰法，藏一利刀",
    "T11n0310_106:0597b09": "衛送行人。而彼眾中無有一人能知此人密",
    "T11n0310_106:0597b10": "懷奇謀而反輕之，更生憐愍無敬重心，各相",
    "T11n0310_106:0597b11": "謂言：『彼人既無器仗亦無伴黨，此非健士復",
    "T11n0310_106:0597b12": "無勢力，自身不救何能濟人？此若壞賊無有",
    "T11n0310_106:0597b13": "是處。彼人必當受諸困厄。』時彼士夫遂至空",
    "T11n0310_106:0597b14": "澤，群賊俱發。爾時士夫牢自莊嚴，尋時即出",
    "T11n0310_106:0597b15": "所藏之刀，始一擲刀群賊喪命，諸賊既壞復",
    "T11n0310_106:0597b16": "還藏刀。善男子！行方便菩薩善藏智刀，而",
    "T11n0310_106:0597b17": "以方便處於五欲共相娛樂，為化眾生。聲聞",
    "T11n0310_106:0597b18": "見此方便菩薩處於五欲共相娛樂，不知方",
    "T11n0310_106:0597b19": "便故生濁心，或復憐愍謂為放逸：『如是之人",
    "T11n0310_106:0597b20": "尚不自度，況能救度一切眾生？若能壞魔",
    "T11n0310_106:0597b21": "無有是處。』爾時菩薩善用方便智慧之刀，如",
    "T11n0310_106:0597b22": "其所求斷諸煩惱盡令摧滅，以智慧刀至淨",
    "T11n0310_106:0597b23": "佛土，無諸女人乃至無有一念欲想。」爾時有",
    "T11n0310_106:0597b24": "菩薩名曰愛作，入舍衛城次第乞食，漸漸遂",
    "T11n0310_106:0597b25": "至一長者家。長者有女名曰德增，住高樓上。",
    "T11n0310_106:0597b26": "彼時女人聞菩薩聲，尋持食出向愛作菩薩。",
    "T11n0310_106:0597b27": "女見菩薩取其形容相好音聲，欲心即起為",
    "T11n0310_106:0597b28": "欲所燒，即時命終骨節解散。愛作菩薩見德",
    "T11n0310_106:0597b29": "增女，亦起惡覺婬欲之心。于時愛作菩薩即",
    "T11n0310_106:0597c01": "自思惟：「云何彼法？法者為著。云何彼眼？何者",
    "T11n0310_106:0597c02": "此眼？眼性非知，但是肉團，不愛不知、不思",
    "T11n0310_106:0597c03": "不覺、無所分別、其性本空。耳鼻舌身意法亦",
    "T11n0310_106:0597c04": "復如是。」薄皮厚皮、血肉脂肪、髮毛爪齒、骨髓",
    "T11n0310_106:0597c05": "筋脈，從足至頂如是觀已，若內若外無有",
    "T11n0310_106:0597c06": "一法而可愛著、若瞋若癡。於一切法如實觀，",
    "T11n0310_106:0597c07": "即離欲心得無生忍。得無生忍已，其心歡喜",
    "T11n0310_106:0597c08": "踊躍無量，即昇虛空高一多羅樹，遶舍衛城",
    "T11n0310_106:0597c09": "七匝。爾時世尊見愛作菩薩飛騰虛空，猶如",
    "T11n0310_106:0597c10": "鵝王無所罣礙。佛見是已告阿難言：「阿難！汝",
    "T11n0310_106:0597c11": "見愛作菩薩飛騰虛空，猶如鵝王無所礙不？」",
    "T11n0310_106:0597c12": "阿難言：「唯然已見。」佛告阿難：「是愛作菩薩因",
    "T11n0310_106:0597c13": "起欲心推求諸法，即壞魔眾當轉法輪。」時德",
    "T11n0310_106:0597c14": "增女命終之後生三十三天，轉于女身得成",
    "T11n0310_106:0597c15": "男子，自然處於七寶宮殿，縱廣正等十二由",
    "T11n0310_106:0597c16": "旬，有萬四千諸天婇女以為侍衛。是德增",
    "T11n0310_106:0597c17": "天子得識宿命推先業行：「以何業緣而來生",
    "T11n0310_106:0597c18": "此？」如是思惟已，見舍衛城中作長者女，因",
    "T11n0310_106:0597c19": "見愛作菩薩生婬欲心，欲心熾盛即身命終，",
    "T11n0310_106:0597c20": "便轉女身得成男子。「我以是事得無量神力。」",
    "T11n0310_106:0597c21": "爾時德增天子如是思惟：「因起婬欲得如是",
    "T11n0310_106:0597c22": "報。今我於愛作菩薩心甚清淨禮敬供養。我",
    "T11n0310_106:0597c23": "今若住先受五欲，此非我宜。」如是思惟已，當",
    "T11n0310_106:0597c24": "詣如來并欲見於愛作菩薩禮敬供養。時德",
    "T11n0310_106:0597c25": "增天子與其眷屬，持天花香塗香末香，即於",
    "T11n0310_106:0597c26": "初夜來至佛所，自以光明普照祇洹，入覲世",
    "T11n0310_106:0597c27": "尊及見愛作，即以天花末香塗香供養於佛，",
    "T11n0310_106:0597c28": "頂禮佛足及愛作菩薩、一切大眾，右遶三匝，",
    "T11n0310_106:0597c29": "合掌向佛即說偈言：",
    "T11n0310_106:0598a01": "「天人之尊，　　不可思議，　　菩薩所行，",
    "T11n0310_106:0598a02": "亦不可議。　　如來之法，　　不可思議，",
    "T11n0310_106:0598a03": "大名稱者，　　亦不可議。　　我昔舍衛，",
    "T11n0310_106:0598a04": "曾為童女，　　在長者家，　　名曰德增。",
    "T11n0310_106:0598a05": "其年幼少，　　顏貌端正，　　父母愛念，",
    "T11n0310_106:0598a06": "為作遮護。　　如來世尊，　　無有輕戲，",
    "T11n0310_106:0598a07": "有子愛作，　　有大威德。　　入舍衛城，",
    "T11n0310_106:0598a08": "而行乞食，　　漸到我父，　　所止之舍。",
    "T11n0310_106:0598a09": "我時聞其，　　好妙音聲，　　心大歡喜，",
    "T11n0310_106:0598a10": "即持食出。　　尋時向於，　　行大心者，",
    "T11n0310_106:0598a11": "如來之子，　　愛作菩薩。　　見菩薩時，",
    "T11n0310_106:0598a12": "已在我心，　　觀其淨妙，　　心生染欲。",
    "T11n0310_106:0598a13": "我若不得，　　內心所願，　　便當即時，",
    "T11n0310_106:0598a14": "身命殞沒。　　我於爾時，　　口不能言，",
    "T11n0310_106:0598a15": "手所持食，　　不能與之。　　內心懷熱，",
    "T11n0310_106:0598a16": "而發婬欲，　　是時身熱，　　尋便命終。",
    "T11n0310_106:0598a17": "我時命終，　　經一念頃，　　尋得上生，",
    "T11n0310_106:0598a18": "三十三天。　　離於最下，　　女人之身，",
    "T11n0310_106:0598a19": "得成男子，　　為人所讚。　　勝妙宮殿，",
    "T11n0310_106:0598a20": "自然而出，　　種種妙寶，　　人之所珍。",
    "T11n0310_106:0598a21": "具足一萬，　　四千婇女，　　如是眷屬，",
    "T11n0310_106:0598a22": "是我所有。　　我以此緣，　　尋觀宿命，",
    "T11n0310_106:0598a23": "而自思惟，　　即知往因。　　因發欲心，",
    "T11n0310_106:0598a24": "得如是報，　　我以染心，　　視於愛作，",
    "T11n0310_106:0598a25": "由見菩薩，　　得喜光明。　　我身所出，",
    "T11n0310_106:0598a26": "光明之焰，　　因彼業緣，　　得如是報。",
    "T11n0310_106:0598a27": "我終不願，　　求於二乘，　　所願之處，",
    "T11n0310_106:0598a28": "唯佛知之。　　婬欲之心，　　得報尚爾，",
    "T11n0310_106:0598a29": "何況能作，　　善心供養。　　如我於今，",
    "T11n0310_106:0598b01": "向於世尊，　　發如是願，　　求一切智。",
    "T11n0310_106:0598b02": "假使所行，　　劫如恒沙，　　終不退轉，",
    "T11n0310_106:0598b03": "於佛智慧。　　遇善知識，　　愛作菩薩，",
    "T11n0310_106:0598b04": "今我當以。　　真法供養，　　若餘供養，",
    "T11n0310_106:0598b05": "非為供養，　　唯發菩提，　　是真供養。",
    "T11n0310_106:0598b06": "行於菩提，　　最勝最尊。　　更不以欲，",
    "T11n0310_106:0598b07": "視諸女人，　　我願如是，　　離於女身。",
    "T11n0310_106:0598b08": "向諸佛說，　　四無所畏，　　我之父母，",
    "T11n0310_106:0598b09": "尋曉見我，　　身壞碎爛，　　悲號啼哭。",
    "T11n0310_106:0598b10": "父母謂之，　　比丘所為，　　稱怨啼哭，",
    "T11n0310_106:0598b11": "呵罵比丘。」　　佛之神力，　　令彼天子，",
    "T11n0310_106:0598b12": "至父母所，　　呵責諫喻：　　「於此比丘，",
    "T11n0310_106:0598b13": "勿生瞋恚，　　莫於長夜，　　受諸苦惱。",
    "T11n0310_106:0598b14": "德增女人，　　先命終已，　　即得上生，",
    "T11n0310_106:0598b15": "三十三天。　　離於女身，　　得成男子，",
    "T11n0310_106:0598b16": "為天人身，　　光明遠照。　　父母今當，",
    "T11n0310_106:0598b17": "詣世尊所，　　先不善心，　　今應悔過。",
    "T11n0310_106:0598b18": "若除如來，　　諸佛世尊，　　更無有人，",
    "T11n0310_106:0598b19": "可歸依者。」　　以無畏心，　　勸喻父母，",
    "T11n0310_106:0598b20": "即時父母，　　得聞佛名。　　尋共和合，",
    "T11n0310_106:0598b21": "至於釋迦，　　牟尼佛所。　　至佛所已，",
    "T11n0310_106:0598b22": "頭頂敬禮，　　二足之尊。　　「今者悔過，",
    "T11n0310_106:0598b23": "本瞋恚心；　　恭敬尊重，　　人中之尊。",
    "T11n0310_106:0598b24": "今者應問，　　如來自知。　　云何供養，",
    "T11n0310_106:0598b25": "佛法及僧？　　云何修習，　　行於善行？",
    "T11n0310_106:0598b26": "如是所問，　　願為說之，　　若得聞已，",
    "T11n0310_106:0598b27": "專心修行。」　　佛知父母，　　其心決定，",
    "T11n0310_106:0598b28": "天人之師，　　說如是言：　　「若欲供養，",
    "T11n0310_106:0598b29": "一切諸佛，　　專心堅固，　　發菩提心。」",
    "T11n0310_106:0598c01": "德增父母，　　及諸眷屬，　　其數具足，",
    "T11n0310_106:0598c02": "滿五百人。　　聞天人師，　　如是之言，",
    "T11n0310_106:0598c03": "發菩提心，　　而作大願。　　爾時佛告，",
    "T11n0310_106:0598c04": "賢者阿難：　　「汝今善聽，　　我之所說。",
    "T11n0310_106:0598c05": "菩薩所行，　　不可思議，　　無上智慧，",
    "T11n0310_106:0598c06": "及以方便。　　愛作菩薩，　　數數發願，",
    "T11n0310_106:0598c07": "女人見我，　　若發欲心，　　尋時得離，",
    "T11n0310_106:0598c08": "於女人身，　　得成男子，　　為人所尊。",
    "T11n0310_106:0598c09": "阿難汝觀，　　德力如是，　　若犯非法，",
    "T11n0310_106:0598c10": "應墮惡道。　　健士行之，　　得壞魔眾，",
    "T11n0310_106:0598c11": "令彼生天，　　得為天人。　　今此天子，",
    "T11n0310_106:0598c12": "供養於我，　　其心恭敬，　　正向菩提。",
    "T11n0310_106:0598c13": "彼當供養，　　無量世尊，　　來世成佛，",
    "T11n0310_106:0598c14": "號曰善見。　　此五百人，　　向菩提者，",
    "T11n0310_106:0598c15": "亦當作佛，　　為天人師。　　佛有是德，",
    "T11n0310_106:0598c16": "誰不供養？　　是處深信，　　得無量樂。",
    "T11n0310_106:0598c17": "非一女人、　　非二非三，　　無量百千，",
    "T11n0310_106:0598c18": "那由他億，　　見於愛作，　　發婬欲心，",
    "T11n0310_106:0598c19": "尋即命終，　　得為男子。　　大醫藥王，",
    "T11n0310_106:0598c20": "有大名稱，　　如是菩薩，　　誰不尊敬？",
    "T11n0310_106:0598c21": "雖生欲心，　　更得快樂，　　況於菩薩，",
    "T11n0310_106:0598c22": "生恭敬心。」",
    "T11n0310_106:0598c23": "大寶積經卷第一百六"
}