{
    "T13n0397_003:0014b23": "3大方等大集經卷第三",
    "T13n0397_003:0014b25": "北涼天竺三藏曇無讖於姑臧譯",
    "T13n0397_003:0014b26": "陀羅尼自在王菩薩品第二之三",
    "T13n0397_003:0014b27": "「善男子！如來復有三十二業。何等三十二？",
    "T13n0397_003:0014b28": "「善男子！如來能知是處非處。云何是處？云",
    "T13n0397_003:0014b29": "何非處？善男子！若有造作身口意惡，得受安",
    "T13n0397_003:0014c01": "樂，無有是處，是名非處；若有造作身口意善，",
    "T13n0397_003:0014c02": "受樂果者，斯有是處，是名是處。若習慳貪得",
    "T13n0397_003:0014c03": "大富者無有是處，修行惠施得大富者斯有",
    "T13n0397_003:0014c04": "是處；毀破禁戒得受天身無有是處，護持淨",
    "T13n0397_003:0014c05": "戒得受天身斯有是處；瞋恨之人得身端正無",
    "T13n0397_003:0014c06": "有是處，修集忍辱得身端正斯有是處；懈怠",
    "T13n0397_003:0014c07": "之人得大神通無有是處，勤修精進得大神",
    "T13n0397_003:0014c08": "通斯有是處；放心散亂得定地者無有是處，",
    "T13n0397_003:0014c09": "攝心不亂得定地者斯有是處；愚癡之人斷煩",
    "T13n0397_003:0014c10": "惱氣無有是處，修智之人斷煩惱氣斯有是",
    "T13n0397_003:0014c11": "處。若作五逆得無漏者無有是處，若無五逆",
    "T13n0397_003:0014c12": "得無漏者斯有是處；以女人身作轉輪王無",
    "T13n0397_003:0014c13": "有是處，以男子身得轉輪王斯有是處，帝釋",
    "T13n0397_003:0014c14": "梵王佛亦如是。「若轉輪王非法治國無有是",
    "T13n0397_003:0014c15": "處，轉輪聖王正法治化斯有是處；欝單曰",
    "T13n0397_003:0014c16": "人墮三惡道無有是處，欝單曰人壽終生天",
    "T13n0397_003:0014c17": "斯有是處；殺生因緣得長壽者無有是處，以",
    "T13n0397_003:0014c18": "是因緣壽命促短斯有是處；若有邪見得聖",
    "T13n0397_003:0014c19": "道者無有是處，若有正見得聖道者斯有是",
    "T13n0397_003:0014c20": "處；須陀洹人得第八有無有是處，須陀洹人",
    "T13n0397_003:0014c21": "即涅槃者亦無是處；阿那含人受欲有身亦無",
    "T13n0397_003:0014c22": "是處，阿羅漢人受後有者無有是處；賢聖之",
    "T13n0397_003:0014c23": "人諮承異師無有是處，得不退忍退菩提者",
    "T13n0397_003:0014c24": "無有是處。「菩薩坐於菩提樹下，不得菩提而",
    "T13n0397_003:0014c25": "起去者無有是處，如來若有煩惱習者亦無",
    "T13n0397_003:0014c26": "是處。諸佛、世尊知有障礙無有是處，若有",
    "T13n0397_003:0014c27": "能見如來頂者亦無是處；若有眾生能知如",
    "T13n0397_003:0014c28": "來心境界者無有是處，如來之心不常定者",
    "T13n0397_003:0014c29": "亦無是處；如來世尊有二語者無有是處，如",
    "T13n0397_003:0015a01": "來世尊有過失者亦無是處。「善男子！是名如",
    "T13n0397_003:0015a02": "來第一之業。」爾時，世尊即說頌曰：",
    "T13n0397_003:0015a03": "「大地可說動轉相，　　猛風可說停住相，",
    "T13n0397_003:0015a04": "虛空可說有色相，　　佛不說處為非處，",
    "T13n0397_003:0015a05": "虛空可說作界像，　　佛不說處為非處。",
    "T13n0397_003:0015a06": "如來演說處非處，　　下中上分悉真實，",
    "T13n0397_003:0015a07": "不說是處非處一，　　如是二處各無二。",
    "T13n0397_003:0015a08": "如來亦說下中上，　　各各無有三種相，",
    "T13n0397_003:0015a09": "佛知是處非處已，　　故能宣說無上法。",
    "T13n0397_003:0015a10": "如來了知眾生心，　　善能分別細微相，",
    "T13n0397_003:0015a11": "沙門梵志闇處行，　　不知是處非處因。",
    "T13n0397_003:0015a12": "眾生不知處非處，　　是故不能得解脫，",
    "T13n0397_003:0015a13": "如來悉知處非處，　　是故稱為無上尊。",
    "T13n0397_003:0015a14": "若諸眾生無法器，　　如來於是修捨心，",
    "T13n0397_003:0015a15": "設大方便待時節，　　為令彼得真解脫。",
    "T13n0397_003:0015a16": "如來世尊智無上，　　是則名為第一法，",
    "T13n0397_003:0015a17": "如是清淨第一業，　　為令眾生得調伏。",
    "T13n0397_003:0015a18": "如來說是第一力，　　甚深難測無能知，",
    "T13n0397_003:0015a19": "如是妙法難可宣，　　為破邪見憐愍說。",
    "T13n0397_003:0015a20": "「復次，善男子！如來、世尊善知去來現在眾生",
    "T13n0397_003:0015a21": "所有諸業，知業知報，知恩知處。若過去業",
    "T13n0397_003:0015a22": "是不善因，如來知是未來之世得不善果。若",
    "T13n0397_003:0015a23": "未來業有退因緣，如來了知實是退因。若未",
    "T13n0397_003:0015a24": "來業能增長法，如來悉知以是因緣能增長",
    "T13n0397_003:0015a25": "法。若現在業若進若退，如來悉知以是因緣",
    "T13n0397_003:0015a26": "有進有退。若有作業是聲聞因、是緣覺因、是",
    "T13n0397_003:0015a27": "菩薩因、是如來因，如來悉知以是因緣，是",
    "T13n0397_003:0015a28": "聲聞因、是緣覺因、是菩薩因、是如來因，是名",
    "T13n0397_003:0015a29": "如來第二之業。」爾時，世尊復說頌曰：",
    "T13n0397_003:0015b01": "「如來獲得無上智，　　是故能知業因果，",
    "T13n0397_003:0015b02": "智知三世非三攝，　　能知眾生三世業，",
    "T13n0397_003:0015b03": "善解眾生安樂因，　　亦能了知苦惱因。",
    "T13n0397_003:0015b04": "如來壞邪無因果，　　是故修集第二業，",
    "T13n0397_003:0015b05": "通達進退二法因，　　善惡業果亦復然。",
    "T13n0397_003:0015b06": "如來知見無障礙，　　如觀掌中菴羅果，",
    "T13n0397_003:0015b07": "知下中上真實相，　　三乘所因亦復然。",
    "T13n0397_003:0015b08": "如來善知眾生業，　　亦知善惡諸業果，",
    "T13n0397_003:0015b09": "眾生業果三世攝，　　知見不謬名正覺。",
    "T13n0397_003:0015b10": "「復次，善男子！如來、世尊知諸眾生種種欲解，",
    "T13n0397_003:0015b11": "若貪欲、若瞋恚、若愚癡，現在世貪起未來世",
    "T13n0397_003:0015b12": "貪恚愚癡，現在世瞋起未來世貪瞋恚癡，現",
    "T13n0397_003:0015b13": "在世癡起未來世貪瞋恚癡，如來悉知。現在",
    "T13n0397_003:0015b14": "住善欲未來惡欲，現在住惡欲未來善欲，如",
    "T13n0397_003:0015b15": "來悉知。現在住下欲，未來世下中上分；現在",
    "T13n0397_003:0015b16": "住中欲，未來世下中上分；現在住上欲，未",
    "T13n0397_003:0015b17": "來世下中上分；如來悉知。邪聚眾生能作正",
    "T13n0397_003:0015b18": "聚，不定眾生住於正定，如來悉知。欲界眾生，",
    "T13n0397_003:0015b19": "有色無色界欲解；知聲聞人，有緣覺欲解，",
    "T13n0397_003:0015b20": "有佛欲解；如來真實通達知故而為說法，是",
    "T13n0397_003:0015b21": "名如來第三之業。」爾時，世尊即說頌曰：",
    "T13n0397_003:0015b22": "「眾生欲解有種種，　　其意若干非一徒，",
    "T13n0397_003:0015b23": "如來真實知諸欲，　　故能隨意演說法。",
    "T13n0397_003:0015b24": "貪欲瞋恚愚癡性，　　隨相而知無顛倒，",
    "T13n0397_003:0015b25": "下中上品亦如是，　　善惡業因果真實。",
    "T13n0397_003:0015b26": "通達三聚無有定，　　一切三乘亦復然，",
    "T13n0397_003:0015b27": "智知三世非三攝，　　為諸眾生說三力。",
    "T13n0397_003:0015b28": "「復次，善男子！如來悉知無量世界，若修善行，",
    "T13n0397_003:0015b29": "若行惡法，若無礙行。云何名知？內空、外空、",
    "T13n0397_003:0015c01": "內外空故。「復次，如來知眼、知色及知眼識。云",
    "T13n0397_003:0015c02": "何而知？如虛空故。「復次如來知欲色界及無",
    "T13n0397_003:0015c03": "色界。云何而知？如覺觀故。「復次，如來知於行",
    "T13n0397_003:0015c04": "界。云何而知？如行性故。「復次，如來知煩惱界。",
    "T13n0397_003:0015c05": "云何而知？客塵性故。「復次，如來知不污界。云",
    "T13n0397_003:0015c06": "何而知？一切諸法性本淨故。「復次，如來知生",
    "T13n0397_003:0015c07": "死界。云何而知？無明緣故。「復次，如來知涅槃",
    "T13n0397_003:0015c08": "界。云何而知？實思惟故。「復次，如來知世住界，",
    "T13n0397_003:0015c09": "知世愛界，知世瞋界，知世癡界，知世淨界，知",
    "T13n0397_003:0015c10": "世淨心界，以知界故能實說法，是名如來第",
    "T13n0397_003:0015c11": "四之業。」爾時，世尊即說頌曰：",
    "T13n0397_003:0015c12": "「如來人中師子王，　　能真實知眾生界，",
    "T13n0397_003:0015c13": "如來智慧無有邊，　　是故能知世無邊。",
    "T13n0397_003:0015c14": "知善惡行解脫行，　　亦知眼色眼識行，",
    "T13n0397_003:0015c15": "通達一切無量法，　　其性本來常清淨。",
    "T13n0397_003:0015c16": "內外真實無所有，　　五陰諸入十八界，",
    "T13n0397_003:0015c17": "身口意業及四大，　　如是諸法悉無實。",
    "T13n0397_003:0015c18": "知如是等眾生界，　　皆悉同於虛空境，",
    "T13n0397_003:0015c19": "三界性相無真實，　　諸煩惱界亦如是。",
    "T13n0397_003:0015c20": "煩惱性相無堅牢，　　無漏解脫亦復然，",
    "T13n0397_003:0015c21": "如來雖知真實界，　　終不言知而生慢。",
    "T13n0397_003:0015c22": "虛空無量無邊際，　　一切眾生界亦然，",
    "T13n0397_003:0015c23": "如來智慧無邊際，　　遠離三種有為相。",
    "T13n0397_003:0015c24": "佛智無上甚深奧，　　一切眾生不能知，",
    "T13n0397_003:0015c25": "如來憐愍眾生故，　　宣說如是第四力。",
    "T13n0397_003:0015c26": "「復次，善男子！如來善知一切眾生諸根利鈍。",
    "T13n0397_003:0015c27": "云何而知？知上中下，知增知減，亦知貪欲有",
    "T13n0397_003:0015c28": "一億種、瞋恚愚癡各一億種。知貪欲重、知貪",
    "T13n0397_003:0015c29": "欲輕，知瞋恚重、知瞋恚輕，知愚癡重、知愚癡",
    "T13n0397_003:0016a01": "輕，知一種根能增生死，知一種根能減生死。",
    "T13n0397_003:0016a02": "了知善根、知不善根、知非善非不善根，知解",
    "T13n0397_003:0016a03": "脫根、知六情根、男根、女根、命根、苦根、樂根、憂",
    "T13n0397_003:0016a04": "根、喜根、捨根、信根、進根、念根、定根、慧根、未知",
    "T13n0397_003:0016a05": "欲知根、知根、知已根。知眼根因乃至意根因，",
    "T13n0397_003:0016a06": "知耳根因作眼根緣，知鼻根因作舌根緣，知",
    "T13n0397_003:0016a07": "舌根因作身根緣，知戒莊嚴能修於施，知施",
    "T13n0397_003:0016a08": "莊嚴能修於戒。如來悉知誰可說施，誰可說",
    "T13n0397_003:0016a09": "戒，乃至智慧亦復如是。知誰可為說四念處，",
    "T13n0397_003:0016a10": "乃至八聖道分。誰可為說聲聞之乘、辟支佛",
    "T13n0397_003:0016a11": "乘、無上佛乘。知緣覺根學聲聞乘，知正覺根",
    "T13n0397_003:0016a12": "學聲聞乘、辟支佛乘。知下根人能修上根，上",
    "T13n0397_003:0016a13": "根之人修於下根。知眾生根未可調者，則生",
    "T13n0397_003:0016a14": "捨心，可調伏者為說正法。如來悉知熟不熟",
    "T13n0397_003:0016a15": "相、不熟熟相、不熟不熟相、熟有熟相。知",
    "T13n0397_003:0016a16": "生死根，知解脫根，知莊嚴根，知具足根，一切",
    "T13n0397_003:0016a17": "根性因緣果報，悉知悉見，是名如來第五之",
    "T13n0397_003:0016a18": "業。」爾時，世尊即說頌曰：",
    "T13n0397_003:0016a19": "「如來知根到彼岸，　　故知眾生種種解，",
    "T13n0397_003:0016a20": "亦了知根下中上，　　并及諸業亦如是，",
    "T13n0397_003:0016a21": "亦知煩惱輕重相，　　及知諸根難易調。",
    "T13n0397_003:0016a22": "知樂生死及解脫，　　了知眼根至意根，",
    "T13n0397_003:0016a23": "知根行處及滅處，　　了知一切三乘根，",
    "T13n0397_003:0016a24": "有可轉者不可轉，　　知眾生根熟不熟，",
    "T13n0397_003:0016a25": "隨其意種為說法，　　善知呵責軟語調。",
    "T13n0397_003:0016a26": "知有不受教誨者，　　則於其人修捨心，",
    "T13n0397_003:0016a27": "如來善知諸方便，　　為破煩惱莊嚴智，",
    "T13n0397_003:0016a28": "為破眾生煩惱故，　　演說如來第五業。",
    "T13n0397_003:0016a29": "「復次，善男子！如來真實知至處道。云何而知？",
    "T13n0397_003:0016b01": "知正定聚，知邪定聚及不定聚，知於因力及",
    "T13n0397_003:0016b02": "果報力，知過去世福德因緣，知現在世莊嚴",
    "T13n0397_003:0016b03": "因緣難調易調，略說廣解廣說略解。知是眾",
    "T13n0397_003:0016b04": "生能得解脫、不得解脫，知不定者遇善知識",
    "T13n0397_003:0016b05": "住正定聚，不得善友則無解脫。如來知已，隨",
    "T13n0397_003:0016b06": "其意趣而為說法，彼聞法已，繫念思惟獲得",
    "T13n0397_003:0016b07": "善果。如來出世惟為不定，終不為彼邪定說",
    "T13n0397_003:0016b08": "法。何以故？非是器故，不能獲得真解脫故，",
    "T13n0397_003:0016b09": "是名如來於是人所修集捨心。菩薩摩訶薩",
    "T13n0397_003:0016b10": "真實知已勤修莊嚴，為破如是邪定眾生，是",
    "T13n0397_003:0016b11": "故菩薩發阿耨多羅三藐三菩提心。「如來善",
    "T13n0397_003:0016b12": "知貪有三種：一者、因見淨故；二者、受因緣故；",
    "T13n0397_003:0016b13": "三者、本因緣故。瞋有三種：一者、瞋因緣故；",
    "T13n0397_003:0016b14": "二者、受因緣故；三者、本因緣故。癡亦三種：一",
    "T13n0397_003:0016b15": "者、無明因緣；二者、我見因緣；三者、疑網因緣。",
    "T13n0397_003:0016b16": "「復次，如來知諸眾生苦遲得通、苦速得通，知",
    "T13n0397_003:0016b17": "苦遲者能得樂速，知樂速者能得苦遲，知樂",
    "T13n0397_003:0016b18": "遲者能得樂速。知有修力、知有智力，又知有",
    "T13n0397_003:0016b19": "道具足修力不具智力，有具智力不具修力，",
    "T13n0397_003:0016b20": "有具修力及以智力，不具修力不具智力。又",
    "T13n0397_003:0016b21": "知有道能作淨心不能莊嚴，有能莊嚴不能",
    "T13n0397_003:0016b22": "淨心，有作淨心能具莊嚴，有不具淨心不具",
    "T13n0397_003:0016b23": "莊嚴。又知有道能淨其身不淨口意，有淨口",
    "T13n0397_003:0016b24": "意不淨其身，有身口意淨，有身口意不淨，是",
    "T13n0397_003:0016b25": "名如來第六之業。」爾時，世尊即說頌曰：",
    "T13n0397_003:0016b26": "「如來善知所至處，　　亦知眾生諸因緣，",
    "T13n0397_003:0016b27": "亦能了知定不定，　　通達明曉調不調。",
    "T13n0397_003:0016b28": "不為邪定演說法，　　亦不調伏下根者，",
    "T13n0397_003:0016b29": "知貪瞋癡三種說，　　亦知諸結輕重相，",
    "T13n0397_003:0016c01": "知於四道轉不轉，　　是故佛知道畢竟。",
    "T13n0397_003:0016c02": "修力智力真實知，　　下中上力亦如是，",
    "T13n0397_003:0016c03": "知身口意淨不淨，　　心及莊嚴亦復然。",
    "T13n0397_003:0016c04": "眾生諸根煩惱界，　　如來知已為破壞，",
    "T13n0397_003:0016c05": "為彼無明闇眾生，　　宣說如來第六業。",
    "T13n0397_003:0016c06": "「復次，善男子！如來知禪解脫三昧煩惱解脫。",
    "T13n0397_003:0016c07": "云何而知？知諸眾生以因緣故貪樂生死，以",
    "T13n0397_003:0016c08": "因緣故貪樂涅槃。云何名因？云何名緣？若諸",
    "T13n0397_003:0016c09": "眾生思惟不善，是名生死因緣。因不善思惟",
    "T13n0397_003:0016c10": "故生長無明，是故不善為因、無明為緣。因無",
    "T13n0397_003:0016c11": "明故則生於行，是故無明為因、諸行為緣。因",
    "T13n0397_003:0016c12": "諸行故則生於識，是故行則為因、識則為緣。",
    "T13n0397_003:0016c13": "因識故則生名色，是故識則為因、名色為緣。",
    "T13n0397_003:0016c14": "因名色故則生六入，是故名色為因、六入為",
    "T13n0397_003:0016c15": "緣。因六入故則生於觸，是故六入為因、觸則",
    "T13n0397_003:0016c16": "為緣。因觸生受，是故觸則為因、受則為緣。因",
    "T13n0397_003:0016c17": "受生愛，是故受則為因、愛則為緣。因愛生取，",
    "T13n0397_003:0016c18": "是故愛則為因、取則為緣。因取生有，是故取",
    "T13n0397_003:0016c19": "則為因、有則為緣。因有生生，是故有則為因、",
    "T13n0397_003:0016c20": "生則為緣。因生則有老死等苦，是故生則為",
    "T13n0397_003:0016c21": "因、老死為緣。煩惱為因、諸業為緣，諸見為因、",
    "T13n0397_003:0016c22": "愛結為緣，煩惱為因、五蓋為緣，是名為因、是",
    "T13n0397_003:0016c23": "名為緣，而諸眾生以是因緣貪樂生死。「何因",
    "T13n0397_003:0016c24": "緣故貪樂涅槃。有二因、二緣，令諸眾生樂於",
    "T13n0397_003:0016c25": "涅槃：一者、樂喜聽法；二者、樂正思惟。復有",
    "T13n0397_003:0016c26": "二種：一者、舍摩他；二者、毘婆舍那。復有二種：",
    "T13n0397_003:0016c27": "一者、不去智；二者、不來智。復有二種：一者、觀",
    "T13n0397_003:0016c28": "生死；二者、觀涅槃。復有二種：一者、如法持；",
    "T13n0397_003:0016c29": "二者、得證。復有二種：一者、修解脫門；二者、得",
    "T13n0397_003:0017a01": "解脫果。復有二種：一者、盡智；二者、無生智。復",
    "T13n0397_003:0017a02": "有二種：一者、諦智；二者、觀十二因緣。是名為",
    "T13n0397_003:0017a03": "因、是名為緣。而諸眾生以是因緣樂於涅槃，",
    "T13n0397_003:0017a04": "如來悉知如是等禪三昧解脫，既了知已，捨",
    "T13n0397_003:0017a05": "離欲惡不善之法，有觀有覺離生喜樂入於",
    "T13n0397_003:0017a06": "初禪，入初禪出滅定，入滅定出初禪，乃至",
    "T13n0397_003:0017a07": "八解脫亦復如是。「一切眾生悉不能知如來、",
    "T13n0397_003:0017a08": "世尊出入之處，如來悉知住定平等，及以上",
    "T13n0397_003:0017a09": "下。眾生謂佛入一三昧，而佛實入一切三昧；",
    "T13n0397_003:0017a10": "眾生見佛起一切定，而佛實入一定三昧。如",
    "T13n0397_003:0017a11": "來三昧無有次第然非不定，一切聲聞緣覺",
    "T13n0397_003:0017a12": "菩薩悉不能知。如來又知說法因緣得聲聞",
    "T13n0397_003:0017a13": "三昧，說法因緣得緣覺三昧，說法因緣得菩",
    "T13n0397_003:0017a14": "薩三昧，知已隨意而為演說，是名如來第七",
    "T13n0397_003:0017a15": "之業。」爾時，世尊即說頌曰：",
    "T13n0397_003:0017a16": "「如來了知生死因，　　亦復通達解脫因，",
    "T13n0397_003:0017a17": "既了知已為說法，　　破壞生死不善因。",
    "T13n0397_003:0017a18": "不善思惟無明因，　　無明因緣長生死，",
    "T13n0397_003:0017a19": "煩惱因緣受業果，　　諸見因緣增愛結。",
    "T13n0397_003:0017a20": "若得親近善知識，　　至心聽受無上法，",
    "T13n0397_003:0017a21": "觀察內外空三昧，　　即能越度生死海。",
    "T13n0397_003:0017a22": "修集無上定智慧，　　觀法平等無去來。",
    "T13n0397_003:0017a23": "若能觀見無出滅，　　即得了了寂靜眼。",
    "T13n0397_003:0017a24": "修集無上三脫門，　　具足盡智無生智，",
    "T13n0397_003:0017a25": "既自獲得無礙智，　　復能為諸眾生說。",
    "T13n0397_003:0017a26": "入於初禪出滅定，　　入於滅定隨意出，",
    "T13n0397_003:0017a27": "如來三昧無次第，　　是故名為常在定。",
    "T13n0397_003:0017a28": "如來所入種種定，　　與諸法界無差別，",
    "T13n0397_003:0017a29": "二乘不知佛住處，　　菩薩不知甚深定，",
    "T13n0397_003:0017b01": "眾生常行無明闇，　　不知如來入出處，",
    "T13n0397_003:0017b02": "無上世尊憐眾生，　　是故宣說第七業。",
    "T13n0397_003:0017b03": "「復次，善男子！如來善知自身所有過去世業，",
    "T13n0397_003:0017b04": "若一生二生至無量生，一災二災至無量災，",
    "T13n0397_003:0017b05": "一劫二劫至無量劫，憶念生名、種姓、飲食、色",
    "T13n0397_003:0017b06": "貌形質、苦樂壽命，是諸眾生造是業因得此",
    "T13n0397_003:0017b07": "有身。念他有滅生於他有。如自身，他亦如是，",
    "T13n0397_003:0017b08": "亦知眾生所有業因，是諸眾生造是業因得",
    "T13n0397_003:0017b09": "他有身。知眾生心及因緣，是心滅已次第",
    "T13n0397_003:0017b10": "生心，如是等事恒沙眾生所不能知。佛宿命",
    "T13n0397_003:0017b11": "智悉知三世無有始終，如是智慧不可稱量，",
    "T13n0397_003:0017b12": "勸諸眾生汝今當念，過去世中所更善惡，以",
    "T13n0397_003:0017b13": "佛力故悉得憶念，往昔所種無量善根，若佛",
    "T13n0397_003:0017b14": "邊種、若於聲聞緣覺邊種。既憶念已，如來即",
    "T13n0397_003:0017b15": "為隨意說法令不退轉，是名如來第八之業。」",
    "T13n0397_003:0017b16": "爾時，世尊即說頌曰：",
    "T13n0397_003:0017b17": "「如來憶念無量世，　　若自若他善惡業，",
    "T13n0397_003:0017b18": "明見無量劫中事，　　猶觀掌中菴羅果。",
    "T13n0397_003:0017b19": "種姓生名悉能知，　　色劫生滅亦如是，",
    "T13n0397_003:0017b20": "亦知壽命及住處，　　善惡業因亦復然。",
    "T13n0397_003:0017b21": "知眾無量次第心，　　及知心因生滅處，",
    "T13n0397_003:0017b22": "遍知無量劫中生，　　亦不盡於無礙智。",
    "T13n0397_003:0017b23": "佛智無量不可稱，　　二乘不知其境界，",
    "T13n0397_003:0017b24": "為令眾生念過去，　　隨意宣說第八業。",
    "T13n0397_003:0017b25": "「復次，善男子！如來天眼清淨微妙，見諸眾生",
    "T13n0397_003:0017b26": "生滅墮落，若受善色若受惡色，若生善有若",
    "T13n0397_003:0017b27": "生惡有，亦能明了知諸業因。知是眾生身口",
    "T13n0397_003:0017b28": "意惡，誹謗聖人增長邪見，以惡業故捨此身",
    "T13n0397_003:0017b29": "已即墮地獄。知是眾生身口意善，不謗聖人",
    "T13n0397_003:0017c01": "增長正見，以是業緣捨此身已即生善有。如",
    "T13n0397_003:0017c02": "來天眼能見十方諸佛世界，無有邊際猶如",
    "T13n0397_003:0017c03": "虛空，無有限量猶如法界。悉見眾生生時滅",
    "T13n0397_003:0017c04": "時，見諸世界成時壞時，亦知眾生發菩提心",
    "T13n0397_003:0017c05": "生時滅時，見一切佛始成正覺、轉正法輪、入",
    "T13n0397_003:0017c06": "涅槃時。見諸聲聞證得解脫，得解脫已取涅",
    "T13n0397_003:0017c07": "槃時。見諸緣覺以神通力，報諸眾生信施恩",
    "T13n0397_003:0017c08": "時。如是等事，一切五通聲聞緣覺及諸菩薩",
    "T13n0397_003:0017c09": "所不能見。如來天眼成就如是無量功德，以",
    "T13n0397_003:0017c10": "天眼故觀諸眾生，誰應為佛之所化度，誰復",
    "T13n0397_003:0017c11": "應為聲聞緣覺之所化度。若應從佛而得度",
    "T13n0397_003:0017c12": "者，如來即為示現其身，其餘眾生悉無見者，",
    "T13n0397_003:0017c13": "是名如來第九之業。」爾時，世尊即說頌曰：",
    "T13n0397_003:0017c14": "「無量劫中修善業，　　獲得如是淨天眼，",
    "T13n0397_003:0017c15": "能見十方諸眾生，　　具足成就善惡色。",
    "T13n0397_003:0017c16": "見上中下諸眾生，　　亦見受於善惡有，",
    "T13n0397_003:0017c17": "能知身口意善業，　　業因所得諸果報。",
    "T13n0397_003:0017c18": "亦知聲聞辟支佛，　　菩薩之人善法境，",
    "T13n0397_003:0017c19": "見十方佛破魔兵，　　轉正法輪入涅槃。",
    "T13n0397_003:0017c20": "見諸聲聞得解脫，　　教化眾生取滅度，",
    "T13n0397_003:0017c21": "見辟支佛示神通，　　以報施主之恩德。",
    "T13n0397_003:0017c22": "如來所說真實法，　　聞已能度生死海，",
    "T13n0397_003:0017c23": "聲聞緣覺及菩薩，　　不能知佛所見處。",
    "T13n0397_003:0017c24": "如來覩見細微塵，　　亦見無量無邊界，",
    "T13n0397_003:0017c25": "如來教化佛所度，　　是故宣說第九業。",
    "T13n0397_003:0017c26": "「復次，善男子！如來、世尊知諸漏盡畢竟解脫，",
    "T13n0397_003:0017c27": "我生已盡梵行已立，所作已辦更無後有。佛",
    "T13n0397_003:0017c28": "漏盡智清淨微妙，言清淨者無諸習氣，聲聞",
    "T13n0397_003:0017c29": "之智有邊有量。何以故？有習氣故。辟支佛",
    "T13n0397_003:0018a01": "智亦有邊量。何以故？無大悲故。佛漏盡智無",
    "T13n0397_003:0018a02": "量無邊。何以故？知一切行故，具足成就一切",
    "T13n0397_003:0018a03": "智故，永斷一切諸習氣故，攝取大慈大悲，",
    "T13n0397_003:0018a04": "莊嚴四無所畏，於一切法無取相習，一切世",
    "T13n0397_003:0018a05": "間所不能勝，行住坐臥無諸過失。猶如虛空",
    "T13n0397_003:0018a06": "清淨明了不雜煙雲，佛漏盡智亦復如是，不",
    "T13n0397_003:0018a07": "雜一切諸煩惱習。如來成就清淨具足是漏",
    "T13n0397_003:0018a08": "盡智，能為眾生敷揚宣說，令彼聞者斷諸煩",
    "T13n0397_003:0018a09": "惱，菩薩聞已發大莊嚴為斷煩惱，是名如來",
    "T13n0397_003:0018a10": "第十之業。」爾時，世尊即說頌曰：",
    "T13n0397_003:0018a11": "「佛漏盡智無有邊，　　清淨不雜煩惱習，",
    "T13n0397_003:0018a12": "聲聞緣覺習結氣，　　是故漏盡智不淨。",
    "T13n0397_003:0018a13": "如來具足大慈悲，　　是故其智無邊際，",
    "T13n0397_003:0018a14": "具足成就一切行，　　故知眾生漏行處。",
    "T13n0397_003:0018a15": "所可演說無常我，　　令眾生知空無樂，",
    "T13n0397_003:0018a16": "修善思惟得淨眼，　　知無眾生無士夫。",
    "T13n0397_003:0018a17": "大悲憐愍諸眾生，　　具足十力四無畏，",
    "T13n0397_003:0018a18": "為斷煩惱智無礙，　　是故宣說第十業。",
    "T13n0397_003:0018a19": "「復次，善男子！如來具足四無所畏，成如來業；",
    "T13n0397_003:0018a20": "如來業者，悉已覺知一切諸法。若天、若人、若",
    "T13n0397_003:0018a21": "魔、若梵、若沙門、若婆羅門，如實而言如來不",
    "T13n0397_003:0018a22": "覺不知法者，無有是處。何以故？如來、世尊名",
    "T13n0397_003:0018a23": "為正覺，覺平等法。若凡夫法、若聖人法、若聲",
    "T13n0397_003:0018a24": "聞法、若緣覺法、若菩薩法、若佛法、若學法、若",
    "T13n0397_003:0018a25": "無學法、若世法、若出世法、若善法、若不善法、",
    "T13n0397_003:0018a26": "若有漏法、若無漏法、若有為法、若無為法，如",
    "T13n0397_003:0018a27": "是等法平等覺知，故名正覺。言平等者，見空",
    "T13n0397_003:0018a28": "平等，法真實故；無相平等，壞諸相故；無願平",
    "T13n0397_003:0018a29": "等，不著三界故；不生平等，無生性故；無行平",
    "T13n0397_003:0018b01": "等，無行性故；無出平等，無出性故；無至處平",
    "T13n0397_003:0018b02": "等，無至處性故；真實平等，無三世性故；智解",
    "T13n0397_003:0018b03": "脫平等，無無明性故；涅槃平等，無生死性故；",
    "T13n0397_003:0018b04": "見如是法皆悉平等，是故如來名為正覺。如",
    "T13n0397_003:0018b05": "是觀已，以大慈悲為諸眾生稱揚宣說，若非",
    "T13n0397_003:0018b06": "世尊作世尊想，若非正覺作正覺想，若非漏",
    "T13n0397_003:0018b07": "盡作漏盡想。如來具足四無所畏，能壞如是",
    "T13n0397_003:0018b08": "諸惡想等，是名如來第十一業。」爾時，世尊即",
    "T13n0397_003:0018b09": "說頌曰：",
    "T13n0397_003:0018b10": "「佛知一切法平等，　　是故得名一切智，",
    "T13n0397_003:0018b11": "凡聖菩薩及佛業，　　世與出世善惡業。",
    "T13n0397_003:0018b12": "空無相願無生滅，　　一切悉見其真實，",
    "T13n0397_003:0018b13": "如來悉見平等故，　　為眾演說十一業。",
    "T13n0397_003:0018b14": "「復次，善男子！如來真實永盡諸漏，是故唱言",
    "T13n0397_003:0018b15": "我盡諸漏，我都不見人、天、魔、梵、沙門、婆羅門，",
    "T13n0397_003:0018b16": "真實而言佛漏未盡。云何名為如來漏盡？佛",
    "T13n0397_003:0018b17": "於欲漏心得解脫，有漏、無明漏，一切習氣、一",
    "T13n0397_003:0018b18": "切見漏，心得解脫，是故如來名為漏盡。第",
    "T13n0397_003:0018b19": "一義中聖人真知，無覺無斷無證無修，為流",
    "T13n0397_003:0018b20": "布故說言盡漏。何以故？盡者即是無生無滅，",
    "T13n0397_003:0018b21": "無盡者不可宣說，不可說故名之無為，夫無",
    "T13n0397_003:0018b22": "為者無出滅住。佛若出世不出於世法性常",
    "T13n0397_003:0018b23": "住，如來不覺我及我斷，如來住於大慈大悲，",
    "T13n0397_003:0018b24": "為眾生故宣說我斷，是名如來第十二業。」爾",
    "T13n0397_003:0018b25": "時，世尊即說頌曰：",
    "T13n0397_003:0018b26": "「如來永斷諸漏結，　　及以無邊諸習氣，",
    "T13n0397_003:0018b27": "是故世法不能污，　　如花處水泥不著。",
    "T13n0397_003:0018b28": "大悲人中師子王，　　為眾生故說流布，",
    "T13n0397_003:0018b29": "真實而知無出滅，　　無我我所亦復然。",
    "T13n0397_003:0018c01": "一切諸法無增減，　　隨其性相真實說，",
    "T13n0397_003:0018c02": "如來得大自在力，　　為眾故說十二業。",
    "T13n0397_003:0018c03": "「復次，善男子！如來真實說遮道法，我都不見",
    "T13n0397_003:0018c04": "人、天、魔、梵、沙門、婆羅門，說言是法不能遮。云",
    "T13n0397_003:0018c05": "何名遮？云何不遮？有一法能遮道，所謂放",
    "T13n0397_003:0018c06": "逸。復有二法：所謂無慚、無愧。復有三法：謂",
    "T13n0397_003:0018c07": "身、口、意惡。復有四法：所謂欲、瞋、怖、癡。復有五",
    "T13n0397_003:0018c08": "法：所謂殺生、偷盜、婬泆、妄語、飲酒。復有六法：",
    "T13n0397_003:0018c09": "所謂不敬佛、法、僧、戒、三昧、不放逸。復有七法：",
    "T13n0397_003:0018c10": "一者、慢；二者、大慢；三者、慢慢；四者、邪慢；五者、",
    "T13n0397_003:0018c11": "邪語；六者、邪命；七者、邪念。復有八法：一者、邪",
    "T13n0397_003:0018c12": "見；二者、邪思惟；三者、邪語；四者、邪業；五者、",
    "T13n0397_003:0018c13": "邪命；六者、邪方便；七者、邪念；八者、邪定。復",
    "T13n0397_003:0018c14": "有九法，所謂有人欲作諸惡，現作、作已，加於",
    "T13n0397_003:0018c15": "己親，有人以善加於己怨，有人以惡加於己",
    "T13n0397_003:0018c16": "身，亦復如是，是名為九。復有十法，所謂十",
    "T13n0397_003:0018c17": "惡：一者、殺生；二者、偷盜；三者、婬泆；四者、妄",
    "T13n0397_003:0018c18": "語；五者、兩舌；六者、惡口；七者、無義語；八者、貪",
    "T13n0397_003:0018c19": "嫉；九者、瞋害；十者、邪見。「若有比丘起惡思惟，",
    "T13n0397_003:0018c20": "以是因緣，不知有為多諸過咎，以不知故生",
    "T13n0397_003:0018c21": "顛倒心，顛倒因緣增長五蓋。五蓋增故令諸",
    "T13n0397_003:0018c22": "煩惱遮障善法，煩惱因緣身口意業造作諸",
    "T13n0397_003:0018c23": "惡，如來如實知如是法能遮於道，既自知已",
    "T13n0397_003:0018c24": "為眾演說，為壞如是遮障道法，是名如來第",
    "T13n0397_003:0018c25": "十三業。」爾時，世尊即說頌曰：",
    "T13n0397_003:0018c26": "「若有修集於放逸，　　真實不能得解脫，",
    "T13n0397_003:0018c27": "身口意等諸惡業，　　無慚無愧諸煩惱。",
    "T13n0397_003:0018c28": "親近惡法能遮道，　　善覺對治不對治，",
    "T13n0397_003:0018c29": "為壞煩惱故演說，　　大慈大悲十三業。",
    "T13n0397_003:0019a01": "「復次，善男子！如來實說聖道畢竟。若有眾生",
    "T13n0397_003:0019a02": "親近正念必得解脫，我都不見人、天、魔、梵、沙",
    "T13n0397_003:0019a03": "門、婆羅門，真實記言修道者不得畢竟無上",
    "T13n0397_003:0019a04": "解脫。云何名為真實聖道？有一種，所謂一乘。",
    "T13n0397_003:0019a05": "復有二種。謂舍摩他、毘婆舍那。復有三種，謂",
    "T13n0397_003:0019a06": "空三昧、無相、無願。復有四種，謂四念處。復",
    "T13n0397_003:0019a07": "有五種，謂信等五根。復有六種，謂六念處。",
    "T13n0397_003:0019a08": "復有七種，謂七覺分。復有八種，謂八正道。",
    "T13n0397_003:0019a09": "復有九種，所謂初禪乃至滅定。復有十種，所",
    "T13n0397_003:0019a10": "謂十善。是名畢竟真實聖道。又畢竟道者，無",
    "T13n0397_003:0019a11": "有能作增減取捨、無執無放，非正非邪、非一",
    "T13n0397_003:0019a12": "非二，是名真實畢竟之道。如來、世尊憐愍一",
    "T13n0397_003:0019a13": "切，為諸眾生說如是道，是名如來第十四業。」",
    "T13n0397_003:0019a14": "爾時，世尊即說頌曰：",
    "T13n0397_003:0019a15": "「如來了知寂靜法，　　有親近者得解脫，",
    "T13n0397_003:0019a16": "如來無師無教者，　　自然而得甘露味。",
    "T13n0397_003:0019a17": "有修三十七助法，　　煩惱結滅得解脫，",
    "T13n0397_003:0019a18": "思惟善知真實法，　　不著法性真解脫。",
    "T13n0397_003:0019a19": "如來見法如虛空，　　猶如幻化熱時焰，",
    "T13n0397_003:0019a20": "具足十力無邊身，　　為眾故說十四業。",
    "T13n0397_003:0019a21": "「復次，善男子！如來身業無有過失，若愚、若智",
    "T13n0397_003:0019a22": "無能宣說佛有過失。何以故？如來若行、若坐、",
    "T13n0397_003:0019a23": "若住，著衣持鉢若受飲食，若見、若聞、若有所",
    "T13n0397_003:0019a24": "說，入出城邑村落舍宅，足不蹈地常行千葉",
    "T13n0397_003:0019a25": "蓮花之上。若有眾生遇觸佛影，七日安樂無",
    "T13n0397_003:0019a26": "飲食想，捨是身已生於善有。如來衣服離身",
    "T13n0397_003:0019a27": "四寸，暴猛風力所不能動。如來雖有如是等",
    "T13n0397_003:0019a28": "事，而其內心未甞不定，是故如來身無過",
    "T13n0397_003:0019a29": "失。善男子！如來口業亦無過失。何以故？時語、",
    "T13n0397_003:0019b01": "真語、實語、正語、期語、義語、不多語、如持而",
    "T13n0397_003:0019b02": "語、淨語、解一切語、微妙語、無異語、一音語，",
    "T13n0397_003:0019b03": "是故如來無口過失。如來意業亦無過失。何",
    "T13n0397_003:0019b04": "以故？如來常作一切佛事，而其內心初無憍",
    "T13n0397_003:0019b05": "慢，不役智慮而知法盡，是名如來無罣礙",
    "T13n0397_003:0019b06": "智，是故如來意無過失。為壞眾生如是過失，",
    "T13n0397_003:0019b07": "故宣說法，是名如來第十五業。」爾時，世尊即",
    "T13n0397_003:0019b08": "說頌曰：",
    "T13n0397_003:0019b09": "「如來身口意寂靜，　　是故無能說有過，",
    "T13n0397_003:0019b10": "實不可說為流布，　　是業非業說為業。",
    "T13n0397_003:0019b11": "「復次，善男子！如來不與天、人、魔、梵、沙門、婆羅",
    "T13n0397_003:0019b12": "門而生諍訟。何以故？離愛恚故。一切世間供",
    "T13n0397_003:0019b13": "養恭敬，心不生高亦不歡喜，一切世間毀呰",
    "T13n0397_003:0019b14": "輕慢不生愁惱。凡所造善事無不成，終不造",
    "T13n0397_003:0019b15": "作不善之業，如來實無世間諍事，亦常修集",
    "T13n0397_003:0019b16": "無諍三昧，如來無我無有我所，為壞眾生是",
    "T13n0397_003:0019b17": "非諍訟，說如是業，是名如來第十六業。」爾時，",
    "T13n0397_003:0019b18": "世尊即說頌曰：",
    "T13n0397_003:0019b19": "「如來修集無諍定，　　是故其心無瞋喜，",
    "T13n0397_003:0019b20": "如來為斷眾煩惱，　　是故宣說十六業。",
    "T13n0397_003:0019b21": "「復次，善男子！如來之心無有忘誤，於八解脫",
    "T13n0397_003:0019b22": "不失念心，常觀一切眾生意行，觀已復能隨",
    "T13n0397_003:0019b23": "宜說法，於四無礙亦無念失。於三世中憶念",
    "T13n0397_003:0019b24": "不忘，既自不失憶念之心，復為眾生說是念",
    "T13n0397_003:0019b25": "法，是名如來第十七業。」爾時，世尊即說頌",
    "T13n0397_003:0019b26": "曰：",
    "T13n0397_003:0019b27": "「如來修集八解脫，　　故於諸法不失念，",
    "T13n0397_003:0019b28": "知眾生心隨意說，　　為令得念說是業。",
    "T13n0397_003:0019b29": "「復次，善男子！如來真實無不定心。若行、若住、",
    "T13n0397_003:0019c01": "若坐、若臥、若語、若默，常知諸法深妙之義。一",
    "T13n0397_003:0019c02": "切世間若有入定、若不入定，悉無能知如來",
    "T13n0397_003:0019c03": "心也，唯除諸佛借其道力。欲令一切無量眾",
    "T13n0397_003:0019c04": "生常在定故，說如是業，是名如來第十八業。」",
    "T13n0397_003:0019c05": "爾時，世尊即說頌曰：",
    "T13n0397_003:0019c06": "「如來、正覺常在定，　　所作諸事無散亂，",
    "T13n0397_003:0019c07": "常入三昧無知者，　　是故宣說十八業。",
    "T13n0397_003:0019c08": "「復次，善男子！如來真實無種種想，所謂無分",
    "T13n0397_003:0019c09": "別福田非福田想，亦無分別諸眾生想，及以",
    "T13n0397_003:0019c10": "法想、正覺之想及法界想。分別持戒，及毀戒",
    "T13n0397_003:0019c11": "想，亦無分別怨想親想、受不受想，分別正見",
    "T13n0397_003:0019c12": "邪見之想，是故如來無種種想。為壞眾生如",
    "T13n0397_003:0019c13": "是諸想，宣說是業，是名如來第十九業。」爾時，",
    "T13n0397_003:0019c14": "世尊即說頌曰：",
    "T13n0397_003:0019c15": "「如來永斷一切想，　　是故了知諸法界，",
    "T13n0397_003:0019c16": "為破眾生若干想，　　宣說如來十九業。",
    "T13n0397_003:0019c17": "「復次，善男子！如來從智捨心無不知捨。何以",
    "T13n0397_003:0019c18": "故？修身故、修戒故、修心故、修慧故、斷癡故，",
    "T13n0397_003:0019c19": "如來捨心出於世間，即是聖捨、是畢竟捨、轉",
    "T13n0397_003:0019c20": "梵輪捨、共大悲捨、為利眾生捨、知對治捨。",
    "T13n0397_003:0019c21": "如是等捨，無增無減、不高不下，不雜煩惱、不",
    "T13n0397_003:0019c22": "一不二，不觀時節、無礙無對，不住不動、不隱",
    "T13n0397_003:0019c23": "不顯，真實不虛。如來成就如是大捨，而能為",
    "T13n0397_003:0019c24": "諸眾生說法，是名如來第二十業。」爾時，世尊",
    "T13n0397_003:0019c25": "即說頌曰：",
    "T13n0397_003:0019c26": "「如來修身戒心慧，　　從於智慧修捨心，",
    "T13n0397_003:0019c27": "於諸眾生無愛恚，　　不動不住真實捨。",
    "T13n0397_003:0019c28": "大慈大悲無上尊，　　具足如是之大捨，",
    "T13n0397_003:0019c29": "無礙智慧調眾生，　　演說清淨二十業。",
    "T13n0397_003:0020a01": "「復次，善男子！如來欲業無增無減。何等名",
    "T13n0397_003:0020a02": "欲？欲於善法，所謂大慈大悲說法度人安住",
    "T13n0397_003:0020a03": "寂靜，勸諸菩薩學菩提道，令三乘種相繼不",
    "T13n0397_003:0020a04": "絕。如是諸欲，不隨欲出隨智而生。欲令一",
    "T13n0397_003:0020a05": "切眾生具足阿耨多羅三藐三菩提故，演說正",
    "T13n0397_003:0020a06": "法，是名如來二十一業。」爾時，世尊即說頌",
    "T13n0397_003:0020a07": "曰：",
    "T13n0397_003:0020a08": "「如來欲者無增減，　　大慈大悲故說法，",
    "T13n0397_003:0020a09": "不斷三乘無邊身，　　為眾演說如是業。",
    "T13n0397_003:0020a10": "「復次，善男子！如來精進無有休息。云何不息？",
    "T13n0397_003:0020a11": "所謂調伏眾生說法化度，假使有一人能無",
    "T13n0397_003:0020a12": "量劫佛邊聽法，如來當為說不休息。若有一",
    "T13n0397_003:0020a13": "佛於無量劫演說法者，如來亦聽心無懈廢。",
    "T13n0397_003:0020a14": "若過無量恒沙世界，有一眾生應受化者，如",
    "T13n0397_003:0020a15": "來要當隨逐不捨、不食、不息、不生疲倦悔",
    "T13n0397_003:0020a16": "退之心，常勸眾生令勤精進，是名如來二十",
    "T13n0397_003:0020a17": "二業。」爾時，世尊即說頌曰：",
    "T13n0397_003:0020a18": "「具精進人師子王，　　於大眾中讚精進，",
    "T13n0397_003:0020a19": "精進說法無休息，　　是故進業二十二。",
    "T13n0397_003:0020a20": "「復次，善男子！如來念心無有增減。何以故？如",
    "T13n0397_003:0020a21": "來初得阿耨多羅三藐三菩提時，遍觀一切",
    "T13n0397_003:0020a22": "去來現在眾生之心，後說法時不失先念，念",
    "T13n0397_003:0020a23": "本三聚及三種根，凡所演說無不作念，是名",
    "T13n0397_003:0020a24": "如來二十三業。」爾時，世尊即說頌曰：",
    "T13n0397_003:0020a25": "「如來初得菩提時，　　遍觀眾生如實心，",
    "T13n0397_003:0020a26": "凡所說法不失念，　　二十三業佛所說。",
    "T13n0397_003:0020a27": "「復次，善男子！如來三昧於一切法平等無減，",
    "T13n0397_003:0020a28": "是故諸佛一切平等，於一億種貪欲恚癡，及",
    "T13n0397_003:0020a29": "一億種無貪恚癡，其心平等無有差別，有為",
    "T13n0397_003:0020b01": "無為、生死涅槃亦復如是。具如是等平等三",
    "T13n0397_003:0020b02": "昧，不雜眼耳鼻舌身意，四大三界非此非",
    "T13n0397_003:0020b03": "彼，亦非一切非增非減。為令眾生得是三昧，",
    "T13n0397_003:0020b04": "宣說正法，是名如來二十四業。」爾時，世尊即",
    "T13n0397_003:0020b05": "說頌曰：",
    "T13n0397_003:0020b06": "「如來等觀一切法，　　是故常定心無亂，",
    "T13n0397_003:0020b07": "不為三界之所攝，　　諸根四大亦如是。",
    "T13n0397_003:0020b08": "一切諸法無差別，　　平等觀察善不善，",
    "T13n0397_003:0020b09": "如來所說如是業，　　為諸眾生得是定。",
    "T13n0397_003:0020b10": "「復次，善男子！如來智慧常無減少。以是智力",
    "T13n0397_003:0020b11": "知一切法，能隨眾生意趣說法。得無礙智，知",
    "T13n0397_003:0020b12": "一切義、知一切字、知一切句，於無量劫演",
    "T13n0397_003:0020b13": "一句法，出無量義斷一切疑，說三乘法并及",
    "T13n0397_003:0020b14": "八萬四千法門，亦說八萬四千法聚，是名無",
    "T13n0397_003:0020b15": "量無邊智慧。為令眾生得是智故，宣說正法，",
    "T13n0397_003:0020b16": "是名如來二十五業。」爾時，世尊即說頌曰：",
    "T13n0397_003:0020b17": "「佛智無礙無有邊，　　能說無礙無邊法，",
    "T13n0397_003:0020b18": "演一字作無量句，　　演一句作無量義。",
    "T13n0397_003:0020b19": "說八萬四千法門，　　亦及爾所諸法聚，",
    "T13n0397_003:0020b20": "為令眾得無礙智，　　是故宣說如是業。",
    "T13n0397_003:0020b21": "「復次，善男子！如來解脫無有減少。聲聞之人",
    "T13n0397_003:0020b22": "從他聞故而得解脫；緣覺之人從因緣故而",
    "T13n0397_003:0020b23": "得解脫；如來無師自然覺悟，永斷煩惱及以",
    "T13n0397_003:0020b24": "習氣，過去不斷，未來不著，現在不住，亦不",
    "T13n0397_003:0020b25": "貪著眼色二法，乃至意法亦復如是。知心性",
    "T13n0397_003:0020b26": "淨，是故唱言如來一念得阿耨多羅三藐三",
    "T13n0397_003:0020b27": "菩提。為令眾生一念得成阿耨多羅三藐三",
    "T13n0397_003:0020b28": "菩提故，演說正法，是名如來二十六業。」爾時，",
    "T13n0397_003:0020b29": "世尊即說頌曰：",
    "T13n0397_003:0020c01": "「為諸聲聞聞解脫，　　亦為緣覺因緣悟，",
    "T13n0397_003:0020c02": "如來解脫不著有，　　不著三世心性淨。",
    "T13n0397_003:0020c03": "凡所演說為解脫，　　勸諸眾生無上道，",
    "T13n0397_003:0020c04": "二十六業非業故，　　大慈大悲處眾說。",
    "T13n0397_003:0020c05": "「復次，善男子！如來身業隨智慧行，智所圍遶。",
    "T13n0397_003:0020c06": "以是業故，眾生聞見說法默然、行住坐臥飲",
    "T13n0397_003:0020c07": "食、出入城邑聚落，三十二相、八十種好悉得",
    "T13n0397_003:0020c08": "調伏。是故如來一切身業隨智慧行，是名如",
    "T13n0397_003:0020c09": "來二十七業。」爾時，世尊即說頌曰：",
    "T13n0397_003:0020c10": "「如來身業為眾生，　　故示種種妙相好，",
    "T13n0397_003:0020c11": "凡所舉動調眾生，　　大悲為眾說是業。」",
    "T13n0397_003:0020c12": "「復次，善男子！如來口業隨智慧行。何以故？說",
    "T13n0397_003:0020c13": "法淨故，無脫失故，真正語、易解語、易知語、非",
    "T13n0397_003:0020c14": "高語、非下語、非曲語、非麁語、非惡語、非闇語、",
    "T13n0397_003:0020c15": "柔軟語、非輕語、非疾語、非畏語、非不解義語、",
    "T13n0397_003:0020c16": "非惡聲語、非緩語、甘露語、可愛語、次第語、莊",
    "T13n0397_003:0020c17": "嚴語、恭敬語、樂聞語、不貪語、不垢語、清淨語、",
    "T13n0397_003:0020c18": "畢竟語、不誑語、不癡語、無礙語、廣語、真實語、",
    "T13n0397_003:0020c19": "不作語、不盡語、安樂語、身寂靜語、心寂靜語、",
    "T13n0397_003:0020c20": "貪寂靜語、瞋寂靜語、癡寂靜語、壞魔語、破邪",
    "T13n0397_003:0020c21": "論語，梵聲、迦陵頻伽聲、釋聲、大海潮聲、拘崙",
    "T13n0397_003:0020c22": "闍聲、秋月孔雀聲、拘枳羅聲、命命鳥聲、鵝王",
    "T13n0397_003:0020c23": "聲、鹿王聲、琴聲、鼓聲、貝聲、伎樂聲、人樂聞聲、",
    "T13n0397_003:0020c24": "耳根樂聲，增善法語、句義無盡語、合字句",
    "T13n0397_003:0020c25": "義語、時語略語、知足語、調諸根語、施莊嚴",
    "T13n0397_003:0020c26": "語、清淨戒語、共忍行語、精進神通語、遠離欲",
    "T13n0397_003:0020c27": "界語、具足智慧語、慈語悲語、喜語捨語、說三",
    "T13n0397_003:0020c28": "乘語、不斷三寶語、解三聚語、解三世語、解三",
    "T13n0397_003:0020c29": "解脫語、分別四諦語、修集語讚歎語、佛語、",
    "T13n0397_003:0021a01": "聖語、無邊語、無行語。善男子！如來成就如是",
    "T13n0397_003:0021a02": "等語，是故如來所有口業隨智慧行，是名如",
    "T13n0397_003:0021a03": "來二十八業。」爾時，世尊即說頌曰：",
    "T13n0397_003:0021a04": "「如來所說如淨珠，　　成就無量諸功德，",
    "T13n0397_003:0021a05": "其聲遍滿十方界，　　一音能令種種解。",
    "T13n0397_003:0021a06": "凡所演說不作念，　　更不觀眾心境界，",
    "T13n0397_003:0021a07": "如來音聲如響相，　　無說無聞亦如是。",
    "T13n0397_003:0021a08": "大慈大悲清淨語，　　為眾生解種種法，",
    "T13n0397_003:0021a09": "是故宣說如來業，　　二十八業如先佛。",
    "T13n0397_003:0021a10": "「復次，善男子！如來意業隨智慧行。何以故？如",
    "T13n0397_003:0021a11": "來了知一切眾生心意識等，亦不隨意隨緣",
    "T13n0397_003:0021a12": "隨貪隨恚隨癡，遠離誑惑及我我所無明闇",
    "T13n0397_003:0021a13": "翳，平等清淨無有邊際猶如虛空，是故如來",
    "T13n0397_003:0021a14": "所修意業隨智慧行，是名如來二十九業。」爾",
    "T13n0397_003:0021a15": "時，世尊即說頌曰：",
    "T13n0397_003:0021a16": "「如來之心不可量，　　如以毫毛舉須彌，",
    "T13n0397_003:0021a17": "常觀眾生心所緣，　　遠離諸魔煩惱界。",
    "T13n0397_003:0021a18": "人中象王說善業，　　為壞眾生種種惡，",
    "T13n0397_003:0021a19": "為淨眾生身口意，　　二十九業今已說。",
    "T13n0397_003:0021a20": "「復次，善男子！如來智慧知過去世，其智無礙",
    "T13n0397_003:0021a21": "亦無障者。云何為智？知過去佛無量無數，及",
    "T13n0397_003:0021a22": "其世界所有草木眾生之數，其心所緣種種",
    "T13n0397_003:0021a23": "音聲，亦知其佛說幾所法，有幾眾生得聲聞",
    "T13n0397_003:0021a24": "乘、辟支佛乘及菩薩乘，亦知彼佛所有世界",
    "T13n0397_003:0021a25": "壽命脩短，眾數多少、名字種種、喘息飲食，眾",
    "T13n0397_003:0021a26": "生根界、意界、法界、心界、行界，其心次第生滅",
    "T13n0397_003:0021a27": "出沒，如實了知。知其數量非比智知，是名如",
    "T13n0397_003:0021a28": "來第三十業。」爾時，世尊即說頌曰：",
    "T13n0397_003:0021a29": "「佛智無礙無障者，　　故能悉知無量土，",
    "T13n0397_003:0021b01": "了知一切諸佛事，　　眾生諸根及法界。",
    "T13n0397_003:0021b02": "人師子王知過去，　　如觀掌中阿摩勒，",
    "T13n0397_003:0021b03": "無邊身說三十業，　　為令眾生知過世。",
    "T13n0397_003:0021b04": "「復次，善男子！如來智慧知未來世，其智無礙",
    "T13n0397_003:0021b05": "亦無障者。云何為智？知未來世若出、若滅，一",
    "T13n0397_003:0021b06": "切世界幾劫水災、幾劫火災、幾劫風災，成壞",
    "T13n0397_003:0021b07": "之數。幾佛世界、幾佛出世，世界之中有幾微",
    "T13n0397_003:0021b08": "塵。有幾聲聞、緣覺、菩薩，亦知彼佛幾食、幾息、",
    "T13n0397_003:0021b09": "幾行、幾住、幾坐、幾臥、幾人獲得聲聞解脫，幾",
    "T13n0397_003:0021b10": "人獲得緣覺解脫，幾人獲得正覺解脫，幾人",
    "T13n0397_003:0021b11": "修集慈悲喜捨，亦復了知幾所眾生次第心",
    "T13n0397_003:0021b12": "生次第心滅。了了能知如是等事，亦非比智，",
    "T13n0397_003:0021b13": "是名如來三十一業。」爾時，世尊即說頌曰：",
    "T13n0397_003:0021b14": "「如來了知未來世，　　一切諸法之出沒，",
    "T13n0397_003:0021b15": "知佛世界及以佛，　　眾心次第生滅等，",
    "T13n0397_003:0021b16": "既得知已無憍慢，　　名三十一如來業。",
    "T13n0397_003:0021b17": "「復次，善男子！如來智慧知現在世，其智無礙",
    "T13n0397_003:0021b18": "亦無障者。云何為智？如來悉知十方現在世",
    "T13n0397_003:0021b19": "界，諸佛、聲聞、緣覺、菩薩眾數，日月星宿、草木",
    "T13n0397_003:0021b20": "微塵，地水火風四大海渧，眾生毛髮種種形",
    "T13n0397_003:0021b21": "色，心意次第生滅出沒，亦知地獄、畜生、餓鬼",
    "T13n0397_003:0021b22": "現業果報，幾時住世、幾時解脫；亦知人天業",
    "T13n0397_003:0021b23": "果因緣，幾時住世、幾時解脫；知煩惱界及諸",
    "T13n0397_003:0021b24": "根界、意界、法界。如來雖復種種知已，不生高",
    "T13n0397_003:0021b25": "心，口亦不出二種之言，是名如來三十二業。」",
    "T13n0397_003:0021b26": "爾時，世尊即說頌曰：",
    "T13n0397_003:0021b27": "「無上如來叵思議，　　無有知佛所緣境，",
    "T13n0397_003:0021b28": "如來所知如虛空，　　無量無稱無邊界。",
    "T13n0397_003:0021b29": "所說微妙第一義，　　為令眾生得是業，",
    "T13n0397_003:0021c01": "總持自在能問佛，　　無上世尊隨意答。",
    "T13n0397_003:0021c02": "「善男子！如來、世尊具足如是三十二業，則能",
    "T13n0397_003:0021c03": "調伏無量眾生。善男子！如來世尊雖為眾生",
    "T13n0397_003:0021c04": "說是諸業，而如來業真實無量不可稱計。「善",
    "T13n0397_003:0021c05": "男子！如來業者，一切世間所有眾生，不能思",
    "T13n0397_003:0021c06": "惟、不能了知、不能宣說。如是業者，悉能等知",
    "T13n0397_003:0021c07": "一切國土猶如虛空。何以故？十方諸佛悉平",
    "T13n0397_003:0021c08": "等故。善男子！諸佛所說，觀察眾生及佛世界，",
    "T13n0397_003:0021c09": "解脫涅槃等無差別，佛觀法界皆一味已，轉",
    "T13n0397_003:0021c10": "不可轉正法之輪。「善男子！譬如善識真寶之",
    "T13n0397_003:0021c11": "匠，於寶山中獲得一珠，得以水漬從漬出",
    "T13n0397_003:0021c12": "已，置酢漿中從酢漿出已，置之豆汁意猶",
    "T13n0397_003:0021c13": "不已復置苦酒，苦酒出已置眾藥中，從藥出",
    "T13n0397_003:0021c14": "已以氀毼磨，是名真正青琉璃珠。善男子！",
    "T13n0397_003:0021c15": "如來亦爾，知眾生界不明淨故，說無常苦及",
    "T13n0397_003:0021c16": "以不淨，為壞貪樂生死之心。如來精進無",
    "T13n0397_003:0021c17": "有休息，復為演說空無相願，為令了知佛之",
    "T13n0397_003:0021c18": "正法。如來精進猶不休息，復為說法令其不",
    "T13n0397_003:0021c19": "退菩提之心，知三世法成菩提道，名大珍寶",
    "T13n0397_003:0021c20": "良祐福田。是故當知，如來諸業不可思惟，",
    "T13n0397_003:0021c21": "不可稱量，不可宣說。如來具足三十二業，雖",
    "T13n0397_003:0021c22": "知己身猶如虛空，而於世界示現其身，亦復",
    "T13n0397_003:0021c23": "宣說不可說法，永斷一切心之因緣，悉知一",
    "T13n0397_003:0021c24": "切眾生心界，亦知一切菩薩境界。「善男子！如",
    "T13n0397_003:0021c25": "來世尊真實業者，終不斷絕菩薩授記，是名",
    "T13n0397_003:0021c26": "如來真實之業。」爾時，世尊說是業時，十方世",
    "T13n0397_003:0021c27": "界六種震動，大光普照，雨於無量無邊香花。",
    "T13n0397_003:0021c28": "諸在此坊天人大眾、阿修羅、迦樓羅、緊那羅、",
    "T13n0397_003:0021c29": "摩睺羅伽、人及非人，聞如來業心大歡喜，復",
    "T13n0397_003:0022a01": "以種種香花、伎樂、寶幢、幡蓋供養之具而供",
    "T13n0397_003:0022a02": "養佛。其中或以周羅寶頂、寶髮、手玔、雜寶、",
    "T13n0397_003:0022a03": "瓔珞、日珠、月珠、指環、珠帶、寶珮、髮飾，或以",
    "T13n0397_003:0022a04": "耳環以奉如來。謂青琉璃，及蓮花珠、金翅",
    "T13n0397_003:0022a05": "鳥珠、閻浮寶珠、帝釋寶珠、火珠、光珠、無量光",
    "T13n0397_003:0022a06": "珠、無量色珠、柔軟淨珠、金剛寶珠及白真珠。",
    "T13n0397_003:0022a07": "復以雜香，所謂末香、金沙和雜栴檀之香、多",
    "T13n0397_003:0022a08": "伽羅香、沈水、彌佉多摩羅跋香。復散諸花，",
    "T13n0397_003:0022a09": "所謂曼陀羅花、摩訶曼陀羅花、曼殊沙花、摩訶",
    "T13n0397_003:0022a10": "曼殊沙花、拘毘陀羅花、波利質多羅花、樂花、",
    "T13n0397_003:0022a11": "娑羅花、大娑羅花、百葉花、千葉花、饒葉花、大",
    "T13n0397_003:0022a12": "光花、香葉花、樂香花、樂見花、無量色花、無定",
    "T13n0397_003:0022a13": "色花、水生花、優波羅花、波頭摩花、拘物頭",
    "T13n0397_003:0022a14": "花、分陀利花、陸生花、婆利師花、摩梨花、須",
    "T13n0397_003:0022a15": "曼那花、育坻花、檀內伽梨花、阿提目多伽花、",
    "T13n0397_003:0022a16": "瞻婆花、阿叔迦花。種種伎樂、種種幢幡蓋，",
    "T13n0397_003:0022a17": "十方界諸來菩薩，各昇虛空寶坊之上，放身",
    "T13n0397_003:0022a18": "投下供養於佛，投身散已其身不現，化七",
    "T13n0397_003:0022a19": "寶網遍覆其上，復現其身在珠網中。爾時，十",
    "T13n0397_003:0022a20": "方一切諸佛，各各遣一波利之樹，以用供養",
    "T13n0397_003:0022a21": "釋迦如來。以佛力故，一一諸樹各至寶坊莊",
    "T13n0397_003:0022a22": "嚴其處。爾時，會中無量眾生發阿耨多羅三",
    "T13n0397_003:0022a23": "藐三菩提心，無量眾生得無生法忍。",
    "T13n0397_003:0022a24": "大方等大集經卷第三"
}