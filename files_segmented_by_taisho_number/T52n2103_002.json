{
    "T52n2103_002:0101a08": "廣弘明集卷第二",
    "T52n2103_002:0101a10": "大唐西明寺沙門釋道宣撰",
    "T52n2103_002:0101a11": "歸正篇第一之二",
    "T52n2103_002:0101a12": "元魏書釋老志　齊著作魏收",
    "T52n2103_002:0101a13": "高齊書述佛志　隋著作王邵",
    "T52n2103_002:0101a14": "魏書釋老志齊著作魏收",
    "T52n2103_002:0101a15": "大人有作司牧生民。結繩以往書契所紀。羲",
    "T52n2103_002:0101a16": "軒已還至於三代。墳典之迹為秦所焚。漢採",
    "T52n2103_002:0101a17": "遺籍復若山丘。固使六家七略班馬區異。釋",
    "T52n2103_002:0101a18": "氏之學聞於前漢武帝。元狩中霍去病獲",
    "T52n2103_002:0101a19": "昆邪王及金人率長丈餘。帝以為大神。列",
    "T52n2103_002:0101a20": "於甘泉宮。燒香禮拜。此則佛道流通之漸也。",
    "T52n2103_002:0101a21": "及開西域。遣張騫使大夏。還云。身毒天竺",
    "T52n2103_002:0101a22": "國有浮圖之教。哀帝元壽中景憲受大月氏",
    "T52n2103_002:0101a23": "王口授浮圖經。",
    "T52n2103_002:0101a24": "後漢明帝夢金人。項有日光飛行殿庭。傅毅",
    "T52n2103_002:0101a25": "始以佛對帝。遣郎中蔡愔博士秦景等。使於",
    "T52n2103_002:0101a26": "天竺寫浮圖遺範。仍與沙門迦攝摩滕竺法",
    "T52n2103_002:0101a27": "蘭還雒陽。又得經四十二章及釋迦立像。帝",
    "T52n2103_002:0101a28": "令畫工圖之。置清涼臺及顯節陵上。緘經於",
    "T52n2103_002:0101a29": "蘭臺石室浮圖。或言佛陀。聲相轉也。譯云淨",
    "T52n2103_002:0101b01": "覺。言滅穢成明道為聖悟也。凡其經旨。大抵",
    "T52n2103_002:0101b02": "言生生之類皆因行業而起。有過去當今未",
    "T52n2103_002:0101b03": "來。歷三世識神常不滅也。凡為善惡必有報",
    "T52n2103_002:0101b04": "應。漸積勝業陶冶麁鄙。經無數劫藻練神明。",
    "T52n2103_002:0101b05": "乃致無生而得佛道也。其間階次心行等級",
    "T52n2103_002:0101b06": "非一。皆緣淺以至深。藉微而為著。率在於積",
    "T52n2103_002:0101b07": "仁順蠲嗜慾。習虛靜而成通照也。故其始修",
    "T52n2103_002:0101b08": "心則依佛法僧。謂之三歸。若君子之三異",
    "T52n2103_002:0101b09": "也。又有五戒。去殺盜婬妄言飲酒。大意與仁",
    "T52n2103_002:0101b10": "義禮信智同。云奉持之則生天人勝處。虧犯",
    "T52n2103_002:0101b11": "則墜鬼畜諸苦。又善惡生處凡有六道焉。",
    "T52n2103_002:0101b12": "諸服其道者。則剃落鬚髮釋累辭家。結師資",
    "T52n2103_002:0101b13": "遵律度相與和居。治心修淨行乞以自給。謂",
    "T52n2103_002:0101b14": "之沙門。或曰桑門。亦聲相近也。其根業各差。",
    "T52n2103_002:0101b15": "謂之三乘。聲聞緣覺及以大乘。取其可乘運",
    "T52n2103_002:0101b16": "以至道為名也。上根者修六度進萬行。拯",
    "T52n2103_002:0101b17": "度億流彌歷長遠。登覺境而號為佛也。本號",
    "T52n2103_002:0101b18": "釋迦文。此譯能仁。謂德充道備戡濟萬物也。",
    "T52n2103_002:0101b19": "降於天竺迦維羅衛國王之子。生於四月八",
    "T52n2103_002:0101b20": "日夜。從母右脇而出。姿相超異者三十二種。",
    "T52n2103_002:0101b21": "天降嘉瑞亦三十二而應之。以二月十五日",
    "T52n2103_002:0101b22": "而入涅槃。此云滅度。或言常樂我淨。明無遷",
    "T52n2103_002:0101b23": "謝及諸苦累也。又云。諸佛有二義。一者真實。",
    "T52n2103_002:0101b24": "謂至極之體妙絕拘累。不得以方處期。不可",
    "T52n2103_002:0101b25": "以形量限。有感斯應。體常湛然。二權應者。謂",
    "T52n2103_002:0101b26": "和光六道同塵萬類。生滅隨時脩短應物。形",
    "T52n2103_002:0101b27": "由感生體非實有。權形雖謝真體不遷。但時",
    "T52n2103_002:0101b28": "無妙感。故莫得常見耳。斯則明佛生非實生",
    "T52n2103_002:0101b29": "滅非實滅也。佛既謝往。香木焚屍靈骨分碎。",
    "T52n2103_002:0101c01": "大小如粒。擊之不壞。焚亦不燋。而有光明神",
    "T52n2103_002:0101c02": "驗。謂之舍利。弟子收奉竭香花致敬慕建宮",
    "T52n2103_002:0101c03": "宇。謂之為塔。猶宗廟也。故時稱為塔廟者是",
    "T52n2103_002:0101c04": "矣。於後百年。有王阿育者。以神力分佛舍",
    "T52n2103_002:0101c05": "利。役諸鬼神造八萬四千塔。布於世界。皆同",
    "T52n2103_002:0101c06": "日而就。今雒陽彭城姑臧臨淄。皆有阿育王",
    "T52n2103_002:0101c07": "寺。蓋承其遺迹焉。而影迹爪齒留於天竺。中",
    "T52n2103_002:0101c08": "途來往者。咸言見之。初說教法後皆著錄。綜",
    "T52n2103_002:0101c09": "覈深致無所漏失。故三藏十二部經。如九流",
    "T52n2103_002:0101c10": "之異。統其大歸終以三乘為本。後有羅漢菩",
    "T52n2103_002:0101c11": "薩。相繼著論贊明經義。以破外道。皆傍諸藏",
    "T52n2103_002:0101c12": "部大義。假立外問而以內法釋之。傳於中國",
    "T52n2103_002:0101c13": "漸流廣矣。漢初沙門皆衣赤布。後乃易以雜",
    "T52n2103_002:0101c14": "色。至於微言隱義。未之詳究。有沙門常山衛",
    "T52n2103_002:0101c15": "道安。性聰敏。日誦萬餘言研求幽旨。慨無",
    "T52n2103_002:0101c16": "師匠。獨坐靜室十有二年。覃思搆精神悟妙",
    "T52n2103_002:0101c17": "賾。以前出經多有舛駁。乃正其乖謬。爾後沙",
    "T52n2103_002:0101c18": "門傳法大著中原。",
    "T52n2103_002:0101c19": "魏先建國出於玄朔。風俗淳一與西域殊絕。",
    "T52n2103_002:0101c20": "故浮圖聲教未之得聞。及神元與魏晉通聘。",
    "T52n2103_002:0101c21": "文帝在洛陽。昭成在襄國。備究南夏佛法之",
    "T52n2103_002:0101c22": "事。太祖平中山。經郡國見沙門皆致敬。禁軍",
    "T52n2103_002:0101c23": "旅無有所犯。有沙門僧朗。與其徒隱于泰山。",
    "T52n2103_002:0101c24": "帝致書以繒素氈罽鉢錫為禮。今猶號朗",
    "T52n2103_002:0101c25": "公谷焉。天興元年下詔曰。夫佛法之興其來",
    "T52n2103_002:0101c26": "遠矣。濟益之功冥及存沒。神蹤遺法信可依",
    "T52n2103_002:0101c27": "憑。其勅有司。於京城建飾容範修整宮舍。令",
    "T52n2103_002:0101c28": "信向之徒有所居止。是歲作五級佛圖耆闍",
    "T52n2103_002:0101c29": "崛山及須彌山殿。加以繢飾別搆講堂禪房",
    "T52n2103_002:0102a01": "及沙門座。莫不嚴具焉。",
    "T52n2103_002:0102a02": "太宗踐位。亦遵先業。京邑四方建立圖像。仍",
    "T52n2103_002:0102a03": "令沙門敷導民俗。皇始中趙郡沙門法果。戒",
    "T52n2103_002:0102a04": "行精至開演法籍。太祖詔徵以為沙門統綰",
    "T52n2103_002:0102a05": "攝僧徒。言多允愜供施甚厚。太宗崇敬彌加",
    "T52n2103_002:0102a06": "於前。永興中前後授以輔國宜城子忠信侯",
    "T52n2103_002:0102a07": "安城公之號。皆固辭。帝常親幸其居。以門狹",
    "T52n2103_002:0102a08": "小不容輿輦。更廣大之。年八十餘。太常中",
    "T52n2103_002:0102a09": "卒。帝三臨其喪。追贈老壽將軍趙胡靈公。初",
    "T52n2103_002:0102a10": "果年四十始為沙門。有子曰猛。詔令襲果所",
    "T52n2103_002:0102a11": "加爵(云云所述沙門等文多不載)。",
    "T52n2103_002:0102a12": "世祖燾即位。亦遵太祖太宗之業。每引高德",
    "T52n2103_002:0102a13": "沙門與共談論。四月八日輿諸佛像行於廣",
    "T52n2103_002:0102a14": "衢。帝親御門樓臨觀散花以致禮敬。世祖平",
    "T52n2103_002:0102a15": "赫連昌。得沙門惠始。本張氏。清河人。聞羅什",
    "T52n2103_002:0102a16": "出經。詣長安見之觀習禪定。於白渠北。晝則",
    "T52n2103_002:0102a17": "入城聽講。夕還處靜三輔。有識者多宗之。劉",
    "T52n2103_002:0102a18": "裕滅姚泓。留子義真鎮長安。真及僚佐皆敬",
    "T52n2103_002:0102a19": "重焉。後義真之去長安也。赫連屈局追敗",
    "T52n2103_002:0102a20": "之。道俗少長咸見坑戮。惠始身被白刃而體",
    "T52n2103_002:0102a21": "不傷。屈局大怒召始於前。以所佩寶劍自擊",
    "T52n2103_002:0102a22": "之。又不能害。乃懼而謝罪。後至京都多所訓",
    "T52n2103_002:0102a23": "導。人莫測其迹。世祖重之。每加禮敬。自初習",
    "T52n2103_002:0102a24": "禪至於沒世。五十餘年。未嘗寢臥。跣行泥塵",
    "T52n2103_002:0102a25": "初不污足。色愈鮮白。世號白脚阿練。自知",
    "T52n2103_002:0102a26": "終期齋潔端坐。僧徒滿側。凝泊而絕。停屍",
    "T52n2103_002:0102a27": "十日。容色如一。死十餘年開殯改葬。初不傾",
    "T52n2103_002:0102a28": "壞。舉世異之。送葬者六千餘人。莫不感慟。中",
    "T52n2103_002:0102a29": "書監高允為傳頌其德迹。冡上立石精舍。圖",
    "T52n2103_002:0102b01": "像焉存。",
    "T52n2103_002:0102b02": "世祖雅好莊老。諷味晨夕。而富於春秋。銳志",
    "T52n2103_002:0102b03": "武功。雖歸宗佛法敬重沙門。而未覽經教深",
    "T52n2103_002:0102b04": "求緣報之旨。及得寇謙之道以清靜無為有",
    "T52n2103_002:0102b05": "仙化之證。遂信行其術。司徒崔浩奉謙之道。",
    "T52n2103_002:0102b06": "尤不信佛。與帝言數加誹毀。謂虛誕為世",
    "T52n2103_002:0102b07": "費。帝以其辯博頗信之。會蓋吳反於杏城。",
    "T52n2103_002:0102b08": "關中騷擾。帝西伐至長安入寺中觀焉。沙門",
    "T52n2103_002:0102b09": "飲從官酒。入其便室見有財產弓矢及牧守",
    "T52n2103_002:0102b10": "富人所寄藏物。蓋以萬計。帝先忿沙門非法。",
    "T52n2103_002:0102b11": "浩時從行。因進其說下詔誅長安沙門。焚破",
    "T52n2103_002:0102b12": "佛像。勅留臺下。四方一依長安行事。又詔曰。",
    "T52n2103_002:0102b13": "彼沙門者假西戎虛誕妄生妖孽。非所以齊",
    "T52n2103_002:0102b14": "一政化布淳德於天下也。自王公已下有私",
    "T52n2103_002:0102b15": "養沙門者。皆送過期不出沙門。身死容者誅",
    "T52n2103_002:0102b16": "一門。時恭宗為太子監國。素敬佛道。頻表",
    "T52n2103_002:0102b17": "陳刑殺之濫又非圖像之罪。再三帝不許。乃",
    "T52n2103_002:0102b18": "下詔曰。昔後漢荒君。信惑邪偽妄假睡夢。信",
    "T52n2103_002:0102b19": "胡妖鬼以亂天常。自古九州無此也。誇誕大",
    "T52n2103_002:0102b20": "言不本人情。叔季之世。闇君亂主莫不眩焉。",
    "T52n2103_002:0102b21": "由是政教不行。禮義大壞。鬼道熾盛。視王者",
    "T52n2103_002:0102b22": "之法蔑如也。自此已來繼代禍亂天罰極行",
    "T52n2103_002:0102b23": "生民死盡。五服之內鞠為丘墟。千里蕭條不",
    "T52n2103_002:0102b24": "見人跡。皆由於此。朕承天緒屬。當窮運之弊。",
    "T52n2103_002:0102b25": "欲除偽定真。復羲農之政其一切蕩除胡神",
    "T52n2103_002:0102b26": "滅其蹤迹。庶無謝於風氏矣。自今已後敢有",
    "T52n2103_002:0102b27": "事胡神。及造其形像泥人銅人者門誅。雖言",
    "T52n2103_002:0102b28": "胡神問今胡人若有若無皆是前代漢人無賴",
    "T52n2103_002:0102b29": "子弟劉元真呂伯強之徒接乞胡之誕言。用",
    "T52n2103_002:0102c01": "老莊之虛假。附而益之。皆非真實。至使王法",
    "T52n2103_002:0102c02": "廢而不行。蓋大姦之魁也。世有非常之人。能",
    "T52n2103_002:0102c03": "行非常之事。非朕孰能去此歷代之偽物。有",
    "T52n2103_002:0102c04": "司宣告。在所諸有佛圖形像及胡經皆擊破",
    "T52n2103_002:0102c05": "焚除。沙門無少長悉坑之。是歲真君七年三",
    "T52n2103_002:0102c06": "月也。恭宗言雖不用。然猶緩宣詔書。遠近豫",
    "T52n2103_002:0102c07": "知各得為計。京邑四方沙門多亡匿而免者。",
    "T52n2103_002:0102c08": "其金銀寶像經論。大得祕藏。至於土木寺塔",
    "T52n2103_002:0102c09": "聲教所及。皆畢除毀。",
    "T52n2103_002:0102c10": "集論者曰。帝本戎馬之鄉。素絕文義之迹。既",
    "T52n2103_002:0102c11": "參軍事所往誅殄。惟斯為政餘無涉言。故殺",
    "T52n2103_002:0102c12": "史官恥述過也。屬崔浩密構莫識佞辯。遂行",
    "T52n2103_002:0102c13": "誅除。時以為一代之快意也。不久癘及。追",
    "T52n2103_002:0102c14": "悔無由。視崔浩若仇讎。淫刑酷毒為天下同",
    "T52n2103_002:0102c15": "笑也。",
    "T52n2103_002:0102c16": "初浩與寇謙同從。苦與浩爭浩不從。謙",
    "T52n2103_002:0102c17": "曰。卿今促年壽滅門戶矣。至真君十一年。",
    "T52n2103_002:0102c18": "浩誅備五刑。時年七十。帝頗悔之。然業已",
    "T52n2103_002:0102c19": "行難中修復。恭宗潛欲興之。未敢言也。時法",
    "T52n2103_002:0102c20": "令寬弛。存信之家奉事沙門。竊法服講誦者",
    "T52n2103_002:0102c21": "殷矣。至十三年二月因癘而崩。子晃讒死。而",
    "T52n2103_002:0102c22": "孫立焉。",
    "T52n2103_002:0102c23": "檢別傳。浩非毀佛法。宗尚天師寇謙之。學仙",
    "T52n2103_002:0102c24": "道也。妻郭氏敬信釋典。誦金剛般若。浩",
    "T52n2103_002:0102c25": "取焚之。捐灰於廁。及幽執檻車送于城南。使",
    "T52n2103_002:0102c26": "衛士十人行溲其上。呼聲嗷嗷聞于行路。浩",
    "T52n2103_002:0102c27": "曰。斯吾投經之現報也。初浩得肆其佞。誅",
    "T52n2103_002:0102c28": "夷釋門。深文加謗昌言下詔。以為妖鬼之大",
    "T52n2103_002:0102c29": "魁也。帝未委之。可謂非常之人。能行非常之",
    "T52n2103_002:0103a01": "事。信矣。浩門既誅。清河崔氏無遠近。及范陽",
    "T52n2103_002:0103a02": "盧氏。太原郭氏河東柳氏。皆浩之親姻也。盡",
    "T52n2103_002:0103a03": "夷其族。詩云。讒人罔極。交亂四國。驗矣。集",
    "T52n2103_002:0103a04": "論者曰。自古三公之加刑者。斯最酷也。豈非",
    "T52n2103_002:0103a05": "恨其飾詐邪佞濫毒仁祠致癘及躬無由自免",
    "T52n2103_002:0103a06": "顯戮讒構密悔前愆。剋己復禮固難則矣。不",
    "T52n2103_002:0103a07": "自責於闇惑。方乃作虐尤人。終非靜過。畢為",
    "T52n2103_002:0103a08": "噬臍者所及。昔龍逢之遭夏桀。比于之剖殷",
    "T52n2103_002:0103a09": "辛。炮烙以樹嚴刑。酒池以悅臣妾。時人豈",
    "T52n2103_002:0103a10": "謂為正化也。縱而飾非褒而唱善。及後南巢",
    "T52n2103_002:0103a11": "被放白旗懸首。無有代者身自當之。國除身",
    "T52n2103_002:0103a12": "喪無所追收。禍不旋踵自貽伊戚。沿斯已",
    "T52n2103_002:0103a13": "後。代代率然禪讓之道。魏文開其實錄。覈於",
    "T52n2103_002:0103a14": "終古。堯舜其猶病諸。故佛經曰。二儀尚殞。國",
    "T52n2103_002:0103a15": "有何常。斯至言也。世祖若能撫躬反問本隷",
    "T52n2103_002:0103a16": "幽都禮義之所不行慈濟。由來莫識。不知昔",
    "T52n2103_002:0103a17": "乘何業奄有中原。如何恣此昏凶。行茲傲虐。",
    "T52n2103_002:0103a18": "事不可也。用此自勵追悔絕乎。",
    "T52n2103_002:0103a19": "時有沙門玄高者。空門之秀傑也。通靈感眾。",
    "T52n2103_002:0103a20": "道王河西涼平。東歸太武信重。為太子晃之",
    "T52n2103_002:0103a21": "師也。晃孝敬自天崇仰佛法。崔寇得倖於帝。",
    "T52n2103_002:0103a22": "恐晃攝政或見危逐。密讒於帝謂有異圖可",
    "T52n2103_002:0103a23": "不先慮。帝乃信之。便幽太子於深宮。帝夢其",
    "T52n2103_002:0103a24": "祖父執劍怒曰。太子仁孝忠誠允著。如何信",
    "T52n2103_002:0103a25": "讒。帝寤集朝臣以述之。諸雄伯曰。太子無事。",
    "T52n2103_002:0103a26": "枉見幽辱。帝又信之。以真君五年正月。下",
    "T52n2103_002:0103a27": "詔曰。朕承祖宗重光之緒。思闡鴻業恢隆萬",
    "T52n2103_002:0103a28": "代。武功雖昭而文教未暢。非所以崇太平之",
    "T52n2103_002:0103a29": "治也。今域內安逸百姓富昌。宜定制度為萬",
    "T52n2103_002:0103b01": "世之法。夫陰陽有往復。四時有代序。授子任",
    "T52n2103_002:0103b02": "賢安全相付。所以休息疲勞式固長久。古今",
    "T52n2103_002:0103b03": "不易之令典也。可令皇太子嗣理萬機總統",
    "T52n2103_002:0103b04": "百揆。更舉賢良以備列職。擇人授任而黜陟",
    "T52n2103_002:0103b05": "之。其朝士庶民。皆稱臣於太子。云云。崔浩又",
    "T52n2103_002:0103b06": "譖云。太子前事實有謀心。但結高公道術。故",
    "T52n2103_002:0103b07": "令先帝降夢。如此物論事迹難明。若不早除",
    "T52n2103_002:0103b08": "必為巨害。帝又納之。即幽太子死之。又收高",
    "T52n2103_002:0103b09": "於平城南縊之。即宋元嘉二十一年也。爾夜",
    "T52n2103_002:0103b10": "門人莫知其死。忽有光明繞塔入房。有聲曰。",
    "T52n2103_002:0103b11": "吾已逝矣。弟子等奔赴屍所。請告遺訣。高",
    "T52n2103_002:0103b12": "蹷然起坐曰。大法應化隨緣盛衰。盛衰在迹",
    "T52n2103_002:0103b13": "理恒湛然。但念汝等不久復當如我耳。汝等",
    "T52n2103_002:0103b14": "死後法當復興。善自修心無令後悔。言已便",
    "T52n2103_002:0103b15": "臥而絕。崔浩讒辭既深。能令父猜其子。乃至",
    "T52n2103_002:0103b16": "幽死。況沙門乎。",
    "T52n2103_002:0103b17": "太武以真君十三年二月五日崩。太子先已",
    "T52n2103_002:0103b18": "幽死。吳王以九日即位。改元永平。十月一日",
    "T52n2103_002:0103b19": "吳王又崩。帝孫諱濬即位。改元興安。是為文",
    "T52n2103_002:0103b20": "成帝也。廟號高宗。然佛教遠大光明四海。此",
    "T52n2103_002:0103b21": "洲萬國無王不奉。魏北雖除南宋彌盛。稱",
    "T52n2103_002:0103b22": "為真君明主。不亦惑乎。猜子而信賊臣。孰可",
    "T52n2103_002:0103b23": "悼乎。感癘而自嬰禍。斯酷甚乎。民思返政。",
    "T52n2103_002:0103b24": "存立非一。",
    "T52n2103_002:0103b25": "興安元年高宗踐極。下詔曰。夫為帝王者。必",
    "T52n2103_002:0103b26": "祇奉明靈顯彰仁道。其能惠著生民濟益群",
    "T52n2103_002:0103b27": "品者。雖存往古猶序其風烈。是以春秋嘉崇",
    "T52n2103_002:0103b28": "明之禮。祭典載功施之族。況釋教如來功濟",
    "T52n2103_002:0103b29": "大千惠流塵境。尋生死者歎其達觀。覽文義",
    "T52n2103_002:0103c01": "者貴其妙門。助王政之禁律。益仁智之善性。",
    "T52n2103_002:0103c02": "排撥群邪。開演正覺。故前代已來莫不崇尚。",
    "T52n2103_002:0103c03": "亦我國家常所尊事也。世祖太武皇帝。開廣",
    "T52n2103_002:0103c04": "邊荒德澤遐被。沙門道士善行純誠。如惠始",
    "T52n2103_002:0103c05": "之倫無遠不至。風義相感往往如林。夫山海",
    "T52n2103_002:0103c06": "之深怪物多有。姦婬之儔得容假託。諸寺之",
    "T52n2103_002:0103c07": "中致有兇黨。是以先朝因其瑕釁戮其有罪。",
    "T52n2103_002:0103c08": "有司失旨一切禁斷。景穆皇帝每為慨然。值",
    "T52n2103_002:0103c09": "軍國多事。未遑修復。朕承鴻緒君臨萬邦。思",
    "T52n2103_002:0103c10": "述先志以隆斯道。今制諸州城郡縣。於眾居",
    "T52n2103_002:0103c11": "之所。各聽建佛圖一區。任其財用不制會限。",
    "T52n2103_002:0103c12": "其有好樂道法欲為沙門。不問長幼。出於良",
    "T52n2103_002:0103c13": "家性行素篤。鄉里所明者聽出家。率大州五",
    "T52n2103_002:0103c14": "十。小州三十人。足以化惡就善播揚道教",
    "T52n2103_002:0103c15": "也。於即天下承風朝不及夕往時所毀圖寺。",
    "T52n2103_002:0103c16": "並還修復。佛像經論皆得顯出。于時罽賓王",
    "T52n2103_002:0103c17": "種沙門師賢者。東遊涼城。又遊京下。值罷",
    "T52n2103_002:0103c18": "佛法。權假醫術而守道不改。於修復日即為",
    "T52n2103_002:0103c19": "沙門。同輩五人。帝親為下髮。賢為僧統。云",
    "T52n2103_002:0103c20": "云。",
    "T52n2103_002:0103c21": "興光元年勅有司。於五級大寺。為太祖已下",
    "T52n2103_002:0103c22": "五帝。鑄釋迦文像五軀。各長一丈六尺。用",
    "T52n2103_002:0103c23": "赤金二十五萬斤。",
    "T52n2103_002:0103c24": "沙門曇曜帝禮為師。請帝於京西武州西山",
    "T52n2103_002:0103c25": "石壁。開窟五所鐫佛像各一。高者七十尺。次",
    "T52n2103_002:0103c26": "六十尺。彫飾奇偉冠於萬代。今時見者傳云。",
    "T52n2103_002:0103c27": "谷深三十里。東為僧寺。名曰靈巖。西頭尼寺。",
    "T52n2103_002:0103c28": "各鑿石為龕。容千人。已還者相次櫛比。石",
    "T52n2103_002:0103c29": "崖中七里極高峻。佛龕相連餘處。時有斷續。",
    "T52n2103_002:0104a01": "佛像數量孰測其計。有一道人。年八十。禮像",
    "T52n2103_002:0104a02": "為業。一像一拜至于中龕而死。尸殭伏地。",
    "T52n2103_002:0104a03": "以石封之。今見存焉。莫測時代。在朔州東三",
    "T52n2103_002:0104a04": "百里恒安鎮西二十餘里。往往來者述之。誠",
    "T52n2103_002:0104a05": "不思議之福事也。",
    "T52n2103_002:0104a06": "皇興元年高祖孝文誕載。於恒安北臺起永",
    "T52n2103_002:0104a07": "寧寺七級佛圖。高三百餘尺。基架博敝。為天",
    "T52n2103_002:0104a08": "下第一。又於天宮寺。造釋迦文像。高四十三",
    "T52n2103_002:0104a09": "尺。用赤金十萬斤黃金六百斤。又搆三級石",
    "T52n2103_002:0104a10": "佛圖高十丈。榱棟楣楹上下重結。大小皆石。",
    "T52n2103_002:0104a11": "鎮固巧密為京華壯觀。",
    "T52n2103_002:0104a12": "延興元年顯祖獻文禪位於太子僧蓋一名",
    "T52n2103_002:0104a13": "宏。即孝文也。年五歲聰聖玄覽。窮神知幾。",
    "T52n2103_002:0104a14": "既初踐位。顯祖移御北苑崇光宮統習玄籍。",
    "T52n2103_002:0104a15": "建鹿野佛圖於苑中之西山。去崇光右十里",
    "T52n2103_002:0104a16": "巖房禪室。禪僧居之。",
    "T52n2103_002:0104a17": "承明元年顯祖大上皇崩。造建明寺。爾後建",
    "T52n2103_002:0104a18": "福度僧立寺非一。",
    "T52n2103_002:0104a19": "太和十六年下詔。每年四月八日七月十五",
    "T52n2103_002:0104a20": "日。聽大州一百人為僧尼。中州五十下州二",
    "T52n2103_002:0104a21": "十人。著令以為常准。太和十九年常幸徐州",
    "T52n2103_002:0104a22": "白塔寺。顧諸王侍臣曰。此寺近有名僧嵩法",
    "T52n2103_002:0104a23": "師者。受成實論於羅什。後授淵法師。淵又授",
    "T52n2103_002:0104a24": "登紀二法師。朕每翫成實。可以釋人深情。故",
    "T52n2103_002:0104a25": "至此寺。道登雅有義業。高祖眷賞恒侍講論",
    "T52n2103_002:0104a26": "於禁內。及卒帝悼惜。施帛千匹。說一切僧齋",
    "T52n2103_002:0104a27": "京城七日行道。下詔曰。朕師登法師奄至",
    "T52n2103_002:0104a28": "徂。背痛怛摧慟不能已。已比藥治。慎喪未",
    "T52n2103_002:0104a29": "容即赴。便准師義哭諸門外。緇素榮之。西域",
    "T52n2103_002:0104b01": "沙門跋陀者。有深道業。帝所敬重。詔於少室",
    "T52n2103_002:0104b02": "山陰立少林寺。以居之。公給衣供。",
    "T52n2103_002:0104b03": "二十一年五月詔曰。羅什法師可謂神出五",
    "T52n2103_002:0104b04": "才志入四行者也。今常住寺猶有遺蹤。欽悅",
    "T52n2103_002:0104b05": "循跡情深遐邇。可於舊堂所為建三級佛圖。",
    "T52n2103_002:0104b06": "又見逼昏虐為道珍軀。既暫同俗禮。應有子",
    "T52n2103_002:0104b07": "胤。可推訪以聞當加敘接。先是立監福曹。又",
    "T52n2103_002:0104b08": "改為昭玄。備有官屬以斷僧務。即如今同文",
    "T52n2103_002:0104b09": "寺崇玄署是也。高祖時知名沙門有道順慧",
    "T52n2103_002:0104b10": "覺僧意慧紀僧範道辯慧度智誕僧顯僧義僧",
    "T52n2103_002:0104b11": "利。並以義行重焉。",
    "T52n2103_002:0104b12": "有魏孝文聖天子也。五歲受禪十歲服冕。太",
    "T52n2103_002:0104b13": "和十八年遷都於洛。二十年改姓為元氏。文",
    "T52n2103_002:0104b14": "章百篇冠絕終古。初登詔誥假手有司。太和",
    "T52n2103_002:0104b15": "已後並自運筆。前後諸帝不能及之。如僧行",
    "T52n2103_002:0104b16": "篇所下詔也。",
    "T52n2103_002:0104b17": "世宗即位。下詔曰。緇素既殊法律亦異。故道",
    "T52n2103_002:0104b18": "教彰於互顯。禁勸各有所宜。其僧犯殺人已",
    "T52n2103_002:0104b19": "上罪者。依俗格斷。餘犯悉付昭玄。以內律僧",
    "T52n2103_002:0104b20": "制判之。",
    "T52n2103_002:0104b21": "熙平元年詔遣沙門慧生。使西域採經律涉",
    "T52n2103_002:0104b22": "七載。正光三年冬還。所獲經論一百七十部。",
    "T52n2103_002:0104b23": "景明初世宗詔大長秋卿。准代京靈巖寺石",
    "T52n2103_002:0104b24": "窟。於洛南伊闕山為高祖文昭皇太后營石",
    "T52n2103_002:0104b25": "窟二所。去地三百一十尺。後以斬山太高費",
    "T52n2103_002:0104b26": "功難就。奏移就下平。去地一百尺。南北一百",
    "T52n2103_002:0104b27": "四十尺。永平中為世宗造石窟一凡三所。從",
    "T52n2103_002:0104b28": "景明元年至正光四年二十四載方成。用功",
    "T52n2103_002:0104b29": "八十萬二千三百六十六。",
    "T52n2103_002:0104c01": "肅宗熙平中於城內起永寧寺。靈太后親率",
    "T52n2103_002:0104c02": "百僚。表基立剎。塔有九層。高四十餘丈。費用",
    "T52n2103_002:0104c03": "不可勝計。景明寺塔亦其亞也。爾後官私寺",
    "T52n2103_002:0104c04": "塔其數甚眾。神龜元年司空尚書令任城王",
    "T52n2103_002:0104c05": "澄。奏寺塔漸多坊民居事。略云。如來闡教",
    "T52n2103_002:0104c06": "多約山林。今此僧徒戀眷城市。豈湫隘是經",
    "T52n2103_002:0104c07": "行所宜。浮諠是栖禪之地。當由利引其心莫",
    "T52n2103_002:0104c08": "能自止。且住者既失其真。造者或損其福。乃",
    "T52n2103_002:0104c09": "釋氏之糟糠。法門之社鼠。內戒所不容。王典",
    "T52n2103_002:0104c10": "所宜棄矣。奏可。未幾天下喪亂。加以河陰之",
    "T52n2103_002:0104c11": "禍。朝士死者復捨其家為寺。禁令不復行焉。",
    "T52n2103_002:0104c12": "興和二年詔以鄴城舊宮為天平寺。世宗已",
    "T52n2103_002:0104c13": "來至武定末。沙門知名者有慧猛慧辯慧深",
    "T52n2103_002:0104c14": "僧暹道銀僧獻道睎僧深慧光慧顒法榮道",
    "T52n2103_002:0104c15": "長。並見重道俗。自魏有天下至於禪讓。佛經",
    "T52n2103_002:0104c16": "流通大集中國。凡四百一十五部。合一千九",
    "T52n2103_002:0104c17": "百一十九卷。正光已後天下多虞。王役尤甚。",
    "T52n2103_002:0104c18": "於是所在編戶相從入道。假慕沙門實避調",
    "T52n2103_002:0104c19": "役。猥濫之極。自中國有佛法。未之有也。略計",
    "T52n2103_002:0104c20": "僧尼。二百餘萬。其寺三萬有餘。流弊不歸一",
    "T52n2103_002:0104c21": "至於此。識者所以太息矣。",
    "T52n2103_002:0104c22": "道家之原出於老子。其自言也。先天地生以",
    "T52n2103_002:0104c23": "資萬類。上處玉京為神王之宗。下在紫微為",
    "T52n2103_002:0104c24": "飛仙之主。千變萬化有德不德。隨感應物厥",
    "T52n2103_002:0104c25": "迹無常。授軒轅於峨嵋。教帝嚳於牧德。大",
    "T52n2103_002:0104c26": "禹聞長生之決。尹喜受道德之旨。至於丹書",
    "T52n2103_002:0104c27": "紫字。昇玄飛步之經玉石金光。妙有靈洞之",
    "T52n2103_002:0104c28": "說。不可勝紀。其為教也。咸蠲去邪累澡雪心",
    "T52n2103_002:0104c29": "神。積行樹功累德增善。乃至白日昇天長生",
    "T52n2103_002:0105a01": "世上。是以秦皇漢武甘心不息。勞心竭事所",
    "T52n2103_002:0105a02": "在追求。終莫之致。退恨於後。故有欒大徐氏",
    "T52n2103_002:0105a03": "之誅。然其道惑人効學非一。靈帝置華蓋於",
    "T52n2103_002:0105a04": "濯龍。設壇場而為禮。及張陵受道於鵠鳴。因",
    "T52n2103_002:0105a05": "傳天宮章本千有二百。弟子相授其事大行。",
    "T52n2103_002:0105a06": "齋祠跪拜各有成法。於是三元九府百二十",
    "T52n2103_002:0105a07": "官。一切諸神咸所統攝。又稱劫數頗竊佛經。",
    "T52n2103_002:0105a08": "及其劫終。稱天地俱壞。其書多有禁祕。非其",
    "T52n2103_002:0105a09": "徒不得輒觀。至於化金銷玉行符勅水奇方",
    "T52n2103_002:0105a10": "妙術萬等千條。上云羽化飛天。次稱消災滅",
    "T52n2103_002:0105a11": "禍。故好異者往往而尊事之。初文帝入賓於",
    "T52n2103_002:0105a12": "晉。從者云。登仙伊闕。太祖好老子之言。誦詠",
    "T52n2103_002:0105a13": "不倦。天興中儀曹郎董謐。上服食仙經數十",
    "T52n2103_002:0105a14": "篇。乃置仙人博士。立仙坊煮練百藥。封西",
    "T52n2103_002:0105a15": "山以供其薪蒸。令死罪者服之。多死無驗。太",
    "T52n2103_002:0105a16": "祖猶特修焉。太醫周澹苦其煎採之役。欲廢",
    "T52n2103_002:0105a17": "其事。陰令妻貨仙人博士張曜妾得曜隱罪。",
    "T52n2103_002:0105a18": "曜懼死。因請自辟穀。太祖許之。給曜資用。為",
    "T52n2103_002:0105a19": "造靜堂於苑中。給洒掃民二家。而練藥之",
    "T52n2103_002:0105a20": "官仍為不息。久之太祖意少懈乃止。",
    "T52n2103_002:0105a21": "世祖時道士寇謙之字輔真。南雍州刺史讚",
    "T52n2103_002:0105a22": "之弟也。早好仙道修張魯之術。服食餌藥",
    "T52n2103_002:0105a23": "歷年無効。有仙人成公興。備作謙家。後謙之",
    "T52n2103_002:0105a24": "算七曜。惘然不了。興曰。何為不釋。謙之曰。",
    "T52n2103_002:0105a25": "我學算累年。延算周體不合。興令依言布",
    "T52n2103_002:0105a26": "之。俄爾便決。謙歎伏欲師事。興固辭求為",
    "T52n2103_002:0105a27": "謙之弟子。未幾興入華山居石室。興採藥與",
    "T52n2103_002:0105a28": "謙服。不復飢。又共入嵩高山石室曰當有人",
    "T52n2103_002:0105a29": "將藥來。得但食莫疑。尋有人將藥至。皆是毒",
    "T52n2103_002:0105b01": "蠱臭物。謙之懼走。興還具問。便歎息曰。先生",
    "T52n2103_002:0105b02": "未仙。止可為帝王師耳。興事謙七年。便曰。",
    "T52n2103_002:0105b03": "不得久留。明中應去。至期果卒。見兩童子一",
    "T52n2103_002:0105b04": "持法服一持錫杖及鉢至興屍所。興欻然而",
    "T52n2103_002:0105b05": "起。著衣持鉢執杖而去。",
    "T52n2103_002:0105b06": "謙之守志嵩岳。以神瑞二年十月。遇大神乘",
    "T52n2103_002:0105b07": "雲駕龍導從百靈集於山頂。稱太上老君。謂",
    "T52n2103_002:0105b08": "謙之曰。自天師張陵去世已來。地上曠職。上",
    "T52n2103_002:0105b09": "谷寇謙之文身直理。吾故授汝天師之位。賜",
    "T52n2103_002:0105b10": "汝雲中新科二十卷。自開闢已來不傳於世",
    "T52n2103_002:0105b11": "汝宣吾新科清整道教除去三張偽法租米錢",
    "T52n2103_002:0105b12": "稅及男女合氣之術。大道清虛寧有斯事。專",
    "T52n2103_002:0105b13": "以禮度為首。加之以服食閉練。使玉女九",
    "T52n2103_002:0105b14": "疑十二人授謙導引口訣。遂得辟穀氣盛。顏",
    "T52n2103_002:0105b15": "色鮮麗。弟子十餘人。皆得其術。",
    "T52n2103_002:0105b16": "太常八年十月有牧土上師李普文。來嵩岳",
    "T52n2103_002:0105b17": "云。老君之玄孫也。昔居代郡桑乾。漢武時",
    "T52n2103_002:0105b18": "得道為牧土宮主。領治三十六土人鬼之政。",
    "T52n2103_002:0105b19": "地方十八萬里。其中為方萬里者。有三百六",
    "T52n2103_002:0105b20": "十方。遣弟子云。嵩岳所統廣漢方萬里以授",
    "T52n2103_002:0105b21": "謙之。作誥云云。",
    "T52n2103_002:0105b22": "錄圖六十卷。真經付汝。輔佐北方泰平真君",
    "T52n2103_002:0105b23": "出天宮靜輪之法。能興造克就則超登真仙",
    "T52n2103_002:0105b24": "矣。",
    "T52n2103_002:0105b25": "又云。地上生民末劫垂及。行教甚難。男女立",
    "T52n2103_002:0105b26": "壇宇朝夕禮拜云云。",
    "T52n2103_002:0105b27": "又云。二儀之間有三十六天。天別三十六宮。",
    "T52n2103_002:0105b28": "宮有一主。其赤松王喬韓終張安世劉根張",
    "T52n2103_002:0105b29": "陵。近世仙者。並為翼從。命謙之與群仙為",
    "T52n2103_002:0105c01": "友。",
    "T52n2103_002:0105c02": "又云。佛者昔於西胡得道。在三十二天為延",
    "T52n2103_002:0105c03": "真宮主。勇猛苦教。故其弟子皆髠形染衣。",
    "T52n2103_002:0105c04": "斷絕人道。天上衣服悉然。始光年中初奉其",
    "T52n2103_002:0105c05": "書。獻之世祖。乃令謙之止於張曜辟穀之所",
    "T52n2103_002:0105c06": "供其食物。朝野聞之若存若亡。未全信也。崔",
    "T52n2103_002:0105c07": "浩獨異其言。因師事之。受其法術。上疏贊明",
    "T52n2103_002:0105c08": "其事曰。臣聞聖王受命則有天應。而河洛圖",
    "T52n2103_002:0105c09": "書。寄言於蟲獸之文。未若今日人神接對手",
    "T52n2103_002:0105c10": "筆。粲然辭旨深妙。自古無此。昔漢高英聖。四",
    "T52n2103_002:0105c11": "皓猶或恥之。不為屈節。今清德隱仙。不召自",
    "T52n2103_002:0105c12": "至。斯誠陛下侔蹤軒黃應天之符也。豈可以",
    "T52n2103_002:0105c13": "世俗常談而忽上靈之命。臣竊懼之。世祖欣",
    "T52n2103_002:0105c14": "然(時年九歲)乃使謁者奉玉帛牲牢祭嵩岳。迎致",
    "T52n2103_002:0105c15": "其餘弟子在山中者。於是崇奉天師。立道壇",
    "T52n2103_002:0105c16": "顯揚新法。布告天下道業大行。浩事天師甚",
    "T52n2103_002:0105c17": "謹拜禮。人或譏之。",
    "T52n2103_002:0105c18": "于時中岳道士三十餘人。至起天師道場京",
    "T52n2103_002:0105c19": "之東南。重壇五層。依新經制度。給道士百二",
    "T52n2103_002:0105c20": "十人衣食。齋肅祈請六時。月設厨會數千",
    "T52n2103_002:0105c21": "人。",
    "T52n2103_002:0105c22": "謙之奏曰。陛下以真君御世。建靜輪天宮。開",
    "T52n2103_002:0105c23": "古未有。應登受符書以彰聖德。世祖從之。至",
    "T52n2103_002:0105c24": "道壇受符錄。備法駕旗幟盡青。以從道家之",
    "T52n2103_002:0105c25": "色也。自後諸帝即位皆如之。恭宗見謙之奏",
    "T52n2103_002:0105c26": "造靜輪天宮必令高不聞雞犬聲與上天神交",
    "T52n2103_002:0105c27": "接。功役萬計經年不成。乃言於世祖曰。人天",
    "T52n2103_002:0105c28": "道殊卑高定分。今謙之欲要以無成之期說",
    "T52n2103_002:0105c29": "不然之事。財力費損百姓疲勞。無乃不可乎。",
    "T52n2103_002:0106a01": "必如其言。未若因東山萬仞之崖為功差易。",
    "T52n2103_002:0106a02": "帝深然之。但為崔浩贊成難違其意。沈吟",
    "T52n2103_002:0106a03": "久之曰。吾亦知其無成事。既爾何惜五三百",
    "T52n2103_002:0106a04": "功。真君九年謙之卒。葬以道士之禮。諸弟",
    "T52n2103_002:0106a05": "子以為屍解變化而去。靜輪天宮竟不成便",
    "T52n2103_002:0106a06": "止。",
    "T52n2103_002:0106a07": "時京兆韋文秀隱中岳。世祖徵問方士金丹",
    "T52n2103_002:0106a08": "事。對曰。神通幽昧變化難測。可以闇遇。難以",
    "T52n2103_002:0106a09": "預期。臣昔受於先師。未之為也。世祖重其豪",
    "T52n2103_002:0106a10": "族溫雅。遣與尚書崔賾詣王屋山。合丹竟",
    "T52n2103_002:0106a11": "不成。",
    "T52n2103_002:0106a12": "時方士至者。前後數十人。歷出名行。河東",
    "T52n2103_002:0106a13": "祁纖好相人。世祖賢之。拜纖上大夫。",
    "T52n2103_002:0106a14": "頴陽絳略聞喜吳劭導引養精。年百餘歲神",
    "T52n2103_002:0106a15": "氣不衰。恒農閻平仙博覽百家不能達意。然",
    "T52n2103_002:0106a16": "辭對可錄。帝授宮固辭。扶風魯祈遭赫連虐。",
    "T52n2103_002:0106a17": "避地寒山教授數百人。好方術少嗜慾。",
    "T52n2103_002:0106a18": "河東羅崇之餌松脂不食五穀。云受道中條",
    "T52n2103_002:0106a19": "山。有穴通崑崙蓬萊。得見仙人往來。帝令",
    "T52n2103_002:0106a20": "還鄉立壇祈請。詔河東給所須。崇入穴百步。",
    "T52n2103_002:0106a21": "遂窮召還。有司以誣罔不道。奏罪之。世祖赦",
    "T52n2103_002:0106a22": "之。以開待賢之意。",
    "T52n2103_002:0106a23": "東萊王道翼隱韓信山四十餘年。斷粟食麥",
    "T52n2103_002:0106a24": "通經章符錄不交時俗。顯祖令青州刺史召",
    "T52n2103_002:0106a25": "赴都。仍守本操。遂令僧曹給衣食終身。太和",
    "T52n2103_002:0106a26": "十五年。詔曰。夫至道無形虛寂為主。自有漢",
    "T52n2103_002:0106a27": "已後置立壇祠。先朝以其至順可歸。為立寺",
    "T52n2103_002:0106a28": "宇。昔京城之內居舍尚希。今者里宅櫛比",
    "T52n2103_002:0106a29": "人神猥湊。非所以祇崇至法清敬神道。可移",
    "T52n2103_002:0106b01": "於都南桑乾之陰岳山之陽。永置其所給戶",
    "T52n2103_002:0106b02": "五十。以供齋祀之用。仍名為崇虛寺。可召",
    "T52n2103_002:0106b03": "諸州隱士。員滿九十人。遷洛移鄴。踵如故",
    "T52n2103_002:0106b04": "事。其道壇在南郊。方二百步。以正月七日九",
    "T52n2103_002:0106b05": "月七日十月五日。壇主道士歌人一百六十",
    "T52n2103_002:0106b06": "人以行拜祠之禮。諸道士罕能精至。又無",
    "T52n2103_002:0106b07": "才術可高。武定六年有司執罷之。河東張遠",
    "T52n2103_002:0106b08": "遊河間趙靜通等齊文襄王。別置館京師。重",
    "T52n2103_002:0106b09": "其道術而禮接焉。",
    "T52n2103_002:0106b10": "余檢天師寇謙之敘陳太上老君所言。同夫",
    "T52n2103_002:0106b11": "蓬萊之居海下。崑崙之飛浮天上也。",
    "T52n2103_002:0106b12": "又云。三十六土萬里。為方三百六十等。何異",
    "T52n2103_002:0106b13": "張角之三十六方乎。案後漢皇甫嵩傳云。鉅",
    "T52n2103_002:0106b14": "鹿張角自稱大賢郎。師奉事黃老。行張陵之",
    "T52n2103_002:0106b15": "術。用符水呪法。以治百病。遣弟子八人使於",
    "T52n2103_002:0106b16": "四方行化道法。轉相誑惑。十餘年間眾數十",
    "T52n2103_002:0106b17": "萬。自青徐幽冀荊楊兗豫八州之民莫不必",
    "T52n2103_002:0106b18": "應。遂置三十六方。方猶將軍之號也。大方萬",
    "T52n2103_002:0106b19": "餘人。小方六千人。訛言蒼天死黃天當立。歲",
    "T52n2103_002:0106b20": "在甲子。天下大吉。以白土書京邑寺門。作甲",
    "T52n2103_002:0106b21": "子字。中平元年三月五日內外俱起。皆著道",
    "T52n2103_002:0106b22": "士黃服戴黃巾。或殺人祠天。于時賊徒數十",
    "T52n2103_002:0106b23": "萬眾。初起穎川作亂天下。並為皇甫嵩討滅。",
    "T52n2103_002:0106b24": "餘熸不滅。今猶服之。",
    "T52n2103_002:0106b25": "齊書述佛志著作王劭",
    "T52n2103_002:0106b26": "劭曰。釋氏非管窺所及。率爾妄言之。又引列",
    "T52n2103_002:0106b27": "御寇書。述商太宰問孔子聖人事。又黃帝夢",
    "T52n2103_002:0106b28": "遊華胥氏之國。華胥氏之國。在佛神遊而已。",
    "T52n2103_002:0106b29": "此之所言髣髴於佛。石符姚世經譯遂廣。蓋",
    "T52n2103_002:0106c01": "欲柔伏人心。故多寓言以方便。不知是何神",
    "T52n2103_002:0106c02": "怪浩蕩之甚乎。其說人身善惡世事因緣。以",
    "T52n2103_002:0106c03": "慈悲喜捨常樂我淨。書辯至精明如日月。非",
    "T52n2103_002:0106c04": "正覺孰能證之。凡在順首莫不歸命。達人則",
    "T52n2103_002:0106c05": "慎其身口修其慧定。平等解脫究竟菩提。及",
    "T52n2103_002:0106c06": "僻者為之不能通理。徒務費竭財力功利煩",
    "T52n2103_002:0106c07": "濁。猶六經皆有所失。未之深也已矣。",
    "T52n2103_002:0106c08": "廣弘明集卷第二"
}