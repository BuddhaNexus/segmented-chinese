{
    "X14n0288_007:0163a01": "大佛頂如來密因修證了義諸菩薩萬行首楞嚴經卷第七",
    "X14n0288_007:0163a03": "二結壇取證",
    "X14n0288_007:0163a04": "阿難汝問攝心我今先說入三摩地。修學妙門。求菩薩道。要先持此四種律",
    "X14n0288_007:0163a05": "儀。皎如氷霜。自不能生一切枝葉心三口四。生必無因。阿難。如是四事。若不",
    "X14n0288_007:0163a06": "遺失。心尚不緣色香味觸。一切魔事。云何發生。若有宿習不能滅除。汝教是",
    "X14n0288_007:0163a07": "人一心誦我佛頂光明。摩訶薩怛多。般怛羅。無上神呪。斯是如來無見頂相",
    "X14n0288_007:0163a08": "無為心佛。從頂發輝。坐寶蓮華。所說心呪。且汝宿世。與摩登伽。歷劫因緣。恩",
    "X14n0288_007:0163a09": "愛習氣。非是一生。及與一劫。我一宣揚。愛心永脫。成阿羅漢。彼尚婬女。無心",
    "X14n0288_007:0163a10": "修行。神力冥資。速證無學。云何汝等在會聲聞。求最上乘。決定成佛。譬如以",
    "X14n0288_007:0163a11": "塵。揚於順風。有何艱險。若有末世。欲坐道場。先持比丘清淨禁戒。要當選擇",
    "X14n0288_007:0163a12": "戒清淨者。第一沙門。以為其師。若其不遇真清淨僧汝戒律儀必不成就。戒",
    "X14n0288_007:0163a13": "成已後。着新淨衣。然香間居。誦此心佛所說神呪一百八遍。然後結界。建立",
    "X14n0288_007:0163a14": "道場。求於十方。現住國土。無上如來。放大悲光。來灌其頂。阿難。如是末世清",
    "X14n0288_007:0163a15": "淨比丘。若比丘尼。白衣檀越。心滅貪淫。持佛淨戒。於道場中。發菩薩願。出入",
    "X14n0288_007:0163a16": "澡浴。六時行道如是不寐。經三七日。我自現身。至其人前。摩頂安慰。令其開",
    "X14n0288_007:0163a17": "悟。",
    "X14n0288_007:0163a18": "〔溫陵〕內攝為要故宣說妙門先持四律四律潔淨則枝葉不生緣塵不偶",
    "X14n0288_007:0164a01": "而魔事潛消正定可入。〔疏〕其次不能斷結是宿疾深重故須神呪冥資使",
    "X14n0288_007:0164a02": "業障輕微則惑根漸伏摩訶薩怛多般怛囉此云大白傘盖即無見頂相",
    "X14n0288_007:0164a03": "也大白傘盖陀羅尼經翻梵語云一切如來頂髻中出白傘盖佛母餘無",
    "X14n0288_007:0164a04": "能總持持是矣言摩登伽宿世因緣恩愛習氣者按摩登女經阿難既反",
    "X14n0288_007:0164a05": "女啼不止續念阿難隨至寺門佛使追呼問曰汝逐阿難何索女言我聞",
    "X14n0288_007:0164a06": "阿難無婦我又無夫佛言阿難沙門無髮汝寧剃頭女歸白母已許剃髮",
    "X14n0288_007:0164a07": "佛問汝愛阿難何等答曰我愛阿難眼愛阿難耳愛阿難口愛阿難鼻佛",
    "X14n0288_007:0164a08": "言阿難眼中但有淚耳中但有垢口中但有涶鼻中但有涕身中但有屎",
    "X14n0288_007:0164a09": "尿有夫妻者便有惡露惡露中生子有子便有死有死便有啼哭是身何",
    "X14n0288_007:0164a10": "益汝何所愛女聞是語便自正心即得阿羅漢道佛言是摩登女先時五",
    "X14n0288_007:0164a11": "百世為阿難婦常相敬重常相貪愛於今夫妻相見如兄如弟故同於我",
    "X14n0288_007:0164a12": "經戒中得道今言由於神呪是冥資之功也淨戒為師則真精陰速故感",
    "X14n0288_007:0164a13": "佛放光來灌其頂誦呪百八表百八煩惱也。",
    "X14n0288_007:0164a14": "阿難。白佛言世尊。我蒙如來無上悲誨。心已開悟。自知修證。無學道成。末法",
    "X14n0288_007:0164a15": "修行。建立道場。云何結界。合佛世尊清淨軌則。佛告阿難。若末世人。願立道",
    "X14n0288_007:0164a16": "場(第一築臺)。先取雪山大力白牛。食其山中肥膩香艸。此牛唯飲雪山清水。其糞微細。",
    "X14n0288_007:0164a17": "可取其糞。和合栴檀。以泥其地。若非雪山。其牛臭穢。不堪塗地。別於平原。穿",
    "X14n0288_007:0164a18": "去地皮五尺。以下取其黃土。和上栴檀。沈水。蘇合。薰陸。鬱金。白膠。青木。零陵。",
    "X14n0288_007:0165a01": "甘松。及雞舌香。以此十種細羅為粉。合土成泥。以塗場地。方圓丈六。為八角",
    "X14n0288_007:0165a02": "壇(二規製)。壇心置一金銀銅木所造蓮華。華中安鉢。鉢中先盛。八月露水。水中隨安",
    "X14n0288_007:0165a03": "所有華葉。取八圓鏡。各安其方。圍繞華鉢。鏡外建立十六蓮華。十六香爐(三供養)。間",
    "X14n0288_007:0165a04": "華鋪設。莊嚴香爐。純燒沈水。無令見火。取白牛乳。置十六器。乳為煎餅。并諸",
    "X14n0288_007:0165a05": "砂糖。油餅。乳糜。蘇合蜜薑。純酥。純蜜。於蓮華外。各各十六。圍繞華外。以奉諸",
    "X14n0288_007:0165a06": "佛。及大菩薩。每以食時。若在中夜。取蜜半升。用蘇三合。壇前別安一小火爐。",
    "X14n0288_007:0165a07": "以兜樓婆香。煎取香水。沐浴其炭。然令猛熾。投是酥蜜。於炎爐內。燒令煙盡。",
    "X14n0288_007:0165a08": "享佛菩薩。",
    "X14n0288_007:0165a09": "行人所修不獲由無始宿障故須結壇若佛來應則可證入夫壇為建設",
    "X14n0288_007:0165a10": "之基信為入道之本雪山白牛表純淨大力茹退遺餘則內實真淨二相",
    "X14n0288_007:0165a11": "和合理信冥會也香以達信必十種者圓達之相除地為場封土為壇理",
    "X14n0288_007:0165a12": "圓事方壇有八角方圓丈六表四果四向由十六心見道也此壇取數蓋",
    "X14n0288_007:0165a13": "依阿闍黎法大教王經云四法十六法八法并十二阿闍黎事業彼等成",
    "X14n0288_007:0165a14": "就法所謂表法者經云信解心為線稱分量所作以智慧絣量住三業觀",
    "X14n0288_007:0165a15": "想十二肘量作四方與四隅四門四樓閣謂結壇有佛菩薩等法及喝姹",
    "X14n0288_007:0165a16": "等法各有肘量之數彼經云阿闍黎者一依其教不得相違即前淨戒僧",
    "X14n0288_007:0165a17": "為師者是華以開覺水表真理此華在中表根本妙觀四忍四智為大圓",
    "X14n0288_007:0165a18": "鏡次以十六蓮華食器者即十六心理智之表也信力真純名燒沉水真",
    "X14n0288_007:0166a01": "智內冥名無見煙。",
    "X14n0288_007:0166a02": "令其四外。徧懸幡華。於壇室中四壁。敷設十方如來。及諸菩薩。所有形像。應",
    "X14n0288_007:0166a03": "於當陽。張盧舍那釋迦彌勒。阿閦彌陀。諸大變化觀音形像。兼金剛藏。安其",
    "X14n0288_007:0166a04": "左右。帝釋梵王烏芻瑟摩并藍地迦。諸軍茶利。與毘俱胝四天王等。頻那夜",
    "X14n0288_007:0166a05": "迦。張於門側。左右安置。又取八鏡。覆懸虗空。與壇場中所安之鏡。方而相對。",
    "X14n0288_007:0166a06": "使其形影。重重相涉於初七中。至誠頂禮。十方如來。諸大菩薩。阿羅漢號。恒",
    "X14n0288_007:0166a07": "於六時。誦呪圍壇。至心行道。一時常行一百八遍。第二七中。一向專心發菩",
    "X14n0288_007:0166a08": "薩願。心無間斷。我毗奈耶。先有願教。第三七中。於十二時。一向持佛般怛羅",
    "X14n0288_007:0166a09": "呪。至第七日。十方如來。一時出現。鏡交光處。承佛摩頂。即於道場。修三摩地。",
    "X14n0288_007:0166a10": "能令如是末世修學。身心明淨。猶如瑠璃。阿難。若此比丘。本受戒師。及同會",
    "X14n0288_007:0166a11": "中十比丘等。其中有一不清淨者。如是道場。多不成就。從三七後端坐安居。",
    "X14n0288_007:0166a12": "經一百日。有利根者。不起于座。得須陀洹。縱其身心聖果未成。決定自知成",
    "X14n0288_007:0166a13": "佛不謬(見之真而守之固)。汝問道場。建立如是。",
    "X14n0288_007:0166a14": "當陽正位張盧舍那者即佛部主觀音等即賢聖部主烏芻瑟摩等金剛",
    "X14n0288_007:0166a15": "部主頻那夜迦天神部主如密部廣說也盖壇局闍黎之法以致其精位",
    "X14n0288_007:0166a16": "置八部之聖以會其通故三七日禮佛稱名誦毗尼而發大願以明三業",
    "X14n0288_007:0166a17": "交懃冥資密剋經云身語心三種此名為祕密諸佛菩薩等此名為集會",
    "X14n0288_007:0166a18": "當知所用法祕蜜數如是鏡交光處則生佛智照摩頂之次則感應冥會",
    "X14n0288_007:0167a01": "即於此中修三摩提獲得身心明淨猶如瑠璃則德合涅槃而奢摩他之",
    "X14n0288_007:0167a02": "體顯矣安居百日證須陀洹則前交光佛現即是此中得果前相。",
    "X14n0288_007:0167a03": "三說呪冥加",
    "X14n0288_007:0167a04": "阿難頂禮佛足而白佛言。自我出家。恃佛憍愛。求多聞故。未證無為。遭彼梵",
    "X14n0288_007:0167a05": "天邪術所禁。心雖明了。力不自由。賴遇文殊令我解脫。雖蒙如來佛頂神呪。",
    "X14n0288_007:0167a06": "冥獲其力。尚未親聞。惟願大慈。重為宣說。悲救此會諸修行輩。末及當來在",
    "X14n0288_007:0167a07": "輪迴者。承佛密音。身意解脫。于時會中。一切大眾。普皆作禮。佇聞如來。祕密",
    "X14n0288_007:0167a08": "章句。爾時世尊。從肉髻中。涌百寶光。光中涌出千葉寶蓮。有化如來。坐寶華",
    "X14n0288_007:0167a09": "中。頂放十道百寶光明。一一光明。皆徧示現。十恒河沙。金剛密迹。擎山持杵。",
    "X14n0288_007:0167a10": "徧虗空界。大眾仰觀。畏愛兼抱。求佛哀祐。一心聽佛。無見頂相。放光如來。宣",
    "X14n0288_007:0167a11": "說神呪。",
    "X14n0288_007:0167a12": "南無薩怛他。蘇伽多耶。阿羅訶帝。三藐三菩陀寫。薩怛他佛陀俱胝瑟尼釤。",
    "X14n0288_007:0167a13": "南無薩婆勃陀勃地薩跢鞞弊。南無薩多南。三藐三菩陀俱知南。娑舍囉婆",
    "X14n0288_007:0167a14": "迦僧伽喃。南無盧雞阿羅漢跢喃。南無蘇盧多波那喃。南無娑羯唎陀伽彌",
    "X14n0288_007:0167a15": "喃。南無盧雞三藐伽跢喃。三藐伽波囉底波多那喃。南無提婆離瑟赧。南無",
    "X14n0288_007:0167a16": "悉陀耶毗地耶陀囉離瑟赧。舍波奴揭囉訶娑訶娑囉摩他喃。南無跋囉訶",
    "X14n0288_007:0167a17": "摩泥。南無因陀囉耶。南無婆伽婆帝。嚧陀囉耶。烏摩般帝。娑醯夜耶。南無婆",
    "X14n0288_007:0167a18": "伽婆帝那囉野拏耶。槃遮摩訶三慕陀囉。南無悉羯唎多耶。南無婆伽婆帝。",
    "X14n0288_007:0168a01": "摩訶迦羅耶。地唎般剌那伽囉。毗陀囉波拏迦囉耶。阿地目帝。尸摩舍那泥",
    "X14n0288_007:0168a02": "婆悉泥。摩怛唎伽拏。南無悉羯唎多耶。南無婆伽婆帝。多他伽跢俱囉耶。南",
    "X14n0288_007:0168a03": "無般頭摩俱囉耶。南無跋闍囉俱囉耶。南無摩尼俱囉耶。南無伽闍俱囉耶。",
    "X14n0288_007:0168a04": "南無婆伽婆帝。帝唎茶輸囉西那。波羅訶囉拏囉闍耶。跢他伽多耶。南無婆",
    "X14n0288_007:0168a05": "伽婆帝。南無阿彌多婆耶。跢他伽多耶。阿囉訶帝。三藐三菩陀耶南無婆伽",
    "X14n0288_007:0168a06": "婆帝。阿芻毗耶。跢他伽多耶。阿囉訶帝。三藐三菩陀耶。南無婆伽婆帝。鞞沙",
    "X14n0288_007:0168a07": "闍耶俱嚧吠柱唎耶。般囉婆囉闍耶。跢他伽多耶。南無婆伽婆帝。三補師毖",
    "X14n0288_007:0168a08": "多。薩憐捺囉剌闍耶。跢他伽多耶。阿囉訶帝。三藐三菩陀耶。南無婆伽婆帝。",
    "X14n0288_007:0168a09": "舍雞野母那曳。跢他伽多耶。阿囉訶帝。三藐三菩陀耶。南無婆伽婆帝。剌怛",
    "X14n0288_007:0168a10": "那雞都囉闍耶。跢他伽多耶。阿囉訶帝。三藐三菩陀耶。帝瓢南無薩羯喇多。",
    "X14n0288_007:0168a11": "翳曇婆伽婆多。薩怛他伽都瑟尼釤。薩怛多般怛[口*藍]。南無阿婆囉視躭。般囉",
    "X14n0288_007:0168a12": "帝揚岐囉。薩囉婆部多揭囉訶。尼羯囉訶揭迦囉訶尼。跋囉毖地耶叱陀你。",
    "X14n0288_007:0168a13": "阿迦囉蜜唎柱。般唎怛囉耶寧羯唎。薩囉婆槃陀那目叉尼。薩囉婆突瑟吒。",
    "X14n0288_007:0168a14": "突悉乏般那你伐囉尼。赭都囉失帝南。羯囉訶婆訶薩囉若闍。毗多崩娑那",
    "X14n0288_007:0168a15": "羯唎。阿瑟吒冰舍帝南。那叉剎怛囉若闍。波羅薩陀那羯唎。阿瑟吒南。摩訶",
    "X14n0288_007:0168a16": "揭囉訶若闍。毗多崩薩那羯唎。薩婆舍都嚧你婆囉若闍。呼藍突悉乏難遮",
    "X14n0288_007:0168a17": "那舍尼。毖沙舍悉怛囉。阿吉尼烏陀迦囉若闍。阿般視多具囉。摩訶般囉戰",
    "X14n0288_007:0168a18": "持。摩訶疊多。摩訶帝闍。摩訶稅多闍婆羅。摩訶跋羅槃陀囉婆悉你。阿唎耶",
    "X14n0288_007:0169a01": "多囉。毗唎俱知。誓婆毗闍耶。跋闍囉摩禮底。毗舍嚧多。勃騰罔迦。跋闍囉制",
    "X14n0288_007:0169a02": "喝那阿遮。摩囉制婆般囉質多。跋闍囉擅持。毗舍囉遮。扇多舍鞞提婆補視",
    "X14n0288_007:0169a03": "多蘇摩嚧波。摩訶稅多。阿唎耶多囉。摩訶婆囉阿般囉。跋闍囉商羯囉制婆。",
    "X14n0288_007:0169a04": "跋闍囉俱摩唎。俱藍陀唎。跋闍囉喝薩多遮。毗地耶乾遮那摩唎迦。啒蘇母",
    "X14n0288_007:0169a05": "婆羯囉跢那鞞嚧遮那俱唎耶夜囉菟瑟尼釤毗折藍婆摩尼遮跋闍囉迦",
    "X14n0288_007:0169a06": "那迦波囉婆。嚧闍那跋闍囉頓稚遮。稅多遮迦摩囉。剎奢尸波囉婆。翳帝夷",
    "X14n0288_007:0169a07": "帝。母陀囉羯拏。娑鞞囉懺。掘梵都。印菟那麼麼寫。烏[合*牛]。唎瑟揭拏。般剌舍悉",
    "X14n0288_007:0169a08": "多。薩怛他伽都瑟尼釤。虎[合*牛]。都嚧雍。瞻婆那。虎[合*牛]。都嚧雍。悉耽婆那。虎[合*牛]。都",
    "X14n0288_007:0169a09": "嚧雍。波羅瑟地耶三般叉拏羯囉。虎[合*牛]。都嚧雍。薩婆藥叉喝囉剎婆。揭囉訶",
    "X14n0288_007:0169a10": "若闍。毗騰崩薩那羯囉。虎[合*牛]。都嚧雍。者都囉尸底南。揭囉訶娑訶薩囉南。毗",
    "X14n0288_007:0169a11": "騰崩薩那囉。虎[合*牛]。都嚧雍。囉叉。婆伽梵。薩怛他伽都瑟尼釤。波囉點闍吉唎。",
    "X14n0288_007:0169a12": "摩訶娑訶薩囉。勃樹娑訶薩囉室唎沙。俱知娑訶薩泥帝[口*隸]。阿弊提視婆唎",
    "X14n0288_007:0169a13": "多。吒吒甖迦。摩訶跋闍嚧陀囉。帝唎菩婆那。曼茶囉。烏[合*牛]。莎悉帝薄婆都。麼",
    "X14n0288_007:0169a14": "麼。印菟那麼麼寫。囉闍婆夜。主囉跋夜。阿祗尼婆夜。烏陀迦婆夜。毗沙婆夜。",
    "X14n0288_007:0169a15": "舍薩多囉婆夜。婆囉斫羯囉婆夜。突瑟叉婆夜。阿舍你婆夜。阿迦囉蜜唎柱",
    "X14n0288_007:0169a16": "婆夜。陀囉尼部彌劒波伽波陀婆夜。烏囉迦婆多婆夜。剌闍壇荼婆夜。那伽",
    "X14n0288_007:0169a17": "婆夜。毗條怛婆夜。蘇波囉拏婆夜。藥叉揭囉訶。囉叉私揭囉訶。畢唎多揭囉",
    "X14n0288_007:0169a18": "訶。毗舍遮揭囉訶。部多揭囉訶。鳩槃荼揭囉訶。補丹那揭囉訶。迦吒補丹那",
    "X14n0288_007:0170a01": "揭囉訶。悉乾度揭囉訶。阿播悉摩囉揭囉訶。烏檀摩陀揭囉訶。車夜揭囉訶。",
    "X14n0288_007:0170a02": "醯唎婆帝揭囉訶。社多訶唎南。揭婆訶唎南。嚧地囉訶唎南。忙娑訶唎南。謎",
    "X14n0288_007:0170a03": "陀訶唎南。摩闍訶唎南。闍多訶唎女。視比多訶唎南。毗多訶唎南。阿輸遮訶",
    "X14n0288_007:0170a04": "唎女。質多訶唎女。帝釤薩鞞釤。薩婆揭囉訶南。毗陀耶闍嗔陀夜彌。雞囉夜",
    "X14n0288_007:0170a05": "彌。波唎跋囉者迦訖唎擔。毗陀夜闍嗔陀夜彌。雞囉夜彌。茶演尼訖唎擔。毗",
    "X14n0288_007:0170a06": "陀夜闍瞋陀夜彌。雞囉夜彌。摩訶般輸般怛夜。嚧陀囉訖唎擔。毗陀夜闍瞋",
    "X14n0288_007:0170a07": "陀夜彌。雞囉夜彌。那囉夜拏訖唎擔。毗陀夜闍瞋陀夜彌。雞囉夜彌。怛埵伽",
    "X14n0288_007:0170a08": "嚧茶西訖唎擔。毗陀耶闍瞋陀夜彌。雞囉夜彌。摩訶迦囉摩怛唎伽拏訖唎",
    "X14n0288_007:0170a09": "擔。毗陀夜闍嗔陀夜彌。雞囉夜彌。迦婆唎迦訖唎擔。毗陀夜闍瞋陀夜彌。雞",
    "X14n0288_007:0170a10": "囉夜彌。闍耶羯囉摩度羯囉。薩婆囉他娑達那訖唎擔。毗陀夜闍瞋陀夜彌。",
    "X14n0288_007:0170a11": "雞囉夜彌。赭咄囉婆耆你訖唎擔。毗陀夜闍瞋陀夜彌。雞囉夜彌。毗唎羊訖",
    "X14n0288_007:0170a12": "唎知。難陀雞沙囉伽拏般帝。索醯夜訖唎擔。毗陀夜闍瞋陀夜彌。雞囉夜彌。",
    "X14n0288_007:0170a13": "那揭那舍囉婆拏訖唎擔。毗陀夜闍嗔陀夜彌。雞囉夜彌。阿囉漢訖唎擔。毗",
    "X14n0288_007:0170a14": "陀夜闍瞋陀夜彌。雞囉夜彌。毗多囉伽訖唎擔。毗陀夜闍瞋陀夜彌。雞囉夜",
    "X14n0288_007:0170a15": "彌。跋闍囉波你。具醯夜具醯夜。迦地般帝訖唎擔。毗陀夜闍瞋陀夜彌。雞囉",
    "X14n0288_007:0170a16": "夜彌。囉叉罔。婆伽梵。印兔那麼麼寫。婆伽梵。薩怛多般怛囉。南無粹都帝。阿",
    "X14n0288_007:0170a17": "悉多那囉剌迦。波囉婆悉普吒。毗迦薩怛多鉢帝唎。什佛囉什佛囉。陀囉陀",
    "X14n0288_007:0170a18": "囉。頻陀囉頻陀羅瞋陀瞋陀。虎[合*牛]。虎[合*牛]。泮吒。泮吒。泮吒。泮吒。泮吒。娑訶。醯醯",
    "X14n0288_007:0171a01": "泮。阿牟迦耶泮。阿波囉提訶多泮阿素囉毗陀囉波迦泮。薩婆提鞞弊泮。薩",
    "X14n0288_007:0171a02": "婆那伽弊泮。薩婆藥叉弊泮。薩婆乾闥婆弊泮。薩婆補丹那弊泮。迦吒補丹",
    "X14n0288_007:0171a03": "那弊泮。薩婆突狼枳帝弊泮。薩婆突澀比&#;訖瑟帝弊泮。薩婆什婆[口*犁]弊泮。",
    "X14n0288_007:0171a04": "薩婆阿播悉摩&#;弊泮。薩婆舍囉婆拏弊泮。薩婆地帝雞弊泮。薩婆怛摩陀",
    "X14n0288_007:0171a05": "繼弊泮。薩婆毗陀耶囉誓遮&#;弊泮。闍夜羯囉摩度羯囉。薩婆羅他娑陀雞",
    "X14n0288_007:0171a06": "弊泮。毗地夜遮&#;弊泮。者都囉縛耆你弊泮。跋闍囉俱摩唎。毗陀夜囉誓弊",
    "X14n0288_007:0171a07": "泮。摩訶波囉丁羊义耆唎弊泮。跋闍囉商羯囉夜。波囉丈耆囉闍耶泮。摩訶",
    "X14n0288_007:0171a08": "迦囉夜。摩訶末怛唎迦拏。南無娑羯唎多夜泮。毖瑟拏婢曳泮。勃囉訶牟尼",
    "X14n0288_007:0171a09": "曳泮。阿耆尼曳泮。摩訶羯唎曳泮。羯囉檀遲曳泮。蔑怛唎曳泮。嘮怛唎曳泮。",
    "X14n0288_007:0171a10": "遮文荼曳泮。羯邏囉怛唎曳泮。迦般唎曳泮。阿地目質多迦尸摩舍那。婆私",
    "X14n0288_007:0171a11": "你曳泮。演吉質。薩埵婆寫。麼麼印兔那麼麼寫。突瑟吒質多。阿末怛唎質多。",
    "X14n0288_007:0171a12": "烏闍訶囉。伽婆訶囉。嚧地囉訶囉。婆娑訶囉。摩闍訶囉。闍多訶囉。視毖多訶",
    "X14n0288_007:0171a13": "囉。跋略夜訶囉。乾陀訶囉。布史波訶囉。頗囉訶囉。婆寫訶囉。般波質多。突瑟",
    "X14n0288_007:0171a14": "吒質多。嘮陀囉質多。藥叉揭囉訶。囉剎娑揭囉訶。閉[口*(隸-木+上)]多揭囉訶。閉舍遮揭",
    "X14n0288_007:0171a15": "囉訶。部多揭囉訶。鳩槃荼揭囉訶。悉乾陀揭囉訶。烏怛陀摩揭囉訶。車夜揭",
    "X14n0288_007:0171a16": "囉訶。阿播薩摩囉揭囉訶。宅祛革茶耆尼揭囉訶。唎佛帝揭囉訶。闍彌迦揭",
    "X14n0288_007:0171a17": "囉訶。舍俱尼揭囉訶。姥陀囉難地迦揭囉訶。阿藍婆揭囉訶。乾度波尼揭囉",
    "X14n0288_007:0171a18": "訶。什伐囉堙迦醯迦。墜帝藥迦。怛隸帝藥迦。者突託迦。昵提什伐囉毖釤摩",
    "X14n0288_007:0172a01": "什伐囉。薄底迦。鼻底迦。室隷瑟蜜迦。娑你般帝迦。薩婆什伐囉。室嚧吉帝。末",
    "X14n0288_007:0172a02": "陀鞞達嚧制劍。阿綺嚧鉗。目佉嚧鉗。羯唎突嚧鉗。揭囉訶揭藍羯拏輸藍。憚",
    "X14n0288_007:0172a03": "多輸藍。迄唎夜輸藍。末麼輸藍。跋唎室婆輸藍。毖栗瑟吒輸藍。烏陀囉輸藍。",
    "X14n0288_007:0172a04": "羯知輸藍。跋悉帝輸藍。鄔嚧輸藍。常迦輸藍。喝悉多輸藍。跋陀輸藍。娑房盎",
    "X14n0288_007:0172a05": "伽般囉丈伽輸藍。部多毖跢茶。茶耆尼什婆囉。陀突嚧迦建咄嚧吉知婆路",
    "X14n0288_007:0172a06": "多毗。薩般囉訶凌伽。輸沙怛囉娑那羯囉。毗沙喻迦。陀耆尼烏陀迦。末囉鞞",
    "X14n0288_007:0172a07": "囉建跢囉。阿迦囉蜜唎咄怛歛部迦。地栗剌吒。毖唎瑟質迦。薩婆那俱囉。肆",
    "X14n0288_007:0172a08": "引伽弊揭囉唎藥叉怛囉芻。末囉視吠帝釤娑鞞釤。悉怛多鉢怛囉。摩訶跋",
    "X14n0288_007:0172a09": "闍嚧瑟尼釤。摩訶般賴丈耆藍。夜波突陀舍喻闍那。辮怛隷拏。毗陀耶槃曇",
    "X14n0288_007:0172a10": "迦嚧彌。帝殊槃曇迦嚧彌。般囉毗陀槃曇迦嚧彌。哆姪他。唵。阿那隷。毗舍提。",
    "X14n0288_007:0172a11": "鞞囉跋闍囉陀唎。槃陀槃陀你。跋闍囉謗尼泮。虎[合*牛]都嚧甕泮。娑婆訶",
    "X14n0288_007:0172a12": "阿難。是佛頂光聚悉怛多般怛囉。祕密伽陀微妙章句。出生十方。一切諸佛。",
    "X14n0288_007:0172a13": "十方如來。因此呪心。得成無上正徧知覺。十方如來。執此呪心。降。伏諸魔。制",
    "X14n0288_007:0172a14": "諸外道。十方如來。乘此呪心。生寶蓮華。應微塵國。十方如來。含此呪心。於微",
    "X14n0288_007:0172a15": "塵國。轉大法輪。十方如來持此呪心。能於十方。摩頂授記。自果未成。亦於十",
    "X14n0288_007:0172a16": "方。蒙佛授記。十方如來依此呪心能於十方。拔濟羣苦。所謂地獄。餓鬼畜生。",
    "X14n0288_007:0172a17": "盲聾瘖瘂。怨憎會苦。愛別離苦。求不得苦。五陰熾盛。大小諸橫。同時解脫。賊",
    "X14n0288_007:0172a18": "難兵難。王難獄難。風火水難。飢渴貧窮。應念銷散。十方如來。隨此呪心能於",
    "X14n0288_007:0173a01": "十方。事善知識。四威儀中。供養如意。恒沙如來會中。推為大法王子。十方如",
    "X14n0288_007:0173a02": "來。行此呪心。能於十方攝受親因。令諸小乘。聞祕密藏。不生驚怖。十方如來。",
    "X14n0288_007:0173a03": "誦此呪心。成無上覺。坐菩提樹。入大涅槃。十方如來。傳此呪心。於滅度後。付",
    "X14n0288_007:0173a04": "佛法事。究竟住持。嚴淨戒律。悉得清淨。若我說是佛頂光聚。般怛囉呪。從旦",
    "X14n0288_007:0173a05": "至暮。音聲相聯。字句中間。亦不重疊。經恒沙劫。終不能盡。亦說此呪。名如來",
    "X14n0288_007:0173a06": "頂汝等有學。未盡輪迴。發心至誠。取阿羅漢。不持此呪。而坐道場。令其身心。",
    "X14n0288_007:0173a07": "遠諸魔事。無有是處(決無是事)。",
    "X14n0288_007:0173a08": "阿難下明神呪功能十方如來因心成道故此呪心能出生諸佛如是次",
    "X14n0288_007:0173a09": "第有十三句顯本呪心之功則為如來成佛之因則為降魔之用則為應",
    "X14n0288_007:0173a10": "現之心則為說法之心則為受記之心則為拔苦之心為事善知識之心",
    "X14n0288_007:0173a11": "則為攝受親因之心則為成道入滅之心則為付授大事之心由章句實",
    "X14n0288_007:0173a12": "際究竟堅固故義利如此。",
    "X14n0288_007:0173a13": "阿難。若諸世界。隨所國土。所有眾生。隨國所生樺皮貝葉。紙素白[疊*毛]。書寫此",
    "X14n0288_007:0173a14": "呪。貯於香囊。是人心昏。未能誦憶。或帶身上。或書宅中。當知是人。盡其生年。",
    "X14n0288_007:0173a15": "一切諸毒。所不能害。阿難。我今為汝更說此呪。救護世間。得大無畏。成就眾",
    "X14n0288_007:0173a16": "生出世間智。若我滅後。末世眾生。有能自誦。若教他誦。當知如是持誦眾生。",
    "X14n0288_007:0173a17": "火不能燒。水不能溺。大毒小毒。所不能害。如是乃至龍天鬼神。精祗魔魅。所",
    "X14n0288_007:0173a18": "有惡呪。皆不能著。心得正受。一切呪詛。厭蠱毒藥。金毒銀毒。艸木蟲蛇。萬物",
    "X14n0288_007:0174a01": "毒氣。入此入口。成甘露味。一切惡星。并諸鬼神。磣心毒人。於如是人。不能起",
    "X14n0288_007:0174a02": "惡。頻那夜迦。諸惡鬼王。并其眷屬。皆領深恩常加守護。阿難。當知是呪。常有",
    "X14n0288_007:0174a03": "八萬四千那由他恒河沙俱胝。金剛藏王菩薩。種族。一一皆有諸金剛眾。而",
    "X14n0288_007:0174a04": "為眷屬。晝夜隨侍。設有眾生。於散亂心。非三摩地。心憶口持。是金剛王。常隨",
    "X14n0288_007:0174a05": "從彼諸善男子。何況決定菩提心者。此諸金剛菩薩藏王。精心陰速。發彼神",
    "X14n0288_007:0174a06": "識。是人應時心能記憶。八萬四千恒河沙劫。周徧了知。得無疑惑。從第一劫。",
    "X14n0288_007:0174a07": "乃至後身。生生不生。藥叉羅剎。及富單那迦吒富單那。鳩槃茶毗舍遮等。并",
    "X14n0288_007:0174a08": "諸餓鬼。有形無形。有想無想。如是惡處。是善男子。若讀若誦。若書若寫。若帶",
    "X14n0288_007:0174a09": "若藏。諸色供養。劫劫不生貧窮下賤。不可樂處。此諸眾生。縱其自身。不作福",
    "X14n0288_007:0174a10": "業。十方如來。所有功德。悉與此人。由是得於恒河沙阿僧祇。不可說。不可說",
    "X14n0288_007:0174a11": "劫。常與諸佛。同生一處。無量功德。如惡叉聚。同處熏修。永無分散。是故能令。",
    "X14n0288_007:0174a12": "破戒之人。戒根清淨。未得戒者。令其得戒。未精進者。令其精進。無智慧者。令",
    "X14n0288_007:0174a13": "其智慧。不清淨者。速得清淨。不持齋戒。自成齋戒。阿難。是善男子。持此呪時。",
    "X14n0288_007:0174a14": "設犯禁戒於未受時。持呪之後。眾破戒罪。無問輕重。一時銷滅。縱經飲酒食",
    "X14n0288_007:0174a15": "噉五辛。種種不淨。一切諸佛菩薩。金剛天仙鬼神。不將為過。設着不淨。破弊",
    "X14n0288_007:0174a16": "衣服。一行一住。悉同清淨。縱不作壇。不入道場。亦不行道。誦持此呪。還同入",
    "X14n0288_007:0174a17": "壇行道功德。無有異也。若造五逆無間重罪及諸比丘。比丘尼。四棄八棄誦",
    "X14n0288_007:0174a18": "此呪已。如是重業。猶如猛風吹散沙聚。悉皆滅除。更無毫髮。阿難。若有眾生。",
    "X14n0288_007:0175a01": "從無量無數劫來。所有一切輕重罪障。從前世來。未及懺悔。若能讀誦。書寫",
    "X14n0288_007:0175a02": "此呪。身上帶持。若安住處。莊宅園館。如是積業。猶湯銷雪。不久皆得悟無生",
    "X14n0288_007:0175a03": "忍。",
    "X14n0288_007:0175a04": "次明勸持有七種功德一若諸世界下明書寫功德二若我滅後下明讀",
    "X14n0288_007:0175a05": "誦功德樺皮貝葉等者言隨遇而書無簡擇也世間金銀艸木等皆有毒",
    "X14n0288_007:0175a06": "氣唯誦呪能銷滅也三當知是呪下明擁護功德精心陰速者擁呪金剛",
    "X14n0288_007:0175a07": "以妙精明冥發神識也第一劫者發心之初至後身者成佛時也四是善",
    "X14n0288_007:0175a08": "男子下明供養功德五阿難下明滅罪功德比丘以犯四波羅夷戒為四",
    "X14n0288_007:0175a09": "棄比丘尼以破八不敬法為八棄唯持此呪能銷滅之故勸令受持也。",
    "X14n0288_007:0175a10": "復次阿難。若有女人。未生男女。欲求孕者。若能至心憶念斯呪。或能身上帶",
    "X14n0288_007:0175a11": "此悉怛多般怛羅者。便生福德智慧男女求長命者。即得長命。欲求果報。速",
    "X14n0288_007:0175a12": "圓滿者。速得圓滿。身命色力。亦復如是。命終之後。隨願往生十方國土。必定",
    "X14n0288_007:0175a13": "不生邊地下賤。何況雜形。阿難。若諸國土州縣聚落饑荒疫癘。我復刀兵賊",
    "X14n0288_007:0175a14": "難鬬諍。兼餘一切厄離之地。寫此神呪。安城四門。并諸支提。或脫闍上。令其",
    "X14n0288_007:0175a15": "國土。所有眾生。奉迎斯呪。禮拜恭敬。一心供養。令其人民。各各身佩。或各各",
    "X14n0288_007:0175a16": "安所居宅地。一切災厄。悉皆銷滅。阿難。在在處處。國土眾生。隨有此呪。天龍",
    "X14n0288_007:0175a17": "歡喜。風雨順時。五穀豐殷。兆庶安樂。亦復能鎮一切惡星。隨方變恠災障不",
    "X14n0288_007:0175a18": "起。人無橫夭。杻械枷鎻。不著其身。晝夜安眠。常無惡夢。阿難是娑婆界。有八",
    "X14n0288_007:0176a01": "萬四千災變惡星。二十八大惡星。而為上首。復有八大惡星。以為其主。作種",
    "X14n0288_007:0176a02": "種形。出現世時。能生眾生。種種災異。有此呪地。悉皆銷滅。十二由旬。成結界",
    "X14n0288_007:0176a03": "地。諸惡災祥。汞不能入。是故。如來宣示此呪。於未來世。保護初學諸修行者。",
    "X14n0288_007:0176a04": "入三摩地。身心泰然。得大安隱。更無一切諸魔鬼神。及無始來。冤橫宿殃。舊",
    "X14n0288_007:0176a05": "業陳債。來相惱害。汝及眾中。諸有學人。及未來世。諸修行者。依我壇場。如法",
    "X14n0288_007:0176a06": "持戒。所受戒主。逢清淨僧。於此呪心。不生疑悔。是善男子。於此父母所生之",
    "X14n0288_007:0176a07": "身。不得心通。十方如來。便為妄語(何等激勸何等[怡-台+豊]切)。",
    "X14n0288_007:0176a08": "六若有女人下明隨求功德七若諸國土下明息災功德支提佛國脫闍",
    "X14n0288_007:0176a09": "幢也災異有八謂飢荒疫癘刀兵財難鬪諍風雪刑罸及災變惡星也夫",
    "X14n0288_007:0176a10": "日月失其行則薄蝕為妖風雨非其時則毀拆為災五星失其行則周國",
    "X14n0288_007:0176a11": "受殃此反常逆理由人所致則天以變應之也故誅暴則多飄風枉法則",
    "X14n0288_007:0176a12": "多蟲螟殺不辜則國赤地令不收則多淫雨言八萬四千者則周天列宿",
    "X14n0288_007:0176a13": "也二十八星為周天之經八大者乃循經之緯即羅計孛兼五星也順應",
    "X14n0288_007:0176a14": "為福逆則為災故謂之災變惡星今以呪力消禳故反違從吉所有厄難",
    "X14n0288_007:0176a15": "悉皆消滅是故如來下明感通功德言父母生身得心通者此現應之符",
    "X14n0288_007:0176a16": "也。",
    "X14n0288_007:0176a17": "說是語已。會中無量百千金剛。一時佛前。合掌頂禮。而白佛言。如佛所說。我",
    "X14n0288_007:0176a18": "當誠心保護如是修菩提者。爾時梵王。并天帝釋。四天大王。亦於佛前。同時",
    "X14n0288_007:0177a01": "頂禮。而白佛言。審有如是修學善人。我當盡心。至誠保護。令其一生所作如",
    "X14n0288_007:0177a02": "願。復有無量藥叉大將。諸羅剎王。富單那王。鳩槃茶王。毗舍遮王。頻那夜迦",
    "X14n0288_007:0177a03": "諸大鬼王。及諸鬼帥亦於佛前。合掌頂禮。我亦誓願護持是人。令菩提心。速",
    "X14n0288_007:0177a04": "得圓滿。復有無量日月天子。風師雨師。雲師雷師。并電伯等。年歲巡官。諸星",
    "X14n0288_007:0177a05": "眷屬。亦於會中。頂禮佛足。而白佛言。我亦保護是修行人。安立道場。得無所",
    "X14n0288_007:0177a06": "畏。復有無量山神。海神。一切土地。水陸空行。萬物精祇。并風神王。無色界天。",
    "X14n0288_007:0177a07": "於如來前。同時稽首。而白佛言。我亦保護是修行人。得成菩提。永無魔事。爾",
    "X14n0288_007:0177a08": "時八萬四千那由他恒河沙。俱胝金剛藏王菩薩在大會中。即從座起。頂禮",
    "X14n0288_007:0177a09": "佛足。而白佛言。世尊。如我等輩。所修功業。久成菩提。不取涅槃。常隨此呪。救",
    "X14n0288_007:0177a10": "護末世修三摩提。正修行者。世尊。如是修心求正定人。若在道場。及餘經行。",
    "X14n0288_007:0177a11": "乃至散心遊戲聚落。我等徒眾。常當隨從。侍衛此人。縱令魔王大自在天。求",
    "X14n0288_007:0177a12": "其方便。終不可得。諸小鬼神。去此善人。十由旬外。除彼發心。樂修禪者。世尊。",
    "X14n0288_007:0177a13": "如是惡魔。若魔眷屬。欲來侵擾是善人者。我以寶杵殞碎其首。猶如微塵。恒",
    "X14n0288_007:0177a14": "令此人。所作如願。",
    "X14n0288_007:0177a15": "總顯護持之力已上羣靈皆獲本妙心能建大義故用二方便或逆或順",
    "X14n0288_007:0177a16": "而作利益釋曰案經中每言呪功之益盖誦持者而寡於獲效則是傳授",
    "X14n0288_007:0177a17": "失真未識其義故密部持誦自有作法苟非其事雖玄無益今讀尊那菩",
    "X14n0288_007:0177a18": "薩儀軌所誦大明本唯一呪隨事施用即有不同如誦云唵引左隷祖隷",
    "X14n0288_007:0178a01": "尊禰若作息災法則云莎訶作增益法則云冐沙吒作愛敬法則云南無",
    "X14n0288_007:0178a02": "作調伏法則云弱呬吽發吒作勾召法則云紇哩作發遣法則云吽此持",
    "X14n0288_007:0178a03": "誦不同之一也所祀聖像又多不一如畫頻那夜迦天像或二臂六臂至",
    "X14n0288_007:0178a04": "十六臂者各有所表也或用旃陀羅摩登伽舍以至人香五辣之法皆因",
    "X14n0288_007:0178a05": "其所宜而施非可訾也又持明人或慈或威種種不一如數珠之一事若",
    "X14n0288_007:0178a06": "作禁止法則水晶為珠作信受法赤檀為珠作降伏法木槵為珠必取珠",
    "X14n0288_007:0178a07": "日皆有時方宿曜種種各異如加持之法或用菖蒲檀木白芥子等而諸",
    "X14n0288_007:0178a08": "部真言亦各有異如蓮華灌頂部等語言章句又有清濁呼吸之差若稍",
    "X14n0288_007:0178a09": "存訛略即呼召不相應故謂之真言者乃五部聖賢本語也此非口授難",
    "X14n0288_007:0178a10": "明理不可以玄妙通知明矣故圓通顯密之說自謂徹祕密之閾欲冀感",
    "X14n0288_007:0178a11": "通獲効恐無此理。",
    "X14n0288_007:0178a12": "　　修證分之二(文三)初十二類生。",
    "X14n0288_007:0178a13": "阿難即從座起。頂禮佛足。而白佛言。我輩愚純。好為多聞。於諸漏心。未求出",
    "X14n0288_007:0178a14": "離。蒙佛慈誨。得正熏修。身心快然。獲大饒益。世尊。如是修證佛三摩提。未到",
    "X14n0288_007:0178a15": "涅槃。云何名為乾慧之地。四十四心。至何漸次。得修行目。詣何方所。名入地",
    "X14n0288_007:0178a16": "中。云何名為等覺菩薩。作是語已。五體投地。大眾一心。佇佛慈音。瞪瞢瞻仰。",
    "X14n0288_007:0178a17": "爾時世尊。讚阿難言。善哉善哉。汝等乃能普為大眾。及諸末世。一切眾生修",
    "X14n0288_007:0178a18": "三摩提。求大乘者。從於凡夫。終大涅槃。懸示無上正修行路。汝今諦聽。當為",
    "X14n0288_007:0179a01": "汝說。阿難。大眾。合掌刳心。默然受教。佛言。阿難。當知妙性圓明。離諸名相。本",
    "X14n0288_007:0179a02": "來無有世界眾生。因妄有生。因生有滅。生滅名妄。滅妄名真。是稱如來無上",
    "X14n0288_007:0179a03": "菩提及大涅槃。二轉依號。",
    "X14n0288_007:0179a04": "〔疏〕此中第二修證亦因前經第二發心之文以世界相涉顯本功德故此",
    "X14n0288_007:0179a05": "問明修行地位亦約眾生世界宣明十二類生之因乃至三種漸次成就",
    "X14n0288_007:0179a06": "五十菩提所以酬發心第二義也問中初乾慧地即斷惑所顯如實之性",
    "X14n0288_007:0179a07": "信住行向及四加行名四十四心從此見道得修行目歡喜已去名為十",
    "X14n0288_007:0179a08": "地十地之後名為等覺佛言下答修證之由所謂生滅真妄菩提涅槃皆",
    "X14n0288_007:0179a09": "名相者也妙性之中本來無有由迷悟相因故有修有證於是轉不覺而",
    "X14n0288_007:0179a10": "依菩提轉生死而依涅槃故有二依名字欲修正受先識妄因故談眾生",
    "X14n0288_007:0179a11": "世界二種顛倒所以明流轉之本示類生之緣也。",
    "X14n0288_007:0179a12": "阿難。汝今欲修真三摩地。直詣如來大涅槃者先當識此眾生世界二顛倒",
    "X14n0288_007:0179a13": "因。顛倒不生。斯則如來真三摩地阿難。云何名為眾生顛倒阿難。由性明心",
    "X14n0288_007:0179a14": "性明圓故。因明發性。性妄見生。從畢竟無。成究竟有。此有所有。非因所因。住",
    "X14n0288_007:0179a15": "所住相了無根本。本此無住建立世界。及諸眾生。",
    "X14n0288_007:0179a16": "〔疏〕阿難下釋有為諸相性明心即性覺妙明之心性明圓即無不徧明之",
    "X14n0288_007:0179a17": "性因明發性即照了之性起也由妄明而發妄覺因妄性而有妄相於是",
    "X14n0288_007:0179a18": "從無相真成有相妄此眾生世界所由始也所有即生相生相本無所因",
    "X14n0288_007:0180a01": "故以非因而為所因住相本唯妄住故皆了無根本此所謂眾生世界之",
    "X14n0288_007:0180a02": "相有為生滅之體也今釋有為依三種差別謂因果及識俱舍云意識相",
    "X14n0288_007:0180a03": "應貪瞋慢能遍行三世五識相應貪瞋慢唯系自世以是別相惑故由此",
    "X14n0288_007:0180a04": "義故建立三世諸有為相。〔疏〕今初釋有為體者婆娑云有為之法以生住",
    "X14n0288_007:0180a05": "異滅為體俱舍云有三有為相謂生住異滅又婆娑云有為以四義安立",
    "X14n0288_007:0180a06": "世相一約類安立二約相安立三約分位安立四約相待安立又有四種",
    "X14n0288_007:0180a07": "差別一依覺慧觀察差別二依色相觀察差別三依剎那相續差別四依",
    "X14n0288_007:0180a08": "分位差別。〔釋曰〕由上諸義婆沙於此立宗說三世是有故云若人說一切",
    "X14n0288_007:0180a09": "有宗决定應許去來世有以依三世皆定實有故許是說一切有宗若人",
    "X14n0288_007:0180a10": "唯說現在及未來世未與果故說無未來及過去世已與果業彼可許為",
    "X14n0288_007:0180a11": "分別說部。〔疏〕次釋有為剎那者毗婆沙云有為之法一剎那中俱有三相",
    "X14n0288_007:0180a12": "以作用異故故不相違顯宗論破云如體不同用有別故執所相外無別",
    "X14n0288_007:0180a13": "生等一一剎那有四相者如斯過失不可救療。〔釋曰〕毗沙恐執世相故約",
    "X14n0288_007:0180a14": "作用有異而立四相同時顯宗恐破世相故依體性立三世有異而俱舍",
    "X14n0288_007:0180a15": "則有三義釋成三世有異及四相同時俱無有碍故論云有別義故生即",
    "X14n0288_007:0180a16": "是滅謂色生色滅有別義故別生別滅謂未來生現世滅有別義故世生",
    "X14n0288_007:0180a17": "正生世所攝故從現世生未來世不同剎那故。〔疏〕三辨有無者謂有為之",
    "X14n0288_007:0180a18": "法性相二宗各有所立譬喻論師云諸有為法非實有體毗婆沙師為破",
    "X14n0288_007:0181a01": "彼執諸三世俱有。〔釋曰〕譬喻師說非有者是約性說婆沙師說俱有者是",
    "X14n0288_007:0181a02": "約相說經云性妄見生生即相也又云從畢竟無成究竟有者性相義也",
    "X14n0288_007:0181a03": "故二論各據為破立也然經意欲顯此體非有非無故總以妄見破性相",
    "X14n0288_007:0181a04": "之二見毗婆沙云言非生非滅者此顯有為本唯是妄。",
    "X14n0288_007:0181a05": "迷本圓明。是生虗妄。妄性無體非有所依。將欲復真。欲真已非。真真如性。非",
    "X14n0288_007:0181a06": "真求復。宛成非相非生非住。非心非法。展轉發生。生力發現。熏以成業。同業",
    "X14n0288_007:0181a07": "相感。因有感業。相滅相生。由是故有眾生顛倒。阿難。云何名為世界顛倒。是",
    "X14n0288_007:0181a08": "有所有。分段妄生。因此界立。非因所因。無住所住。遷流不住。因此世成。三世",
    "X14n0288_007:0181a09": "四方。和合相涉。變化眾生。成十二類。是故世界。因動有聲。因聲有色。因色有",
    "X14n0288_007:0181a10": "香。因香有觸。因觸有味。因味知法。六亂妄想。成業性故。十二區分。由此輪轉。",
    "X14n0288_007:0181a11": "是故世間。聲香味觸。窮十二變。為一旋復。乘此輪轉顛倒相故。是有世界卵",
    "X14n0288_007:0181a12": "生胎生溼生化生。有色無色。有想無想。若非有色。若非無色。若非有想。若非",
    "X14n0288_007:0181a13": "無想。",
    "X14n0288_007:0181a14": "〔疏〕此明還滅之相言將欲復真者除真如外凡有修證皆屬於妄故曰已",
    "X14n0288_007:0181a15": "非非生非住牒性見妄生住所住相也非心非法牒非真求復宛成非相",
    "X14n0288_007:0181a16": "也生力發明示感業之事生即是果力即是業熏即遠業之惑如現在生",
    "X14n0288_007:0181a17": "身由過去業力之所發明復由現在起惑重引未來之果故婆娑云有為",
    "X14n0288_007:0181a18": "者屬因屬緣因緣和合有生滅相取果與果墮在三世有前後際有上中",
    "X14n0288_007:0182a01": "下既非真性常住故有三世遷流三世和合故變化眾生成十二類也然",
    "X14n0288_007:0182a02": "類生之體略有七義一名二義三情四合五業六緣七果一名者按俱舍",
    "X14n0288_007:0182a03": "陳云眾生唐名有情有情即類生也二義者顯宗論云言類生者是眾生",
    "X14n0288_007:0182a04": "義三情者謂眾生依情立名不依趣顯宗云趣雖有情而非徧故此唯情",
    "X14n0288_007:0182a05": "徧獨立生名四合者謂眾生由業由緣合生顯宗云業緣合起故說為生",
    "X14n0288_007:0182a06": "亦無有緣而得生起五業者謂有唯業生顯宗云彼業力強不待緣故六",
    "X14n0288_007:0182a07": "緣者謂從緣生立名顯宗云有緣卵等從卵標名名卵生等七果者謂依",
    "X14n0288_007:0182a08": "現果立生名婆沙云若受欲界果者名欲界有情等是故下結明業惑果",
    "X14n0288_007:0182a09": "三因動有聲動即業力六亂妄想即是惑類是有世界卵生胎生等者即",
    "X14n0288_007:0182a10": "果類也。",
    "X14n0288_007:0182a11": "阿難。由因世界。虗妄輪迴。動顛倒故。和合氣成八萬四千飛沉亂想。如是故",
    "X14n0288_007:0182a12": "有卵羯邏藍。流轉國土。魚鳥龜蛇。其類充塞。由因世界。雜染輪迴。欲顛倒故。",
    "X14n0288_007:0182a13": "和合滋成八萬四千橫豎亂想。如是故有胎遏蒲曇。流轉國土。人畜龍仙。其",
    "X14n0288_007:0182a14": "類充塞。由因世界。執著輪迴。趣顛倒故。和合煖成八萬四千翻覆亂想。如是",
    "X14n0288_007:0182a15": "故有溼相蔽尸。流轉國土。含蠢蠕動。其類充塞。由因世界。變易輪迴。假顛倒",
    "X14n0288_007:0182a16": "故。和合觸成八萬四千新故亂想。如是故有化相羯南。流轉國土。轉蛻飛行。",
    "X14n0288_007:0182a17": "其類充塞。",
    "X14n0288_007:0182a18": "〔疏〕卵以想緣合業妄動名動顛倒飛沈唯氣即動業之力也故感卵為緣",
    "X14n0288_007:0183a01": "生為魚鳥胎因情有雜染欲情也以滋漫橫豎故緣胎而為人畜濕唯緣",
    "X14n0288_007:0183a02": "合執著趣赴所趣無定故合濕為緣生為蠢蝡化以虗假不待於緣由業",
    "X14n0288_007:0183a03": "力強故變易轉蛻此四生者以業緣俱勝相合為類故分四種。",
    "X14n0288_007:0183a04": "由因世界。留礙輪迴。障顛倒故。和合著成八萬四千精耀亂想。如是故有色",
    "X14n0288_007:0183a05": "相羯南。流轉國土。休咎精明。其類充塞。由因世界。銷散輪迴。惑顛倒故。和合",
    "X14n0288_007:0183a06": "暗成八萬四千陰隱亂想。如是故有無色羯南。流轉國土。空散銷沈。其類充",
    "X14n0288_007:0183a07": "塞。由因世界罔象輪迴影顛倒故。和合憶成八萬四千潛結亂想。如是故有",
    "X14n0288_007:0183a08": "想相羯南。流轉國土。神鬼精靈。其類充塞。由因世界。愚純輪迴。癡顛倒故。和",
    "X14n0288_007:0183a09": "合頑成八萬四千枯槁亂想。如是故有無想羯南。流轉國土。精神化為土木",
    "X14n0288_007:0183a10": "金石。其類充塞。",
    "X14n0288_007:0183a11": "有色者由緣偏勝從果立生精耀留礙即業果之色也故有休咎吉凶之",
    "X14n0288_007:0183a12": "殊如爝火蚌珠之類無色者銷散陰隱如四空之類以業力強不待緣故",
    "X14n0288_007:0183a13": "有想者唯業所生故罔象虗無由想結沈凝不待緣合而精明為鬼無想",
    "X14n0288_007:0183a14": "者以情業劣故愚鈍頑癡此但由緣故為金石土木此四生者以緣業偏",
    "X14n0288_007:0183a15": "勝相離為類故分為四種。",
    "X14n0288_007:0183a16": "由因世界。相待輪迴。偽顛倒故。和合染成八萬四千因依亂想。如是故有非",
    "X14n0288_007:0183a17": "有色相成色羯南。流轉國土。諸水母等。以蝦為目。其類充塞。由因世界。相引",
    "X14n0288_007:0183a18": "輪迴。性顛倒故。和合呪成八萬四千呼召亂想。由是故有非無色相無色羯",
    "X14n0288_007:0184a01": "南。流轉國土。呪詛厭生。其類充塞。由因世界。合妄輪迴。罔顛倒故。和合異成",
    "X14n0288_007:0184a02": "八萬四千迴互亂想。如是故有非有想相成想羯南。流轉國土。彼蒲盧等異",
    "X14n0288_007:0184a03": "質相成。其類充塞。由因世界。怨害輪迴。殺顛倒故。和合恠成八萬四千食父",
    "X14n0288_007:0184a04": "母想。如是故有非無想相無想羯南。流轉國土。如土梟等。附塊為兒。及破鏡",
    "X14n0288_007:0184a05": "鳥以毒樹果。抱為其子。子成。父母皆遭其食。其類充塞。是名眾生十二種類。",
    "X14n0288_007:0184a06": "次非有色成色者以無待有偽為因依彼業力微故必假於緣如水母等",
    "X14n0288_007:0184a07": "須蝦為目非無色無色者以有引無呼召成體由緣業俱微故受生時必",
    "X14n0288_007:0184a08": "資乎呪詛非有想成想者彼業微故妄取他緣如彼蒲盧無為蜂想業緣",
    "X14n0288_007:0184a09": "微故附異成蜂非無想成想者以妄想心附離他緣如土梟附塊破鏡毒",
    "X14n0288_007:0184a10": "果子成害母多有想心此四生者以緣業俱微附離成化故分為四種已",
    "X14n0288_007:0184a11": "上類生之屬但依緣業有厚薄感果有勝劣故三四十二以是為差唯佛",
    "X14n0288_007:0184a12": "世尊能窮眾生輕重業性將明流轉之因故云顛倒之性也。",
    "X14n0288_007:0184a13": "鎮澄讚曰　堅持淨戒建立壇場頂光神呪大敷揚。修道事功亡。頂禮慈王。",
    "X14n0288_007:0184a14": "更演後佳章。",
    "X14n0288_007:0184a15": "傳如截流曰　廣明菩薩行相。令持四種律儀。皎如氷霜。自不能生一切枝",
    "X14n0288_007:0184a16": "葉者。益萬行雖多。此為根本。今人果能不緣色香味觸。魔事自銷。奈何宿習",
    "X14n0288_007:0184a17": "所牽。則心齊于諸佛。暮則行歉乎下凡。聞見愈多。惑業愈熾。非假神呪之功。",
    "X14n0288_007:0184a18": "畢竟無由解脫。今明建壇誦呪。能克聖果。化佛為不思議佛。呪為不思議法。",
    "X14n0288_007:0185a01": "壇為不思議境。淨戒諸侶。為不思議人。同如是人。發如是心。入如是境。行如",
    "X14n0288_007:0185a02": "是法。獲如是果。決定無疑。呪有勝益。故天龍八部。一切鬼神。發願擁護。受持",
    "X14n0288_007:0185a03": "之者。得無魔事。末世捨呪心而談楞嚴者。徒益多聞耳。行者勉之。以上理行",
    "X14n0288_007:0185a04": "既備。若不開聖位。其何以顯證果之相。初卷云。心言直故。如是乃至終始地",
    "X14n0288_007:0185a05": "位。中間永無諸委曲相。今須詳明。是故請云。云何名為乾慧之地。四十四心。",
    "X14n0288_007:0185a06": "至何漸次。得終行目。詣何方所。名入地中。云何名為等覺菩薩。然問辭列漸",
    "X14n0288_007:0185a07": "次於諸位之中。葢先令知三漸次以通含諸位故也。佛將示諸聖位次。先示",
    "X14n0288_007:0185a08": "眾生世界二顛倒因者。性顛別。故轉菩提為煩惱。則成十二類生。性不顛倒。",
    "X14n0288_007:0185a09": "轉生死為涅槃。則成六十聖位。此為迷悟之源。不可不辯。指要而言性明元",
    "X14n0288_007:0185a10": "心。瞥起妄明。能覆所覆。皆為無住。本此無住。建立世界。及諸眾生。若了無住。",
    "X14n0288_007:0185a11": "則知妄本無依。真亦不有。一欲復真。斯為顛倒之本。而十二類生肇焉。是故",
    "X14n0288_007:0185a12": "世界因動有聲。至六亂妄想。成業性故。十二區分。由此輪轉者。此明依正妄",
    "X14n0288_007:0185a13": "織。為十二類生生起之本也。是故世間聲香味觸。窮十二變為一旋復者。重",
    "X14n0288_007:0185a14": "結依報之中。三世四方和合相涉。能變有情成十二之數也。色聲香味為能",
    "X14n0288_007:0185a15": "變。即世界之本。世界宛轉相涉為十二數。旋復即宛轉義。下云乘是輪轉顛",
    "X14n0288_007:0185a16": "倒相故。是有世間卵生等。如是則不可以窮十二變之能變為所變耳。十二",
    "X14n0288_007:0185a17": "類生。各各具十二顛倒者。以同一理性。彼彼互具也。天台所明現起之一名",
    "X14n0288_007:0185a18": "事造。餘冥伏者為理具。具無所具。全一覺體。若以六即收之。所謂理即是也。",
    "X14n0288_007:0186a01": "由生類即佛。故可進修。一聞理即。便為名字。今三漸次中。自除其助因。刳其",
    "X14n0288_007:0186a02": "正性。此屬觀行相似二即。文自父母肉身。不須天眼。自然觀見十方。至宿命",
    "X14n0288_007:0186a03": "清淨。得無艱險。此屬相似即。第三違其現業。是又躡前觀行相似二位。進明",
    "X14n0288_007:0186a04": "分證耳。文云。反流全一。六用不行者。即圓伏五住。同前觀行位也。十方國土",
    "X14n0288_007:0186a05": "皎然清淨。至一切如來密圓淨妙皆現其中者。此見思先斷。同前相似位也。",
    "X14n0288_007:0186a06": "是人即獲無生法忍者。此從十信超入初住。無明初破為分證位也。從是漸",
    "X14n0288_007:0186a07": "修。安立聖位。指分證位中。當位昇進之相非直接乾慧之位也。以乾慧之文",
    "X14n0288_007:0186a08": "合前者。欲愛乾枯。根境不偶。同前反流全一。六用不行之義。執心虗明純是",
    "X14n0288_007:0186a09": "智慧。慧性圓明。瑩十方界。同前十方國土。皎然清淨等義。若作未破見思。即",
    "X14n0288_007:0186a10": "屬觀行將成之相。若作見思已破。即同十信位中相似之相。今乾慧既居十",
    "X14n0288_007:0186a11": "信之前。當直作觀行位釋。然十卷有云。從互用中。能入菩薩金剛乾慧。乃至",
    "X14n0288_007:0186a12": "云。如是乃超十信十住等者。斯是經文錯綜。非謂六根互用。始入信前乾慧",
    "X14n0288_007:0186a13": "耳。此後信住行向乃至等覺諸位。無不屬此金剛觀察之觀。故後文云。至等",
    "X14n0288_007:0186a14": "覺已。是覺始獲金剛心中初乾慧地。不言妙覺之中獲者。圓滿菩提歸無所",
    "X14n0288_007:0186a15": "得故也。今自乾慧至妙覺。重以六即定之者。乾慧以前。凡夫本具聖位是理",
    "X14n0288_007:0186a16": "即。從此得聞為名字即。乾慧為觀行即。十信為相似即。十住至等覺為分證",
    "X14n0288_007:0186a17": "即。妙覺為究竟即也。經始自乾慧終至妙覺為單複十二者。逐位別開為單。",
    "X14n0288_007:0186a18": "每位具十曰複。故十信。十住。十行。十向。十地。為五複。乾慧。煖。頂。忍。世第一。等。",
    "X14n0288_007:0187a01": "玅。為七單。以單七複五。數為十二。解如長水。經云。是種種地。皆以金剛觀察",
    "X14n0288_007:0187a02": "十種深喻奢摩他中。用諸毗婆舍那。清淨修證漸次。深入。觀察。乃心之異名",
    "X14n0288_007:0187a03": "也。更詳皆以二字。亦應曰至等覺已。是覺始獲金剛心中。初信二信。乃至十",
    "X14n0288_007:0187a04": "地。今云是覺始獲金剛心中初乾慧地者。猶云發心究竟二不別。非等覺心",
    "X14n0288_007:0187a05": "中別有一乾慧也。華嚴明善財童子。始謁文殊。終會文殊。旨不異此。又云漸",
    "X14n0288_007:0187a06": "次深入。則知漸次通貫諸位。不可以三漸次。直接乾慧地也。如是皆以三增",
    "X14n0288_007:0187a07": "進故。善能成就五十五位真菩提路。以諸位之中。遞遞增進。由觀行之相似。",
    "X14n0288_007:0187a08": "由相似之分證。由分證之究竟。又非截三漸次居乾慧之前耳。單七複五。共",
    "X14n0288_007:0187a09": "五十七。今云五十位真菩提路者。乾慧非真。玅覺非路。止五十五。解如吳興。",
    "X14n0288_007:0187a10": "音釋",
    "X14n0288_007:0187a11": "澡(音早)。軌(古委切)。膩(乃計切)。膠(音交)。糜(忙皮切)。釤(斯鑒切)。怛(當割切)。鞞(步逮切)。",
    "X14n0288_007:0187a12": "跢(丁箇切)。揭(居列切)。剌(盧達切)。毖(音秘)。瓢(步宵切)。嚂(呼覽切)。叱(昌栗切)。儜(女耕切)。",
    "X14n0288_007:0187a13": "赭(音者)。啒(音骨)。菟(音兔)。握(劬勿切)。[合*牛](虗今切)。甖(音鶯)。謎(莫計切)。粹(音邃)。",
    "X14n0288_007:0187a14": "枳(音紙)。叉(音詣)。姥(莫補切)。堙(音因)。昵(尼質切)。鉗(巨淹切)。憚(徒按切)。迄(許勿切)。",
    "X14n0288_007:0187a15": "盎(烏浪切)。辮(皮典切)。樺(胡化切)。氎(音疊)。詛(莊[烈-列+助]切)。厭(邀琰切)。蠱(音古)。磣(初錦切)。",
    "X14n0288_007:0187a16": "癘(音利)。闍(視遮切)。杻(勑九切)。械(音戒)。刳(音枯)。邏(郎个切)。蠢(尺尹切)。蝡(乳尹切)。",
    "X14n0288_007:0187a17": "蛻(音稅)。槁(音考)。鰕(虛加切)。梟(音澆)。塊(音快)。"
}