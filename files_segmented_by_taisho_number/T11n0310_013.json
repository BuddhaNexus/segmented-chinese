{
    "T11n0310_013:0069c14": "6大寶積經卷第十三",
    "T11n0310_013:0069c16": "西晉三藏竺法護譯",
    "T11n0310_013:0069c17": "密迹金剛力士會第三之六",
    "T11n0310_013:0069c18": "於是密迹金剛力士所願已備得受佛決，所",
    "T11n0310_013:0069c19": "望已畢欣然大悅，叉手白佛言：「唯佛大聖就",
    "T11n0310_013:0069c20": "我曠野之界鬼王國土，在密迹宮舍七日受",
    "T11n0310_013:0069c21": "請。諸菩薩等及大聲聞，唯見垂愍顧意不忽。",
    "T11n0310_013:0069c22": "當於佛所在、於曠野鬼王土地、在於鄙舍，垂",
    "T11n0310_013:0069c23": "意小食，化鬼神眾妖魅反足之物、揵沓和、摩",
    "T11n0310_013:0069c24": "休勒及餘所居眾生，見如來尊、聽聞斯經法，",
    "T11n0310_013:0069c25": "長夜安隱無有眾患一定無難，便當棄捐瞋",
    "T11n0310_013:0069c26": "恚毒害無懷逆心。其四天王一切眷屬遊在",
    "T11n0310_013:0069c27": "曠野鬼神王界，若見如來、聞所說法，常獲安",
    "T11n0310_013:0069c28": "和不遭危難。」時佛默然，受密迹請七日供養，",
    "T11n0310_013:0069c29": "用愍念故，并欲開化無數眾生使殖德本。",
    "T11n0310_013:0070a01": "爾時密迹見佛默然以受其請，歡喜踊躍，稽",
    "T11n0310_013:0070a02": "首佛足右繞三匝，禮退而去。忽然不現，還曠",
    "T11n0310_013:0070a03": "野國因歸其宮。時密迹力士心自念言：「當為",
    "T11n0310_013:0070a04": "大聖莊嚴宮殿，欲行天人、色行天人得未曾",
    "T11n0310_013:0070a05": "有，十方世界諸菩薩等皆當歡喜。」心自念言：",
    "T11n0310_013:0070a06": "「吾憶識念，往故一時夜懷志願，所尊道法不",
    "T11n0310_013:0070a07": "可思議，今亦當然。」即時三昧正受宣不可限，",
    "T11n0310_013:0070a08": "彼時高座無央數億百千兆載師子眾座自",
    "T11n0310_013:0070a09": "然普現，以寶作脚及奇珍欄楯，以百千天衣",
    "T11n0310_013:0070a10": "而布其上。清淨妙華真珠瓔珞在八交道，以",
    "T11n0310_013:0070a11": "寶蓮華覆蓋其上。適三昧正受，「東方去是恒",
    "T11n0310_013:0070a12": "河沙佛國，有世界名無量寶德淨，佛號淨王。",
    "T11n0310_013:0070a13": "當致彼淨王如來所莊嚴淨師子之座，欲授",
    "T11n0310_013:0070a14": "萬菩薩決。其佛國土所見嚴淨，越無央數諸",
    "T11n0310_013:0070a15": "天人民所有嚴淨。我今寧可往彼佛土莊嚴",
    "T11n0310_013:0070a16": "高座。」爾時密迹力士以淨寶王三昧正受。適",
    "T11n0310_013:0070a17": "三昧已，自然莊嚴現好高座，高廣好淨如無",
    "T11n0310_013:0070a18": "量寶德淨佛土師子高座等無有異，忽然以",
    "T11n0310_013:0070a19": "至在於曠野鬼神界土。所施高座巍巍如是，",
    "T11n0310_013:0070a20": "甚高廣長，東西二千四百八十里，南北千二",
    "T11n0310_013:0070a21": "百八十里，紺琉璃水精硨𤦲為地，吉祥藏寶",
    "T11n0310_013:0070a22": "無量名香雜香熏之，竪立無數眾寶香鑪燒",
    "T11n0310_013:0070a23": "殊妙香，散諸天花若干品物，極好巍巍光色",
    "T11n0310_013:0070a24": "煒曄，可悅人心安和其身。從心應時行菩薩",
    "T11n0310_013:0070a25": "法，不失其節功勳無際，所歎妙德而無崖",
    "T11n0310_013:0070a26": "底。又其高座所化自然，有億百千垓不可計",
    "T11n0310_013:0070a27": "數諸師子座，以寶為脚、寶為欄楯，無數天衣",
    "T11n0310_013:0070a28": "而布其上。諸寶蓮華淨珠校露立八交道，以",
    "T11n0310_013:0070a29": "用眾寶而布其上，建在地上一切普具。於時",
    "T11n0310_013:0070b01": "密迹力士如是比像不可思議，設諸高座高",
    "T11n0310_013:0070b02": "廣嚴淨殊特無量師子之座，安然庠序從三",
    "T11n0310_013:0070b03": "昧起。即於宿夜設若干種甘饍飲食，尊奉",
    "T11n0310_013:0070b04": "菩薩和調性行、興發如來報應之果。眾供已",
    "T11n0310_013:0070b05": "辦，夜未向明，告四天王：「諸人當知，世尊今日",
    "T11n0310_013:0070b06": "詣我宮食，請竟七日，諸菩薩眾及諸聲聞皆",
    "T11n0310_013:0070b07": "當來集。仁等恭恪設無放逸，大聖難遇億世",
    "T11n0310_013:0070b08": "時有，咸皆一心捨俗慕道恭恪奉事，除去生",
    "T11n0310_013:0070b09": "死弘慈至道。時亦難遭法不可聞，三界無怙",
    "T11n0310_013:0070b10": "唯道可恃，普如虛空無所復礙，勿懷亂心為",
    "T11n0310_013:0070b11": "放逸行。眷屬徒使妻子僕從，供養七日勿倚",
    "T11n0310_013:0070b12": "身心，唯道為本，莫順他業損違道教，專精一",
    "T11n0310_013:0070b13": "心供養如來，常當下意加敬無二。令其曠野",
    "T11n0310_013:0070b14": "鬼神之處，王者土地鬼神妖魅，反足諸鬼揵",
    "T11n0310_013:0070b15": "沓和等，皆歸命佛密議道法。其四天王及餘",
    "T11n0310_013:0070b16": "眾生，皆不失時普蒙濟度。諸仁當了，已請天",
    "T11n0310_013:0070b17": "尊，稽首歸命供養佛已，勤聽經典宣布八方，",
    "T11n0310_013:0070b18": "使一切蒙乃報佛恩。」爾時密迹力士有一太",
    "T11n0310_013:0070b19": "子名曰密兵而告之曰：「汝往，遍令地神及虛",
    "T11n0310_013:0070b20": "空神告四天王、忉利天、焰天、兜率天、無憍慢",
    "T11n0310_013:0070b21": "天、他化自在天，上至魔天，各令使知世尊今",
    "T11n0310_013:0070b22": "日在於曠野鬼王土界，受密迹金剛力士請",
    "T11n0310_013:0070b23": "於宮舍，當就飲食；菩薩聲聞亦復同然。若欲",
    "T11n0310_013:0070b24": "見佛聽聞道教，咸皆往至。」太子金剛兵受教",
    "T11n0310_013:0070b25": "宣命，須臾令遍。其第二子名曰善分，而告之",
    "T11n0310_013:0070b26": "曰：「子！汝今自往，己力神足告諸梵天、梵迦夷",
    "T11n0310_013:0070b27": "天、梵滿天、梵度著天、大梵天、有光天、少光",
    "T11n0310_013:0070b28": "天、無量光天、光音天、清淨天、少淨天、無量",
    "T11n0310_013:0070b29": "淨天、淨難逮天、淨離穢天、順行天、少順行",
    "T11n0310_013:0070c01": "天、無量行天、行果實天、亦然天、於是天、善",
    "T11n0310_013:0070c02": "願天、善現天、至一善天，悉遍令之。今日世",
    "T11n0310_013:0070c03": "尊遊於曠野鬼王國土密迹金剛力士宮舍就",
    "T11n0310_013:0070c04": "請。諸人欲見，悉共往會。」善分受教宣令。如",
    "T11n0310_013:0070c05": "是須臾之頃，欲行天、色行天人皆共集會",
    "T11n0310_013:0070c06": "在於虛空，廣縱四萬里，上下俱然亦四萬里，",
    "T11n0310_013:0070c07": "周遍諸天各次第坐。於是密迹金剛力士莊",
    "T11n0310_013:0070c08": "嚴場地，供饍辦已，叉手向佛所在遙啟白言：",
    "T11n0310_013:0070c09": "「今時已到。願佛大聖垂光迴意。」而說頌曰：",
    "T11n0310_013:0070c10": "「丈夫尊雄屈，　　人中上願顧，",
    "T11n0310_013:0070c11": "蓮花正士發，　　大聖人時到。",
    "T11n0310_013:0070c12": "兩足尊枉神，　　天人聖祠祀，",
    "T11n0310_013:0070c13": "人中尊屈意，　　聖明時以至。",
    "T11n0310_013:0070c14": "戒如蓮華盛，　　精進轉增長，",
    "T11n0310_013:0070c15": "覆護上慚愧，　　最勝唯顧意。",
    "T11n0310_013:0070c16": "建立於聖諦，　　慈哀加弘恩，",
    "T11n0310_013:0070c17": "無我無所施，　　最勝師子顧。",
    "T11n0310_013:0070c18": "戒行博聞業，　　茂盛覺意花，",
    "T11n0310_013:0070c19": "解脫具足實，　　殊勝樹願來。",
    "T11n0310_013:0070c20": "功勳海唯枉，　　其意深且廣，",
    "T11n0310_013:0070c21": "清水定為意，　　熾盛精進業，",
    "T11n0310_013:0070c22": "奉哀道場業，　　智慧瓔珞嚴，",
    "T11n0310_013:0070c23": "明本慧開覺，　　聖達降怨顧，",
    "T11n0310_013:0070c24": "第一明無動，　　以藥樹療病，",
    "T11n0310_013:0070c25": "學不學盛明，　　最勝唯屈神。」",
    "T11n0310_013:0070c26": "於是世尊見密迹金剛力士白時已到，告諸",
    "T11n0310_013:0070c27": "比丘：「皆早嚴服著衣持鉢并勅護寺。密迹",
    "T11n0310_013:0070c28": "金剛力士來啟時到，各自建行七日就請。其",
    "T11n0310_013:0070c29": "諸聲聞眾菩薩等若得神足，以己神力往追",
    "T11n0310_013:0071a01": "侍佛。其無神足，入如來光承其威明，佛愍念",
    "T11n0310_013:0071a02": "之皆得往就。」於時世尊適發進路，諸菩薩",
    "T11n0310_013:0071a03": "皆於前而導，諸聲聞眾在後侍從，諸天龍神",
    "T11n0310_013:0071a04": "花香妓樂在虛空侍，諸天玉女而嗟歎佛，因",
    "T11n0310_013:0071a05": "說頌曰：",
    "T11n0310_013:0071a06": "「歡喜發光明，　　妓樂自然鳴，",
    "T11n0310_013:0071a07": "震動佛剎土，　　天雨於眾花。",
    "T11n0310_013:0071a08": "佛之大威德，　　神足度無極，",
    "T11n0310_013:0071a09": "聖變化無限，　　娛樂佛無底。",
    "T11n0310_013:0071a10": "佛吉祥無際，　　佛神聖無量，",
    "T11n0310_013:0071a11": "佛威儀無底，　　佛功勳無限。",
    "T11n0310_013:0071a12": "遊靈鷲之山，　　在於八山中，",
    "T11n0310_013:0071a13": "於上虛空中，　　無礙如鷹王。」",
    "T11n0310_013:0071a14": "於時欲行天人、色行天人見佛世尊從虛空",
    "T11n0310_013:0071a15": "來，猶如日光現於水中、如月盛滿眾星獨明、",
    "T11n0310_013:0071a16": "猶若天帝諸天中尊、若如梵王照乎眾會，見",
    "T11n0310_013:0071a17": "是變化大悅欣然，雨天青紅黃白若干諸雜",
    "T11n0310_013:0071a18": "蓮華供養散佛。意花、大意花、柔軟花、大柔軟",
    "T11n0310_013:0071a19": "花、晝夜樹花，有果大實，及諸轉輪王離垢之",
    "T11n0310_013:0071a20": "華，百葉千葉、又百千葉，樂歡喜生味興起光",
    "T11n0310_013:0071a21": "照一切香華。善妙香、常熏香、烏虛延香，常有",
    "T11n0310_013:0071a22": "花樂、眼目樂，如是眾花興雲致雨，雨眾雜",
    "T11n0310_013:0071a23": "香鼓天妙樂。諸天玉女眷屬百千，爾時須臾",
    "T11n0310_013:0071a24": "至於曠野鬼王國土毘沙門天王界，在其宮",
    "T11n0310_013:0071a25": "殿。一切聲聞諸菩薩眾眷屬圍繞，佛適下住",
    "T11n0310_013:0071a26": "地大震動、光照十方，安和柔軟不嬈眾生。時",
    "T11n0310_013:0071a27": "四天王見佛世尊到大曠野鬼王之國，速疾",
    "T11n0310_013:0071a28": "速疾與其宮人及諸眷屬，花香雜香澤香、繒",
    "T11n0310_013:0071a29": "綵幢蓋妓樂、行列吹貝，各持此供往詣佛所，",
    "T11n0310_013:0071b01": "稽首佛足繞佛三匝，却住一面，以持所齎供",
    "T11n0310_013:0071b02": "養佛上。見佛大悅心中欣然，供散佛已却住",
    "T11n0310_013:0071b03": "一面，叉手自歸。爾時世尊因四天王，應病隨",
    "T11n0310_013:0071b04": "時班宣經法，萬三千鬼神妖魅厭鬼之屬皆",
    "T11n0310_013:0071b05": "發無上正真道意，一萬玉女亦復發是無上",
    "T11n0310_013:0071b06": "大意。時密迹力士與宮人婇女諸子眷屬，花",
    "T11n0310_013:0071b07": "香雜香擣香、幢蓋妓樂，從其宮中詣毘沙門",
    "T11n0310_013:0071b08": "天王宮舍，至世尊所，稽首佛足右繞七匝，各",
    "T11n0310_013:0071b09": "從所執皆供散佛上。毘沙門天王宮中次第",
    "T11n0310_013:0071b10": "而坐，鼓眾妓樂，自入清淨心無所著，所將侍",
    "T11n0310_013:0071b11": "從各自就座。如來高座獨顯巍巍清淨妙極，",
    "T11n0310_013:0071b12": "密迹諸子舉所莊嚴校露之帳師子高座，從",
    "T11n0310_013:0071b13": "虛空下安著于地寂然不動。諸菩薩眾及諸",
    "T11n0310_013:0071b14": "聲聞故坐本位。時欲行天人、色行天人覩其",
    "T11n0310_013:0071b15": "設座高廣嚴好，得未曾有，怪之難及，心自念",
    "T11n0310_013:0071b16": "言：「密迹力士何所得覩斯寶高廣師子之座？",
    "T11n0310_013:0071b17": "玄妙無極殊特難喻。」於時承佛威神，於虛空",
    "T11n0310_013:0071b18": "中自然聞音：「仁欲知者，東方去是界分過",
    "T11n0310_013:0071b19": "江河沙諸佛國土，有世界名為限淨，佛號",
    "T11n0310_013:0071b20": "淨王如來、至真、等正覺。密迹金剛力士曾見",
    "T11n0310_013:0071b21": "其土微妙嚴淨，今以法故，遣此殊妙巍巍高",
    "T11n0310_013:0071b22": "座。」時佛適入上處師子高廣之座，應時曠野",
    "T11n0310_013:0071b23": "鬼王國土鬼神妖魅反足之鬼、揵沓和、迦樓",
    "T11n0310_013:0071b24": "羅、真陀羅、摩休勒，往詣佛所稽首足下，退住",
    "T11n0310_013:0071b25": "一面叉手歸佛。爾時密迹金剛力士語四天",
    "T11n0310_013:0071b26": "王及諸來會：「諸賢屈意咸共和心，飲食已辦",
    "T11n0310_013:0071b27": "各手斟酌，勤供養佛菩薩聖眾。所以者何？如",
    "T11n0310_013:0071b28": "佛所說，若能歡悅佐助興功，供養蒙祐得福",
    "T11n0310_013:0071b29": "無量，於本施主其福不減。諸仁者等以是勸",
    "T11n0310_013:0071c01": "助佐其所施，得受功祚不可限量。」於是密迹",
    "T11n0310_013:0071c02": "金剛力士與其宮人婇女、一切諸子及諸眷",
    "T11n0310_013:0071c03": "屬，手自斟酌百種餚饍不可計味，心佐開士",
    "T11n0310_013:0071c04": "求如來福，供養大聖加謙恪心，佛及菩薩諸",
    "T11n0310_013:0071c05": "聲聞眾皆悉充滿。飲食畢訖，行澡水竟，密迹",
    "T11n0310_013:0071c06": "金剛力士更取小床於佛前坐，白世尊曰：「唯",
    "T11n0310_013:0071c07": "加弘慈應時演法宣入法門，使眾生類了於",
    "T11n0310_013:0071c08": "道心行所從生；其未發心，興斯道心；已發",
    "T11n0310_013:0071c09": "道心，至不退轉。令此鬼神妖魅揵沓和等，長",
    "T11n0310_013:0071c10": "夜永安使無眾患多所安和。多所愍傷諸天",
    "T11n0310_013:0071c11": "及人三界眾生，得殊特願，與世超殊。」爾時",
    "T11n0310_013:0071c12": "世尊告密迹金剛力士及諸大會：「諦聽諦聽，",
    "T11n0310_013:0071c13": "善思念之。若族姓子族姓女行入法門，堅住",
    "T11n0310_013:0071c14": "於斯，至殊特願，無所分別不至損耗。」密迹力",
    "T11n0310_013:0071c15": "士與諸大眾受教而聽。佛告密迹力士：「若族",
    "T11n0310_013:0071c16": "姓子及族姓女，當奉篤信善從道法多諸順",
    "T11n0310_013:0071c17": "宜，欲見賢聖樂聽於法，心不慳嫉不縮財業，",
    "T11n0310_013:0071c18": "舒手布施捨俗所習，好所施福不望其報，心",
    "T11n0310_013:0071c19": "不懷害其志清淨，專精一心而不暴亂，信報",
    "T11n0310_013:0071c20": "應果好善真業，不以狐疑未曾猶豫，覩清白",
    "T11n0310_013:0071c21": "理知不亡果，寧失身命不犯非義。仁慈不殺，",
    "T11n0310_013:0071c22": "不與不取，不為邪婬，不犯妄言、兩舌、惡口、綺",
    "T11n0310_013:0071c23": "語、嫉妬、恚、癡。不犯十惡，身行十善亦勸人行。",
    "T11n0310_013:0071c24": "常奉等信，見諸沙門奉戒具法勤精修行，志",
    "T11n0310_013:0071c25": "存思道常應義節，寂然調和心存惔怕，受無",
    "T11n0310_013:0071c26": "所著不受邪語，志性仁慈棄捐惡法行不卒",
    "T11n0310_013:0071c27": "暴，明如炬火不愚如獸，言無所毀心性平",
    "T11n0310_013:0071c28": "和。絕却睡眠棄搪揬心捐其重檐，數數惠",
    "T11n0310_013:0071c29": "施，見諸善友一切諸佛及佛弟子常行恭恪。",
    "T11n0310_013:0072a01": "如是比像，常追侍從沙門梵志，謙下作禮，習",
    "T11n0310_013:0072a02": "與相隨不失其意，常奉斯等諸善知識。以愛",
    "T11n0310_013:0072a03": "樂故，加用法施救濟危厄，以班宣法而勸化",
    "T11n0310_013:0072a04": "人，演所報應施致大富，持戒生天博聞大智。",
    "T11n0310_013:0072a05": "修行合道，各為說報，布施大財、慳貪餓鬼，持",
    "T11n0310_013:0072a06": "戒、忍辱、精進、一心、智慧，稍入道元。犯戒地獄、",
    "T11n0310_013:0072a07": "瞋恚醜陋、懈怠廢道、亂意墮罪、愚癡投冥。是",
    "T11n0310_013:0072a08": "為由身由言由意惡行之報，是身口意善惡",
    "T11n0310_013:0072a09": "之果。犯是三事長夜不安，投於地獄餓鬼畜",
    "T11n0310_013:0072a10": "生。護斯三業，生天人間十方佛前，長夜永安",
    "T11n0310_013:0072a11": "無有眾患。各為開示罪福之報善惡所趣。若",
    "T11n0310_013:0072a12": "見應器，為演深法空無相願，行無所行、至無",
    "T11n0310_013:0072a13": "所至，無我無人無壽無命。分別幽奧十二緣",
    "T11n0310_013:0072a14": "起，若倚是事便有生矣，若不倚是則無有生。",
    "T11n0310_013:0072a15": "從是致是，不從不致。從無明致行，從行致識，",
    "T11n0310_013:0072a16": "從識致名色，從名色致六入，從六入致更，從",
    "T11n0310_013:0072a17": "更致痛，從痛致愛，從愛致取，從取致有，從有",
    "T11n0310_013:0072a18": "致生，從生致老死，從老死合大苦陰、成四大",
    "T11n0310_013:0072a19": "身。癡滅無行，行滅無識，識滅無名色，名色滅",
    "T11n0310_013:0072a20": "無六入，六入滅無更，更滅無痛，痛滅無愛，愛",
    "T11n0310_013:0072a21": "滅無取，取滅無有，有滅無生，生滅無老病死",
    "T11n0310_013:0072a22": "大苦陰合、不受四大，則常永安長無眾患。以",
    "T11n0310_013:0072a23": "滅盡者則無所有。所以者何？起是生是，無是",
    "T11n0310_013:0072a24": "則無。猶如種樹始生芽根莖節枝葉花實，拔",
    "T11n0310_013:0072a25": "樹無芽，何從有是莖節枝葉花實？解無無明，",
    "T11n0310_013:0072a26": "心無所著則無牽連。十二緣起皆從緣對，無",
    "T11n0310_013:0072a27": "緣無對，一切三界皆悉本無、悉從無生。從有",
    "T11n0310_013:0072a28": "而死，不達無故，謂有致生、不知有空，倚是我",
    "T11n0310_013:0072a29": "故便致死矣。解無不生、了有不死，為罪所追、",
    "T11n0310_013:0072b01": "塵勞所逮、顛倒苦惱癡冥不實，為宣真諦應",
    "T11n0310_013:0072b02": "其儀節，所觀如法而於諸法無所造作，不得",
    "T11n0310_013:0072b03": "所造則不有退亦不無退，不有往來周旋之",
    "T11n0310_013:0072b04": "難。假使意法意無所著信受本空，一切諸本",
    "T11n0310_013:0072b05": "悉淨惔怕。置是人者，若菩薩大士常得見佛",
    "T11n0310_013:0072b06": "未曾遠離、不失聞法、不違聖眾，在在所生常",
    "T11n0310_013:0072b07": "見諸佛。雖有所生，不生無佛之土。生以見佛，",
    "T11n0310_013:0072b08": "行無放逸，慕求真正精進之法。勤修此已，不",
    "T11n0310_013:0072b09": "用家業善奉淨行，不用妻子男女奴婢僕使",
    "T11n0310_013:0072b10": "守護宅舍，速疾持法，無以戲逸自恣愛欲。諸",
    "T11n0310_013:0072b11": "佛世尊所施言教，以篤信故捨家為道。信捨",
    "T11n0310_013:0072b12": "家已，為善親友真正伴侶。以受真業，性行微",
    "T11n0310_013:0072b13": "妙聞玄妙法，以行為要不歸嚴飾，覺意第一",
    "T11n0310_013:0072b14": "而不厭足求於博聞。如所聞法廣為人說，無",
    "T11n0310_013:0072b15": "冀養心，不以己言有所依仰。講說經典從所",
    "T11n0310_013:0072b16": "聞慧，因其行住而為人說，使聽法者興隆大",
    "T11n0310_013:0072b17": "慈。而於眾生發無盡哀，以致博聞無所愛悋。",
    "T11n0310_013:0072b18": "不貪身命，少欲少求而知止足，以善重業至",
    "T11n0310_013:0072b19": "快供養，好樂閑居專精守節。從所聞法觀其",
    "T11n0310_013:0072b20": "義趣，自歸正義思惟奉行不歸嚴飾。其所導",
    "T11n0310_013:0072b21": "御天上世間，不但為己而有所行，為眾生故",
    "T11n0310_013:0072b22": "求上大乘，至慕佛道自在之乘成無放逸。何",
    "T11n0310_013:0072b23": "謂無放逸？以達境界，眼不見色、不受妄想、不",
    "T11n0310_013:0072b24": "著文飾，了色之難。雖以慕樂便捨之逝，曉之",
    "T11n0310_013:0072b25": "本無。若耳聞聲、鼻香眾想、舌嗜美味、身更心",
    "T11n0310_013:0072b26": "法，亦復如是。所言無逸，己心無生、護他人心，",
    "T11n0310_013:0072b27": "棄愛欲樂入於法樂，不行欲想，無瞋恚想及",
    "T11n0310_013:0072b28": "危害想，無貪瞋恚愚癡之業。無是惡本，身不",
    "T11n0310_013:0072b29": "行惡、口不說非、心不行穢，不為反念，不犯一",
    "T11n0310_013:0072c01": "切諸不善法。是曰無放逸。以無放逸常應節",
    "T11n0310_013:0072c02": "行，曉了有無知無無有。彼何謂有？何謂無？行",
    "T11n0310_013:0072c03": "平等者有賢聖脫，修邪行者無賢聖脫。又次",
    "T11n0310_013:0072c04": "亦有罪福之報，或有無罪福之報。或有眼，或",
    "T11n0310_013:0072c05": "無眼。或耳鼻舌身或有意，或無意。又能了色",
    "T11n0310_013:0072c06": "無常苦空別離之法。是謂名有。志學於道，計",
    "T11n0310_013:0072c07": "色有常，長存永立無別離法。以無平等住、",
    "T11n0310_013:0072c08": "有是念故、有痛想行識。有了無常苦空別離",
    "T11n0310_013:0072c09": "之法。又從無明緣便生不善，若無無明則無",
    "T11n0310_013:0072c10": "有行。從生緣故有老病死，若無生緣便無老",
    "T11n0310_013:0072c11": "病死。施致大福，貧無放捨，窮有貪嫉，慳無",
    "T11n0310_013:0072c12": "大財。奉法至道，不順義則不至道業。精進",
    "T11n0310_013:0072c13": "菩薩得至大慧，懈怠菩薩不得至道。不自大",
    "T11n0310_013:0072c14": "者真得異決，其貢高者不至滅度。若普入寂",
    "T11n0310_013:0072c15": "至於空無，計吾我人貪身壽命不至道慧。是",
    "T11n0310_013:0072c16": "為人者應順時儀。」佛言：「若族姓子族姓女修",
    "T11n0310_013:0072c17": "普明智或致所知，若在於世、若無於世，普智",
    "T11n0310_013:0072c18": "計斯不有所知。彼有天食而無所著，若無天",
    "T11n0310_013:0072c19": "食亦無所著。一切如來皆以敷演，入於順義",
    "T11n0310_013:0072c20": "一切諸法，如來明證下四法故。何謂為四？",
    "T11n0310_013:0072c21": "一曰、一切萬物皆歸無常，二曰、一切諸有悉為",
    "T11n0310_013:0072c22": "苦毒，三曰、一切諸法皆無有我，四曰、一切有",
    "T11n0310_013:0072c23": "形悉至於空無為泥洹寂。所以言曰，一切萬",
    "T11n0310_013:0072c24": "物皆歸無常，眾生愚惑自想有常，如來說法",
    "T11n0310_013:0072c25": "斷諸計常。一切所有悉為苦毒，眾生闇塞計",
    "T11n0310_013:0072c26": "想有樂，故為說法斷除諸樂。一切諸法皆無",
    "T11n0310_013:0072c27": "有我，而眾生心計有吾我，故為說法斷諸我",
    "T11n0310_013:0072c28": "想。一切有形悉歸於空，眾生沈冥反想悉有，",
    "T11n0310_013:0072c29": "故為說法斷有著想寂然泥洹。一切眾生懷",
    "T11n0310_013:0073a01": "自大者，如來說法使自大者不復貢高、捐去",
    "T11n0310_013:0073a02": "倚著。以聞無常解音悉空，爾乃曉了無常",
    "T11n0310_013:0073a03": "之義。其義何謂？都不生、不增、不起不滅，是乃",
    "T11n0310_013:0073a04": "名曰入永無常。以聞苦音，入際所願，五陰空",
    "T11n0310_013:0073a05": "無所起，是名曰苦義。以聞諸法皆無我音，奉",
    "T11n0310_013:0073a06": "空脫門，於我不我無是二相是非我義。以聞",
    "T11n0310_013:0073a07": "泥洹寂，志造無想，不然不滅為都滅定，無終",
    "T11n0310_013:0073a08": "始，是乃名曰解了空義，不以無想而為取證。",
    "T11n0310_013:0073a09": "如是賢者！若有菩薩能行是者，未曾違失一",
    "T11n0310_013:0073a10": "切諸行道品之法。以無想行，普周備悉諸佛",
    "T11n0310_013:0073a11": "道法三十七品。」於時世尊在密迹金剛力士",
    "T11n0310_013:0073a12": "宮殿應病演法，尋時彼會二萬天人皆發無",
    "T11n0310_013:0073a13": "上正真道意，不可計人悉受五戒。爾時四天",
    "T11n0310_013:0073a14": "王前白佛言：「唯哀愍說，我等云何護於世間？」",
    "T11n0310_013:0073a15": "佛告四天王：「仁等宜以當行十法護世眾生。",
    "T11n0310_013:0073a16": "何謂為十？一曰不害一切命類，二曰不竊取",
    "T11n0310_013:0073a17": "他財寶，三曰不犯他人妻室，四曰不兩舌鬪",
    "T11n0310_013:0073a18": "亂於人，五曰不妄言欺詐於人，六曰不惡口",
    "T11n0310_013:0073a19": "以辭傷人，七曰一切所說未曾綺飾，八曰不",
    "T11n0310_013:0073a20": "懷嫉妬生彼此心，九曰在於善惡業不發瞋",
    "T11n0310_013:0073a21": "恚，十曰常修正見不隨邪疑；是為十。諸仁",
    "T11n0310_013:0073a22": "者等以是十事護於世間，乃應法教。」佛復告",
    "T11n0310_013:0073a23": "四天王：「又諸仁者，復有八法護於天下。何謂",
    "T11n0310_013:0073a24": "為八？一曰言行相應未曾相違，二曰奉敬尊",
    "T11n0310_013:0073a25": "長不懷輕慢，三曰言辭柔軟不宣麁獷，四曰",
    "T11n0310_013:0073a26": "謙下恭順常執遜意，五曰常行質朴不為諛",
    "T11n0310_013:0073a27": "諂，六曰常修仁和而無侫飾，七曰一切諸惡",
    "T11n0310_013:0073a28": "悉無所犯，八曰以諸德本將順世間；是為八。」",
    "T11n0310_013:0073a29": "佛告四天王：「復有六事護於天下。何謂為六？",
    "T11n0310_013:0073b01": "一曰身常行慈不害眾生，二曰口宣仁慈不",
    "T11n0310_013:0073b02": "演惡言，三曰意念慈心不抱增損，四曰以得",
    "T11n0310_013:0073b03": "利養等御於業，五曰等護禁戒而無所犯，六",
    "T11n0310_013:0073b04": "者等以正見開導曲戾；是為六。」佛告四天",
    "T11n0310_013:0073b05": "王：「復有四事常為法首護於世間。何謂為四？",
    "T11n0310_013:0073b06": "一曰有所立行未曾貪嫉，二曰不懷瞋恚加",
    "T11n0310_013:0073b07": "害於人，三曰不用愚冥蔽加不逮，四曰所行",
    "T11n0310_013:0073b08": "至處不懷恐懼；是為四事。」佛告四天王：「復有",
    "T11n0310_013:0073b09": "二事以用護法世間人民。何謂為二？一曰慚",
    "T11n0310_013:0073b10": "恥從無數劫不應道法，二曰懷愧自責不深",
    "T11n0310_013:0073b11": "入法救護一切；是為二。」佛言：「諸仁！當行是法",
    "T11n0310_013:0073b12": "以護天下。以能建立如是法行乃能護世間。」",
    "T11n0310_013:0073b13": "爾時密迹金剛力士以寶挍露用貢覆佛，復",
    "T11n0310_013:0073b14": "白佛言：「菩薩云何無瞋恚法，至於無上正真",
    "T11n0310_013:0073b15": "之道？」佛言：「族姓子！菩薩有十事，行無瞋恚法，",
    "T11n0310_013:0073b16": "至無上正真之道。何謂為十？一曰常行慈心",
    "T11n0310_013:0073b17": "不犯傷害，二曰不厭眾難常修大哀，三曰所",
    "T11n0310_013:0073b18": "作事業常勤精進而有殊特，四曰常奉空行",
    "T11n0310_013:0073b19": "逮致三昧，五曰從因緣發入於智慧，六曰",
    "T11n0310_013:0073b20": "以權方便普入一切，七曰解達三世淨過去",
    "T11n0310_013:0073b21": "來今，八曰以真諦見無所罣礙，九曰遵奉道",
    "T11n0310_013:0073b22": "業入一切法，十曰一切諸法皆悉歸空；是為",
    "T11n0310_013:0073b23": "十。」密迹金剛力士復白佛言：「菩薩有幾法，聞",
    "T11n0310_013:0073b24": "佛不可思議法不以恐懼？」佛言：「族姓子！菩薩",
    "T11n0310_013:0073b25": "有八法，聞佛不可思議心無恐懼。何謂為八？",
    "T11n0310_013:0073b26": "一曰所造功德常能究竟，二曰一心禪思暢",
    "T11n0310_013:0073b27": "達不亂，三曰以為善友而見將順，四曰心常",
    "T11n0310_013:0073b28": "篤信樂微妙法，五曰以解諸法悉如幻化，六",
    "T11n0310_013:0073b29": "曰曉一切法不可思議，七曰而了諸法不可",
    "T11n0310_013:0073c01": "成就猶入虛空，八曰暢一切法狂惑放逸虛",
    "T11n0310_013:0073c02": "偽之相；是為八。」密迹金剛力士復白佛言：「何",
    "T11n0310_013:0073c03": "謂菩薩而得自在於一切業開士之法？」佛言：",
    "T11n0310_013:0073c04": "「菩薩有四事法而得自在。何謂為四？一曰遵",
    "T11n0310_013:0073c05": "行如幻三昧暢一切法，入五神通而特超越；",
    "T11n0310_013:0073c06": "二曰以三脫門過於四禪；三曰以智度無極",
    "T11n0310_013:0073c07": "修四梵行；四曰行權方便具六度無極；是為",
    "T11n0310_013:0073c08": "四。」密迹金剛力士復白佛言：「菩薩有幾法入",
    "T11n0310_013:0073c09": "於法門？」佛言：「族姓子！菩薩有四事法入於法",
    "T11n0310_013:0073c10": "門。何謂為四？一曰入禪思門，具足曉了一切",
    "T11n0310_013:0073c11": "眾生根本；二曰入智慧門，分別一切章句義",
    "T11n0310_013:0073c12": "理為眾敷演；三曰入總持門，一切所執常念",
    "T11n0310_013:0073c13": "不忘；四曰入辯才門，因能可悅諸眾生心；",
    "T11n0310_013:0073c14": "是為四。」密迹金剛力士復白佛言：「菩薩為有",
    "T11n0310_013:0073c15": "幾力致開士行？又斯道力無能當者、降伏眾",
    "T11n0310_013:0073c16": "魔？」佛言：「族姓子！菩薩有八力，莫能當者、降伏",
    "T11n0310_013:0073c17": "眾魔。何謂為八？一曰道心之力性行清淨，二",
    "T11n0310_013:0073c18": "曰精進行力而不退轉，三曰博聞行力奉無",
    "T11n0310_013:0073c19": "極慧，四曰忍辱行力護眾生故，五曰無所生",
    "T11n0310_013:0073c20": "力不懷瞋恚，六曰不虛妄力具足解脫，七曰",
    "T11n0310_013:0073c21": "修道行力備悉智慧，八曰以大哀力開化眾",
    "T11n0310_013:0073c22": "生；是為八。」佛說是法時，密迹金剛力士及五",
    "T11n0310_013:0073c23": "百子悉逮得無所從生法忍。以得法忍，前白",
    "T11n0310_013:0073c24": "佛言：「唯願大聖以是八法經典之要使流天",
    "T11n0310_013:0073c25": "下，用愍我等；是密迹宮使自然廣，以是德本",
    "T11n0310_013:0073c26": "光明普照，如來滅已令遍流布而不沒盡。」於",
    "T11n0310_013:0073c27": "時世尊覩密迹諸子等心中所念勸助啟佛，",
    "T11n0310_013:0073c28": "佛告密迹金剛力士：「密迹堪任斯諸章句。我",
    "T11n0310_013:0073c29": "詣佛樹下，汝於彼時與諸菩薩，魔將兵來，卿",
    "T11n0310_013:0074a01": "以威勢至擁護我故降魔兵，即時想念諷誦",
    "T11n0310_013:0074a02": "通利。今復當護將來末世，令法流布遍閻浮",
    "T11n0310_013:0074a03": "利周於十方，令所施教使法久存，持制一切",
    "T11n0310_013:0074a04": "諸外異學。」於時密迹金剛力士觀佛世尊以",
    "T11n0310_013:0074a05": "見勸告，即從座起長跪叉手，應時於是言辭",
    "T11n0310_013:0074a06": "章句用宣呪曰：",
    "T11n0310_013:0074a07": "「醯黎　休留休留　其強飈聚　各羅眼動搖",
    "T11n0310_013:0074a08": "歸救　忍力力盡　寂怕作角鵄伊犁佉丘",
    "T11n0310_013:0074a09": "佉犁佉犁　護無擇　住勝生往還無曲以",
    "T11n0310_013:0074a10": "慈受之調和成　施持已",
    "T11n0310_013:0074a11": "「諸天龍告鬼神揵沓和妖魅若人非人，常吉",
    "T11n0310_013:0074a12": "安隱，動於山王、亦震天地、亦擾水王。用說",
    "T11n0310_013:0074a13": "此呪故攝伏外道，法君所救，晃曜法炎，篤",
    "T11n0310_013:0074a14": "信是句。」聞此呪已，諸天眾各各舉聲而歎曰：",
    "T11n0310_013:0074a15": "「正法住甚久，　　動三千佛土，",
    "T11n0310_013:0074a16": "一切眾會同，　　自投人王前。",
    "T11n0310_013:0074a17": "歸命使無罪，　　施此無恐難，",
    "T11n0310_013:0074a18": "其持是言教，　　令正法永存。」",
    "T11n0310_013:0074a19": "爾時世尊從曠野鬼王土密迹金剛力士宮",
    "T11n0310_013:0074a20": "受供七日，開化無數眾生。七日之中忽沒曠",
    "T11n0310_013:0074a21": "野宮踊在虛空，與諸菩薩及聲聞眾，一切諸",
    "T11n0310_013:0074a22": "天於上普共供養佛及聖眾，諸玉女眾咸共",
    "T11n0310_013:0074a23": "諮嗟演大光明，諸天人伎百種自鳴，空中雨",
    "T11n0310_013:0074a24": "華，佛土大動顯佛大變。佛沒密迹力士宮",
    "T11n0310_013:0074a25": "殿，猶鳳凰王還住靈鷲山。佛在靈鷲山與",
    "T11n0310_013:0074a26": "比丘眾俱，及諸菩薩眷屬周旋，各思道教。",
    "T11n0310_013:0074a27": "爾時王阿闍世出羅閱祇大城，與篤信慕樂",
    "T11n0310_013:0074a28": "長者梵志俱，一國人民聞佛還國，各集晡時",
    "T11n0310_013:0074a29": "亦出其城，往詣靈鷲山到佛所，稽首佛足右",
    "T11n0310_013:0074b01": "繞七匝却住一面。王前白佛：「我曾立坐有所",
    "T11n0310_013:0074b02": "參議。時諸比丘到太子所，口自宣言：『今日世",
    "T11n0310_013:0074b03": "尊往到曠野鬼王土界詣密迹金剛力士舍",
    "T11n0310_013:0074b04": "食。』唯然世尊！我得聞是怪之難及至未曾有。",
    "T11n0310_013:0074b05": "諸佛世尊不可思議，乃能大哀垂愍眾生。如",
    "T11n0310_013:0074b06": "來行慈普濟眾生，猶如虛空言無偏獨，用一",
    "T11n0310_013:0074b07": "切故。往到曠野鬼王土界，就密迹金剛力",
    "T11n0310_013:0074b08": "士舍食。佛大弘志至不可喻，無辭可盡。若有",
    "T11n0310_013:0074b09": "得蒙如來講法，宣傳道訓決疑之律，靡不得",
    "T11n0310_013:0074b10": "安。又復世尊！其密迹力士為有幾事在於平",
    "T11n0310_013:0074b11": "等而逮正覺？最為至重殖眾德本，乃能有",
    "T11n0310_013:0074b12": "是妙大辯才？」佛言：「大王！是事究竟而不可逮，",
    "T11n0310_013:0074b13": "其至德本無能過上。」王白佛言：「實為至真，種",
    "T11n0310_013:0074b14": "其德本故獲此果。若有信者，其功德云何？」佛",
    "T11n0310_013:0074b15": "言大王：「假使十方各如江河沙數，一一沙尚",
    "T11n0310_013:0074b16": "可知限。密迹金剛力士所見諸佛不可計數，",
    "T11n0310_013:0074b17": "盡其崖際供養奉事，緣是行故合積大辯。",
    "T11n0310_013:0074b18": "當作是觀，皆有本末」。",
    "T11n0310_013:0074b19": "佛告王曰：「乃往過去無央數劫不可限量，爾",
    "T11n0310_013:0074b20": "時有佛，號曰息意如來、至真、等正覺、明行成",
    "T11n0310_013:0074b21": "為、善逝、世間解、無上士、道法御、天人師，號佛、世",
    "T11n0310_013:0074b22": "尊。世界曰選主，劫名不移。其息意佛純化一",
    "T11n0310_013:0074b23": "切諸菩薩眾皆令精進，言作菩薩法無懈怠、",
    "T11n0310_013:0074b24": "心無厭倦，棄身壽命不以為悋，唯志道法。時",
    "T11n0310_013:0074b25": "有菩薩名曰勇力，即從座起，往詣息意佛所，",
    "T11n0310_013:0074b26": "稽首足下前白佛言：『如大聖宣，我承解議。若",
    "T11n0310_013:0074b27": "有菩薩心自念言：「我當疾逮無上正真之道",
    "T11n0310_013:0074b28": "為最正覺。」念是菩薩名曰懈怠。所以者何？若",
    "T11n0310_013:0074b29": "菩薩不用精進、厭患生死，不與此心成佛大",
    "T11n0310_013:0074c01": "道。若有菩薩見生死難則見縛結，不至滅度。",
    "T11n0310_013:0074c02": "唯化眾生乃成正覺。所以者何？唯然世尊！菩",
    "T11n0310_013:0074c03": "薩之法普行勤修，在在生死常所在處，開導",
    "T11n0310_013:0074c04": "利益無量眾生悉令滅度，亦無所教。是故世",
    "T11n0310_013:0074c05": "尊！菩薩作行宜重生死不敬滅度。菩薩造行",
    "T11n0310_013:0074c06": "重生死已，奉無限佛，導利開化無量眾生，聞",
    "T11n0310_013:0074c07": "無數法，入眾生念，所行志性敬泥洹行，重於",
    "T11n0310_013:0074c08": "眾觀，便自墮落沒在小節。若有菩薩畏於生",
    "T11n0310_013:0074c09": "死而懷恐難、樂泥洹行。當作是觀，如是菩薩",
    "T11n0310_013:0074c10": "則為墮落，以無行墮失如來行，於諸眾生則",
    "T11n0310_013:0074c11": "有釁咎。何謂菩薩而不順行，樂於聲聞緣覺",
    "T11n0310_013:0074c12": "地者？自觀其行欲化眾生，是故名曰無開士",
    "T11n0310_013:0074c13": "行。其行聲聞無菩薩行。所以者何？諸聲聞行",
    "T11n0310_013:0074c14": "畏生死苦。菩薩遊於無量生死不以為拘。』時",
    "T11n0310_013:0074c15": "息意如來讚勇力菩薩曰：『善哉善哉！正士！仁",
    "T11n0310_013:0074c16": "快說此教言淳淑。菩薩行道捨身之安不捨",
    "T11n0310_013:0074c17": "他人，常省己身不求他漏。』又問：『何謂菩薩所",
    "T11n0310_013:0074c18": "行？』佛言：『族姓子！自正己行，而為眾生宣成敗",
    "T11n0310_013:0074c19": "事生死之難，受於無量生死之患而無恐畏；",
    "T11n0310_013:0074c20": "不樂聲聞緣覺之地、習菩薩行；不近禪思在",
    "T11n0310_013:0074c21": "於三界曉了禪定，分別惡趣習乎方便，盡了",
    "T11n0310_013:0074c22": "禪智功德聖慧而不可盡；發無生慧，為人班",
    "T11n0310_013:0074c23": "宣一切本無慧無所生，知其所受了諸眾生",
    "T11n0310_013:0074c24": "而無吾我，以慧開化一切眾生，曉諸法寂解",
    "T11n0310_013:0074c25": "護諸法，暢諸佛土了於一切，自然虛空佛國",
    "T11n0310_013:0074c26": "清淨。其慧鮮明，以慧聖達一切法無，增益相",
    "T11n0310_013:0074c27": "好入於莊嚴；慧無所行，因其奉遵一切德本",
    "T11n0310_013:0074c28": "未曾忘捨，少惱尠事。有為眾生所可造作常",
    "T11n0310_013:0074c29": "行拔難；身心惔怕，積功累法無所穢厭，興發",
    "T11n0310_013:0075a01": "禪思曉了長寂。正定一心方便覺達深妙之",
    "T11n0310_013:0075a02": "法，若以宣布若干品教，分別諸觀護於德果，",
    "T11n0310_013:0075a03": "開化聲聞緣覺之律，愛樂如來所解脫業，降",
    "T11n0310_013:0075a04": "菩薩行示現如來所行之本。是為，族姓子！如",
    "T11n0310_013:0075a05": "來所行之業。』「王當知之，爾時勇力菩薩於彼",
    "T11n0310_013:0075a06": "如來所聞說是法所行清淨，復白彼佛：『甚難",
    "T11n0310_013:0075a07": "世尊！至未曾有。於今如來至真之言，宣斯菩",
    "T11n0310_013:0075a08": "薩之所應行。又復世尊！如佛所說，我察解議，",
    "T11n0310_013:0075a09": "善權方便是諸菩薩，一切諸法由己所行，猶",
    "T11n0310_013:0075a10": "如世尊察於虛空含受一切，十方萬物為一",
    "T11n0310_013:0075a11": "切色顯現己體不可稱計，現苞一切有形之",
    "T11n0310_013:0075a12": "類，虛空行業已無所礙。如是世尊！善權方便",
    "T11n0310_013:0075a13": "是諸菩薩，在一切法而得自在，諸學之法",
    "T11n0310_013:0075a14": "及未學法、凡夫之法、最正覺法皆悉由",
    "T11n0310_013:0075a15": "之。猶如，世尊！若火所遇草木百穀靡不被燒。",
    "T11n0310_013:0075a16": "菩薩如是，於一切法自在所行，以智慧炎燒",
    "T11n0310_013:0075a17": "諸愚冥三界無烟。猶如，世尊！大怒丈夫瞋",
    "T11n0310_013:0075a18": "恚熾盛，逆害他人無所顧難。菩薩如是，以",
    "T11n0310_013:0075a19": "權方便自在由己智度無極，斷除一切眾生",
    "T11n0310_013:0075a20": "塵勞。猶如，世尊！清水寶珠著濁水中尋時清",
    "T11n0310_013:0075a21": "徹。菩薩如是，以權方便消一切塵三垢穢濁。",
    "T11n0310_013:0075a22": "猶如，世尊！有大威藥名曰消除，若著毒中消",
    "T11n0310_013:0075a23": "一切毒永無有餘。菩薩如是，以權方便遊於",
    "T11n0310_013:0075a24": "一切三界之難，執權智業滅去眾生塵勞愛",
    "T11n0310_013:0075a25": "欲。以是之故，世尊！當作斯觀善權方便，是諸",
    "T11n0310_013:0075a26": "菩薩一切諸法自在己行。』如是大王！勇力菩",
    "T11n0310_013:0075a27": "薩說是語時，不可計人皆發無上正真道意。",
    "T11n0310_013:0075a28": "王欲知之，爾時勇力菩薩豈異人乎？莫造斯",
    "T11n0310_013:0075a29": "觀。所以者何？則今密迹金剛力士身是也。此",
    "T11n0310_013:0075b01": "正士身堅強精進，被弘誓德無極大鎧巍巍",
    "T11n0310_013:0075b02": "如是，供養諸佛不可稱限，光光若斯無以為",
    "T11n0310_013:0075b03": "喻。」爾時阿闍世王心自念言：「是密迹金剛力",
    "T11n0310_013:0075b04": "士所執金剛為重幾所，以承大力謂應執持",
    "T11n0310_013:0075b05": "乎？」時密迹金剛力士知王阿闍世心之所念，",
    "T11n0310_013:0075b06": "以持金剛下著地上。適置地上，三千大千世",
    "T11n0310_013:0075b07": "界六反震動。密迹金剛力士謂王阿闍世：「王",
    "T11n0310_013:0075b08": "試舉此。」時阿闍世王以大力士力盡勢舉之，",
    "T11n0310_013:0075b09": "而不能搖離地如毛髮。時王怪之得未曾有，",
    "T11n0310_013:0075b10": "前白佛言：「我身，世尊！有大力士，被極異鎧，",
    "T11n0310_013:0075b11": "牽捉大象舉鼻投身在所無礙。今日舉此小",
    "T11n0310_013:0075b12": "金剛杵，不能動移大如毛髮。」時王阿闍世益",
    "T11n0310_013:0075b13": "用懷疑：「何故，世尊！乃如是乎？」佛言：「大王！是",
    "T11n0310_013:0075b14": "金剛者入在重德，不可用被鎧力及象力而",
    "T11n0310_013:0075b15": "舉移此也。」爾時密迹謂天帝釋：「仁者名號執",
    "T11n0310_013:0075b16": "持金剛拘翼，今日仁者且從地舉此金剛杵。」",
    "T11n0310_013:0075b17": "時天帝釋以無限神力、極闡神足，欲舉其金",
    "T11n0310_013:0075b18": "剛了不能舉。爾時天帝釋前白佛言：「吾等之",
    "T11n0310_013:0075b19": "身及諸天俱，與阿須輪鬪，以一手指舉維質",
    "T11n0310_013:0075b20": "阿須輪所在，投之如一圓丸，皆令犇馳不知",
    "T11n0310_013:0075b21": "所湊。又是金剛其形小小而不能動乎？」佛言：",
    "T11n0310_013:0075b22": "「拘翼！是金剛者入在重德，不可以比阿須輪",
    "T11n0310_013:0075b23": "三百三十六萬里身在所可投。於拘翼心所",
    "T11n0310_013:0075b24": "知云何？須彌山王為重不乎？」白言：「甚重。世尊！",
    "T11n0310_013:0075b25": "不可計喻。」佛言：「拘翼！假有勇士大神無極，取",
    "T11n0310_013:0075b26": "是金剛右手執持，以是金剛著須彌山邊，藏",
    "T11n0310_013:0075b27": "之在中纔現形取，俱舉二形，須彌山王尚",
    "T11n0310_013:0075b28": "復微輕不如金剛重。若，天帝釋！密迹金剛力",
    "T11n0310_013:0075b29": "士以是金剛擊鐵圍山、大鐵圍山及金剛山，",
    "T11n0310_013:0075c01": "令碎如塵。雖爾正士未盡現力，不可喻極。」",
    "T11n0310_013:0075c02": "大寶積經卷第十三"
}