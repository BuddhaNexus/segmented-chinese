{
    "T10n0303_001:0917b21": "No. 303 [Nos. 302, 304]",
    "T10n0303_001:0917b22": "佛華嚴入如來德智不思議境界",
    "T10n0303_001:0917b23": "經卷上",
    "T10n0303_001:0917b25": "隋天竺三藏闍那崛多譯",
    "T10n0303_001:0917b26": "如是我聞：一時婆伽婆，遊摩伽陀國法阿蘭",
    "T10n0303_001:0917b27": "拏處菩提場上普光堂中；大福聚集，妙喜所",
    "T10n0303_001:0917b28": "生，普無毀處，功德無量，蓮華藏師子座中",
    "T10n0303_001:0917b29": "坐，平等證覺一、善淨覺者二、無有二行三、遊佛",
    "T10n0303_001:0917c01": "所遊四、得至諸佛平等五、到無障處六、不退轉",
    "T10n0303_001:0917c02": "法七、無遮行處八、不捨無邊諸佛所作九、住不",
    "T10n0303_001:0917c03": "思處十、向無相法十一、三世平等所生十二、其身遍",
    "T10n0303_001:0917c04": "諸世界十三、諸法智中無有疑惑十四、於諸所行具",
    "T10n0303_001:0917c05": "足覺慧十五、諸法智中不為慮難十六、無分別身十七、",
    "T10n0303_001:0917c06": "受諸菩薩智十八、得至無二佛行最勝彼岸十九、盡",
    "T10n0303_001:0917c07": "到無差別如來解脫智二十、順到無邊無中佛地",
    "T10n0303_001:0917c08": "平等二十一、法界最極二十二、虛空界究竟二十三、無後",
    "T10n0303_001:0917c09": "際盡二十四、於諸劫數常轉法輪身不休息二十五。共",
    "T10n0303_001:0917c10": "六十二百千比丘，彼謂：奢利弗多囉隋云鸜鵒子，舊",
    "T10n0303_001:0917c11": "名舍利弗者一、摩訶毛伽利耶夜那舊名大目揵連者二、摩訶迦",
    "T10n0303_001:0917c12": "葉簸三、阿泥留馱四、修浮帝隋云善實，舊名須菩提者五、迦底",
    "T10n0303_001:0917c13": "耶夜那舊名迦旃延者六、摩訶劫譬那舊名劫賓那者七、黎婆多",
    "T10n0303_001:0917c14": "八、難陀九、那提迦葉簸十、伽耶迦葉簸十一、富囉拏",
    "T10n0303_001:0917c15": "迷低黎夜尼弗多囉隋云滿慈子，舊名富樓那者十二、伽傍簸帝",
    "T10n0303_001:0917c16": "隋云牛主，舊名憍梵波提者十三、周稚般他迦隋云髻道，舊名周利槃陀者十四、達",
    "T10n0303_001:0917c17": "囉弊夜摩羅弗多囉隋云物力士子，舊名沓婆摩羅子者十五、佉馱囉",
    "T10n0303_001:0917c18": "婆那迦十六、專陀十七、摩訶俱絺羅十八、囉侯羅十九、阿",
    "T10n0303_001:0917c19": "難陀二十，如是為首，有六十二百千比丘，皆遊",
    "T10n0303_001:0917c20": "一法，等入境界，皆入諸法自性行，皆無所住",
    "T10n0303_001:0917c21": "虛空境界，皆遊無所依處，皆已離諸煩惱障",
    "T10n0303_001:0917c22": "蓋所起，皆已入諸如來法界光明行，皆平等",
    "T10n0303_001:0917c23": "入一法，皆向普智，皆於普智道無有休息，皆",
    "T10n0303_001:0917c24": "說普智智無有退意，皆已得至別智智觀最",
    "T10n0303_001:0917c25": "勝彼岸，皆從方便境界行處所生。復共六十",
    "T10n0303_001:0917c26": "百千比丘尼：摩訶鉢囉闍簸帝比丘尼，耶輸",
    "T10n0303_001:0917c27": "陀囉比丘尼為首，皆善集白法，皆近普智智，",
    "T10n0303_001:0917c28": "皆入普智光明行，皆於明法，如是善通諸法",
    "T10n0303_001:0917c29": "無相，如是下入諸法實際，如是順到諸法不",
    "T10n0303_001:0918a01": "生不滅無有助對，如是信解，皆安住不思解",
    "T10n0303_001:0918a02": "脫三摩地，皆隨化度眾生，如無功用無分別",
    "T10n0303_001:0918a03": "色身形類威儀示現。",
    "T10n0303_001:0918a04": "復與大菩薩眾，有十佛土不可說俱致那由",
    "T10n0303_001:0918a05": "多百千微塵等菩薩摩訶薩，彼謂：普賢菩薩",
    "T10n0303_001:0918a06": "摩訶薩，普日菩薩，普化菩薩，普智菩薩，普",
    "T10n0303_001:0918a07": "眼菩薩，普光菩薩，普明菩薩，普照菩薩，普幢",
    "T10n0303_001:0918a08": "菩薩，普意菩薩摩訶薩，大速行菩薩，大速持",
    "T10n0303_001:0918a09": "菩薩，大遊戲菩薩，大遊戲王菩薩，大精進勇",
    "T10n0303_001:0918a10": "步菩薩，大勇步健菩薩，大頻申菩薩，大頻申",
    "T10n0303_001:0918a11": "力菩薩，大眾主菩薩，平等光明月菩薩，法無",
    "T10n0303_001:0918a12": "垢月菩薩，顯赫月菩薩，震聲月菩薩，放光月",
    "T10n0303_001:0918a13": "菩薩摩訶薩，梵音菩薩，梵主雷音菩薩，地",
    "T10n0303_001:0918a14": "鳴音菩薩，諸音分勝音菩薩摩訶薩，普孕菩",
    "T10n0303_001:0918a15": "薩，普無垢孕菩薩，功德孕菩薩，顯赫孕菩薩，",
    "T10n0303_001:0918a16": "寶孕菩薩，月孕菩薩，日孕菩薩，熾然孕菩薩，",
    "T10n0303_001:0918a17": "蓮華孕菩薩摩訶薩，意菩薩，大意菩薩，勝意",
    "T10n0303_001:0918a18": "菩薩，震聲意菩薩，上意菩薩，妙意菩薩，增長",
    "T10n0303_001:0918a19": "意菩薩，無邊意菩薩，廣意菩薩，覺意菩薩，無",
    "T10n0303_001:0918a20": "盡意菩薩，海意菩薩摩訶薩，迷留燈菩薩，法",
    "T10n0303_001:0918a21": "炬燈菩薩，諸方遍燈菩薩，普燈菩薩，滅諸闇",
    "T10n0303_001:0918a22": "燈菩薩，諸趣明燈菩薩，一向照燈菩薩，月燈",
    "T10n0303_001:0918a23": "菩薩，日燈菩薩摩訶薩，曼殊尸利童子菩薩，",
    "T10n0303_001:0918a24": "觀世音菩薩，大勢至菩薩，金剛孕菩薩，功德",
    "T10n0303_001:0918a25": "孕菩薩，捨惡道菩薩，藥王菩薩，藥上菩薩，支",
    "T10n0303_001:0918a26": "帝神廟雷音菩薩，蓮華手菩薩，日光菩薩，離",
    "T10n0303_001:0918a27": "塵勇步菩薩，金剛意菩薩，閉塞諸蓋菩薩，降",
    "T10n0303_001:0918a28": "伏摩囉菩薩，寶髻菩薩，十百光明火熾然菩",
    "T10n0303_001:0918a29": "薩，大降伏摩囉菩薩，難出現菩薩，難降伏菩",
    "T10n0303_001:0918b01": "薩，入度菩薩，難稱事意菩薩，乾竭惡趣菩薩，",
    "T10n0303_001:0918b02": "慈者菩薩摩訶薩，如是為首，十佛土不可說",
    "T10n0303_001:0918b03": "俱致那由多百千微塵等菩薩摩訶薩，皆是",
    "T10n0303_001:0918b04": "一生補處，各異世界來集，善安立菩薩，欲令",
    "T10n0303_001:0918b05": "成熟思惟方便行，化度諸眾生界，欲令成熟",
    "T10n0303_001:0918b06": "一，皆遍諸世界思惟行智遍入二，皆思惟善觀",
    "T10n0303_001:0918b07": "察涅槃地境界智三，善攝眾生界斷諸戲論及",
    "T10n0303_001:0918b08": "斷行取四，皆善住入無邊中法行五，皆思惟善",
    "T10n0303_001:0918b09": "觀察眾生業報不失不得六，皆思惟善觀察眾",
    "T10n0303_001:0918b10": "生界信根發起方便最勝七，皆善平等持過去、",
    "T10n0303_001:0918b11": "未來、現在諸如來所說義句味受持智八，皆善",
    "T10n0303_001:0918b12": "住入世間、出世間無邊中法行九，皆善觀察有",
    "T10n0303_001:0918b13": "為、無為三世過量法行十，皆次第無間得遊過",
    "T10n0303_001:0918b14": "去、未來、現在諸如來智場相十一，皆於心剎那、心",
    "T10n0303_001:0918b15": "剎那間善示現墮沒出生、出家、苦行、方便詣菩",
    "T10n0303_001:0918b16": "提場、降伏摩囉、證覺菩提、轉法輪、大涅槃十二，皆",
    "T10n0303_001:0918b17": "不離諸眾生令其發心證覺菩提十三，皆入一眾",
    "T10n0303_001:0918b18": "生心攀緣善順到無餘諸眾生心攀緣十四，皆於",
    "T10n0303_001:0918b19": "自然地不動菩薩身十五，皆得普智地不退轉行",
    "T10n0303_001:0918b20": "十六，皆入菩薩所作力不休息無作智行十七，皆善",
    "T10n0303_001:0918b21": "住持一眾生所作無邊劫行十八，皆善入不錯謬",
    "T10n0303_001:0918b22": "轉法輪安住諸世間化度界十九，皆具足過去、未",
    "T10n0303_001:0918b23": "來、現在諸如來淨處受行力勝願二十，皆具足普",
    "T10n0303_001:0918b24": "賢行願殊勝淨信二十一，皆詣諸佛出處善能勸",
    "T10n0303_001:0918b25": "請二十二，皆善持諸如來法教二十三，皆作不斷諸佛",
    "T10n0303_001:0918b26": "種姓二十四，皆於無佛世界示現佛出二十五，皆能",
    "T10n0303_001:0918b27": "清淨濁染世界二十六，皆滅諸菩薩業障二十七，皆已",
    "T10n0303_001:0918b28": "入無礙法界二十八，皆具足虛空界量法二十九，皆具",
    "T10n0303_001:0918b29": "足法界無礙平等三十，皆具足實際法界平等三十",
    "T10n0303_001:0918c01": "一，皆信解威儀業所起報三十二，皆信解如因所",
    "T10n0303_001:0918c02": "起果三十三，皆具足印別印起諸法平等智三十四，皆",
    "T10n0303_001:0918c03": "具足影像水月法平等三十五，皆具足覺諸法響",
    "T10n0303_001:0918c04": "等音鳴三十六，皆安住不思解脫三摩地三十七，遊戲",
    "T10n0303_001:0918c05": "首楞伽摩三摩地三十八，皆安住無邊佛身色成",
    "T10n0303_001:0918c06": "就出生陀羅尼三十九，皆善於一毛道現諸世界",
    "T10n0303_001:0918c07": "四十依梵本，此間有三句與前二十、二十一、二十二等三句次第相似，故不重出，皆於一毛道",
    "T10n0303_001:0918c08": "中十方善能示現墮沒出生、出家、苦行、方便詣",
    "T10n0303_001:0918c09": "菩提場，示現降伏摩囉、證覺菩提、轉法輪、大涅",
    "T10n0303_001:0918c10": "槃四十一，皆具足以一加趺十方諸世界遍滿智",
    "T10n0303_001:0918c11": "四十二，皆善示現諸土瓔珞具於一土中四十三，皆善",
    "T10n0303_001:0918c12": "示現一土瓔珞具於諸土中四十四，皆善示現滿",
    "T10n0303_001:0918c13": "十方世界諸如來眾於一如來眾中四十五，善示",
    "T10n0303_001:0918c14": "現一如來眾於十方諸世界諸如來眾中四十六，",
    "T10n0303_001:0918c15": "善示現諸眾生身四十七，善示現諸佛身入一佛",
    "T10n0303_001:0918c16": "身四十八，善示現一佛身入諸佛身四十九，善示現諸",
    "T10n0303_001:0918c17": "方諸世界入自身中五十，善示現諸三世眾生身",
    "T10n0303_001:0918c18": "於一眾生五十一，皆善示現過去世入未來世、未",
    "T10n0303_001:0918c19": "來世入過去世、過去世入現在世、現在世入過",
    "T10n0303_001:0918c20": "去世、過去世入未來世五十二，皆善以一身入三",
    "T10n0303_001:0918c21": "摩地於無量無數身起五十三，善以無量無數身",
    "T10n0303_001:0918c22": "入三摩地於一身起五十四，皆善示現諸身譬喻",
    "T10n0303_001:0918c23": "證覺菩提五十五，皆善示現諸眾生身於一眾生",
    "T10n0303_001:0918c24": "身中五十六，善示現一眾生身於諸眾生身中五十七，",
    "T10n0303_001:0918c25": "善示現諸佛身於一佛身中五十八，善示現一佛",
    "T10n0303_001:0918c26": "身於諸佛身中五十九，善示現諸眾生身即是法",
    "T10n0303_001:0918c27": "身六十，皆善示現諸土莊嚴具於一土中六十一，善",
    "T10n0303_001:0918c28": "示現一土莊嚴具於諸土中六十二，善納十方諸",
    "T10n0303_001:0918c29": "世界於一毛孔中六十三，皆善示現諸佛證覺菩",
    "T10n0303_001:0919a01": "提願、力、智令諸眾生證覺六十四，皆遍十方世界",
    "T10n0303_001:0919a02": "隨所成就眾生隨所化度如無上正覺善能",
    "T10n0303_001:0919a03": "示現六十五，皆善示現於諸劫數一一世界中菩",
    "T10n0303_001:0919a04": "薩行行身不休息六十六，皆於一心生時，遍十方",
    "T10n0303_001:0919a05": "諸世界一一世界中，諸眾生若卵生、若胎生、",
    "T10n0303_001:0919a06": "若濕生、若化生，若有色、若無色，若有想、若無",
    "T10n0303_001:0919a07": "想，若二足、若四足、若多足，若天、龍、夜叉、揵",
    "T10n0303_001:0919a08": "闥婆、阿修囉、伽留荼、緊那囉、摩睺囉伽、",
    "T10n0303_001:0919a09": "舍迦囉、婆囉訶摩、盧迦波羅、人非人等，隨所",
    "T10n0303_001:0919a10": "成熟化度，如是無功用無分別作威儀行入",
    "T10n0303_001:0919a11": "其住處善能示現六十七，皆於一微塵中善納無",
    "T10n0303_001:0919a12": "量無數不可稱、不可量、不可說世界而心不逼",
    "T10n0303_001:0919a13": "惱六十八，皆善以無量無數不可思、不可稱、不可",
    "T10n0303_001:0919a14": "量、不可說、不可說劫，於一牟侯利位時住持六十",
    "T10n0303_001:0919a15": "九，善以一牟侯利位時，於無量無數不可思、",
    "T10n0303_001:0919a16": "不可稱、不可量、不可說、不可說劫住持七十；皆隨",
    "T10n0303_001:0919a17": "眾生所成熟行，如是無功用無分別色身形",
    "T10n0303_001:0919a18": "類威儀善能示現；如是及餘無量無數俱致",
    "T10n0303_001:0919a19": "那由多百千功德具足菩薩摩訶薩。",
    "T10n0303_001:0919a20": "復有無量無數不可思、不可稱、不可量、不可說",
    "T10n0303_001:0919a21": "天、龍、夜叉、揵闥婆、阿修囉、伽留荼、緊那囉、",
    "T10n0303_001:0919a22": "摩睺囉伽、舍迦囉、婆囉訶摩、護世等，各從種",
    "T10n0303_001:0919a23": "種佛土，來集此世界中，百俱致四大王身天，",
    "T10n0303_001:0919a24": "一一大多眷屬圍繞，詣向佛所，為欲禮覲供",
    "T10n0303_001:0919a25": "養親事聽法。",
    "T10n0303_001:0919a26": "復有百俱致舍迦囉，百俱致修夜摩天王，百",
    "T10n0303_001:0919a27": "俱致兜率多天王，百俱致善化天王，百俱致",
    "T10n0303_001:0919a28": "他化自在天王，一一天王大多眷屬圍繞，詣",
    "T10n0303_001:0919a29": "向佛所，為欲禮覲供養，親事聽法。",
    "T10n0303_001:0919b01": "復有俱致摩囉身天，商主前行詣向佛所，為",
    "T10n0303_001:0919b02": "欲禮覲供養，親事聽法。",
    "T10n0303_001:0919b03": "復有百俱致婆囉訶摩，百俱致大婆囉訶摩，",
    "T10n0303_001:0919b04": "百俱致少光，百俱致無量光，百俱致光音，百",
    "T10n0303_001:0919b05": "俱致少淨，百俱致無量淨，百俱致遍淨，百",
    "T10n0303_001:0919b06": "俱致廣果，百俱致善現，百俱致大廣，百俱致",
    "T10n0303_001:0919b07": "大熾，百俱致究竟諸天，一一婆囉訶摩，大",
    "T10n0303_001:0919b08": "多眷屬圍繞，詣向佛所，為欲禮覲供養，親事",
    "T10n0303_001:0919b09": "聽法。",
    "T10n0303_001:0919b10": "百俱致淨居身天，大自在天子前行詣向佛",
    "T10n0303_001:0919b11": "所，為欲禮覲供養，親事聽法。百俱致龍主，百",
    "T10n0303_001:0919b12": "俱致夜叉主，百俱致揵闥婆主，百俱致阿修",
    "T10n0303_001:0919b13": "囉主，百俱致伽留荼主，百俱致緊那囉主，百",
    "T10n0303_001:0919b14": "俱致摩睺囉伽主，一一大多眷屬圍繞，詣向",
    "T10n0303_001:0919b15": "佛所，為欲禮覲供養，親事聽法。",
    "T10n0303_001:0919b16": "復有無量無數人非人等，詣向佛所，為欲禮",
    "T10n0303_001:0919b17": "覲供養，親事聽法。",
    "T10n0303_001:0919b18": "復有多俱致那由多百千優波娑迦、優波斯",
    "T10n0303_001:0919b19": "迦，詣向佛所，為欲禮覲供養，親事聽法。",
    "T10n0303_001:0919b20": "復有諸藥草、樹林、天等，迷留、大迷留，目真隣",
    "T10n0303_001:0919b21": "陀、大目真隣陀，雪山、輪山等，諸山天，詣向佛",
    "T10n0303_001:0919b22": "所，為欲禮覲供養，親事聽法。",
    "T10n0303_001:0919b23": "復有海、大海，河、池、陂天等，詣向佛所，為欲禮",
    "T10n0303_001:0919b24": "覲供養，親事聽法。",
    "T10n0303_001:0919b25": "復有村、城國王所治處天等，詣向佛所，為欲",
    "T10n0303_001:0919b26": "禮覲供養，親事聽法。",
    "T10n0303_001:0919b27": "復有龍、夜叉、揵闥婆、阿修囉、伽留荼、緊那",
    "T10n0303_001:0919b28": "囉、摩睺囉伽宮中所有天等，詣向佛所，為欲",
    "T10n0303_001:0919b29": "禮覲供養，親事聽法，以佛神力故，眾生無有",
    "T10n0303_001:0919c01": "逼惱。",
    "T10n0303_001:0919c02": "復有百俱致月，百俱致日，百俱致海，一一",
    "T10n0303_001:0919c03": "大多眷屬圍繞詣向佛所，為欲禮覲供養，親",
    "T10n0303_001:0919c04": "事聽法。",
    "T10n0303_001:0919c05": "復有龍王，名阿那婆怛簸多，大眷屬圍繞，詣",
    "T10n0303_001:0919c06": "向佛所，為欲禮覲供養，親事聽法。",
    "T10n0303_001:0919c07": "爾時世尊，光明顯熾，映蔽諸眾，如彼白助月",
    "T10n0303_001:0919c08": "輪，於十五日，雲網放脫，光明顯熾，映蔽諸星",
    "T10n0303_001:0919c09": "宿輪；如是，如是，世尊亦然，映蔽諸舍迦囉、婆",
    "T10n0303_001:0919c10": "囉訶摩、護世等光明顯熾，如修迷留山王光",
    "T10n0303_001:0919c11": "明顯熾，功德顯熾住不動身、不戰、不喘。",
    "T10n0303_001:0919c12": "爾時曼殊尸利童真，告遮塞諸蓋菩薩言：「佛",
    "T10n0303_001:0919c13": "子！此如來，住不動身、不戰、不喘。」如是語已。遮",
    "T10n0303_001:0919c14": "塞諸蓋菩薩摩訶薩，告曼殊尸利童真言：「曼",
    "T10n0303_001:0919c15": "殊尸利！此如來於此眾中，或有天人，知其從",
    "T10n0303_001:0919c16": "家而出欲向出家，或有知其住苦行處；於此",
    "T10n0303_001:0919c17": "眾中，或有知其詣菩提場，或有坐菩提場；於",
    "T10n0303_001:0919c18": "此眾中，或有無量無數摩囉眾圍繞，或有知",
    "T10n0303_001:0919c19": "其破壞摩囉，無量無數天、龍、夜叉、揵闥婆、阿",
    "T10n0303_001:0919c20": "修囉、伽留荼、緊那囉、摩睺囉伽、舍迦囉、婆",
    "T10n0303_001:0919c21": "囉訶摩、盧迦波羅等，欲助與力，勝勝大商",
    "T10n0303_001:0919c22": "主，或有知其證覺已舍迦囉勸請；或有婆囉",
    "T10n0303_001:0919c23": "訶摩，或有知此眾中盧迦波羅勸請世尊；或",
    "T10n0303_001:0919c24": "有知世尊為我等說陀那；此眾中，或有知世",
    "T10n0303_001:0919c25": "尊為我等說尸羅，或有說忍，或有說精進，或",
    "T10n0303_001:0919c26": "有說思惟定，或有知世尊為我等說鉢囉闍",
    "T10n0303_001:0919c27": "若波囉蜜，或有說方便，或有知世尊為我等",
    "T10n0303_001:0919c28": "說願，或有說力，或有說闍若那；或有知世尊",
    "T10n0303_001:0919c29": "為我等說聲聞乘，或有說獨覺乘，或有說大",
    "T10n0303_001:0920a01": "乘；或有知世尊為我等說生畜生法，或有生",
    "T10n0303_001:0920a02": "餓鬼，或有知世尊為我等說生閻摩世法；或",
    "T10n0303_001:0920a03": "有知世尊為我等說生四大王天宮法，或有",
    "T10n0303_001:0920a04": "生三十三天，或有知世尊為我等說生夜摩",
    "T10n0303_001:0920a05": "天宮法，或有知世尊為我等說生兜率天宮",
    "T10n0303_001:0920a06": "法，或有生化天宮，或有生他化自在天宮，或",
    "T10n0303_001:0920a07": "有生摩囉天宮，或有知世尊為我等說生婆",
    "T10n0303_001:0920a08": "囉訶摩天宮法；或有生人，或有此眾中知世",
    "T10n0303_001:0920a09": "尊為我等說當得轉輪王。「曼殊尸利！或有此",
    "T10n0303_001:0920a10": "眾中知如來高二尋，或有高一俱嚧舍，或有",
    "T10n0303_001:0920a11": "高二俱嚧舍，或有高半踰闍那，或有知如來",
    "T10n0303_001:0920a12": "身高二踰闍那，或有知如來身十踰闍那；或",
    "T10n0303_001:0920a13": "有此眾中知如來身千踰闍那，或有知如來",
    "T10n0303_001:0920a14": "身十、二十、三十、四十、五十、百千踰闍那，或有",
    "T10n0303_001:0920a15": "知如來身八十四百千踰闍那；或有此眾中",
    "T10n0303_001:0920a16": "知如來身過百千數踰闍那；或有見金色，或",
    "T10n0303_001:0920a17": "有鞞琉璃夜摩尼寶色，或有因陀囉青摩尼",
    "T10n0303_001:0920a18": "寶色，或有大青摩尼寶色，或有火光摩尼寶",
    "T10n0303_001:0920a19": "色，或有波頭摩染摩尼寶色，或有知如來身",
    "T10n0303_001:0920a20": "舍迦囉毘楞伽那摩尼寶色，或有金剛光摩",
    "T10n0303_001:0920a21": "尼寶色，或有諸天光摩尼寶色，或有日月光",
    "T10n0303_001:0920a22": "摩尼寶色，或有水光摩尼寶色，或有知如來",
    "T10n0303_001:0920a23": "頗致迦摩尼寶色，或有自在王摩尼寶色，或",
    "T10n0303_001:0920a24": "有諸光最上摩尼寶色，或有師子鬚摩尼寶",
    "T10n0303_001:0920a25": "色，或有師子幢上摩尼寶色，或有海住持淨",
    "T10n0303_001:0920a26": "莊嚴普炎光摩尼寶色。曼殊尸利！或有此眾",
    "T10n0303_001:0920a27": "中知如來如意摩尼寶色。曼殊尸利！所有如",
    "T10n0303_001:0920a28": "是色威儀住，得化度眾生。曼殊尸利！彼眾生",
    "T10n0303_001:0920a29": "見如來彼彼如是色威儀住。曼殊尸利！所有",
    "T10n0303_001:0920b01": "說法得成熟眾生，彼等眾生，知如來如是說",
    "T10n0303_001:0920b02": "法。曼殊尸利！所有修行，令諸眾生入如來教",
    "T10n0303_001:0920b03": "得受化度，彼眾生知如來住彼彼行。",
    "T10n0303_001:0920b04": "「曼殊尸利！若於東方無量無數不可思、不可",
    "T10n0303_001:0920b05": "稱、不可量、不可說諸世界悉滿，天、龍、夜叉、揵",
    "T10n0303_001:0920b06": "闥婆、阿修囉、伽留荼、緊那囉、摩睺囉伽、舍",
    "T10n0303_001:0920b07": "迦囉、婆囉訶摩、護世、人非人等；如東方，如",
    "T10n0303_001:0920b08": "是南方、西方、北方、東南方、西南方、西北方，如",
    "T10n0303_001:0920b09": "是東北方，上方、下方，無量無數不可思、不可",
    "T10n0303_001:0920b10": "稱、不可量、不可說諸世界悉滿，天、龍、夜叉、揵",
    "T10n0303_001:0920b11": "闥婆、阿修囉、伽留荼、緊那囉、摩睺囉伽、舍",
    "T10n0303_001:0920b12": "迦囉、婆囉訶摩、護世、人非人等；譬如竹林，",
    "T10n0303_001:0920b13": "甘蔗林，胡麻林。曼殊尸利！若諸眾生，見如",
    "T10n0303_001:0920b14": "來已得化度者，彼諸眾生，在如來前一尋量",
    "T10n0303_001:0920b15": "住，而見如來所有所有色威儀住，彼等眾生",
    "T10n0303_001:0920b16": "得化度者，眾生見如來在前彼彼色威儀住。",
    "T10n0303_001:0920b17": "曼殊尸利！所有說法已令彼眾生當得成熟，",
    "T10n0303_001:0920b18": "彼彼當聞如是說法。曼殊尸利！所有修行，令",
    "T10n0303_001:0920b19": "彼眾生入如來教，當得成熟彼彼修行，如來",
    "T10n0303_001:0920b20": "當住如來諸所作事無功用無分別，而自迴",
    "T10n0303_001:0920b21": "轉。曼殊尸利！譬如白助月輪於半夜時，閻浮",
    "T10n0303_001:0920b22": "地鞞波諸眾生各各知月輪在前，而月輪亦",
    "T10n0303_001:0920b23": "無分別無異分別，如是我於眾生前住，欲令",
    "T10n0303_001:0920b24": "眾生知我月輪。曼殊尸利！然月輪無功用無",
    "T10n0303_001:0920b25": "分別，故此如是色事轉，以不共法故，如是，如",
    "T10n0303_001:0920b26": "是。",
    "T10n0303_001:0920b27": "佛華嚴入如來德智不思議境界經卷上"
}