{
    "T38n1770_001:0257a02": "No. 1770 [cf. No. 450]",
    "T38n1770_001:0257a03": "本願藥師經古迹上",
    "T38n1770_001:0257a05": "青丘沙門太賢撰",
    "T38n1770_001:0257a06": "藥師瑠璃光如來本願功德經。此經略以三",
    "T38n1770_001:0257a07": "門分別：一者題名、二者教攝、三者本文。一題",
    "T38n1770_001:0257a08": "名者，經有三名：一、說藥師琉璃光如來本願",
    "T38n1770_001:0257a09": "功德經；二、說十二神將饒益有情結願神呪；",
    "T38n1770_001:0257a10": "三、說拔除一切業障。此中宋孝武世大明元",
    "T38n1770_001:0257a11": "年譯出之本，取第三名拔除過罪生死得度；",
    "T38n1770_001:0257a12": "隋大業十一年東都洛水南上林薗翻經館譯，",
    "T38n1770_001:0257a13": "略取初名藥師如來本願經；今大唐貞觀年",
    "T38n1770_001:0257a14": "中玄奘三藏所譯之本，具取初名題一部也。",
    "T38n1770_001:0257a15": "文義廣略，後二相似。言藥師瑠璃光如來，所",
    "T38n1770_001:0257a16": "歸人也。本願功德者，所感德也。能拔眾苦喻",
    "T38n1770_001:0257a17": "名藥師，無緣不徹稱琉璃光，所修妙行名為",
    "T38n1770_001:0257a18": "本願，所證勝果名為功德；即以如來因果為",
    "T38n1770_001:0257a19": "宗，勸物歸依出苦為趣。是以初名題宗為稱，",
    "T38n1770_001:0257a20": "後二之名以趣為號。經謂契經，能詮名也。與",
    "T38n1770_001:0257a21": "義相應，貫持法器令不散失，故言契經。藥師",
    "T38n1770_001:0257a22": "如來之本願功德，本願功德之契經，故六合",
    "T38n1770_001:0257a23": "釋中依主釋也。二教攝者，南地師云：佛教有",
    "T38n1770_001:0257a24": "三，一頓、二漸、三偏方不定教。初二如常，今藥",
    "T38n1770_001:0257a25": "師經第三教攝，隨緣局說異頓漸故。此不應",
    "T38n1770_001:0257a26": "理，以頓漸外無別悟故、勿離大小有別教故、",
    "T38n1770_001:0257a27": "既對曼殊直說大乘因果德故，所說頓教。又",
    "T38n1770_001:0257a28": "說淨土無覆相故，第三了義大乘教攝。三本",
    "T38n1770_001:0257a29": "文者，經。",
    "T38n1770_001:0257b01": "如是我聞：一時薄伽梵遊化諸國至廣嚴城住",
    "T38n1770_001:0257b02": "樂音樹下，與大苾芻眾八千人俱，菩薩摩訶薩",
    "T38n1770_001:0257b03": "三萬六千，及國王大臣、婆羅門居士、天龍夜叉",
    "T38n1770_001:0257b04": "人非人等，無量大眾恭敬圍遶而為說法。述",
    "T38n1770_001:0257b05": "曰：本文有三，一說經因起分、二對問廣說分、",
    "T38n1770_001:0257b06": "三聞名喜行分。此初也。如是我聞等，如常應",
    "T38n1770_001:0257b07": "知。薄伽梵者，含六義名：一自在義，永不繫屬",
    "T38n1770_001:0257b08": "諸煩惱故；二熾盛義，猛焰智火所燒練故；三",
    "T38n1770_001:0257b09": "端嚴義，眾妙相好所莊嚴故；四名稱義，功德",
    "T38n1770_001:0257b10": "圓滿無不知故；五吉祥義，親近供養必獲利",
    "T38n1770_001:0257b11": "故；六尊貴義，具諸功德利樂有情無懈怠故。",
    "T38n1770_001:0257b12": "如《佛地論》頌曰「自在熾盛與端嚴，名稱吉",
    "T38n1770_001:0257b13": "祥及尊貴，如是六種義差別，應知總名為",
    "T38n1770_001:0257b14": "薄伽。」言廣嚴者，梵云毘舍離或云毘耶離，表",
    "T38n1770_001:0257b15": "眾德滿。至廣嚴城。示生物樂。住樂音樹，微風",
    "T38n1770_001:0257b16": "歷動，宮商雅音從而出故，名樂音樹。眾有三",
    "T38n1770_001:0257b17": "種：一聲聞眾、二菩薩眾、三世間眾，如文可解。",
    "T38n1770_001:0257b18": "就中居士，居家士也。夜叉，可畏或威勢義。",
    "T38n1770_001:0257b19": "爾時曼殊室利法王子承佛威神，從座而起偏",
    "T38n1770_001:0257b20": "袒一肩右膝著地向薄伽梵曲躬合掌白言：世",
    "T38n1770_001:0257b21": "尊！唯願演說如是相類諸佛名號及本大願殊",
    "T38n1770_001:0257b22": "勝功德，令諸聞者業障消除，為欲利樂像法轉",
    "T38n1770_001:0257b23": "時諸有情故。述曰：自下對問廣說分。此有",
    "T38n1770_001:0257b24": "五義：一菩薩請問成就、二法王讚許成就、三",
    "T38n1770_001:0257b25": "大眾樂聞成就、四如來說法成就、五夜叉報",
    "T38n1770_001:0257b26": "恩成就。此初也。於此有三：一請因緣門，如經",
    "T38n1770_001:0257b27": "「曼殊室利法王子承佛威神」故。曼殊室利，唐",
    "T38n1770_001:0257b28": "云妙吉祥。從法化生、得佛法分，稱法王子。二",
    "T38n1770_001:0257b29": "請威儀門，如經「從座而起乃至合掌」故。從座",
    "T38n1770_001:0257c01": "而起者，表從真際起。偏袒一肩者，表作利樂",
    "T38n1770_001:0257c02": "事。右膝著地，住世間故。向薄伽梵者，趣出世",
    "T38n1770_001:0257c03": "故。曲躬者，離慢故。合掌者，專心故。三正開請",
    "T38n1770_001:0257c04": "門，如經「白言世尊乃至諸有情故」故。略問三",
    "T38n1770_001:0257c05": "事：一問佛名號、二問因大願、三問果功德。令",
    "T38n1770_001:0257c06": "諸聞者已下，舉說之利。言像法轉時者，《大集",
    "T38n1770_001:0257c07": "經》云「有六種堅固：一法身得住堅固、二解脫",
    "T38n1770_001:0257c08": "得住堅固、三禪定得住堅固、四多聞得住堅",
    "T38n1770_001:0257c09": "固、五福德得住堅固、六鬪諍得住堅固。」此中",
    "T38n1770_001:0257c10": "初一佛在世時、後五滅後，如其次第各五百",
    "T38n1770_001:0257c11": "年。總言三時：一者正法，謂彼五中初二堅固；",
    "T38n1770_001:0257c12": "二者像法，即次二堅固；三者末法，即後一堅",
    "T38n1770_001:0257c13": "固。如次具有教、行、果三；有二無果；有教無二。",
    "T38n1770_001:0257c14": "今為利樂千年之後像法有情，發此問也。",
    "T38n1770_001:0257c15": "爾時世尊讚曼殊室利童子言：善哉善哉！曼殊",
    "T38n1770_001:0257c16": "室利！汝以大悲勸請我說諸佛名號本願功德，",
    "T38n1770_001:0257c17": "為拔業障所纏有情，利益安樂像法轉時諸有",
    "T38n1770_001:0257c18": "情故。汝今諦聽極善思惟，當為汝說。曼殊室利",
    "T38n1770_001:0257c19": "言：唯然願說，我等樂聞。述曰：此中有二。一",
    "T38n1770_001:0257c20": "法王讚許成就，如經「爾時世尊乃至當為汝",
    "T38n1770_001:0257c21": "說」故。所聞可記，初言善哉。應時宜故，重言善",
    "T38n1770_001:0257c22": "哉。欲令審文，故言諦聽。令解義故，言善思惟。",
    "T38n1770_001:0257c23": "二大眾樂聞成就，如經「曼殊室利言唯然願",
    "T38n1770_001:0257c24": "說我等樂聞」故。",
    "T38n1770_001:0257c25": "佛告曼殊室利：東方去此過十殑伽沙等佛土，",
    "T38n1770_001:0257c26": "有世界名淨瑠璃，佛號藥師瑠璃光如來、應、正",
    "T38n1770_001:0257c27": "等覺、明行圓滿、善逝、世間解、無上丈夫、調御士、",
    "T38n1770_001:0257c28": "天人師、佛、薄伽梵。述曰：第四如來說法成",
    "T38n1770_001:0257c29": "就。此有二門：一正答所請門、二勸物利益門。",
    "T38n1770_001:0258a01": "初亦有三，答三問故。此初也。廣釋十號，如《瑜",
    "T38n1770_001:0258a02": "伽》等。",
    "T38n1770_001:0258a03": "曼殊室利！彼世尊藥師瑠璃光如來本行菩薩",
    "T38n1770_001:0258a04": "道時，發十二大願，令諸有情所求皆得。述",
    "T38n1770_001:0258a05": "曰：答第二問中有三：略標、廣說、總結故。此初",
    "T38n1770_001:0258a06": "也。《阿脩羅經》云「琉璃光菩薩遇智勝佛初發",
    "T38n1770_001:0258a07": "總願，寶頂佛所始發別願。」《十方諸佛現前經》",
    "T38n1770_001:0258a08": "云「青龍光佛所發十二誓願」。",
    "T38n1770_001:0258a09": "第一大願：願我來世得阿耨多羅三藐三菩提",
    "T38n1770_001:0258a10": "時，自身光明熾然照曜無量無數無邊世界，以",
    "T38n1770_001:0258a11": "三十二大丈夫相八十隨好莊嚴其身，令一切",
    "T38n1770_001:0258a12": "有情如我無異。第二大願：願我來世得菩提時，",
    "T38n1770_001:0258a13": "身如瑠璃內外明徹，淨無瑕穢光明廣大，功德",
    "T38n1770_001:0258a14": "巍巍，身善安住，焰網莊嚴過於日月，幽冥眾生",
    "T38n1770_001:0258a15": "悉蒙開曉，隨意所趣作諸事業。第三大願：願我",
    "T38n1770_001:0258a16": "來世得菩提時，以無量無邊智慧方便令諸有",
    "T38n1770_001:0258a17": "情皆得無盡所受用物，莫令眾生有所乏少。第",
    "T38n1770_001:0258a18": "四大願：願我來世得菩提時，若諸有情行邪道",
    "T38n1770_001:0258a19": "者，悉令安住菩提道中；若行聲聞獨覺乘者，皆",
    "T38n1770_001:0258a20": "以大乘而安立之。第五大願：願我來世得菩提",
    "T38n1770_001:0258a21": "時，若有無量無邊有情於我法中修行梵行，一",
    "T38n1770_001:0258a22": "切皆令得不缺戒、具三聚戒；設有毀犯，聞我名",
    "T38n1770_001:0258a23": "已還得清淨，不墮惡趣。第六大願：願我來世得",
    "T38n1770_001:0258a24": "菩提時，若諸有情其身下劣，諸根不具、醜陋頑",
    "T38n1770_001:0258a25": "愚、盲聾瘖瘂、踤躄背僂、白癩癲狂種種病苦，聞",
    "T38n1770_001:0258a26": "我名已，一切皆得端政黠慧、諸根完具、無諸疾",
    "T38n1770_001:0258a27": "苦。第七大願：願我來世得菩提時，若諸有情眾",
    "T38n1770_001:0258a28": "病逼切，無救無歸、無醫無藥、無親無家、貧窮多",
    "T38n1770_001:0258a29": "苦，我之名號一經其耳，眾病悉除、身心安樂、家",
    "T38n1770_001:0258b01": "屬資具悉皆豐足，乃至證得無上菩提。第八大",
    "T38n1770_001:0258b02": "願：願我來世得菩提時，若有女人為女百惡之",
    "T38n1770_001:0258b03": "所逼惱，極生厭離，願捨女身；聞我名已，一切皆",
    "T38n1770_001:0258b04": "得轉女成男，具丈夫相，乃至證得無上菩提。第",
    "T38n1770_001:0258b05": "九大願；願我來世得菩提時，令諸有情出魔羅",
    "T38n1770_001:0258b06": "網，解脫一切外道纏縛；若墮種種惡見稠林，皆",
    "T38n1770_001:0258b07": "當引攝置於正見，漸令修習諸菩薩行，速證無",
    "T38n1770_001:0258b08": "上正等菩提。第十大願：願我來世得菩提時，若",
    "T38n1770_001:0258b09": "諸有情王法所繩，縛錄鞭撻、繫閉牢獄或當刑",
    "T38n1770_001:0258b10": "戮，及餘無量災難陵辱，悲愁煎迫身心受苦；若",
    "T38n1770_001:0258b11": "聞我名，以我福德威神力故，皆得解脫一切憂",
    "T38n1770_001:0258b12": "苦。第十一大願：願我來世得菩提時，若諸有情",
    "T38n1770_001:0258b13": "飢渴所惱，為求食故造諸惡業；得聞我名專念",
    "T38n1770_001:0258b14": "受持，我當先以上妙飲食飽足其身，後以法味",
    "T38n1770_001:0258b15": "畢竟安樂而建立之。第十二大願：願我來世得",
    "T38n1770_001:0258b16": "菩提時，若諸有情貧無衣服，蚊虻寒熱晝夜逼",
    "T38n1770_001:0258b17": "惱；若聞我名專念受持，如其所好即得種種上",
    "T38n1770_001:0258b18": "妙衣服，亦得一切寶莊嚴具、華鬘塗香、鼓樂眾",
    "T38n1770_001:0258b19": "伎，隨心所翫皆令滿足。述曰：廣說門中有",
    "T38n1770_001:0258b20": "六對門。一饒益淨穢門，即初二願，淨土一切",
    "T38n1770_001:0258b21": "如我身故，乃至世界中間幽冥眾生皆逐意",
    "T38n1770_001:0258b22": "故。二世出世間門，即次二願，以人天乘無所",
    "T38n1770_001:0258b23": "乏故，乃至行邪道者隨其種姓安住三乘菩",
    "T38n1770_001:0258b24": "提道中，不定二乘皆以大乘而安立故。三存",
    "T38n1770_001:0258b25": "戒存身門，即次二願，不缺重戒，具三聚故、六",
    "T38n1770_001:0258b26": "根之身皆得淨故。此中下劣，不具標句也。雖",
    "T38n1770_001:0258b27": "具諸根，不勝妙故及有缺故。言醜陋者，釋身",
    "T38n1770_001:0258b28": "下劣。言頑愚者，釋意下劣。盲聾等下，釋眼耳",
    "T38n1770_001:0258b29": "舌身根不具。癲狂，釋意根不具。種種病苦，攝",
    "T38n1770_001:0258c01": "鼻等病。端正等四，如次翻上。四除內外苦門，",
    "T38n1770_001:0258c02": "即次二願，一能除外緣逼切苦。無救者，標無",
    "T38n1770_001:0258c03": "醫藥也。無歸者，標無親等也。今得佛醫法藥",
    "T38n1770_001:0258c04": "聖財，故除病等乃至豐足。二能轉內緣女身",
    "T38n1770_001:0258c05": "苦，如《涅槃經》「一切女人皆是眾惡之所住處」。",
    "T38n1770_001:0258c06": "五內外解縛門，即次二願，攝置正見，解惡見",
    "T38n1770_001:0258c07": "縛。證無上道，出魔羂故。以威神力，出刑縛故。",
    "T38n1770_001:0258c08": "六志食與衣門，即次二願，以食法味而建立",
    "T38n1770_001:0258c09": "故、以妙衣等而令滿足故。",
    "T38n1770_001:0258c10": "曼殊室利！是為彼世尊藥師瑠璃光如來、應、正",
    "T38n1770_001:0258c11": "等覺行菩薩道時所發十二微妙上願。述",
    "T38n1770_001:0258c12": "曰：總結也。",
    "T38n1770_001:0258c13": "復次曼殊室利！彼世尊藥師瑠璃光如來行菩",
    "T38n1770_001:0258c14": "薩道時所發大願及彼佛土功德莊嚴，我若一",
    "T38n1770_001:0258c15": "劫若一劫餘說不能盡。然彼佛土一向清淨，無",
    "T38n1770_001:0258c16": "有女人亦無惡趣及苦音聲，瑠璃為地金繩界",
    "T38n1770_001:0258c17": "道、城闕宮閣軒窓羅網皆七寶成，亦如西方極",
    "T38n1770_001:0258c18": "樂世界功德莊嚴等無差別。於其國中有二菩",
    "T38n1770_001:0258c19": "薩摩訶薩，一名日光遍照、二名月光遍照，是彼",
    "T38n1770_001:0258c20": "無量無數菩薩眾之上首，悉能持彼世尊藥師",
    "T38n1770_001:0258c21": "瑠璃光如來正法寶藏。是故曼殊室利！諸有信",
    "T38n1770_001:0258c22": "心善男子善女人等，應當願生彼佛世界。述",
    "T38n1770_001:0258c23": "曰：答後問也。於中有二：初本處莊嚴功德成",
    "T38n1770_001:0258c24": "就、後外方聞名功德成就。此初也。言所發大",
    "T38n1770_001:0258c25": "願佛土莊嚴說不能盡者，顯如大願果亦無",
    "T38n1770_001:0258c26": "邊。身應準願。略說其土則有八種功德成就：",
    "T38n1770_001:0258c27": "一無所著穢成就，如經「無有女人」故。二離所",
    "T38n1770_001:0258c28": "怖惡成就，如經「亦無惡趣及苦音聲」故。三所",
    "T38n1770_001:0258c29": "依清淨成就，如經「瑠璃為地」故。四道路成文",
    "T38n1770_001:0259a01": "成就，如經「金繩界道」故。五宮殿莊嚴成就，如",
    "T38n1770_001:0259a02": "經「亦如西方」故。六大聖無絕成就，如經「有二",
    "T38n1770_001:0259a03": "菩薩」，即補處故。七利樂不斷成就，如經「悉持",
    "T38n1770_001:0259a04": "彼佛正法藏」故。八願生無礙成就，如經「應當",
    "T38n1770_001:0259a05": "願生彼佛世界」故。",
    "T38n1770_001:0259a06": "爾時世尊復告曼殊室利童子言：曼殊室利！有",
    "T38n1770_001:0259a07": "諸眾生不識善惡、唯懷貪悋，不知布施及施果",
    "T38n1770_001:0259a08": "報，愚癡無智闕於信根，多聚財寶勤加守護，見",
    "T38n1770_001:0259a09": "乞者來其心不喜。設不獲已而行施時，如割身",
    "T38n1770_001:0259a10": "肉深生痛惜。復有無量慳貪有情積集資財，於",
    "T38n1770_001:0259a11": "其自身尚不受用，何況能與父母妻子、奴婢作",
    "T38n1770_001:0259a12": "使及來乞者。彼諸有情從此命終，生餓鬼界或",
    "T38n1770_001:0259a13": "傍生趣。由昔人間曾得暫聞藥師瑠璃光如來",
    "T38n1770_001:0259a14": "名故，今在惡趣暫得憶念彼如來名，即於念時",
    "T38n1770_001:0259a15": "從彼處沒還生人中，得宿命念，畏惡趣苦不樂",
    "T38n1770_001:0259a16": "欲樂，好行惠施讚歎施者，一切所有悉無貪惜。",
    "T38n1770_001:0259a17": "漸次尚能以頭目手足血肉身分施來求者，況",
    "T38n1770_001:0259a18": "餘財物。述曰：此即第二外方聞名功德成",
    "T38n1770_001:0259a19": "就。於中有五，令諸聞者除施戒修十善業道",
    "T38n1770_001:0259a20": "往生樂處五種障故。今此初段，顯除施性福",
    "T38n1770_001:0259a21": "業障。此有三門：一顯障自性門，如經「不識善",
    "T38n1770_001:0259a22": "惡乃至來乞者」故。不識惡者，唯貪悋故。不識",
    "T38n1770_001:0259a23": "善者，不知施故。不識善惡也。愚癡無智唯懷",
    "T38n1770_001:0259a24": "貪悋故、闕於信根不知施等故，多聚不捨。二",
    "T38n1770_001:0259a25": "示障過患門，如經「彼諸有情生鬼畜」故。以慳",
    "T38n1770_001:0259a26": "貪故生餓鬼界，以愚癡故生傍生趣。三聞佛",
    "T38n1770_001:0259a27": "勝利門，如經「由昔人間乃至況餘財物」故。",
    "T38n1770_001:0259a28": "復次曼殊室利！若諸有情雖於如來受諸學處",
    "T38n1770_001:0259a29": "而破尸羅；有雖不破尸羅而破軌則；有於尸羅",
    "T38n1770_001:0259b01": "軌則雖得不壞然毀正見；有雖不毀正見而棄",
    "T38n1770_001:0259b02": "多聞；於佛所說契經深義不能解了；有雖多聞",
    "T38n1770_001:0259b03": "而增上慢，由增上慢覆蔽心故，自是非他嫌謗",
    "T38n1770_001:0259b04": "正法為魔伴黨。如是愚人自行邪見，復令無量",
    "T38n1770_001:0259b05": "俱胝有情墮大險坑。此諸有情，應於地獄、傍生、",
    "T38n1770_001:0259b06": "鬼趣流轉無窮。若得聞此藥師瑠璃光如來名",
    "T38n1770_001:0259b07": "號，便捨惡行、修諸善法，不墮惡趣。設有不能捨",
    "T38n1770_001:0259b08": "諸惡行、修行善法，墮惡趣者，以彼如來本願威",
    "T38n1770_001:0259b09": "力，令其現前暫聞名號，從彼命終還生人趣，得",
    "T38n1770_001:0259b10": "正見精進善調意樂，便能捨家趣於非家，如來",
    "T38n1770_001:0259b11": "法中受持學處無有毀犯，正見多聞解甚深義，",
    "T38n1770_001:0259b12": "離增上慢不謗正法，不為魔伴，漸次修行諸菩",
    "T38n1770_001:0259b13": "薩行，速得圓滿。述曰：此顯能除戒性福業",
    "T38n1770_001:0259b14": "障。此亦三門，如前應知。初門有三：一攝律儀",
    "T38n1770_001:0259b15": "戒障，如經「破尸羅軌則」故。言尸羅者，別解脫",
    "T38n1770_001:0259b16": "戒。言軌則者，於往來等正知而住。二攝善法",
    "T38n1770_001:0259b17": "戒障，如經「毀正見棄多聞增上慢」故。三攝有",
    "T38n1770_001:0259b18": "情戒障，如經「復令無量俱胝有情墮大險坑」",
    "T38n1770_001:0259b19": "故。次示障過患門者，如經「於地獄等流轉無",
    "T38n1770_001:0259b20": "窮」故。後聞佛勝利門者，如經「乃至三聚速圓",
    "T38n1770_001:0259b21": "滿」故。",
    "T38n1770_001:0259b22": "復次曼殊室利！若諸有情慳貪嫉妬、自讚毀他，",
    "T38n1770_001:0259b23": "當墮三惡趣中，無量千歲受諸劇苦。受劇苦已，",
    "T38n1770_001:0259b24": "從彼命終來生人間，作牛馬駝驢恒，被鞭撻飢",
    "T38n1770_001:0259b25": "渴逼惱，又常負重隨路而行；或得為人，生居下",
    "T38n1770_001:0259b26": "賤作人奴婢，受他驅役恒不自在。若昔人中曾",
    "T38n1770_001:0259b27": "聞世尊藥師瑠璃光如來名號，由此善因，今復",
    "T38n1770_001:0259b28": "憶念至心歸依，以佛神力眾苦解脫，諸根聰利",
    "T38n1770_001:0259b29": "智慧多聞，恒求勝法常遇善友，永斷魔羂，破無",
    "T38n1770_001:0259c01": "明穀、竭煩惱河，解脫一切生老病死憂悲苦惱。",
    "T38n1770_001:0259c02": "述曰：此顯能除修性福業障。亦有三門：一",
    "T38n1770_001:0259c03": "顯障自性門，如經「慳貪嫉妬自讚毀他」故。此",
    "T38n1770_001:0259c04": "中慳貪能障修慈，不與樂故。嫉妬障喜，不",
    "T38n1770_001:0259c05": "隨喜故。讚毀障悲，能惱害故。三通障捨性，染",
    "T38n1770_001:0259c06": "污故。語便次第，故不相違。二示障過患門者，",
    "T38n1770_001:0259c07": "如經「墮三惡趣及受苦」故。三聞佛勝利門者，",
    "T38n1770_001:0259c08": "如經「乃至永破四種魔」故。如文可解。",
    "T38n1770_001:0259c09": "復次曼殊室利！若諸有情好喜乖離，更相鬪訟",
    "T38n1770_001:0259c10": "惱亂自他，以身語意造作增長種種惡業，展轉",
    "T38n1770_001:0259c11": "常為不饒益事、互相謀害，告召山林樹塚等神，",
    "T38n1770_001:0259c12": "殺諸眾生取其血肉祭祀藥叉邏剎娑等，書怨",
    "T38n1770_001:0259c13": "人名作其形像以惡呪術而呪咀之，厭媚蠱道",
    "T38n1770_001:0259c14": "呪起屍鬼令斷彼命及壞其身。是諸有情若得",
    "T38n1770_001:0259c15": "聞此藥師瑠璃光如來名號，彼諸惡事悉不能",
    "T38n1770_001:0259c16": "害，一切展轉皆起慈心利益安樂，無損惱意及",
    "T38n1770_001:0259c17": "嫌恨心，各各歡悅，於自所受生於喜足，不相侵",
    "T38n1770_001:0259c18": "淩互為饒益。述曰：此顯能除十善業道障。",
    "T38n1770_001:0259c19": "亦有三門：初障自性者，如經「好喜乖離乃至",
    "T38n1770_001:0259c20": "增長種種惡業」故。好喜乖離，意三業道悉能",
    "T38n1770_001:0259c21": "令他離所欲故。更相鬪訟，語四業道理不相",
    "T38n1770_001:0259c22": "應，多招諍故。惱亂自他，身三業道，三業果遂",
    "T38n1770_001:0259c23": "即惱亂他，若不果遂惱亂自故。二障過患者，",
    "T38n1770_001:0259c24": "謂由自惡招他謀害，如經「展轉常為不饒益",
    "T38n1770_001:0259c25": "事乃至呪起屍鬼斷壞身命」故。三勝利門者，",
    "T38n1770_001:0259c26": "現尚離害，況於當苦。文顯可知。",
    "T38n1770_001:0259c27": "復次曼殊室利！若有四眾，苾芻、苾芻尼、鄔波素、",
    "T38n1770_001:0259c28": "迦鄔波斯迦，及餘淨信善男子善女人等，有能",
    "T38n1770_001:0259c29": "受持八分齊戒經一年，或復三月受持學處，以",
    "T38n1770_001:0260a01": "此善根願生西方極樂世界無量壽佛所聽聞",
    "T38n1770_001:0260a02": "正法而未定者，若聞世尊藥師瑠璃光如來名",
    "T38n1770_001:0260a03": "號，臨命終時有八菩薩乘神通來示其道路，即",
    "T38n1770_001:0260a04": "於彼界種種雜色眾寶華中自然化生。或有因",
    "T38n1770_001:0260a05": "此生於天上，雖生天中而本善根亦未窮盡，不",
    "T38n1770_001:0260a06": "復更生諸餘惡趣，天上壽盡還生人間，或為輪",
    "T38n1770_001:0260a07": "王統攝四洲威德自在，安立無量百千有情於",
    "T38n1770_001:0260a08": "十善道；或生剎帝利、婆羅門、居士大家，多饒財",
    "T38n1770_001:0260a09": "寶倉庫盈溢，形相端嚴眷屬具足，聰明智慧，勇",
    "T38n1770_001:0260a10": "健威猛如大力士。若是女人，得聞世尊藥師如",
    "T38n1770_001:0260a11": "來名號至心受持，於後不復更受女身。述",
    "T38n1770_001:0260a12": "曰：此顯能除往生樂處障。此復有二：第一顯",
    "T38n1770_001:0260a13": "除淨處樂生障，如經「生極樂世界」故。此中受",
    "T38n1770_001:0260a14": "持八分齊戒經年月者，邁師云：「經一年者，謂",
    "T38n1770_001:0260a15": "一年中月別六日，謂黑白月各八、十四、十五",
    "T38n1770_001:0260a16": "日故。或三月者，不能一年月別六齋，但能一",
    "T38n1770_001:0260a17": "年持三長月，謂即正月、五月、九月，三除之中",
    "T38n1770_001:0260a18": "各初月齋，即表一年常修善也。」如宋本云「常",
    "T38n1770_001:0260a19": "修月六齋、年三長齋」故。《智論》十三云「齋日持",
    "T38n1770_001:0260a20": "八戒者，是日惡鬼逐人，欲奪人命。劫初聖人",
    "T38n1770_001:0260a21": "教人持齋，然不受八戒，直以一日不食為齋。",
    "T38n1770_001:0260a22": "後佛出世制立八戒。」問：五戒八戒何者為勝？",
    "T38n1770_001:0260a23": "答：有因緣故二戒俱等，以時及支互多少故。",
    "T38n1770_001:0260a24": "問：十念稱名尚得往生，況令一年何故不定？",
    "T38n1770_001:0260a25": "答：勇猛容豫有差別故。如《智論》云「臨終心猛，",
    "T38n1770_001:0260a26": "勝百年功。」自然化生者，如《涅槃經》菴羅樹女",
    "T38n1770_001:0260a27": "因樹華生，名為濕生；淨土因華，何名化生？邁",
    "T38n1770_001:0260a28": "師云：「未託生前，樹有濕氣。淨土蓮華，與人化",
    "T38n1770_001:0260a29": "生。」第二能除穢土樂生障，如經「或有因此生",
    "T38n1770_001:0260b01": "於天上」等故。此復有四，生天、輪王、貴勝、男身，",
    "T38n1770_001:0260b02": "如文可解。",
    "T38n1770_001:0260b03": "本願藥師經古迹上終"
}