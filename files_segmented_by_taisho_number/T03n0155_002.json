{
    "T03n0155_002:0113c25": "佛說菩薩本行經卷中",
    "T03n0155_002:0113c27": "失譯人名今附東晉錄",
    "T03n0155_002:0113c28": "昔佛在舍衛國祇樹給孤獨園。時，有賢者名",
    "T03n0155_002:0113c29": "曰須達，居家貧窮無有財產，至信道德。往",
    "T03n0155_002:0114a01": "至佛所，頭面作禮稽首佛足，却坐一面聽",
    "T03n0155_002:0114a02": "說經法。佛問須達：「在家之士當行布施、不布",
    "T03n0155_002:0114a03": "施也？」須達白佛：「當行布施。多布施耶？小",
    "T03n0155_002:0114a04": "布施也？當以好意而布施耶？以不好意而布",
    "T03n0155_002:0114a05": "施乎？」佛告須達：「夫於布施，所施雖多而獲報",
    "T03n0155_002:0114a06": "小；布施雖小而獲報多。何謂施多而獲報",
    "T03n0155_002:0114a07": "小？雖多布施，而無至心、無恭敬心，不大歡喜、",
    "T03n0155_002:0114a08": "貢高自大；所施之人，信邪倒見、非是正見，",
    "T03n0155_002:0114a09": "不得快士；所施雖多而獲報小。猶如耕田",
    "T03n0155_002:0114a10": "薄地之中，下種雖多，收實甚小。何謂施小",
    "T03n0155_002:0114a11": "而獲大福？所施雖小，歡喜與、淨潔心與、恭",
    "T03n0155_002:0114a12": "敬與、不望報與；所施之人，復得快士，佛及",
    "T03n0155_002:0114a13": "辟支佛、沙門四道，應正見者；所施雖小獲報",
    "T03n0155_002:0114a14": "弘大。猶如良田，所種雖小收實甚多。」佛告",
    "T03n0155_002:0114a15": "須達：「吾自憶念過去世時，此閻浮提有轉輪",
    "T03n0155_002:0114a16": "王，名波陀颰寧，王有千子，主四天下，此閻",
    "T03n0155_002:0114a17": "浮提有八萬四千國。時，有一婆羅門名曰比",
    "T03n0155_002:0114a18": "藍，身體金色端正無比，聰明智慧，天地變運",
    "T03n0155_002:0114a19": "醫方鎮壓，上知天文，下察地理，中知人情，",
    "T03n0155_002:0114a20": "一切典籍靡不貫達，為人仁愛慈愍一切。王",
    "T03n0155_002:0114a21": "甚愛敬，八萬四千諸王及國人民，亦皆奉敬",
    "T03n0155_002:0114a22": "以為師主。比藍大師為是大王，非是波陀",
    "T03n0155_002:0114a23": "颰寧。何以故？波陀颰寧王治國正民，一一",
    "T03n0155_002:0114a24": "諮啟比藍大師，爾乃教化，諸王臣民莫不歡",
    "T03n0155_002:0114a25": "喜。於時，大王而從比藍啟受經典，亦復宣告",
    "T03n0155_002:0114a26": "八萬四千諸小國王、群臣太子、一切人民，皆",
    "T03n0155_002:0114a27": "從比藍諮受經典習學智慧。諸王臣民皆從",
    "T03n0155_002:0114a28": "比藍啟受經典，莫不歡喜，皆言：『此是梵天",
    "T03n0155_002:0114a29": "來化我等，為於好事。非是凡人。』「於時，八萬四",
    "T03n0155_002:0114b01": "千諸王受學智慧，心意開解皆大歡喜。八萬",
    "T03n0155_002:0114b02": "四千諸小王人，持一白象金銀絞絡，駿馬",
    "T03n0155_002:0114b03": "一疋亦金銀絞絡，牛一頭亦金銀絞絡，妙",
    "T03n0155_002:0114b04": "女一人亦端正無比，七寶瓔珞服飾姝好，金",
    "T03n0155_002:0114b05": "鉢盛銀粟，銀鉢盛金粟，琉璃鉢盛金粟，頗",
    "T03n0155_002:0114b06": "梨鉢盛金粟，以金為車七寶莊飾，各各皆爾",
    "T03n0155_002:0114b07": "有八萬四千，以用貢上比藍大師。「爾時，大",
    "T03n0155_002:0114b08": "王波陀颰寧，聞諸小王貢遺比藍，大用歡",
    "T03n0155_002:0114b09": "喜：『我亦當復貢上比藍大師財寶。』即時，莊嚴",
    "T03n0155_002:0114b10": "八萬四千玉女之等，七寶珠璣服飾姝妙瓔",
    "T03n0155_002:0114b11": "珞其身，八萬四千白象純金絞絡飾，八萬",
    "T03n0155_002:0114b12": "四千疋馬亦金銀絞絡，八萬四千頭牛盡金",
    "T03n0155_002:0114b13": "莊校，八萬四千金鉢盛銀粟，八萬四千銀鉢",
    "T03n0155_002:0114b14": "盛金粟，八萬四千琉璃鉢盛金粟，八萬四",
    "T03n0155_002:0114b15": "千頗梨鉢盡盛金粟，八萬四千乘車盡金絞",
    "T03n0155_002:0114b16": "飾，用上比藍。比藍受已，念此財寶象馬車乘",
    "T03n0155_002:0114b17": "一切所有，皆悉非常而不堅固，白大王言：『財",
    "T03n0155_002:0114b18": "產所有皆悉非常摩滅之法，我不用之，意",
    "T03n0155_002:0114b19": "欲布施濟諸窮乏。』「王聞其言大用歡喜，告勅",
    "T03n0155_002:0114b20": "群臣擊鼓宣令：『閻浮提內，貧窮孤老、婆羅門",
    "T03n0155_002:0114b21": "梵志皆悉來集，比藍即設大檀。』人民聞令雲",
    "T03n0155_002:0114b22": "興而集，強弱相扶皆悉來至。於時，比藍欲澡",
    "T03n0155_002:0114b23": "婆羅門手，傾於軍持而水不出，大用愁憂。",
    "T03n0155_002:0114b24": "『今我大祠將有何過？意不清淨？所施不好？以",
    "T03n0155_002:0114b25": "何等故而水不出？』即時，天人於虛空中語比",
    "T03n0155_002:0114b26": "藍言：『汝今布施大好無比，其心淨潔無能過",
    "T03n0155_002:0114b27": "者，汝之功德天下第一無過上者，但所施人",
    "T03n0155_002:0114b28": "盡是邪偽倒見之徒，非是清高快士之輩，而",
    "T03n0155_002:0114b29": "不堪任受汝澡敬，以是之故水不出耳。』於是",
    "T03n0155_002:0114c01": "比藍聞天人語，意便開解即作誓言：『今我所",
    "T03n0155_002:0114c02": "施用成無上正真之道，審如所願者，令我瀉",
    "T03n0155_002:0114c03": "水當墮我手中。』作誓願已訖，便傾澡瓶，水",
    "T03n0155_002:0114c04": "即來出自墮掌中。諸天空中讚言：『善哉善",
    "T03n0155_002:0114c05": "哉！如汝所願成佛不久。』「爾時，比藍布施貧乏，",
    "T03n0155_002:0114c06": "衣被飲食一切所須。十二年中，象馬珍寶玉",
    "T03n0155_002:0114c07": "女之等，盡用布施無所藏積。」佛告須達：「爾時",
    "T03n0155_002:0114c08": "比藍婆羅門者，今我身是。而我爾時，所施亦",
    "T03n0155_002:0114c09": "好、其心亦好，受者不好，所施雖多獲報甚少。",
    "T03n0155_002:0114c10": "而今我法真妙清淨、弟子真正，所施雖少獲",
    "T03n0155_002:0114c11": "報甚多。於是比藍十二年中所作布施，及閻",
    "T03n0155_002:0114c12": "浮提一切人民行於布施，計其功德，不如",
    "T03n0155_002:0114c13": "布施一須陀洹人，其福甚多過出其上。設",
    "T03n0155_002:0114c14": "施百須陀洹并前比藍所施閻浮提人，所",
    "T03n0155_002:0114c15": "得福報，不如施一斯陀含人，其福甚多亦",
    "T03n0155_002:0114c16": "過其上。正使施百斯陀含、百須陀洹、及前比",
    "T03n0155_002:0114c17": "藍施閻浮提人，所得福報、不如施一阿那含",
    "T03n0155_002:0114c18": "人，其福倍多過出其上。施百阿那含人、百斯",
    "T03n0155_002:0114c19": "陀含、百須陀洹，并前比藍閻浮提人，所得福",
    "T03n0155_002:0114c20": "報，不如施一阿羅漢，其福甚多過出其上。正",
    "T03n0155_002:0114c21": "使施百羅漢、百阿那含、百斯陀含、百須陀洹，",
    "T03n0155_002:0114c22": "并前比藍閻浮提人，所施功德，不如施一辟",
    "T03n0155_002:0114c23": "支佛，其福甚多過出其上。正使布施百辟支",
    "T03n0155_002:0114c24": "佛、百阿羅漢、百阿那含、百斯陀含、百須陀洹，及",
    "T03n0155_002:0114c25": "前比藍施閻浮提人，所得功德，不如起塔、僧",
    "T03n0155_002:0114c26": "房精舍，衣被床臥飯食供養，過去當來今",
    "T03n0155_002:0114c27": "現在，四方眾僧沙門道士，給其所須，計其功",
    "T03n0155_002:0114c28": "德，過前所作功德者上。雖起塔僧房精舍，施",
    "T03n0155_002:0114c29": "辟支佛、阿羅漢、阿那含、斯陀含、須陀洹、并前比",
    "T03n0155_002:0115a01": "藍閻浮提人，所作布施福德，不如施佛一",
    "T03n0155_002:0115a02": "人，功德甚多不可復計。雖供養佛，起塔僧房",
    "T03n0155_002:0115a03": "精舍，及辟支佛、阿羅漢、阿那含、斯陀含、須陀",
    "T03n0155_002:0115a04": "洹，并前比藍閻浮提人，所施功德，不如有人",
    "T03n0155_002:0115a05": "一日之中受三自歸、八關齋，若持五戒，所得",
    "T03n0155_002:0115a06": "功德，踰過於前所施福德，百千萬倍不可為",
    "T03n0155_002:0115a07": "喻。復以持戒之福，并合集前一切施佛功",
    "T03n0155_002:0115a08": "德及辟支佛、四道之等，合前比藍閻浮提人",
    "T03n0155_002:0115a09": "所施福德，不如坐禪慈念眾生經一食之頃，",
    "T03n0155_002:0115a10": "所得功德，踰過於前百千萬倍。踰前比藍閻",
    "T03n0155_002:0115a11": "浮提人所作布施，及施四道、辟支佛，起塔",
    "T03n0155_002:0115a12": "僧伽藍，上至施佛，持戒坐禪慈念眾生，合",
    "T03n0155_002:0115a13": "集其德，不如聞法執在心懷，思惟四諦、非常",
    "T03n0155_002:0115a14": "苦空非身之法、泥洹寂滅，比前所作一切功",
    "T03n0155_002:0115a15": "德，最尊第一無有過上。」於是須達聞法踊躍",
    "T03n0155_002:0115a16": "無量，身心清淨得阿那含道。唯有五金錢，",
    "T03n0155_002:0115a17": "一日持一錢施佛，一錢施法，一錢施僧，一",
    "T03n0155_002:0115a18": "錢自食，一錢作本；日日如是，常有一錢在，",
    "T03n0155_002:0115a19": "終無有盡。即受五戒，長跪白佛言：「我今日",
    "T03n0155_002:0115a20": "欲心已斷，處在居家當云何也？」佛告須達：",
    "T03n0155_002:0115a21": "「如汝今日心意清淨無復愛欲，汝還歸家問",
    "T03n0155_002:0115a22": "諸婦女：『今我欲心已滅，汝等各從所樂。須",
    "T03n0155_002:0115a23": "夫婿者恣從所好，若欲在此當給衣食。』」須",
    "T03n0155_002:0115a24": "達受教，為佛作禮，便還歸家問諸婦女：「我今",
    "T03n0155_002:0115a25": "愛欲都已永盡無復欲事，汝等若欲須夫婿",
    "T03n0155_002:0115a26": "者各隨所好，欲在此者供給衣食令無乏少。」",
    "T03n0155_002:0115a27": "諸婦女等各各從意隨其所樂。時，有一婦人，",
    "T03n0155_002:0115a28": "炒穀作麨，有牂牴來抴炒麥，不可奈何，捉",
    "T03n0155_002:0115a29": "[打-丁+剔]火杖用打牂牴，杖頭有火著羊毛住，羊",
    "T03n0155_002:0115b01": "得火熱用揩象廐，象廐火然并燒王象，象",
    "T03n0155_002:0115b02": "身爛破便殺獼猴用拍象身。天於空中而說",
    "T03n0155_002:0115b03": "偈言：",
    "T03n0155_002:0115b04": "「瞋恚鬪諍邊，　　不當於中止，",
    "T03n0155_002:0115b05": "　羯羠共相牴，　　蠅蛾於中死。",
    "T03n0155_002:0115b06": "　婢共牂牴鬪，　　獼猴而坐死，",
    "T03n0155_002:0115b07": "　智者遠嫌疑，　　莫與愚人止。」",
    "T03n0155_002:0115b08": "波斯匿王勅臣作限：「自今以去，夜不得燃火",
    "T03n0155_002:0115b09": "及於燈燭，其有犯者罰金千兩。」爾時，須達",
    "T03n0155_002:0115b10": "得道在家晝夜坐禪，初人定時，燃燈坐禪，",
    "T03n0155_002:0115b11": "夜半休息，鷄鳴復燃燈坐禪。伺捕得之，捉",
    "T03n0155_002:0115b12": "燈白王：「當輸罰負。」須達白王：「今我貧窮",
    "T03n0155_002:0115b13": "無百錢產，當用何等輸王罰負？」王瞋勅使",
    "T03n0155_002:0115b14": "閉著獄中：「即將須達付獄執守。」四天王見",
    "T03n0155_002:0115b15": "須達被閉在獄，初夜四天王來下語須達言：",
    "T03n0155_002:0115b16": "「我與汝錢用輸王罰，可得來出。」須達答言：「王",
    "T03n0155_002:0115b17": "自當歡喜意解，不須用錢。」為四天王而說經",
    "T03n0155_002:0115b18": "竟，天王便去。到中夜天帝釋復來下就而見",
    "T03n0155_002:0115b19": "之，須達為說法竟，帝釋便去。次到後夜梵",
    "T03n0155_002:0115b20": "天復下見於須達，便為說法，梵天復去。時，",
    "T03n0155_002:0115b21": "王夜於觀上見獄上有火光，時，王明日即便",
    "T03n0155_002:0115b22": "遣人往語須達：「坐火被閉而無慚羞，續復燃",
    "T03n0155_002:0115b23": "火。」須達答言：「我不燃火，若燃火者當有",
    "T03n0155_002:0115b24": "烟灰表式。」復語須達：「初夜有四火，中夜",
    "T03n0155_002:0115b25": "有一火倍大前火，後夜復有一火遂倍於前；",
    "T03n0155_002:0115b26": "言不燃火，為是何等？」須達答言：「此非是火",
    "T03n0155_002:0115b27": "也。初夜四天王來下見我，中夜第二天帝來",
    "T03n0155_002:0115b28": "下見我，後夜第七梵天來下見我，是天身上",
    "T03n0155_002:0115b29": "光明之焰，非是火也。」使聞其語即往白王，",
    "T03n0155_002:0115c01": "王聞如是心驚毛竪。王言：「此人福德殊特乃",
    "T03n0155_002:0115c02": "爾，我今云何而毀辱之？」即勅吏言：「促放出",
    "T03n0155_002:0115c03": "去，勿使稽遲。」便放令去。須達得出往至佛",
    "T03n0155_002:0115c04": "所，頭面作禮却坐聽法。波斯匿王即便嚴",
    "T03n0155_002:0115c05": "駕尋至佛所，人民見王皆悉避坐而起，唯有",
    "T03n0155_002:0115c06": "須達心存法味，見王不起。王心微恨：「此是我",
    "T03n0155_002:0115c07": "民，懷於輕慢見我不起。」遂懷慍心。佛知其意，",
    "T03n0155_002:0115c08": "止不說法。王白佛言：「願說經法。」佛告王言：",
    "T03n0155_002:0115c09": "「今非是時，為王說法。云何非時？人起瞋恚忿",
    "T03n0155_002:0115c10": "結不解，若起貪婬耽荒女色，憍貴自大無恭",
    "T03n0155_002:0115c11": "敬心；其心垢濁，聞於妙法而不能解，以是之",
    "T03n0155_002:0115c12": "故，今非是時，為王說法。」王聞佛語意自念",
    "T03n0155_002:0115c13": "言：「坐此人故，令我今日有二折減，又起瞋恚",
    "T03n0155_002:0115c14": "不得聞法。」為佛作禮而去，出到於外勅語左",
    "T03n0155_002:0115c15": "右：「此人若出直斫頭取。」作是語已，應時，",
    "T03n0155_002:0115c16": "四面虎狼師子毒害之獸，悉來圍繞於王。王",
    "T03n0155_002:0115c17": "見如是，即大恐怖還至佛所。佛問大王：「何",
    "T03n0155_002:0115c18": "以來還？」王白佛言：「見其如是恐怖來還。」佛",
    "T03n0155_002:0115c19": "告王曰：「識此人不？」王曰：「不識。」佛言：「此人",
    "T03n0155_002:0115c20": "以得阿那含道，坐起惡意向此人故，是使爾",
    "T03n0155_002:0115c21": "耳。若不還者，王必當危不得全濟。」王聞佛語",
    "T03n0155_002:0115c22": "即大恐怖，即向須達懺悔作禮，羊皮四布於",
    "T03n0155_002:0115c23": "須達前。王言：「此是我民，而向屈辱實為甚",
    "T03n0155_002:0115c24": "難。」須達復言：「而我貧窮，行於布施亦復甚",
    "T03n0155_002:0115c25": "難。」尸羅師質為國平正，為賊所捉。賊語之曰：",
    "T03n0155_002:0115c26": "「言不見我，我當放汝；不者殺汝。」尸羅師質意",
    "T03n0155_002:0115c27": "自念言：「今作妄語為非法事，若墮地獄誰當",
    "T03n0155_002:0115c28": "放我？」作是思惟便語賊言：「寧斫我頭終不妄",
    "T03n0155_002:0115c29": "語。」賊便放之。危害垂至，不犯妄語慎行正",
    "T03n0155_002:0116a01": "法實為甚難。復有天名曰尸迦梨，復自說：「我",
    "T03n0155_002:0116a02": "受八關齋，於高樓上臥。有天玉女來至我",
    "T03n0155_002:0116a03": "所，以持禁戒而不受之實為甚難。」於是四",
    "T03n0155_002:0116a04": "人各各自說如是，即於佛前而說頌曰：",
    "T03n0155_002:0116a05": "「貧窮布施難，　　豪貴忍辱難，",
    "T03n0155_002:0116a06": "　危嶮持戒難，　　少壯捨欲難。」",
    "T03n0155_002:0116a07": "佛說偈已重說經法，王及臣民皆大歡喜，為",
    "T03n0155_002:0116a08": "佛作禮而去。",
    "T03n0155_002:0116a09": "聞如是：一時，佛在羅閱祇比留畔迦蘭陀尼",
    "T03n0155_002:0116a10": "波僧伽藍，優連聚落有一泉水，中有毒龍名",
    "T03n0155_002:0116a11": "曰酸陀梨，甚大兇惡，放於雹霜，傷破五穀",
    "T03n0155_002:0116a12": "令不成熟，人民飢餓。時，有婆羅門，呪龍伏之",
    "T03n0155_002:0116a13": "令不雹霜，五穀熟成。經有年載，此婆羅門，",
    "T03n0155_002:0116a14": "遂便老耄呪術不行。爾時，有壯婆羅門，呪術",
    "T03n0155_002:0116a15": "流利舉聲誦呪，雲便解散令不雹霜，五穀豐",
    "T03n0155_002:0116a16": "熟。人民歡喜，語婆羅門：「在此住止，當共供",
    "T03n0155_002:0116a17": "給令不乏少。」婆羅門言：「可。」便住。於彼常共",
    "T03n0155_002:0116a18": "合斂，輸婆羅門不使有乏。自佛來入國廣",
    "T03n0155_002:0116a19": "說經法，人民大小咸受道化得道甚多。諸龍",
    "T03n0155_002:0116a20": "鬼神皆悉為善不作惡害，風雨時節五穀豐",
    "T03n0155_002:0116a21": "賤，更不供給婆羅門所須。婆羅門往從索",
    "T03n0155_002:0116a22": "之，諸人民輩逆更唾罵而不與之。時，婆羅門",
    "T03n0155_002:0116a23": "心起瞋恚：「蒙我恩力而得飽滿，反更調我。」欲",
    "T03n0155_002:0116a24": "得破滅人民國土，便問人言：「求心所願云何",
    "T03n0155_002:0116a25": "得之？」人語之言：「飯佛四尊弟子，必得從願",
    "T03n0155_002:0116a26": "如心所欲。」時，婆羅門即設飯食，請大迦葉、舍",
    "T03n0155_002:0116a27": "利弗、目連、阿那律，飯是四尊至心作禮求心",
    "T03n0155_002:0116a28": "所願：「我今持此所作福德，願使我作大力",
    "T03n0155_002:0116a29": "毒龍破滅此國，必當使我得此所願。」時，舍利",
    "T03n0155_002:0116b01": "弗道眼觀之求何等願？知婆羅門心中所念",
    "T03n0155_002:0116b02": "願作毒龍欲滅此國。時，舍利弗語婆羅門：「莫",
    "T03n0155_002:0116b03": "作此願，用作龍蛇害惡身為？若欲求作轉輪",
    "T03n0155_002:0116b04": "聖王，若天帝釋、魔王、梵王，盡皆可得；用此惡",
    "T03n0155_002:0116b05": "身不好願為？」時，婆羅門答舍利弗言：「久求此",
    "T03n0155_002:0116b06": "願適欲得此，不用餘願。」時，婆羅門舉手五指",
    "T03n0155_002:0116b07": "水即流出。時，舍利弗見其意堅，證現如此，",
    "T03n0155_002:0116b08": "默然而止。時，婆羅門及婦、二兒俱願作龍，死",
    "T03n0155_002:0116b09": "受龍身，有大神力至為毒惡，便殺酸陀梨龍",
    "T03n0155_002:0116b10": "奪其處住，便放風雨大墮雹霜，傷殺五穀",
    "T03n0155_002:0116b11": "唯有草秸，因名其龍阿波羅利。婦名比壽",
    "T03n0155_002:0116b12": "尼，龍有二子，一名璣鄯尼，人民飢餓死者",
    "T03n0155_002:0116b13": "甚多，加復疫病死者無數。時，阿闍世王往",
    "T03n0155_002:0116b14": "至佛所，頭面作禮長跪白佛：「國界人民為",
    "T03n0155_002:0116b15": "惡龍疫鬼所見傷害，死者無數，唯願世尊大",
    "T03n0155_002:0116b16": "慈大悲憐愍一切，唯見救護禳却災害。」佛",
    "T03n0155_002:0116b17": "即可之。爾時，世尊明日晨朝，著衣持鉢入城",
    "T03n0155_002:0116b18": "乞食，詣於龍泉食訖洗鉢，洗鉢之水澍於",
    "T03n0155_002:0116b19": "泉中。龍大瞋恚即便出水，吐於毒氣吐火向",
    "T03n0155_002:0116b20": "佛，佛身出水滅之；復雨大雹，在於虛空化成",
    "T03n0155_002:0116b21": "天花；復雨大石，化成琦飾；復雨刀劒，化成",
    "T03n0155_002:0116b22": "七寶；化現羅剎，佛復化現毘沙門王，羅剎",
    "T03n0155_002:0116b23": "便滅。龍復化作大象鼻捉利劒，佛即化作",
    "T03n0155_002:0116b24": "大師子王，象便滅去。適作龍像，佛復化作",
    "T03n0155_002:0116b25": "金翅鳥王，龍便突走。盡其神力不能害佛，",
    "T03n0155_002:0116b26": "突入泉中，密迹力士舉金剛杵打山，山壞",
    "T03n0155_002:0116b27": "半墮泉中。欲走來出，佛化泉水盡成大火。急",
    "T03n0155_002:0116b28": "欲突走，於是世尊蹈龍頂上，龍不得去。龍",
    "T03n0155_002:0116b29": "乃降伏，長跪白佛言：「世尊！今日特見苦酷。」",
    "T03n0155_002:0116c01": "佛告龍曰：「何以懷惡苦惱眾生？」龍便頭面",
    "T03n0155_002:0116c02": "作禮稽首佛足，長跪白佛言：「願見放捨，世",
    "T03n0155_002:0116c03": "尊所勅我當奉受。」佛告龍曰：「當受五戒為",
    "T03n0155_002:0116c04": "優婆塞。」龍及妻子盡受五戒為優婆塞，慈心",
    "T03n0155_002:0116c05": "行善不更霜雹，風雨時節五穀豐熟，諸疫鬼",
    "T03n0155_002:0116c06": "輩盡皆走去向毘舍離。摩竭國中人民飽滿，",
    "T03n0155_002:0116c07": "眾病除愈遂便安樂。毘舍離人民疫病死者",
    "T03n0155_002:0116c08": "甚多，聞摩竭國佛在其中降伏惡龍疫病消",
    "T03n0155_002:0116c09": "滅，毘舍離王即遣使者往至佛所。於是使者",
    "T03n0155_002:0116c10": "前至佛所，稽首佛足長跪白佛言：「王故遣我",
    "T03n0155_002:0116c11": "來，稽首問訊如來大聖！我國疫死者甚多，唯",
    "T03n0155_002:0116c12": "願世尊！大慈憐愍臨覆我國，勞屈光威望得",
    "T03n0155_002:0116c13": "全濟。」毘舍離國與摩竭國素有怨嫌，阿闍世",
    "T03n0155_002:0116c14": "王聞毘舍離國疫鬼流行，大用歡喜。爾時，世",
    "T03n0155_002:0116c15": "尊告毘舍離使：「我以先受阿闍世王九十日",
    "T03n0155_002:0116c16": "請，而今未竟，汝自往語阿闍世王。」使白佛言：",
    "T03n0155_002:0116c17": "「二國素有怨嫌，我今往到必當見殺。」佛告使",
    "T03n0155_002:0116c18": "言：「汝但為佛作使，終無有能殺汝者也。」佛",
    "T03n0155_002:0116c19": "重告使言：「語阿闍世王：『殺父惡逆之罪，用",
    "T03n0155_002:0116c20": "向如來改悔故，在地獄中當受世間五百日",
    "T03n0155_002:0116c21": "罪，便當得脫。』」使即受教往詣王門，王及群",
    "T03n0155_002:0116c22": "臣聞毘舍離使在於門外，咸共瞋恚，皆共議",
    "T03n0155_002:0116c23": "言：「當截其頭、刓其耳鼻，碎其身骨當使如麪。」",
    "T03n0155_002:0116c24": "使入到殿前大唱聲言：「世尊遣我到大王邊。」",
    "T03n0155_002:0116c25": "聞是佛使，皆各歡喜。王問使言：「佛遣汝來，何",
    "T03n0155_002:0116c26": "所告勅？」使便答言：「佛謝大王。所作惡逆殺",
    "T03n0155_002:0116c27": "父之罪，用向如來懺悔之故，在於地獄當受",
    "T03n0155_002:0116c28": "世間五百日罪，便當得出。唯當自責改往修",
    "T03n0155_002:0116c29": "來，莫用愁憂。」王聞是語，歡喜踊躍不能自勝：",
    "T03n0155_002:0117a01": "「我造逆罪，在於地獄為有出期。」即遙向佛稽",
    "T03n0155_002:0117a02": "首作禮。王語使言：「汝能為我致此消息，快不",
    "T03n0155_002:0117a03": "可言。欲求何願，恣當與汝！」使白王言：「毘舍",
    "T03n0155_002:0117a04": "離國疫病流行，欲得請佛光臨國界望得全",
    "T03n0155_002:0117a05": "濟，唯願大王聽佛使去。」王即可之，便報使",
    "T03n0155_002:0117a06": "言：「語汝大王，我從城門到恒水邊，修治道",
    "T03n0155_002:0117a07": "路以花布地，羅列幢幡到恒水邊，舉國兵",
    "T03n0155_002:0117a08": "眾侍送世尊到恒水邊；汝亦當從毘舍離城",
    "T03n0155_002:0117a09": "平治道路而散花香，羅列幢幡到恒水邊，舉",
    "T03n0155_002:0117a10": "毘舍離臣民兵眾，盡來迎佛到恒水邊。若能",
    "T03n0155_002:0117a11": "爾者聽佛使去，不能爾者不放使去。」毘舍離",
    "T03n0155_002:0117a12": "使聞王所使，歡喜踊躍，即便辭還到於佛所，",
    "T03n0155_002:0117a13": "頭面作禮白佛如是。佛即可之。使便辭佛作",
    "T03n0155_002:0117a14": "禮而去，還毘舍離白王如是。王聞所言大用",
    "T03n0155_002:0117a15": "歡喜：「我曹國中亦須種福。」即便宣令平治道",
    "T03n0155_002:0117a16": "路，從於城門到恒水邊悉令清淨，布散諸花、",
    "T03n0155_002:0117a17": "燒眾名香、竪諸幢幡，毘舍離王舉國臣民，",
    "T03n0155_002:0117a18": "椎鍾鳴鼓作眾伎樂，到恒水邊迎佛世尊，",
    "T03n0155_002:0117a19": "持五百寶蓋貢上世尊。摩竭國王亦復宣",
    "T03n0155_002:0117a20": "令：「修治道路悉令清淨，布散花香、竪諸幢",
    "T03n0155_002:0117a21": "幡到恒水邊。」與諸臣民舉國兵眾，椎鍾鳴",
    "T03n0155_002:0117a22": "鼓作眾伎樂震動天地，持送世尊到恒水",
    "T03n0155_002:0117a23": "邊，以五百寶蓋奉上世尊。四天王、忉利天",
    "T03n0155_002:0117a24": "王上至化應聲天王各各皆與無數諸天，各",
    "T03n0155_002:0117a25": "齎天上異妙珍琦、雜種花香、若干伎樂，持五",
    "T03n0155_002:0117a26": "百寶蓋來貢上世尊。第七梵天王上至首陀",
    "T03n0155_002:0117a27": "會天，是諸天王各與無數諸天子等，各齎",
    "T03n0155_002:0117a28": "天上雜妙香花若干伎樂，持五百寶蓋貢上",
    "T03n0155_002:0117a29": "世尊。毘摩毘羅阿須倫王，與無央數阿須",
    "T03n0155_002:0117b01": "倫民，持於眾寶雜種花香、若干伎樂，五百寶",
    "T03n0155_002:0117b02": "蓋來奉上佛。娑竭龍王與無數諸龍眷屬，",
    "T03n0155_002:0117b03": "各齎若干種香、作眾伎樂，五百寶蓋來奉上",
    "T03n0155_002:0117b04": "世尊。合三千蓋，唯留一蓋，餘蓋受之。所留",
    "T03n0155_002:0117b05": "一蓋者，持用覆護後諸弟子，令得供養。當于",
    "T03n0155_002:0117b06": "爾時，諸天、人民、龍、阿須倫，不可稱計來至佛",
    "T03n0155_002:0117b07": "所，毘舍離王及諸臣民，皆言：「今佛當渡恒",
    "T03n0155_002:0117b08": "水，我曹當共作五百船使佛渡水。」摩竭國",
    "T03n0155_002:0117b09": "王及諸臣民，亦言：「今日佛當渡水，我曹亦",
    "T03n0155_002:0117b10": "當作五百船令佛渡水。」諸天亦各作五百寶",
    "T03n0155_002:0117b11": "船，諸阿須倫亦復共作五百寶船。于時，諸",
    "T03n0155_002:0117b12": "龍自共編身作五百橋，欲令世尊蹈上而渡。",
    "T03n0155_002:0117b13": "爾時，世尊見於諸天、一切人民、龍、阿須倫，各各",
    "T03n0155_002:0117b14": "歡喜有恭敬心，欲使眾生普得其福，即便",
    "T03n0155_002:0117b15": "化身遍諸船上；諸天，人民，龍，阿須倫，皆各",
    "T03n0155_002:0117b16": "自見如來世尊獨在我船不在餘船。於是如",
    "T03n0155_002:0117b17": "來渡水已竟，無數諸天畟塞虛空，散眾",
    "T03n0155_002:0117b18": "名花、燒異妙香、作諸伎樂，人及諸龍并阿須",
    "T03n0155_002:0117b19": "倫，皆亦如是散眾名華、燒眾雜香、作諸伎",
    "T03n0155_002:0117b20": "樂，娛樂世尊歡喜無量。于時，如來觀於三",
    "T03n0155_002:0117b21": "界諸天人民，心懷歡喜踊躍無量供養如來，",
    "T03n0155_002:0117b22": "世尊將欲說於前世本所修行菩薩道時，即",
    "T03n0155_002:0117b23": "便微笑，五色光明從口中出，光有五分，一",
    "T03n0155_002:0117b24": "一光頭出無數明，一一光頭有寶蓮花，一一",
    "T03n0155_002:0117b25": "花上皆有化佛，一分光明上照欲界、色界、無",
    "T03n0155_002:0117b26": "色界。三界諸天見其光明，又覩化佛皆悉",
    "T03n0155_002:0117b27": "歡喜，各離欲樂、來詣化佛所聽說經法。無量",
    "T03n0155_002:0117b28": "諸天聞說經法歡喜踊躍，皆各得道迹、往來、",
    "T03n0155_002:0117b29": "不還、無著證者，發大道意入不退轉者。一",
    "T03n0155_002:0117c01": "分光明遍照三千大千世界在人道者，光明",
    "T03n0155_002:0117c02": "化佛彌滿世界，一切人民見其光明又覩化",
    "T03n0155_002:0117c03": "佛，瞋恚盛者忿意消滅皆發慈心，婬火盛者",
    "T03n0155_002:0117c04": "欲心消除觀其瑕穢，愚癡盲冥皆悉醒寤解",
    "T03n0155_002:0117c05": "四非常，牢獄繫閉悉皆放解，盲者得視，",
    "T03n0155_002:0117c06": "聾者得聽，啞者能語，拘躄者得手足，癃",
    "T03n0155_002:0117c07": "殘百病皆悉除愈。一切人民莫不歡喜，各離所",
    "T03n0155_002:0117c08": "樂來詣佛所。時諸化佛各各說法，心意開解，",
    "T03n0155_002:0117c09": "或得道迹、往來、不還、無著之果，發於無上正",
    "T03n0155_002:0117c10": "真道意，堅住大乘不退轉者，不可稱計。一",
    "T03n0155_002:0117c11": "分光明照於一切餓鬼境界，光明化佛悉遍",
    "T03n0155_002:0117c12": "餓鬼境界之處，諸餓鬼等見佛光明，自然飽",
    "T03n0155_002:0117c13": "滿無有飢渴，身心清淨無諸惱熱。聞其說",
    "T03n0155_002:0117c14": "法皆悉歡喜慳垢消滅，壽終之後皆得生天。",
    "T03n0155_002:0117c15": "一分光明照於大千畜生境界，一切禽獸見",
    "T03n0155_002:0117c16": "佛光明，皆悉歡喜善心自生。虎狼師子龍蛇",
    "T03n0155_002:0117c17": "毒惡之心皆悉消滅，慈心相向不相傷害，壽",
    "T03n0155_002:0117c18": "終之後皆生天上。一分光明遍照大千地獄，",
    "T03n0155_002:0117c19": "鐵圍山間幽冥之處莫不明徹，一切地獄眾",
    "T03n0155_002:0117c20": "生之類見其光明，又覩化佛歡喜踊躍，火滅",
    "T03n0155_002:0117c21": "湯冷，拷治酷毒皆得休息，冰寒獄中自然",
    "T03n0155_002:0117c22": "熅煖。地獄眾生既得休息歡喜踊躍，諸化",
    "T03n0155_002:0117c23": "佛等各為說法，心開意解，即時壽終盡得生",
    "T03n0155_002:0117c24": "天。當于是時，光明、化佛彌滿三千大千世",
    "T03n0155_002:0117c25": "界，五道眾生皆得度脫。凡於如來光明入處",
    "T03n0155_002:0117c26": "各有所應：欲說地獄事，光從足下入：欲說畜",
    "T03n0155_002:0117c27": "生事，光從足上入：欲說餓鬼事，光從脛踝入：",
    "T03n0155_002:0117c28": "欲說人道事，光從髀入：欲說轉輪聖王事，光",
    "T03n0155_002:0117c29": "從臍入：欲說羅漢事，光從口入：欲說辟支佛",
    "T03n0155_002:0118a01": "事，光從眉間入：欲說菩薩事，光從頂入：欲說",
    "T03n0155_002:0118a02": "過去事，光從後入：欲說當來今現在事，光從",
    "T03n0155_002:0118a03": "前入。爾時，世尊現大變化，光明普照十方",
    "T03n0155_002:0118a04": "世界，大千境界雨眾天花，無量伎樂不鼓自",
    "T03n0155_002:0118a05": "鳴，諸天人民一切大眾，莫不歡喜倍加踊",
    "T03n0155_002:0118a06": "躍。於是世尊還攝神足，光明便還遶佛三",
    "T03n0155_002:0118a07": "匝，光從後入。無量諸天一切大眾，異口同",
    "T03n0155_002:0118a08": "音讚歎：「如來功德巍巍難量，不可思議乃如",
    "T03n0155_002:0118a09": "是乎！」於是阿難長跪叉手，前白佛言：「佛不妄",
    "T03n0155_002:0118a10": "笑，笑必有因。今日世尊欣笑如是，將欲自說",
    "T03n0155_002:0118a11": "先世宿行。」佛告阿難及諸大眾：「乃昔過去",
    "T03n0155_002:0118a12": "久遠無量無數世時，此閻浮提有轉輪王，名",
    "T03n0155_002:0118a13": "修陀梨鄯寧，王四天下，此閻浮提八萬四千",
    "T03n0155_002:0118a14": "諸小國王，八萬四千城。王有七寶：一金輪",
    "T03n0155_002:0118a15": "寶，輪有千輻，縱廣四十里，周匝百二十里，",
    "T03n0155_002:0118a16": "王欲行時輪在前導，不賓伏者金輪自然在",
    "T03n0155_002:0118a17": "頭上旋，自然降伏不用兵仗。二摩尼珠寶，",
    "T03n0155_002:0118a18": "著於幢頭，晝夜常照千六百里。三白象寶，",
    "T03n0155_002:0118a19": "其象身體優脩姝好白如雪光，王乘其上自",
    "T03n0155_002:0118a20": "然飛行，一食之頃周四天下。四紺馬寶，朱",
    "T03n0155_002:0118a21": "色髦尾，王乘其上一食之頃遍四天下。五",
    "T03n0155_002:0118a22": "典兵臣，王意欲得百千萬兵，自然而至。六典",
    "T03n0155_002:0118a23": "藏臣，王意欲須金銀七寶衣被飲食，披其兩",
    "T03n0155_002:0118a24": "手七寶財產一切所須，隨意所欲從手中出",
    "T03n0155_002:0118a25": "而無有盡。七玉女寶，端正無比猶若天女，",
    "T03n0155_002:0118a26": "無有女人瑕穢之垢，身體香潔如優鉢花，",
    "T03n0155_002:0118a27": "王意欲得清涼之時，身自然冷，欲得溫時，身",
    "T03n0155_002:0118a28": "自然溫，聲如梵聲常能使王歡喜踊躍，名曰",
    "T03n0155_002:0118a29": "玉女寶。王有千子勇猛無比。「王欲出時，七寶",
    "T03n0155_002:0118b01": "大蓋常在其頭上，七寶隨從，群臣無數導",
    "T03n0155_002:0118b02": "從前後，百千伎樂其音和雅，巍巍堂堂不可",
    "T03n0155_002:0118b03": "稱計。王千子中其最小者，見王如是，問其母",
    "T03n0155_002:0118b04": "言：『此何國王巍巍如是？』其母答言：『此是修",
    "T03n0155_002:0118b05": "陀梨鄯寧大轉輪王，主四天下，汝之父也。",
    "T03n0155_002:0118b06": "不識之耶？』太子報言：『我當何時，應得為王？』",
    "T03n0155_002:0118b07": "母復答言：『王有千子，汝第一小，不應得王。』",
    "T03n0155_002:0118b08": "太子復言：『若不應得為王者，何用在家作白",
    "T03n0155_002:0118b09": "衣為？』即便長跪白其母言：『願聽出家作沙",
    "T03n0155_002:0118b10": "門，詣山澤中學於仙道。』母即聽之，其母告",
    "T03n0155_002:0118b11": "言：『若汝思惟所得智慧，必還語我。』兒即許",
    "T03n0155_002:0118b12": "之。「即便剃頭而著袈裟，詣於山澤精進坐",
    "T03n0155_002:0118b13": "禪思惟智慧，內解五陰、外了萬物皆悉非常，",
    "T03n0155_002:0118b14": "一切受身眾苦之器，飛輪王帝豪儁世主三",
    "T03n0155_002:0118b15": "界尊榮，猶若幻化空無吾我，緣會則有緣離",
    "T03n0155_002:0118b16": "則無，皆從癡愛因有諸行，以有諸行受一",
    "T03n0155_002:0118b17": "切身，五道之分便有眾苦。若無癡愛則無諸",
    "T03n0155_002:0118b18": "行，以無諸行則無五道，以無五道則不受",
    "T03n0155_002:0118b19": "身，以無有身眾苦便滅。思惟如是，霍然意",
    "T03n0155_002:0118b20": "解成辟支佛，飛騰變化六通清徹無所罣礙。",
    "T03n0155_002:0118b21": "如其本誓便還見母，現其神足身昇虛空經",
    "T03n0155_002:0118b22": "行坐臥，身上出水、身下出火，身上出火、身",
    "T03n0155_002:0118b23": "下出水，分一身作百作千作萬無數，還合為",
    "T03n0155_002:0118b24": "一。其母見之歡喜踊躍頭面作禮。母復問言：",
    "T03n0155_002:0118b25": "『從何所而得飲食？』答言：『乞匃自存。』母復白",
    "T03n0155_002:0118b26": "言：『莫更乞食，當受我請。從今以往在此園中",
    "T03n0155_002:0118b27": "住，願當日日受我飲食，亦當使我得其福",
    "T03n0155_002:0118b28": "德。』時，辟支佛便受母請住於園中，其母日日",
    "T03n0155_002:0118b29": "自往飯之。於彼園中經涉數年，思惟身分",
    "T03n0155_002:0118c01": "瑕穢不淨，身為苦器何用此為？便捨身命",
    "T03n0155_002:0118c02": "入於泥洹而般泥洹。其母即便耶旬起塔花",
    "T03n0155_002:0118c03": "香供養。「王於異時，到此園中，見此塔即問",
    "T03n0155_002:0118c04": "左右：『而此園中素無是塔，誰起此塔？』辟支",
    "T03n0155_002:0118c05": "佛母即便白言：『是王太子之中第一小者。",
    "T03n0155_002:0118c06": "見王出時，而問我言：「是何大王巍巍如是？」我",
    "T03n0155_002:0118c07": "即答言：「修陀梨鄯寧轉輪聖王，是卿之父。」",
    "T03n0155_002:0118c08": "復問我言：「我當何時，應得為王？」我語之曰：",
    "T03n0155_002:0118c09": "「汝於千子第一最小，不應得王。」其子便言：",
    "T03n0155_002:0118c10": "「若使不得應作王者，何用在家作白衣為？」",
    "T03n0155_002:0118c11": "便辭我出家學道，我便聽之。我與共要：「若",
    "T03n0155_002:0118c12": "得道者必還見我。」剃除鬚髮著於袈裟，詣",
    "T03n0155_002:0118c13": "山澤中精進坐禪成辟支佛道。如其所誓便",
    "T03n0155_002:0118c14": "還見我。我即請之在此園中，日日供養飲食",
    "T03n0155_002:0118c15": "所須。經歷數年便般泥洹，在此耶旬起於塔",
    "T03n0155_002:0118c16": "廟。是其塔也。』「王聞此語且悲且喜，答夫人",
    "T03n0155_002:0118c17": "言：『何不語我？我即當以轉輪王位而用與",
    "T03n0155_002:0118c18": "之，我不得聞大有折減。而今雖死，我以王位",
    "T03n0155_002:0118c19": "而用與之。』即脫天冠七寶拂飾王者威服，著",
    "T03n0155_002:0118c20": "於塔上，王大七寶蓋用覆塔上頭面作禮，",
    "T03n0155_002:0118c21": "花香供養伎樂娛樂。」",
    "T03n0155_002:0118c22": "佛告阿難：「乃昔爾時，修陀梨鄯寧轉輪王者，",
    "T03n0155_002:0118c23": "今我身是。而我爾時，自我之子成辟支佛供",
    "T03n0155_002:0118c24": "養其塔，而以王位而用施之，大七寶蓋覆",
    "T03n0155_002:0118c25": "於塔上，因是功德無央數劫作轉輪王，主四",
    "T03n0155_002:0118c26": "天下，七寶隨從，常有三千七寶之蓋自然而",
    "T03n0155_002:0118c27": "至。無央數劫，或作天帝、或作梵王，至于今",
    "T03n0155_002:0118c28": "日。若我不取佛者，三千寶蓋常自然至無有",
    "T03n0155_002:0118c29": "窮盡。供養一辟支佛塔，受其功德不可窮盡，",
    "T03n0155_002:0119a01": "何況供養如來色身，及滅度後舍利起塔、作",
    "T03n0155_002:0119a02": "佛形像供養之者，計其功德過踰於彼，百千",
    "T03n0155_002:0119a03": "億倍，不可計倍，無以為喻。」於時，大眾皆大",
    "T03n0155_002:0119a04": "歡喜心悅意解，應時有得須陀洹者，斯陀",
    "T03n0155_002:0119a05": "含者，阿那含者，阿羅漢者，或發無上正真",
    "T03n0155_002:0119a06": "道意者，或住立不退轉者，不可稱計。爾時，",
    "T03n0155_002:0119a07": "大眾皆大歡喜，遶佛三匝頭面作禮各還本",
    "T03n0155_002:0119a08": "所。於是世尊進至毘舍離城，到門閫上，而",
    "T03n0155_002:0119a09": "說偈言：",
    "T03n0155_002:0119a10": "「在地諸天神，　　虛空住諸天，",
    "T03n0155_002:0119a11": "　諸來在此者，　　皆當發慈心。",
    "T03n0155_002:0119a12": "　晝夜懷歡喜，　　當隨正法言，",
    "T03n0155_002:0119a13": "　勿得懷害意，　　嬈惱諸人民。」",
    "T03n0155_002:0119a14": "佛說菩薩本行經卷中"
}