{
    "T32n1646_005:0272a20": "成實論卷第五",
    "T32n1646_005:0272a22": "訶梨跋摩造",
    "T32n1646_005:0272a23": "姚秦三藏鳩摩羅什譯",
    "T32n1646_005:0272a24": "◎根不定品第五十四",
    "T32n1646_005:0272a25": "問曰。諸根為定。為不定耶。答曰。云何名",
    "T32n1646_005:0272a26": "定。云何名不定。問曰。以眼等根所知及因。",
    "T32n1646_005:0272a27": "是名為定。答曰。若爾根非定也。所以者何。",
    "T32n1646_005:0272a28": "諸根非是眼等所知及因。問曰。眼童子及",
    "T32n1646_005:0272a29": "舌身。可以眼見。耳鼻在內。故不可得見。",
    "T32n1646_005:0272b01": "答曰。死人亦有童子舌身。而實無根。問曰。",
    "T32n1646_005:0272b02": "童子二種。有是根非根。死人根童子滅非",
    "T32n1646_005:0272b03": "根者在。答曰。根童子無能見者。故非眼等",
    "T32n1646_005:0272b04": "所得。經中說。五根是色不可見有對。若是可",
    "T32n1646_005:0272b05": "見。則可分別此童子是根此童子非根。問",
    "T32n1646_005:0272b06": "曰。若經中說因四大成清淨色名為五根。",
    "T32n1646_005:0272b07": "何故復說五根是色不可見有對耶。答曰。是",
    "T32n1646_005:0272b08": "故可疑業力不可思議。以業力故。四大變",
    "T32n1646_005:0272b09": "而為根。佛恐弟子謂此五根自從業生。故",
    "T32n1646_005:0272b10": "言是色。又外道說五根從我生。我即非色。",
    "T32n1646_005:0272b11": "又言。五根知大知小。故非決定。是人亦以",
    "T32n1646_005:0272b12": "無色為根。是故佛言諸根是色因色等成。",
    "T32n1646_005:0272b13": "或謂因色等成。應可見故說不可見亦",
    "T32n1646_005:0272b14": "非耳等根之所得。或謂。若爾便應無對。故",
    "T32n1646_005:0272b15": "說有對。對諸塵故。若色有形有對。是名",
    "T32n1646_005:0272b16": "麁色。但眼所見。又外道言。諸數量一異合",
    "T32n1646_005:0272b17": "離好醜作業總相別相及陀羅驃。雖非色法。",
    "T32n1646_005:0272b18": "亦是可見。故佛說言於此等中但色可見。",
    "T32n1646_005:0272b19": "非餘法也。礙於手等。故名有對。問曰。",
    "T32n1646_005:0272b20": "若爾皆應受觸。答曰。雖俱障礙。非一切處",
    "T32n1646_005:0272b21": "盡生。身識隨生識。故分別諸根。復次諸根",
    "T32n1646_005:0272b22": "實非決定。所以者何。法若決定。如手取物。",
    "T32n1646_005:0272b23": "唯取一手。眼能見大小。故非定也。又若定",
    "T32n1646_005:0272b24": "物觸則有作。如觸火則燒觸刀則割。眼遠",
    "T32n1646_005:0272b25": "而能見。故非決定。又若法決定。則礙決定",
    "T32n1646_005:0272b26": "法。如手礙手。眼於水精雲翳等中。亦不",
    "T32n1646_005:0272b27": "障礙。故非決定。又根若決定。應在身內。在",
    "T32n1646_005:0272b28": "身內故。雖與意合。亦應不見外塵。而實",
    "T32n1646_005:0272b29": "能見。故非決定。又法若決定。則可數名五",
    "T32n1646_005:0272c01": "根。而眼等各二并舌與身。是名為八故非",
    "T32n1646_005:0272c02": "決定。但處有定。根非定也。又左眼見。右眼",
    "T32n1646_005:0272c03": "亦識。不應異見異識。以根無左右根故。",
    "T32n1646_005:0272c04": "非是決定。又根塵合法。不可得故。無決定",
    "T32n1646_005:0272c05": "也。又得決定。色等法則不能覺得根。",
    "T32n1646_005:0272c06": "則覺故非決定。問曰。眼光能見大小亦能",
    "T32n1646_005:0272c07": "遠去見色。無有障礙。猶如日光離身能見。",
    "T32n1646_005:0272c08": "是光因二眼定處。合為一光。而能見色。又",
    "T32n1646_005:0272c09": "眼是一。耳鼻在內。不可分別。是故汝說異",
    "T32n1646_005:0272c10": "見異識。此言則壞。又神知非根。根是所",
    "T32n1646_005:0272c11": "用。又汝言合法不可得者。是事已答。謂日",
    "T32n1646_005:0272c12": "光映等。耳等諸根。和合密故。亦不可得。如",
    "T32n1646_005:0272c13": "合木密際不可知。又因神故。覺非是諸根。",
    "T32n1646_005:0272c14": "又根由大成。大無覺故。根亦非覺。又瓶",
    "T32n1646_005:0272c15": "因微塵。如微塵無覺瓶亦無覺。又不知異",
    "T32n1646_005:0272c16": "塵。故知無覺。答曰。汝言光去故根是決定。",
    "T32n1646_005:0272c17": "汝以光為根。光非定故。根亦不定。又此光",
    "T32n1646_005:0272c18": "無先已破故。又汝言一眼。是事不然。一",
    "T32n1646_005:0272c19": "眼見異。二眼見異。若一眼壞。見則不明。",
    "T32n1646_005:0272c20": "是左右眼先已答。問曰。若一眼能生識者。",
    "T32n1646_005:0272c21": "則二眼應是一眼。何用第二眼為。答曰。",
    "T32n1646_005:0272c22": "以鼻隔故。不得為一。設無障隔。亦不為",
    "T32n1646_005:0272c23": "一。如手指等。汝言是神所用。是事先破。",
    "T32n1646_005:0272c24": "神不能用。日光映者。是亦先破。汝言和合",
    "T32n1646_005:0272c25": "密故不見。是亦不然。所以者何。法若決定。",
    "T32n1646_005:0272c26": "則無和合。體相異故。如合木雖密猶見",
    "T32n1646_005:0272c27": "其際。根塵和合不見如是。汝言以神故",
    "T32n1646_005:0272c28": "覺。當說無神。汝言諸大成根。是事不然。",
    "T32n1646_005:0272c29": "業力變大為根。則有差別。問曰。根是決定。",
    "T32n1646_005:0273a01": "所以者何。是四大所成。四大定故。根亦決",
    "T32n1646_005:0273a02": "定。又以眼等根是決定故。大等能為利益。",
    "T32n1646_005:0273a03": "又大變為根。大決定故。所變成法亦應決",
    "T32n1646_005:0273a04": "定。又當根有塵。當塵有根。若不決定。不",
    "T32n1646_005:0273a05": "應相當。應如意法。故知決定。又世間人。於",
    "T32n1646_005:0273a06": "童子等決定法中。說名諸根。又根知五種",
    "T32n1646_005:0273a07": "定法非如意等。故名決定。又根知現在。餘",
    "T32n1646_005:0273a08": "皆比知。故名決定。又根知有緣意亦無緣。",
    "T32n1646_005:0273a09": "如知過去等。又根塵和合故。生根知法。應",
    "T32n1646_005:0273a10": "以決定根對決定塵。故知決定。答曰。汝言",
    "T32n1646_005:0273a11": "根由大成名決定者。雖俱由諸大。而有是",
    "T32n1646_005:0273a12": "根非根。如是或有決定。或不決定。汝言利",
    "T32n1646_005:0273a13": "益。利益於知非助根也。又言大變成根。",
    "T32n1646_005:0273a14": "變亦為知。非利益根。又四大清淨名根。故",
    "T32n1646_005:0273a15": "非決定。汝言根塵。相當亦是意。定根非",
    "T32n1646_005:0273a16": "知。故其餘皆是意力差別。又雖說六識。要",
    "T32n1646_005:0273a17": "以意識決了。如見四諦時現知諸法。正",
    "T32n1646_005:0273a18": "觀法性。皆以意識。又如旋火輪及幻化焰",
    "T32n1646_005:0273a19": "乾闥婆城。皆無而妄見。見色亦爾。是故眼",
    "T32n1646_005:0273a20": "等悉為邪緣。汝言根塵合故生知。若到故",
    "T32n1646_005:0273a21": "知。不到而知。皆先已答。",
    "T32n1646_005:0273a22": "色入相品第五十五",
    "T32n1646_005:0273a23": "又言。青黃等色名為色入。如經中說。眼入",
    "T32n1646_005:0273a24": "滅色相離。是處應知。問曰。有說。業量亦是",
    "T32n1646_005:0273a25": "色入。所以者何。如經中說黑白長短麁細諸",
    "T32n1646_005:0273a26": "色。答曰。形等是色之差別。何以知之。若離",
    "T32n1646_005:0273a27": "色則不生形量等心。若形等異色。離色亦",
    "T32n1646_005:0273a28": "應生心。而實不生。故知不異。問曰。先生",
    "T32n1646_005:0273a29": "色心。後生形心。所以者何。黑白方圓心不",
    "T32n1646_005:0273b01": "並生。答曰。長短等相。皆緣色故。意識中生。",
    "T32n1646_005:0273b02": "如先見色然後意識生。男女相業。亦以諸",
    "T32n1646_005:0273b03": "有為法念念滅故。無滅法不去。以去故名",
    "T32n1646_005:0273b04": "為業。問曰。去名身業。若無去則無身業。答",
    "T32n1646_005:0273b05": "曰。世俗名字故有身業。非第一義。問曰。",
    "T32n1646_005:0273b06": "若第一義中無身業者。第一義中。亦無罪",
    "T32n1646_005:0273b07": "福。無罪福故。亦無果報。答曰。法於異",
    "T32n1646_005:0273b08": "處起時。若益他惱他。故成罪福。不應難",
    "T32n1646_005:0273b09": "也。",
    "T32n1646_005:0273b10": "聲相品第五十六",
    "T32n1646_005:0273b11": "問曰。何故不說因聲成大。答曰。聲離色",
    "T32n1646_005:0273b12": "等。色等不相離。是故不說。又聲不如色等",
    "T32n1646_005:0273b13": "常相續故。又亦不與色等俱生。又與色等",
    "T32n1646_005:0273b14": "生異。所以者何。色等相生。漸以根牙。次第",
    "T32n1646_005:0273b15": "而有。聲不如是。又聲從物得名。如說瓶",
    "T32n1646_005:0273b16": "聲。不言瓶中聲。又人或言見瓶。或言見",
    "T32n1646_005:0273b17": "瓶色。初不言聞瓶。但言聞瓶聲。又眾生昔",
    "T32n1646_005:0273b18": "殖靜寂業故。若萬物皆常有聲。則無時暫",
    "T32n1646_005:0273b19": "靜。是故聲非成諸大因。問曰。物皆有聲。何",
    "T32n1646_005:0273b20": "以知之。掁則聲發。諸大常相掁。故一切盡",
    "T32n1646_005:0273b21": "應有聲。答曰。非萬物相掁。皆是聲因。所",
    "T32n1646_005:0273b22": "以者何。眼見二指相掁。不能生聲。問曰。",
    "T32n1646_005:0273b23": "是中生聲。微故不知。答曰不生。乃至微聲",
    "T32n1646_005:0273b24": "亦不聞故。若言有聲。則無現信。他人亦可",
    "T32n1646_005:0273b25": "言水中有香。細故不聞。火中有味。風中",
    "T32n1646_005:0273b26": "空中。皆有色等。而實無故。非一切相掁盡",
    "T32n1646_005:0273b27": "能生聲。問曰。俗中常言聲是空之求那。今",
    "T32n1646_005:0273b28": "何以知之。從四大生。答曰。今現見聲從四",
    "T32n1646_005:0273b29": "大生。我等信現見故。又言鍾聲鼓聲。故知",
    "T32n1646_005:0273c01": "是鍾鼓聲。又以四大異故。聲有差別。如鍾",
    "T32n1646_005:0273c02": "鼓聲異。又擊銅器。則聲動俱有。捉則俱止。",
    "T32n1646_005:0273c03": "當知器動聲亦如是。又將欲為聲。必備四",
    "T32n1646_005:0273c04": "大質像。故知聲從大生。又業因緣故。聲有",
    "T32n1646_005:0273c05": "差別。如眾生聲或麁或妙。不應以業緣故",
    "T32n1646_005:0273c06": "生空求那。是故非也。又因相故。因相者隨",
    "T32n1646_005:0273c07": "法以何故有。即名為因。如是因大有聲。",
    "T32n1646_005:0273c08": "無則無聲。如有火則熱。無火無熱。當知",
    "T32n1646_005:0273c09": "從火有熱。從大生聲。亦復如是。如有虛",
    "T32n1646_005:0273c10": "空熱。虛空猶在。而熱或無。當知。空非熱因。",
    "T32n1646_005:0273c11": "聲亦如是。如有虛空有聲。虛空猶在。而或",
    "T32n1646_005:0273c12": "無聲。故知非因。又聲是虛空求那。此無可",
    "T32n1646_005:0273c13": "信。現事中初不見聲因。於空亦無比知。是",
    "T32n1646_005:0273c14": "中以何為比。又經書中。亦多相違。如是無",
    "T32n1646_005:0273c15": "一可信。故知不然。",
    "T32n1646_005:0273c16": "香相品第五十七",
    "T32n1646_005:0273c17": "問曰。多摩羅跋等。眾香合故。其香異本。為",
    "T32n1646_005:0273c18": "即此等香更生異香耶。答曰。因香和合。更",
    "T32n1646_005:0273c19": "生異香。如青黃色雜更生綠色。又以種種",
    "T32n1646_005:0273c20": "業因緣故。生種種香。問曰。優樓佉弟子謂",
    "T32n1646_005:0273c21": "香唯是地之求那。此事云何。答曰。無陀羅",
    "T32n1646_005:0273c22": "驃。是事已明。故知不然。又衛世師人謂。白",
    "T32n1646_005:0273c23": "鑞鉛錫金銀銅等。皆是火物。而是中有香。故",
    "T32n1646_005:0273c24": "知非唯地有。問曰。白鑞等與地合故有香。",
    "T32n1646_005:0273c25": "答曰。此非客香。所以者何。先餘物中。不聞",
    "T32n1646_005:0273c26": "此香。若曾聞者。可言是客。如先聞華中香。",
    "T32n1646_005:0273c27": "後衣中聞可名是客。是白鑞等香不如是。",
    "T32n1646_005:0273c28": "是故非因。又是白鑞等無無香時。不應言",
    "T32n1646_005:0273c29": "客。又我亦可說水等中無色等。但與地",
    "T32n1646_005:0274a01": "合故。色等可得。若汝言水等中自有色者。",
    "T32n1646_005:0274a02": "我亦說白鑞等中自有香。又若物中有不",
    "T32n1646_005:0274a03": "相離法。即此物有。是故香隨不相離處。即",
    "T32n1646_005:0274a04": "此物香。又水等中若有香。以微故不知有",
    "T32n1646_005:0274a05": "何咎。如說月中有火。火決定熱。又汝說溫",
    "T32n1646_005:0274a06": "室中火滅餘熱中有微色。亦說湯中有微",
    "T32n1646_005:0274a07": "冷相。水香亦爾。是中無決定因。言水中無",
    "T32n1646_005:0274a08": "香。又汝諸陀羅驃。無決定相。所以者何。汝",
    "T32n1646_005:0274a09": "自誓言地中有香。而金剛頗梨等燒變異。",
    "T32n1646_005:0274a10": "故皆是地物。而皆無香。又汝言水相定冷。",
    "T32n1646_005:0274a11": "乳等相亦定冷。而酥等有香故。說名地物。",
    "T32n1646_005:0274a12": "又言。火決定熱。以白鑞等為火物。而中無",
    "T32n1646_005:0274a13": "定熱。又月等實冷。而汝說為火物。以此等",
    "T32n1646_005:0274a14": "故。諸陀羅驃。無決定相。是故香唯地有。此",
    "T32n1646_005:0274a15": "事不然。汝以白鑞等為火物。是亦不然。所",
    "T32n1646_005:0274a16": "以者何。無決定熱故。優樓佉弟子說火決",
    "T32n1646_005:0274a17": "定熱。而白鑞等無熱。問曰。白鑞等物熱在",
    "T32n1646_005:0274a18": "果中。不在觸中。答曰。酥果冷。故應是水",
    "T32n1646_005:0274a19": "物。而汝以定有香故。名為地物是故說果。",
    "T32n1646_005:0274a20": "不名用因。又訶梨勒。果時定熱。應是火",
    "T32n1646_005:0274a21": "物。而實有香。有五味。故不名火物。以說",
    "T32n1646_005:0274a22": "果非因故。白鑞等非是火物。又火相輕。白",
    "T32n1646_005:0274a23": "鑞等重。火色白。而白鑞等色異。又白鑞等",
    "T32n1646_005:0274a24": "與火。無有同相。可得知是火物。又白鑞",
    "T32n1646_005:0274a25": "等與火相違。所以者何。熱則消故。若是火",
    "T32n1646_005:0274a26": "物。得火應增。而實不增。故非火物。汝等",
    "T32n1646_005:0274a27": "不善思。故謂香唯是地物。是香皆在四眾",
    "T32n1646_005:0274a28": "中。",
    "T32n1646_005:0274a29": "味相品第五十八",
    "T32n1646_005:0274b01": "味名甜酢醎辛苦淡等。此六味皆隨物差別。",
    "T32n1646_005:0274b02": "不以四大偏多故有。如說地水多故甜。是",
    "T32n1646_005:0274b03": "事不然。甜味有無量差別。當知物生自有",
    "T32n1646_005:0274b04": "別異。問曰。藥師說但有六味。此事云何。答",
    "T32n1646_005:0274b05": "曰。不限於六。所以者何。或二味合。或三或",
    "T32n1646_005:0274b06": "四。如是無量。不以甜酢合故名甜酢味。甜",
    "T32n1646_005:0274b07": "酢和合。更生異味。如是無量。又隨世俗",
    "T32n1646_005:0274b08": "故差別諸味。如人以為甘即名為甘。又諸",
    "T32n1646_005:0274b09": "味熟時。各各相因。甘味熟時。或甘或變。餘味",
    "T32n1646_005:0274b10": "亦爾。故知諸法有如是力。",
    "T32n1646_005:0274b11": "觸相品第五十九",
    "T32n1646_005:0274b12": "觸名堅軟輕重強弱冷熱澁滑強濯猗樂疲",
    "T32n1646_005:0274b13": "極不疲極若病若差身利身鈍嬾重迷悶瞪",
    "T32n1646_005:0274b14": "瞢疼痺嚬呻飢渴飽滿嗜樂不嗜樂懵等。問",
    "T32n1646_005:0274b15": "曰。有說。觸有三種。冷熱不冷不熱。是事云",
    "T32n1646_005:0274b16": "何。答曰。於堅等中生知。若離堅等。無冷",
    "T32n1646_005:0274b17": "熱知。問曰。優樓佉說。地觸是不冷不熱。",
    "T32n1646_005:0274b18": "風觸亦爾。水觸冷。火觸熱。是事云何。答曰。",
    "T32n1646_005:0274b19": "先已說無有決定。謂酥等定冷。鑞等無熱。",
    "T32n1646_005:0274b20": "又先說三觸。若是風客。則風無別觸。故無",
    "T32n1646_005:0274b21": "定相。又湯中冷相不可得。故水非定冷相。",
    "T32n1646_005:0274b22": "問曰。湯中有微冷相。火勝故不知。何以知",
    "T32n1646_005:0274b23": "之。若火勢盡還更冷故。答曰。白鑞等酥等堅",
    "T32n1646_005:0274b24": "物。與火合故則流。若堅相不失。而有流相。",
    "T32n1646_005:0274b25": "則堅相即為流相。若失堅相而有流相。是",
    "T32n1646_005:0274b26": "則冷觸滅已。更生冷觸。如地觸是不冷不",
    "T32n1646_005:0274b27": "熱。與火合時。觸若不失則不名熟變。若",
    "T32n1646_005:0274b28": "失此觸。更生異觸。如是則冷觸失已。更",
    "T32n1646_005:0274b29": "生冷觸。若爾水諸求那。亦應熟變。汝言反",
    "T32n1646_005:0274c01": "覆有過。又相違法生。故諸相無常。如火合",
    "T32n1646_005:0274c02": "故草等相滅。若謂熱觸覆冷觸者。他人亦",
    "T32n1646_005:0274c03": "可言乳相不滅。但酪相覆。故不可得。若汝",
    "T32n1646_005:0274c04": "謂不見乳還為乳。然則無有熟變。所以",
    "T32n1646_005:0274c05": "者何。無始生死中。何物不為火之所燒。亦",
    "T32n1646_005:0274c06": "見土中有黑泥可得。當知亦從熟變而還。",
    "T32n1646_005:0274c07": "故知熟變非常不還。如是則冷觸失。還生",
    "T32n1646_005:0274c08": "冷觸。或有與火合。故黑色滅。還生黑色。赤",
    "T32n1646_005:0274c09": "色滅。還生赤色。如是冷觸滅已。離火還生。",
    "T32n1646_005:0274c10": "斯有何咎。又衛世師人說。但地有熟變相。",
    "T32n1646_005:0274c11": "水等中無。而藥師說。若飲沸湯。則得異果。",
    "T32n1646_005:0274c12": "若湯中色等不失。安有異果。故知水等亦",
    "T32n1646_005:0274c13": "有熟變。如火燒物失本相故。更有異相",
    "T32n1646_005:0274c14": "故。知物有異相。水亦如是。又是諸相相違。",
    "T32n1646_005:0274c15": "故無常。如水能滅火火能消水。火力無物",
    "T32n1646_005:0274c16": "不消。況與水合。而冷觸不滅。是故衛世師",
    "T32n1646_005:0274c17": "經說水決定冷。是事不然。",
    "T32n1646_005:0274c18": "苦諦聚識論中立無數品第六十",
    "T32n1646_005:0274c19": "心意識體一而異名。若法能緣。是名為心。問",
    "T32n1646_005:0274c20": "曰。若爾則受想行等諸心數法。亦名為心。",
    "T32n1646_005:0274c21": "俱能緣故。答曰。受想行等。皆心差別名。如",
    "T32n1646_005:0274c22": "道品中。一念五名。念處念根念力念覺正念",
    "T32n1646_005:0274c23": "精進等亦如是。又一無漏慧。而有苦習智等",
    "T32n1646_005:0274c24": "種種別名。又一定法。亦名為禪解脫除入。",
    "T32n1646_005:0274c25": "如是心一但隨時故。得差別名。故知但是",
    "T32n1646_005:0274c26": "一心。所以者何。如經中說是人欲漏心得",
    "T32n1646_005:0274c27": "解脫。有漏無明漏心得解脫。若別有心數。",
    "T32n1646_005:0274c28": "應說心數得解脫。又經中說。佛若知眾",
    "T32n1646_005:0274c29": "生歡喜心柔軟心調和心堪任得解脫。然後",
    "T32n1646_005:0275a01": "為說四真諦法。是中不說心數。又經中說。",
    "T32n1646_005:0275a02": "心垢故眾生垢。心淨故眾生淨。又說。若比",
    "T32n1646_005:0275a03": "丘入四禪中。得清淨不動心。然後如實知",
    "T32n1646_005:0275a04": "苦聖諦集滅道諦。又十二因緣中。說行緣",
    "T32n1646_005:0275a05": "識。又說六種為人。又說輕躁易轉無過於",
    "T32n1646_005:0275a06": "心。又經中說使詣城主語其事實。語已還",
    "T32n1646_005:0275a07": "去主名為心。又說內有識身外有名色。是",
    "T32n1646_005:0275a08": "名為二。又但說有識身不說有心數。又",
    "T32n1646_005:0275a09": "說三事合故名觸。若有心數。不名為三。而",
    "T32n1646_005:0275a10": "實說三。故知但心無別心數。",
    "T32n1646_005:0275a11": "立有數品第六十一",
    "T32n1646_005:0275a12": "問曰。心異心數法異。所以者何。心心數法共",
    "T32n1646_005:0275a13": "相應故。若無心數則無相應。而實有相應。",
    "T32n1646_005:0275a14": "故知有心數法。汝意若謂心與餘心相應。",
    "T32n1646_005:0275a15": "是事不然。所以者何。經中說心獨行遠逝寢",
    "T32n1646_005:0275a16": "藏無形。是中但遮同性。雖與心數共行。猶",
    "T32n1646_005:0275a17": "名為獨行。如說比丘獨處雖有虫獸。以",
    "T32n1646_005:0275a18": "無類故亦名獨處。故知心不與餘心相應。",
    "T32n1646_005:0275a19": "而實有相應。故知有數。又心七界一入一陰",
    "T32n1646_005:0275a20": "所攝。心數法一界一入三陰所攝。又心是依",
    "T32n1646_005:0275a21": "處。數法依止。如經中說是心數法皆依心",
    "T32n1646_005:0275a22": "行。又若無心數則無五陰。是則不可。又此",
    "T32n1646_005:0275a23": "二生異。從二生心。從三生數。如經中說。",
    "T32n1646_005:0275a24": "因眼緣色。生眼識。三事和合名觸。觸因",
    "T32n1646_005:0275a25": "緣生受。又說。名色集故識集。觸集故受集。",
    "T32n1646_005:0275a26": "又心數法與所依相應。同共一緣。在一世",
    "T32n1646_005:0275a27": "中。心不如是。以是差別。故知心異心數法",
    "T32n1646_005:0275a28": "異。又四依中說。依智不依識。智若是識。",
    "T32n1646_005:0275a29": "云何言依。故知智非識也。又佛自說心數",
    "T32n1646_005:0275b01": "法名謂從心生。依止心故名為心數。又",
    "T32n1646_005:0275b02": "佛不說此義。唯獨有心。而無心數。他人亦",
    "T32n1646_005:0275b03": "可言但有數而無心。汝若以名字破數。",
    "T32n1646_005:0275b04": "我亦以名字破心。又所作異故。諸法相異。",
    "T32n1646_005:0275b05": "如水能浸漬火能焚燒。如是受等所作異故",
    "T32n1646_005:0275b06": "知有異相。又諸經中說。心中生覺故知心數",
    "T32n1646_005:0275b07": "異心。不應心中自生心故。又如說心垢故",
    "T32n1646_005:0275b08": "眾生垢。心淨故眾生淨。若但是心。則垢淨無",
    "T32n1646_005:0275b09": "因。是人不以無明故垢慧明故淨。應自垢",
    "T32n1646_005:0275b10": "自淨。此則不可。是故有心數法。",
    "T32n1646_005:0275b11": "非無數品第六十二",
    "T32n1646_005:0275b12": "汝雖言能緣法名心。心差別名數。如道",
    "T32n1646_005:0275b13": "品中說。是事不然。所以者何。經中說。心相",
    "T32n1646_005:0275b14": "異。心數相異。能識是識相。覺苦樂是受相。",
    "T32n1646_005:0275b15": "別知是想相。起作是行相。故知心異心數亦",
    "T32n1646_005:0275b16": "異。汝言心得解脫。是亦不然。餘經中說。離",
    "T32n1646_005:0275b17": "無明故。慧得解脫。不但說心得解脫。又",
    "T32n1646_005:0275b18": "以心勝故但說心。又世間人皆多識。心數法",
    "T32n1646_005:0275b19": "不爾。故佛偏說。又佛經中有不盡語。此言",
    "T32n1646_005:0275b20": "是也。又如經說。汝等比丘。能斷一法。我保",
    "T32n1646_005:0275b21": "汝等得阿那含道。所謂貪欲。而實不偏斷。",
    "T32n1646_005:0275b22": "是事亦然。歡喜心等。皆以此答。汝言內外",
    "T32n1646_005:0275b23": "二法。是亦不然。說外有名色。即說心數。",
    "T32n1646_005:0275b24": "以外入攝故名為外。又是中佛說三事。內",
    "T32n1646_005:0275b25": "有識身。即說識與根。外有名色。即是說塵。",
    "T32n1646_005:0275b26": "汝言說有識身。是亦不然。此經中說外一",
    "T32n1646_005:0275b27": "切相即是心數。汝言三事和合名觸。是事",
    "T32n1646_005:0275b28": "不然。觸與受等心數作因。是故獨說。",
    "T32n1646_005:0275b29": "非有數品第六十三",
    "T32n1646_005:0275c01": "答曰。汝言以相應故有心數法。是事不然。",
    "T32n1646_005:0275c02": "所以者何。諸法獨行。後當廣說。故無相應。",
    "T32n1646_005:0275c03": "是心獨行。亦以此答。非遮同性。是遮數法。",
    "T32n1646_005:0275c04": "汝言攝異故有心數。是作經者。自立名字。",
    "T32n1646_005:0275c05": "佛經中不說相攝。是故非也。汝言依處者。",
    "T32n1646_005:0275c06": "如汝意識依心。不以依故便名為數。如是",
    "T32n1646_005:0275c07": "心依於心。不得名異。汝言無五陰者。是",
    "T32n1646_005:0275c08": "事不然。我以心差別故。有名為受。有名為",
    "T32n1646_005:0275c09": "想等。汝以心數別為三陰。我亦以心別為",
    "T32n1646_005:0275c10": "三陰。汝言生異。是事不然。若心與數法",
    "T32n1646_005:0275c11": "共生。何故言二生心三生心數。若但說心。",
    "T32n1646_005:0275c12": "則有此理。所以者何。是人先說識時。後說",
    "T32n1646_005:0275c13": "相等。汝言相應緣世故知有異。是先已",
    "T32n1646_005:0275c14": "破。無相應故。汝言依智非依識者。我說",
    "T32n1646_005:0275c15": "心有二種。一名為智。一名為識。故依智",
    "T32n1646_005:0275c16": "心。不依識也。汝言佛說依心生法名心",
    "T32n1646_005:0275c17": "數者。心所生法。名曰心數。心依心生。故",
    "T32n1646_005:0275c18": "名心數。汝言佛亦不說無心數者。我亦",
    "T32n1646_005:0275c19": "不言無心數法。但說心差別故名為心數。",
    "T32n1646_005:0275c20": "又若有道理。不可說名說。如其無道理。",
    "T32n1646_005:0275c21": "雖說非說。是故不可以說為因。又我等當",
    "T32n1646_005:0275c22": "說心心數法名字義。以集起故名心。受等",
    "T32n1646_005:0275c23": "亦能集起後有。相同於心。故名為心。又心",
    "T32n1646_005:0275c24": "與心數。俱從心生。故名為心數。若人但說",
    "T32n1646_005:0275c25": "有心數法。是人應說數法名義。而實不可",
    "T32n1646_005:0275c26": "說。是故非因。汝言作異及心生覺。皆以此",
    "T32n1646_005:0275c27": "答。所以者何。我以心差別故。所作業異",
    "T32n1646_005:0275c28": "亦心中生心。名心生覺。汝言垢淨無因。",
    "T32n1646_005:0275c29": "是事不然。雖無數法。而有垢淨。又無異",
    "T32n1646_005:0276a01": "相故。無心數法。所以者何。汝以心相應故。",
    "T32n1646_005:0276a02": "名為心數。相應法無。後當廣說。故不從心",
    "T32n1646_005:0276a03": "別有數法。",
    "T32n1646_005:0276a04": "明無數品第六十四",
    "T32n1646_005:0276a05": "汝言相異故有心數。是事不然。所以者何。",
    "T32n1646_005:0276a06": "若識若覺。是諸相等無有差別。若心識色。",
    "T32n1646_005:0276a07": "即名為覺。亦名想等。如世間言汝識是人",
    "T32n1646_005:0276a08": "即名為知。從受苦樂。亦即是知。當知識即",
    "T32n1646_005:0276a09": "受想。若此等法。有定異相。今應當說。實不",
    "T32n1646_005:0276a10": "可說。故無異相。汝言慧得解脫。是事不",
    "T32n1646_005:0276a11": "然。無因緣故。隨心有染亦有無明。是心",
    "T32n1646_005:0276a12": "聚中染及無明。盡與相應。若言無明垢慧",
    "T32n1646_005:0276a13": "染垢心者。則無因緣。如是離無明故。慧",
    "T32n1646_005:0276a14": "得解脫。離染垢故。心得解脫。亦無因緣。",
    "T32n1646_005:0276a15": "又是名不了義經。如經中說離三漏故心",
    "T32n1646_005:0276a16": "得解脫。故知亦從無明心得解脫。若說從",
    "T32n1646_005:0276a17": "染心得解脫。是說遮斷。言從無明慧得",
    "T32n1646_005:0276a18": "解脫。是畢竟斷。若從染故。心得解脫。從無",
    "T32n1646_005:0276a19": "明故。慧得解脫。若從恚等。得何物解脫。",
    "T32n1646_005:0276a20": "是事應答。當知離心無得解脫。故但有",
    "T32n1646_005:0276a21": "心。汝言以心勝故但說心者。心有何勝",
    "T32n1646_005:0276a22": "義。而慧等法無。汝言人多識心故但說心",
    "T32n1646_005:0276a23": "者。世間人亦多識苦樂。應說受等。汝言有",
    "T32n1646_005:0276a24": "餘諸經者。何故不但說心數。而但說心。",
    "T32n1646_005:0276a25": "汝言但斷一法。是語有緣。佛隨眾生煩惱",
    "T32n1646_005:0276a26": "偏多若常覆心者。說是一法斷此法故。",
    "T32n1646_005:0276a27": "餘亦自斷。是故非因。汝言說名相故即說",
    "T32n1646_005:0276a28": "心數。汝自憶想分別。是經不說此義。汝若",
    "T32n1646_005:0276a29": "自生憶想分別。何不言以名相說心緣。",
    "T32n1646_005:0276b01": "可有此理。汝言觸與受等心數作因。是言",
    "T32n1646_005:0276b02": "多過。俱相應法。而言觸是受等因。非受等",
    "T32n1646_005:0276b03": "是觸因。有此等咎。故知但心無別心數。",
    "T32n1646_005:0276b04": "無相應品第六十五",
    "T32n1646_005:0276b05": "無相應法。所以者何。無心數法故心與誰",
    "T32n1646_005:0276b06": "相應。又受等諸相不得同時。又因果不俱。",
    "T32n1646_005:0276b07": "識是想等法因。此法不應一時俱有。故無相",
    "T32n1646_005:0276b08": "應。又佛說。甚深因緣法中是事生。故是事得",
    "T32n1646_005:0276b09": "生。又如穀子牙莖枝葉花實等現見因果相",
    "T32n1646_005:0276b10": "次。故有識等。亦應次第而生。若汝意謂如",
    "T32n1646_005:0276b11": "貪等煩惱與色共因應俱生者。是事不然。",
    "T32n1646_005:0276b12": "色無了知。不能緣故。心心數法。有緣有",
    "T32n1646_005:0276b13": "了。是故一時不應俱有。無多了故。又以",
    "T32n1646_005:0276b14": "一身。名一眾生。以一了故。若一念中。多心",
    "T32n1646_005:0276b15": "數法。則有多了。有多了故。應是多人。此事",
    "T32n1646_005:0276b16": "不可。故一念中。無受等法。又何故六識不",
    "T32n1646_005:0276b17": "一時生。問曰。諸識皆待次第緣生。故不一",
    "T32n1646_005:0276b18": "時。答曰。以何障故。一次第緣不得次第生",
    "T32n1646_005:0276b19": "六識耶。當知先因後果次第生故。又經中",
    "T32n1646_005:0276b20": "說。眼見色不取相。取相即是想業。若佛",
    "T32n1646_005:0276b21": "聽識業而遮想業。當知或有識而無想。若",
    "T32n1646_005:0276b22": "人取相。是見已取。非是見時。故知識等次",
    "T32n1646_005:0276b23": "第而生。又經中說。眼見色已隨喜思惟。是中",
    "T32n1646_005:0276b24": "亦先說識業。後說受等。又經中說。見是見",
    "T32n1646_005:0276b25": "等。故知非一切心盡有受等。又以五識相",
    "T32n1646_005:0276b26": "是事可明。所以者何。若人於眼識中。不能",
    "T32n1646_005:0276b27": "取怨親相及平等相。是則無想。亦無憂喜。",
    "T32n1646_005:0276b28": "無分別故。或有人說。是中亦無貪等煩惱。",
    "T32n1646_005:0276b29": "故知無思能求後有。故名為思。此後當說。",
    "T32n1646_005:0276c01": "故知五識亦無思也。又汝等五識不能分別。",
    "T32n1646_005:0276c02": "此中云何當有覺觀。思惟分別。先麁後細故",
    "T32n1646_005:0276c03": "名覺觀。又若五識中有覺觀者。如說欲我",
    "T32n1646_005:0276c04": "知汝。本皆由思覺生。是則覺時無欲。識時",
    "T32n1646_005:0276c05": "云何有覺。或有人言。五識中有想無覺。是",
    "T32n1646_005:0276c06": "覺因想生。云何想時有覺。是故應受五識",
    "T32n1646_005:0276c07": "無想無覺無觀。所以者何。五識中無男女",
    "T32n1646_005:0276c08": "分別。亦無受等分別。是中何所分別。又汝",
    "T32n1646_005:0276c09": "等說五識次第必生意識。以五識無分別",
    "T32n1646_005:0276c10": "故。若五識中有分別者。何用次第生意識",
    "T32n1646_005:0276c11": "耶。又覺觀不應一心中生。以麁細相違故。",
    "T32n1646_005:0276c12": "譬如振鈴初聲為覺餘聲曰觀。彼喻亦然。",
    "T32n1646_005:0276c13": "若五識中。有覺觀者。應說其業。實不可",
    "T32n1646_005:0276c14": "說。當知心心數法次第而生。又癡慧相違。",
    "T32n1646_005:0276c15": "不應俱有。云何一念中。亦知亦不知。又一",
    "T32n1646_005:0276c16": "心中不容有疑。所以者何。若杌若人。不",
    "T32n1646_005:0276c17": "得一心中行。以心業無此力故。又人言心",
    "T32n1646_005:0276c18": "數法中憶行過去世緣。現在心云何當有。又",
    "T32n1646_005:0276c19": "若念此人是我知識。曾利益我。念已生喜。",
    "T32n1646_005:0276c20": "是事云何。在一心中。又欲不欲。云何在",
    "T32n1646_005:0276c21": "一心中。如經中說。若諸比丘樂欲我法。法",
    "T32n1646_005:0276c22": "則增長。若不樂欲。法則損減。云何當在一",
    "T32n1646_005:0276c23": "心中。又若一心中有心數法。法則錯亂。所以",
    "T32n1646_005:0276c24": "者何。於一心中。有知不知疑不疑信不信精",
    "T32n1646_005:0276c25": "進懈怠。如是等過。又一切心數應盡在一",
    "T32n1646_005:0276c26": "心中。以何障故。苦樂貪恚等。不在一心中。",
    "T32n1646_005:0276c27": "若汝謂苦樂等相違故不在一心中者。知",
    "T32n1646_005:0276c28": "不知等亦相違故。不應在一心中。故無相",
    "T32n1646_005:0276c29": "應。又七菩提分經中。佛次第說諸心數法。",
    "T32n1646_005:0277a01": "若比丘行四念處。爾時修習念菩提分。心在",
    "T32n1646_005:0277a02": "念中。簡擇諸法。簡擇諸法故生精進。精進",
    "T32n1646_005:0277a03": "力故能集善法。心生淨喜。心生喜故得猗。",
    "T32n1646_005:0277a04": "得猗故心攝。心攝則得定。得定故能捨",
    "T32n1646_005:0277a05": "貪憂。捨貪憂故知心數次第而生。又八道",
    "T32n1646_005:0277a06": "分經中。亦次第說。若得正見。則從正見生",
    "T32n1646_005:0277a07": "正思惟乃至正定。又次第經中。佛語阿難。持",
    "T32n1646_005:0277a08": "戒之人。不應願欲心無憂悔。持戒人心法",
    "T32n1646_005:0277a09": "無憂悔。無憂悔者。不應願欲。心得歡悅。",
    "T32n1646_005:0277a10": "心無憂悔。法應歡悅。歡悅則心喜。心喜則",
    "T32n1646_005:0277a11": "得身猗。身猗則受樂。受樂則心攝。心攝則",
    "T32n1646_005:0277a12": "得實智。得實智則厭離。厭離則解脫。故知",
    "T32n1646_005:0277a13": "心法次第而生。又八大人覺中。亦次第說。若",
    "T32n1646_005:0277a14": "比丘行少欲則知足。知足則遠離。遠離則",
    "T32n1646_005:0277a15": "精進。精進則正憶念。正憶念則心攝。心攝則",
    "T32n1646_005:0277a16": "得慧。得慧則戲論滅。又七淨中。亦次第說。",
    "T32n1646_005:0277a17": "戒淨為心淨。心淨為見淨。見淨為度疑淨。",
    "T32n1646_005:0277a18": "度疑淨為道非道知見淨。道非道知見淨為",
    "T32n1646_005:0277a19": "行知見淨。行知見淨為行斷知見淨。又因緣",
    "T32n1646_005:0277a20": "經中。亦次第說。因眼緣色。生癡分濁念。是",
    "T32n1646_005:0277a21": "中癡即無明。癡者所求為愛。愛者所作名",
    "T32n1646_005:0277a22": "業。如是等。又大因經中。亦次第說。愛首九",
    "T32n1646_005:0277a23": "法。因愛生求。因求故得。因得故挍計。因",
    "T32n1646_005:0277a24": "挍計故生染。因染故貪著。因貪著故取。",
    "T32n1646_005:0277a25": "因取故生慳心。因慳心故守護。因守護故",
    "T32n1646_005:0277a26": "便有鞭杖諍訟諸苦惱等。又須陀洹法中。亦",
    "T32n1646_005:0277a27": "次第說。若親近善人。得聞正法。聞正法",
    "T32n1646_005:0277a28": "故能生正念。正念因緣。能修行道。又經中",
    "T32n1646_005:0277a29": "說。因眼緣色眼識生。三事和合故名觸。若",
    "T32n1646_005:0277b01": "說心心數法一時生者。則無三事和合。若",
    "T32n1646_005:0277b02": "說一一生則有三事和合。以是等緣故無",
    "T32n1646_005:0277b03": "相應。",
    "T32n1646_005:0277b04": "有相應品第六十六",
    "T32n1646_005:0277b05": "問曰。有相應法。所以者何。若人見受是神。",
    "T32n1646_005:0277b06": "識心依之。以相應故。想陰等亦如是。若無",
    "T32n1646_005:0277b07": "相應。何由有此。又人經中說。因眼緣色生",
    "T32n1646_005:0277b08": "眼識。三事和合生觸。共生受想行等。於是",
    "T32n1646_005:0277b09": "法中。有種種名。所謂眾生天人男女大小。如",
    "T32n1646_005:0277b10": "是等名。皆因諸陰。若說心心數法次第生",
    "T32n1646_005:0277b11": "者。則因二陰。有人不應因五陰。所以者何。",
    "T32n1646_005:0277b12": "不可因去來陰得名為人。汝言現在無",
    "T32n1646_005:0277b13": "五陰者。云何說因五陰名人天等。而此中",
    "T32n1646_005:0277b14": "說因諸陰。非但二也。故因五陰有眾生",
    "T32n1646_005:0277b15": "名。又經中說有相應語。謂有根智相應",
    "T32n1646_005:0277b16": "信。又經中說。觸即與受想思俱生。又說五",
    "T32n1646_005:0277b17": "枝初禪。亦說受等是識住處。若識無相應。",
    "T32n1646_005:0277b18": "云何識住受等法中。是住名依止住。所以",
    "T32n1646_005:0277b19": "者何。不說識是識住處故。又經中說。是心",
    "T32n1646_005:0277b20": "與法。皆從心生。依止於心。又說眾生心長",
    "T32n1646_005:0277b21": "夜為貪恚等之所染污。若無相應。云何能",
    "T32n1646_005:0277b22": "染。又心心數法性羸劣故。相依能緣。喻如束",
    "T32n1646_005:0277b23": "竹相依而立。又經中說。心掉動時。不宜三",
    "T32n1646_005:0277b24": "覺。謂擇法精進喜。更增動故。宜三覺。意謂",
    "T32n1646_005:0277b25": "猗定捨。止發動故。若心懈沒。則不宜",
    "T32n1646_005:0277b26": "三覺。謂猗定捨增退沒。故宜三覺。意擇",
    "T32n1646_005:0277b27": "法精進喜。能發起故。念能俱調。又論師言。",
    "T32n1646_005:0277b28": "一時修習助菩提法。不得相離。故知有相",
    "T32n1646_005:0277b29": "應。",
    "T32n1646_005:0277c01": "非相應品第六十七",
    "T32n1646_005:0277c02": "汝言見受是神。是事不然。凡夫癡惑。妄生",
    "T32n1646_005:0277c03": "此見。不能分別此是受此識依止。是人若",
    "T32n1646_005:0277c04": "能如是分別。亦能入空。是人見心相續不",
    "T32n1646_005:0277c05": "別。但著語言。故如此說。是癡惑語不可信",
    "T32n1646_005:0277c06": "也。汝言因諸陰故名為人者。是因五陰相",
    "T32n1646_005:0277c07": "續名人。故說諸陰。如世間言樂人苦人不",
    "T32n1646_005:0277c08": "苦不樂人。不可一時有此三受。諸陰亦然。",
    "T32n1646_005:0277c09": "汝言有根智相應信。經中亦說餘事相應。如",
    "T32n1646_005:0277c10": "說二比丘於一事中相應。又說怨相應苦",
    "T32n1646_005:0277c11": "愛別離苦。汝法中色無相應。而此以世俗",
    "T32n1646_005:0277c12": "故亦名相應。智信亦爾。信能信無常等。慧",
    "T32n1646_005:0277c13": "隨了知。共成一事。故名相應。汝言從觸即",
    "T32n1646_005:0277c14": "有受等俱生。是事不然。世間有事雖小相",
    "T32n1646_005:0277c15": "遠亦名為俱。如言與弟子俱行。亦如",
    "T32n1646_005:0277c16": "頂生王生心即到天上。是事亦然。凡夫識",
    "T32n1646_005:0277c17": "造緣時。四法必次第生識。次生想。想次生",
    "T32n1646_005:0277c18": "受。受次生思。思及憂喜等。從此生貪恚",
    "T32n1646_005:0277c19": "癡。故說即生。汝言五枝初禪。是禪地中有",
    "T32n1646_005:0277c20": "此五枝。非是一時。如欲界三受。所以者何。",
    "T32n1646_005:0277c21": "以先說法後說地。故又覺觀。不得相應。",
    "T32n1646_005:0277c22": "先已答。汝言識處者。此經中說識緣處。不",
    "T32n1646_005:0277c23": "說依處。何以知之。即此經中說識緣色喜",
    "T32n1646_005:0277c24": "潤故住。汝雖言若識緣識住。則應有五識",
    "T32n1646_005:0277c25": "處。是事不然。所以者何。是識時少。識識事",
    "T32n1646_005:0277c26": "已心生想等。是中起愛。起愛因緣。說名識",
    "T32n1646_005:0277c27": "處。是故不說識是識處。又七識處中亦說",
    "T32n1646_005:0277c28": "識是識處。又應思此經。勿但隨語。如說",
    "T32n1646_005:0277c29": "信能度河。是言不盡。而實以慧得度。是",
    "T32n1646_005:0278a01": "亦應爾。汝言心數依心。是事不然。先心",
    "T32n1646_005:0278a02": "識事後生想等故。又經中說。受等依心。非",
    "T32n1646_005:0278a03": "如彩畫依壁。是名心數依心。汝言心數相",
    "T32n1646_005:0278a04": "依如束竹者。與經相違。若俱相應。何故心",
    "T32n1646_005:0278a05": "數依心。而心不依數。若汝謂心先生大故",
    "T32n1646_005:0278a06": "數法依止。則成我義。以心生時無數法故。",
    "T32n1646_005:0278a07": "汝言煩惱染心故知相應。此無道理。若心",
    "T32n1646_005:0278a08": "先淨貪等來污。是即淨法可污。則害法相。亦",
    "T32n1646_005:0278a09": "如先說心性本淨客塵來污。彼應答此。若",
    "T32n1646_005:0278a10": "心本性淨。貪等何為。如言心垢故眾生垢。",
    "T32n1646_005:0278a11": "心淨故眾生淨。然則眾生亦應相應。若眾生",
    "T32n1646_005:0278a12": "不可相應。貪等亦不相應。以心相續行中",
    "T32n1646_005:0278a13": "生垢等心污諸相續。故說染心。如說從",
    "T32n1646_005:0278a14": "染心得解脫。是心相續中。若淨心生。名得",
    "T32n1646_005:0278a15": "解脫。是事亦然。如雲霧等雖不與日月相",
    "T32n1646_005:0278a16": "應亦能為翳。貪等亦然。雖不與心相應。亦",
    "T32n1646_005:0278a17": "能染污。又煙雲霧等能蔽日月。故名為翳。",
    "T32n1646_005:0278a18": "貪等亦爾。能障淨心。故名為污。問曰。雲霧",
    "T32n1646_005:0278a19": "日月。在一時中。煩惱與心不如是。故此喻",
    "T32n1646_005:0278a20": "非也。答曰。障礙同故。是事已成。故無咎也。",
    "T32n1646_005:0278a21": "是煩惱能污心相續。故名為染。汝言數從",
    "T32n1646_005:0278a22": "心生依止心者。是事先答。汝言心心數法",
    "T32n1646_005:0278a23": "性羸劣者。以念念滅故名羸劣。非相助故",
    "T32n1646_005:0278a24": "能行於緣。若相助者應得暫住。而實不見。",
    "T32n1646_005:0278a25": "有相助力。何用相應。汝言覺意相宜。是說",
    "T32n1646_005:0278a26": "隨時應修三覺非一念中。如舍利弗言。我",
    "T32n1646_005:0278a27": "於七覺。自在能入。若心掉動。爾時應修猗",
    "T32n1646_005:0278a28": "等三覺。又佛亦說覺法次第。汝言一時修",
    "T32n1646_005:0278a29": "菩提分。是事不然。若一時修三十七品。則",
    "T32n1646_005:0278b01": "應一時並修二信及五念等。若汝意謂隨",
    "T32n1646_005:0278b02": "得處修即是離修。又隨他所得如二禪等。",
    "T32n1646_005:0278b03": "故名不離。又一時三十七品。則無道理。所",
    "T32n1646_005:0278b04": "以者何。一念不得修多法。",
    "T32n1646_005:0278b05": "多心品第六十八",
    "T32n1646_005:0278b06": "問曰。已知無別心數。亦無相應。今此心為",
    "T32n1646_005:0278b07": "一為多。有人謂。心是一。隨生故多。答曰。多",
    "T32n1646_005:0278b08": "心。所以者何。識名為心。而色識異。香等識",
    "T32n1646_005:0278b09": "亦異。是故多心。又眼識生異。謂待光明虛空",
    "T32n1646_005:0278b10": "等緣。耳識不爾。三識塵到故生。意識從多",
    "T32n1646_005:0278b11": "緣生。故知不一。又若識知塵常如是相。云",
    "T32n1646_005:0278b12": "何更知異塵。若多心生則能得知。如邪正",
    "T32n1646_005:0278b13": "知異。若定若疑若善不善無記知異。善中亦",
    "T32n1646_005:0278b14": "有禪定解脫及四無量神通等異。不善亦有",
    "T32n1646_005:0278b15": "貪欲瞋恚愚癡等異。無記亦有去來等異。",
    "T32n1646_005:0278b16": "有識能起身業口業。有起威儀。若合若離。",
    "T32n1646_005:0278b17": "因次第緣增上。各差別故。諸心亦異。又淨不",
    "T32n1646_005:0278b18": "淨等諸受差別故心亦異。又所作差別故心",
    "T32n1646_005:0278b19": "有異。又淨不淨心性各異。若心性淨。則不",
    "T32n1646_005:0278b20": "為垢。如日光本淨終不可污。若性不淨不",
    "T32n1646_005:0278b21": "可令淨。如毳性黑不可令白。而施等中。",
    "T32n1646_005:0278b22": "實有淨心。殺等法中實有不淨心。故應不",
    "T32n1646_005:0278b23": "一。又隨苦樂。等受差別。故心亦不一。如",
    "T32n1646_005:0278b24": "說比丘用識。識何等事。謂識苦樂不苦不",
    "T32n1646_005:0278b25": "樂。又若心是一。一識應能取一切塵。說多",
    "T32n1646_005:0278b26": "心者。隨根生識。是故不能取一切塵。若",
    "T32n1646_005:0278b27": "心是一。以何障故。不取一切。故知多心。又",
    "T32n1646_005:0278b28": "可取法異故。能取亦異。如人或自知心。云",
    "T32n1646_005:0278b29": "何自體自知。如眼不自見刀不自割指不",
    "T32n1646_005:0278c01": "自觸。故心不一。又猨喻經說。譬如猨猴捨",
    "T32n1646_005:0278c02": "一枝攀一枝。心亦如是。異生異滅。又若心",
    "T32n1646_005:0278c03": "是一。說六識眾。此言則壞。又經中說。身或",
    "T32n1646_005:0278c04": "住十載。而心念念生滅。又說當觀住心無",
    "T32n1646_005:0278c05": "常。此心相續故住。念念不停。又如一業不",
    "T32n1646_005:0278c06": "可再取。識亦如是。不重在緣。又如草火",
    "T32n1646_005:0278c07": "不移到薪。如是眼識不到耳中。故知多",
    "T32n1646_005:0278c08": "心。",
    "T32n1646_005:0278c09": "一心品第六十九",
    "T32n1646_005:0278c10": "問曰。心是一。所以者何。如經中說是心長夜",
    "T32n1646_005:0278c11": "為貪等所污。若心異者。不名常污。又瓔珞",
    "T32n1646_005:0278c12": "經說。若心常修信戒施聞慧。死則上生。又禪",
    "T32n1646_005:0278c13": "經中說。得初禪者。心調柔故。能從初禪到",
    "T32n1646_005:0278c14": "第二禪。又心品中說。是心常動。如魚失水。",
    "T32n1646_005:0278c15": "是故汝等當壞魔軍。故知心一。動此到彼。",
    "T32n1646_005:0278c16": "又雜藏中比丘言。五門窟中。獼猴動發。獼",
    "T32n1646_005:0278c17": "猴且住。勿謂如本。故知一心。於五根門身",
    "T32n1646_005:0278c18": "窟中動。今即是本。故言勿謂如本。又言。是",
    "T32n1646_005:0278c19": "心遍行。如日光照。智者能制。如鉤制象。故",
    "T32n1646_005:0278c20": "知心一。走諸緣中。又無我故。應心起業。",
    "T32n1646_005:0278c21": "以心是一能起諸業。還自受報。心死心生心",
    "T32n1646_005:0278c22": "縛心解。本所更用。心能憶念。故知心一。又",
    "T32n1646_005:0278c23": "以心是一。故能修集。若念念滅。則無集力。",
    "T32n1646_005:0278c24": "又佛法無我。以心一故名眾生相。若心多",
    "T32n1646_005:0278c25": "者非眾生相。又左見右識。不應異見異識。",
    "T32n1646_005:0278c26": "故知心一。自見自識。",
    "T32n1646_005:0278c27": "非多心品第七十",
    "T32n1646_005:0278c28": "汝雖言色等識異。是事不然。所以者何。若",
    "T32n1646_005:0278c29": "心是一。為種種業。取色聲等。如一人在",
    "T32n1646_005:0279a01": "五向室中處處取塵。即是心於眼中住。待",
    "T32n1646_005:0279a02": "明等緣。而能見色。如即此人於餘處待伴。",
    "T32n1646_005:0279a03": "即是心所知差別。如即此人先是知者後還",
    "T32n1646_005:0279a04": "無知。如是邪知還為正知。如即此人先是",
    "T32n1646_005:0279a05": "淨者後還不淨。如是疑知即是定知。如即",
    "T32n1646_005:0279a06": "此人先是疑者還為定者。是不善心即還為",
    "T32n1646_005:0279a07": "善。亦為無記。如即此人或念善或念不善",
    "T32n1646_005:0279a08": "或念無記。即是心能作來去威儀差別。如",
    "T32n1646_005:0279a09": "即此人為去來業等種種威儀。如是淨心。",
    "T32n1646_005:0279a10": "即為不淨。不淨即為淨。如即此人先是清",
    "T32n1646_005:0279a11": "淨後還不淨。即是心與樂相應。後還與苦相",
    "T32n1646_005:0279a12": "應。如即此人本為樂人還為苦人。故說心",
    "T32n1646_005:0279a13": "一用為多業。汝言一識不取六塵故非一",
    "T32n1646_005:0279a14": "心。是事不然。我以根差別故識有差別。若",
    "T32n1646_005:0279a15": "識住眼中。但能取色不取餘塵。餘亦如是。",
    "T32n1646_005:0279a16": "汝言取可取異。是事不然。心法能知自體。",
    "T32n1646_005:0279a17": "如燈自照亦照餘物。如算數人亦能自算亦",
    "T32n1646_005:0279a18": "算他人。如是心一能知自體。亦能知他。汝",
    "T32n1646_005:0279a19": "說猨喻。是事不然。如一猨猴捨一枝復",
    "T32n1646_005:0279a20": "取一枝。心亦如是。捨一緣復取一緣。其餘",
    "T32n1646_005:0279a21": "所說。能自起業。自受報中皆已總答。所以",
    "T32n1646_005:0279a22": "者何。若心異者。則應異作異受異死異生。如",
    "T32n1646_005:0279a23": "是等過。故知一心。◎",
    "T32n1646_005:0279a24": "◎非一心品第七十一",
    "T32n1646_005:0279a25": "答曰。汝言心一貪等長污。是事不然。於相",
    "T32n1646_005:0279a26": "續心中見是一相。如言夕風即是晨風。今",
    "T32n1646_005:0279a27": "河即是本河。朝燈即是昨燈。如齒名再生。",
    "T32n1646_005:0279a28": "而先齒實不再生。以相似者生故名再生。",
    "T32n1646_005:0279a29": "如是心異。以相續故。謂是一心。汝言憶",
    "T32n1646_005:0279b01": "念者。人或自念本心。若本心來今何所念。",
    "T32n1646_005:0279b02": "又云何當以此心即念此心。無有一智能",
    "T32n1646_005:0279b03": "知自體。故非一心。汝言修集。若心常一。何",
    "T32n1646_005:0279b04": "所修益。若有多心。則下中上次第相續生。",
    "T32n1646_005:0279b05": "故有修集。汝言心為一相。若心是一。即",
    "T32n1646_005:0279b06": "為是常。常即真我。所以者何。以今作後作",
    "T32n1646_005:0279b07": "常一不變故名為我。又不能知心差別相",
    "T32n1646_005:0279b08": "故。則以為一。如注水相續。心謂為一。如",
    "T32n1646_005:0279b09": "眼病者見眾髮為一。若於此事能分別者。",
    "T32n1646_005:0279b10": "則知其異。又深智者能知心異。所以者何。",
    "T32n1646_005:0279b11": "諸梵王等於中迷悶。作如是言。是身無常",
    "T32n1646_005:0279b12": "心識是常。若梵王等猶尚迷惑。豈況餘人。",
    "T32n1646_005:0279b13": "而不著常故。應善思眾緣生法。常倒則",
    "T32n1646_005:0279b14": "滅。汝言左見右識是智力故。異見異識。如",
    "T32n1646_005:0279b15": "此人作書餘人能識。又如餘人所為聖人能",
    "T32n1646_005:0279b16": "知。亦未來事未生。未有聖智能知。又過去",
    "T32n1646_005:0279b17": "事無憶念。故知未來未有智力能知。此事後",
    "T32n1646_005:0279b18": "當廣說。",
    "T32n1646_005:0279b19": "明多心品第七十二",
    "T32n1646_005:0279b20": "汝言心一用為多業。是事不然。所以者何。",
    "T32n1646_005:0279b21": "正以了為心。而色了與聲了異。心何得一。",
    "T32n1646_005:0279b22": "又如捉瓶手業不即此業更捉餘物。如是",
    "T32n1646_005:0279b23": "隨以何心取色不即此心聞聲。又此眼識。",
    "T32n1646_005:0279b24": "以眼為依以色為緣。是二無常念念生滅。",
    "T32n1646_005:0279b25": "眼識何得不念念滅。譬如無樹影亦隨無。",
    "T32n1646_005:0279b26": "如是眼色念念滅故。所依生識亦念念滅。",
    "T32n1646_005:0279b27": "念念滅法無有去力。又先意品中已種種答",
    "T32n1646_005:0279b28": "故意不去。汝雖言識住眼中待明能見。",
    "T32n1646_005:0279b29": "如即是人能見聞等。是事不然。所以者何。",
    "T32n1646_005:0279c01": "今此論中求法實義。人是假名不應為喻。",
    "T32n1646_005:0279c02": "又應求人相。我說諸陰為人。亦說疑識等",
    "T32n1646_005:0279c03": "眾。異定識眾。不以疑識等眾即為定識眾",
    "T32n1646_005:0279c04": "如是一切。汝言根差別故識有差別。是事",
    "T32n1646_005:0279c05": "不然。根是生識因緣。若識是一。根何所為。",
    "T32n1646_005:0279c06": "汝以燈算為喻。是喻不然。如為不照然",
    "T32n1646_005:0279c07": "燈而燈體非不照故不自照。以燈破闇。眼",
    "T32n1646_005:0279c08": "識得生。眼識生已亦能見燈及瓶等物。又算",
    "T32n1646_005:0279c09": "數人。能知自色亦知他色。故名相知。汝",
    "T32n1646_005:0279c10": "言業等。業等難中已答。故無斯咎。又若心",
    "T32n1646_005:0279c11": "常一則無業無報。所以者何。正以心及所",
    "T32n1646_005:0279c12": "依為業。若心是一。何有業報。縛解等亦如",
    "T32n1646_005:0279c13": "是。又汝言異作異受。是亦不然。諸陰相續",
    "T32n1646_005:0279c14": "非一非異。墮二邊故。又世俗名字說諸業",
    "T32n1646_005:0279c15": "等非真實義故。於陰相續中。說此彼等名",
    "T32n1646_005:0279c16": "字無咎故知多心。",
    "T32n1646_005:0279c17": "識暫住品第七十三",
    "T32n1646_005:0279c18": "問曰。已明多心。今諸心為念念滅。為少時",
    "T32n1646_005:0279c19": "住。有人言。心少時住。所以者何。了色等故。",
    "T32n1646_005:0279c20": "若念念滅不應能了。故非不住。又若念念",
    "T32n1646_005:0279c21": "滅。則色等法終不可知。所以者何。如電",
    "T32n1646_005:0279c22": "光暫住尚不可了。況念念滅而能了耶。今",
    "T32n1646_005:0279c23": "實有了。故知諸識非念念滅。又眼識依眼",
    "T32n1646_005:0279c24": "緣色。是二不異。識亦不異。又心能具取青",
    "T32n1646_005:0279c25": "等諸色。故知非念念滅。若汝意謂以相續",
    "T32n1646_005:0279c26": "故能決了者。是亦不然。若一一心不能決",
    "T32n1646_005:0279c27": "了。雖復相續亦不能了。如一盲人不能",
    "T32n1646_005:0279c28": "見色。多亦不能。若汝復謂如一一縷不能",
    "T32n1646_005:0279c29": "制象。多集則能。如是一心不能決了相續",
    "T32n1646_005:0280a01": "則能者。是亦不然。一一縷中各有少力。和",
    "T32n1646_005:0280a02": "合則能。心一念中無少了力。是故相續亦不",
    "T32n1646_005:0280a03": "應能而實有了故。知非念念滅。又若心念",
    "T32n1646_005:0280a04": "念滅者。去來等業皆應無用。以少時住故。",
    "T32n1646_005:0280a05": "能令有用。是故知心非念念滅。雖復無常",
    "T32n1646_005:0280a06": "要有暫住。",
    "T32n1646_005:0280a07": "識無住品第七十四",
    "T32n1646_005:0280a08": "答曰。汝言心有了故非念念滅。是事不然。",
    "T32n1646_005:0280a09": "諸相在心力能決了不以住故。若不爾者。",
    "T32n1646_005:0280a10": "於聲業中不應決了。所以者何。現見此事",
    "T32n1646_005:0280a11": "念念滅故。而實決了。故知不以住故能了。",
    "T32n1646_005:0280a12": "又以了為心。若了青非即了黃。是故設",
    "T32n1646_005:0280a13": "使暫住了青不能了黃。又了青時異了非",
    "T32n1646_005:0280a14": "青時異。一法不應二時。法與時俱時與法",
    "T32n1646_005:0280a15": "俱。又取有二種。一者決了。二不決了。若識",
    "T32n1646_005:0280a16": "不念念滅。一切所取盡應決了。我以隨識",
    "T32n1646_005:0280a17": "多相續生是取則了。若少相續是則不了。",
    "T32n1646_005:0280a18": "又識取塵或遲或疾心則不定。汝言依緣不",
    "T32n1646_005:0280a19": "異是義已成。色念念滅故依緣亦異。汝言",
    "T32n1646_005:0280a20": "能具取者。識能遍取身分故名具取。是故",
    "T32n1646_005:0280a21": "無有一識而能遍取。所以者何。未具足取",
    "T32n1646_005:0280a22": "心已隨滅。何得有心能一切取。汝言作業",
    "T32n1646_005:0280a23": "無用。是事不然。如燈雖念念滅亦有照",
    "T32n1646_005:0280a24": "用。諸業與風雖念念滅亦能動物。是識亦",
    "T32n1646_005:0280a25": "然。又如燈等雖念念滅。亦可得取。識亦如",
    "T32n1646_005:0280a26": "是。雖念念滅亦能得取。復次諸心意識皆",
    "T32n1646_005:0280a27": "念念滅。所以者何。青等諸色集在現前。",
    "T32n1646_005:0280a28": "能速生滅。故知不住。又人或生心。自謂一",
    "T32n1646_005:0280a29": "時能取諸緣。故識不住。若識暫住則人不",
    "T32n1646_005:0280b01": "應生此惑心。所以者何。如種根相續有暫",
    "T32n1646_005:0280b02": "住故。人於其中不生惑心。謂牙莖等一時",
    "T32n1646_005:0280b03": "而有。故知識念念滅。又人見瓶即生瓶憶。",
    "T32n1646_005:0280b04": "以次見生憶故念念滅。又若諸識不念念",
    "T32n1646_005:0280b05": "滅則可一智即邪即正如見是人是取即",
    "T32n1646_005:0280b06": "取非人。如是疑取即是定取。是則不可。故",
    "T32n1646_005:0280b07": "知念念滅。又取分別等諸因緣。故知念念滅。",
    "T32n1646_005:0280b08": "又聲業相續念念滅相。於中生知。故知心",
    "T32n1646_005:0280b09": "念念滅。",
    "T32n1646_005:0280b10": "識俱生品第七十五",
    "T32n1646_005:0280b11": "問曰。已明心念念滅。今諸識為一時生為",
    "T32n1646_005:0280b12": "次第生。有論師言。識一時生。所以者何。有人",
    "T32n1646_005:0280b13": "一時能取諸塵。如人見瓶亦聞樂聲。鼻嗅",
    "T32n1646_005:0280b14": "花香口含香味。扇風觸身思惟雅音曲。故",
    "T32n1646_005:0280b15": "知一時能取諸塵。又若一識能於身中遍",
    "T32n1646_005:0280b16": "知苦樂。然則以一眼識亦應能取諸樹。是",
    "T32n1646_005:0280b17": "事不可。云何一識悉知根莖枝葉花實。故知",
    "T32n1646_005:0280b18": "多識一時俱生遍取諸觸。又種種色中一時",
    "T32n1646_005:0280b19": "生知。而青知非即黃知。故知一時俱生多",
    "T32n1646_005:0280b20": "識。又諸身分中能速生知。取一分時即能",
    "T32n1646_005:0280b21": "遍取。又佛法中無有有分。不可一識遍取",
    "T32n1646_005:0280b22": "諸分。故知一時能生多識。遍取諸分。",
    "T32n1646_005:0280b23": "識不俱生品第七十六",
    "T32n1646_005:0280b24": "答曰。汝言諸識一時俱生。是事不然。所以",
    "T32n1646_005:0280b25": "者何。識待念生。如經中說。若眼入不壞色",
    "T32n1646_005:0280b26": "入在知境。若無能生識念眼識不生。故",
    "T32n1646_005:0280b27": "知諸識以待念故不一時生又一切生法皆",
    "T32n1646_005:0280b28": "屬業因。以心一一生故。地獄等報不一時",
    "T32n1646_005:0280b29": "受若多心俱生便應俱受而實不可。故知諸",
    "T32n1646_005:0280c01": "識不一時生。又識能速取緣如旋火輪。以",
    "T32n1646_005:0280c02": "轉疾故不見其際。諸識亦爾。住時促故不",
    "T32n1646_005:0280c03": "可分別。又諸識若一時生。一切生法皆可",
    "T32n1646_005:0280c04": "一念一時俱生。有何障礙。然則一切法生不",
    "T32n1646_005:0280c05": "須為功。不造業功亦應解脫。是事不可。",
    "T32n1646_005:0280c06": "故知諸識不一時生。又身為心使。若諸心俱",
    "T32n1646_005:0280c07": "生身則散壞。以去來等心以一時生故。而",
    "T32n1646_005:0280c08": "身實不壞。故知諸心不一時生。又眼見外",
    "T32n1646_005:0280c09": "物種根牙等。及迦羅羅臠胞等色。少壯老形",
    "T32n1646_005:0280c10": "次第而有。心亦應爾。又經中說。若受樂",
    "T32n1646_005:0280c11": "時二受則滅。所謂苦受不苦不樂受。如是",
    "T32n1646_005:0280c12": "等。若識俱生則應一時俱受三受。而實不",
    "T32n1646_005:0280c13": "然。故知諸識不一時生。又一身中一心生故",
    "T32n1646_005:0280c14": "名為一人。若識俱生則一身多人。而實不",
    "T32n1646_005:0280c15": "然。是故一身識不並生。又若識並生。則應",
    "T32n1646_005:0280c16": "一時知一切法。所以者何。眼中無量百千識",
    "T32n1646_005:0280c17": "生。乃至意中皆亦如是。如是則應知一切",
    "T32n1646_005:0280c18": "法。而實不然。故知諸識不一時生。問曰。諸",
    "T32n1646_005:0280c19": "識何故要次第生。答曰。一次第緣故識一一",
    "T32n1646_005:0280c20": "生。問曰。何故正有一次第緣。答曰。法應如",
    "T32n1646_005:0280c21": "是。如汝一神一意。我亦如是。一意一次第",
    "T32n1646_005:0280c22": "緣。如牙屬種應次第生牙不生莖等。如是",
    "T32n1646_005:0280c23": "隨法屬心。應次心生不生餘法。又識相",
    "T32n1646_005:0280c24": "定爾。一一起滅次第相屬。如火相熱。是故諸",
    "T32n1646_005:0280c25": "識要次第生。",
    "T32n1646_005:0280c26": "成實論卷第五◎"
}