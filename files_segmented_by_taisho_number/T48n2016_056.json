{
    "T48n2016_056:0737c23": "56宗鏡錄卷第五十六",
    "T48n2016_056:0737c25": "慧日永明寺主智覺禪師延壽集",
    "T48n2016_056:0737c26": "夫三能變中。已論八識。今依經論。更有多門。",
    "T48n2016_056:0737c27": "舒則無邊。卷唯一道。經中又明。有九種識。以",
    "T48n2016_056:0737c28": "兼識性故。或以第八染淨別開。故言九識。非",
    "T48n2016_056:0737c29": "是依他體有九。亦非體類別有九識。九識者。",
    "T48n2016_056:0738a01": "以第八染淨。別開為二。以有漏為染。無漏為",
    "T48n2016_056:0738a02": "淨。前七識不分染淨。以俱是轉識攝故。第八",
    "T48n2016_056:0738a03": "既非轉識。獨開為二。謂染。與淨。合前七種。故",
    "T48n2016_056:0738a04": "成九識。問。以何經論。證有九識。答。楞伽",
    "T48n2016_056:0738a05": "經說。頌云。由虛妄分別。是則有識生。八九識",
    "T48n2016_056:0738a06": "種種。如海泉波浪。又金剛三昧經云。爾時",
    "T48n2016_056:0738a07": "無住菩薩而白佛言。尊者。以何利轉。而轉眾",
    "T48n2016_056:0738a08": "生一切情識入唵摩羅。佛言。諸佛如來。常以",
    "T48n2016_056:0738a09": "一覺。而轉諸識入唵摩羅。何以故。一切眾生",
    "T48n2016_056:0738a10": "本覺常以一覺覺諸眾生。令彼眾生皆得本",
    "T48n2016_056:0738a11": "覺。覺諸情識空寂無生。何以故。決定本性。本",
    "T48n2016_056:0738a12": "無有動。論釋云。一切情識。則是八識奄摩羅",
    "T48n2016_056:0738a13": "者。是第九識。古德云。一切唯心造者。然其佛",
    "T48n2016_056:0738a14": "果契心。則佛亦心造。謂四智菩提。是淨八識",
    "T48n2016_056:0738a15": "之所造故。若取根本。即淨第八。若依真諦三",
    "T48n2016_056:0738a16": "藏。此佛淨識。稱為第九。名阿摩羅識。唐三藏",
    "T48n2016_056:0738a17": "云。此翻無垢。是第八異熟。謂成佛時。轉第八",
    "T48n2016_056:0738a18": "成。無別第九。若依密嚴。文具說之。經云。心",
    "T48n2016_056:0738a19": "有八識。或復有九。又云。如來清淨藏。亦名無",
    "T48n2016_056:0738a20": "垢智。即同真諦所立第九。以出障故。不同異",
    "T48n2016_056:0738a21": "熟為九有。又真諦所翻決定藏論九識品云。",
    "T48n2016_056:0738a22": "第九阿摩羅識。三藏釋云。阿摩羅識有二種。",
    "T48n2016_056:0738a23": "一者所緣。即是真如。二者本覺。即真如智。能",
    "T48n2016_056:0738a24": "緣即不空藏。所緣即空如來藏。若據通論。此",
    "T48n2016_056:0738a25": "二並以真如為體。華嚴論明。解深密經說。九",
    "T48n2016_056:0738a26": "識為純淨無染識。如瀑流水。生多波浪。諸波",
    "T48n2016_056:0738a27": "浪等。以水為依。五六七八等。皆以阿陀那識",
    "T48n2016_056:0738a28": "為依故。又云。如是菩薩雖由法住智為依止。",
    "T48n2016_056:0738a29": "為建立故。此經意令於識處。便明識體本唯",
    "T48n2016_056:0738b01": "真智故。如彼瀑流。不離水體而生波浪。又如",
    "T48n2016_056:0738b02": "明鏡。依彼淨體無所分別。含多影像。不礙有",
    "T48n2016_056:0738b03": "而常無故。如是自心所現識相。不離本體無",
    "T48n2016_056:0738b04": "作淨智。所現影相。都無自他內外等執。任用",
    "T48n2016_056:0738b05": "隨智。無所分別。又經云。阿陀那識甚深細。深",
    "T48n2016_056:0738b06": "細者。引彼凡流。就識成智。不同二乘。及漸始",
    "T48n2016_056:0738b07": "菩薩。破相成空。不同凡夫。繫而實有。不同彼",
    "T48n2016_056:0738b08": "故。不空不有。何法不空。為智能隨緣照機利",
    "T48n2016_056:0738b09": "物故。何法不有。為智正隨緣時。無性相故。無",
    "T48n2016_056:0738b10": "生住滅故。華嚴經則不然。但彰本身本法界",
    "T48n2016_056:0738b11": "一真之根本智佛體用故。混真性相法報之",
    "T48n2016_056:0738b12": "海。直為上上根人。頓示佛果德。一真法界本",
    "T48n2016_056:0738b13": "智。以為開示悟入之門。不論隨妄而生識等。",
    "T48n2016_056:0738b14": "如法華經。以佛智慧。示悟眾生。使得清淨。出",
    "T48n2016_056:0738b15": "現於世故。不為餘乘。若二若三。今宗鏡大意。",
    "T48n2016_056:0738b16": "亦同此說。但先標諸識次第權門。然後會同",
    "T48n2016_056:0738b17": "真智。然不即識。亦不離識。但見唯識實性之",
    "T48n2016_056:0738b18": "時。方鑒斯旨。似寶鏡普臨眾像。若海印頓現",
    "T48n2016_056:0738b19": "森羅。萬法同時。更無前後。又釋摩訶衍論云。",
    "T48n2016_056:0738b20": "凡集一代聖說中異說契經。總有十種識。一",
    "T48n2016_056:0738b21": "者。立一種識。總攝諸識。此中有四。一者立一",
    "T48n2016_056:0738b22": "切一心識。總攝諸識。所謂以一心識。遍於二",
    "T48n2016_056:0738b23": "種自在。無所不安立故。一心法契經中作如",
    "T48n2016_056:0738b24": "是說。爾時文殊師利。承佛威神之力。即白佛",
    "T48n2016_056:0738b25": "言。世尊。說幾種識。體相云何。當願為我。分別",
    "T48n2016_056:0738b26": "開示。爾時世尊告文殊言。善哉善哉。文殊師",
    "T48n2016_056:0738b27": "利。為諸大眾。當問此事。諦聽諦聽。善思念之。",
    "T48n2016_056:0738b28": "我當為汝分別解說。於是文殊白佛言。善哉",
    "T48n2016_056:0738b29": "世尊。願欲樂聞。佛告文殊言。我唯建立一種",
    "T48n2016_056:0738c01": "識。所餘之識。非建立焉。所以者何。一種識者。",
    "T48n2016_056:0738c02": "多一一識。此識有種種力。能作一切種種名",
    "T48n2016_056:0738c03": "字。而唯一識。終無餘法。是故我說建立一種",
    "T48n2016_056:0738c04": "識。所餘之識。非建立焉。二者立阿賴耶識。總",
    "T48n2016_056:0738c05": "攝諸識。所謂以阿賴耶識。具足障礙義。無障",
    "T48n2016_056:0738c06": "礙義。無所不攝故。阿賴耶識契經中作如是",
    "T48n2016_056:0738c07": "說。爾時觀自在菩薩即白佛言。世尊。云何名",
    "T48n2016_056:0738c08": "為通達總相識。以何義故。名為總相。佛告觀",
    "T48n2016_056:0738c09": "自在菩薩言。通達總相識者。即是阿賴耶識。",
    "T48n2016_056:0738c10": "此識有礙事。及非礙事。具一切法。備一切法。",
    "T48n2016_056:0738c11": "譬如大海。為水波等。作總相名。以此義故。名",
    "T48n2016_056:0738c12": "為總相故。三者立末那識。總攝諸識。所謂以",
    "T48n2016_056:0738c13": "末那識。具足十一種義。無所不攝故。顯了契",
    "T48n2016_056:0738c14": "經中作如是說。種種心識。雖有無量。唯末那",
    "T48n2016_056:0738c15": "轉。無有餘法。所以者何。是末那識。具足十一",
    "T48n2016_056:0738c16": "義。無所不作故。四者立四種識。一者立一意",
    "T48n2016_056:0738c17": "識。總攝諸識。所謂以意識有七種轉變自在。",
    "T48n2016_056:0738c18": "隨能作其事故。七化契經中作如是說。譬如",
    "T48n2016_056:0738c19": "幻師。唯是一人。以幻術力。變化七人。愚人見",
    "T48n2016_056:0738c20": "之。謂有七人。而智者見。唯有一人。無餘七人。",
    "T48n2016_056:0738c21": "意識幻師。亦復如是。唯是一識。能作七事。凡",
    "T48n2016_056:0738c22": "夫謂之有七事。而覺者見。唯有意識。無餘七",
    "T48n2016_056:0738c23": "事故。是名建立同一種識。四種契經中作如",
    "T48n2016_056:0738c24": "是說。二者。立二種識。總攝諸識。一者阿賴耶",
    "T48n2016_056:0738c25": "識。二者意識。阿賴耶識者。總舉業轉現三識",
    "T48n2016_056:0738c26": "故。意識者。總舉七種轉識故。楞伽經中作如",
    "T48n2016_056:0738c27": "是說。大慧。廣說有八種識。略說有二種。一者",
    "T48n2016_056:0738c28": "了別識。二者分別事識。乃至廣說故。三者。",
    "T48n2016_056:0738c29": "立三種識。總攝諸識。一者阿賴耶識。二者末",
    "T48n2016_056:0739a01": "那識。三者意識。阿賴耶識者。總舉三相識故。",
    "T48n2016_056:0739a02": "末那識者。直意根故。意識者。總舉六種轉識",
    "T48n2016_056:0739a03": "故。慈雲契經中作如是說。復次敬首。廣說有",
    "T48n2016_056:0739a04": "十種識。總說有三種識。一者細相性識。二者",
    "T48n2016_056:0739a05": "根相性識。三者分離識。乃至廣說。四者。立四",
    "T48n2016_056:0739a06": "種識。總攝諸識。謂前三中。加一心識故。無相",
    "T48n2016_056:0739a07": "契經中作如是說。識法雖無量。不出四種識。",
    "T48n2016_056:0739a08": "一者所依本一識。二者能依持藏識。三者意",
    "T48n2016_056:0739a09": "持識。四者遍分別識。乃至廣說故。五者。立",
    "T48n2016_056:0739a10": "五種識。總攝諸識。謂前四中。加隨順遍轉識",
    "T48n2016_056:0739a11": "故。大無量契經中作如是說。復次有識。非",
    "T48n2016_056:0739a12": "彼彼識攝。遍於彼彼識。所謂隨順轉識故。六",
    "T48n2016_056:0739a13": "者。立六種識。總攝諸識。所為眼等五種別識。",
    "T48n2016_056:0739a14": "及第六意識故。四聖諦契經中作如是說。佛",
    "T48n2016_056:0739a15": "告樹王。我為小根諸眾生故。以密意趣。作如",
    "T48n2016_056:0739a16": "是說。但有六識。無有餘識。而實本意。為欲令",
    "T48n2016_056:0739a17": "知。六種識中。具一切識。於大眾中。作如是唱",
    "T48n2016_056:0739a18": "故。七者。立七種識總攝諸識。謂前六識。加末",
    "T48n2016_056:0739a19": "那識故。法門契經中作如是說。復次文殊師",
    "T48n2016_056:0739a20": "利。識法有七種。所謂六識身。及末那識。如是",
    "T48n2016_056:0739a21": "七識。或一時轉。或前後轉。復次第七識。有",
    "T48n2016_056:0739a22": "殊勝力故。或時造作持藏之用。或時造作分",
    "T48n2016_056:0739a23": "別之依故。八者。立八種識。總攝諸識。謂前七",
    "T48n2016_056:0739a24": "中。加阿賴耶識故。道智契經中作如是說。心",
    "T48n2016_056:0739a25": "王有八。一者眼識心王。乃至八者異熟執識",
    "T48n2016_056:0739a26": "心王。種種識法。不出此數故。九者。立九種識。",
    "T48n2016_056:0739a27": "總攝諸識。謂前八中。加唵摩羅識故。金剛三",
    "T48n2016_056:0739a28": "昧契經中作如是說。爾時無住菩薩而白佛",
    "T48n2016_056:0739a29": "言。世尊。以何利轉。而轉眾生一切情識入",
    "T48n2016_056:0739b01": "唵摩羅。佛言。諸佛如來。常以一覺而轉諸識",
    "T48n2016_056:0739b02": "入唵摩羅故。十者。立十種識。總攝諸識。謂",
    "T48n2016_056:0739b03": "前九中。加一切一心識故。法門契經中作如",
    "T48n2016_056:0739b04": "是說。心量雖無量。而不出十識。又攝大乘論",
    "T48n2016_056:0739b05": "明十一種識。由本識能變異作十一識。本識",
    "T48n2016_056:0739b06": "即是十一識種子。分別是識性。識性何所分",
    "T48n2016_056:0739b07": "別。分別無為有。故言虛妄。分別為因。虛妄為",
    "T48n2016_056:0739b08": "果。以此分別性。攝一切種子盡。諸識差別有",
    "T48n2016_056:0739b09": "十一。身識。身者識。受者識。應受識。正受識。",
    "T48n2016_056:0739b10": "世識。數識。處識。言說識。自他差別識。善惡",
    "T48n2016_056:0739b11": "兩道生死識。身識至言說等九識。因言說熏",
    "T48n2016_056:0739b12": "習種子生。自他差別識。因我見熏習種子生。",
    "T48n2016_056:0739b13": "善惡兩道生死識。因有支熏習種子生。身識。",
    "T48n2016_056:0739b14": "謂眼等五界。身者識。謂染污識。受者識。謂",
    "T48n2016_056:0739b15": "意界。應受識。謂色等六外界。正受識。謂六識",
    "T48n2016_056:0739b16": "界。世識。謂生死相續不斷識。數識。謂從一至",
    "T48n2016_056:0739b17": "阿僧祇。處識。謂器世間。言說識。謂見聞覺",
    "T48n2016_056:0739b18": "知。又欲顯虛妄分別。但以依他性為體相。虛",
    "T48n2016_056:0739b19": "妄分別。即是亂識。變異。略有四種識。一似塵",
    "T48n2016_056:0739b20": "識。二似根識。三似我識。四似識識。若不定明",
    "T48n2016_056:0739b21": "一切法唯有識。真實性不得顯現。又大乘起",
    "T48n2016_056:0739b22": "信論說。三細識。六麁相。三細相者。論云。復次",
    "T48n2016_056:0739b23": "依於覺故。而有不覺。生三種相。不相捨離。一。",
    "T48n2016_056:0739b24": "無明業相。以依不覺。心動為業。覺則不動。動",
    "T48n2016_056:0739b25": "則有苦。果不離因故。二能見相心依心動。能",
    "T48n2016_056:0739b26": "見境界。不動則無見。三境界相。以依能見。妄",
    "T48n2016_056:0739b27": "境相現。離見則無境。以有虛妄境界緣故。復",
    "T48n2016_056:0739b28": "生六種相。一智相。謂緣境界。生愛非愛心。二。",
    "T48n2016_056:0739b29": "相續相。謂依於智。苦樂覺念相應不斷。三執",
    "T48n2016_056:0739c01": "著相。謂依苦樂覺念。相續而生執著。四執名",
    "T48n2016_056:0739c02": "等相。謂依執著。分別名等諸安立相。五起業",
    "T48n2016_056:0739c03": "相。謂依執名等。起於種種諸差別業。六業繫",
    "T48n2016_056:0739c04": "苦相。謂依業受苦。不得自在。是故當知。一切",
    "T48n2016_056:0739c05": "染法。悉無有相。皆因無明而生起故。古釋云。",
    "T48n2016_056:0739c06": "初無明為因。生三細識。後境界為緣。生六麁",
    "T48n2016_056:0739c07": "相。以依無明成妄心。依妄心起無明。三細相",
    "T48n2016_056:0739c08": "者。初業相。依不覺心動。心動名業。業有二種。",
    "T48n2016_056:0739c09": "一動作故。是業義。故云依不覺故。心動名業。",
    "T48n2016_056:0739c10": "覺則不動。得始覺時。則無動念。是知今動。只",
    "T48n2016_056:0739c11": "由不覺也。動則有苦。如得寂靜無念之時。是",
    "T48n2016_056:0739c12": "涅槃妙樂。故知今動。則有生死苦患。此動念",
    "T48n2016_056:0739c13": "極微細。是精動隱流之義。緣起一相。能所不",
    "T48n2016_056:0739c14": "分。當阿賴耶識自體分也。如無相論。問。此識",
    "T48n2016_056:0739c15": "相何境界。答。相及境界。不可分別。一體無異。",
    "T48n2016_056:0739c16": "當知此約賴耶業相義說也。心王念法。不分",
    "T48n2016_056:0739c17": "能所故。次約本識見相二分為二也。能見相。",
    "T48n2016_056:0739c18": "即是轉相。依前業相轉成能見。故言以依動",
    "T48n2016_056:0739c19": "故能見。若依性靜門。即無能見。故云不動即",
    "T48n2016_056:0739c20": "無見。反顯能見心必依動義。如是轉相。雖有",
    "T48n2016_056:0739c21": "能緣。以境界微細故。猶未辯之。如攝論云。此",
    "T48n2016_056:0739c22": "識緣境。不可知故。既所緣不可知。則約能緣",
    "T48n2016_056:0739c23": "以明本識轉相義也。三境界相。則是現識。依",
    "T48n2016_056:0739c24": "前轉相。能顯境界。故云依見故境界妄現。楞",
    "T48n2016_056:0739c25": "伽經云。譬如明鏡。持諸色像。現識處現。亦復",
    "T48n2016_056:0739c26": "如是。此之現相。當在本識。此三細相並由根",
    "T48n2016_056:0739c27": "本無明。動本靜心。成此三細。後以境界為緣。",
    "T48n2016_056:0739c28": "生六種麁相。則分別事識也。如楞伽偈云。境",
    "T48n2016_056:0739c29": "界風所動。起種種識浪。問。三細屬賴耶。六",
    "T48n2016_056:0740a01": "麁屬意識。何故不說末那。答。有二義。一前",
    "T48n2016_056:0740a02": "既說賴耶。末那必執相應。故不別說。瑜伽云。",
    "T48n2016_056:0740a03": "賴耶識起。必第二識相應故。又由意識緣外",
    "T48n2016_056:0740a04": "境時。必內依末那為染污根。方得生起。是故",
    "T48n2016_056:0740a05": "隨說六麁。必自依末那故。亦不別說。二以義",
    "T48n2016_056:0740a06": "不便故。略不說之。不便相者。以無明住地動",
    "T48n2016_056:0740a07": "本靜心。令心起和合成賴耶。末那既無此義。",
    "T48n2016_056:0740a08": "故。前三細中略不說。又由外境牽起事識。末",
    "T48n2016_056:0740a09": "那無此緣外境義。故六麁中亦略不說。亦可",
    "T48n2016_056:0740a10": "計內為我。屬前三細。計外為我所。屬後六麁",
    "T48n2016_056:0740a11": "故。略不論也。楞伽亦同此說。彼經云。大慧。",
    "T48n2016_056:0740a12": "略有三義。廣說八相。何等為三。謂真識。現識。",
    "T48n2016_056:0740a13": "分別事識。即是六麁。又顯識論。但說二種識。",
    "T48n2016_056:0740a14": "彼論云。一切三界。但唯有識。識有二種。一顯",
    "T48n2016_056:0740a15": "識。即是本識。此本識轉作五塵四大等。二分",
    "T48n2016_056:0740a16": "別識。即是意識。於顯識中。分別作人天。長短。",
    "T48n2016_056:0740a17": "大小。男女諸物等。分別一切法。譬如依鏡。影",
    "T48n2016_056:0740a18": "色得起。如是緣顯識分別色得起。又轉識。能",
    "T48n2016_056:0740a19": "迴轉造作無量識法。或轉作根。或轉作塵。轉",
    "T48n2016_056:0740a20": "作我。轉作識。如此種種不同。唯識所作。或於",
    "T48n2016_056:0740a21": "自於他。互相隨逐。於自則轉為五陰。於他則",
    "T48n2016_056:0740a22": "轉為怨親中人。一一識中。皆具能所。能分別",
    "T48n2016_056:0740a23": "是識。所分別是境。能即依他性。所即分別性。",
    "T48n2016_056:0740a24": "由如此義。離識之外無別境。但唯有識。又",
    "T48n2016_056:0740a25": "轉識論明。所緣識轉有二轉。一轉為眾生。二",
    "T48n2016_056:0740a26": "轉為法。一切所緣。不出此二。此二實無。但是",
    "T48n2016_056:0740a27": "識轉作二相貌也。次明能緣識有三種。一果",
    "T48n2016_056:0740a28": "報識。即是阿賴耶識。二執識。即是阿陀那識。",
    "T48n2016_056:0740a29": "三塵識。即是六識。果報識者。為煩惱業所引。",
    "T48n2016_056:0740b01": "故名果報。亦名本識。一切有為法種子所依",
    "T48n2016_056:0740b02": "止。亦名宅識。一切種子之所栖處。亦名藏識。",
    "T48n2016_056:0740b03": "一切種子隱伏之處。又此阿賴耶識。與五種",
    "T48n2016_056:0740b04": "心所法相應。一觸。二作意。三受。四思惟。五想。",
    "T48n2016_056:0740b05": "以根塵識三事和合生觸。心恒動行。名為作",
    "T48n2016_056:0740b06": "意。受。但是捨受。思惟籌量可行不可行。令",
    "T48n2016_056:0740b07": "心成邪成正。名為思惟。作意如馬行。思惟如",
    "T48n2016_056:0740b08": "騎者。馬但直行。不能避就是非。由騎者故。令",
    "T48n2016_056:0740b09": "其離非就是。思惟亦爾。能令作意離漫行也。",
    "T48n2016_056:0740b10": "此識及心法。但是自性無記。念念恒流如水",
    "T48n2016_056:0740b11": "流浪。本識如流。五法如浪。乃至羅漢果。此流",
    "T48n2016_056:0740b12": "浪法。亦猶未滅。是名第一本識。依緣此識。有",
    "T48n2016_056:0740b13": "第二執識。此識以執著為體。即末那。與四惑",
    "T48n2016_056:0740b14": "相應。此識名有覆無記。亦有五種觸等心所",
    "T48n2016_056:0740b15": "法相應。前細此麁。此識及相應法。至羅漢位",
    "T48n2016_056:0740b16": "究竟滅盡。及入無心定。亦皆滅盡。是名第二",
    "T48n2016_056:0740b17": "識。第三塵識者。識轉似塵。更成六種。體通三",
    "T48n2016_056:0740b18": "性。與十種遍行別境心所法相應。及十善惡。",
    "T48n2016_056:0740b19": "并大小或具三種受。五識。於第六意識。及本",
    "T48n2016_056:0740b20": "識。執識。於此三識中。隨因緣。或時俱起。或次",
    "T48n2016_056:0740b21": "第起。以作意為因。外塵為緣。故識得起。若先",
    "T48n2016_056:0740b22": "作意。欲取色聲二塵。後則眼耳二識。一時俱",
    "T48n2016_056:0740b23": "起。而得二塵。若作意欲至某處著色聽聲取",
    "T48n2016_056:0740b24": "香。後亦一時三識俱起。得三塵。乃至一時具",
    "T48n2016_056:0740b25": "五識。俱起亦爾。或前後次第而起。唯起一識。",
    "T48n2016_056:0740b26": "但得一塵。皆隨因緣。是故不同也。如是七識。",
    "T48n2016_056:0740b27": "於阿賴耶識中。盡相應起。如眾影像。俱現鏡",
    "T48n2016_056:0740b28": "中。亦如眾浪。同集一水。乃至如此識轉。不離",
    "T48n2016_056:0740b29": "二義。一能分別。二所分別。所分別既無。能分",
    "T48n2016_056:0740c01": "別亦無。無境可取。識不得生。以是義故。唯",
    "T48n2016_056:0740c02": "識義得成。何者。立唯識義。意本為遣境遣心。",
    "T48n2016_056:0740c03": "今境界既無。唯識又泯。即是說唯識義成也。",
    "T48n2016_056:0740c04": "已上能緣三種識。亦是三能變。又楞伽經云。",
    "T48n2016_056:0740c05": "有三種識。謂真識。現識。及分別事識。譬如明",
    "T48n2016_056:0740c06": "鏡。持諸色像。現識處現亦復如是。不思議熏。",
    "T48n2016_056:0740c07": "不思議變。是現識因。取種種塵。及無始妄想",
    "T48n2016_056:0740c08": "熏。是分別事識因。又諸識有三種相。謂轉相。",
    "T48n2016_056:0740c09": "業相。真相。乃至譬如泥團微塵。非異非不異。",
    "T48n2016_056:0740c10": "金莊嚴具。亦復如是。大慧。若泥團微塵異者。",
    "T48n2016_056:0740c11": "非彼所成。而實彼成。是故不異。若不異者。則",
    "T48n2016_056:0740c12": "泥團微塵。應無分別。如是大慧。轉識藏識真",
    "T48n2016_056:0740c13": "相若異者。藏識非因。若不異者。轉識滅。藏",
    "T48n2016_056:0740c14": "識亦應滅。而自真相實不滅。是故大慧。非自",
    "T48n2016_056:0740c15": "真相識滅。但業相滅。若自真相滅者。藏識則",
    "T48n2016_056:0740c16": "滅。大慧。藏識滅者。不異外道斷見論議。大",
    "T48n2016_056:0740c17": "慧。彼諸外道。作如是論。謂攝受境果滅。識流",
    "T48n2016_056:0740c18": "注亦滅。若識流注滅者。無始流注應斷。釋云。",
    "T48n2016_056:0740c19": "入楞伽經。直明自真相。本覺之心不藉妄緣。",
    "T48n2016_056:0740c20": "性自神解。名自真相。是依異義門說。又隨無",
    "T48n2016_056:0740c21": "明風作生滅時。神解之性。與本不異。故亦得",
    "T48n2016_056:0740c22": "名為自真相。是依不異義門說。又識有二種",
    "T48n2016_056:0740c23": "生。謂流注生。及相生。所言真識。是根本無明",
    "T48n2016_056:0740c24": "所熏本覺真心。現識。是阿賴耶識。分別事識。",
    "T48n2016_056:0740c25": "是意識。經云。妙嚴菩薩白佛言。世尊。麁相",
    "T48n2016_056:0740c26": "意識。細相意識。以何為因。以何為緣。佛言。",
    "T48n2016_056:0740c27": "如是麁細意識。以現鏡識。而為其因。以六塵",
    "T48n2016_056:0740c28": "境為緣。相續而轉故。又三細中麁是現識。七",
    "T48n2016_056:0740c29": "識中強是意識。第六意識。分別六塵。必依末",
    "T48n2016_056:0741a01": "那為所依根。意識是能依。末那是所依。略三",
    "T48n2016_056:0741a02": "細識麁有八相。又麁分意識。細分末那。楞伽",
    "T48n2016_056:0741a03": "經偈云。譬如巨海浪。斯由猛風起。洪波鼓溟",
    "T48n2016_056:0741a04": "壑。無有斷絕時。藏識海常住。境界風所動。種",
    "T48n2016_056:0741a05": "種諸識浪。騰躍而轉生。青赤種種色。珂乳及",
    "T48n2016_056:0741a06": "石蜜。淡味眾華果。日月與光明。非異非不異。",
    "T48n2016_056:0741a07": "海水起波浪。七識亦如是。心俱和合生。譬",
    "T48n2016_056:0741a08": "如海水變。種種波浪轉。七識亦如是。心俱和",
    "T48n2016_056:0741a09": "合生。為彼藏識處。種種諸識轉。謂以彼意識。",
    "T48n2016_056:0741a10": "思惟諸相義。不壞相有八。無相亦無相。釋論",
    "T48n2016_056:0741a11": "云。依此經文作解釋故。起六相文。今此經文",
    "T48n2016_056:0741a12": "為明何義。謂欲顯示現識之海。性自常住。為",
    "T48n2016_056:0741a13": "彼六塵境界之風所飄動故。此七種識。現識",
    "T48n2016_056:0741a14": "之體。以為內因。六塵境界以為外緣。興盛六",
    "T48n2016_056:0741a15": "種麁重相故。如經。譬如巨海浪。斯由猛風起。",
    "T48n2016_056:0741a16": "洪波鼓溟壑。無有斷絕時。藏識海常住。境界",
    "T48n2016_056:0741a17": "風所動。種種諸識浪。騰躍而轉生。云何名為",
    "T48n2016_056:0741a18": "境界之風。其風形狀。當如何耶。謂青黃等種",
    "T48n2016_056:0741a19": "種顯色。能起。眼識。寶珂等珠。出現種種勝妙",
    "T48n2016_056:0741a20": "音聲。能起耳識。檀乳等香。熏布種種芬芳香",
    "T48n2016_056:0741a21": "氣。能起鼻識。木羅石蜜等諸安觸著。和種種",
    "T48n2016_056:0741a22": "善美樂具。能起身識。甘淡等味。隨其所應出",
    "T48n2016_056:0741a23": "種種味。能起舌識。現在之華。未來之果。種種",
    "T48n2016_056:0741a24": "法塵。隨為彼識所緣境界。能起意識。今此文",
    "T48n2016_056:0741a25": "中。舉塵取識。應審觀察。彼末那識。即是意微",
    "T48n2016_056:0741a26": "細分位。無別體耳。如是六塵。能動心體。令使",
    "T48n2016_056:0741a27": "散亂。譬如猛風。故名為風。如經。青赤種種色。",
    "T48n2016_056:0741a28": "珂乳及石蜜淡味眾華果。如是七識及與藏",
    "T48n2016_056:0741a29": "識。同耶異耶。非同非異。離二邊故。譬如日與",
    "T48n2016_056:0741b01": "光明。水與波浪。非同非異。七識藏識。非同非",
    "T48n2016_056:0741b02": "異義。亦復如是。如經。日月與光明。非異非不",
    "T48n2016_056:0741b03": "異。海水起波浪。七識亦如是。心俱和合生。如",
    "T48n2016_056:0741b04": "是七識。從何處所。來入藏識。作七種數。流轉",
    "T48n2016_056:0741b05": "起動。無斷絕時。如是七轉識。不從內來。不從",
    "T48n2016_056:0741b06": "外來。不從中間來。唯藏識體。變作七識。譬如",
    "T48n2016_056:0741b07": "海水。變作波浪。如經。譬如海水變。種種波浪",
    "T48n2016_056:0741b08": "轉。七識亦如是。心俱和合生。謂彼藏識處。種",
    "T48n2016_056:0741b09": "種諸識轉。謂以彼意識。思惟諸相義。如是現",
    "T48n2016_056:0741b10": "識。及七轉識。八種心識。唯有生滅無常相耶。",
    "T48n2016_056:0741b11": "亦有實相常住相耶。如是八識。從無始來。三",
    "T48n2016_056:0741b12": "際不動。四相不遷。真實常住。自性清淨不壞",
    "T48n2016_056:0741b13": "之相。具足圓滿。無所闕失。而如是等一切功",
    "T48n2016_056:0741b14": "德。同法界故。無有二相。無二相故。唯是一相。",
    "T48n2016_056:0741b15": "唯一相故。亦是無相。皆以無相故。無相亦無",
    "T48n2016_056:0741b16": "相。如經不壞相有八。無相亦無相。此楞伽經。",
    "T48n2016_056:0741b17": "凡明幾識。即有二門。一者略說門。二者廣說",
    "T48n2016_056:0741b18": "門。如是二門中。三本各異說。謂一本分流楞",
    "T48n2016_056:0741b19": "伽中作如是說。大慧。略說有三種識。廣說有",
    "T48n2016_056:0741b20": "二相。何等為三。謂真識。現識。分別事識。又一",
    "T48n2016_056:0741b21": "本分流楞伽中作如是說。大慧。廣說有八種。",
    "T48n2016_056:0741b22": "略說有二種。何等為二。一者了別識。二者分",
    "T48n2016_056:0741b23": "別事識。又一本分流楞伽中作如是說。大慧。",
    "T48n2016_056:0741b24": "略說有四種。廣說有七種識。云何為四。業識。",
    "T48n2016_056:0741b25": "轉識。現識。分別事識。如是三經。直是真說。當",
    "T48n2016_056:0741b26": "應歸依。初契經中第一真識。直是根本無明。",
    "T48n2016_056:0741b27": "所熏。本覺真心。第二現識。直是現相。阿賴耶",
    "T48n2016_056:0741b28": "識。第三分別事識。直是意識。麁分意識。細分。",
    "T48n2016_056:0741b29": "即末那故。中契經中作如是說。第一了別識。",
    "T48n2016_056:0741c01": "直是現相阿賴耶識。第二分別事識。直是意",
    "T48n2016_056:0741c02": "識。義如前說。同說末那。後契經中四種識法。",
    "T48n2016_056:0741c03": "文相明故。且略不說。言七識者。末那意識。總",
    "T48n2016_056:0741c04": "為一故。麁細雖別。唯一識故。法界法輪契經",
    "T48n2016_056:0741c05": "中作如是說。第六意識分別六塵境界時。中。",
    "T48n2016_056:0741c06": "必依末那為所依根。方得生起。是故意識。當",
    "T48n2016_056:0741c07": "是能依。彼末那識。當是所依也。又華嚴論云。",
    "T48n2016_056:0741c08": "世尊。於南海中。楞伽山說法。其山高峻。下瞰",
    "T48n2016_056:0741c09": "大海。傍無門戶。得神通者。堪能昇往。乃表心",
    "T48n2016_056:0741c10": "地法門。無心無證者。方能昇也。下瞰大海。表",
    "T48n2016_056:0741c11": "其心海本自清淨。因境風所轉。識浪波動。欲",
    "T48n2016_056:0741c12": "明達境心空。海亦自寂。心境俱寂。事無不照。",
    "T48n2016_056:0741c13": "猶如大海無風。日月森羅。煥然明白。此經意",
    "T48n2016_056:0741c14": "直為根熟。頓說種子業識。為如來藏。異彼二",
    "T48n2016_056:0741c15": "乘滅識趣寂者故。亦為異彼般若修空菩薩。",
    "T48n2016_056:0741c16": "空增勝者故。直明識體本性全真。便明識體",
    "T48n2016_056:0741c17": "即成智用。如彼大海無風。即境像便明。心海",
    "T48n2016_056:0741c18": "法門。亦復如是。了真即識成智。此經異彼深",
    "T48n2016_056:0741c19": "密經意。別立九識。接引初根。漸令留惑長大",
    "T48n2016_056:0741c20": "菩提故。不令其心植種於空。亦不令心猶如",
    "T48n2016_056:0741c21": "敗種。解深密經。乃是入惑之初門。楞伽維摩。",
    "T48n2016_056:0741c22": "直示惑之本實。楞伽即明八識為如來藏。淨",
    "T48n2016_056:0741c23": "名即觀身實相。觀佛亦然。淨名與楞伽同。深",
    "T48n2016_056:0741c24": "密經文。與此二部少別。當知入胎出胎。少年",
    "T48n2016_056:0741c25": "老年。乃至資生住處。若色若空。若性若相。皆",
    "T48n2016_056:0741c26": "是自識。唯佛能知。如顯識論云。四有者。從識",
    "T48n2016_056:0741c27": "支至六歲。是生有。從七歲已上能分別生熟。",
    "T48n2016_056:0741c28": "起貪。至未捨命。是業有。死有者。唯一念。中有。",
    "T48n2016_056:0741c29": "即中陰。就業有中。六識起三種業。善。不善。不",
    "T48n2016_056:0742a01": "動等。三業有為。有分識所攝持。六識自謝滅。",
    "T48n2016_056:0742a02": "由有分識攝持。力用在。問曰。何故立有分",
    "T48n2016_056:0742a03": "識。一期生中。常緣一境。若生人天。此識見樓",
    "T48n2016_056:0742a04": "觀等事報。若起六識。用麁覆障。則不覺此識",
    "T48n2016_056:0742a05": "用。若生惡道。此識但緣火車等。若報起六識",
    "T48n2016_056:0742a06": "用強。則不覺此識緣也。若欲界六識緣欲界。",
    "T48n2016_056:0742a07": "凡夫不能覺。乃至無色亦然。若無色諸識滅。",
    "T48n2016_056:0742a08": "此有分識用則顯。如賴耶及意識也。是以諸",
    "T48n2016_056:0742a09": "教同詮。圓證非一。又如入楞伽經云。大慧。復",
    "T48n2016_056:0742a10": "有餘外道。見色有因。妄想執著形相長短。見",
    "T48n2016_056:0742a11": "虛空無形相分劑。見諸色相異於虛空。有其",
    "T48n2016_056:0742a12": "分劑。大慧。虛空即是色。以色大入虛空故。大",
    "T48n2016_056:0742a13": "慧。色即是虛空。依此法有彼法。依彼法有此",
    "T48n2016_056:0742a14": "法故。以依色分別虛空。依虛空分別色故。大",
    "T48n2016_056:0742a15": "慧。四大種性。自相各別。不住虛空。而四大中。",
    "T48n2016_056:0742a16": "非無虛空。大慧。兔角亦如是。因牛角有。言兔",
    "T48n2016_056:0742a17": "角無。大慧。又彼牛角析為微塵。分別微塵",
    "T48n2016_056:0742a18": "相。不可得見。彼。何等何等法有。何等何等法",
    "T48n2016_056:0742a19": "無。而言有耶無耶。若如是觀。餘法亦然。大慧。",
    "T48n2016_056:0742a20": "汝當應離兔角牛角。虛空色異妄想見等。大",
    "T48n2016_056:0742a21": "慧。汝亦應為諸菩薩說離兔角等相。大慧。汝",
    "T48n2016_056:0742a22": "應當知。自心所見虛妄分別之相。大慧。汝當",
    "T48n2016_056:0742a23": "於諸佛國土中。為諸佛子。說汝自心現見一",
    "T48n2016_056:0742a24": "切虛妄境界。爾時世尊。重說偈言。色於心中",
    "T48n2016_056:0742a25": "無。心依境見有。內識眾生見。身資生住處。心",
    "T48n2016_056:0742a26": "意與意識。自性及五法。二種無我淨。如來",
    "T48n2016_056:0742a27": "如是說。長短有無等。展轉互相生。以無故成",
    "T48n2016_056:0742a28": "有。以有故成無。分別微塵體。不起色妄想。但",
    "T48n2016_056:0742a29": "心安住處。惡見不能淨。非妄智境界。聲聞亦",
    "T48n2016_056:0742b01": "不知。如來之所說。自覺之境界。攝大乘論云。",
    "T48n2016_056:0742b02": "又此識。皆唯有識。都無義故。此中以何為喻",
    "T48n2016_056:0742b03": "顯示。應知夢等為喻顯示。謂如夢中。都無其",
    "T48n2016_056:0742b04": "義。獨唯有識。雖種種色聲香味觸。舍林地山。",
    "T48n2016_056:0742b05": "似義影現。而於此中都無有義。由此喻顯。應",
    "T48n2016_056:0742b06": "隨了知。一切時處。皆唯有識。夫從心現境。結",
    "T48n2016_056:0742b07": "業受生。不出三細六麁九相之法。如石壁釋",
    "T48n2016_056:0742b08": "云。唯一夢心。喻如有一人。忽然睡著作夢。見",
    "T48n2016_056:0742b09": "種種事。起心分別。念念無間。於其違順。深生",
    "T48n2016_056:0742b10": "取著。為善為惡。是親是疎。於善於親。則種種",
    "T48n2016_056:0742b11": "惠利。於惡於疎。則種種陵損。或有報恩受樂。",
    "T48n2016_056:0742b12": "或有報怨受苦。忽然覺來。上事都遣。如有一",
    "T48n2016_056:0742b13": "人者。即真如一心也。忽然睡著者。即不覺無",
    "T48n2016_056:0742b14": "明忽起也。作夢者。最初三細業識相也。見者。",
    "T48n2016_056:0742b15": "第二轉識相也。種種事者。第三現識相也。起",
    "T48n2016_056:0742b16": "心分別者。最初六麁境智相也。念念無間者。",
    "T48n2016_056:0742b17": "第二相續相也。於其違順深生取著者。第三",
    "T48n2016_056:0742b18": "執取相也。為善為惡是親是疎者。第四計名",
    "T48n2016_056:0742b19": "字相也。於善於惡得損益者。第五起業相也。",
    "T48n2016_056:0742b20": "受苦樂報者。業繫苦相也。忽然覺來上事都",
    "T48n2016_056:0742b21": "遣者。即覺唯心。得入宗鏡。故云。佛者。覺也。如",
    "T48n2016_056:0742b22": "睡夢覺。如蓮華開。",
    "T48n2016_056:0742b23": "宗鏡錄卷第五十六",
    "T48n2016_056:0742b24": "　　　　　　戊申歲分司大藏都監開板"
}