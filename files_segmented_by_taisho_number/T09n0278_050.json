{
    "T09n0278_050:0713b02": "大方廣佛華嚴經卷第五十",
    "T09n0278_050:0713b04": "東晉天竺三藏佛馱跋陀羅譯",
    "T09n0278_050:0713b05": "之七入法界品第三十四之七",
    "T09n0278_050:0713b06": "「善男子！復有香名牛頭栴檀，從離垢山",
    "T09n0278_050:0713b07": "王生，若以塗身，火不能燒；復有香名不",
    "T09n0278_050:0713b08": "可壞，從大海生，若以塗身，出妙音聲，降",
    "T09n0278_050:0713b09": "伏怨敵；復有香名蓮華黑沈水，從阿耨達",
    "T09n0278_050:0713b10": "池四岸邊生，若燒一丸悉能普熏閻浮提",
    "T09n0278_050:0713b11": "界，若有眾生得聞此香，離一切惡，具清",
    "T09n0278_050:0713b12": "淨戒；復有香名曰明相，從雪山王生，若",
    "T09n0278_050:0713b13": "有眾生聞此香者，離諸垢染，心得清淨",
    "T09n0278_050:0713b14": "而為說法，令彼悉得菩薩離垢圓滿三昧；復",
    "T09n0278_050:0713b15": "有香名曰海藏，從羅剎國生，應轉輪王，",
    "T09n0278_050:0713b16": "若燒一丸，令四種兵列住虛空；復有香名",
    "T09n0278_050:0713b17": "清淨莊嚴，從善法堂生，若燒一丸，悉令諸",
    "T09n0278_050:0713b18": "天得念佛三昧；復有香名曰淨藏，從夜摩",
    "T09n0278_050:0713b19": "天生，若燒一丸，令彼諸天皆悉雲集，詣夜",
    "T09n0278_050:0713b20": "摩天王聽受正法；復有香名先陀婆，從",
    "T09n0278_050:0713b21": "兜率天生，常在補處菩薩座前，若燒一丸，",
    "T09n0278_050:0713b22": "興大香雲普覆十方一切法界，雨無量莊",
    "T09n0278_050:0713b23": "嚴，供一切佛及其眷屬；復有香名曰轉意，",
    "T09n0278_050:0713b24": "從化自在天生，若燒一丸，於化自在天，七",
    "T09n0278_050:0713b25": "日七夜雨莊嚴雨。善男子！我唯知此香。諸",
    "T09n0278_050:0713b26": "大菩薩遠離一切不善習氣，永離五欲，滅",
    "T09n0278_050:0713b27": "除煩惱，降伏眾魔，斷一切縛，離三有趣，智",
    "T09n0278_050:0713b28": "慧妙香而自莊嚴，一切世間無所染著，具",
    "T09n0278_050:0713b29": "足成就無礙戒香，除滅障礙，智慧境界，通",
    "T09n0278_050:0713c01": "達無滯，心常平等，我當云何能知、能說彼功",
    "T09n0278_050:0713c02": "德行，清淨戒門，身、口、意業離一切惡？善男",
    "T09n0278_050:0713c03": "子！於此南方，有城名曰樓閣，彼有海師名",
    "T09n0278_050:0713c04": "曰自在，汝詣彼問云何菩薩學菩薩行、修",
    "T09n0278_050:0713c05": "菩薩道。」時，善財童子頭面敬禮彼長者足，遶",
    "T09n0278_050:0713c06": "無數匝，辭退南行。",
    "T09n0278_050:0713c07": "爾時，善財童子向樓閣城，觀察正道，專",
    "T09n0278_050:0713c08": "求正道，觀夷險道、垢淨道、安危道。復作是",
    "T09n0278_050:0713c09": "念：「因善知識，得菩薩道，諸波羅蜜道；攝取",
    "T09n0278_050:0713c10": "眾生入無礙法界，隨順一切眾生，除滅一",
    "T09n0278_050:0713c11": "切煩惱熾然，一切邪見；拔一切不善刺，度",
    "T09n0278_050:0713c12": "一切生死海，必至一切智城。何以故？因善",
    "T09n0278_050:0713c13": "知識，得一切善根；因善知識，得一切智。」作",
    "T09n0278_050:0713c14": "是念已，漸漸遊行，至樓閣城，周遍推求自",
    "T09n0278_050:0713c15": "在海師。見在海岸船舶處住，十萬商人及",
    "T09n0278_050:0713c16": "無量眾而圍遶之，欲聞勝法，入大海法，佛",
    "T09n0278_050:0713c17": "功德海法。往詣其所，頭面禮足，却住一面，",
    "T09n0278_050:0713c18": "白言：「大聖！我已先發阿耨多羅三藐三菩提",
    "T09n0278_050:0713c19": "心，而未知菩薩云何學菩薩行、修菩薩道？」",
    "T09n0278_050:0713c20": "答言：「善哉！善哉！善男子！乃能發阿耨多羅三",
    "T09n0278_050:0713c21": "藐三菩提心；能諮問我大乘妙寶，度生死海，",
    "T09n0278_050:0713c22": "到一切智洲，得不可壞摩訶衍法，離二乘",
    "T09n0278_050:0713c23": "難，住寂滅樂，遠離生死洄澓流淵，逮得菩",
    "T09n0278_050:0713c24": "薩至處道法陀羅尼輪，菩薩莊嚴道，薩婆若",
    "T09n0278_050:0713c25": "道波浪，成就普法門，於一切法無所障",
    "T09n0278_050:0713c26": "礙，度一切智海。善男子！我成就大悲幢淨",
    "T09n0278_050:0713c27": "行法門，在此海邊樓閣城中，為貧窮者修",
    "T09n0278_050:0713c28": "諸苦行，欲令一切隨意所求悉充足已，廣",
    "T09n0278_050:0713c29": "為說法，皆令歡喜，發起善根，長養功德智",
    "T09n0278_050:0714a01": "慧之藏；利菩薩根，發菩提心，淨菩薩直心，",
    "T09n0278_050:0714a02": "增益菩薩深心，出生長養大悲之力，除生",
    "T09n0278_050:0714a03": "死苦，遊生死海而無疲倦，攝取眾生海，令",
    "T09n0278_050:0714a04": "住功德海，得一切法智海光明，見一切佛",
    "T09n0278_050:0714a05": "海，度一切智海。善男子！我住此城如是思",
    "T09n0278_050:0714a06": "惟，如是正念，饒益眾生。「善男子！我知海中",
    "T09n0278_050:0714a07": "一切寶洲，一切寶相，一切生寶，一切淨寶及",
    "T09n0278_050:0714a08": "不淨寶；知一切寶價，一切寶器；知一切寶",
    "T09n0278_050:0714a09": "隨所應用；知作一切寶；知一切寶境界；",
    "T09n0278_050:0714a10": "知一切寶光明。知一切龍宮殿，滅一切龍",
    "T09n0278_050:0714a11": "難；知一切羅剎宮殿，滅一切羅剎難；知一",
    "T09n0278_050:0714a12": "切大身眾生宮殿，滅一切大身眾生難；知趣、",
    "T09n0278_050:0714a13": "知捨洄澓恐怖，能離波浪；知相水色，知日",
    "T09n0278_050:0714a14": "月星宿，知諸算數，知晝、知夜，知剎那羅婆",
    "T09n0278_050:0714a15": "摩睺姤路；知去、知住，安危之法；知海船",
    "T09n0278_050:0714a16": "舶牢不牢法，明候風相而迴轉之，了所至",
    "T09n0278_050:0714a17": "處。善男子！我已成就如是智慧，利益眾生",
    "T09n0278_050:0714a18": "故，入於大海，因為說法，悉令歡喜，離生死",
    "T09n0278_050:0714a19": "怖，入一切智海，竭愛欲海，逮得三世光明",
    "T09n0278_050:0714a20": "智海，度一切苦海，清淨一切眾生心海，嚴",
    "T09n0278_050:0714a21": "淨一切諸佛剎海，遍遊一切十方界海，無",
    "T09n0278_050:0714a22": "所障礙；知一切眾生諸根願海，隨順一切",
    "T09n0278_050:0714a23": "眾生行海，知一切眾生隨所應海。善男子！我",
    "T09n0278_050:0714a24": "成就此大悲幢淨行法門；若有見聞憶念",
    "T09n0278_050:0714a25": "我者，皆悉不虛。善男子！我唯知此法門，諸",
    "T09n0278_050:0714a26": "大菩薩行於生死煩惱大海，無所染著，離",
    "T09n0278_050:0714a27": "邪見海，入實法海，以善方便攝眾生海，住",
    "T09n0278_050:0714a28": "一切智海，滅一切眾生諸放逸海，善分別知",
    "T09n0278_050:0714a29": "時、非時海，善方便知化眾生海，未曾失時，",
    "T09n0278_050:0714b01": "我當云何能知、能說彼功德行？善男子！於",
    "T09n0278_050:0714b02": "此南方，有城名曰可樂，彼有長者名無上",
    "T09n0278_050:0714b03": "勝，汝詣彼問云何菩薩學菩薩行、修菩薩",
    "T09n0278_050:0714b04": "道。」時，善財童子頭面禮足，遶無數匝，悲泣流",
    "T09n0278_050:0714b05": "淚，辭退南行。",
    "T09n0278_050:0714b06": "爾時，善財童子增廣大慈大悲，潤澤長養",
    "T09n0278_050:0714b07": "功德智慧莊嚴，離煩惱垢，入平等法，心不",
    "T09n0278_050:0714b08": "放逸；拔不善刺，滅一切障，精進堅固修習",
    "T09n0278_050:0714b09": "菩薩不可思議三昧，慧光普照，寂靜快樂，功",
    "T09n0278_050:0714b10": "德水池，解脫華敷，滿足大願，充滿法界，無",
    "T09n0278_050:0714b11": "所障礙，趣一切智，一向專求菩薩正道。漸",
    "T09n0278_050:0714b12": "漸遊行，至可樂城，周遍推求無上勝長者。城",
    "T09n0278_050:0714b13": "東有林名離憂惱妙莊嚴幢；時，彼長者在",
    "T09n0278_050:0714b14": "此林中，無量長者周匝圍遶，理斷國事，因為",
    "T09n0278_050:0714b15": "說法，離我、我所及一切有，遠離嫉妬，清淨",
    "T09n0278_050:0714b16": "心海，安住淨心，常見諸佛，得無垢信力，受",
    "T09n0278_050:0714b17": "諸佛法，起菩薩力，行菩薩行，出生菩薩諸",
    "T09n0278_050:0714b18": "三昧力，顯現菩薩諸智慧力，演說菩薩正念",
    "T09n0278_050:0714b19": "之力，樂發無上菩提之心。爾時，善財詣長",
    "T09n0278_050:0714b20": "者所，以敬法故，五體投地，良久乃起，白",
    "T09n0278_050:0714b21": "言：「大聖！我是善財，我是善財，我已先發阿耨",
    "T09n0278_050:0714b22": "多羅三藐三菩提心，而未知菩薩云何學菩",
    "T09n0278_050:0714b23": "薩行，修菩薩道，教化眾生，常見諸佛，諮問",
    "T09n0278_050:0714b24": "正法，悉能受持諸佛法雲，專向一切諸方便",
    "T09n0278_050:0714b25": "門，於一切世界、一切劫中，行菩薩行，知一",
    "T09n0278_050:0714b26": "切佛自在神力，能受一切諸佛所持，得諸佛",
    "T09n0278_050:0714b27": "力？」時，彼長者告善財言：「善哉！善哉！善男子！",
    "T09n0278_050:0714b28": "乃能發阿耨多羅三藐三菩提心。善男子！我",
    "T09n0278_050:0714b29": "成就至一切趣菩薩淨行莊嚴法門，無依無",
    "T09n0278_050:0714c01": "作神足之力。善男子！何等為至一切趣菩薩",
    "T09n0278_050:0714c02": "淨行莊嚴法門？善男子！此三千大千世界，一",
    "T09n0278_050:0714c03": "切阿脩羅世間，一切迦樓羅、地獄、餓鬼、夜叉、",
    "T09n0278_050:0714c04": "羅剎、鳩槃荼、乾闥婆、人、非人等世間，三十",
    "T09n0278_050:0714c05": "三天、須夜摩天、刪兜率天乃至魔天；世間欲",
    "T09n0278_050:0714c06": "界所住一切生趣、一切天宮、一切龍宮、一切",
    "T09n0278_050:0714c07": "夜叉、乾闥婆、阿脩羅、迦樓羅、緊那羅、摩睺羅伽",
    "T09n0278_050:0714c08": "等宮；人中國土、城邑、聚落於中說法；滅除",
    "T09n0278_050:0714c09": "諍訟，諸恚害心，悉解繫縛，皆令出獄，離諸",
    "T09n0278_050:0714c10": "恐怖，滅不善業，殺害眾生，乃至邪見，斷諸王",
    "T09n0278_050:0714c11": "事及國土事；遠不善法，悉令眾生除滅諸",
    "T09n0278_050:0714c12": "惡，教以巧術及種種論，饒益一切，皆令歡",
    "T09n0278_050:0714c13": "喜；隨順一切諸外道眾，現勝妙智；遠離邪",
    "T09n0278_050:0714c14": "見，樂於佛法；乃至梵天廣為說法。如此三",
    "T09n0278_050:0714c15": "千大千世界，乃至十方不可說不可說億那",
    "T09n0278_050:0714c16": "由他佛剎微塵等世界中廣說正法，所謂：佛",
    "T09n0278_050:0714c17": "法、菩薩法、眾生法、聲聞法、緣覺法，說地獄、",
    "T09n0278_050:0714c18": "餓鬼、畜生、閻羅趣法；現惡道苦，說諸天趣，",
    "T09n0278_050:0714c19": "現諸天樂，說世間法，離世間法；顯菩薩道，",
    "T09n0278_050:0714c20": "離生死惡，說一切智諸妙功德，滅愚癡苦",
    "T09n0278_050:0714c21": "及諸障礙；欲令眾生得離世樂，離諸虛妄，",
    "T09n0278_050:0714c22": "解真實法，遠離惡業，滅諸煩惱，轉淨法輪。",
    "T09n0278_050:0714c23": "善男子！我唯知此至一切趣菩薩淨行莊嚴",
    "T09n0278_050:0714c24": "法門，無依無作神通之力。諸大菩薩具足成",
    "T09n0278_050:0714c25": "就諸神通明佛剎等身，得普眼地，知語言",
    "T09n0278_050:0714c26": "道，神力自在，具足智慧，離諸諍訟，逮得大",
    "T09n0278_050:0714c27": "人廣長舌相，出微妙音，無能壞者，分別一",
    "T09n0278_050:0714c28": "切三世諸佛，亦無二想，明淨智慧，照三世",
    "T09n0278_050:0714c29": "法，境界無量，淨如虛空，我當云何能知、能",
    "T09n0278_050:0715a01": "說彼功德行？善男子！於此南方，有一國土",
    "T09n0278_050:0715a02": "名曰難忍，城名迦陵伽婆提，有比丘尼名",
    "T09n0278_050:0715a03": "師子奮迅，汝詣彼問云何菩薩學菩薩行、",
    "T09n0278_050:0715a04": "修菩薩道。」時，善財童子頭面敬禮彼長者",
    "T09n0278_050:0715a05": "足，遶無數匝，眷仰觀察，辭退南行。",
    "T09n0278_050:0715a06": "爾時，善財童子漸漸遊行至彼國城，周遍推",
    "T09n0278_050:0715a07": "問彼比丘尼。時，有無量男女大眾答善財",
    "T09n0278_050:0715a08": "言：「此比丘尼今在王園日光林中，以法饒",
    "T09n0278_050:0715a09": "益一切眾生。」爾時，善財詣彼園林，周遍觀",
    "T09n0278_050:0715a10": "察，見一大樹名曰滿月，放大光明，照百由",
    "T09n0278_050:0715a11": "旬；復見大樹名曰普覆，其形如蓋，放青光",
    "T09n0278_050:0715a12": "明；復見華樹名曰華藏，高如雪山，雨眾華",
    "T09n0278_050:0715a13": "雲，如天帝釋波利質多羅樹；復見大樹名",
    "T09n0278_050:0715a14": "曰柔軟，光明普照，常有果實；復見大樹名",
    "T09n0278_050:0715a15": "曰明淨，不可譬諭摩泥莊嚴，出阿僧祇",
    "T09n0278_050:0715a16": "清淨妙寶；復見衣樹，出阿僧祇妙寶衣藏；",
    "T09n0278_050:0715a17": "復見歡喜樹，自然演出微妙音聲；復見普",
    "T09n0278_050:0715a18": "莊嚴香熏樹，出一切香，普熏十方，無所障",
    "T09n0278_050:0715a19": "礙；復見彼園泉流淵池，栴檀行樹周匝圍遶，",
    "T09n0278_050:0715a20": "七寶欄楯以為莊嚴，黑栴檀泥凝渟其底，",
    "T09n0278_050:0715a21": "布以金沙，八功德水充滿其中，優鉢羅、鉢",
    "T09n0278_050:0715a22": "曇摩、拘牟頭、分陀利華，敷榮鮮茂遍覆其",
    "T09n0278_050:0715a23": "上；寶樹周遍，端嚴殊妙，一一樹下各敷無量",
    "T09n0278_050:0715a24": "師子之座，布以寶衣，熏以眾香，張眾寶帳，",
    "T09n0278_050:0715a25": "白淨寶網羅覆其上，金鈴網中出妙音聲；或",
    "T09n0278_050:0715a26": "有樹下敷蓮華藏師子之座，或有樹下敷",
    "T09n0278_050:0715a27": "香藏座，或有樹下敷龍莊嚴藏座，或有樹",
    "T09n0278_050:0715a28": "下敷寶聚師子座，或有樹下敷明淨普照藏",
    "T09n0278_050:0715a29": "座，或有樹下敷師子樂藏座。彼一一座各",
    "T09n0278_050:0715b01": "有十萬寶師子座眷屬圍遶，無量莊嚴，散",
    "T09n0278_050:0715b02": "無量寶，充滿其中，如海寶洲。寶衣布地，柔",
    "T09n0278_050:0715b03": "軟妙好，蹈則沒足，舉則還復；異類眾鳥出",
    "T09n0278_050:0715b04": "和雅音，超越帝釋歡喜之園；種種華樹常雨",
    "T09n0278_050:0715b05": "華雲，超勝帝釋照明之園；妙香普熏，超於",
    "T09n0278_050:0715b06": "帝釋善法講堂；寶樹樂樹出微妙聲，超過善",
    "T09n0278_050:0715b07": "口天女歌音；無量百千樓閣莊嚴，觀者無厭，",
    "T09n0278_050:0715b08": "超逾帝釋善現大城。此園一切諸莊嚴具如",
    "T09n0278_050:0715b09": "梵天宮，眾生樂見。爾時，善財見此園林皆",
    "T09n0278_050:0715b10": "是菩薩業行所成，出諸世間善根所起，供",
    "T09n0278_050:0715b11": "養不可思議諸佛所得，無能壞者；此皆師",
    "T09n0278_050:0715b12": "子奮迅比丘尼了法如幻，長養功德藏善",
    "T09n0278_050:0715b13": "根所成，三千大千世界，天龍八部，無量眾生",
    "T09n0278_050:0715b14": "悉入此園而不迫迮；何以故？此比丘尼不",
    "T09n0278_050:0715b15": "可思議威神力故。爾時，善財見比丘尼遍處",
    "T09n0278_050:0715b16": "一切寶師子座，端嚴姝妙，威儀庠序；其心",
    "T09n0278_050:0715b17": "寂靜，調伏諸根，譬如龍象，如澄淨淵如意",
    "T09n0278_050:0715b18": "寶珠；五欲不染，猶如蓮華；心無所畏，如",
    "T09n0278_050:0715b19": "師子王；安住淨戒不可傾動，如須彌山；",
    "T09n0278_050:0715b20": "滅除眾生諸煩惱熱，如涼香王；滅除眾病，",
    "T09n0278_050:0715b21": "如良藥王；見者不虛，如婆樓那天；長養善",
    "T09n0278_050:0715b22": "根，猶如良田。見處一座淨居天眾眷屬圍",
    "T09n0278_050:0715b23": "遶，為說無盡法門；又見處座悅樂梵等梵",
    "T09n0278_050:0715b24": "眾圍遶，為說普妙音聲法門；又見處座無",
    "T09n0278_050:0715b25": "量他化自在天王等，天子、天女眷屬圍遶，為",
    "T09n0278_050:0715b26": "說菩薩清淨自在法門；又見處座化自在天",
    "T09n0278_050:0715b27": "王等，天子、天女眷屬圍遶，為說清淨一切莊",
    "T09n0278_050:0715b28": "嚴法門；又見處座刪兜率天王等，天子、天女",
    "T09n0278_050:0715b29": "眷屬圍遶，為說心藏旋復法門；又見處座",
    "T09n0278_050:0715c01": "夜摩天王等，天子、天女眷屬圍遶，為說無量",
    "T09n0278_050:0715c02": "莊嚴法門；又見處座釋天王等，天子、天女眷",
    "T09n0278_050:0715c03": "屬圍遶，為說厭離法門；又見處座娑伽羅",
    "T09n0278_050:0715c04": "龍王、十光明龍王、難陀跋難陀龍王、摩那斯",
    "T09n0278_050:0715c05": "龍王、伊那槃那龍王、阿耨達龍王等，龍子、龍",
    "T09n0278_050:0715c06": "女眷屬圍遶，為說善方便救護眾生法門；又",
    "T09n0278_050:0715c07": "見處座提頭賴吒天王等，乾闥婆男女眷屬",
    "T09n0278_050:0715c08": "圍遶，為說無盡法門；又見處座摩睺羅伽、",
    "T09n0278_050:0715c09": "阿脩羅王等眷屬圍遶，為說法界方便智莊",
    "T09n0278_050:0715c10": "嚴法門；又見處座大勢力迦樓羅王等眷屬",
    "T09n0278_050:0715c11": "圍遶，為說於生死海無畏法門；又見處座",
    "T09n0278_050:0715c12": "屯緊那羅王等眷屬圍遶，為說佛行光明法",
    "T09n0278_050:0715c13": "門；又見處座雲山摩睺羅伽王等眷屬圍",
    "T09n0278_050:0715c14": "遶，為說佛喜法門；又見處座無量男子、女",
    "T09n0278_050:0715c15": "人、童男、童女眷屬圍遶，為說勝趣法門；又",
    "T09n0278_050:0715c16": "見處座常奪眾生命羅剎王等眷屬圍遶，為",
    "T09n0278_050:0715c17": "說起大慈大悲法門；又見處座樂聲聞者眷",
    "T09n0278_050:0715c18": "屬圍遶，為說勝智光明法門；又見處座樂",
    "T09n0278_050:0715c19": "緣覺者眷屬圍遶，為說明淨如來功德光明",
    "T09n0278_050:0715c20": "法門；又見處座樂大乘者眷屬圍遶，為說",
    "T09n0278_050:0715c21": "普門三昧智慧光明法門；又見處座初發心",
    "T09n0278_050:0715c22": "菩薩眷屬圍遶，為說一切佛大願法門；又見",
    "T09n0278_050:0715c23": "處座二地菩薩眷屬圍遶，為說離垢三昧法",
    "T09n0278_050:0715c24": "門；又見處座三地菩薩眷屬圍遶，為說寂",
    "T09n0278_050:0715c25": "靜莊嚴法門；又見處座四地菩薩眷屬圍遶，",
    "T09n0278_050:0715c26": "為說一切智勢力境界法門；又見處座五地",
    "T09n0278_050:0715c27": "菩薩眷屬圍遶，為說淨心華藏法門；又見處",
    "T09n0278_050:0715c28": "座六地菩薩眷屬圍遶，為說明淨藏法門；又",
    "T09n0278_050:0715c29": "見處座七地菩薩眷屬圍遶，為說普地藏法",
    "T09n0278_050:0716a01": "門；又見處座八地菩薩眷屬圍遶，為說法",
    "T09n0278_050:0716a02": "界法身境界法門；又見處座九地菩薩眷屬",
    "T09n0278_050:0716a03": "圍遶，為說無有無著莊嚴法門；又見處座",
    "T09n0278_050:0716a04": "十地菩薩眷屬圍遶，為說無礙三昧法門；又",
    "T09n0278_050:0716a05": "見處座金剛力士眷屬圍遶，為說智慧金剛",
    "T09n0278_050:0716a06": "法門。見處如是等一切諸座，一切諸趣，一切",
    "T09n0278_050:0716a07": "眾生眷屬圍遶。種善根者為說善根；長",
    "T09n0278_050:0716a08": "善根者為說增長一切善根，隨其所應而",
    "T09n0278_050:0716a09": "為說法，乃至於阿耨多羅三藐三菩提得不",
    "T09n0278_050:0716a10": "退轉。何以故？此比丘尼成就百萬阿僧祇般",
    "T09n0278_050:0716a11": "若波羅蜜門故，所謂：普眼般若波羅蜜門，說",
    "T09n0278_050:0716a12": "一切佛法般若波羅蜜門，分別法界般若波羅",
    "T09n0278_050:0716a13": "蜜門，壞散一切障礙般若波羅蜜門，出生長",
    "T09n0278_050:0716a14": "養一切眾生善法般若波羅蜜門，勝莊嚴般",
    "T09n0278_050:0716a15": "若波羅蜜門，無礙藏般若波羅蜜門，法界圓",
    "T09n0278_050:0716a16": "滿般若波羅蜜門，清淨心藏般若波羅蜜門，",
    "T09n0278_050:0716a17": "一切眾生樂藏般若波羅蜜門；得如是等百",
    "T09n0278_050:0716a18": "萬阿僧祇般若波羅蜜門。於此園中，所有眾",
    "T09n0278_050:0716a19": "生皆於阿耨多羅三藐三菩提得不退轉。",
    "T09n0278_050:0716a20": "爾時，善財見師子奮迅比丘尼諸奇特事；所",
    "T09n0278_050:0716a21": "謂：園林資生之具，經行威儀寶師子座，大眾",
    "T09n0278_050:0716a22": "眷屬，諸妙功德，神力自在，微妙音聲，如是",
    "T09n0278_050:0716a23": "一切諸奇特事。又聞微妙清淨音聲，宣揚",
    "T09n0278_050:0716a24": "讚歎不思議法。無量法雲之所潤澤，身心柔",
    "T09n0278_050:0716a25": "軟，五體投地，恭敬禮已，將欲遶旋；見比丘",
    "T09n0278_050:0716a26": "尼遍一切座，自見己身及無量眾，樹木園林",
    "T09n0278_050:0716a27": "皆悉右旋，遶無數匝；如是見已，合掌恭敬，",
    "T09n0278_050:0716a28": "於一面住，白言：「大聖！我已先發阿耨多羅",
    "T09n0278_050:0716a29": "三藐三菩提心，而未知菩薩云何學菩薩行、",
    "T09n0278_050:0716b01": "修菩薩道，唯願大聖為我解說。」「善男子！我",
    "T09n0278_050:0716b02": "成就菩薩一切智底法門。」「大聖！如此法門體",
    "T09n0278_050:0716b03": "性云何？」「善男子，此法門者智光莊嚴，於一",
    "T09n0278_050:0716b04": "念中普照三世。」「大聖！此智光莊嚴法門境界",
    "T09n0278_050:0716b05": "云何？」「善男子！入此法門，現前正受一切法",
    "T09n0278_050:0716b06": "林三昧時，十方一切世界諸佛處兜率天",
    "T09n0278_050:0716b07": "者，於彼一一佛所，從其自身出生不可說",
    "T09n0278_050:0716b08": "不可說佛剎微塵等摩㝹摩身，恭敬禮拜；又",
    "T09n0278_050:0716b09": "齎不可說不可說佛剎微塵等華、香、纓珞、諸",
    "T09n0278_050:0716b10": "妙寶鬘、末香、塗香、衣蓋、幢幡種種寶華雲，",
    "T09n0278_050:0716b11": "乃至一切莊嚴具雲，寶網、寶帳、莊嚴網等種種",
    "T09n0278_050:0716b12": "寶座，以如是等諸供養具供養如來，如兜",
    "T09n0278_050:0716b13": "率天所興供養，降神母胎，出生在宮，捨",
    "T09n0278_050:0716b14": "家學道，詣菩提樹，成最正覺，轉淨法輪，在",
    "T09n0278_050:0716b15": "諸天上、人、非人中乃至般涅槃所興供養，亦",
    "T09n0278_050:0716b16": "復如是。若有眾生知我供養，皆於阿耨多",
    "T09n0278_050:0716b17": "羅三藐三菩提得不退轉；其有眾生來至",
    "T09n0278_050:0716b18": "我所，即為彼說般若波羅蜜。我不起眾生",
    "T09n0278_050:0716b19": "想；不取眾生相；知一切語言而不著語",
    "T09n0278_050:0716b20": "言；見一切佛，不取佛相，深解法身故；受",
    "T09n0278_050:0716b21": "持一切諸佛法輪，而亦不取法輪之相，解",
    "T09n0278_050:0716b22": "了諸佛真實相故；於念念中悉能充滿一",
    "T09n0278_050:0716b23": "切法界，而亦不取法界之相，了一切法猶",
    "T09n0278_050:0716b24": "如幻故。善男子！我唯知此菩薩一切智底法",
    "T09n0278_050:0716b25": "門。諸大菩薩究竟法界，一切無著，一身結跏",
    "T09n0278_050:0716b26": "趺坐充滿法界；於自身內，悉能顯現一切佛",
    "T09n0278_050:0716b27": "剎；於一念中，悉能往詣一切佛所；於自身",
    "T09n0278_050:0716b28": "內，悉能顯現諸佛神力；能以一毛，舉不可",
    "T09n0278_050:0716b29": "說不可說諸佛世界；於一毛孔，現不可說",
    "T09n0278_050:0716c01": "不可說世界成敗；於一念中，攝取不可說不",
    "T09n0278_050:0716c02": "可說眾生；於一念中，攝取不可說不可說",
    "T09n0278_050:0716c03": "劫；我當云何能知、能說彼功德行？善男子！",
    "T09n0278_050:0716c04": "於此南方，有一國土名曰險難，城名寶莊",
    "T09n0278_050:0716c05": "嚴，有一女人名婆須蜜多，汝詣彼問云何",
    "T09n0278_050:0716c06": "菩薩學菩薩行、修菩薩道。」時，善財童子頭",
    "T09n0278_050:0716c07": "面敬禮比丘尼足，遶無數匝，眷仰觀察，辭退",
    "T09n0278_050:0716c08": "南行。",
    "T09n0278_050:0716c09": "爾時，善財童子大慧光明以照其心，具足",
    "T09n0278_050:0716c10": "長養一切種智，一心思惟諸法實相，建立",
    "T09n0278_050:0716c11": "一切語言陀羅尼藏，廣修受持一切法輪陀",
    "T09n0278_050:0716c12": "羅尼，為眾生歸長大悲力，方便觀察一切",
    "T09n0278_050:0716c13": "種智，滿法界等清淨大願，明淨慧光，普照十",
    "T09n0278_050:0716c14": "方眾生，一切莊嚴諸通明力，充滿十方一",
    "T09n0278_050:0716c15": "切世界，究竟成滿菩薩諸業。漸漸遊行，至",
    "T09n0278_050:0716c16": "險難國寶莊嚴城，推問：「婆須蜜多女今在",
    "T09n0278_050:0716c17": "何所？」爾時，有人不知彼女深智慧者作如",
    "T09n0278_050:0716c18": "是念：「今此童子，威儀庠序，其心寂靜，調伏",
    "T09n0278_050:0716c19": "諸根，遠離放逸、顛倒、惑亂，念慧現前，視瞻",
    "T09n0278_050:0716c20": "詳審，言音和雅，不著形色，正念思惟甚深",
    "T09n0278_050:0716c21": "法相，遠離懈倦，心如大海，此非染欲顛倒",
    "T09n0278_050:0716c22": "之人；無情欲想，不沒欲泥，不隨諸根，行",
    "T09n0278_050:0716c23": "出魔界，不服五欲，不為一切諸魔所縛，所",
    "T09n0278_050:0716c24": "不應作，已能不為，有何等意而求此女？」",
    "T09n0278_050:0716c25": "其中有人先知彼女有智慧者，作如是",
    "T09n0278_050:0716c26": "言：「善哉！童子得大善利，乃能推求深智",
    "T09n0278_050:0716c27": "女人。當知童子一向求佛，悉欲攝取一切",
    "T09n0278_050:0716c28": "眾生，拔諸欲刺，壞散淨想。善男子！今此女",
    "T09n0278_050:0716c29": "人，在此城中深宮之內。」爾時，善財聞此語",
    "T09n0278_050:0717a01": "已，心大歡喜，往詣其門。見彼宮宅嚴飾廣",
    "T09n0278_050:0717a02": "大，十重寶牆周匝圍遶，列植十行寶多羅",
    "T09n0278_050:0717a03": "樹，十重深塹，八功德水充滿其中，底布金",
    "T09n0278_050:0717a04": "沙，妙寶蓮華、優鉢羅、鉢曇摩、拘牟頭、分",
    "T09n0278_050:0717a05": "陀利，敷榮鮮茂，彌覆水上，出微妙香，能轉",
    "T09n0278_050:0717a06": "人心，不生垢染。眾寶宮殿，臺觀樓閣，阿僧",
    "T09n0278_050:0717a07": "祇寶以為嚴飾；紺瑠璃地灑以香水，熏以",
    "T09n0278_050:0717a08": "沈香，塗以栴檀，寶網羅覆；閻浮檀金以為",
    "T09n0278_050:0717a09": "垂鈴，出和雅音；散眾寶華，猶如降雲；諸",
    "T09n0278_050:0717a10": "妙莊嚴，說不可盡；金剛摩尼真珠寶藏充滿",
    "T09n0278_050:0717a11": "宅內，十種園林以為莊嚴。爾時，善財見彼女",
    "T09n0278_050:0717a12": "人處寶師子座，顏貌端嚴，妙相成就，身如",
    "T09n0278_050:0717a13": "真金，目髮紺色，不長不短，不白不黑，身分",
    "T09n0278_050:0717a14": "具足，一切欲界無與等者，何況有勝？言音",
    "T09n0278_050:0717a15": "婉妙，世無倫匹；善知字輪，技藝諸論，成就",
    "T09n0278_050:0717a16": "幻智菩薩方便；以阿僧祇寶莊嚴其身，寶",
    "T09n0278_050:0717a17": "網羅覆，首冠天冠；大眾圍遶，皆悉修善，同",
    "T09n0278_050:0717a18": "其願行；成就善根，不可沮壞；具足無盡功",
    "T09n0278_050:0717a19": "德寶藏，身出光明，普照一切，觸斯光者，歡",
    "T09n0278_050:0717a20": "喜悅樂，身心柔軟，滅煩惱熱。爾時，善財頭面",
    "T09n0278_050:0717a21": "禮足，遶無數匝，恭敬合掌，於一面住，白言：",
    "T09n0278_050:0717a22": "「大聖！我已先發阿耨多羅三藐三菩提心，而",
    "T09n0278_050:0717a23": "未知菩薩云何學菩薩行、修菩薩道？」答言：",
    "T09n0278_050:0717a24": "「善男子！我已成就離欲實際清淨法門。若天",
    "T09n0278_050:0717a25": "見我，我為天女；若人見我，我為人女；乃至",
    "T09n0278_050:0717a26": "非人見我，我為非人女；形體姝妙，光明色",
    "T09n0278_050:0717a27": "像，殊勝無比。若有眾生，欲所纏者，來詣我",
    "T09n0278_050:0717a28": "所，為其說法，皆悉離欲，得無著境界三昧；若",
    "T09n0278_050:0717a29": "有見我，得歡喜三昧；若有眾生與我語者，",
    "T09n0278_050:0717b01": "得無礙妙音三昧；若有眾生執我手者，得",
    "T09n0278_050:0717b02": "詣一切佛剎三昧；若有眾生共我宿者，得",
    "T09n0278_050:0717b03": "解脫光明三昧；若有眾生目視我者，得寂",
    "T09n0278_050:0717b04": "靜諸行三昧；若有眾生見我頻申者，得壞",
    "T09n0278_050:0717b05": "散外道三昧；若有眾生觀察我者，得一切",
    "T09n0278_050:0717b06": "佛境界光明三昧；若有眾生阿梨宜我者，",
    "T09n0278_050:0717b07": "得攝一切眾生三昧；若有眾生阿眾鞞我者，",
    "T09n0278_050:0717b08": "得諸功德密藏三昧；如是等類一切眾生來",
    "T09n0278_050:0717b09": "詣我者，皆得離欲實際法門。」善財白言：「大",
    "T09n0278_050:0717b10": "聖！昔於何所種諸善根，修何等業，得此法",
    "T09n0278_050:0717b11": "門？」答言：「善男子！過去有佛號曰常住如來、",
    "T09n0278_050:0717b12": "應供、等正覺，出興于世。彼佛哀愍饒益諸群",
    "T09n0278_050:0717b13": "生故，入安樂城，足蹈門閫，即時大地六種",
    "T09n0278_050:0717b14": "震動，其城自然奇妙廣博，眾寶莊嚴，散諸雜",
    "T09n0278_050:0717b15": "華，自然演出娛樂之音，放大光明，一切諸天",
    "T09n0278_050:0717b16": "充滿虛空，廣說如佛入城經中現奇特事。善",
    "T09n0278_050:0717b17": "男子！我於爾時為長者婦，名曰善女，見如",
    "T09n0278_050:0717b18": "是等諸奇特事，從夫長者出於道巷，奉彼",
    "T09n0278_050:0717b19": "如來妙寶天冠。時，文殊師利為佛侍者，為我",
    "T09n0278_050:0717b20": "說法，發阿耨多羅三藐三菩提心。善男子！我",
    "T09n0278_050:0717b21": "唯知此離欲實際法門，諸大菩薩成就無量",
    "T09n0278_050:0717b22": "方便智慧，廣大智藏，智慧境界無能壞者，我",
    "T09n0278_050:0717b23": "當云何能知、能說彼功德行？善男子！於此",
    "T09n0278_050:0717b24": "南方，有城名首婆波羅，彼有長者名曰安",
    "T09n0278_050:0717b25": "住，彼常供養栴檀佛塔，汝詣彼問云何菩",
    "T09n0278_050:0717b26": "薩學菩薩行、修菩薩道。」時，善財童子頭面",
    "T09n0278_050:0717b27": "敬禮彼女人足，乃至辭退南行。",
    "T09n0278_050:0717b28": "爾時，善財童子漸漸遊行至於彼城，詣長者",
    "T09n0278_050:0717b29": "所，乃至白言：「大聖！我已先發阿耨多羅三藐",
    "T09n0278_050:0717c01": "三菩提心，而未知菩薩云何學菩薩行、修",
    "T09n0278_050:0717c02": "菩薩道？」答言：「善男子！我已成就不滅度際",
    "T09n0278_050:0717c03": "菩薩法門。住此法門，普見十方一切世界",
    "T09n0278_050:0717c04": "去、來、今佛無涅槃者；除化眾生，方便滅度。善",
    "T09n0278_050:0717c05": "男子！我開栴檀佛塔戶時，念念正受無盡佛",
    "T09n0278_050:0717c06": "性三昧門，於念念中得無量無邊勝妙諸",
    "T09n0278_050:0717c07": "法。」白言：「大聖！此三昧者境界云何？」答言：「善",
    "T09n0278_050:0717c08": "男子！我入此三昧時，見此世界迦葉佛、拘",
    "T09n0278_050:0717c09": "那含牟尼佛、尸棄佛、毘婆尸佛、提舍佛、弗",
    "T09n0278_050:0717c10": "沙佛、無上勝佛、無上蓮華佛。見如是等不",
    "T09n0278_050:0717c11": "可說不可說諸佛，閻浮提微塵等佛，乃至",
    "T09n0278_050:0717c12": "不可說不可說佛剎微塵等佛。見此諸佛從",
    "T09n0278_050:0717c13": "初發心、神力自在、一切大願、清淨妙行、諸",
    "T09n0278_050:0717c14": "波羅蜜、次第成就菩薩諸地、得深法忍、降",
    "T09n0278_050:0717c15": "伏眾魔、長養成就自在菩提、淨諸佛剎、種",
    "T09n0278_050:0717c16": "種大眾、教化眾生、放大光明、轉淨法輪、神",
    "T09n0278_050:0717c17": "力變化，皆悉受持，正念思惟；智慧分別彼",
    "T09n0278_050:0717c18": "諸佛法，顯現眾生，見知未來彌勒佛等一切",
    "T09n0278_050:0717c19": "諸佛，現在盧舍那佛等一切諸佛，亦復如是。",
    "T09n0278_050:0717c20": "如此世界，見知十方三世一切諸佛、聲聞、緣",
    "T09n0278_050:0717c21": "覺、菩薩亦復如是。善男子！我唯知此不滅",
    "T09n0278_050:0717c22": "度際菩薩法門，諸大菩薩一念悉知三世諸",
    "T09n0278_050:0717c23": "法，念際平等而無有二；住佛所住，於一切",
    "T09n0278_050:0717c24": "劫而無劫想；隨順諸佛平等正法，如來及",
    "T09n0278_050:0717c25": "我，一切眾生等無有二；淨莊嚴智，照三世間，",
    "T09n0278_050:0717c26": "成就諸佛不轉威儀，分別一切法界境界；",
    "T09n0278_050:0717c27": "我當云何能知、能說彼功德行？善男子！於此",
    "T09n0278_050:0717c28": "南方，有山名曰光明，彼有菩薩名觀世",
    "T09n0278_050:0717c29": "音，汝詣彼問云何菩薩學菩薩行、修菩薩",
    "T09n0278_050:0718a01": "道。」時，善財童子頭面敬禮彼長者足，遶無",
    "T09n0278_050:0718a02": "數匝，眷仰觀察，辭退南行。",
    "T09n0278_050:0718a03": "大方廣佛華嚴經卷第五十"
}