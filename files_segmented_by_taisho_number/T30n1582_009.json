{
    "T30n1582_009:1007c10": "菩薩善戒經卷第九",
    "T30n1582_009:1007c12": "宋罽賓三藏求那跋摩譯",
    "T30n1582_009:1007c13": "2 攝取品畢竟地攝取品第二",
    "T30n1582_009:1007c14": "「菩薩摩訶薩修一切行時，有六事善攝眾生：",
    "T30n1582_009:1007c15": "一者至心攝取；二者增益攝取；三者取攝取；",
    "T30n1582_009:1007c16": "四者究竟攝取；五者不畢竟攝取；六者後攝",
    "T30n1582_009:1007c17": "取。菩薩摩訶薩初發心時，攝取眾生如父母",
    "T30n1582_009:1007c18": "兄弟妻子眷屬，至心繫念方便攝取，『云何能",
    "T30n1582_009:1007c19": "施眾生安樂？』作是願時隨力施與，是名菩薩",
    "T30n1582_009:1007c20": "至心攝取。菩薩摩訶薩雖於父母兄弟妻子",
    "T30n1582_009:1007c21": "眷屬中勝，心無憍慢，倍增供養。若為國王於",
    "T30n1582_009:1007c22": "說眷屬，亦復如是。增益者，破壞惡法教以善",
    "T30n1582_009:1007c23": "法，隨時禮拜讚歎供養，施以衣食所須之物，",
    "T30n1582_009:1007c24": "知恩報恩瞻病授藥，於諸僕使不作賤想如",
    "T30n1582_009:1007c25": "兄弟想，若見有罪堪忍含受，言常柔軟無有",
    "T30n1582_009:1007c26": "麁獷。若為國主於諸眷屬不加苦痛、不斷其",
    "T30n1582_009:1007c27": "命，遠離刑罰正法治國。隨本種姓所有分",
    "T30n1582_009:1007c28": "界，於他國土不生貪奪，任力養民作一子想，",
    "T30n1582_009:1007c29": "所有之物與眷屬共，所言誠實柔軟不麁離",
    "T30n1582_009:1008a01": "於慳貪，是名菩薩增益攝取。菩薩摩訶薩攝",
    "T30n1582_009:1008a02": "取諸眾生有二因緣：一者財施；二者法施。以",
    "T30n1582_009:1008a03": "財施故破於貧窮，以法施故破於邪見。於諸",
    "T30n1582_009:1008a04": "眾生其心平等，不作法慳、不作師相憍慢之",
    "T30n1582_009:1008a05": "想、不求恩報不求供養，若有求福來供養者",
    "T30n1582_009:1008a06": "亦不遮止，為令福德莊嚴增長故。若有修集",
    "T30n1582_009:1008a07": "善法持戒精進之者，瞻視供養親為執使。不",
    "T30n1582_009:1008a08": "解義者為解說義，已解義者說令增長，若有",
    "T30n1582_009:1008a09": "疑網為說深義能令除斷，苦樂同彼心無增",
    "T30n1582_009:1008a10": "減。有犯罪者以善方便教令懺悔，有時呵責",
    "T30n1582_009:1008a11": "有時讚歎。見病苦者瞻視不捨，善以方便為",
    "T30n1582_009:1008a12": "除所患。若有眾生下色下進下念下智，心不",
    "T30n1582_009:1008a13": "輕慢，隨時為說正心因緣。見愁苦者說法慰",
    "T30n1582_009:1008a14": "喻。善自思惟，不信他語，無能動者。若得所施",
    "T30n1582_009:1008a15": "與眾同等。修集悲心具足成就。或見正命先",
    "T30n1582_009:1008a16": "意問訊，遠離惡心常修善法，終不放逸遠離",
    "T30n1582_009:1008a17": "懈怠。常作是願：『云何當令我之福德等與一",
    "T30n1582_009:1008a18": "切？』菩薩摩訶薩非一切時行取攝取，有利之時",
    "T30n1582_009:1008a19": "爾乃攝取，是名菩薩取攝取。若諸眾生諸根",
    "T30n1582_009:1008a20": "闇鈍、善根難熟，則久遠攝取。何以故？究竟當",
    "T30n1582_009:1008a21": "有清淨心故。若中根中熟則不久遠。何以故？",
    "T30n1582_009:1008a22": "以不久遠得淨心故。若有利根易熟上熟易淨",
    "T30n1582_009:1008a23": "易調，是名菩薩後有攝取。是名菩薩六攝取",
    "T30n1582_009:1008a24": "正法攝取。菩薩摩訶薩以此六攝攝取三世一",
    "T30n1582_009:1008a25": "切眾生，過去未來現在菩薩攝取眾生，悉皆",
    "T30n1582_009:1008a26": "不離如是六攝。菩薩摩訶薩攝眾生時有十二",
    "T30n1582_009:1008a27": "難事。菩薩摩訶薩知無我無我所、無有眾生，",
    "T30n1582_009:1008a28": "而為眾生修集苦行，是名一難。為調他故而",
    "T30n1582_009:1008a29": "行呵責，亦自護戒不令毀傷，是名二難。所有",
    "T30n1582_009:1008b01": "物少乞者甚多，是名三難。菩薩一身繫屬多",
    "T30n1582_009:1008b02": "人趨走給使，是名四難。放逸諸天同彼受身，",
    "T30n1582_009:1008b03": "而其內心初無放逸，是名五難。常為一切眾",
    "T30n1582_009:1008b04": "生作使，自於禁戒無所毀失，是名六難。常與",
    "T30n1582_009:1008b05": "貪欲恚癡慳悋諂曲奸偽惡人共住，不隨彼行，",
    "T30n1582_009:1008b06": "是名七難。了知生死多諸過患而不捨之，是",
    "T30n1582_009:1008b07": "名八難。一切煩惱生死多過，捨命之時心未",
    "T30n1582_009:1008b08": "清淨，雖未清淨不失正念，是名九難。未得",
    "T30n1582_009:1008b09": "淨心，能以己身所愛之物妻子眷屬而以施",
    "T30n1582_009:1008b10": "人，是名十難。眾生異心境界不同，或時軟語",
    "T30n1582_009:1008b11": "或時行捨，是名十一難。終不放逸不斷煩惱，",
    "T30n1582_009:1008b12": "名十二難。菩薩摩訶薩於諸眾生不作輕重，",
    "T30n1582_009:1008b13": "或時作輕、或時作重，或觀境界、或作健心、或",
    "T30n1582_009:1008b14": "時立願、或不放逸、或修智慧、或修柔軟、或行",
    "T30n1582_009:1008b15": "呵責、或時行捨、或懃精進、或時懈怠、或作方",
    "T30n1582_009:1008b16": "便。菩薩摩訶薩作如是學，於十二難處心不",
    "T30n1582_009:1008b17": "憂悔，既能自護又能利他。",
    "T30n1582_009:1008b18": "3 畢竟品畢竟地畢竟品第三",
    "T30n1582_009:1008b19": "「菩薩摩訶薩修十二行有七地，六是菩薩地，",
    "T30n1582_009:1008b20": "餘一地聲聞菩薩共。一者性地；二者解地；三",
    "T30n1582_009:1008b21": "者淨心地；四者持地；五者定地；六者定行地；",
    "T30n1582_009:1008b22": "七者畢竟地，是名七地。性行、解行各為一地，",
    "T30n1582_009:1008b23": "喜行名為淨心地，戒行、慧行、無相行合為",
    "T30n1582_009:1008b24": "持地，無行無相行名為定地，無礙智行名為",
    "T30n1582_009:1008b25": "定行地，如來行名畢竟地，畢竟地後當廣說。",
    "T30n1582_009:1008b26": "菩薩從下地入淨心地時，云何能斷三惡道",
    "T30n1582_009:1008b27": "苦？菩薩修集世俗漏禪，修漏禪已得世淨禪，",
    "T30n1582_009:1008b28": "修淨禪已即得解地。莊嚴菩提修集一百一",
    "T30n1582_009:1008b29": "十種悲，以修悲故於眾生中即得悲心，得悲",
    "T30n1582_009:1008c01": "心故樂三惡道如己舍宅。菩薩自觀住三惡道",
    "T30n1582_009:1008c02": "莊嚴菩提，時為眾生故受大苦惱，『若我淨心",
    "T30n1582_009:1008c03": "有勢力者，願令眾生所有苦惱悉集我身。』善",
    "T30n1582_009:1008c04": "立大願，以善願力世淨禪故，遠離身心煩惱",
    "T30n1582_009:1008c05": "習氣，離習氣故轉四大身，四大既轉因世淨",
    "T30n1582_009:1008c06": "禪故不到三惡，是故菩薩斷三惡道苦。過解地",
    "T30n1582_009:1008c07": "已入於淨地，餘功德如〈行品〉中十淨心說。此",
    "T30n1582_009:1008c08": "十淨法有十對治，不作心、不發心、不受菩薩",
    "T30n1582_009:1008c09": "戒、不信心、惡心、不修集悲、瞋心、憂悔心、不",
    "T30n1582_009:1008c10": "慈心、放逸心，所言麁獷、貪惜身命，不隨世間",
    "T30n1582_009:1008c11": "嬾墮懈怠無慚無愧，苦惱逼身疑網怯弱，不",
    "T30n1582_009:1008c12": "能供養佛法僧寶。如是等對治不淨。是十淨",
    "T30n1582_009:1008c13": "中，初三法者清淨其心，後七法者淨於莊嚴。",
    "T30n1582_009:1008c14": "菩薩摩訶薩信於菩提及菩提道，信菩提道",
    "T30n1582_009:1008c15": "故見苦眾生生大慈心，生慈心故即作是願：",
    "T30n1582_009:1008c16": "『願我救濟如是等苦。』以憐愍故捨身惠施無",
    "T30n1582_009:1008c17": "所貪惜，為利眾生心無憂悔，心不悔故知世",
    "T30n1582_009:1008c18": "方術，知世方術故善知時節隨眾生心，以知",
    "T30n1582_009:1008c19": "時故名知世間，以智力故客煩惱來深生慚",
    "T30n1582_009:1008c20": "愧，以慚愧故令彼煩惱不得自在是名勇健，",
    "T30n1582_009:1008c21": "以勇健故無有放逸，不放逸故修集善法，",
    "T30n1582_009:1008c22": "集善法故受菩薩戒，受菩薩戒故供養三寶，",
    "T30n1582_009:1008c23": "供養三寶故其心清淨，是名淨地。",
    "T30n1582_009:1008c24": "4 行品畢竟地行品第四",
    "T30n1582_009:1008c25": "「菩薩摩訶薩住於解地乃至菩薩地有四行：",
    "T30n1582_009:1008c26": "一者波羅蜜行；二者菩提行；三者神通行；四",
    "T30n1582_009:1008c27": "者熟眾生行。波羅蜜行者，六波羅蜜如先說，",
    "T30n1582_009:1008c28": "方便波羅蜜、願波羅蜜、力波羅蜜、智波羅蜜，",
    "T30n1582_009:1008c29": "是十波羅蜜是名波羅蜜行。善方便有十二",
    "T30n1582_009:1009a01": "種，如先說，是名方便波羅蜜。願有五種，如先",
    "T30n1582_009:1009a02": "說，是名願波羅蜜。十力莊嚴淨，是名力波羅",
    "T30n1582_009:1009a03": "蜜。知一切法是處非處，名智波羅蜜。知世諦",
    "T30n1582_009:1009a04": "故名智波羅蜜，知第一義諦名般若波羅蜜。",
    "T30n1582_009:1009a05": "復次無量智者名方便波羅蜜，求勝勝智名",
    "T30n1582_009:1009a06": "願波羅蜜，不為四魔之所障故名力波羅蜜，",
    "T30n1582_009:1009a07": "能知諸法真實性故名智波羅蜜。四念處乃",
    "T30n1582_009:1009a08": "至八正道分、四求、四真智，如先說，是名菩提",
    "T30n1582_009:1009a09": "行。神通，如〈不可思議品〉說。六通，如先說，是",
    "T30n1582_009:1009a10": "名神通行。二無量，調伏無量、方便無量，如先",
    "T30n1582_009:1009a11": "說，是名熟行。菩薩摩訶薩如是四行攝一切",
    "T30n1582_009:1009a12": "行。菩薩摩訶薩無量阿僧祇，究竟具足淨",
    "T30n1582_009:1009a13": "諸善法，勝諸聲聞辟支佛等，畢竟攝取菩提",
    "T30n1582_009:1009a14": "道果，畢竟能得阿耨多羅三藐三菩提故，",
    "T30n1582_009:1009a15": "是名十波羅蜜。若說次第則有三事：一者對",
    "T30n1582_009:1009a16": "治故；二者生故；三者得果故。對於善法有六",
    "T30n1582_009:1009a17": "事：一者慳貪；二者惡業；三者恚心；四者懈",
    "T30n1582_009:1009a18": "怠；五者亂心；六者愚癡。以是六法因緣故，不",
    "T30n1582_009:1009a19": "得阿耨多羅三藐三菩提。為壞六法故，說六",
    "T30n1582_009:1009a20": "波羅蜜，檀波羅蜜乃至般若波羅蜜。六波羅",
    "T30n1582_009:1009a21": "蜜則攝四波羅蜜，是名對治。生者，菩薩摩訶",
    "T30n1582_009:1009a22": "薩捨於一切世俗之物出家學道，是名檀波",
    "T30n1582_009:1009a23": "羅蜜。既出家已受菩薩戒，是名尸羅波羅蜜。",
    "T30n1582_009:1009a24": "以護戒故雖有罵打默受不報，是名羼提波",
    "T30n1582_009:1009a25": "羅蜜。戒既清淨懃修善法，是名毘梨耶波羅",
    "T30n1582_009:1009a26": "蜜。以精進故五根調伏，是名禪波羅蜜。五根",
    "T30n1582_009:1009a27": "既調知真法界，是名般若波羅蜜。是名為生。",
    "T30n1582_009:1009a28": "果報者，菩薩現在修施等善法，若捨身已外",
    "T30n1582_009:1009a29": "得大財內得五具足。五具足者，生人天中得",
    "T30n1582_009:1009b01": "壽、色、力、安樂、辯才，是名施果。以施因緣，修集",
    "T30n1582_009:1009b02": "善法，心無嫉妬忍眾罪過，是名具足第二果",
    "T30n1582_009:1009b03": "報。以施因緣，若作世事及出世事心無厭悔，",
    "T30n1582_009:1009b04": "是名第三果報。以施因緣，其心柔軟無有錯",
    "T30n1582_009:1009b05": "亂，是名第四果報。以施因緣，了了能知此是",
    "T30n1582_009:1009b06": "福田此非福田，知是可施是不可施，善知方",
    "T30n1582_009:1009b07": "便求財取財，是名第五果報。四波羅蜜攝六",
    "T30n1582_009:1009b08": "波羅蜜有三戒：一者隨戒戒；二者隨心戒；三",
    "T30n1582_009:1009b09": "者隨智戒。菩薩尸波羅蜜，名為隨戒戒。禪波",
    "T30n1582_009:1009b10": "羅蜜，名隨心戒。般若波羅蜜，名隨智戒。離是",
    "T30n1582_009:1009b11": "三戒無菩薩戒，菩薩三戒攝一切戒。菩薩有",
    "T30n1582_009:1009b12": "四事能利眾生。何等為四？一者為於菩提修",
    "T30n1582_009:1009b13": "集善法；二者先以真智知諸法義；三者增",
    "T30n1582_009:1009b14": "長善法；四者熟眾生根。如是四事，菩薩能大",
    "T30n1582_009:1009b15": "利益眾生。若有說言，離是四事能利眾生者，",
    "T30n1582_009:1009b16": "無有是處。",
    "T30n1582_009:1009b17": "5 三十二相八十種好品畢竟地三十二相八十種好品第五",
    "T30n1582_009:1009b18": "「十三如來行者，名為畢竟佛地。畢竟佛地者，",
    "T30n1582_009:1009b19": "有百四十不共之法。所謂三十二相、八十種",
    "T30n1582_009:1009b20": "好、四一切行淨、十力、四無所畏、三念處、三不",
    "T30n1582_009:1009b21": "護、大悲、常不忘失、斷煩惱習、一切智，是名百",
    "T30n1582_009:1009b22": "四十不共法。三十二相者，一者足下平；二者",
    "T30n1582_009:1009b23": "足下千輻輪；三者指纖長；四者足跟𦟛滿；五",
    "T30n1582_009:1009b24": "者指網縵；六者手足柔軟；七者𦟛󰈷腸如伊",
    "T30n1582_009:1009b25": "尼延鹿王；八者踝骨不現；九者平住手摩",
    "T30n1582_009:1009b26": "膝；十者藏相如象馬王；十一者身圓滿足如",
    "T30n1582_009:1009b27": "尼拘陀樹；十二者身毛上靡；十三者一一毛",
    "T30n1582_009:1009b28": "右旋；十四者身真金色；十五者常光面各一",
    "T30n1582_009:1009b29": "尋；十六者皮膚細軟塵垢不著；十七者七處",
    "T30n1582_009:1009c01": "滿；十八者上身如師子；十九者臂肘𦟛圓；二十",
    "T30n1582_009:1009c02": "者缺骨平滿；二十一者得身𦟛相；二十二",
    "T30n1582_009:1009c03": "者口四十齒；二十三者齒密不疎；二十四者",
    "T30n1582_009:1009c04": "齒色白；二十五者頰車方如師子；二十六者",
    "T30n1582_009:1009c05": "味中得上味；二十七者肉髻相；二十八者",
    "T30n1582_009:1009c06": "廣長舌；二十九者梵音聲；三十者目紺青色；",
    "T30n1582_009:1009c07": "三十一者眼如牛王；三十二者眉間白毫。",
    "T30n1582_009:1009c08": "「八十種好者，二十指是名二十好，手足表裏",
    "T30n1582_009:1009c09": "八處平滿，踝膝䏶六處妙好，手有三聚，肩肘",
    "T30n1582_009:1009c10": "腕六處滿，腰奇中是名二好，臗及二尻是",
    "T30n1582_009:1009c11": "名三好，馬藏二膊是三好，腰臍兩脅兩",
    "T30n1582_009:1009c12": "腋兩乳是名為八，腹胸脊項是名六十。上下",
    "T30n1582_009:1009c13": "牙齒、上下脣齶、兩頰兩󸓭、兩目兩肩、及鼻二",
    "T30n1582_009:1009c14": "孔、額上兩󰤞、兩耳頭圓足，是名八十。",
    "T30n1582_009:1009c15": "「菩薩摩訶薩住淨地已，以業力故雖得如是",
    "T30n1582_009:1009c16": "八十種好，未大明淨，道樹起時乃得明淨，不",
    "T30n1582_009:1009c17": "明淨時謂菩薩地行。莊嚴菩提有二種：一近；",
    "T30n1582_009:1009c18": "二遠。遠者，未得三十二相八十種好果報；若",
    "T30n1582_009:1009c19": "得名近。說三十二相八十種好，為令眾生作",
    "T30n1582_009:1009c20": "善業故。眾生造作種種惡業，以惡業故得種",
    "T30n1582_009:1009c21": "種惡果，是故如來說三十二相八十種好，種",
    "T30n1582_009:1009c22": "種善業種種善果。眾生聞已，即得除破種種",
    "T30n1582_009:1009c23": "惡業。菩薩至心修持淨戒，故得足下平。供",
    "T30n1582_009:1009c24": "養父母和上師長有德之人，以是因緣得足",
    "T30n1582_009:1009c25": "下輪相。於諸眾生不生害心無劫盜想，若見",
    "T30n1582_009:1009c26": "父母和上師長有德之人，遠出奉迎安施床",
    "T30n1582_009:1009c27": "坐，恭敬禮拜破除憍慢，以是因緣得纖長",
    "T30n1582_009:1009c28": "指。具上三行，得足跟𦟛滿。以四攝法攝取眾",
    "T30n1582_009:1009c29": "生，以是因緣得指網縵。以好蘇油摩洗父母",
    "T30n1582_009:1010a01": "和上師長有德之人，以是因緣得手足柔軟。",
    "T30n1582_009:1010a02": "修集善法不知厭足，以是因緣得𦟛腨腸。",
    "T30n1582_009:1010a03": "聞法歡喜樂為人說為法走使，以是因緣得",
    "T30n1582_009:1010a04": "踝骨不現相。三業清淨瞻病施藥，破除憍慢",
    "T30n1582_009:1010a05": "飲食知足，以是因緣得平立手摩膝相。見分",
    "T30n1582_009:1010a06": "離者善言和合，自修慚愧亦教人修，以是因",
    "T30n1582_009:1010a07": "緣得馬藏相。自淨三業亦教人淨，若有眾生",
    "T30n1582_009:1010a08": "四大不調能為療治，以是因緣得身圓相。聞",
    "T30n1582_009:1010a09": "法歡喜樂為人說，以是因緣得身毛上靡相。",
    "T30n1582_009:1010a10": "思惟諸法甚深之義樂修善法，供養父母和",
    "T30n1582_009:1010a11": "上師長有德之人，若行道路佛塔僧坊除去",
    "T30n1582_009:1010a12": "塼石荊𧀃不淨，以是因緣得身毛相。若以",
    "T30n1582_009:1010a13": "飲食瓔珞施人除去瞋心，以是因緣獲得二",
    "T30n1582_009:1010a14": "相：一者金色；二者常光。以何業緣得一一毛",
    "T30n1582_009:1010a15": "相？即此業緣得身細軟塵垢不著。常施眾生",
    "T30n1582_009:1010a16": "所須之物，以是因緣得七處滿相。自破憍慢",
    "T30n1582_009:1010a17": "調柔其性，隨眾生心如法而行，為除不善教",
    "T30n1582_009:1010a18": "以善法，以是因緣得上身如師子相、得肩圓",
    "T30n1582_009:1010a19": "相、缺骨平滿相。以何業緣得纖指相？即此業",
    "T30n1582_009:1010a20": "緣得身𦟛相。遠離兩舌和合鬪諍，以是因緣",
    "T30n1582_009:1010a21": "得四十齒相齒密不疎相、齒齊平相。修欲界",
    "T30n1582_009:1010a22": "慈，以是因緣得白齒相。見有求者歡喜迎送，",
    "T30n1582_009:1010a23": "以是因緣得方頰車相。等視眾生猶如一",
    "T30n1582_009:1010a24": "子，以是因緣得上味相。常施眾生無上法味，",
    "T30n1582_009:1010a25": "見有忘者施其憶念，自持五戒轉以教人，修",
    "T30n1582_009:1010a26": "集悲心能大法施，以是因緣得肉髻相、廣長",
    "T30n1582_009:1010a27": "舌相。實語、喜語、法語、軟語、非時不語，以是因",
    "T30n1582_009:1010a28": "緣得梵音聲相。修集悲心視諸眾生猶如父",
    "T30n1582_009:1010a29": "母，以是因緣獲得二相：一者目紺青色；二者",
    "T30n1582_009:1010b01": "眼如牛王。見有德者稱實讚歎，以是因緣得",
    "T30n1582_009:1010b02": "白毫相。三十二相雖復各各說其因緣，真因",
    "T30n1582_009:1010b03": "緣者持戒精進。何以故？若不持戒能修精進，",
    "T30n1582_009:1010b04": "尚不得人身，況得三十二相。無見頂相及肉",
    "T30n1582_009:1010b05": "髻相，等無差別。復次凡所作事定心不悔，以",
    "T30n1582_009:1010b06": "是因緣得足下平相。若至心作，以是因緣得",
    "T30n1582_009:1010b07": "千輻輪相、第二第三指網縵相、七處滿相，",
    "T30n1582_009:1010b08": "細軟肩圓、缺骨滿、身直、廣長舌相。若常作",
    "T30n1582_009:1010b09": "者，以是因緣得長指相、平住摩膝相、常光一",
    "T30n1582_009:1010b10": "尋相、齒密不疎相。若淨作者，以是因緣獲得",
    "T30n1582_009:1010b11": "餘相。復次若於眾生生淳善心，以是因緣得",
    "T30n1582_009:1010b12": "手足柔軟膚體細滑塵垢不著。次第修集時",
    "T30n1582_009:1010b13": "節修集，以是因緣得第二第三第四相。憙修",
    "T30n1582_009:1010b14": "善法心無悔退，以是因緣得金色身、常光、齒",
    "T30n1582_009:1010b15": "白、眉間毫相。若聞讚歎不生憍慢，覆藏善法",
    "T30n1582_009:1010b16": "不令人知，以是因緣得馬藏相。所修善法迴",
    "T30n1582_009:1010b17": "向菩提，以是因緣得一一孔一毛相、身毛上",
    "T30n1582_009:1010b18": "靡、口四十齒、最上味相。懃精進故，以是因緣",
    "T30n1582_009:1010b19": "得方頰車、上身如師子相。至心愛念一切眾",
    "T30n1582_009:1010b20": "生如視一子，以是因緣得齒齊平、紺青目、牛",
    "T30n1582_009:1010b21": "王眼相。修集善法不知厭足，以是因緣獲得",
    "T30n1582_009:1010b22": "餘相。菩薩摩訶薩住性行時，修三十二相業，",
    "T30n1582_009:1010b23": "住淨行時雖有如是三十二相，相不具足未",
    "T30n1582_009:1010b24": "得明淨，住十三行爾乃了了，明顯具足一切",
    "T30n1582_009:1010b25": "佛法。雖無量相眾生不同，有下中上不可思",
    "T30n1582_009:1010b26": "議，是故佛說三十二相。一切眾生所有功德",
    "T30n1582_009:1010b27": "和合集聚，正與如來一毛相等。一切毛孔所",
    "T30n1582_009:1010b28": "有功德和合集聚，乃成一好。合集眾好所有",
    "T30n1582_009:1010b29": "功德，增至百倍乃成一相，唯除白毫、無見頂",
    "T30n1582_009:1010c01": "相。合集其餘一切諸相，增至千倍成是二相。",
    "T30n1582_009:1010c02": "和合集聚三十二相八十種好所有功德，增至",
    "T30n1582_009:1010c03": "千萬億倍，乃成如來深遠䗍音，其聲聞于無",
    "T30n1582_009:1010c04": "量無邊諸佛世界。如來成就如是等無量無",
    "T30n1582_009:1010c05": "邊功德，以是義故，如來世尊名為無上，所行",
    "T30n1582_009:1010c06": "之法名無上行。三十二相八十種好有三種",
    "T30n1582_009:1010c07": "無量：一者三劫無量；二者修善無量；三者",
    "T30n1582_009:1010c08": "利益眾生無量。是故說言如來成就無量功",
    "T30n1582_009:1010c09": "德。",
    "T30n1582_009:1010c10": "6 住品畢竟地住品第六",
    "T30n1582_009:1010c11": "「菩薩四淨者，一者身淨；二者緣淨；三者心淨；",
    "T30n1582_009:1010c12": "四者智淨。永斷習氣得清淨器，成阿耨多",
    "T30n1582_009:1010c13": "羅三藐三菩提，身得自在生滅自由，是名身",
    "T30n1582_009:1010c14": "淨。神通自在，名為緣淨。修集善法心離煩",
    "T30n1582_009:1010c15": "惱，是名心淨。知一切法無有罣礙，得自在智",
    "T30n1582_009:1010c16": "知一切法行，是名智淨。菩薩以是四清淨法",
    "T30n1582_009:1010c17": "獲得十力。何等為十？一者知是處非處力；二",
    "T30n1582_009:1010c18": "者知諸業力；三者知諸禪定解脫力；四者知",
    "T30n1582_009:1010c19": "諸根利鈍力；五者知諸眾生解力；六者知眾",
    "T30n1582_009:1010c20": "生界力；七者知至處道力；八者知過去世力；",
    "T30n1582_009:1010c21": "九者天眼力；十者漏盡力。如來所說真實無",
    "T30n1582_009:1010c22": "二，是故名為多陀阿伽度。若說善果及不善",
    "T30n1582_009:1010c23": "果真實因緣、真實體、真實性、真實住、真實生，",
    "T30n1582_009:1010c24": "是名是處，善不善果、非因作因，是名非處。破",
    "T30n1582_009:1010c25": "憍慢智，名真實智、名一切智、名無礙智、名",
    "T30n1582_009:1010c26": "為淨智、名離慢智。數次第故，名第一力。無有",
    "T30n1582_009:1010c27": "上故，名一切行。利益眾生破壞諸魔，故名為",
    "T30n1582_009:1010c28": "力。真實莊嚴得自在故，名為具足。能破一切",
    "T30n1582_009:1010c29": "諸恐怖故，名為涅槃。因八正道因破諸苦故，",
    "T30n1582_009:1011a01": "名為無上。如法住故，名為真實。自得淨法憐",
    "T30n1582_009:1011a02": "愍眾生而為演說，故名為梵輪。梵輪者名為",
    "T30n1582_009:1011a03": "如來，如來者名為清涼，清涼者名之為戒。受",
    "T30n1582_009:1011a04": "持淨戒如戒而說，是名清淨正說、實說、利益",
    "T30n1582_009:1011a05": "而說、廣大說、無礙說、一切說、畢竟說、無上說、無",
    "T30n1582_009:1011a06": "漏說、無為說、外說、現前說，是故名為大師子",
    "T30n1582_009:1011a07": "吼。說善力方便說真實因，以真實因緣得真",
    "T30n1582_009:1011a08": "實果，所謂人天及無上果，無上果故名為無",
    "T30n1582_009:1011a09": "上。若作業已增長得果，名為過去。有作業已",
    "T30n1582_009:1011a10": "未受果報，亦名過去。未作業欲作、未得果",
    "T30n1582_009:1011a11": "欲得，是名未來。已作之業未得果報、受果之",
    "T30n1582_009:1011a12": "業已滅過去，是名現在。去來現在業有三種，",
    "T30n1582_009:1011a13": "謂身、口、意果。身口意果，何處造作身口意善",
    "T30n1582_009:1011a14": "業、是處得果？何處造作身口意惡業、是處得",
    "T30n1582_009:1011a15": "果，是名是處。純善之業不得惡果，是名非處。",
    "T30n1582_009:1011a16": "不善惡業不得善果，是名非處。人業不受地",
    "T30n1582_009:1011a17": "獄果報，是名非處。地獄之業不受人報，是名",
    "T30n1582_009:1011a18": "非處。唯除能修身戒心慧，令地獄報人中輕",
    "T30n1582_009:1011a19": "受，以相似故名地獄報，人中輕受故名人果。",
    "T30n1582_009:1011a20": "是名是處非處。四禪八解脫，如是等法自在",
    "T30n1582_009:1011a21": "修得，以自在故，是故如來常在三昧。說法之",
    "T30n1582_009:1011a22": "時，",
    "T30n1582_009:1011a23": "梵天王等唯聞音聲不見形貌。如是等禪定",
    "T30n1582_009:1011a24": "解脫有二種煩惱，謂未得欲得憂、已得退失",
    "T30n1582_009:1011a25": "憂。如來已斷如是二憂得大自在。知諸眾生",
    "T30n1582_009:1011a26": "一切心想，雖得了知心不貪著不生歡樂，修",
    "T30n1582_009:1011a27": "集具足欲得便得、大得易得、得已不退，是",
    "T30n1582_009:1011a28": "名第三禪定解脫力。知信等五根有上中下，",
    "T30n1582_009:1011a29": "從聞生者、正思惟生者，是名根力。知上中下",
    "T30n1582_009:1011b01": "欲，是名解力。知種種性，聲聞性、緣覺性、如來",
    "T30n1582_009:1011b02": "性，眾生貪性乃至八萬四千煩惱性，是名第",
    "T30n1582_009:1011b03": "五力。知因煩惱獲得種種世界之身，是名第",
    "T30n1582_009:1011b04": "六力。知諸煩惱各有對治，知一切有亦各有",
    "T30n1582_009:1011b05": "對，知破一切惡邪見對，是名至處道力。了知",
    "T30n1582_009:1011b06": "四方種種眾生種種名字，過去眾生念八事：",
    "T30n1582_009:1011b07": "一名；二生；三姓；四食；五受苦樂；六壽；七",
    "T30n1582_009:1011b08": "住；八者命終。復念六事：一者名字；二者剎利",
    "T30n1582_009:1011b09": "等姓；三者親族父母；四者飲食；五者貧富；",
    "T30n1582_009:1011b10": "六者壽夭。是名第八力。天行名為四禪，得四",
    "T30n1582_009:1011b11": "禪果故名為天眼，具足獲得淳善果故名為",
    "T30n1582_009:1011b12": "清淨，明不同故名過人眼。有欲界天眼，雖",
    "T30n1582_009:1011b13": "復名同，以不淨故不名天眼。天眼知者，見眾",
    "T30n1582_009:1011b14": "生墮，墮者名天。復有墮者名為人死。生名中",
    "T30n1582_009:1011b15": "陰。中陰有二種：一者善；二者不善。不善中陰",
    "T30n1582_009:1011b16": "色如黑𣯫褐，夜闇之時淨眼乃見，清淨天眼",
    "T30n1582_009:1011b17": "見中陰色亦復如是。善中陰色如婆羅㮈女",
    "T30n1582_009:1011b18": "衣，明月之時淨眼乃見，清淨天眼見中陰色",
    "T30n1582_009:1011b19": "亦復如是。黑色者名下行眾生，白色者名上",
    "T30n1582_009:1011b20": "行眾生。身口意惡業因緣故名為下行，身口",
    "T30n1582_009:1011b21": "意善業因緣故名為上行。惡業者名為邪見。",
    "T30n1582_009:1011b22": "邪見有二：一者可轉；二不可轉。誹謗因果言",
    "T30n1582_009:1011b23": "無聖人，名不可轉。非因見因、非果見果，是名",
    "T30n1582_009:1011b24": "可轉。是故惡業名為邪見，善業者名為正見。",
    "T30n1582_009:1011b25": "不謗四諦、信善惡業真實果報，是故善業名",
    "T30n1582_009:1011b26": "為正見。惡業因緣死過地獄，不樂受果故",
    "T30n1582_009:1011b27": "名地獄，放逸惡業共為翅羽必至地獄。明見",
    "T30n1582_009:1011b28": "因果故為天眼。善業因緣過於惡死，樂受",
    "T30n1582_009:1011b29": "果報受人天身，以正見故得生善有，生善有",
    "T30n1582_009:1011c01": "者名為人天，明見了了故名天眼。云何善有？",
    "T30n1582_009:1011c02": "以善因緣獲得善果是名善有。是名第九力。",
    "T30n1582_009:1011c03": "以修身戒心慧因緣斷一切漏，以斷漏故獲",
    "T30n1582_009:1011c04": "得無漏身戒心慧。無漏身戒心慧有二種：見",
    "T30n1582_009:1011c05": "道、修道。以二道故，心得解脫、慧得解脫。得心",
    "T30n1582_009:1011c06": "慧解脫故，能示神通教化眾生，是名第十力。",
    "T30n1582_009:1011c07": "十力菩薩知性、知分別、知自相共相不共相、",
    "T30n1582_009:1011c08": "知平等、知業、知次第、知勝不勝。菩薩能知如",
    "T30n1582_009:1011c09": "是七事。知性者，十力性即五根性，以慧多故",
    "T30n1582_009:1011c10": "名為智性，是故說言知處非處，不言信處非",
    "T30n1582_009:1011c11": "處。乃至漏盡亦復如是。分別者有三種：一者",
    "T30n1582_009:1011c12": "分別時；二者分別行；三者分別自相共相。十",
    "T30n1582_009:1011c13": "力能知一切時，所謂過去、未來、現在，是名分",
    "T30n1582_009:1011c14": "別時。十力能知一切十方世界無量煩惱對",
    "T30n1582_009:1011c15": "治，是名分別行。十力能知一切色相，是名自",
    "T30n1582_009:1011c16": "相。知色無常乃至一切法無常，是名共相。是",
    "T30n1582_009:1011c17": "名分別自相共相。不共者，十力不共一切聲",
    "T30n1582_009:1011c18": "聞緣覺。十方諸佛同得十力，是名平等。知業",
    "T30n1582_009:1011c19": "者，處非處力。因實知因、果實知果，是第二",
    "T30n1582_009:1011c20": "力。如來了知自業果報，亦知眾生所有業果，",
    "T30n1582_009:1011c21": "因禪定解脫力故，如來得三種示現能調眾",
    "T30n1582_009:1011c22": "生。因知根力了知眾生下中上根，以知根故",
    "T30n1582_009:1011c23": "隨根說法；因解力故，如來了知一切眾生善",
    "T30n1582_009:1011c24": "性惡性，為除惡性教以善性；因知世界力故，",
    "T30n1582_009:1011c25": "如來常行世間之法，不為世法之所染污。知",
    "T30n1582_009:1011c26": "世界故知眾生界，知眾生界故隨根隨心隨",
    "T30n1582_009:1011c27": "其煩惱而為說法。云何如來初教眾生令入",
    "T30n1582_009:1011c28": "佛法？如來若教聲聞菩薩初入佛法，作如是",
    "T30n1582_009:1011c29": "言：『善男子！汝應修集深樂寂靜空閑獨處。",
    "T30n1582_009:1012a01": "汝初生時父母為汝所立名字，乃至諸師和",
    "T30n1582_009:1012a02": "上所立名字，當至心觀。如我此字，父母諸師",
    "T30n1582_009:1012a03": "和上所作，於內外六入有耶無耶？善男子！",
    "T30n1582_009:1012a04": "汝若離於內外諸入不見有者，汝於爾時得",
    "T30n1582_009:1012a05": "真實智，知是名字虛假不真。法亦不真、名",
    "T30n1582_009:1012a06": "亦不真。以名字法不真實故，云何於是而生",
    "T30n1582_009:1012a07": "憍慢？善男子！汝於爾時復應觀眼及眼名字。",
    "T30n1582_009:1012a08": "眼有二種：一者名字；二者流布。眼名非眼、眼",
    "T30n1582_009:1012a09": "相非眼。若有一物名為眼者，是物亦無。若實",
    "T30n1582_009:1012a10": "有眼，名亦應實。若真實者，眾生生時自應識",
    "T30n1582_009:1012a11": "知不須教誨；未見不教而能知者。以是義故，",
    "T30n1582_009:1012a12": "知名亦不實、物亦不實。如眼，識亦如是。作是",
    "T30n1582_009:1012a13": "觀時，除斷內外諸入貪著，以斷內外貪故斷",
    "T30n1582_009:1012a14": "一切法相，以斷一切法相，真實知於一切法",
    "T30n1582_009:1012a15": "性。一切法性者，謂不真實無有相貌。善男",
    "T30n1582_009:1012a16": "子！作是觀時若欲得一切智，欲得大慈大悲，",
    "T30n1582_009:1012a17": "欲得初禪乃至非想非非想，欲得性行乃至",
    "T30n1582_009:1012a18": "如來行，欲得菩薩地六通乃至阿耨多羅三",
    "T30n1582_009:1012a19": "藐三菩提悉能得之。』是名第六力。因至處道",
    "T30n1582_009:1012a20": "力，知真實道不真實道，壞不真道示以真道。",
    "T30n1582_009:1012a21": "因宿命力故知受眾苦，知己不樂生死，亦教",
    "T30n1582_009:1012a22": "眾生不樂生死壞於常見。因天眼力授人記",
    "T30n1582_009:1012a23": "莂，斷於斷見。因漏盡力，如來自知已得解脫，",
    "T30n1582_009:1012a24": "能壞眾生見非如來謂真如來，見非沙門言",
    "T30n1582_009:1012a25": "實沙門，非婆羅門言實婆羅門。如來得阿耨",
    "T30n1582_009:1012a26": "多羅三藐三菩提時，得是十力一時而得。云",
    "T30n1582_009:1012a27": "何而說有次第耶？如來得阿耨多羅三藐三",
    "T30n1582_009:1012a28": "菩提時初觀因果，是故初名處非處力。如是",
    "T30n1582_009:1012a29": "因果誰所受作？是名業力。以破業故修集",
    "T30n1582_009:1012b01": "禪定，為知眾生誰能修集誰不修集，故觀",
    "T30n1582_009:1012b02": "諸根。根有三種，謂下中上。是名眾生性，是",
    "T30n1582_009:1012b03": "名第五力。以知性故知心淨不淨，是名世",
    "T30n1582_009:1012b04": "界。欲知淨心及不淨心因緣故，知至處道，如",
    "T30n1582_009:1012b05": "是道者斷常斷見，是名宿命天眼力。二見斷",
    "T30n1582_009:1012b06": "故諸漏永盡，名漏盡力。是名次第。復有次第，",
    "T30n1582_009:1012b07": "如來得阿耨多羅三藐三菩提時，最初先觀",
    "T30n1582_009:1012b08": "是處非處，次觀世業，破世業故觀禪解脫，及",
    "T30n1582_009:1012b09": "觀眾生能修集道不能修集故，次天眼見",
    "T30n1582_009:1012b10": "諸眾生諸根利鈍，為欲知故，餘如先說。復有",
    "T30n1582_009:1012b11": "次第，如來得阿耨多羅三藐三菩提時，觀十",
    "T30n1582_009:1012b12": "二因緣是處非處；十二因緣由何而出，是故",
    "T30n1582_009:1012b13": "觀業；眾生諸業，或有受報或不受報故，天眼",
    "T30n1582_009:1012b14": "觀何等，為眾生故觀法界，是名為解。法界世",
    "T30n1582_009:1012b15": "界無有差別，欲知難調易調故知宿命；為知",
    "T30n1582_009:1012b16": "受教不受教故知根利鈍；知已為說八正道",
    "T30n1582_009:1012b17": "分，名至處道；以道力故斷諸煩惱，名漏盡力。",
    "T30n1582_009:1012b18": "處非處力及以業力有何差別？善業惡業了",
    "T30n1582_009:1012b19": "知善果及以惡果，是名是處非處力。作者定",
    "T30n1582_009:1012b20": "受、不作不受，是名知業力。為欲調伏不善",
    "T30n1582_009:1012b21": "業故修集禪定。調伏有二種：一者信；二者",
    "T30n1582_009:1012b22": "不信，是故觀根。信心有二種：一者信三寶；二",
    "T30n1582_009:1012b23": "者信摩醯首羅，是名為解脫。有三種，謂下",
    "T30n1582_009:1012b24": "中上，是名世界力。知世界已，說於世道、聲聞",
    "T30n1582_009:1012b25": "道、緣覺道、菩薩道、佛道，是名至處道力。觀諸",
    "T30n1582_009:1012b26": "眾生善因惡因重業輕業，是名宿命力。因是",
    "T30n1582_009:1012b27": "知故斷常斷見，是名天眼。真實見故諸漏永",
    "T30n1582_009:1012b28": "盡，是名漏盡力。十力之性悉是智性無有差",
    "T30n1582_009:1012b29": "別，以境界緣故說有差別。四無所畏如常說。",
    "T30n1582_009:1012c01": "如來為眾生說於四事：一者聲聞不共法解",
    "T30n1582_009:1012c02": "脫；二者聲聞共解脫；三者眾生苦解脫；四者",
    "T30n1582_009:1012c03": "為眾生斷苦得解脫說於對治。聲聞不共者，",
    "T30n1582_009:1012c04": "我所覺知，若言有法汝不知者，我亦不見沙",
    "T30n1582_009:1012c05": "門婆羅門若人若天若魔若梵如法而言不知",
    "T30n1582_009:1012c06": "不見，以不見故不生羞畏。我漏已盡，若言",
    "T30n1582_009:1012c07": "不盡，不見沙門乃至魔梵如實而言汝漏未",
    "T30n1582_009:1012c08": "盡，以不見故不生羞畏。我已得道，若言是道",
    "T30n1582_009:1012c09": "非畢竟者，我亦不見有諸沙門乃至魔梵如",
    "T30n1582_009:1012c10": "實而言，汝未得道是非畢竟，以不見故不",
    "T30n1582_009:1012c11": "生羞畏。我說障道，若言不障，我亦不見有諸",
    "T30n1582_009:1012c12": "沙門乃至魔梵如實而言說障非障，以不見",
    "T30n1582_009:1012c13": "故不生羞畏。佛所說道，為諸菩薩及諸聲聞，",
    "T30n1582_009:1012c14": "佛涅槃後集結藏時，聲聞藏中除菩薩名，菩",
    "T30n1582_009:1012c15": "薩藏中安菩薩名，是故方等名菩薩藏。不共",
    "T30n1582_009:1012c16": "聲聞者，謂如來三念處。如來說法至心聽",
    "T30n1582_009:1012c17": "受，心得歡喜受諸安樂，如法而住不違佛",
    "T30n1582_009:1012c18": "教，佛亦不喜，修集捨心不失正念亦不放逸；",
    "T30n1582_009:1012c19": "如來說法有不信受違反所說，佛亦不瞋無",
    "T30n1582_009:1012c20": "有愁惱，修集捨心不失正念亦不放逸；如來",
    "T30n1582_009:1012c21": "說法或有聽者有不聽者，聽者不喜、不聽不",
    "T30n1582_009:1012c22": "愁，修集捨心不失正念亦不放逸。是名三念",
    "T30n1582_009:1012c23": "處。復有不與聲聞共者，謂三不護。如來不護",
    "T30n1582_009:1012c24": "身、口、命。有阿羅漢無記業起，失念心故。無記",
    "T30n1582_009:1012c25": "業者，名突吉羅。如來已斷一切無記業。何以",
    "T30n1582_009:1012c26": "故？常修正念故。是故如來隨心而說、呵責眷",
    "T30n1582_009:1012c27": "屬，所謂驅擯麁言加之心無畏難。何以故？身",
    "T30n1582_009:1012c28": "口命淨故。復有不與聲聞共，所謂大悲，如先",
    "T30n1582_009:1012c29": "說。如來作何事？何處作？何因緣作？云何作？",
    "T30n1582_009:1013a01": "何時作？如是諸事能如實知，是名念心。如",
    "T30n1582_009:1013a02": "來知何事者，謂一切行。何處者，一切世界。何",
    "T30n1582_009:1013a03": "因緣者，為調伏眾生。云何作者，謂善方便。何",
    "T30n1582_009:1013a04": "時作者，謂一切時。以是故，如來常修正念之",
    "T30n1582_009:1013a05": "心。如來世尊若動若眴、若語若行、若住若作，",
    "T30n1582_009:1013a06": "一切時中無煩惱習，是故說言如來永斷煩",
    "T30n1582_009:1013a07": "惱習氣，阿羅漢等則不如是，是故不與聲聞",
    "T30n1582_009:1013a08": "共也。如來覺知三種法聚：一者得利益義聚；",
    "T30n1582_009:1013a09": "二者非利益義聚；三者非利益非不利益義",
    "T30n1582_009:1013a10": "聚。如來了了知是三聚，是故說言如來得一",
    "T30n1582_009:1013a11": "切智。如是等一百四十不共之法，不與聲聞",
    "T30n1582_009:1013a12": "辟支佛共，是故名為聲聞不共。菩薩行時得",
    "T30n1582_009:1013a13": "三十二相八十種好，然不明淨，坐道樹下無",
    "T30n1582_009:1013a14": "師修集三十七品乃得明淨。學地菩薩得金",
    "T30n1582_009:1013a15": "剛三昧已，次第二念得十力、一切佛法乃至",
    "T30n1582_009:1013a16": "一切淨智悉以得故，名一切智、無礙智、無障",
    "T30n1582_009:1013a17": "智、淨智、寂靜智、清淨智、具足智，是名畢竟地，",
    "T30n1582_009:1013a18": "過一切菩薩行、一切菩薩地，入如來地、如來",
    "T30n1582_009:1013a19": "行，得無上身、轉菩薩身，永斷習氣，住畢竟地。",
    "T30n1582_009:1013a20": "菩薩摩訶薩覩見佛法如羅縠中視，如來世",
    "T30n1582_009:1013a21": "尊都無斯事，是故名淨。住畢竟地菩薩見於",
    "T30n1582_009:1013a22": "佛法如遠見色，諸佛見法如近見色。畢竟菩",
    "T30n1582_009:1013a23": "薩見於佛法如闇見色，諸佛見法如晝見色。",
    "T30n1582_009:1013a24": "畢竟菩薩如未出胎，諸佛世尊如已出者。畢",
    "T30n1582_009:1013a25": "竟菩薩如夢所見，諸佛世尊如覺見物。畢竟",
    "T30n1582_009:1013a26": "菩薩如燈不明，諸佛世尊如盛明燈。菩薩得",
    "T30n1582_009:1013a27": "阿耨多羅三藐三菩提已，能於一切諸佛世",
    "T30n1582_009:1013a28": "界施作佛事。作佛事者有九種，一一佛事能",
    "T30n1582_009:1013a29": "大饒益無量眾生。何等為九？一者自為大丈",
    "T30n1582_009:1013b01": "夫事，能令眾生信丈夫事。二者以三十二相",
    "T30n1582_009:1013b02": "八十種好莊嚴其身，為利眾生破其疑網。三",
    "T30n1582_009:1013b03": "者如來具足十力，具足十力故能利眾生。若",
    "T30n1582_009:1013b04": "有問言云何為力？則能善解破其疑心，調伏",
    "T30n1582_009:1013b05": "眾生壞破邪見。四者如來具足四無所畏，為",
    "T30n1582_009:1013b06": "信三寶、為調伏眾生、為破邪見、為大師子",
    "T30n1582_009:1013b07": "吼。五者如來具足三念處，如說而行、如行而",
    "T30n1582_009:1013b08": "說破諸煩惱，能畜徒眾能化眾生。六者如來",
    "T30n1582_009:1013b09": "具足三不護法，為利眾生、為調眾生，晝夜常",
    "T30n1582_009:1013b10": "以佛眼觀察諸眾生。七者如來具足大悲，為",
    "T30n1582_009:1013b11": "具足羼提波羅蜜，為令眾生離諸苦故、為施",
    "T30n1582_009:1013b12": "安樂故。八者如來具足無錯謬不失念心，是",
    "T30n1582_009:1013b13": "故無師如法而行、如法而住，為利眾生令調",
    "T30n1582_009:1013b14": "伏故、為壞眾生諸放逸故。九者如來永斷煩",
    "T30n1582_009:1013b15": "惱習氣，知義法、非義法、非義非非義法，是故",
    "T30n1582_009:1013b16": "如來說於義法，離非義法、非義非非義法。如",
    "T30n1582_009:1013b17": "來具足一百四十不共之法，如是九事能作",
    "T30n1582_009:1013b18": "佛事，是名如來行、是名如來地、是名如來畢",
    "T30n1582_009:1013b19": "竟地。何以故？為如來行、如來地、如來畢竟地，",
    "T30n1582_009:1013b20": "於無量億那由他劫受菩薩戒修菩提行。畢",
    "T30n1582_009:1013b21": "竟菩薩能教無量無邊眾生住畢竟地，如來",
    "T30n1582_009:1013b22": "一切佛法悉為眾生不自為己。聲聞緣覺所",
    "T30n1582_009:1013b23": "有之法，但為自利少利於他。是故二乘無不",
    "T30n1582_009:1013b24": "共法，無上佛法終無似於聲聞辟支佛法。大",
    "T30n1582_009:1013b25": "悲不錯謬斷習氣，一切智五智三昧，如來具",
    "T30n1582_009:1013b26": "足一切不共之法，是故名為無上。「此經演說",
    "T30n1582_009:1013b27": "菩薩禁戒、菩薩道、菩薩戒果、一切菩薩行、一",
    "T30n1582_009:1013b28": "切菩薩戒果行，是故名為菩薩地，名菩薩藏、",
    "T30n1582_009:1013b29": "菩薩摩夷，攝取一切大乘經典無礙智經。若",
    "T30n1582_009:1013c01": "天若人若沙門若婆羅門，信是經典受持聽",
    "T30n1582_009:1013c02": "說讀誦書寫，廣說修集分別其義，見有持者",
    "T30n1582_009:1013c03": "供養恭敬尊重讚歎，燈燭香花伎樂供養，當",
    "T30n1582_009:1013c04": "知是人常為十方諸佛之所護念稱說其名，",
    "T30n1582_009:1013c05": "得無量功德聚。何以故？菩薩戒因緣得阿耨",
    "T30n1582_009:1013c06": "多羅三藐三菩提，受持讀誦書寫解說菩薩",
    "T30n1582_009:1013c07": "戒故，如來正法久住不滅，諸惡比丘漸就損",
    "T30n1582_009:1013c08": "減。若無菩薩戒者，諸惡比丘漸漸熾盛，如來",
    "T30n1582_009:1013c09": "正法不久則滅。」爾時優波離白佛言：「世尊！此",
    "T30n1582_009:1013c10": "經當名何經？」「優波離！是名『善戒』、名『菩薩地』、名",
    "T30n1582_009:1013c11": "『菩薩毘尼摩夷』、名『如來藏』、名為『一切善法根",
    "T30n1582_009:1013c12": "本』、名『安樂因』、名『諸波羅蜜聚』。」爾時優波離聞",
    "T30n1582_009:1013c13": "佛所說，歡喜禮拜，右遶而去。",
    "T30n1582_009:1013c14": "菩薩善戒經卷第九"
}