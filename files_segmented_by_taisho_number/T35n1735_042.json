{
    "T35n1735_042:0820c12": "12大方廣佛華嚴經疏卷第四十二",
    "T35n1735_042:0820c14": "唐清涼山大華嚴寺沙門澄觀撰",
    "T35n1735_042:0820c15": "第三得勝行，中二：初明深行勝，對前彰出；",
    "T35n1735_042:0820c16": "二「佛子此地菩薩」下發起勝，對後彰入。前中",
    "T35n1735_042:0820c17": "亦是攝童真住。文中二：先結前生後，以入",
    "T35n1735_042:0820c18": "第八地是結前入位，生後深行為所依故。",
    "T35n1735_042:0820c19": "二「為深行」下正顯深行，先法、後喻。法中八句：",
    "T35n1735_042:0820c20": "初一總相，位行玄奧故。餘七別相：一難可知",
    "T35n1735_042:0820c21": "者，即難入深，正是對下彰出。二無差別者，",
    "T35n1735_042:0820c22": "同行深，與諸無漏淨地菩薩同故，如麥在",
    "T35n1735_042:0820c23": "麥聚故難知差別。三「離一切」下境界深，分",
    "T35n1735_042:0820c24": "齊殊絕故，由所取相離、能取相不現前故。",
    "T35n1735_042:0820c25": "復言離一切執著者，護此地一切所治障",
    "T35n1735_042:0820c26": "想故。四無量無邊，即修行深，自利無分量、利",
    "T35n1735_042:0820c27": "他無邊故。五一切等，明不退深，二乘不能",
    "T35n1735_042:0820c28": "壞其勝故。前句當相辨大，此句寄對以明。",
    "T35n1735_042:0820c29": "六離諸諠諍，即離障深，謂離功用障故。七",
    "T35n1735_042:0821a01": "寂滅現前，即對治現前深，以證真如為能",
    "T35n1735_042:0821a02": "治故一切寂滅。上七別中，相從束為三分，",
    "T35n1735_042:0821a03": "能離前地四種惱患，謂初三明此地境分殊",
    "T35n1735_042:0821a04": "絕，離第四微細想行過，謂求如來智猶未",
    "T35n1735_042:0821a05": "息等；次二明正行廣大，離前第三化生勤",
    "T35n1735_042:0821a06": "方便過，謂十無量等猶有勤故；後二明離",
    "T35n1735_042:0821a07": "障寂滅，離前二過：一離第二淨地勤方便",
    "T35n1735_042:0821a08": "過，即前修無功用日夜常修，及行住坐臥皆",
    "T35n1735_042:0821a09": "起道等；二離第一有行有間發過。此之四過，",
    "T35n1735_042:0821a10": "如《地持》說。《瑜伽》名四災患，義次亦同。第二",
    "T35n1735_042:0821a11": "喻中，文有三喻，從後次第喻前三段，為順",
    "T35n1735_042:0821a12": "治障從細至麁故，法中顯深故從麁至細。",
    "T35n1735_042:0821a13": "三中各有喻、合。今初，滅定喻，喻前離障。寂",
    "T35n1735_042:0821a14": "滅喻中，那含、羅漢心解脫人多能入之，九次",
    "T35n1735_042:0821a15": "第定當其第九，故云乃至。動心息者，謂所",
    "T35n1735_042:0821a16": "依六七心王已滅，能依心所憶想自亡。合中",
    "T35n1735_042:0821a17": "住不動地，合入滅定。「即捨」已下合動心止息。",
    "T35n1735_042:0821a18": "即捨一切功用行者，過所治故。得無功用",
    "T35n1735_042:0821a19": "法者，明得彼治法故。身口等息者，以得",
    "T35n1735_042:0821a20": "無功用法自然行故，即同前無所取著，離",
    "T35n1735_042:0821a21": "第一有行有間發過。住於報行者，文含二",
    "T35n1735_042:0821a22": "意：一亦成上示現得有功用行相違法，謂",
    "T35n1735_042:0821a23": "得無功用地故。此約教道，同前無所取著。",
    "T35n1735_042:0821a24": "二者謂善住阿賴耶識真如法中故，此約證",
    "T35n1735_042:0821a25": "道，同前入一切法如虛空性，即離第二淨地",
    "T35n1735_042:0821a26": "勤方便過。不同前地修無功用，故云報行。",
    "T35n1735_042:0821a27": "報行者，前地所修，報熟現前故。住真如者，以",
    "T35n1735_042:0821a28": "本識有二分：一妄染分，凡夫所住；二真淨分，",
    "T35n1735_042:0821a29": "此地所住。由住真如故，捨黎耶之名。又佛",
    "T35n1735_042:0821b01": "地單住真如，不云黎耶真如；今為有變易",
    "T35n1735_042:0821b02": "報在，是故雙舉，則黎耶言約異熟識，如來但",
    "T35n1735_042:0821b03": "名無垢識故。第二夢寤喻，喻前正行廣大。",
    "T35n1735_042:0821b04": "論云「示此行護彼過想者，離彼化生勤方",
    "T35n1735_042:0821b05": "便過故。」有正智想者，非無此地無功智",
    "T35n1735_042:0821b06": "故。如從夢寤，雖無夢想，非無寤想。但此",
    "T35n1735_042:0821b07": "行寂滅，故云所作皆息。合中，勇猛約心，精進",
    "T35n1735_042:0821b08": "約行，合上方便並是功用。「二行」已下出所",
    "T35n1735_042:0821b09": "息障。依內證清淨，生死涅槃二心不行，名",
    "T35n1735_042:0821b10": "二行不現。如彼寤時，此彼岸無依，外緣境",
    "T35n1735_042:0821b11": "界受用念想不行，故云相行不現，即離",
    "T35n1735_042:0821b12": "化生聖道等想。如彼寤時，人船俱無。合中見",
    "T35n1735_042:0821b13": "人墮河喻中，身自墮者，眾生病即菩薩病故。",
    "T35n1735_042:0821b14": "第三生梵天喻，喻境分殊絕。合中，初正合",
    "T35n1735_042:0821b15": "下地。心意識不現，合欲界心不現行也。",
    "T35n1735_042:0821b16": "所以不行者，得報行故。此離微細想行過",
    "T35n1735_042:0821b17": "故，論云「此說遠離勝」也。後「此菩薩」下舉勝",
    "T35n1735_042:0821b18": "況劣，謂佛等不順行世間。一分心等尚不行，",
    "T35n1735_042:0821b19": "況順行世間一分心耶？佛心等者，即七地求",
    "T35n1735_042:0821b20": "如來智心也。此中但況世間，亦應以大況",
    "T35n1735_042:0821b21": "小，大尚不行況小乘耶？則若世若出世、若",
    "T35n1735_042:0821b22": "人若法、若因若果、若智若斷，皆不行也。第二",
    "T35n1735_042:0821b23": "明發起勝行。此下亦是攝尊重行因，勸起",
    "T35n1735_042:0821b24": "行皆尊重故。勝亦尊重之義。文中四：一說",
    "T35n1735_042:0821b25": "主總敘、二「作如是」下正顯勸辭、三「佛子諸佛",
    "T35n1735_042:0821b26": "世尊」下顯勸所為、四「佛子若諸佛」下彰勸之",
    "T35n1735_042:0821b27": "益。今初願即勸因，如第三勸中，論云本願力",
    "T35n1735_042:0821b28": "住故者，迴文未盡，應言住本願力故。「諸",
    "T35n1735_042:0821b29": "佛世尊」下總顯勸相。諸佛所以與智勸者，",
    "T35n1735_042:0821c01": "轉彼深行樂足之心，令入法流門故。法流",
    "T35n1735_042:0821c02": "者，決彼無生止水，令起無功用行河，任運",
    "T35n1735_042:0821c03": "趣佛智海，即以能趣為門。又法流者，即是",
    "T35n1735_042:0821c04": "行海。言與智者，有二意故：一現與覺念，猶",
    "T35n1735_042:0821c05": "彼意加；二令起修取，故名為與。下之七勸",
    "T35n1735_042:0821c06": "皆佛智攝，故但云與智。前地未淨此忍，故",
    "T35n1735_042:0821c07": "此方與，以得此忍攝德本故，一與之後不",
    "T35n1735_042:0821c08": "復欲沈。二正顯勸辭中有二：先讚，將欲取",
    "T35n1735_042:0821c09": "之必固與之；後「然善男子」下勸。於中有七：",
    "T35n1735_042:0821c10": "一勸修如來善調御智、二勸悲愍眾生、三",
    "T35n1735_042:0821c11": "勸成其本願、四勸求無礙智、五勸成佛外",
    "T35n1735_042:0821c12": "報、六勸證佛內明無量勝行、七勸總修無",
    "T35n1735_042:0821c13": "遺成遍知道。遠公攝七為二：前六舉多未",
    "T35n1735_042:0821c14": "作，轉其住心；後一明其少作，能成增其去",
    "T35n1735_042:0821c15": "心。經無此文，論似有意，於理無違。今攝",
    "T35n1735_042:0821c16": "為三：前三勸其下化，初一化法、次一正化、",
    "T35n1735_042:0821c17": "後一化願；次三勸其上求，初一折其所得",
    "T35n1735_042:0821c18": "非勝、後二引其求佛勝果若外若內；三最後",
    "T35n1735_042:0821c19": "一勸總結多門，以所作無邊，別說難盡故。",
    "T35n1735_042:0821c20": "然七皆含轉住、增去。今初有三：一明多未",
    "T35n1735_042:0821c21": "作，以未得修十力等教授眾生法故；二",
    "T35n1735_042:0821c22": "「汝應」下勸令修習；三「勿復」下莫捨忍門。然",
    "T35n1735_042:0821c23": "捨有二義：一若以放捨身心住此忍門，斯",
    "T35n1735_042:0821c24": "則不應，故云勿復。是以論云「若不捨此忍",
    "T35n1735_042:0821c25": "行，不得成就一切佛法。」此令捨著。二全",
    "T35n1735_042:0821c26": "棄捨則所不應，故論云「依彼有力能作故，",
    "T35n1735_042:0821c27": "故云勿復放捨。」此令依之。第二勸中三：初",
    "T35n1735_042:0821c28": "明自所得忍、二「然諸」下明他無忍起過。在",
    "T35n1735_042:0821c29": "家多有煩惱、出家多起覺觀，皆是眾生無",
    "T35n1735_042:0822a01": "利益事。三「汝當」下勸起悲心，悲心依上而",
    "T35n1735_042:0822a02": "轉。第三勸中，願有二種：一「依廣心」下化眾",
    "T35n1735_042:0822a03": "生、二「皆令得」下依大心。然有二義：一令他",
    "T35n1735_042:0822a04": "得、二令自得。自得佛智，依此智行能廣利",
    "T35n1735_042:0822a05": "故。第四勸中有三：初法性真常，定其所尚；",
    "T35n1735_042:0822a06": "次「諸佛」下奪其異佛，勸其上求。以有深無",
    "T35n1735_042:0822a07": "礙智，大用無涯，方不共二乘故。後「一切」下",
    "T35n1735_042:0822a08": "抑同二乘，令不住忍。三獸渡河，同涉理",
    "T35n1735_042:0822a09": "故。功行疲倦，趣寂為垢，故應勿住。第五勸",
    "T35n1735_042:0822a10": "中舉身相等六，皆是化生事業。若成就此",
    "T35n1735_042:0822a11": "法，則有力化生，故勸修成就。第六勸中有",
    "T35n1735_042:0822a12": "三：初明其所得未廣、次「善男子」下示佛無",
    "T35n1735_042:0822a13": "量勝行。無量入者，所入法門差別故。作，是法",
    "T35n1735_042:0822a14": "門業用。轉，是業用上上不斷。後「汝應」下結",
    "T35n1735_042:0822a15": "勸。第七勸中二：先舉三種無量，即淨土中",
    "T35n1735_042:0822a16": "三自在行；後「悉應」下結勸，明少作在。既言悉",
    "T35n1735_042:0822a17": "應通達，明少分觀察即能成就，去佛非遙。",
    "T35n1735_042:0822a18": "此同德生勸於善財，勿以少行而生知足，",
    "T35n1735_042:0822a19": "故云無量。第三顯勸所為，令起智業故。第",
    "T35n1735_042:0822a20": "四彰勸益中亦是所為，為是故勸。於中二：",
    "T35n1735_042:0822a21": "先明不勸之損，故不得不勸；後「以諸佛」下",
    "T35n1735_042:0822a22": "彰勸之益，是故須勸。今初，有二：一自損，既",
    "T35n1735_042:0822a23": "不與智，即入涅槃，故應須與。故論「二即入",
    "T35n1735_042:0822a24": "涅槃者，與智慧示現。」二者損他，不利生",
    "T35n1735_042:0822a25": "故。問：始行之流尚修無住，豈深智地取滅",
    "T35n1735_042:0822a26": "須勸？頗有一人，佛不與智便取滅不？答：",
    "T35n1735_042:0822a27": "有四義故，是以須勸。一為引斥定性二乘，",
    "T35n1735_042:0822a28": "明菩薩此地大寂滅處猶有勸起，況彼所得",
    "T35n1735_042:0822a29": "寧為究竟？二為警覺漸悟菩薩樂寂之習；",
    "T35n1735_042:0822b01": "三為發起始行無厭上求；四為顯此地甚",
    "T35n1735_042:0822b02": "深玄奧難捨，所以須勸。但有此深奧法流之",
    "T35n1735_042:0822b03": "處，必有諸佛作七勸橋，故無一人便取永",
    "T35n1735_042:0822b04": "寂。又設佛不勸，亦無趣寂；為顯勸益，假",
    "T35n1735_042:0822b05": "以為言。第二勸益中，有法、喻、合。法中三：初",
    "T35n1735_042:0822b06": "牒前與智，彰益之因，故論云「彼行中攝功",
    "T35n1735_042:0822b07": "德因勝故。云何勝？諸佛同作教授說故。」二",
    "T35n1735_042:0822b08": "「於一」下起行速疾。三「何以」下釋疾所由，謂先",
    "T35n1735_042:0822b09": "唯一身，故長時劣；此一念此地身，等無量故。",
    "T35n1735_042:0822b10": "一念頓超有十一句，前十別明、後一總結。十",
    "T35n1735_042:0822b11": "中，初六依教化眾生、次二依自集助道、後",
    "T35n1735_042:0822b12": "二依障清淨。十中：一多身隨現。所以多者，",
    "T35n1735_042:0822b13": "論云「一切菩薩身，信解如自一身故。」謂智",
    "T35n1735_042:0822b14": "契同體，故能即一為多。此實報能為，不同",
    "T35n1735_042:0822b15": "前諸地變化。此對前一身。餘音聲等，對前",
    "T35n1735_042:0822b16": "起行，類亦無量。二圓音隨說、三隨所知智、",
    "T35n1735_042:0822b17": "四隨取何類生、五隨應以何國、六隨其教",
    "T35n1735_042:0822b18": "化何類眾生、七隨供養集福德助道、八隨入",
    "T35n1735_042:0822b19": "何法門集智慧助道、九隨神通障淨、十隨",
    "T35n1735_042:0822b20": "智慧障淨故，能處無量眾會隨機說法。皆",
    "T35n1735_042:0822b21": "言隨者，隨宜非一，釋無量言故。隨時之",
    "T35n1735_042:0822b22": "義，其大矣哉。後一結釋中，先結，謂起行眾多，",
    "T35n1735_042:0822b23": "不離三業；後以不動法故者，釋。由無相無",
    "T35n1735_042:0822b24": "功無有間斷故，相用不動任運集成。喻中，",
    "T35n1735_042:0822b25": "船喻彼行速疾。論云應知因勝示現者，釋",
    "T35n1735_042:0822b26": "疾所由。船由入海故疾，行入無生故疾。合",
    "T35n1735_042:0822b27": "中，初合未至海，即前七地。次「到菩薩」下合若",
    "T35n1735_042:0822b28": "至海，即第八地無生之智。亦是行故，名為行",
    "T35n1735_042:0822b29": "海。又頓能遍起，即深而廣，亦得名海。無功",
    "T35n1735_042:0822c01": "用智，以合上風。一切智境，明其趣果。前喻",
    "T35n1735_042:0822c02": "所無，以無生智同佛智海，故喻不分。「本",
    "T35n1735_042:0822c03": "有」已下合前校量。大文第四淨土分者，問：經",
    "T35n1735_042:0822c04": "中但云大方便智一切觀察皆如實知，廣說",
    "T35n1735_042:0822c05": "化生應形作用。《瑜伽論》中十自在，前起智門，",
    "T35n1735_042:0822c06": "後但云得分身智。何以論主判為淨土分",
    "T35n1735_042:0822c07": "耶？答：淨土有二，一是能淨之因、二是所淨",
    "T35n1735_042:0822c08": "之果。此有二對：一相淨果，謂寶嚴等，以行",
    "T35n1735_042:0822c09": "業為因，謂直心等；二自在淨果，謂三世間",
    "T35n1735_042:0822c10": "圓融等，以德業為因，謂淨土三昧等。今約",
    "T35n1735_042:0822c11": "後對。然淨土行業始起在凡、滿在十地，淨",
    "T35n1735_042:0822c12": "土德業始起不動、終在如來。文分三別：一",
    "T35n1735_042:0822c13": "器世間自在行、二眾生世間自在行、三智正",
    "T35n1735_042:0822c14": "覺世間自在行。初是化處、次是所化、後是能",
    "T35n1735_042:0822c15": "化，具後二淨方名淨土。然初一多約能淨，",
    "T35n1735_042:0822c16": "後二多約所淨，文影略耳。就初分二：先總",
    "T35n1735_042:0822c17": "標舉。無功用智為能觀智，智所行境為所",
    "T35n1735_042:0822c18": "觀，方便善巧即無功用因。在於七地修無功",
    "T35n1735_042:0822c19": "用，今得自在。後「所謂」下別顯其相。有五種",
    "T35n1735_042:0822c20": "自在：一隨心欲、二隨何欲、三隨時欲、四隨",
    "T35n1735_042:0822c21": "廣陜欲、五隨心幾許欲。今初，觀世間成壞，",
    "T35n1735_042:0822c22": "論云「隨心所欲」。彼能現及不現故者，謂約",
    "T35n1735_042:0822c23": "能淨。論隨隨自心欲，知即能知，故約所淨。",
    "T35n1735_042:0822c24": "論隨隨眾生心樂欲見者，則現成現壞。不",
    "T35n1735_042:0822c25": "欲見者則不現故，經云觀知，則唯約因。",
    "T35n1735_042:0822c26": "論主欲顯義兼於果，故云隨現，即轉變自",
    "T35n1735_042:0822c27": "在。下之四段隨現準知。二「由此業」下明隨何",
    "T35n1735_042:0822c28": "欲，謂隨物欲知何業成壞，皆能現故。三「幾",
    "T35n1735_042:0822c29": "時成」下明隨時欲，謂隨時長短，即能現故。",
    "T35n1735_042:0823a01": "若約能淨，即隨時智。如此世界成二十劫，",
    "T35n1735_042:0823a02": "初劫成器，餘成眾生。壞亦二十，先壞眾生，",
    "T35n1735_042:0823a03": "後一壞器。並稱事稱理，名如實知。四「又知",
    "T35n1735_042:0823a04": "地」下隨廣陜欲，彼能現故。文中三：初知四",
    "T35n1735_042:0823a05": "大差別，即是廣相；二「知微塵」下是知陜相；",
    "T35n1735_042:0823a06": "三「隨何世界所有地水」下知能所成，即雙明",
    "T35n1735_042:0823a07": "廣陜相。今初中小相者，非定地報識境界。大",
    "T35n1735_042:0823a08": "相者，定地境界，乃至四禪緣三千故。無量",
    "T35n1735_042:0823a09": "者，如來境界。上三是事分齊，皆以境界智",
    "T35n1735_042:0823a10": "知。差別相者，是法分齊故，以相智知，知其",
    "T35n1735_042:0823a11": "自相同相差別故。後類餘易了。二知塵中",
    "T35n1735_042:0823a12": "細者，透金塵故。論經次云麁相者，隙塵故。差",
    "T35n1735_042:0823a13": "別同前。無量差別者，一塵之中含多法故。",
    "T35n1735_042:0823a14": "塵之麁細俱通定散，故不云小大。三知能",
    "T35n1735_042:0823a15": "所成中二：先總知內外、二「知地獄」下別明",
    "T35n1735_042:0823a16": "六道。斯即《楞伽》責所不問，意顯窮幽。又云",
    "T35n1735_042:0823a17": "無性故。第五「又知欲界」下明隨心幾許欲，即",
    "T35n1735_042:0823a18": "能現故。文中二：初約智知自在。上即三界",
    "T35n1735_042:0823a19": "互望論大小，今即一界之中自分大小。欲",
    "T35n1735_042:0823a20": "界中人境為小、天境為大；色中覺觀為小、",
    "T35n1735_042:0823a21": "無覺觀為大；無色界中，論云佛法中凡境",
    "T35n1735_042:0823a22": "為小、聲聞菩薩為大者，為揀外道妄取為",
    "T35n1735_042:0823a23": "涅槃故，特云佛法。如來所知一切三界，皆",
    "T35n1735_042:0823a24": "名無量相。第二「佛子菩薩復起」下，約通明",
    "T35n1735_042:0823a25": "自在隨物現化。文中三：一隨機現化。於中，",
    "T35n1735_042:0823a26": "初標能化智、次「所謂」下明所知機。有三句：",
    "T35n1735_042:0823a27": "一知身類不同故、二知隨身宜用方便異",
    "T35n1735_042:0823a28": "故、三生何等界能利生故。後「隨其」下正明",
    "T35n1735_042:0823a29": "隨化。雖言現身，意在生處，故屬器界。二「此",
    "T35n1735_042:0823b01": "菩薩於一三千」下明化分齊。三「此菩薩成就」",
    "T35n1735_042:0823b02": "下明現自在，謂不動而遍，猶月入百川。第",
    "T35n1735_042:0823b03": "二「佛子此菩薩隨諸眾生身心」下明眾生世",
    "T35n1735_042:0823b04": "間自在行。謂隨感能應，調伏眾生自在故。",
    "T35n1735_042:0823b05": "於中三：初總明感應、二「所謂」下別顯感應。",
    "T35n1735_042:0823b06": "於中，顯化生行有二自在：一化同物身，沙",
    "T35n1735_042:0823b07": "門中現沙門形等故，即身自同事。二「又應」",
    "T35n1735_042:0823b08": "下化應物心，以身不必同其所化，即心自",
    "T35n1735_042:0823b09": "同事，故論云「彼行化眾生，身心自同事。」三",
    "T35n1735_042:0823b10": "「佛子菩薩如是」下總結感應。如是如是者，現",
    "T35n1735_042:0823b11": "類眾多故，若身若心無偏頓應故。論結云",
    "T35n1735_042:0823b12": "「自身心等分示現」也。第三「佛子此菩薩遠離」",
    "T35n1735_042:0823b13": "下明智正覺世間自在行。遠公云：「若就行",
    "T35n1735_042:0823b14": "境，應名二諦自在行。今就行體，名智正覺。",
    "T35n1735_042:0823b15": "智於二諦正覺無礙，故名自在。」今更一釋：",
    "T35n1735_042:0823b16": "以所知十身皆是毘盧遮那正覺之體，亦得",
    "T35n1735_042:0823b17": "從境名智正覺，能令相作亦自在故。文中",
    "T35n1735_042:0823b18": "二：初明第一義智、後「此菩薩」下明世諦智。",
    "T35n1735_042:0823b19": "今初，上句離妄、下句住實。由自身他身不",
    "T35n1735_042:0823b20": "分別故，住於平等。不分別言，非唯照同",
    "T35n1735_042:0823b21": "一性，亦乃能所照亡。論云「此不同二乘第",
    "T35n1735_042:0823b22": "一義智示現者，以彼不得法空，不能即",
    "T35n1735_042:0823b23": "俗而真，非一異故。」二明俗諦智中有三：一",
    "T35n1735_042:0823b24": "總知十身、二「此菩薩」下令十身相作顯通",
    "T35n1735_042:0823b25": "自在、三「此菩薩知眾生身」下別顯知相彰智",
    "T35n1735_042:0823b26": "自在。今初十身，論攝為三：初三染分、次六",
    "T35n1735_042:0823b27": "淨分、後一不二分。皆言分者，同一大緣起",
    "T35n1735_042:0823b28": "法界分為十故。即染分依他、淨分依他同依",
    "T35n1735_042:0823b29": "一實故。染中三者，初是眾生世間、次國土",
    "T35n1735_042:0823c01": "世間。業報身者，彼二生因，謂業、煩惱。經略煩",
    "T35n1735_042:0823c02": "惱，故論具之。而云報者，業能招報，從果",
    "T35n1735_042:0823c03": "立名。若是所招，寧異上二？然國土身合通",
    "T35n1735_042:0823c04": "於淨，且從一類以判為染。次六總以三乘",
    "T35n1735_042:0823c05": "為淨分，於中前四是人菩薩及佛，但因果",
    "T35n1735_042:0823c06": "之異；次一是能證智；後一是所證法。故論云",
    "T35n1735_042:0823c07": "「此三乘隨何智、隨何法，彼淨顯示」，謂因法",
    "T35n1735_042:0823c08": "智殊，顯三乘別。後虛空身是不一分者，通",
    "T35n1735_042:0823c09": "為二依，非染淨故。觀下別顯，多約事空，",
    "T35n1735_042:0823c10": "義兼於理。二諸身相作，皆先明相作所由，",
    "T35n1735_042:0823c11": "由隨機故。文中二：一別顯相作。略有四翻。",
    "T35n1735_042:0823c12": "云何法智虛空得為自身？入法智中自然",
    "T35n1735_042:0823c13": "應現自己身故，令於虛空忽見自身，故",
    "T35n1735_042:0823c14": "名為作。作餘亦爾。二「隨諸眾生」下總結例",
    "T35n1735_042:0823c15": "餘。上但舉四翻，理應具十，成一百身。然",
    "T35n1735_042:0823c16": "自身即是菩薩，若將自望菩薩，別則有百",
    "T35n1735_042:0823c17": "一十身，故云則如是現。所以相作得無礙",
    "T35n1735_042:0823c18": "者，廣如《懸談》。今文略有三意：一由證即",
    "T35n1735_042:0823c19": "事第一義故。事無理外之事，事隨理而融",
    "T35n1735_042:0823c20": "通故。此章初先明勝義，二者緣起相由故，",
    "T35n1735_042:0823c21": "三業用自在故。晉經偈云「菩薩於因緣，和合",
    "T35n1735_042:0823c22": "中自在，乃至能隨意，為現於佛身。」今經略",
    "T35n1735_042:0823c23": "無此偈。論主但釋相作之意，云「彼自在中",
    "T35n1735_042:0823c24": "所作攝取行種種示現者，謂彼正覺自在中",
    "T35n1735_042:0823c25": "作攝取眾生行故，隨心樂種種示現。」第三",
    "T35n1735_042:0823c26": "別顯知相中，十身為八，以三身合故。然",
    "T35n1735_042:0823c27": "其類例應各具十，文或闕略，且從顯說。初",
    "T35n1735_042:0823c28": "眾生身，有五相，初三業生煩惱妄想染差別，",
    "T35n1735_042:0823c29": "此約總明三界；後二約上二界，即就報開",
    "T35n1735_042:0824a01": "別。若總開三界五趣，則具十矣。二國土身，",
    "T35n1735_042:0824a02": "具有十相，前八一切相、後二真實義相。前",
    "T35n1735_042:0824a03": "中，初三分齊相，即小中大千；次二染淨差別；",
    "T35n1735_042:0824a04": "次廣即寬陜差別，此略無陜；次二依住差別。",
    "T35n1735_042:0824a05": "真實中，一重頓入名為普入，十方交絡故云",
    "T35n1735_042:0824a06": "方網。又重重現故，多同初地。三四二段共",
    "T35n1735_042:0824a07": "有四身，皆云假名差別者，但有自相同相",
    "T35n1735_042:0824a08": "差別，假名分別實無我人。餘亦假名，偏語",
    "T35n1735_042:0824a09": "此四者，業因尚假，苦果可知。聖人尚假，況",
    "T35n1735_042:0824a10": "於凡類。又三乘聖人方能知假，佛德超絕",
    "T35n1735_042:0824a11": "不得云假。五知佛身，自有十相。餘之九身",
    "T35n1735_042:0824a12": "既是佛身，一一有此則已成百，若更相作則",
    "T35n1735_042:0824a13": "重重無盡。菩提身者，示成正覺故。二願生",
    "T35n1735_042:0824a14": "兜率故。三所有佛應化故，揀異猨猴鹿馬等",
    "T35n1735_042:0824a15": "化，故云應化，即王宮生身。四自身舍利住",
    "T35n1735_042:0824a16": "持故。上四於三身中皆化身攝。五所有實報",
    "T35n1735_042:0824a17": "身。無邊相海等，揀三十二等，故云實報，即",
    "T35n1735_042:0824a18": "三中報身。六所有光明攝伏眾生，故云威",
    "T35n1735_042:0824a19": "勢，即通報化。七意生身者，論云所有同異世",
    "T35n1735_042:0824a20": "間出世間心得自在解脫故者，同謂同類、異",
    "T35n1735_042:0824a21": "謂異類，世即地前、出世地上。謂若凡若聖、若",
    "T35n1735_042:0824a22": "同若異，由得自在解脫故，隨意俱生，即種",
    "T35n1735_042:0824a23": "類俱生無作行意生身也，此通變化及他受",
    "T35n1735_042:0824a24": "用。八福德者，所有不共二乘之福，能作廣",
    "T35n1735_042:0824a25": "大利益因故，故種少善根必之佛果。九法",
    "T35n1735_042:0824a26": "身者，所有如來無漏界故，斯即所證法體故。",
    "T35n1735_042:0824a27": "〈離世間品〉十佛中名法界佛。諸漏永盡，非漏",
    "T35n1735_042:0824a28": "隨增，性淨圓明，故名無漏界。是藏義、生義，含",
    "T35n1735_042:0824a29": "無邊德，生世出世諸樂事故。十智身者，所",
    "T35n1735_042:0824b01": "有無障礙智，謂大圓鏡智，已出障垢證平等",
    "T35n1735_042:0824b02": "性故。次云此智能作一切事者，即成所作",
    "T35n1735_042:0824b03": "智。彼事差別皆悉能知者，即妙觀察智。此",
    "T35n1735_042:0824b04": "通四身，但兩重十身一一圓融，故異諸教。",
    "T35n1735_042:0824b05": "六知智身，有十一相，攝為三類：初二約體",
    "T35n1735_042:0824b06": "分別，初通聞思、二即修慧，俱通理教。次",
    "T35n1735_042:0824b07": "果行相，即因果分別。行即是因，通於三慧；果",
    "T35n1735_042:0824b08": "唯證入，相離前三。餘有八智，皆約位分別。",
    "T35n1735_042:0824b09": "於中，初一是總，世間俗智名之為世，三乘",
    "T35n1735_042:0824b10": "聖智名為出世。又道前名世，見道已去名",
    "T35n1735_042:0824b11": "出世。五三乘者，於出世中大小分別，小乘",
    "T35n1735_042:0824b12": "十智等、中乘七十七智等、大乘權實無量。",
    "T35n1735_042:0824b13": "六七二相於大乘中麁妙分別，甚深般若不",
    "T35n1735_042:0824b14": "共二乘，相似般若是則名共。八九二相通",
    "T35n1735_042:0824b15": "就三乘縛解分別，於新熏性習未習故。後",
    "T35n1735_042:0824b16": "三通於三乘修成分別。七知法身，前能知",
    "T35n1735_042:0824b17": "智，此所知法並通一切。智法不同，前佛法",
    "T35n1735_042:0824b18": "智唯局如來。文有五相：一平等相，即是理",
    "T35n1735_042:0824b19": "法。論云無量法門明等一法身故者，謂法",
    "T35n1735_042:0824b20": "門雖殊，同詮平等法身，生佛無二故，揀理",
    "T35n1735_042:0824b21": "異事皆世諦門攝。二不壞相，即是行法。論云",
    "T35n1735_042:0824b22": "如聞取故，謂稱理起行名如聞取。行符乎",
    "T35n1735_042:0824b23": "理則冥之菩提，名不可壞。三即教法，隨所",
    "T35n1735_042:0824b24": "化眾生根性相應時說差別故。理本無言，假",
    "T35n1735_042:0824b25": "言顯理，若權若實皆是隨俗假名。四即重",
    "T35n1735_042:0824b26": "顯理法所遍之境，此通染淨，平等法身遍",
    "T35n1735_042:0824b27": "情非情故。五即果法，唯約於淨，故論云「第",
    "T35n1735_042:0824b28": "一相差別，三乘同證第一義故。隨智有異，",
    "T35n1735_042:0824b29": "三種不同，故所顯理亦說深淺。」若約功德等",
    "T35n1735_042:0824c01": "異，如常所辯。八知虛空身，文有六相：一",
    "T35n1735_042:0824c02": "無量相，芥子中空亦無分量故。二遍至一切",
    "T35n1735_042:0824c03": "色非色處故。三不可見故。今世人見者，但",
    "T35n1735_042:0824c04": "見空一顯色想心謂見，故《涅槃經》中廣破",
    "T35n1735_042:0824c05": "見空。又此含無為空故，亦不可見。四無異",
    "T35n1735_042:0824c06": "相者，無障礙故，謂不同色法，彼此相異有",
    "T35n1735_042:0824c07": "障礙故。五無為相，謂無始終起盡之邊故。",
    "T35n1735_042:0824c08": "六能通受色相持所持故。故下經云「譬如虛",
    "T35n1735_042:0824c09": "空寬廣非色，而能顯現一切諸色。」既因色分",
    "T35n1735_042:0824c10": "別彼是虛空，則知因空顯彼為色。大文第五",
    "T35n1735_042:0824c11": "自在分中分二：初牒前為因，修行三種世",
    "T35n1735_042:0824c12": "間自在行故，得十自在。此但約智通說。若",
    "T35n1735_042:0824c13": "依《攝論》，以六度為因，如下別明。二「得命」",
    "T35n1735_042:0824c14": "下顯自在果。命自在者，不可說不可說劫命",
    "T35n1735_042:0824c15": "住持故。心則無量阿僧祇三昧入智故。財謂",
    "T35n1735_042:0824c16": "一切世界無量莊嚴嚴飾住持示現故。上三",
    "T35n1735_042:0824c17": "以施為因，如次以一切時、一切處、一切物",
    "T35n1735_042:0824c18": "施故，業則如現生，後時業報住持示現故。",
    "T35n1735_042:0824c19": "生則一切世界生示現故。上二戒為因，戒調",
    "T35n1735_042:0824c20": "身語，成勝業故。復由戒淨，隨欲生故。願",
    "T35n1735_042:0824c21": "則隨心所欲。佛國土時，示成三菩提故，此",
    "T35n1735_042:0824c22": "則由進策勤無懈廢故。解則一切世界中佛",
    "T35n1735_042:0824c23": "滿示現故。論經名信解，《攝論》名勝解，皆一",
    "T35n1735_042:0824c24": "義耳。用忍為因，以修忍時隨眾生意故，",
    "T35n1735_042:0824c25": "得一切皆隨心轉，謂變地為金等。如意則",
    "T35n1735_042:0824c26": "一切佛國中如意作變事示現故。以定為",
    "T35n1735_042:0824c27": "因，智則如來力無畏不共法相好莊嚴，三菩",
    "T35n1735_042:0824c28": "提示現故。法則無中無邊法門，明示現故。上",
    "T35n1735_042:0824c29": "二同以般若為因，內照所知得智自在，應",
    "T35n1735_042:0825a01": "根宣說得法自在。於此十中，若智若通皆",
    "T35n1735_042:0825a02": "無壅滯，故云自在。論以此十治十怖畏：一",
    "T35n1735_042:0825a03": "死怖畏；二煩惱垢怖畏；三貧窮；四惡業；五惡",
    "T35n1735_042:0825a04": "道；六求不得；七謗法罪業；八追求時縛不活；",
    "T35n1735_042:0825a05": "九法自在，治云何云何疑；十智自在，治大眾",
    "T35n1735_042:0825a06": "威德。此二如論。次此十亦即初地五畏，細故",
    "T35n1735_042:0825a07": "漸開。此中，二四七即是惡名，惡名本故；三",
    "T35n1735_042:0825a08": "六屬不活；九屬第十故約因，此地方得約",
    "T35n1735_042:0825a09": "果，圓滿在佛，此約行布。下〈離世間〉、上〈賢首",
    "T35n1735_042:0825a10": "品〉皆有此十，而約普賢位通貫始終。大文",
    "T35n1735_042:0825a11": "第六「得此」已下明大勝分。於中三：初智大，智",
    "T35n1735_042:0825a12": "解殊勝故；二業大，行業寬廣故；三彼二所住",
    "T35n1735_042:0825a13": "功德大，智業所成故。今初，文有五句，初句牒",
    "T35n1735_042:0825a14": "前為因、「則為」下正顯。顯有四智：初一為總，",
    "T35n1735_042:0825a15": "謂不住世間涅槃，寂用難測，名不思議。此",
    "T35n1735_042:0825a16": "不思議有三：一修行盡至不思議，謂證涅",
    "T35n1735_042:0825a17": "槃，無分量故；二所知不思議，廣照世境故；",
    "T35n1735_042:0825a18": "三除障不思議，令真如出所知障，天魔外道",
    "T35n1735_042:0825a19": "不能壞故。第二「此菩薩」下業大，有三：初二",
    "T35n1735_042:0825a20": "句牒前為因，一入自在、二成就智；次「得畢",
    "T35n1735_042:0825a21": "竟」下正顯業大；三「佛子」下總結多門。正顯",
    "T35n1735_042:0825a22": "中有十二句：初三明三業淨、當相辨業；後",
    "T35n1735_042:0825a23": "九約修辨業，攝為四相。初一句明起，論云",
    "T35n1735_042:0825a24": "能起，能起同時，謂身語意是所起，智慧為能",
    "T35n1735_042:0825a25": "起。此三業起，必與能起同時故，經云「隨行",
    "T35n1735_042:0825a26": "智為導首」故。二「般若」下四句，智攝不染，作",
    "T35n1735_042:0825a27": "利眾生行等。謂由般若攝彼大悲故，不",
    "T35n1735_042:0825a28": "染愛見，能起方便利眾生行。三「善起」下二",
    "T35n1735_042:0825a29": "句因攝，謂內白大願為自行他行之因。又",
    "T35n1735_042:0825b01": "外蒙佛攝，得成二因。四後二句作業所持，",
    "T35n1735_042:0825b02": "初句利益眾生、後句淨佛國土。後總結可",
    "T35n1735_042:0825b03": "知。第三「佛子菩薩住此」下彼二所住功德大，",
    "T35n1735_042:0825b04": "中三：初標所住分齊、次「得善」下顯所住德、",
    "T35n1735_042:0825b05": "三「此菩薩」下結成功德。二中十句，依七種功",
    "T35n1735_042:0825b06": "德，謂初四為一善住道功德，此是德體，以二",
    "T35n1735_042:0825b07": "利行為菩薩道故。初二自利，先契理離障",
    "T35n1735_042:0825b08": "名為深心，後對治堅固名為勝心；後二慈",
    "T35n1735_042:0825b09": "悲利他。後六各一，約修辨德，初三三輪化",
    "T35n1735_042:0825b10": "益，修上利他；後三願行相符，外招佛護，修",
    "T35n1735_042:0825b11": "上自利。三結成中，近結此段，遠結前三。得",
    "T35n1735_042:0825b12": "如是智，結前智大，以智證理得無憎愛故。",
    "T35n1735_042:0825b13": "次「能現」下結作業大，平等作故。後「於諸」下結",
    "T35n1735_042:0825b14": "所住功德大，得七功德無過咎故。大文第",
    "T35n1735_042:0825b15": "七釋名分，亦攝如相迴向，稱如不動等故。",
    "T35n1735_042:0825b16": "釋名分二：一地釋名，即約法明位；二智者",
    "T35n1735_042:0825b17": "釋名，即約人彰德。今初十句，論攝為六，遠",
    "T35n1735_042:0825b18": "公復攝六無二：初二自分、後四勝進。勝進",
    "T35n1735_042:0825b19": "中復三：初一發修離過；次二因修成德，一成",
    "T35n1735_042:0825b20": "教道德、二成證道德、後一依德成位，亦有",
    "T35n1735_042:0825b21": "斯理。言為六者，一初二句名染對治，一治",
    "T35n1735_042:0825b22": "下地功用行小乘願諸魔業，故名不動地；二",
    "T35n1735_042:0825b23": "治煩惱習行故名不轉。上二即相用，煩惱不",
    "T35n1735_042:0825b24": "能動也。二次一句，得甚深故，可知。三有二",
    "T35n1735_042:0825b25": "句，發行清淨。上句發淨，謂得真無漏，三業",
    "T35n1735_042:0825b26": "無失，不破觀心，能發趣行。然其八地應對",
    "T35n1735_042:0825b27": "八住合名童真，而論經名王子，似不順",
    "T35n1735_042:0825b28": "文。下句行淨，正行之時離障自在故。四次",
    "T35n1735_042:0825b29": "二句名世間出世間有作淨勝，上句悲故隨",
    "T35n1735_042:0825c01": "世有作，自無所作；下句出世有作，以智善",
    "T35n1735_042:0825c02": "分別、故智障淨故，皆決定義。五有一句彼",
    "T35n1735_042:0825c03": "二無作淨勝，謂於世出世名為彼二，願力變",
    "T35n1735_042:0825c04": "化而不滯寂，故云無作，即無住涅槃。六有",
    "T35n1735_042:0825c05": "二句菩薩地勝，即分位過。前上句勝六地，",
    "T35n1735_042:0825c06": "以六地觀空為他有動，今念念發起殊勝",
    "T35n1735_042:0825c07": "行故，下句勝七地。上依論釋，今更指文別",
    "T35n1735_042:0825c08": "為一解：謂此諸名對前經立，初二從淨忍",
    "T35n1735_042:0825c09": "分受名，得無生忍，入不動故。此句為總，",
    "T35n1735_042:0825c10": "此智現前，故無退壞。次二約得勝行分受",
    "T35n1735_042:0825c11": "名，一得為深行菩薩不可知故、二離一",
    "T35n1735_042:0825c12": "切相等諸過失故。次三約淨土分受名，生",
    "T35n1735_042:0825c13": "地謂器世間，自在隨樂生故成地；眾生世間",
    "T35n1735_042:0825c14": "自在，隨物成身，自無作故。究竟地智正覺世",
    "T35n1735_042:0825c15": "間，決二諦故。次一約自在分，隨願成就方",
    "T35n1735_042:0825c16": "名自在。次一約大勝分，得深心等十種力",
    "T35n1735_042:0825c17": "持故。後無功用，通該始終。依此釋者，似",
    "T35n1735_042:0825c18": "若論家闕指明據。第二「佛子菩薩成就」下",
    "T35n1735_042:0825c19": "智者釋名，中三：初牒前為因，由得智地故、",
    "T35n1735_042:0825c20": "二「入佛」下正就人顯、三「於無量」下總結所住。",
    "T35n1735_042:0825c21": "就人顯中，以何義故菩薩名為得不動地？",
    "T35n1735_042:0825c22": "有二義故：一一向不動，謂行修上順故；二",
    "T35n1735_042:0825c23": "一體不動，謂與諸菩薩行體同故。文中先",
    "T35n1735_042:0825c24": "總明、後「常為」下別顯。今初，文有四句，皆含",
    "T35n1735_042:0825c25": "二義，論總釋云「佛性隨順因故。」佛性即初",
    "T35n1735_042:0825c26": "句，以梵云馱都，譯通界性致譯。論經云",
    "T35n1735_042:0825c27": "「得入佛性即是法身果性故。」論云佛性者，",
    "T35n1735_042:0825c28": "界滿足勝故。究竟見性，故云滿足。此即分齊",
    "T35n1735_042:0825c29": "境界。菩薩由得地智，能上入之。隨順因者，",
    "T35n1735_042:0826a01": "即下三句，由三為因故，能隨順佛境。一攝",
    "T35n1735_042:0826a02": "功德，佛功德照者，善清淨義故。謂以無垢",
    "T35n1735_042:0826a03": "慧善照佛德，即是攝義。二者行，謂正行威儀，",
    "T35n1735_042:0826a04": "順同佛故。三者近，即佛境現前，近如可覩",
    "T35n1735_042:0826a05": "故。後別明中，先明一向不動。論經十句，今經",
    "T35n1735_042:0826a06": "闕一。初一總顯佛加，解參玄極，上德被己",
    "T35n1735_042:0826a07": "故。既常為佛加，故名一向不動。餘句別依",
    "T35n1735_042:0826a08": "五種功德以顯不動：一供養功德，即梵釋四",
    "T35n1735_042:0826a09": "王。論經「王」下有「奉迎」之言。二守護功德，謂",
    "T35n1735_042:0826a10": "金剛等現形衛故。三依止功德，恒不捨三",
    "T35n1735_042:0826a11": "昧故。四國土清淨功德，即能現諸身差別，",
    "T35n1735_042:0826a12": "若器若眾生皆能隨現，故云無量。五「於一一」",
    "T35n1735_042:0826a13": "下教化眾生功德。此復五種，前三自分、後二",
    "T35n1735_042:0826a14": "勝進。一願取諸有，多為主導，故云有大勢",
    "T35n1735_042:0826a15": "力。二根心使智力，即報得神通，窮三際中眾",
    "T35n1735_042:0826a16": "生根欲等故。三無量法力，三昧自在轉法",
    "T35n1735_042:0826a17": "輪故。四受力，彼經云「能受無量記故」，今經",
    "T35n1735_042:0826a18": "闕此。五說力，即隨有可化示成正覺，真能",
    "T35n1735_042:0826a19": "說故。論經此後更有一句，結云「是菩薩如",
    "T35n1735_042:0826a20": "是通達」，論云「一向不動故」。二「佛子」下明一",
    "T35n1735_042:0826a21": "體不動。文有十句，初總、餘別。總云入大乘",
    "T35n1735_042:0826a22": "會者，謂入同類大乘眾數故。入數者，不破",
    "T35n1735_042:0826a23": "壞義，和合如一故。別有九種，具此九種，堪",
    "T35n1735_042:0826a24": "入眾數。一智不壞，獲法智通故；二說不壞，",
    "T35n1735_042:0826a25": "謂放教智光故；三解脫不壞，謂不住行證",
    "T35n1735_042:0826a26": "入空有等無礙法界，業用無礙故；四佛國清",
    "T35n1735_042:0826a27": "淨不壞，知世界自在故；五入大乘不壞，智能",
    "T35n1735_042:0826a28": "示現大功德故；六神通不壞，隨意自在故；",
    "T35n1735_042:0826a29": "七「善能」下能解釋義不壞，稱三際說故；八",
    "T35n1735_042:0826b01": "「普伏」下坐道場不壞，萬行及菩提樹下伏",
    "T35n1735_042:0826b02": "魔邪故；九正覺不壞，入如來境，同佛覺故。",
    "T35n1735_042:0826b03": "第三總結所住中行無障礙，不斷不轉念不",
    "T35n1735_042:0826b04": "退故。第二位果。調柔中，先調柔行，法說中",
    "T35n1735_042:0826b05": "受世界差別等。無量法明者，等取眾生，智正",
    "T35n1735_042:0826b06": "覺故。論名彼因相故者，以所受法為自",
    "T35n1735_042:0826b07": "在因故。喻中，真金作閻浮主冠者，喻得清",
    "T35n1735_042:0826b08": "淨地，身心勝故。以此地中報行純熟，三世",
    "T35n1735_042:0826b09": "間自在故，特加於王。無與等者，喻善根光",
    "T35n1735_042:0826b10": "明轉更明淨。三「佛子譬如」下教智淨。梵王普",
    "T35n1735_042:0826b11": "放光明者，勝前日光，一多故、二淨故、三廣",
    "T35n1735_042:0826b12": "故。第三重頌分中，二十二頌分三：初十八偈",
    "T35n1735_042:0826b13": "半頌位行、次二偈半頌位果、後一結說分",
    "T35n1735_042:0826b14": "齊。今初，頌上七分即為七段：初一偈半頌",
    "T35n1735_042:0826b15": "集作地分。二一偈半頌淨忍分。三有七偈",
    "T35n1735_042:0826b16": "頌得勝行分，於中二，初二頌深行勝、後五",
    "T35n1735_042:0826b17": "頌發起勝。於中云但以甚深無礙智者，長",
    "T35n1735_042:0826b18": "行所無，故知唯念法性，則同二乘事理；事",
    "T35n1735_042:0826b19": "事皆無障礙，是菩薩學故。晉經全有一偈，云",
    "T35n1735_042:0826b20": "「但以得無礙，甚深微妙智，通達三世故，乃",
    "T35n1735_042:0826b21": "得名為佛。」又此一句亦可總頌餘勸。四有",
    "T35n1735_042:0826b22": "六偈頌淨佛國土分，於中三：初二器世間、",
    "T35n1735_042:0826b23": "次三眾生世間、後一智正覺世間。五有半偈",
    "T35n1735_042:0826b24": "頌十自在故。晉經云「能得於十種，妙大自",
    "T35n1735_042:0826b25": "在智。」六一偈頌大勝分。七一偈頌釋名分。",
    "T35n1735_042:0826b26": "密迹者，古譯為力士。餘文可知也。",
    "T35n1735_042:0826b27": "大方廣佛華嚴經疏卷第四十二"
}