{
    "T24n1451_015:0271b02": "根本說一切有部毘奈耶雜事",
    "T24n1451_015:0271b03": "卷第十五",
    "T24n1451_015:0271b05": "三藏法師義淨奉　制譯",
    "T24n1451_015:0271b06": "第三門第七子攝頌曰：",
    "T24n1451_015:0271b07": "拭身履蛇咽、　　石器生疑惑、",
    "T24n1451_015:0271b08": "染衣有多種、　　隨意畫伽藍。",
    "T24n1451_015:0271b09": "緣在室羅伐城。苾芻洗已濕體披衣，色壞兼",
    "T24n1451_015:0271b10": "臭。苾芻以緣白佛，佛言：「應畜拭身巾。」時有苾",
    "T24n1451_015:0271b11": "芻無巾可得，佛言：「洗已片時蹲地，以洗裙拭",
    "T24n1451_015:0271b12": "體然後披衣。」苾芻革屣上有塵土，即便摋打",
    "T24n1451_015:0271b13": "令網系斷，佛言：「不應爾。」復用水洗轉加爛",
    "T24n1451_015:0271b14": "壞，佛言：「不應爾，可將濕帛拭。是故苾芻應持",
    "T24n1451_015:0271b15": "拭鞋履物。」言洗裙者，可用絹布一幅半長六尺許，橫繞腰髁擫勿令脫，更不安帶，是西國法也",
    "T24n1451_015:0271b16": "佛在占波國揭伽池側。時有龍女信心純善，",
    "T24n1451_015:0271b17": "其子不信不依法律，其母遂便勸令聽法：「子",
    "T24n1451_015:0271b18": "今宜去於聖者邊聽聞正法令汝獲福。」其子",
    "T24n1451_015:0271b19": "不變本形而去至誦經處，少年苾芻見之驚",
    "T24n1451_015:0271b20": "怖便唱：「長腰！長腰！」其餘苾芻未離欲者皆生",
    "T24n1451_015:0271b21": "恐怖，即以毛繩繫其龍項擲於寺外。其子歸",
    "T24n1451_015:0271b22": "家，母見問言：「汝向聖者處聽正法不？」答言：",
    "T24n1451_015:0271b23": "「阿母！不須說此無慈愛人。」母曰：「彼於汝處作",
    "T24n1451_015:0271b24": "何非法？」即便具說毛繩損項，母曰：「由此因緣",
    "T24n1451_015:0271b25": "名為聖者，若是餘類殺汝無疑。」子便默爾。",
    "T24n1451_015:0271b26": "時彼朋友皆共譏笑，唱言：「破項。」見調弄時身",
    "T24n1451_015:0271b27": "體黃瘦氣力衰弱，母見告曰：「何故汝身萎黃",
    "T24n1451_015:0271b28": "若是？」答言：「阿母！常有知識調言破項，我負",
    "T24n1451_015:0271b29": "羞恥致斯羸瘦。」母曰：「由汝不變本形遂招此",
    "T24n1451_015:0271c01": "過，若變形去不被毛繩。今可變形往聽妙法，",
    "T24n1451_015:0271c02": "隨所聞見皆稱汝心。若依本形藏身而聽。」彼",
    "T24n1451_015:0271c03": "乏信心不隨母語，默然而住。母作是念：「聖者",
    "T24n1451_015:0271c04": "毛繩繫龍子項，欲聽法者與作難緣，我今",
    "T24n1451_015:0271c05": "為此當往白佛。」過初夜分身放光明來至佛",
    "T24n1451_015:0271c06": "所，禮佛雙足在一面坐。由彼龍女身光明故，",
    "T24n1451_015:0271c07": "令揭伽池周遍照耀，龍女白佛言：「大德！我",
    "T24n1451_015:0271c08": "子不信，勸令聽法，至誦經處，聖者既見便以",
    "T24n1451_015:0271c09": "毛繩急繫其項棄之寺外，項便傷損。彼諸朋",
    "T24n1451_015:0271c10": "友見而調弄唱言：『破項。』由被戲弄身體萎黃",
    "T24n1451_015:0271c11": "氣力羸損。唯願世尊於諸聖眾略為遮制，勿",
    "T24n1451_015:0271c12": "以毛繩繫諸龍子，慈愍故！」世尊知已默然受",
    "T24n1451_015:0271c13": "請。是時龍女禮佛而去。爾時世尊至天曉已，",
    "T24n1451_015:0271c14": "於僧眾前就座而坐，告諸苾芻曰：「昨夜龍女",
    "T24n1451_015:0271c15": "來至我所，禮雙足已退坐一面。由彼威光遍",
    "T24n1451_015:0271c16": "照池側悉皆明朗，而白我言：『大德！我子不信，",
    "T24n1451_015:0271c17": "勸令聽法，至誦經處，聖者既見便以毛繩急",
    "T24n1451_015:0271c18": "繫其項棄之寺外，項便傷損。彼諸朋友見而",
    "T24n1451_015:0271c19": "調弄唱言：「破項。」由被戲弄身體萎黃氣力羸",
    "T24n1451_015:0271c20": "損。唯願世尊於諸聖眾略為遮制，勿以毛繩",
    "T24n1451_015:0271c21": "繫諸龍子，慈愍故！』」告諸苾芻曰：「汝等何因",
    "T24n1451_015:0271c22": "作非法事，令彼龍神心生輕慢，能使正法遂",
    "T24n1451_015:0271c23": "至銷亡？故諸苾芻勿以毛繩繫龍蛇項。若見",
    "T24n1451_015:0271c24": "來時即可彈指告言：『賢首！向不見處。』隨言去者",
    "T24n1451_015:0271c25": "善。若不去者，以羊甲杖緩杈其頭，置甖瓨",
    "T24n1451_015:0271c26": "中傍邊穿孔，口以物塞擎之出外。此杖無者",
    "T24n1451_015:0271c27": "以軟絛等繫項牽出，此亦無者應以杖徐按，",
    "T24n1451_015:0271c28": "繩索繫項舉置瓨中，如前棄外。」放草叢中，",
    "T24n1451_015:0271c29": "蛇縱瞋火焚燒此草，蛇亦命終，佛言：「不應棄",
    "T24n1451_015:0272a01": "草叢內。」後棄露地不久觀察，便有諸虫來相",
    "T24n1451_015:0272a02": "唼食。佛言：「棄已不應即去，可於露地棄之，待",
    "T24n1451_015:0272a03": "入穴已然後可去。」",
    "T24n1451_015:0272a04": "緣在王舍城。城中有一長者善閑石作，造諸",
    "T24n1451_015:0272a05": "石器隨時貯賣多獲利物，便作是念：「作何方",
    "T24n1451_015:0272a06": "便獲多福業，能於現世得利無窮？我今宜可",
    "T24n1451_015:0272a07": "請佛及僧就舍供養，於石器中而噉飲食，獲",
    "T24n1451_015:0272a08": "多福業得利無窮。」即詣佛所廣說如上，乃至",
    "T24n1451_015:0272a09": "佛眾皆來就家坐定。長者便將新器行與上",
    "T24n1451_015:0272a10": "座，舊器授與下行。苾芻生疑不肯為受，佛言：",
    "T24n1451_015:0272a11": "「出處淨故應為受之，勿致疑惑。」長者供養皆",
    "T24n1451_015:0272a12": "令飽滿，佛為說法從座而去。",
    "T24n1451_015:0272a13": "緣在室羅伐城。苾芻須染，世尊聽許。苾芻",
    "T24n1451_015:0272a14": "煮濕染木令染色壞，佛言：「曬乾然後煮用。」於",
    "T24n1451_015:0272a15": "日中曬令染不好，佛言：「不應日中曬曝。」於陰",
    "T24n1451_015:0272a16": "處曬致令醭出，佛言：「非在烈日，復非極陰，隨",
    "T24n1451_015:0272a17": "時曬曝。」又復以衣與染木同煮令衣損壞，佛",
    "T24n1451_015:0272a18": "言：「別煎染汁。」一度煮已即便棄擲，佛言：「三煮",
    "T24n1451_015:0272a19": "方棄。」苾芻三度煮汁皆一處安，佛言：「三皆別",
    "T24n1451_015:0272a20": "安。」不能記知何者初中後，佛言：「書字記其次",
    "T24n1451_015:0272a21": "第。」苾芻以汁澆在衣上，佛言：「不應，先於盆中",
    "T24n1451_015:0272a22": "置染汁已然後投衣。」便多著汁曬時流下，佛",
    "T24n1451_015:0272a23": "言：「不應多著。」或時染少令衣斑駁，佛言：「不",
    "T24n1451_015:0272a24": "得極多極少，應處中斟酌。」在地曬衣塵土便",
    "T24n1451_015:0272a25": "污，佛言：「不應爾。」復於草束上曬，汁向一邊，佛",
    "T24n1451_015:0272a26": "言：「可於繩上或在竿上」。便搭繩上，中無染色，",
    "T24n1451_015:0272a27": "佛言：「可於繩上搭衣一邊以竹夾夾定，若恐",
    "T24n1451_015:0272a28": "損衣以物替夾。」苾芻不數翻轉，汁向一邊，佛",
    "T24n1451_015:0272a29": "言：「應數翻轉。」時有苾芻作重大衣，染安繩上",
    "T24n1451_015:0272b01": "重不能勝，佛言：「敷草上曬，數須翻轉。」有以",
    "T24n1451_015:0272b02": "新汁而染舊衣，有以新衣投之舊汁，佛言：「新",
    "T24n1451_015:0272b03": "衣新汁、舊衣舊汁，不應異此。」有以新衣曝於",
    "T24n1451_015:0272b04": "陰處，便以故服曬在日中，佛言：「新在日中，故",
    "T24n1451_015:0272b05": "於陰處。」染衣之時以第三汁先用染衣，次中",
    "T24n1451_015:0272b06": "後初，佛言：「先初，次中及後。」染衣既竟不以水",
    "T24n1451_015:0272b07": "捼，衣色斑駁，佛言：「應以水捼。」苾芻染了當",
    "T24n1451_015:0272b08": "日水捼，佛言：「應待明日。」正染衣時風雨來至，",
    "T24n1451_015:0272b09": "苾芻慞惶不知何處欲曬衣服？佛言：「應置簷",
    "T24n1451_015:0272b10": "前。」即於簷前染衣，令染汁污地，俗旅見問：「聖",
    "T24n1451_015:0272b11": "者何因此處得有流血？」答言：「非血，是我染處。」",
    "T24n1451_015:0272b12": "遂生譏醜。苾芻以緣白佛，佛言：「染衣之處或",
    "T24n1451_015:0272b13": "以牛糞或用土塗拭。」",
    "T24n1451_015:0272b14": "緣處同前。給孤長者創造此寺施佛僧已，所",
    "T24n1451_015:0272b15": "有牆壁未為彩畫，便作是念：「我今請佛欲畫",
    "T24n1451_015:0272b16": "僧寺。」至禮佛足退居一面，白言：「大德！寺牆未",
    "T24n1451_015:0272b17": "畫，我今欲畫。」佛言：「隨意。」長者不解，來白苾芻，",
    "T24n1451_015:0272b18": "苾芻不知用何彩色？便往白佛，佛言：「善哉！長",
    "T24n1451_015:0272b19": "者不知，汝今復問，應用四色：青、黃、赤、白，及雜",
    "T24n1451_015:0272b20": "彩色以充圖畫。」",
    "T24n1451_015:0272b21": "第三門第八子攝頌曰：",
    "T24n1451_015:0272b22": "造寺所須物、　　穿床禮敬儀、",
    "T24n1451_015:0272b23": "別畜剃髮衣、　　花鬘挂眠處。",
    "T24n1451_015:0272b24": "緣處同前。於此城中有一長者，施食苾芻數",
    "T24n1451_015:0272b25": "至其舍，遂令長者住歸戒中。後於異時因說",
    "T24n1451_015:0272b26": "七種有事福業，報言：「聖者！我欲隨一福業發",
    "T24n1451_015:0272b27": "意修營。」苾芻答曰：「善哉！應作。」問言：「聖者！我作",
    "T24n1451_015:0272b28": "何事？」答曰：「可為眾僧修營住處。」「聖者！我今",
    "T24n1451_015:0272b29": "現有造寺之直，然無善伴助我修營。」答言：「長",
    "T24n1451_015:0272c01": "者！仁當辦物，我助修營。」「善哉！聖者。」即授錢",
    "T24n1451_015:0272c02": "物。苾芻念曰：「此物即是屬四方僧，如何費用",
    "T24n1451_015:0272c03": "造器具耶？我於餘處別更求覓。」長者錢物貯",
    "T24n1451_015:0272c04": "於庫中。後時長者作如是念：「聖者好心為我",
    "T24n1451_015:0272c05": "造寺，試往觀察其狀如何？」往觀其處一無營",
    "T24n1451_015:0272c06": "造，問苾芻曰：「許為造寺，何意空無？」答曰：「既無",
    "T24n1451_015:0272c07": "作具，用何營造？」報言：「施物何不營為？」答曰：",
    "T24n1451_015:0272c08": "「物在庫中。」長者曰：「宜用此物造諸器具。」答",
    "T24n1451_015:0272c09": "曰：「此物屬四方僧，我不敢用。」長者言：「造寺",
    "T24n1451_015:0272c10": "元屬四方眾僧，費用何過？」答言：「長者！我往白",
    "T24n1451_015:0272c11": "佛，有教當行。」長者言：「隨意往白。」便告諸苾芻，",
    "T24n1451_015:0272c12": "苾芻白佛，佛言：「此物用造器具修營寺宇。」時",
    "T24n1451_015:0272c13": "彼苾芻營造寺時巡家乞食，長者見怪：「為我",
    "T24n1451_015:0272c14": "造寺因何行乞？寺中錢物可充食用，如其少",
    "T24n1451_015:0272c15": "者我更持來。」答曰：「豈我一人食四方物？」長者",
    "T24n1451_015:0272c16": "言：「我意相通，此有何過？」苾芻曰：「我問世尊。」苾",
    "T24n1451_015:0272c17": "芻白佛，佛言：「營作之人應食寺物。」雖聞許食",
    "T24n1451_015:0272c18": "尚噉麁飡，佛言：「不應麁食。」彼作上食，佛言：",
    "T24n1451_015:0272c19": "「不應絕上，應觀餘寺體例為食。」",
    "T24n1451_015:0272c20": "緣處同前。時有苾芻忽患腹痛，數去迴轉致",
    "T24n1451_015:0272c21": "有疲困。苾芻白佛，佛言：「於床穿孔隨時轉",
    "T24n1451_015:0272c22": "易。」即於好床穿破作孔，佛言：「應取故床，若",
    "T24n1451_015:0272c23": "藤織者應割為孔，若絛編者擘開為穴，若",
    "T24n1451_015:0272c24": "病差後隨事料理。」由數迴轉下部瘡痛，佛言：",
    "T24n1451_015:0272c25": "「於床孔邊可安軟物，不淨墮地以瓦盆承，勿",
    "T24n1451_015:0272c26": "令高舉。」糞臭外棄更覓餘盆，如是展轉無器",
    "T24n1451_015:0272c27": "可得，佛言：「不應總棄，可畜一一盆洗而曬",
    "T24n1451_015:0272c28": "乾。無第二盆應安樹葉。其盆雖洗臭氣不除",
    "T24n1451_015:0272c29": "應用油塗。」如佛所教應看病人，時有老少苾",
    "T24n1451_015:0273a01": "芻咸來問疾，少至便禮病人、老來病人致敬，",
    "T24n1451_015:0273a02": "緣此祗接病苦轉增，佛言：「彼身不淨不應敬",
    "T24n1451_015:0273a03": "禮，自身污染不合禮他，設他禮時亦不應受。",
    "T24n1451_015:0273a04": "若有違者俱得越法罪。」具壽鄔波離請世尊",
    "T24n1451_015:0273a05": "曰：「如世尊說：『若不清淨，不應受禮，亦不禮他。』",
    "T24n1451_015:0273a06": "者，大德！不知總有幾種不淨污染？」佛告鄔波",
    "T24n1451_015:0273a07": "離：「有二種不淨：一噉嚼不淨、二穢污不淨。言",
    "T24n1451_015:0273a08": "噉嚼不淨者，謂嚼齒木、噉諸飲食根果餅菜",
    "T24n1451_015:0273a09": "之類。若食噉時及以食了，未淨漱來皆名不",
    "T24n1451_015:0273a10": "淨。穢污不淨者，謂大小便及以料理不淨處",
    "T24n1451_015:0273a11": "并剃髮時，乃至未淨洗濯漱口已來皆名不",
    "T24n1451_015:0273a12": "淨。有如是等不淨觸時受禮、禮他咸招惡作。」",
    "T24n1451_015:0273a13": "金口明文此方不用，致令軌則並悉湮沈",
    "T24n1451_015:0273a14": "緣處同前。具壽鄔波離請世尊曰：「大德！如世",
    "T24n1451_015:0273a15": "尊說：『妙花婆羅門作如是語白言：「喬答摩！我",
    "T24n1451_015:0273a16": "乘車時或控馬轡，或舉鞭大𠿒，當爾之時願",
    "T24n1451_015:0273a17": "表知我婆羅門妙花，頂禮佛足并問起居。」又",
    "T24n1451_015:0273a18": "言：「喬答摩！若復見我涉路行時、或脫革屣、或",
    "T24n1451_015:0273a19": "時避道、或時舒臂，當爾之時，如前表知我申",
    "T24n1451_015:0273a20": "敬問。」又言：「喬答摩！或時見我在自眾中共人",
    "T24n1451_015:0273a21": "談說，若移坐處或去上衣或除頂帽，當爾之",
    "T24n1451_015:0273a22": "時，如前表知我申敬問。」』世尊！未審如來聖教",
    "T24n1451_015:0273a23": "之中，亦同如是禮敬法耶？」佛告鄔波離：「不應",
    "T24n1451_015:0273a24": "如是而行禮敬，凡是口云：『我今敬禮。』但是口",
    "T24n1451_015:0273a25": "業申敬。若時曲躬，口云：『畔睇。』此雖是禮，而未",
    "T24n1451_015:0273a26": "具足。然鄔波離！於我法律有二種敬禮。云何",
    "T24n1451_015:0273a27": "為二？一者五輪著地、二者兩手捉腨，而皆口",
    "T24n1451_015:0273a28": "云：『我今敬禮。』彼云：『無病。』若不爾者俱得越法",
    "T24n1451_015:0273a29": "罪。」緣處同前，時諸苾芻隨著何衣剃除鬚髮，",
    "T24n1451_015:0273b01": "還披此服而為食噉及禮大師。不信之人見",
    "T24n1451_015:0273b02": "生嫌恥：「沙門釋子實不清淨，用剃髮衣便將",
    "T24n1451_015:0273b03": "噉食，還披此服敬禮大師。我等云何於此生",
    "T24n1451_015:0273b04": "敬？」苾芻白佛，佛言：「不於三衣隨披其一而剃",
    "T24n1451_015:0273b05": "鬚髮。然應別畜剃髮之衣即縵條是，應被此衣而",
    "T24n1451_015:0273b06": "除鬚髮。」時有貧乏此衣難得，佛言：「應用僧脚",
    "T24n1451_015:0273b07": "敧遮身而剃。」除髮了時苾芻不洗，諸俗人見",
    "T24n1451_015:0273b08": "皆共譏嫌：「沙門釋子剃鬚髮已不知洗浴，可",
    "T24n1451_015:0273b09": "惡之甚。」苾芻白佛，佛言：「剃髮了時宜應洗浴。」",
    "T24n1451_015:0273b10": "時有老病氣力衰微，或復有時求水難得，佛",
    "T24n1451_015:0273b11": "言：「如此之類應洗五支：謂頭及手足。」",
    "T24n1451_015:0273b12": "緣處同前。時有敬信婆羅門及居士等，以妙",
    "T24n1451_015:0273b13": "花鬘來施苾芻，皆不敢受。俗人報曰：「聖者！",
    "T24n1451_015:0273b14": "廣說如上，乃至我今豈可捨諸善品往後世",
    "T24n1451_015:0273b15": "耶？幸當為受。」苾芻白佛，佛言：「見施花鬘宜應",
    "T24n1451_015:0273b16": "為受。」彼受得已隨處棄擲，彼見嫌曰：「我以貴",
    "T24n1451_015:0273b17": "價買得此花，供養仁等何因漫棄？」佛言：「不應",
    "T24n1451_015:0273b18": "輒棄。」苾芻便用於髮爪窣覩波懸以供養，彼",
    "T24n1451_015:0273b19": "言：「聖者！豈我不見髮爪塔耶？我於先時已供",
    "T24n1451_015:0273b20": "養塔，今故持來奉上仁等。」苾芻得已挂房門",
    "T24n1451_015:0273b21": "上，俗人見時謂是佛殿即便敬禮，佛言：「勿安",
    "T24n1451_015:0273b22": "門外應置房中。」彼露處安，同前招過，佛言：「應",
    "T24n1451_015:0273b23": "安屏處，時復嗅香，但是香物能益眼根。」苾芻",
    "T24n1451_015:0273b24": "不知云何屏處？佛言：「可於臥處挂在頭邊。」",
    "T24n1451_015:0273b25": "第三門第九子攝頌曰：",
    "T24n1451_015:0273b26": "好座并床施、　　香泥及鉢龕、",
    "T24n1451_015:0273b27": "油器法語行、　　衣袋持三索。",
    "T24n1451_015:0273b28": "緣在室羅伐城。佛告諸苾芻：「若得妙好床座，",
    "T24n1451_015:0273b29": "僧伽應受，別人不許。得大倚床，此亦是僧，非",
    "T24n1451_015:0273c01": "別人也。」",
    "T24n1451_015:0273c02": "緣處同前。信敬俗人以上香泥來施苾芻，皆",
    "T24n1451_015:0273c03": "不敢受。俗旅報曰：「聖者！我今以仁為福田，廣",
    "T24n1451_015:0273c04": "說如上，乃至我今豈可捨諸善品往後世耶？",
    "T24n1451_015:0273c05": "幸當為受。」苾芻白佛，佛言：「應受。」既受得已",
    "T24n1451_015:0273c06": "對面棄地，彼起譏嫌：「我以貴價買得此香，仁",
    "T24n1451_015:0273c07": "今棄擲！」苾芻白佛，佛言：「不應棄擲。」便將塗拭",
    "T24n1451_015:0273c08": "髮爪佛塔廣說如前，乃至「受已應置頭邊，塗",
    "T24n1451_015:0273c09": "於壁上，時時鼻嗅，凡諸香物能令眼明。」時有",
    "T24n1451_015:0273c10": "信心長者請苾芻眾就舍而食，以上香泥塗",
    "T24n1451_015:0273c11": "苾芻足，皆不敢受。報言：「聖者！諸有信敬婆羅",
    "T24n1451_015:0273c12": "門，他施香泥彼得塗頭或摩身體。我敬仁等",
    "T24n1451_015:0273c13": "以香塗足，因何不受？」苾芻白佛，佛言：「為受",
    "T24n1451_015:0273c14": "塗足香泥。」受已棄擲，諸俗人見，廣說如前。「善",
    "T24n1451_015:0273c15": "哉！仁等當為我受。」將至寺中隨情所作。苾芻",
    "T24n1451_015:0273c16": "白佛，佛言：「如前不應對面棄擲。」",
    "T24n1451_015:0273c17": "緣處同前。時諸苾芻隨處安鉢令其損壞，苾",
    "T24n1451_015:0273c18": "芻白佛，佛言：「不應隨處安鉢，應為鉢龕。」時諸",
    "T24n1451_015:0273c19": "苾芻穿牆而作，佛言：「不應如是，初造寺時於",
    "T24n1451_015:0273c20": "諸房中作安鉢處。」佛言應作鉢龕者，蘭若",
    "T24n1451_015:0273c21": "苾芻無作龕處，佛言：「應用葛蔓或以草索編",
    "T24n1451_015:0273c22": "籠，塗以牛糞或將泥拭。」置鉢於中有塵土入，",
    "T24n1451_015:0273c23": "佛言：「應還如是作蓋合之，不應置地。宜可",
    "T24n1451_015:0273c24": "施系挂在樹枝。」苾芻出行隨身將去，不信者",
    "T24n1451_015:0273c25": "見共起譏嫌，問言：「聖者！所持之物，為是鷄籠",
    "T24n1451_015:0273c26": "及安獼猴耶？」佛言：「若出行時不應持去，可留",
    "T24n1451_015:0273c27": "舊處。」",
    "T24n1451_015:0273c28": "緣處同前。時有苾芻人間遊行，至一聚落求",
    "T24n1451_015:0273c29": "停止處，主人既許即便洗足復從乞油。其家",
    "T24n1451_015:0274a01": "有女將油來施，苾芻無器展手欲受，女人報",
    "T24n1451_015:0274a02": "言：「聖者！雖解乞油，不知持器。」報言：「小妹！佛未",
    "T24n1451_015:0274a03": "聽許。」女人默然。苾芻白佛，佛言：「應持油器。」",
    "T24n1451_015:0274a04": "聞佛聽許，時鄔波難陀將二弟子，各持油器",
    "T24n1451_015:0274a05": "相隨乞油，有一婦人將油來施，見器極大搥",
    "T24n1451_015:0274a06": "胸告曰：「聖者！誰能施滿此大油瓶？」苾芻曰：「奇",
    "T24n1451_015:0274a07": "哉慳惜！隨汝意施，更有信心婆羅門等自當",
    "T24n1451_015:0274a08": "添滿。」女人默然。苾芻白佛，佛言：「不應持大油",
    "T24n1451_015:0274a09": "器從人乞覓。」佛制大已便持小器，將以乞油",
    "T24n1451_015:0274a10": "所用不足，佛言：「不應持極小器。然器有三種：",
    "T24n1451_015:0274a11": "大者二抄、小者一抄，二內名中。應如是畜。」",
    "T24n1451_015:0274a12": "緣處同前。有二苾芻一老一少，隨路而行說",
    "T24n1451_015:0274a13": "非法語，時有不信心藥叉，聞其所說而作是",
    "T24n1451_015:0274a14": "念：「此釋迦子談說非法隨路而行，我今宜可",
    "T24n1451_015:0274a15": "吸其精氣。」即隨後而去復作是念：「前事已去",
    "T24n1451_015:0274a16": "此不可追，更作邪言當吸精氣。」相隨去時復",
    "T24n1451_015:0274a17": "遇藥叉，是敬信者，彼便問曰：「汝欲何之？」以事",
    "T24n1451_015:0274a18": "具答，彼便報曰：「此二行人必論法語，汝宜且",
    "T24n1451_015:0274a19": "待，勿逐苾芻，我今共汝且申談論。」答言：「知識！",
    "T24n1451_015:0274a20": "我於此二必不相放。」時二藥叉即隨後去。彼",
    "T24n1451_015:0274a21": "二苾芻說非法語，至歧路邊一詣給孤獨園，",
    "T24n1451_015:0274a22": "一向鹿子母舍，時彼小者禮上座足唱言：「好",
    "T24n1451_015:0274a23": "去。」上座答言：「具壽！願汝無病，勿為放逸。」時",
    "T24n1451_015:0274a24": "二苾芻各隨路去。彼不信藥叉奮迅形儀欲",
    "T24n1451_015:0274a25": "吸精氣，後來藥叉報言：「汝今不應輒為造次，",
    "T24n1451_015:0274a26": "彼二苾芻已說妙法，汝自不解漫生瞋恚。」彼",
    "T24n1451_015:0274a27": "復問云：「何者是法？」「汝豈不聞大云：『無病，勿為",
    "T24n1451_015:0274a28": "放逸。』得無病者，佛言大利；勿放逸者，眾善之",
    "T24n1451_015:0274a29": "本。如世尊說：",
    "T24n1451_015:0274b01": "「『若不放逸者，　　能得不死處；",
    "T24n1451_015:0274b02": "若作放逸人，　　終歸於死路。』」",
    "T24n1451_015:0274b03": "彼聞法已心生歡喜隨路而歸。時後藥叉便",
    "T24n1451_015:0274b04": "作是念：「此即是我所為之事，我今宜去白世",
    "T24n1451_015:0274b05": "尊知。」既至佛所禮雙足已，在一面坐，白言：「大",
    "T24n1451_015:0274b06": "德！有諸藥叉是非人主，於佛法中情懷信敬，",
    "T24n1451_015:0274b07": "復有藥叉專懷不信。凡藥叉眾於佛法中多",
    "T24n1451_015:0274b08": "不敬信，諸有苾芻隨路行時作非法語，恐藥",
    "T24n1451_015:0274b09": "叉聞作無利事，唯願世尊制諸苾芻應存正",
    "T24n1451_015:0274b10": "念，隨路行時莫非法語，願慈悲故。」世尊知已",
    "T24n1451_015:0274b11": "默然而受。時彼藥叉知佛許已禮足而去。爾",
    "T24n1451_015:0274b12": "時世尊，藥叉去後於大眾中就座而坐，告諸",
    "T24n1451_015:0274b13": "苾芻曰：「我聞藥叉作如是說：『苾芻在道作非",
    "T24n1451_015:0274b14": "法言隨路而去，無信藥叉伺求其便。』爾所為",
    "T24n1451_015:0274b15": "非，諸出家者隨路行時作非法語，是故我今",
    "T24n1451_015:0274b16": "制諸苾芻隨路行時所有行法。苾芻涉路行",
    "T24n1451_015:0274b17": "時有二種事：一作法語、二聖默然，於止息處",
    "T24n1451_015:0274b18": "說聖伽他：",
    "T24n1451_015:0274b19": "「『世間五欲樂，　　或復諸天樂；",
    "T24n1451_015:0274b20": "若比愛盡樂，　　千分不及一。",
    "T24n1451_015:0274b21": "由集能生苦，　　因苦復生集；",
    "T24n1451_015:0274b22": "八聖道能超，　　至妙涅槃處。",
    "T24n1451_015:0274b23": "所為布施者，　　必獲其義利，",
    "T24n1451_015:0274b24": "若為樂故施，　　後必得安樂。』」",
    "T24n1451_015:0274b25": "緣處同前。苾芻作三衣竟置在肩上隨路而",
    "T24n1451_015:0274b26": "行，遂被汗霑并塵土污，佛言：「應以帒盛置肩",
    "T24n1451_015:0274b27": "而去。」苾芻不知如何作帒。佛言：「可長三肘、闊",
    "T24n1451_015:0274b28": "一肘半，其一肘半中疊縫之。」一頭開口形如",
    "T24n1451_015:0274b29": "象鼻，佛言：「不應如是，可當中開口。」不安怐紐",
    "T24n1451_015:0274c01": "塵土猶入，佛言：「應安怐紐。」苾芻以常用衣",
    "T24n1451_015:0274c02": "置之於下，非常用者安在於上，取時翻攪令",
    "T24n1451_015:0274c03": "衣雜亂，佛言：「常用者在上，非常用者在下。」",
    "T24n1451_015:0274c04": "緣處同前。時有群賊於路劫人遂入村中，諸",
    "T24n1451_015:0274c05": "人競出趁賊敗散隨處依投。時賊求水無綆",
    "T24n1451_015:0274c06": "及罐，賊帥令人上樹遙望，若有來者可隨借",
    "T24n1451_015:0274c07": "用。見有苾芻隨路而來，遂相告曰：「有釋子來，",
    "T24n1451_015:0274c08": "彼多著事必有罐索，若有者善。彼若無者，當",
    "T24n1451_015:0274c09": "破其腹取血飲之。」作是議已，遙望而住。苾芻",
    "T24n1451_015:0274c10": "來至，問言：「聖者！頗有井索及水罐不？」答言：「我",
    "T24n1451_015:0274c11": "無。」時賊聞已即便閙亂，各持刀杖左右觀瞻，",
    "T24n1451_015:0274c12": "眾中上首是阿羅漢即便觀察，何故諸人各",
    "T24n1451_015:0274c13": "持刀杖？觀見彼賊欲殺苾芻，告諸賊曰：「何",
    "T24n1451_015:0274c14": "故仁等情生閙亂？」彼具報知，上座告曰：「仁",
    "T24n1451_015:0274c15": "等勿憂，我皆為辦，必得清水，恣意飲足。」即",
    "T24n1451_015:0274c16": "取苾芻所有腰絛共相連接，復取其鉢繫使",
    "T24n1451_015:0274c17": "堅牢，放下井中隨意取水，觀察無虫飽足令",
    "T24n1451_015:0274c18": "飲。諸人慶悅報言：「聖者！如其無水，我於仁等",
    "T24n1451_015:0274c19": "相害不疑。善哉聖者當持井索。」苾芻報曰：「當",
    "T24n1451_015:0274c20": "順爾言。」賊便禮足隨路而去。時諸苾芻亦皆",
    "T24n1451_015:0274c21": "飲水，盛滿君持并添澡罐君持著嘴，澡罐口開，俱尋前",
    "T24n1451_015:0274c22": "路漸至給園。苾芻見已慰問：「善來！善來！仁等",
    "T24n1451_015:0274c23": "尋途得安隱不？」即便具告。苾芻白佛，佛言：「由",
    "T24n1451_015:0274c24": "是我今聽諸苾芻須持井索。」苾芻聞已持極",
    "T24n1451_015:0274c25": "長繩，佛言：「不應爾。」便持極短，佛言：「不應爾。",
    "T24n1451_015:0274c26": "然繩有三種：謂長、中、短。長者一百五十肘、短",
    "T24n1451_015:0274c27": "者十肘，二內名中。」有處足水尚持長繩，佛言：",
    "T24n1451_015:0274c28": "「可量地勢，長短隨時。」",
    "T24n1451_015:0274c29": "第三門第十子攝頌曰：",
    "T24n1451_015:0275a01": "須剃刀應畜、　　及剪甲等物、",
    "T24n1451_015:0275a02": "支床并偃枕、　　香土用隨情。",
    "T24n1451_015:0275a03": "緣處同前。時有苾芻頭髮既長，詣剃髮人處，",
    "T24n1451_015:0275a04": "報言：「賢首！為我剃髮。」彼作是念：「沙門釋子",
    "T24n1451_015:0275a05": "強力使人，虛費功勞竟無酬直。」即取刀具揩",
    "T24n1451_015:0275a06": "拭延時，作如是念：「我速剃者更有人來，如是",
    "T24n1451_015:0275a07": "連延廢我家業。」報言：「且去！午後方來。」隨言而",
    "T24n1451_015:0275a08": "來，復言：「晡後。」晡時既至，復道明朝。常作誑言，",
    "T24n1451_015:0275a09": "竟不為剃。有知識苾芻問言：「具壽！何因數數",
    "T24n1451_015:0275a10": "頻來此家？為是宗親？為是知識？」答言：「不是。但",
    "T24n1451_015:0275a11": "為髮長欲求除剃，彼人誑我為此頻來。」知識",
    "T24n1451_015:0275a12": "報曰：「汝不聞乎！工巧之人難得實語。我解剃",
    "T24n1451_015:0275a13": "髮，佛未見聽。」苾芻白佛，佛言：「若有苾芻解剃",
    "T24n1451_015:0275a14": "髮者，宜於屏處更互剃髮，勿使俗流致生譏",
    "T24n1451_015:0275a15": "笑。」時彼苾芻聞是教已，至知識所報言：「具壽！",
    "T24n1451_015:0275a16": "世尊聽許，仁今可來為我剃髮。」答言：「善哉！雖",
    "T24n1451_015:0275a17": "佛聽許，豈以指頭為仁剃髮，須刀磨石并須",
    "T24n1451_015:0275a18": "鉗子及剪甲刀子。」苾芻以緣白佛，佛言：「我",
    "T24n1451_015:0275a19": "今聽許為僧伽故，畜剃髮刀并雜所須物。」",
    "T24n1451_015:0275a20": "佛在劫比羅城多根樹園，佛令釋子家別一",
    "T24n1451_015:0275a21": "人得出家已，床無承足臥不安寧。然彼先時",
    "T24n1451_015:0275a22": "支體柔軟，所臥之物悉皆華麗，今時床下身",
    "T24n1451_015:0275a23": "臥不安，無多火力，便詣醫所，問言：「賢首！我無",
    "T24n1451_015:0275a24": "火力，當為處方。」醫人報曰：「可相隨去觀所住",
    "T24n1451_015:0275a25": "房，於所臥床如何安置？」見其臥床頭邊低下，",
    "T24n1451_015:0275a26": "報言：「聖者！由所臥床頭邊低下，致令四大火",
    "T24n1451_015:0275a27": "力衰微，可於床脚下安支足物。」答曰：「佛未聽",
    "T24n1451_015:0275a28": "許。」「佛大慈悲，必應聽許。」苾芻白佛，佛言：「於所",
    "T24n1451_015:0275a29": "臥床應安支足。」彼依言作，病仍不除。復問醫",
    "T24n1451_015:0275b01": "人與我方藥，醫曰：「若眠臥時，當安偃枕。」答",
    "T24n1451_015:0275b02": "曰：「佛未聽許。」廣說如上，佛言：「臥時當安偃枕。」",
    "T24n1451_015:0275b03": "苾芻不解云何當作？佛言：「作枕之法：用物長",
    "T24n1451_015:0275b04": "四肘、闊二肘，其四肘疊作兩重，縫以為帒，內",
    "T24n1451_015:0275b05": "貯綿絮可用支頭。」",
    "T24n1451_015:0275b06": "緣在王舍城。畢隣陀跋蹉性常抱疾，廣說如",
    "T24n1451_015:0275b07": "上，乃至問言：「先持何物？」答言：「我於先時用香",
    "T24n1451_015:0275b08": "熏土。」報曰：「今何不持？」報言：「佛未聽許。」以緣",
    "T24n1451_015:0275b09": "白佛，佛言：「為病因緣任持香土。」",
    "T24n1451_015:0275b10": "雜法第三門了。",
    "T24n1451_015:0275b11": "第四門總攝頌曰：",
    "T24n1451_015:0275b12": "上座及牆柵、　　緣破并養病、",
    "T24n1451_015:0275b13": "栴荼猪蔗寺、　　鉢依栽樹法。",
    "T24n1451_015:0275b14": "第四門第一子攝頌曰：",
    "T24n1451_015:0275b15": "上座番次說、　　或可共至終、",
    "T24n1451_015:0275b16": "濾作非時漿、　　處不為限齊。",
    "T24n1451_015:0275b17": "如世尊說半月半月應為長淨，苾芻不知遣",
    "T24n1451_015:0275b18": "誰說戒？佛言：「應令上座，於說戒時上座常誦。」",
    "T24n1451_015:0275b19": "有一住處上座不能，諸人報曰：「說戒將至何",
    "T24n1451_015:0275b20": "不溫尋？」答言：「具壽！我自無力，知欲如何？」苾芻",
    "T24n1451_015:0275b21": "白佛，佛言：「上座不能，第二應說。」復有住處",
    "T24n1451_015:0275b22": "第二不能，廣說如上。「第二不能，令第三作。」復",
    "T24n1451_015:0275b23": "有住處第三不能，廣說如上，佛言：「苾芻應作",
    "T24n1451_015:0275b24": "番次說戒。」時諸苾芻番次說時，或有能者、或",
    "T24n1451_015:0275b25": "復不能。能者為說，其不能者不知如何？佛",
    "T24n1451_015:0275b26": "言：「其不能者求能為說。」復有住處說戒番次",
    "T24n1451_015:0275b27": "至不能者，轉覓餘人，彼不肯與，不知如何？佛",
    "T24n1451_015:0275b28": "言：「其能說者常可豫請。」如世尊言令上座說",
    "T24n1451_015:0275b29": "戒，上座不能，可令第二。第二不能，令第三作。",
    "T24n1451_015:0275c01": "此若不能，令番次作。此復不能應求能者，或",
    "T24n1451_015:0275c02": "常請作。有一住處無有一人總誦得戒，然其",
    "T24n1451_015:0275c03": "上座誦得四波羅市迦，餘皆不誦。時諸苾芻",
    "T24n1451_015:0275c04": "便不說戒，佛言：「不應總停說戒，隨所誦者即",
    "T24n1451_015:0275c05": "可為說。上座應可誦四他勝、次座可誦僧",
    "T24n1451_015:0275c06": "殘、次座誦二不定、其次三十、其次九十、其次",
    "T24n1451_015:0275c07": "四對說法、其次眾學、其次七滅。應作如是誦",
    "T24n1451_015:0275c08": "過戒經，不應不誦。」",
    "T24n1451_015:0275c09": "緣在室羅伐城。具壽鄔波離請世尊曰：「如佛",
    "T24n1451_015:0275c10": "所說時非時漿者，云何為時？云何非時？」佛言：",
    "T24n1451_015:0275c11": "「其不濾者為時，其淨濾者為非時。仍以水渧",
    "T24n1451_015:0275c12": "渧之為淨。」",
    "T24n1451_015:0275c13": "緣處同前。是時六眾常多惡欲慳垢所纏，向",
    "T24n1451_015:0275c14": "餘住處非理受用，或一切時、或房分齊時、或",
    "T24n1451_015:0275c15": "日分時、或親友時。云何一切？此即是我春時",
    "T24n1451_015:0275c16": "住處、此是夏處、此是冬處，名一切時。云何分",
    "T24n1451_015:0275c17": "齊？此是我房、此是他房。云何日分時？此是",
    "T24n1451_015:0275c18": "旦時住處、此是晡時住處。云何親友時？此",
    "T24n1451_015:0275c19": "是我軌範師處、此是親教師處、此是弟子處、",
    "T24n1451_015:0275c20": "此是門人處、此是知識住處。由如是故多人",
    "T24n1451_015:0275c21": "來往，惱諸苾芻。以緣白佛，佛言：「苾芻不應於",
    "T24n1451_015:0275c22": "住處自作如是限齊，受用者得越法罪。」",
    "T24n1451_015:0275c23": "根本說一切有部毘奈耶雜事卷第十五"
}