{
    "X72n1439_001:0592a06": "自序",
    "X72n1439_001:0592a08": "余住山方三年。其上堂語要。林涵齋居士已序。而刊",
    "X72n1439_001:0592a09": "行之。後見法門流獘。日深日下。至不忍聞見。遂辭說",
    "X72n1439_001:0592a10": "法之任。自甘與二三有志衲子。栽田博飯而已。盖不",
    "X72n1439_001:0592a11": "欲混入羣隊也。而諸檀信為法心深。競齎香供入山。",
    "X72n1439_001:0592a12": "強請陞座。弗獲已隄岸復決。滾滾不休。書記仍錄成",
    "X72n1439_001:0592a13": "鉅帙。而監院源公。請梓流通。余曰。此乃博飯喫底閑",
    "X72n1439_001:0592a14": "言語耳。安用刻為。源曰。政當使天下有鼻孔衲僧。嗅",
    "X72n1439_001:0592a15": "著飯氣。腦門迸裂。虗心果腹而去。其於法門之獘。庶",
    "X72n1439_001:0592a16": "有振乎。余聞其言。又不免隨風倒柁。乃以餐香名之。",
    "X72n1439_001:0592a17": "而自書諸簡首曰。釋迦掩室。已涉廉纖。淨名杜辭。葛",
    "X72n1439_001:0592a18": "藤滿地。山僧今日。向虗空裏安橛。陸地上生波。木札",
    "X72n1439_001:0592a19": "羮。鐵釘飯。一齊拈出。可謂是真精進。是名真法供養",
    "X72n1439_001:0592a20": "也。若有咀嚼得下者。負吾負汝。二俱免矣。如或不然。",
    "X72n1439_001:0592a21": "山僧自山僧。闍黎自闍黎。且喜不相帶累。",
    "X72n1439_001:0592a22": "旹",
    "X72n1439_001:0592a23": "康熙六年臘月十日　為霖道人題于聖箭堂",
    "X72n1439_001:0592b03": "自序",
    "X72n1439_001:0592b05": "余觀今日法門流獘。力辭上堂。盖不欲混入羣隊也。",
    "X72n1439_001:0592b06": "而諸檀信為法心深。競賷香供入山。強請陞座。弗獲",
    "X72n1439_001:0592b07": "已隄岸復決。滾滾不休。書記錄成鉅帙。而監院源公。",
    "X72n1439_001:0592b08": "請梓流通。余曰。此博飯喫底閑言語耳。安用刻為。源",
    "X72n1439_001:0592b09": "曰。政當使天下有鼻孔衲僧。嗅著飯氣。腦門迸裂。虗",
    "X72n1439_001:0592b10": "心果腹而去。其於法門之獘。庶有振乎。余善其言。乃",
    "X72n1439_001:0592b11": "以餐香名之。而自書諸簡首。",
    "X72n1439_001:0592b12": "為霖道人題于聖箭堂",
    "X72n1439_001:0592b17": "鼓山餐香錄目次",
    "X72n1439_001:0592b19": "卷上",
    "X72n1439_001:0592b20": "自序上堂小參",
    "X72n1439_001:0592b21": "卷下",
    "X72n1439_001:0592b22": "紀賢傳記序題跋",
    "X72n1439_001:0592b23": "疏文偈贊",
    "X72n1439_001:0592b24": "銘佛事",
    "X72n1439_001:0592c06": "鼓山為霖和尚餐香錄卷上",
    "X72n1439_001:0592c08": "書記　太泉　錄",
    "X72n1439_001:0592c09": "上堂",
    "X72n1439_001:0592c10": "副都統朱公。諱延禧。請上堂。今日伏承副都統朱公",
    "X72n1439_001:0592c11": "入山設供。請山僧陞座演法。我佛法中。別無奇特。祇",
    "X72n1439_001:0592c12": "貴當人認得自性。脫去生死。立地成佛。葢本有之性。",
    "X72n1439_001:0592c13": "覿體圓明。祇因一念差池。便爾多生隔越。既已迷己",
    "X72n1439_001:0592c14": "為物。亦復認物為己。內則縳于身心。外則惑于世界。",
    "X72n1439_001:0592c15": "種種取舍。皆是輪迴。雖然如是。眉毛祇在眼上。舌頭",
    "X72n1439_001:0592c16": "不出口裏。若能一念回光。便可直下搆取。祇如回光",
    "X72n1439_001:0592c17": "一句。作麼生道。了得身心本性空。斯人與佛何殊別。",
    "X72n1439_001:0592c18": "擊拂子下座。",
    "X72n1439_001:0592c19": "信士周持怛。設齋請上堂。僧問。唯一堅密身。一切塵",
    "X72n1439_001:0592c20": "中現。如何是堅密身。師云。未開口前薦取。進云。如何",
    "X72n1439_001:0592c21": "是塵中現。師云。何得當面諱却。僧禮拜。師乃云。一念",
    "X72n1439_001:0592c22": "無生。頓證無時之法。三心有住。永沉有漏之軀。所以",
    "X72n1439_001:0592c23": "昔日雪竇和尚。作為道日損偈云。三分光陰二早過。",
    "X72n1439_001:0592c24": "靈臺一點未揩磨。貪生逐日區區去。喚不回頭怎奈",
    "X72n1439_001:0593a01": "何。雪竇此偈。葢為世人不知謀道。虗度光陰。故下此",
    "X72n1439_001:0593a02": "瞑眩。可謂徹困婆心。山僧今日不免從頭註破。三分",
    "X72n1439_001:0593a03": "光陰二早過。甕裏何曾走却龞。靈臺一點未揩磨。還",
    "X72n1439_001:0593a04": "瞞得渠麼。貪生逐日區區去。脚頭脚底。喚不回頭怎",
    "X72n1439_001:0593a05": "奈何。真箇衲僧。大眾。若向雪竇言下悟去。暫息化城。",
    "X72n1439_001:0593a06": "得二乘寂滅之樂。向山僧言下悟去。直登寶所。得菩",
    "X72n1439_001:0593a07": "薩法喜之樂。更有一人。踏倒化城。踢飜寶所。且道又",
    "X72n1439_001:0593a08": "得箇甚麼。破衲蒙頭萬事休。此時山僧都不會。",
    "X72n1439_001:0593a09": "善女人高寂覲。預修功德。請上堂。庾嶺一鋪功德。無",
    "X72n1439_001:0593a10": "量劫來成就。今日一回拈出。便見光輝宇宙。不須雪",
    "X72n1439_001:0593a11": "點紅爐。一切萬法仍舊。春水盈盈競流。春山疊叠挺",
    "X72n1439_001:0593a12": "秀。春鳥關關和鳴。春樹葱葱鬱茂。若能直下便見。即",
    "X72n1439_001:0593a13": "是瞿曇之後。更作佛法商量。此人却不唧[口*留]。乃舉拂",
    "X72n1439_001:0593a14": "召大眾云。見麼。是大神呪。是大明呪。擊案下座。",
    "X72n1439_001:0593a15": "元復大德。同眾檀護設齋。請上堂千山萬山。祇是一",
    "X72n1439_001:0593a16": "山。千水萬水。祇是一水。直饒行徧天涯。何曾出得這",
    "X72n1439_001:0593a17": "裏。元復大德將往粵東。今日特同眾位檀護上山設",
    "X72n1439_001:0593a18": "供。與山僧言別。記得。古教云。觀方知彼去去。者不至",
    "X72n1439_001:0593a19": "方。既去。為什麼不至方。既不至方。如何又去。這裏見",
    "X72n1439_001:0593a20": "得。則步步踏著實地。處處總是家鄉。自然聲和響順。",
    "X72n1439_001:0593a21": "草偃風行。六國無虞。一人有慶。是事且止。祇如今日",
    "X72n1439_001:0593a22": "眾檀護設供。畢竟功歸何所。密密善根盤性地。滔滔",
    "X72n1439_001:0593a23": "福海湧靈源。",
    "X72n1439_001:0593a24": "優婆夷吳太素。預修功德。請上堂。人天果報不須求。",
    "X72n1439_001:0593b01": "求得飜成特地愁。萬行収歸那邊去。回程堪作度人",
    "X72n1439_001:0593b02": "舟。祇如那邊作麼生去。今日普請大眾。為太素優婆",
    "X72n1439_001:0593b03": "夷。念摩訶般若波羅蜜多。吽吽。珍重。",
    "X72n1439_001:0593b04": "石航上座同徒思哲求戒。請上堂。以戒為師。依戒而",
    "X72n1439_001:0593b05": "住。金口垂慈。最後明誨。何者為戒。六祖大師云。本性",
    "X72n1439_001:0593b06": "無非自性戒。須知上至諸佛。下至蠢動。無不各具此",
    "X72n1439_001:0593b07": "性。亦無不各具此戒。風聲鳥語。皆演迦文律儀。山色",
    "X72n1439_001:0593b08": "江光。盡闡舍那心地。所以先師云。如何是五戒。梅花",
    "X72n1439_001:0593b09": "鬬雪開。如何是沙彌戒。石笋破蒼苔。如何是比丘戒。",
    "X72n1439_001:0593b10": "黃河連底凍。如何是菩薩戒。膏雨足霶[雨/沱]。諸人向者",
    "X72n1439_001:0593b11": "裏徹去。則盡乾坤大地森羅萬象。皆是當人自己性",
    "X72n1439_001:0593b12": "戒光明。又何待披衣展具登壇羯磨。然後為得戒耶。",
    "X72n1439_001:0593b13": "如或未然。山僧狗尾續貂。不免更資一路。如何是五",
    "X72n1439_001:0593b14": "戒。基築金剛際。堅深莫動搖。如何是沙彌戒。蓮花方",
    "X72n1439_001:0593b15": "出水。徧界已流香。如何是比丘戒。橫身三界外。任運",
    "X72n1439_001:0593b16": "自騰騰。如何是菩薩戒。步步踏紅塵。通身無影像。大",
    "X72n1439_001:0593b17": "眾會麼。謹護浮囊渡苦海。莫隨羅剎乞微塵。因風到",
    "X72n1439_001:0593b18": "岸方辭筏。始是靈山一會人。珍重。",
    "X72n1439_001:0593b19": "妙湛上座同一雨上人請上堂。溫陵妙湛上座。久依",
    "X72n1439_001:0593b20": "博山法席。必稔聞博山家風。昔博山老人。常教人看",
    "X72n1439_001:0593b21": "箇一口氣不來。畢竟向甚麼處去。此語大有為人處。",
    "X72n1439_001:0593b22": "今日因風吹火。不免花擘一上。一口氣不來。三世諸",
    "X72n1439_001:0593b23": "佛已活埋。向甚麼處去。黃鶯啼在綠楊樹。明暗雙雙",
    "X72n1439_001:0593b24": "是甚麼。好看秤鎚解鐵鋸。是事且止。博山老人即今",
    "X72n1439_001:0593c01": "在諸人面前葛藤。諸人還記得話頭麼。呵呵。若是陶",
    "X72n1439_001:0593c02": "淵明。攢眉便歸去。擊拂子下座。",
    "X72n1439_001:0593c03": "蓮乘菴主領徒。剃度求戒。請上堂。昔世尊不度女人",
    "X72n1439_001:0593c04": "出家。阿難為佛姨母大愛道。慇懃致請。佛乃開許。遂",
    "X72n1439_001:0593c05": "令佛正法五百歲衰微。雖然。非阿難無以知世尊密",
    "X72n1439_001:0593c06": "意。非世尊無以度脫女人。自是以來。諸女人輩。于佛",
    "X72n1439_001:0593c07": "法中出家。悟道證果者。不可勝紀。豈不見。諸尼受記",
    "X72n1439_001:0593c08": "于靈山。總持得肉于少室。末山機鋒亞出。灌溪服膺。",
    "X72n1439_001:0593c09": "妙總契悟穩密。大慧印可。足見妄緣有差別。實性非",
    "X72n1439_001:0593c10": "男女。但能一念回光。方知成佛元舊。今日西峯菴主",
    "X72n1439_001:0593c11": "蓮乘。度弟子傳潔一長母子出家。特領到鼓山。圓頂",
    "X72n1439_001:0593c12": "受戒。姑無論其得道得果。但現脫女人之累。預參三",
    "X72n1439_001:0593c13": "寶之尊。已是火中蓮花。不易得也。從今已去。宜各發",
    "X72n1439_001:0593c14": "出世心。修出世行。亭亭物外。不染世緣。更當以布施",
    "X72n1439_001:0593c15": "解脫自心。以持戒淨治自心。以忍辱坦蕩自心。以精",
    "X72n1439_001:0593c16": "進堅固自心。以禪定安樂自心。以智慧明利自心。自",
    "X72n1439_001:0593c17": "他兼利。福智圓明。作苦海之慈航。為法門之柱石。可",
    "X72n1439_001:0593c18": "謂真佛弟子。真報佛恩。現前諸尼。宜共勉勵。珍重。",
    "X72n1439_001:0593c19": "培慈菴主同優婆夷于太靜請上堂。舉清凉大法眼",
    "X72n1439_001:0593c20": "禪師示眾云。三通鼓罷。簇簇上來。人事法事。一時周",
    "X72n1439_001:0593c21": "畢。師云。甜瓜徹蒂甜。淨居尼慧溫禪師示眾云。三通",
    "X72n1439_001:0593c22": "鼓罷。簇簇上來。拄杖不在。苕菷柄聊與三十。師云。苦",
    "X72n1439_001:0593c23": "瓜連根苦。山僧則不然。三通鼓罷。簇簇上來。風動雲",
    "X72n1439_001:0593c24": "起。水流花開。",
    "X72n1439_001:0594a01": "般若菴主文演文熈請上堂。眾生心處處緣。唯不能",
    "X72n1439_001:0594a02": "緣于大般若。以大般若非心意識所緣境界。所以古",
    "X72n1439_001:0594a03": "德。常教人離心意識參。出凡聖路學。祇如心意識作",
    "X72n1439_001:0594a04": "麼生離。凡聖路作麼生出。喝一喝云。箇中若明得這",
    "X72n1439_001:0594a05": "一喝。心意識凡聖路。是什麼熱椀鳴聲。正與麼時。諸",
    "X72n1439_001:0594a06": "人還見大般若麼。鬱鬱黃花迎曉日。青青翠竹引清",
    "X72n1439_001:0594a07": "風。下座。",
    "X72n1439_001:0594a08": "佛誕日。弟子鄧興安保母禮塔。送妹出家。請上堂。年",
    "X72n1439_001:0594a09": "年有箇四月八。摩耶夫人生悉達。今年四八更希奇。",
    "X72n1439_001:0594a10": "釋迦全身現寶塔。孝順之子奉重來。祝親福壽等須",
    "X72n1439_001:0594a11": "彌。頂禮八萬四千拜。拜拜見佛實難思。母氏多生植",
    "X72n1439_001:0594a12": "善本。捨女出家登戒品。法門肉骨般若緣。此意世人",
    "X72n1439_001:0594a13": "誰猛省。我今說偈聊讚歎。佛天歡喜光燦爛。普照法",
    "X72n1439_001:0594a14": "界諸有情。悉令究竟達彼岸。喝一喝。下座。",
    "X72n1439_001:0594a15": "參領周公法諱上蓮。同信士楊上宗。送法華經板。到",
    "X72n1439_001:0594a16": "山流通。請上堂。釋迦老子未出世前。大地眾生成佛",
    "X72n1439_001:0594a17": "已竟。及至出世後。四十九年。三百餘會。費盡周遮。逗",
    "X72n1439_001:0594a18": "到法華會上。從頭受記。反似隔了一重。雖然如是。無",
    "X72n1439_001:0594a19": "奈窮子背父。醉客迷珠。祇得將錯就錯。令渠開示悟",
    "X72n1439_001:0594a20": "入佛之知見。以暢出世本懷。且如何是開佛知見。打",
    "X72n1439_001:0594a21": "破虗空成幾片。如何是示佛知見。當陽指出娘生面。",
    "X72n1439_001:0594a22": "如何是悟佛知見。餬餅饅頭元是麫。如何是入佛知",
    "X72n1439_001:0594a23": "見。全身已坐空王殿。諸人若能向山僧四轉語中。直",
    "X72n1439_001:0594a24": "下領荷得去。今日世尊全身。向板頭上出現。普為諸",
    "X72n1439_001:0594b01": "人。受記了也。如或未然。珍重流通大法寶。廣長舌相",
    "X72n1439_001:0594b02": "永敷宣。",
    "X72n1439_001:0594b03": "弟子姚太岳。率眾善友設齋。請上堂。得人身難。值佛",
    "X72n1439_001:0594b04": "法難。具信心難。大眾。人身已得。佛法已值。信心已具。",
    "X72n1439_001:0594b05": "可謂火中蓮花也。雖然。且道信箇什麼。莫信佛麼。相",
    "X72n1439_001:0594b06": "好難形。莫信法麼。名句莫顯。莫信僧麼。世外騰騰。此",
    "X72n1439_001:0594b07": "三寶中。若能如是知。如是見。如是信解。不生法相。以",
    "X72n1439_001:0594b08": "拂子打圓相云。我今為汝保任此事。終不虗也。復舉",
    "X72n1439_001:0594b09": "拂子召大眾云。會麼。王令已行天下徧。桃花處處笑",
    "X72n1439_001:0594b10": "春風。",
    "X72n1439_001:0594b11": "信士李玉率眾善友請上堂。清信弟子李玉。于福城",
    "X72n1439_001:0594b12": "建菴造像。孳孳為善。求福不回。今日又率眾善友。上",
    "X72n1439_001:0594b13": "鼓山飯僧。請山僧說法。古德云。佛法有什麼事。行得",
    "X72n1439_001:0594b14": "即是灼然。若果能行得。有什麼事。祇如佛法。作麼生",
    "X72n1439_001:0594b15": "行。會麼。布施是行。持戒忍辱精進禪定智慧是行。布",
    "X72n1439_001:0594b16": "施度慳貪。持戒度毀犯。忍辱度瞋恚。精進度懈怠。禪",
    "X72n1439_001:0594b17": "定度散亂。智慧度愚痴。無量百千行門。皆歸六度。雖",
    "X72n1439_001:0594b18": "然。有箇漢。本不慳不犯。不瞋不懈。不亂不痴。教他行",
    "X72n1439_001:0594b19": "箇什麼。鵰弓已掛鯨波息。萬里歌謠慶一人。",
    "X72n1439_001:0594b20": "東魯望雲上座。設齋請上堂。舉。天親菩薩。從彌勒內",
    "X72n1439_001:0594b21": "院下。無著菩薩問曰。人間四百年。彼天為一晝夜。彌",
    "X72n1439_001:0594b22": "勒于一時中。成就五百億天子證無生法忍。未審。說",
    "X72n1439_001:0594b23": "什麼法。天親曰。祇說這箇法。祇是梵音清雅。令人樂",
    "X72n1439_001:0594b24": "聞。師云。彌勒如實而說。天子如實而證。無著如實而",
    "X72n1439_001:0594c01": "問。天親如實而答。今日或有人問鼓山。望雲上座請",
    "X72n1439_001:0594c02": "和尚說法。未審。說什麼法。亦答云。祇說這箇法。更問",
    "X72n1439_001:0594c03": "如何是這箇法。擊拂子云。會麼。不見道。梵音清雅。令",
    "X72n1439_001:0594c04": "人樂聞。還有證無生法忍者麼。喚來好與痛棒。",
    "X72n1439_001:0594c05": "何玉吾居士。祈嗣保安。請上堂。三界上下法。我說皆",
    "X72n1439_001:0594c06": "是心。離于諸心法。更無有可得。今日福城弟子何知",
    "X72n1439_001:0594c07": "祚。同室方氏。齋僧求福。福生了也。福從何來。旱地金",
    "X72n1439_001:0594c08": "蓮朵朵開。禮懺懺罪。罪滅了也。罪從何去。長江日夜",
    "X72n1439_001:0594c09": "向東注。罪滅福生宗胤繁。枝枝子結菩提樹。雖然。更",
    "X72n1439_001:0594c10": "有一句子。罪福該不得。生滅沒相干底。驀拈拄杖。召",
    "X72n1439_001:0594c11": "大眾云。祇這箇。上拄天下拄地黑似漆。常在動用中。",
    "X72n1439_001:0594c12": "動用中收不得。有人提得去。天下橫行。如或不然。可",
    "X72n1439_001:0594c13": "謂百姓日用而不知。卓一卓。喝一喝。",
    "X72n1439_001:0594c14": "光孝寺惠如。勉之。空生。惺凡。機先。眾道友設齋。請上",
    "X72n1439_001:0594c15": "堂。舉。寶誌公云。以我身空諸法空。千品萬彚悉皆同。",
    "X72n1439_001:0594c16": "雲門拈云。你諸人立不見立。行不見行。四大五蘊不",
    "X72n1439_001:0594c17": "可得。何處見有山河大地來。是你諸人。每日把鉢盂",
    "X72n1439_001:0594c18": "噇飯。喚什麼作飯。何處更有一粒米來。師云。雲門祇",
    "X72n1439_001:0594c19": "為慈悲之故。乃有落草之談。若能直下知歸。佛法更",
    "X72n1439_001:0594c20": "有何事。雖然。山僧不恁麼道。以我身空諸法空。千品",
    "X72n1439_001:0594c21": "萬彚悉皆同。一切智智清淨。無二無二分。無別無斷",
    "X72n1439_001:0594c22": "故。長連床上吃飯。北俱盧洲洗澡。脚踏五須彌。身穿",
    "X72n1439_001:0594c23": "百衲襖。却被十字街頭屠狗旃陀羅。冷地裏覷見。提",
    "X72n1439_001:0594c24": "起剛刀。高聲唱云。一稱南無佛。皆共成佛道。會麼。大",
    "X72n1439_001:0595a01": "眾無事歸堂好。",
    "X72n1439_001:0595a02": "孝男陳太育。薦妣請上堂。道剛優婆夷。家居省緣。勤",
    "X72n1439_001:0595a03": "修淨業。至年七十。正念分明。念佛尅期而化。茲當首",
    "X72n1439_001:0595a04": "七。其男太育率眾孝眷。特送靈龕到山。如法闍維。安",
    "X72n1439_001:0595a05": "塟報親塔中。仍禮懺飯僧。用薦冥福。更請山僧陞于",
    "X72n1439_001:0595a06": "此座。舉唱宗乘。資助往生。大眾還知麼。諸佛于眾生",
    "X72n1439_001:0595a07": "心內。建立水月道場。接化眾生而歸淨土。眾生于諸",
    "X72n1439_001:0595a08": "佛心內。執持虗聲名號。念幻佛而願往生。啐啄無差。",
    "X72n1439_001:0595a09": "感應道合。正與麼時。金蓮臺上。嬰兒誕生。白玉堦前。",
    "X72n1439_001:0595a10": "彌陀受記。風吟寶樹。波動金渠。並天樂以鏗鏘。共契",
    "X72n1439_001:0595a11": "經而符響。鏡魔永伏。夢果圓成。陳氏母一生之能事",
    "X72n1439_001:0595a12": "畢矣。雖然如是。眾中還有獨超方外。不涉斯美者麼。",
    "X72n1439_001:0595a13": "若有。彌陀老人點首不暇。觀音勢至讚歎莫窮。如或",
    "X72n1439_001:0595a14": "不然。五濁泥深千萬丈。大家把手上高山。",
    "X72n1439_001:0595a15": "佛歡喜日。比丘尼興昌。同徒法智請上堂。昨日山僧",
    "X72n1439_001:0595a16": "晝寢。夢一僧入方丈禮拜。起問曰。本來無一物。教學",
    "X72n1439_001:0595a17": "人參箇什麼。山僧答云。祇參箇無一物底。僧曰。無一",
    "X72n1439_001:0595a18": "物底。作麼生參。山僧道。參亦無。僧云。莫落空否。山僧",
    "X72n1439_001:0595a19": "道。祇這怕落空底。擬空向什麼處去。僧語塞。山僧復",
    "X72n1439_001:0595a20": "謂之曰。參禪要到四稜著地。始用得著。若只驢前馬",
    "X72n1439_001:0595a21": "後。鼓弄唇舌。脚根下浮逼逼地。一推便倒。有什麼堪",
    "X72n1439_001:0595a22": "共語處。僧亦無語。逡巡而退。及醒起來方知是夢。今",
    "X72n1439_001:0595a23": "日對大眾前。更說箇夢話。敢問大眾。參禪到什麼處。",
    "X72n1439_001:0595a24": "是四稜著地。祇這四稜著地一句。作什麼生商量。莫",
    "X72n1439_001:0595b01": "是透得古人幾則公案。解拈解頌麼。莫是識得經論",
    "X72n1439_001:0595b02": "中一二吃緊言句麼。莫是于六根門頭。認得箇昭昭",
    "X72n1439_001:0595b03": "靈靈底。便解擎拳竪指。瞬目揚眉麼。莫是以箇見處。",
    "X72n1439_001:0595b04": "融會萬法。即萬法融會箇見處麼。莫是藏睛閉目。攝",
    "X72n1439_001:0595b05": "念歸空。一切蕩盡麼。如斯見解。擬求大道。譬如烝砂",
    "X72n1439_001:0595b06": "作飯。掘地覔天。徒自疲勞。于己何益。豈不見九峯虔",
    "X72n1439_001:0595b07": "和尚云。擬將心意學禪宗。大似西行却向東。不惟不",
    "X72n1439_001:0595b08": "能到家。最初出門時。早已錯却路頭了也。或有箇漢。",
    "X72n1439_001:0595b09": "聞山僧與麼道。便問。四稜著地一句。却請和尚道。此",
    "X72n1439_001:0595b10": "正所謂矮子觀場。隨人上下。轉見不堪。雖然如是。今",
    "X72n1439_001:0595b11": "對人天眾前。不可空却口。不免乘便下坡。略與大眾。",
    "X72n1439_001:0595b12": "通箇消息。今朝七月十五。諸佛歡喜。眾僧自恣。監院",
    "X72n1439_001:0595b13": "化眾。啟建盂蘭盆無遮大會。普度法界有情。有溫陵",
    "X72n1439_001:0595b14": "比丘尼興昌。同徒法智。特特遠來。求受戒法。即午設",
    "X72n1439_001:0595b15": "齋供眾。請上堂。舉揚般若。用開覺路。伏願。興昌法智",
    "X72n1439_001:0595b16": "及現前一會人等。人人飽餐甘露。飫飲醍醐。進道無",
    "X72n1439_001:0595b17": "魔。修心有地。燈籠露柱。共作證盟。白牯黧奴。齊成佛",
    "X72n1439_001:0595b18": "道。伏惟。大眾久立。便下座。",
    "X72n1439_001:0595b19": "一脉監院五十初度。弟子等炤羅等法。設齋。請上堂。",
    "X72n1439_001:0595b20": "觀河無異見。祇露一斑。誕下便稱尊。猶存數量。須知",
    "X72n1439_001:0595b21": "當人分上。一片穩密田地。絕數量。無邊表。迎之不見",
    "X72n1439_001:0595b22": "其首。隨之罔眺其後。巨浸稽天而不溺。劫火洞然而",
    "X72n1439_001:0595b23": "不壞。要是恁麼人。方知有恁麼事。既知恁麼事。一任",
    "X72n1439_001:0595b24": "頭頭上明。物物上用。隨處作主。遇緣即宗。四五百條",
    "X72n1439_001:0595c01": "花柳巷。信步行來。二三千處管絃樓。彈指便入。無罣",
    "X72n1439_001:0595c02": "無礙。非古非今。雖然如是。苟非其人。斫額有分。復云。",
    "X72n1439_001:0595c03": "山僧出世三載。承一脉源公監院事。始得化儀略備。",
    "X72n1439_001:0595c04": "法化流行。葢源公盡始盡終。實心實行。忘身事眾。克",
    "X72n1439_001:0595c05": "己成功。經霜雪而不改。歷風雨而不變。方楊岐之于",
    "X72n1439_001:0595c06": "慈明。石窓之于弘智。庶幾無愧矣。今日正逢五秩。初",
    "X72n1439_001:0595c07": "度弟子等炤等法。及合山大眾。雍雍穆穆。遞相慶賀。",
    "X72n1439_001:0595c08": "山僧有條攀條。也要慶讚一上。歲月遷流不變易。如",
    "X72n1439_001:0595c09": "如不動秪這是。知命知非且勿論。真實身心第一義。",
    "X72n1439_001:0595c10": "大眾久立。下座。",
    "X72n1439_001:0595c11": "開爐上堂。昨夜霜風刮地來。煖簾掛起地爐開。直饒",
    "X72n1439_001:0595c12": "鐵額銅睛漢。白汗須教出一回。葢為諸人分上。有一",
    "X72n1439_001:0595c13": "片淨白田地。無始劫來。常在其中。食息起居。只為不",
    "X72n1439_001:0595c14": "知不信。不免起模畵樣。長期短期。令汝參究。開佛祖",
    "X72n1439_001:0595c15": "知見。徹生死根源。要認箇界至明白。不為六賊侵占。",
    "X72n1439_001:0595c16": "向外飄零。既認得已。方知此地是當人自己無始劫",
    "X72n1439_001:0595c17": "來本所住處。本所受用。不曾變易一絲毫。不曾減少",
    "X72n1439_001:0595c18": "一絲毫。便好定國安邦。興家立業。發大伏藏。賑濟一",
    "X72n1439_001:0595c19": "切。始不負出家行脚之志。眾中還有認得界至明白",
    "X72n1439_001:0595c20": "者麼。若有。即今日解制。亦不分外。如或未然。切須抖",
    "X72n1439_001:0595c21": "擻精神。用心體究。看他是什麼道理。以悟為期。勿限",
    "X72n1439_001:0595c22": "時節。一期不悟。一期不休。一年不悟。一年不休。一生",
    "X72n1439_001:0595c23": "不悟。一生不休。拚取兩生三生。無有不悟去。須是具",
    "X72n1439_001:0595c24": "此大根器。大力量。大志願。于此門中。方堪入作。若只",
    "X72n1439_001:0596a01": "學時輩參鮮魚禪。說道理呈伎倆。亟亟然求售于人。",
    "X72n1439_001:0596a02": "此則非吾家種草。不勞相見。惟同志者。共相體悉。",
    "X72n1439_001:0596a03": "師誕日。林舜游居士設齋。請上堂。今日乃山僧賤誕。",
    "X72n1439_001:0596a04": "伏承林舜游居士。入山設供致祝。并請為大眾說法。",
    "X72n1439_001:0596a05": "秪如壽作麼生祝。法作麼生說。大眾還見目前虗空",
    "X72n1439_001:0596a06": "麼。虗空還有時日歲月麼。還有晝夜明暗麼。還有邊",
    "X72n1439_001:0596a07": "際分量麼。還有彼此隔礙麼。諸人若端的識得虗空",
    "X72n1439_001:0596a08": "落處。便識得自己落處。識得自己落處。便識得山僧",
    "X72n1439_001:0596a09": "落處。與從上佛祖天人羣生山河國土落處。權衡造",
    "X72n1439_001:0596a10": "化。爐錘萬物。亘古亘今。不變不易。豈不見趙州祖師",
    "X72n1439_001:0596a11": "云。未有世界。早有此性。世界壞時。此性不壞。時有僧",
    "X72n1439_001:0596a12": "問。如何是此性。州云。四大五蘊。僧云。這箇是壞的。如",
    "X72n1439_001:0596a13": "何是此性。州云。四大五蘊。大眾。趙州于貧女宅中。掘",
    "X72n1439_001:0596a14": "開寶藏。力士額上。剖出明珠。覿體施呈。更有何事。諸",
    "X72n1439_001:0596a15": "人向這裏。直下領荷得去。今日舜游居士一場佛事。",
    "X72n1439_001:0596a16": "功不浪施。如或不然。更聽頌出。人人一具金剛骨。赤",
    "X72n1439_001:0596a17": "肉團中萬仞高。今日為君親指出。卓拄杖云。撑天拄",
    "X72n1439_001:0596a18": "地不徒勞。下座。",
    "X72n1439_001:0596a19": "本照耆德請上堂。黃梅本照朗公。以三十年道舊。特",
    "X72n1439_001:0596a20": "遣徒孫知化嘉禾。不遠數百里而來。設供請法。為山",
    "X72n1439_001:0596a21": "僧慶誕。不免乘時及節。為諸人露箇消息。昨夜虗空",
    "X72n1439_001:0596a22": "迸裂。無端墮下小兒。為渠安年立歲。也是當面糊塗。",
    "X72n1439_001:0596a23": "雖然。不免將錯就錯。道箇天上天下惟我獨尊。祇得",
    "X72n1439_001:0596a24": "八表欽承。十方嚮順。山河國土。屈身低影。正與麼時。",
    "X72n1439_001:0596b01": "還有行正令底跛脚阿師麼。若有。山僧與渠。結箇同",
    "X72n1439_001:0596b02": "參。如或不然。且與木人同接拍。高聲唱起太平歌。乃",
    "X72n1439_001:0596b03": "卓拄杖云。吽吽。便下座。",
    "X72n1439_001:0596b04": "太超太志太靜剃度。請上堂。太超等三人。始因持血",
    "X72n1439_001:0596b05": "盆。素報父母恩。遂入佛門。知有出家事。逗到今日。乃",
    "X72n1439_001:0596b06": "割愛入山。懇求剃度受戒。釋迦老子云。孝名為戒。夫",
    "X72n1439_001:0596b07": "為人子者。果能至心致孝于父母。則全體戒定慧。又",
    "X72n1439_001:0596b08": "何待剃除鬚髮披著袈裟登壇羯磨。然後為出家得",
    "X72n1439_001:0596b09": "戒耶。雖然。也須認得箇真父母始得。不然。徒僕僕于",
    "X72n1439_001:0596b10": "敬養。戀戀于恩情。但結世間生死業耳。又何益于孝",
    "X72n1439_001:0596b11": "之道耶。若認得真父母。便具真孝道。具真孝道。便是",
    "X72n1439_001:0596b12": "真出家。真受戒。真報父母恩也。且如何是諸人真父",
    "X72n1439_001:0596b13": "母。良久云。徧身紅爛臥荊棘。三世諸佛莫扶持。十二",
    "X72n1439_001:0596b14": "時中勤孝順。瞥生一念即傷伊。",
    "X72n1439_001:0596b15": "等志剃度上堂。三界升沉事可嗟。剃除鬚髮著袈裟。",
    "X72n1439_001:0596b16": "一塵不染恒清淨。的是人間優鉢花。大眾且道。袈裟",
    "X72n1439_001:0596b17": "下是箇什麼。謾言抖擻不下。早已全體披露。晨朝洗",
    "X72n1439_001:0596b18": "面摩頭。方知頂相元具。",
    "X72n1439_001:0596b19": "佛成道日。總戎許公。送法衣到山飯僧。請上堂。師陞",
    "X72n1439_001:0596b20": "座舉衣示眾云。大眾。此衣是漳州府總戎許公諱天",
    "X72n1439_001:0596b21": "竉。同夫人沈氏法名太樹。施與山僧說法。且道。此衣",
    "X72n1439_001:0596b22": "與昔日世尊所傳金襴袈裟。是同是別。若道是同。今",
    "X72n1439_001:0596b23": "古各不相到。若道是別。線路原自相通。要會麼。通身",
    "X72n1439_001:0596b24": "披著無絲縷。却似晴霞映碧空。遂披衣據座。乃云。雪",
    "X72n1439_001:0596c01": "山六載忍饑凍。一覩明星佛便成。却道眾生皆具足。",
    "X72n1439_001:0596c02": "祇因妄想墮凡情。大眾且道。這妄想作麼生斷。良久",
    "X72n1439_001:0596c03": "云。待釋迦老子作凡夫時。為諸人道破。",
    "X72n1439_001:0596c04": "一相耆宿。同均頌道友設齋。請上堂。一相耆宿問。古",
    "X72n1439_001:0596c05": "者道。撥草瞻風。祇圖見性。請問和尚。即今性在什麼",
    "X72n1439_001:0596c06": "處。師云。老師即今在什麼處立地。進云。識得自性方",
    "X72n1439_001:0596c07": "脫生死。眼光落地時作麼生脫。師展兩手。進云。脫得",
    "X72n1439_001:0596c08": "生死。方知去處。四大分離時。向什麼處去。師云。面前",
    "X72n1439_001:0596c09": "是佛殿。進云。謝師指示。禮拜歸位。師乃云。今日乃一",
    "X72n1439_001:0596c10": "相老師。同均頌道友。以三十餘年道舊。特入山相訪。",
    "X72n1439_001:0596c11": "請陞座為大眾舉揚。且山僧昔居受業時。親受一相",
    "X72n1439_001:0596c12": "老師激勸。心銘之久矣。茲辱枉顧。雖彼此老大。非復",
    "X72n1439_001:0596c13": "昔時顏面。而促膝清談。勸然敘舊。宛如昨日。可見這",
    "X72n1439_001:0596c14": "一段光明。亘古亘今。不變不易。大眾還知有這一段",
    "X72n1439_001:0596c15": "光明麼。若知得。便可坐斷三際。逈離生滅。一真獨露",
    "X72n1439_001:0596c16": "湛寂凝然。參禪見性也在這裏。脫生死也在這裏。去",
    "X72n1439_001:0596c17": "處也在這裏。如或不然。更為指注一上。遂舉拂子云。",
    "X72n1439_001:0596c18": "祇這箇還見麼。昔也如是見。今也如是見。復擊拂子",
    "X72n1439_001:0596c19": "云。還聞麼。昔也如是聞。今也如是聞。今昔雖則異時。",
    "X72n1439_001:0596c20": "見聞何曾有別。秪如不落見聞一句。作麼生道。瑞氣",
    "X72n1439_001:0596c21": "生嘉運。林花結早春。",
    "X72n1439_001:0596c22": "池心宇道友募眾。修禮大悲懺法。請上堂。今日福城",
    "X72n1439_001:0596c23": "有一大心凡夫池心宇。為閩中連年兵戈弗息。諸難",
    "X72n1439_001:0596c24": "競起。生靈塗炭。觸目悲酸。乃特倡緣募眾。于鼓山請",
    "X72n1439_001:0597a01": "諸禪德。修禮大悲懺法。葢欲哀感觀世音菩薩慈悲",
    "X72n1439_001:0597a02": "願力。保持世界。覆護眾生。共躋昇平。同資仁壽。即此",
    "X72n1439_001:0597a03": "一念與觀世音大慈悲心。一體同觀。無二無別。如天",
    "X72n1439_001:0597a04": "普葢。似地普擎。一切眾生。盡在其中。承其庥廕。受其",
    "X72n1439_001:0597a05": "度脫。須知此心不獨心宇有之。一切眾生悉皆具足。",
    "X72n1439_001:0597a06": "祇為封于我執。纏于愛見。故不能擴充耳。若使人人",
    "X72n1439_001:0597a07": "就心宇一念中擴充去。即是觀世音菩薩全體出現。",
    "X72n1439_001:0597a08": "與大地眾生。慈心相向。慈眼相視。在在處處。啟慈悲",
    "X72n1439_001:0597a09": "門。弘慈悲化。自然天下太平。民康物阜。一人高拱。無",
    "X72n1439_001:0597a10": "為萬邦。咸資至澤。匪有假于他術。乃自心之常分爾。",
    "X72n1439_001:0597a11": "雖然如是。猶是功勳邊事。更須知有當人尊貴一路",
    "X72n1439_001:0597a12": "始得。且如何是尊貴一路。當陽突出無人識。笑倒南",
    "X72n1439_001:0597a13": "無觀世音。",
    "X72n1439_001:0597a14": "大悲懺圓滿。善友李望山。李弘通。于明臺。王今眾。王",
    "X72n1439_001:0597a15": "岐崗。林文若。張道素。郭瞻卿。陳輝生。設齋請上堂。古",
    "X72n1439_001:0597a16": "今日月。古今山河。浮雲變易。總不干它。然則觀世音",
    "X72n1439_001:0597a17": "菩薩。用許多手眼。成得甚麼邊事。不因柳毅傳書信。",
    "X72n1439_001:0597a18": "何緣得到洞庭湖。拈拄杖云。觀世音菩薩來也。通身",
    "X72n1439_001:0597a19": "是徧身是。差之毫釐失千里。分付諸人。急著眼看。是",
    "X72n1439_001:0597a20": "甚麼。卓一卓云。觀音妙智力。能救世間苦。又卓一卓",
    "X72n1439_001:0597a21": "下座。",
    "X72n1439_001:0597a22": "朗虗上人。報親請上堂。人人有箇本爹娘。如影隨形",
    "X72n1439_001:0597a23": "處處彰。無奈眾生自違背。今朝突出在中央。前是佛",
    "X72n1439_001:0597a24": "殿。後是法堂。左是廚庫。右是僧堂。且道中間底本爹",
    "X72n1439_001:0597b01": "娘。是何面目。良久云。切忌觸諱。",
    "X72n1439_001:0597b02": "陳允泉善友。薦親請上堂。僧問。今日允泉善友薦親。",
    "X72n1439_001:0597b03": "請和尚說法。與那叱太子柝骨還父。柝肉還母。現本",
    "X72n1439_001:0597b04": "身。為父母說法。是同是別。師云。你但識取本身。進云。",
    "X72n1439_001:0597b05": "恁麼則伊親得度去也。師云。如何是你本身。進云。將",
    "X72n1439_001:0597b06": "此深心奉塵剎。師云。猶屬影響在。師乃云。今日陳允",
    "X72n1439_001:0597b07": "泉善友。遠自溫陵來。乞山僧一語。以薦拔父母。秪如",
    "X72n1439_001:0597b08": "允泉父母。為存耶亡耶。若存。安用薦拔。若亡。又薦拔",
    "X72n1439_001:0597b09": "阿誰。唯存與亡。如何理論。須知存者無所存。但是幻",
    "X72n1439_001:0597b10": "存。亡者無所亡。亦唯幻亡。存亡既皆是幻。則非幻者。",
    "X72n1439_001:0597b11": "豈存亡可得而隱顯耶。且如何是非幻者。豈不見祖",
    "X72n1439_001:0597b12": "師云。泡幻同無礙。如何不了悟。達法在其中。非今亦",
    "X72n1439_001:0597b13": "非古。即今現前大眾身心。與歷劫以來本生父母。若",
    "X72n1439_001:0597b14": "存若亡。同時放光。互相攝入。還有了悟者麼。若了悟",
    "X72n1439_001:0597b15": "得。不惟允泉父母薦拔已竟。即諸人父母悉皆薦拔。",
    "X72n1439_001:0597b16": "無有遺餘。如或不然。明朝生悉達。更請問摩耶。",
    "X72n1439_001:0597b17": "佛誕日。信女蔣傳果。預修請上堂。福城信女蔣傳果。",
    "X72n1439_001:0597b18": "預佈來生大福田。更請山僧轉法輪。欲求無上大智",
    "X72n1439_001:0597b19": "慧。以慧修福是真福。以福修慧是真慧。福慧圓成兩",
    "X72n1439_001:0597b20": "足尊。世出世間無與等。福是自心之妙德。慧是自心",
    "X72n1439_001:0597b21": "之妙光。若人了達于心地。一切福慧自圓滿。只如當",
    "X72n1439_001:0597b22": "人心地。作麼生了。不見道。天上天下。唯我獨尊。",
    "X72n1439_001:0597b23": "心閑上座。病中請上堂。僧問。香雲繚繞。鐘鼓鏗鏘。如",
    "X72n1439_001:0597b24": "何是和尚今日為人一句。師云。闍黎已道竟。進云。言",
    "X72n1439_001:0597c01": "前薦得。掘地覔天。句後承當。掉棒打月。不前不後。請",
    "X72n1439_001:0597c02": "師方便。師竪拂子。進云。若將耳聽終難會。眼處聞聲",
    "X72n1439_001:0597c03": "始得知。師云。髑髏外。道將一句來。僧拂袖歸眾。師云。",
    "X72n1439_001:0597c04": "好與三十棒。師乃云。心閑上座。居福州羅山之彌陀",
    "X72n1439_001:0597c05": "殿有年。絕俗清修。克己營建。近因抱病。決志還山。請",
    "X72n1439_001:0597c06": "山僧陞座。夫一切眾生。皆有身心之病。身病謂四相。",
    "X72n1439_001:0597c07": "心病為三毒。無奈眾生不知。恃血氣之剛盛。逐聲色",
    "X72n1439_001:0597c08": "而莫返。世醫拱手。莫可救療。惟病者知之。方堪下藥。",
    "X72n1439_001:0597c09": "且道下什麼藥。須知病即是藥。何者。葢以病故。始知",
    "X72n1439_001:0597c10": "此身是苦是空是無常是無我。即能返窮此身。生所",
    "X72n1439_001:0597c11": "從來。死所去處。窮之不已。豁然明悟來去。不疑積劫",
    "X72n1439_001:0597c12": "未了之事一旦了矣。古德云。病者眾生之良藥。豈不",
    "X72n1439_001:0597c13": "信然耶。雖然。猶是藥病相治。更須知有本分事始得。",
    "X72n1439_001:0597c14": "豈不見溈山問道吾。什麼處去來。吾云。看病來。溈云。",
    "X72n1439_001:0597c15": "有幾人病。吾云。有病底有不病底。溈云。不病底莫是",
    "X72n1439_001:0597c16": "智頭陀麼。吾云。病與不病。總不干他事。速道速道。溈",
    "X72n1439_001:0597c17": "云。道得也與他沒交涉。大眾。你看二尊宿。一拶一捺。",
    "X72n1439_001:0597c18": "略露風規。傾盡家私。更無餘蘊。不但病不干他事。不",
    "X72n1439_001:0597c19": "病亦不干他事。道不得。與他沒交涉。道得亦與他沒",
    "X72n1439_001:0597c20": "交涉。且道他畢竟是阿誰。參。",
    "X72n1439_001:0597c21": "開明上人請上堂。是風動是旛動。萬象森羅。一時漏",
    "X72n1439_001:0597c22": "洩。非風動非旛動。三世諸佛。無地藏身。仁者心動。大",
    "X72n1439_001:0597c23": "小祖師。只知開口易。不覺舌頭長。竪拂子云。且道這",
    "X72n1439_001:0597c24": "箇是什麼。即午開明上人設齋。山僧留取口吃飯。擊",
    "X72n1439_001:0598a01": "拂子。下座。",
    "X72n1439_001:0598a02": "重陽孝子陳正謨。薦考輝宇居士。請上堂。陳輝宇居",
    "X72n1439_001:0598a03": "士。平生持齋念佛。好善樂施。去年七十五歲。垂誡子",
    "X72n1439_001:0598a04": "孫。一一分明。翛然化去。其信進之力。葢可知矣。茲當",
    "X72n1439_001:0598a05": "小祥。其子正謨等。特遵遺命。上鼓山飯僧。請山僧陞",
    "X72n1439_001:0598a06": "座。也要討箇阿爹本命元辰下落。古者道。紅輪決定",
    "X72n1439_001:0598a07": "沉西去。未委靈魂往那方。須知滔天白浪。著力者能",
    "X72n1439_001:0598a08": "有幾人。充國黃金拈出底。始是好手。還委悉麼。年年",
    "X72n1439_001:0598a09": "九月九。徧地菊花香。",
    "X72n1439_001:0598a10": "西隱寺僧頓超。同善友鄭茂衡林天章等。放生掩骼。",
    "X72n1439_001:0598a11": "滿懺飯僧。請上堂。徧野髑髏。高唱無生之曲。臨危物",
    "X72n1439_001:0598a12": "命。全提殺活之機。子產固所未知。文王亦復未見。却",
    "X72n1439_001:0598a13": "被福城眾多師僧善友。一肩領荷。既領荷已。乃復上",
    "X72n1439_001:0598a14": "鼓山。炊無米飯。煑不濕羮。普供大眾。仍請山僧下一",
    "X72n1439_001:0598a15": "轉語。用申慶讚。且道下什麼語即得。要知麼。天下太",
    "X72n1439_001:0598a16": "平。同躋仁壽。",
    "X72n1439_001:0598a17": "文之上座請上堂。秋風凉秋夜長。未歸客思故鄉。拍",
    "X72n1439_001:0598a18": "禪床云。這裏是什麼所在。大家總在裏許。切忌開眼",
    "X72n1439_001:0598a19": "尿床。復舉。文殊菩薩。一日令善財採藥曰。是藥者採",
    "X72n1439_001:0598a20": "將來。善財徧觀大地。無不是藥。却來白曰。無有不是",
    "X72n1439_001:0598a21": "藥者。文殊曰。是藥者採將來。善財乃于地上。拈一莖",
    "X72n1439_001:0598a22": "草。度與文殊。文殊接得。呈起示眾曰。此藥亦能殺人。",
    "X72n1439_001:0598a23": "亦能活人。師云。盡大地是病。盡大地是藥。以如是藥。",
    "X72n1439_001:0598a24": "治如是病。無欠無餘。自然恰好。善財可謂善採。文殊",
    "X72n1439_001:0598b01": "可謂善用。若有服之者。直令佛法禪道。人我貢高。是",
    "X72n1439_001:0598b02": "非憎愛。諸病頓起。通身慶快。許渠作箇洒落底衲僧。",
    "X72n1439_001:0598b03": "雖然。也只醫得箇有病的。忽遇箇無病的來。作麼生",
    "X72n1439_001:0598b04": "醫。莫將無事為無事。往往事從無事生。",
    "X72n1439_001:0598b05": "師到南山。二勝和尚請上堂。賣松風於臘月。煞不知",
    "X72n1439_001:0598b06": "時。撾布鼓于雷門。尤堪捧腹。雖然。祇得將錯就錯。向",
    "X72n1439_001:0598b07": "虗空裏。打箇筋斗。貴得主賓道合。正脉流通。拈拄杖",
    "X72n1439_001:0598b08": "云。滿口道不出。信手拈得來。卓一卓云。瞎驢正法眼。",
    "X72n1439_001:0598b09": "滅却又重開。開後如何。良久云。不是我堂頭道兄和",
    "X72n1439_001:0598b10": "尚。誰共相委。又卓一卓。下座。",
    "X72n1439_001:0598b11": "師到上生寺。淨悟耆德。同信士朱繼禧劉信篤葉子",
    "X72n1439_001:0598b12": "珍等。設齋請上堂。師陞座拈香云。此一瓣香。供養妙",
    "X72n1439_001:0598b13": "應和尚。復拈香云。此一瓣香。供養曹山寂祖。伏願。竈",
    "X72n1439_001:0598b14": "花再發。覺苑重春。駕寶筏于迷津。扇真風于末運。就",
    "X72n1439_001:0598b15": "座云。妙應和尚曹山寂祖。兩箇老古錐。無端向這一",
    "X72n1439_001:0598b16": "片地上撞出頭來。一人為兄。在國歡搖頭。一人為弟。",
    "X72n1439_001:0598b17": "在上生擺尾。攪渾世界。反覆陰陽。仔細檢點來。猶是",
    "X72n1439_001:0598b18": "冬行春令。山僧為寂祖脚下兒孫。今日到來。雖則祖",
    "X72n1439_001:0598b19": "翁家業契券分明。要且未敢顧著。何也。孟春猶寒。伏",
    "X72n1439_001:0598b20": "惟珍重。",
    "X72n1439_001:0598b21": "泉州開元寺職事石航達際思聖宅出諸上座。送師",
    "X72n1439_001:0598b22": "還山。設齋請上堂。圓同太虗。無欠無餘。山僧離鼓山",
    "X72n1439_001:0598b23": "到開元。則開元有山僧。鼓山無山僧。離開元還鼓山。",
    "X72n1439_001:0598b24": "則鼓山有山僧。開元無山僧。作麼生說箇無欠無餘",
    "X72n1439_001:0598c01": "底道理。莫是云雲無心以出岫。鳥倦飛而知還麼。錯。",
    "X72n1439_001:0598c02": "莫是云去去實不去。來來實不來麼。錯。莫是云動若",
    "X72n1439_001:0598c03": "行雲。止猶谷神麼。錯。畢竟如何得不錯去。咄。不勞說",
    "X72n1439_001:0598c04": "夢。擊拂子下座。",
    "X72n1439_001:0598c05": "毫光上人誕日設齋。請上堂。若是無生無不生。鐵牛",
    "X72n1439_001:0598c06": "閒步火中行。軒轅甲子知多少。露柱分明與竝庚。且",
    "X72n1439_001:0598c07": "道。露柱畢竟年多少。塵沙劫又塵沙劫。數盡塵沙算",
    "X72n1439_001:0598c08": "不清。",
    "X72n1439_001:0598c09": "思聖靜主。還山掃塔。請上堂。白塔青山裏。全身大定",
    "X72n1439_001:0598c10": "中。死生俱不道。夜半日頭紅。正與麼時。還有真見先",
    "X72n1439_001:0598c11": "師面目者麼。若有。鼓山門下不至寂寥。如或不然。白",
    "X72n1439_001:0598c12": "浪滔天。正好著力。",
    "X72n1439_001:0598c13": "池心宇道友。募眾修第二壇大悲懺法。請上堂。僧問。",
    "X72n1439_001:0598c14": "如何是大悲心。師云。分明流出。進云。觀音菩薩來也。",
    "X72n1439_001:0598c15": "師云。向汝道什麼。進云。伏惟萬福。師云。歸位著。師乃",
    "X72n1439_001:0598c16": "云。觀世音菩薩一片大悲心。現出千手眼。在娑婆險",
    "X72n1439_001:0598c17": "惡道中。施大無畏。與大安樂。而眾生不知。由不知故。",
    "X72n1439_001:0598c18": "菩薩之悲心愈重。或現蚌蛤中。或現牛膽裏。或作馬",
    "X72n1439_001:0598c19": "郎婦。或作誌公身。種種方便。處處接引。無奈眾生之",
    "X72n1439_001:0598c20": "痴迷猶甚。乃於自心中。自相吳越。自動干戈。帶累無",
    "X72n1439_001:0598c21": "限平人。墮坑落壍。其苦有不可勝言者。福城池心宇",
    "X72n1439_001:0598c22": "道友。觸目興感。起同體之悲。發願募眾。修禮大悲懺",
    "X72n1439_001:0598c23": "法三年。普為大地人懺愆請福。祈致昇平。正打著觀",
    "X72n1439_001:0598c24": "音老人痛處。今當第二期。擇吉告始。特設齋。請山僧",
    "X72n1439_001:0599a01": "陞座。舉揚此一段因緣。也要大家同知此事。同發此",
    "X72n1439_001:0599a02": "心。同修此行。同證此法。大眾還知心宇這一念落處",
    "X72n1439_001:0599a03": "麼。天高羣象正。海濶百川朝。",
    "X72n1439_001:0599a04": "孝子王岐崗。薦嚴請上堂。本生真父母。刀斧砍不開。",
    "X72n1439_001:0599a05": "生死存亡處。了不隔纖埃。要知不隔底事麼。王岐崗",
    "X72n1439_001:0599a06": "善友。關中人。僑居福省有年。至誠惻怛。勇於福田。尊",
    "X72n1439_001:0599a07": "人遇寶公。年九十二歲卒於家。岐崗聞訃。哀慟欲絕。",
    "X72n1439_001:0599a08": "又以弗克送終為恨。乃特上鼓山飯僧。請山僧舉唱",
    "X72n1439_001:0599a09": "宗乘。用酬罔極。須知岐崗舉念處。遇寶公已覿面相",
    "X72n1439_001:0599a10": "見了也。非生死所能隱顯。豈閩陝所能間隔耶。不惟",
    "X72n1439_001:0599a11": "岐崗父子如是。乃至一切諸佛。及諸眾生。山河國土。",
    "X72n1439_001:0599a12": "皆與岐崗。同一體性。無二無二分。無別無斷故。正與",
    "X72n1439_001:0599a13": "麼時。還委悉麼。將此深心奉塵剎。是則名為報父恩。",
    "X72n1439_001:0599a14": "珍重。",
    "X72n1439_001:0599a15": "自圓上座。六十初度。請上堂。自圓問。諸佛為一大事",
    "X72n1439_001:0599a16": "因緣。出現于世。欲令眾生開示悟入佛之知見。請問。",
    "X72n1439_001:0599a17": "如何是佛之知見。師云。墨漆桶裏放光明。進云。是法",
    "X72n1439_001:0599a18": "住法位。世間相常住。如何是常住。師云。前是佛殿。後",
    "X72n1439_001:0599a19": "是法堂。進云。此舍唯有一門。而復狹小時如何。師云。",
    "X72n1439_001:0599a20": "且從這裏出去。進云。分明一句超然了。頓脫心猿露",
    "X72n1439_001:0599a21": "白牛。師云。正好耕田。進云。掀飜剎海光輝面。宛轉須",
    "X72n1439_001:0599a22": "彌暗點頭。師云。用許多閒氣力作麼。進云。雲收夜半",
    "X72n1439_001:0599a23": "金烏現。等閒照見夜行人。師云。看取脚跟下。圓禮拜。",
    "X72n1439_001:0599a24": "師乃云。自圓上座。親從先師得度後。在紫霞洞裏。得",
    "X72n1439_001:0599b01": "箇飜身處。始知飯是米做。從此二十年來。自歌自笑。",
    "X72n1439_001:0599b02": "不妨做箇灑落道人。為什麼。却被十二時辰轉喚。今",
    "X72n1439_001:0599b03": "日作六旬初度耶。須知夜明簾外。別是家風。枯木堂",
    "X72n1439_001:0599b04": "前。另般春色。兩曜之所不到。四序之所不遷。芥城莫",
    "X72n1439_001:0599b05": "比其數。劫石難並其堅。唯有靈源洞口石將軍。許他",
    "X72n1439_001:0599b06": "結箇同年。且道。石將軍有什麼長處。獨立空山無箇",
    "X72n1439_001:0599b07": "事。太平歲月自綿綿。",
    "X72n1439_001:0599b08": "清明。弟子答響利生。送本師洞白關主印之上座。進",
    "X72n1439_001:0599b09": "塔設齋。請上堂。師云。坐斷死關。洞然明白。銷融寶印。",
    "X72n1439_001:0599b10": "廓爾圓彰。分明日午打三更。誰道藏身沒蹤跡。只得",
    "X72n1439_001:0599b11": "二邊不住。中道不居。正當恁麼時。且道洞白印之二",
    "X72n1439_001:0599b12": "上座。在什麼處。安身立命。年年寒食清明際。杜宇花",
    "X72n1439_001:0599b13": "開血滿山。",
    "X72n1439_001:0599b14": "信官陳貢軒。祈福設齋請上堂。當人自心本來清淨。",
    "X72n1439_001:0599b15": "只因一念迷倒。遂於身口意三業。起無量過咎。惟智",
    "X72n1439_001:0599b16": "者能用。一念覺悟。飜破迷倒。復還元淨之心。此心即",
    "X72n1439_001:0599b17": "是佛心。一切煩惱業障。本來空寂。一切善法功德。悉",
    "X72n1439_001:0599b18": "自具足。不假外求。迷悟兩途。實轉凡成聖之要道也。",
    "X72n1439_001:0599b19": "更須知迷者由迷悟而迷。悟者由悟迷而悟。如人因",
    "X72n1439_001:0599b20": "地而倒。還從地起。離地求起。終無是理。雖然如是。有",
    "X72n1439_001:0599b21": "一人不屬迷不屬悟。不是聖不是凡。一切罪福因果。",
    "X72n1439_001:0599b22": "籠罩他不得。且道此人是何面目。良久召大眾云。歸",
    "X72n1439_001:0599b23": "堂去。",
    "X72n1439_001:0599b24": "弟子心法薦師。請上堂。一切法不生。瑞草本無根。一",
    "X72n1439_001:0599c01": "切法不滅。紅爐滿盛雪。若能如是解。覷破威音外。諸",
    "X72n1439_001:0599c02": "佛常現前。大瑞菴主來也。白雲籠岳頂。明月落前川。",
    "X72n1439_001:0599c03": "下座。",
    "X72n1439_001:0599c04": "寶善監院。青恒。文之。內瑩。設齋請上堂。時當末運。佛",
    "X72n1439_001:0599c05": "法凋零。至人乘願再來。因時救弊。弘法利生。圖報佛",
    "X72n1439_001:0599c06": "祖。不是為箇閒名字。強求出頭。作一場戲劇。取笑世",
    "X72n1439_001:0599c07": "諦也。昔掌石師翁。佩白馬印。唱雲棲道。真寂寶善兩",
    "X72n1439_001:0599c08": "處開山。三十年來。覔箇知音不可得。至晚歲。始遇先",
    "X72n1439_001:0599c09": "師一人。既徵智證之同。遂有寶戒之授。迄今又三十",
    "X72n1439_001:0599c10": "餘年矣。山僧甞題師翁真贊曰。搖儀峯鼗鼓。賣雲棲",
    "X72n1439_001:0599c11": "骨董。三十餘年入水泥。始遇先師同鼻孔。死生呼吸",
    "X72n1439_001:0599c12": "共通風。聲光燭破閻浮夢。一滴苕溪水逆流。不知是",
    "X72n1439_001:0599c13": "濟是洞。葢實錄也。山僧年十八歲。甫離受業。稟戒師",
    "X72n1439_001:0599c14": "翁座下。親承提挈。復指令見先師于荷山。至今日。為",
    "X72n1439_001:0599c15": "先師灑掃山門。皆辱師翁所教詔也。茲寶善監院青",
    "X72n1439_001:0599c16": "恒文之內瑩諸上座。以方丈遷化。乃特齎眾護法書",
    "X72n1439_001:0599c17": "幣遠來。請山僧一振頹綱。勿使先人遺化一旦墜地。",
    "X72n1439_001:0599c18": "因思木本水源。理難固却。乃舉出先師師翁相見一",
    "X72n1439_001:0599c19": "段因緣。也要大家知他二老落處。不可只作矮子觀",
    "X72n1439_001:0599c20": "場。隨人上下也。敢問大眾。二大老節文。畢竟在什麼",
    "X72n1439_001:0599c21": "處。有二僧競下語。師云。未在。乃云。木人把板雲中拍。",
    "X72n1439_001:0599c22": "石女含笙水底吹。或有人問。和尚又作麼生。不免向",
    "X72n1439_001:0599c23": "他道爭敢違背。下座。",
    "X72n1439_001:0599c24": "大悲懺圓滿。弟子林太鼎。陳太育。設齋請上堂。聞聲",
    "X72n1439_001:0600a01": "悟道。見色明心。水不洗水。金不博金。只如雲門云。觀",
    "X72n1439_001:0600a02": "世音菩薩將錢買餬餅。放下手。元來却是饅頭。又作",
    "X72n1439_001:0600a03": "麼生。喝云。早知飯是米。何須更忍饑。復云。呪圓三七。",
    "X72n1439_001:0600a04": "功滿一期。因齋慶讚。無願不隨。四海波澄無一事。普",
    "X72n1439_001:0600a05": "天共樂太平時。下座。",
    "X72n1439_001:0600a06": "佛誕日。福城優婆夷弟子鄭道實。同男林太鼎。設齋",
    "X72n1439_001:0600a07": "請上堂。師拈拄杖。卓一卓云。悉達今朝恁麼來。火中",
    "X72n1439_001:0600a08": "菡萏又重開。徧空徧界香風起。異種靈苗觸處栽。祇",
    "X72n1439_001:0600a09": "這箇。九龍吐水。還洗得著麼。雲門行棒。還打得回麼。",
    "X72n1439_001:0600a10": "直饒通身是眼。也鑑不出。通身是口。讚莫及。且道是",
    "X72n1439_001:0600a11": "箇什麼。得恁麼奇特。還委悉麼。常在闤闠中。要且無",
    "X72n1439_001:0600a12": "人識。又卓一卓。下座。",
    "X72n1439_001:0600a13": "智楞上座請上堂。師拈拄杖云。山僧不會說禪。終日",
    "X72n1439_001:0600a14": "閉門打眠。賴有這箇上座。却能為我敷宣。卓一卓云。",
    "X72n1439_001:0600a15": "下不在地。上不在天。中不在內。傍不在邊。露躶躶。赤",
    "X72n1439_001:0600a16": "洒洒。沒可把。若有人拈得出。一任天下橫行。不見一",
    "X72n1439_001:0600a17": "毛頭許法為障為礙。若拈不出。被他迷却路頭。東撞",
    "X72n1439_001:0600a18": "西磕。苦哉佛陀耶。即今還有拈得出者麼。卓一卓云。",
    "X72n1439_001:0600a19": "珍重。",
    "X72n1439_001:0600a20": "孝男黃知雄等。奉薦考妣。請上堂。先聖道。三界上下",
    "X72n1439_001:0600a21": "法。我說皆是心。離于諸心法。更無有可得。要識心麼。",
    "X72n1439_001:0600a22": "天堂是。地獄是。成佛作祖亦是。如夜來做夢相似。人",
    "X72n1439_001:0600a23": "在床上。夢境千差。及至于醒。了無所得。設使未醒。亦",
    "X72n1439_001:0600a24": "非實有。到這裏。只貴當人識得床上本人。則醒與不",
    "X72n1439_001:0600b01": "醒。得與不得。皆成剩語。敢問大眾。畢竟如何識得這",
    "X72n1439_001:0600b02": "箇本人去。良久云。不識不識。復云。上來舉揚大法功",
    "X72n1439_001:0600b03": "德。奉為孝男黃知雄知權等。資薦嗣考文林郎黃公",
    "X72n1439_001:0600b04": "晉叔妣孺人郭氏。懺悔愆尤。莊嚴報地。伏願。幽關頓",
    "X72n1439_001:0600b05": "破。顯清淨光明之身。極樂高超。證阿鞞跋致之地。",
    "X72n1439_001:0600b06": "信官黃建五入山。建盂蘭盆勝會。請上堂。堂上老親",
    "X72n1439_001:0600b07": "真活佛。慇懃敬養福無邊。更資亡母諸親屬。一切同",
    "X72n1439_001:0600b08": "登極樂天。大眾須知。建老這一念廣大心。起自孝道。",
    "X72n1439_001:0600b09": "且道。這孝又從什麼處起。若也識得起處。不唯現世",
    "X72n1439_001:0600b10": "父母福樂百年。過去七世父母生天。乃至盡法界虗",
    "X72n1439_001:0600b11": "空界。一切蠢動含識。皆攝入無緣慈中。一時俱證無",
    "X72n1439_001:0600b12": "生法忍去也。還委悉麼。老衲親從方丈出。登堂對眾",
    "X72n1439_001:0600b13": "闡宗風。乃舉拂子召大眾云。是什麼。更若凝眸。不勞",
    "X72n1439_001:0600b14": "相見。",
    "X72n1439_001:0600b15": "興茂庄主誕日。弟子等純林等志等。設齋請上堂。三",
    "X72n1439_001:0600b16": "緣和合之謂身。兩曜推遷之謂壽。似浮雲起于太虗。",
    "X72n1439_001:0600b17": "若洪波瀉于巨壑。須知真身無相。等十界以同軀。真",
    "X72n1439_001:0600b18": "壽不遷。即剎那而恒寂。非生非滅。非凡非聖。非內非",
    "X72n1439_001:0600b19": "外。非減非增。便恁麼悟去。尚墮法身。猶存數量。所以",
    "X72n1439_001:0600b20": "昔日僧問洞山。三身中。阿那身不墮眾數。洞山云。吾",
    "X72n1439_001:0600b21": "常于此切。僧後問曹山。吾常于此切。意作麼生。曹山",
    "X72n1439_001:0600b22": "云。要頭便斫去。又問雪峯。峯以拄杖劈口打云。我亦",
    "X72n1439_001:0600b23": "曾到洞山來。大眾且道。三大老意。畢竟在什麼處。咄。",
    "X72n1439_001:0600b24": "寧可截舌。雖然如是。祇如興茂庄主。輔弼叢林。三十",
    "X72n1439_001:0600c01": "餘載。克勤克慎。實行實心。茲當九月朔旦。正值花甲",
    "X72n1439_001:0600c02": "初周。因齋慶讚一句。又作麼生。還委悉麼。採菊東籬",
    "X72n1439_001:0600c03": "下。幽然見南山。",
    "X72n1439_001:0600c04": "牛彔章京熊公諱進學。禮千佛名經。飯僧請上堂。懺",
    "X72n1439_001:0600c05": "悔一門。諸佛共讚。等覺已降。無不力行。普賢為華嚴",
    "X72n1439_001:0600c06": "長子。發十大願王。其第四願云。懺悔業障。況其他耶。",
    "X72n1439_001:0600c07": "博地凡夫。未階聖果。處處貪著。無非是罪。其奈不知。",
    "X72n1439_001:0600c08": "雖則不知。不是無罪。譬暗中書字。火滅字存。及至天",
    "X72n1439_001:0600c09": "明。字終現耳。惟智者先覺。深自尅責。息心改行。以復",
    "X72n1439_001:0600c10": "還本善。故釋迦老子垂誡云。諸惡莫作。眾善奉行。自",
    "X72n1439_001:0600c11": "淨其心。是諸佛意。須知三世諸佛。歷代祖師。無有一",
    "X72n1439_001:0600c12": "人不淨此心。而成正覺者。只如淨心一句。作麼生。本",
    "X72n1439_001:0600c13": "來無一物。切忌自揚塵。打破閻浮界。獨露法王身。珍",
    "X72n1439_001:0600c14": "重。",
    "X72n1439_001:0600c15": "牛彔章京陳公諱九州。偕男綬入山。禮千佛名經。飯",
    "X72n1439_001:0600c16": "僧請上堂。千佛出世。不為別事。要令大地眾生。見自",
    "X72n1439_001:0600c17": "本性。了却生死。何也。葢為人人有箇本性。只是不見。",
    "X72n1439_001:0600c18": "雖則不見。不可是無。人人有箇生死。只不肯了。雖則",
    "X72n1439_001:0600c19": "不了。不可是有。生死不有。本性不無。一時拈出。布施",
    "X72n1439_001:0600c20": "大眾。竪拂子云。是甚麼。若向這裏。直下見得。曠劫來",
    "X72n1439_001:0600c21": "事。只在如今。無邊生死。一時盡淨。豈不慶幸。如或不",
    "X72n1439_001:0600c22": "然。切須體究。這箇生死。分明是有。鼓山長老為甚麼",
    "X72n1439_001:0600c23": "道不有。這箇本性。本所不見。本所不聞。鼓山長老為",
    "X72n1439_001:0600c24": "甚麼道不無。參來參去。一朝廓然開悟。譬如日輪升",
    "X72n1439_001:0601a01": "空。無幽不燭。自家田地皆悉明了。然後發大伏藏。普",
    "X72n1439_001:0601a02": "濟一切。綽有餘&#;。可謂世出世間勝丈夫也。與他三",
    "X72n1439_001:0601a03": "世千佛。把手同行。又何忝哉。大眾。人身難得。大法難",
    "X72n1439_001:0601a04": "聞。時不待人。切須努力。珍重。",
    "X72n1439_001:0601a05": "宗聖善公誕日。弟子法願等。設齋請上堂。當處出生。",
    "X72n1439_001:0601a06": "隨處滅盡。更不流入第二念。只如吾人。墮地以來。從",
    "X72n1439_001:0601a07": "幼至壯。從壯至老。歲月日時。剎那流變。為是第二念。",
    "X72n1439_001:0601a08": "非第二念。良久云。青蘿夤緣。直上寒松之頂。白雲淡",
    "X72n1439_001:0601a09": "泞。出沒太虗之中。萬法本閑。唯人自閙。喝一喝云。閙",
    "X72n1439_001:0601a10": "箇甚麼。復云。末法澆漓。禪戒紛亂。先師出世。力振頺",
    "X72n1439_001:0601a11": "綱。禪嗣壽昌。戒弘真寂。源流不紊。授受無差。年八十",
    "X72n1439_001:0601a12": "時。甞舉壽昌一座大好山。拋與道霈。大似一髮而引",
    "X72n1439_001:0601a13": "千鈞。媿不勝其任矣。以真寂戒法。付跬存諸公。各以",
    "X72n1439_001:0601a14": "四句偈表信。其偈。皆前二句敘自己心中所證法門。",
    "X72n1439_001:0601a15": "後二句示付戒之意。無何。跬存雪樵莫違諸公。俱先",
    "X72n1439_001:0601a16": "掩化。而某公又妄拈宗乘。為先師所呵譴。今惟宗聖",
    "X72n1439_001:0601a17": "善公在耳。善公奉侍先師巾瓶有年。親稟毗尼。教授",
    "X72n1439_001:0601a18": "後學。必能遵先師之重囑。續真寂之芳猷。增佛壽命。",
    "X72n1439_001:0601a19": "令法久住。今日善公。五旬初度。正值先師忌辰。其徒",
    "X72n1439_001:0601a20": "子法願等。設齋請陞座。特舉出先師付託禪戒。匡扶",
    "X72n1439_001:0601a21": "末法之意。以告大眾。更不敢効封人之祝。溢美褒讚。",
    "X72n1439_001:0601a22": "何也。不見道。吾禱久矣。伏惟珍重。",
    "X72n1439_001:0601a23": "指修菴主。為師慶壽設齋。請上堂。這箇四大。性本是",
    "X72n1439_001:0601a24": "空。若不知空。不免道破。未入胞胎以前。在什麼處。一",
    "X72n1439_001:0601b01": "口氣不來。薪火相交。灰飛烟滅。又在甚麼處。前後既",
    "X72n1439_001:0601b02": "無。中間豈有。中既不有。為什麼又喚作五十初度。不",
    "X72n1439_001:0601b03": "見道。其如幻耳。祖師云。泡幻同無礙。如何不了悟。達",
    "X72n1439_001:0601b04": "法在其中。非今亦非古。師乃起立召大眾云。這箇豈",
    "X72n1439_001:0601b05": "不是泡幻。喚什麼作無礙。這箇不是無礙。又喚什麼",
    "X72n1439_001:0601b06": "作泡幻。這裏悟去。無邊剎境。自他不隔于毫端。十世",
    "X72n1439_001:0601b07": "古今。始終不離于當念。如或不然。看他閒甲子。遷到",
    "X72n1439_001:0601b08": "幾時休。剎那如寂靜。百川應倒流。",
    "X72n1439_001:0601b09": "祖信菴主。為師祝壽。設齋請上堂。一入信門。便登祖",
    "X72n1439_001:0601b10": "位。且作麼生信。盡十方世界是一人。盡無量百千劫",
    "X72n1439_001:0601b11": "是一壽。以如是壽。壽如是人。不長不短。不減不增。且",
    "X72n1439_001:0601b12": "道。人是何人。壽是何壽。還委悉麼。桃花流水杳然去。",
    "X72n1439_001:0601b13": "別有天地非人間。",
    "X72n1439_001:0601b14": "純一監院。同陳輝生道友。為師慶壽。請上堂。虗度浮",
    "X72n1439_001:0601b15": "生半百年。知非知命總茫然。饑飡渴飲尋常過。笑破",
    "X72n1439_001:0601b16": "虗空嘴半邊。似這般無出豁漢。不辨月之大小。歲之",
    "X72n1439_001:0601b17": "閏餘。凡不收聖不管。正好貶向無生國裏。直教覔箇",
    "X72n1439_001:0601b18": "出頭地不得。安用為渠畫眉指目。攢花簇錦耶。雖然。",
    "X72n1439_001:0601b19": "這漢却有箇長處。解向人道飯是米做。鍋是鐵鑄。若",
    "X72n1439_001:0601b20": "也不信。試向自己竈門前口門邊。一一檢點去。",
    "X72n1439_001:0601b21": "兩序眾職事耆舊。製師子法被。為師慶壽。請上堂。師",
    "X72n1439_001:0601b22": "子叢林。師子圍繞。踞地底踞地。哮吼底哮吼。返擲底",
    "X72n1439_001:0601b23": "返擲。滾毬的滾毬。直得威光凜凜。百獸潛蹤。紫氣騰",
    "X72n1439_001:0601b24": "騰。羣妖遁跡。千古之下。瞻之仰之。嘆莫能及。只如僧",
    "X72n1439_001:0601c01": "問古德。師子搏象全力著焉。師子搏兔亦全力著焉。",
    "X72n1439_001:0601c02": "未審。全甚麼力。古德云。不欺之力。大眾。要知不欺之",
    "X72n1439_001:0601c03": "力麼。喝一喝云。末法風澆不可言。狐狼野犴塞乾坤。",
    "X72n1439_001:0601c04": "赤心片片忘賓主。共荷如來正法門。大眾珍重。",
    "X72n1439_001:0601c05": "福城方陳林諸護法。同池心宇道友。率四眾為師祝",
    "X72n1439_001:0601c06": "壽設齋。請上堂。今日乃山僧五十母難之辰。伏承。眾",
    "X72n1439_001:0601c07": "護法檀越。師僧道友。各齎香雲花雲。音樂雲言辭雲。",
    "X72n1439_001:0601c08": "種種妙供。而來供養。須知這一鋪功德。不是錦上鋪",
    "X72n1439_001:0601c09": "花。亦非冷竈放火。葢欲令人人知有未入父母胞胎",
    "X72n1439_001:0601c10": "以前一著子。只如這一著子。還有歲月也無。還有壽",
    "X72n1439_001:0601c11": "量也無。還有長短也無。那箇既無。這箇不可是有。這",
    "X72n1439_001:0601c12": "箇那箇。是一是二。還定當得出麼。豈不見。昔日晏國",
    "X72n1439_001:0601c13": "師。問孚上座云。父母未生時。鼻孔在什麼處。孚云。老",
    "X72n1439_001:0601c14": "兄先道。國師云。如今生也。在什麼處。孚不肯。國師乃",
    "X72n1439_001:0601c15": "問孚。作麼生。孚但搖扇。國師乃打孚一拳。大眾。國師",
    "X72n1439_001:0601c16": "行拳。與孚上座搖扇。相去多少。須知二大老。一人搖",
    "X72n1439_001:0601c17": "頭。一人擺尾。無影樹上鬬春花。石鏡臺前辨妍醜。有",
    "X72n1439_001:0601c18": "人向這裏會去。即午請喫齋。若也不會。即午亦請喫",
    "X72n1439_001:0601c19": "齋。何故如此。大家有分。",
    "X72n1439_001:0601c20": "林浦林印自曲水太和潘子起等眾位道友。為師慶",
    "X72n1439_001:0601c21": "壽。設齋請上堂。大衍之數五十。其用四十有九。趙州",
    "X72n1439_001:0601c22": "擎茶。曹山奉酒。乾闥婆王獻樂來。無孔笛中歌本有。",
    "X72n1439_001:0601c23": "恭賀無位真人。千壽萬壽。只如無位真人。還受也無。",
    "X72n1439_001:0601c24": "匝地紅輪秀。海底不栽花。",
    "X72n1439_001:0602a01": "林丹章道友。募眾掩骼修薦。請上堂。吾人從無始來。",
    "X72n1439_001:0602a02": "于生死界中。捨身受身。不知其幾恒河沙劫。一一生",
    "X72n1439_001:0602a03": "中。皆有父母諸親。盡觀大地。若男若女。若存若亡。無",
    "X72n1439_001:0602a04": "有不是者。但改形易報。不復相識。茲者時值鼎革。殺",
    "X72n1439_001:0602a05": "氣橫流。蒼生之沒於非命者多矣。所以壞棺棄屍。處",
    "X72n1439_001:0602a06": "處狼藉。風吹日炙。雀噉鴉飡。無主無依。誰為憫念。有",
    "X72n1439_001:0602a07": "福城善男子林丹章。疚然在懷。乃特倡緣募眾。親為",
    "X72n1439_001:0602a08": "收斂。火塟男女。共計一千八百有奇。事竣復大作佛",
    "X72n1439_001:0602a09": "事。以津濟之。可謂不見異相眾生。全成仝體眷屬。祈",
    "X72n1439_001:0602a10": "國家之昇平。達恩親於仁壽。皆感應自然之理也。雖",
    "X72n1439_001:0602a11": "然。更須知有七賢女因緣始得。昔世尊。因七賢女遊",
    "X72n1439_001:0602a12": "屍陀林。一女指屍。謂諸姊云。屍在這裏。人向什麼處",
    "X72n1439_001:0602a13": "去。一女云。作麼作麼。諸姊諦觀。各各契悟。感帝釋散",
    "X72n1439_001:0602a14": "花云。惟願聖姊。有何所須。我當終身供給。女云。我家",
    "X72n1439_001:0602a15": "七珍四事。悉皆具足。惟要三般物。一無根樹子一株。",
    "X72n1439_001:0602a16": "二無陰陽地一片。三呌不響山谷一所。帝釋云。一切",
    "X72n1439_001:0602a17": "所須悉皆有之。若三般物。我實無得。女云。汝若無此。",
    "X72n1439_001:0602a18": "爭解濟人。遂仝往見佛。白如上事。世尊云。憍尸迦。我",
    "X72n1439_001:0602a19": "諸弟子大阿羅漢。不解此義。唯有諸大菩薩。乃解此",
    "X72n1439_001:0602a20": "義。師召大眾云。一切法無生。一切法無滅。若能如是",
    "X72n1439_001:0602a21": "解。諸佛常現前。七賢女各各開解了。一一現前了。便",
    "X72n1439_001:0602a22": "就帝釋。索三般物。帝釋云。我實無得。可謂。和盤托出",
    "X72n1439_001:0602a23": "了也。世尊云。我諸弟子大阿羅漢。不解此義。唯有諸",
    "X72n1439_001:0602a24": "大菩薩。乃解此義。明瞞猶可。暗騙難當。今日有人問",
    "X72n1439_001:0602b01": "鼓山。林丹章道友。所收一千八百髑髏。在這裏。人向",
    "X72n1439_001:0602b02": "什麼處去。竪拂子云。但向他道。總在山僧拂子頭上。",
    "X72n1439_001:0602b03": "坐寶蓮花。成等正覺去也。諸人還見麼。咄。切忌眼花。",
    "X72n1439_001:0602b04": "淨慈堂尼怡然請上堂。維摩詰云。隨其心淨。則佛土",
    "X72n1439_001:0602b05": "淨。此是淨義。妙法華云。以慈修身。善入佛慧。此是慈",
    "X72n1439_001:0602b06": "義。夫以慈修身。而入佛慧。以淨修身。而淨佛土。如是",
    "X72n1439_001:0602b07": "則一切戒定慧。福德神通。皆備于己。安用區區別求",
    "X72n1439_001:0602b08": "耶。今日淨慈堂怡然上人。特上鼓山。乞戒請法。為是",
    "X72n1439_001:0602b09": "別求非別求。噫。不因夜來鴈。怎見海門秋。",
    "X72n1439_001:0602b10": "尼祖德請上堂。祖德比丘尼。求戒復求法。戒法原非",
    "X72n1439_001:0602b11": "外。自心悉具足。心空即是戒。本來無一物。心真即是",
    "X72n1439_001:0602b12": "法。歷劫不生滅。若能悟自心。戒法一時得。祇如自心。",
    "X72n1439_001:0602b13": "作麼生悟。日午打三更。夜半日頭出。參。",
    "X72n1439_001:0602b14": "法光法雨二上人請上堂。佛出世祖西來。法門處處",
    "X72n1439_001:0602b15": "大張開。當陽拋擲這著子。要令窮子蚤歸來。俱胝指",
    "X72n1439_001:0602b16": "秘魔乂。雲門胡餅趙州茶。肯來覿面親分付。不來又",
    "X72n1439_001:0602b17": "自隔天涯。今日法光法雨二上人。求戒請法。山僧又",
    "X72n1439_001:0602b18": "作麼生。娘生兩眼原明淨。不用于中更撒沙。",
    "X72n1439_001:0602b19": "慶城寺戒子樂道寂照祥光請上堂。昔世尊于菩提",
    "X72n1439_001:0602b20": "樹下。始成正覺。即立戒法。以戒是三學之首。萬行之",
    "X72n1439_001:0602b21": "宗。世出世間。所必由之要道也。何者。三塗以無戒而",
    "X72n1439_001:0602b22": "墮。人天以有戒而生。乃至羅漢辟支。以戒而得。菩薩",
    "X72n1439_001:0602b23": "以戒而修。佛果以戒而證。三塗者。即今不聞佛法。不",
    "X72n1439_001:0602b24": "信因果。恣意造業。廣集眾罪者是也。人天者。即今堅",
    "X72n1439_001:0602c01": "持五戒。奉行十善者是也。羅漢辟支者。即今登壇白",
    "X72n1439_001:0602c02": "四羯磨後。常行二百五十戒。進止清淨。為四真道行",
    "X72n1439_001:0602c03": "者是也。菩薩者。即今發大心。立大願。行大行。志取無",
    "X72n1439_001:0602c04": "上菩提者是也。佛果者。三聚圓滿。萬德具足。即我本",
    "X72n1439_001:0602c05": "師釋迦世尊是也。可見十法界中。聖凡染淨。皆依此",
    "X72n1439_001:0602c06": "戒而有差別。所謂誰能出不由戶。何莫由斯道也。今",
    "X72n1439_001:0602c07": "日慶城樂道寂照祥光等諸上座。入山求戒。特請陞",
    "X72n1439_001:0602c08": "座。為現前四眾人等。開示如來立戒之意。并各審觀",
    "X72n1439_001:0602c09": "因地發心。為求人天戒耶。為求羅漢辟支戒耶。為求",
    "X72n1439_001:0602c10": "菩薩戒耶。為求佛果戒耶。是在智者。善自決擇耳。諸",
    "X72n1439_001:0602c11": "仁者。人身難得。佛法難遇。今得人身。得遇佛法。出家",
    "X72n1439_001:0602c12": "受戒。非是小緣。宜各於此發決定心。立決定志。修身",
    "X72n1439_001:0602c13": "以戒。修心以慧。破生死於無始。圓佛果於一生。恩有",
    "X72n1439_001:0602c14": "同資。自他均利。可謂真佛弟子。真報佛恩也。伏希。大",
    "X72n1439_001:0602c15": "眾各自勉勵。珍重。",
    "X72n1439_001:0602c16": "佛成道日。道山室尼弘益傳慧傳毓一賢等堅。請上",
    "X72n1439_001:0602c17": "堂。未覩明星是悉達。已覩明星是悉達。悉達何曾有",
    "X72n1439_001:0602c18": "兩人。眾生起見自分別。當時之事即今日。今日之事",
    "X72n1439_001:0602c19": "即當時。今日當時同一際。眾生起見自支離。不分別",
    "X72n1439_001:0602c20": "不支離。直下蓮花開汙泥。釋迦老子覷不見。黧奴白",
    "X72n1439_001:0602c21": "牯笑嘻嘻。大眾且道。黧奴白牯。與釋迦老子。相去多",
    "X72n1439_001:0602c22": "少。只許老胡會。不許老胡知。",
    "X72n1439_001:0602c23": "蓮宗上人請上堂。蓮宗上人為法心切。昨日拜伏于",
    "X72n1439_001:0602c24": "地。淚如雨注。求指示箇出生死底路頭。山僧向他道。",
    "X72n1439_001:0603a01": "把生死來與汝出。這一轉語。如金剛王寶劍。覿面全",
    "X72n1439_001:0603a02": "提。若能直下提起。一刀兩斷。豈不暢快平生。渠既不",
    "X72n1439_001:0603a03": "會。今日不免從頭說破。有我是生死。達得我空。即出",
    "X72n1439_001:0603a04": "生死。讚即喜罵即瞋。是生死。讚不喜罵不瞋。達得讚",
    "X72n1439_001:0603a05": "者受讚者罵者受罵者。二俱是夢。便出生死。此是一",
    "X72n1439_001:0603a06": "條通天大路。若能驀直行去。歸到家中。親見那箇無",
    "X72n1439_001:0603a07": "生死底人了。然後飜身。入生死界中。燃大法炬。駕大",
    "X72n1439_001:0603a08": "法舟。渡苦海之沉迷。破大地之幽暗。始不負出家學",
    "X72n1439_001:0603a09": "道之志也。敢問。那箇無生死底。畢竟是阿誰。還委悉",
    "X72n1439_001:0603a10": "麼。師姑元不是女人。但恁麼看取。",
    "X72n1439_001:0603a11": "隣虗庵主。為徒眾求戒。請上堂。一人有眼耳鼻舌身",
    "X72n1439_001:0603a12": "意。聲色一毫不知。一人無眼耳鼻舌身意。聲色一毫",
    "X72n1439_001:0603a13": "不昧。二人同到鼓山求戒。為授不知者。為授不昧者。",
    "X72n1439_001:0603a14": "不知者。教乞戒而不知乞戒。問名字而不知名字。如",
    "X72n1439_001:0603a15": "何可授。不昧者。本無音聲狀貌可見。又如何授。二俱",
    "X72n1439_001:0603a16": "不授。則辜負來機。授又作麼生授。不見道。官不容針",
    "X72n1439_001:0603a17": "私通車馬。驀拈拄杖。連卓三卓云。五戒十戒。二百五",
    "X72n1439_001:0603a18": "十戒。三聚戒。一時拈出了也。只如授者受者。即今在",
    "X72n1439_001:0603a19": "甚麼處。直下來也。急著眼看。擲拄杖。下座。",
    "X72n1439_001:0603a20": "慈聖庵惟祥上人請上堂。昔世尊于三乘中。別開淨",
    "X72n1439_001:0603a21": "土一門。謂之徑路修行。亦謂之橫出三界。葢謂念佛",
    "X72n1439_001:0603a22": "往生。甚易易也。今時念佛者多。往生者少。其故何也。",
    "X72n1439_001:0603a23": "良由覷娑婆不破。信極樂不及耳。娑婆弊惡。種種逼",
    "X72n1439_001:0603a24": "迫。有什麼覷不破處。極樂依正。種種殊勝。十方諸佛。",
    "X72n1439_001:0603b01": "歷代祖師。苦口叮嚀。勸令往生。有什麼信不及處。若",
    "X72n1439_001:0603b02": "真信不及覷不破。則是盲冥無智。癡眾生只顧目前。",
    "X72n1439_001:0603b03": "不懼身後。他時後日。其苦未有了在。唯有智者。將娑",
    "X72n1439_001:0603b04": "婆世界。一一覷破了。極樂世界。一一信得明白了。然",
    "X72n1439_001:0603b05": "後放下萬緣。把這一句阿彌陀佛。向四威儀中。一心",
    "X72n1439_001:0603b06": "念去。務使字字分明。句句相續。念到一心不亂。花開",
    "X72n1439_001:0603b07": "見佛。則知念即是佛。佛即是念。念非是念。佛非是佛。",
    "X72n1439_001:0603b08": "彌陀自己。渾作一人。極樂娑婆。打成一片。然後以如",
    "X72n1439_001:0603b09": "是法。度如是眾。期九蓮於上品。會三祗於一生。仰報",
    "X72n1439_001:0603b10": "四恩。同資三有。始是真正佛子也。大眾。時不待人。各",
    "X72n1439_001:0603b11": "自努力。珍重。",
    "X72n1439_001:0603b12": "雲太紳善友。報親請上堂。人知有身。則知有父母。知",
    "X72n1439_001:0603b13": "有父母。則能念報父母之恩。何者為身。何者為父母。",
    "X72n1439_001:0603b14": "何者為報父母之恩。先佛世尊云。身從無相中受生。",
    "X72n1439_001:0603b15": "猶如幻出諸形相。大眾。這箇幻出形相。豈不是當人",
    "X72n1439_001:0603b16": "自己真身。這箇無相。豈不是當人真父母。識得真身。",
    "X72n1439_001:0603b17": "即識得真父母。識得真父母。即能報父母之恩。雲太",
    "X72n1439_001:0603b18": "紳善友。幼背雙親。不勝哀感。乃特請山僧陞座。舉唱",
    "X72n1439_001:0603b19": "宗乘。用酬罔極。即此一念真身真父母。一時現前了",
    "X72n1439_001:0603b20": "也。且道。恩畢竟如何報。良久云。撒手到家人不識。更",
    "X72n1439_001:0603b21": "無一物獻尊堂。",
    "X72n1439_001:0603b22": "池心宇道友。為祈昇平。募眾修大悲懺。三年期滿。設",
    "X72n1439_001:0603b23": "齋請上堂。僧問。聲色叢中。一乘宗教。如何施設。師竪",
    "X72n1439_001:0603b24": "起拂子。進云。這箇即聲色。離聲色又作麼生。師又竪",
    "X72n1439_001:0603c01": "起拂子。進云。恁麼則終無二體也。師云。一任分別。進",
    "X72n1439_001:0603c02": "云。觀音菩薩來。和尚向甚處。與他相見。師云。背後是",
    "X72n1439_001:0603c03": "什麼。進云。這箇是學人底。和尚見底。又作麼生。師云。",
    "X72n1439_001:0603c04": "且喜闍黎到這裏。進云。更有箇覔不得底罪。和尚如",
    "X72n1439_001:0603c05": "何為學人懺却。師云。元來不曾到這裏。進云。恁麼則",
    "X72n1439_001:0603c06": "皮膚脫落去也。師云。也好箇消息。僧禮拜云。大家證",
    "X72n1439_001:0603c07": "明。師云。狼藉不少。乃云。人人安穩。國土本無三災及",
    "X72n1439_001:0603c08": "與八難。只因日用不知。向外馳逐。遂於無災難中。妄",
    "X72n1439_001:0603c09": "為災難所迫逼。觀世音老婆心切。處處捄護。特拈出",
    "X72n1439_001:0603c10": "曠劫所得無上秘密之法。謂之廣大圓滿無閡大悲",
    "X72n1439_001:0603c11": "心陀羅尼。令諸有緣聞名持誦。出諸難地。達於安穩。",
    "X72n1439_001:0603c12": "故娑婆世界。號之為具大慈悲者。又謂之為施無畏",
    "X72n1439_001:0603c13": "者。池心宇道友。善根宿植。福果圓成。體觀音之慈悲。",
    "X72n1439_001:0603c14": "憫羣生之荼毒。倡緣募眾。依法修持。期滿三年。福茲",
    "X72n1439_001:0603c15": "率土。果見四海澄渟。五穀豐稔。國泰家寧。民康物阜。",
    "X72n1439_001:0603c16": "這一鋪功德。可謂克始克終。盡善盡美了也。正與麼",
    "X72n1439_001:0603c17": "時。還有直達安穩國土者麼。良久云。常在於其中。經",
    "X72n1439_001:0603c18": "行及坐臥。珍重。",
    "X72n1439_001:0603c19": "瑞拙上座請上堂。聞聲悟道。見色明心。雲門云。觀世",
    "X72n1439_001:0603c20": "音菩薩。將錢買胡餅。放下手。却是饅頭。大眾。胡餅饅",
    "X72n1439_001:0603c21": "頭。是一是二。若道是一。胡餅自胡餅。饅頭自饅頭。若",
    "X72n1439_001:0603c22": "道是二。麫無兩般。有人定當得出。即午瑞拙上座設",
    "X72n1439_001:0603c23": "齋。出籠饅頭。一任橫咬竪咬。不妨下下咬著。何也。家",
    "X72n1439_001:0603c24": "家觀世音。處處彌陀佛。如或不然。飲水須防噎。切忌",
    "X72n1439_001:0604a01": "囫圇吞。",
    "X72n1439_001:0604a02": "洪坤宇善友。仝侄昌胤。為求嗣設齋。請上堂。乾法天",
    "X72n1439_001:0604a03": "坤法地。天地法什麼。拈拄杖云。只這箇生天生地。生",
    "X72n1439_001:0604a04": "人生萬物。這箇廣大。天地人萬物亦廣大。這箇無盡。",
    "X72n1439_001:0604a05": "天地人萬物亦無盡。這箇永久。天地人萬物亦永久。",
    "X72n1439_001:0604a06": "且道。這箇是甚麼得恁麼奇特。但向己求。莫從他覔。",
    "X72n1439_001:0604a07": "卓一卓。",
    "X72n1439_001:0604a08": "雪溪上座。誕日設齋。請上堂。雪溪上座。平生屢感異",
    "X72n1439_001:0604a09": "夢。一切皆驗。無一虗者。年四十七歲時。因患眼。夢見",
    "X72n1439_001:0604a10": "摩利支天。手持日月。放大光明。眼得不壞。自是以來。",
    "X72n1439_001:0604a11": "禮供諸天。甚為虔懇。且更施金作佛。施藥治病。一切",
    "X72n1439_001:0604a12": "福事。踴躍力行。然一一皆自夢心流出。且道。此夢為",
    "X72n1439_001:0604a13": "是實為非實。若道是實。分明是夢。若道非實。凡事皆",
    "X72n1439_001:0604a14": "驗。這裏定當得明白。則知現前身心世界一切萬法。",
    "X72n1439_001:0604a15": "亦復如是。所以云。三世諸佛是夢。歷代祖師是夢。六",
    "X72n1439_001:0604a16": "道含靈是夢。雪公今日六旬初度。又請山僧。陞夢座。",
    "X72n1439_001:0604a17": "說夢法。開夢眾。祇如破夢一句。作麼生。咄。青天白日。",
    "X72n1439_001:0604a18": "大家莫瞌睡。",
    "X72n1439_001:0604a19": "洪省吾善友。薦兄設齋。請上堂。僧問。南嶽云。修證即",
    "X72n1439_001:0604a20": "不無。染汙即不得。不染汙中如何修證。師云。火裏蓮",
    "X72n1439_001:0604a21": "花今正開。進云。廣額屠兒。放下屠刀。便云我是千佛",
    "X72n1439_001:0604a22": "一數。不假修證。如何便成佛去。師云。莫謗廣額屠兒。",
    "X72n1439_001:0604a23": "師乃拈拄杖云。前日為坤宇祈嗣。拈出這箇。今日為",
    "X72n1439_001:0604a24": "省吾薦兄永吾。又拈出這箇。葢為這箇能為萬象主。",
    "X72n1439_001:0604b01": "不逐四時凋。雖然出生無盡。要且生滅變易他不得。",
    "X72n1439_001:0604b02": "既生滅變易不得。則永吾現前。與諸佛眾生山河國",
    "X72n1439_001:0604b03": "土。同一體性。無二無別。靈然湛然。如如不動。如此。又",
    "X72n1439_001:0604b04": "薦㧞箇甚麼。只把一枝無孔笛。特向人間繚亂吹。卓",
    "X72n1439_001:0604b05": "拄杖云。吽吽。下座。",
    "X72n1439_001:0604b06": "程門許氏陳氏。為童男明壽祈福。求大悲懺。飯僧請",
    "X72n1439_001:0604b07": "上堂。觀音一片老婆心。救護閻浮願力深。等視羣生",
    "X72n1439_001:0604b08": "如一子。須知處處現全身。竪拂子云。觀世音菩薩來",
    "X72n1439_001:0604b09": "也。應以三乘人天得度者。悉皆現身而為說法。求長",
    "X72n1439_001:0604b10": "壽得長壽。求富饒得富饒。求官位得官位。乃至求佛",
    "X72n1439_001:0604b11": "果得佛果。一切所求。若不果遂者。不得為大悲心也。",
    "X72n1439_001:0604b12": "只如眾生能感之心。與觀世音菩薩慈悲心地。畢竟",
    "X72n1439_001:0604b13": "是同是別。聞性圓明無內外。把手相將入普門。擊拂",
    "X72n1439_001:0604b14": "子云。珍重。",
    "X72n1439_001:0604b15": "大悲懺三年圓滿上堂。觀音大士。不肯冷坐普陀岩",
    "X72n1439_001:0604b16": "上。乃攛身入三界火宅中。東喚東應。西喚西應。如鐘",
    "X72n1439_001:0604b17": "受扣。似谷答响。不爽毫髮。葢度生之願。廣大無盡耳。",
    "X72n1439_001:0604b18": "池心宇道友。普為天下。祈致昇平。乃募眾修大悲懺",
    "X72n1439_001:0604b19": "法。三年告滿。凡四眾人等。各施資財。敷陳供養。乃至",
    "X72n1439_001:0604b20": "若見若聞。發一念信心。一瞻一禮者。皆攝入菩薩無",
    "X72n1439_001:0604b21": "緣慈中。承其庥廕。受其度脫。不惟外難不侵。亦復內",
    "X72n1439_001:0604b22": "障漸盡。何也。以眾生悲仰之心。即菩薩慈悲之心。眾",
    "X72n1439_001:0604b23": "生舉念處。菩薩全體出現。不前不後。不一不異。只如",
    "X72n1439_001:0604b24": "山僧。今日高登曲彔。因齋慶讚。觀世音又在甚麼處。",
    "X72n1439_001:0604c01": "喝一喝云。一聲徧入諸人耳。諸人耳在一聲中。露躶",
    "X72n1439_001:0604c02": "躶兮赤洒洒。十方何處不圓通。驀召大眾云。一齊作",
    "X72n1439_001:0604c03": "禮。便下座。",
    "X72n1439_001:0604c04": "徐太孝善友請上堂。為父飯僧。資冥福于既往。為母",
    "X72n1439_001:0604c05": "禮懺。祝遐壽於將來。可謂兩彩一賽也。然二者皆起",
    "X72n1439_001:0604c06": "於孝之一念。儒以孝為天經地義。佛以孝為戒。故云",
    "X72n1439_001:0604c07": "大孝釋迦尊。積因成正覺。是世出世間。皆本于孝也。",
    "X72n1439_001:0604c08": "祇如這一念孝。又從什麼處起。若也識得起處。則知",
    "X72n1439_001:0604c09": "千佛萬佛。同一父母。而佛佛無窮。千壽萬壽。同一法",
    "X72n1439_001:0604c10": "身。而壽壽無盡。如或不然。堂中活佛方花甲。定省溫",
    "X72n1439_001:0604c11": "凊仔細看。",
    "X72n1439_001:0604c12": "優婆夷姜法智。禮懺求戒。請上堂。罪性不在內。不在",
    "X72n1439_001:0604c13": "外。不在中間。懺箇什麼。壇場非戒。白四羯磨非戒。問",
    "X72n1439_001:0604c14": "清淨教威儀非戒。又受箇什麼。這裏具得一隻眼。譬",
    "X72n1439_001:0604c15": "如獅子出窟。百獸潛蹤。杲日昇空。千林失白。始可謂",
    "X72n1439_001:0604c16": "真受戒。真懺悔也。且道。具底是甚麼眼。夜半日頭紅。",
    "X72n1439_001:0604c17": "照破三千界。任他無事人。塵中得自在。",
    "X72n1439_001:0604c18": "優婆夷弟子胡益淨。設齋請上堂。僧問。眾生受佛戒。",
    "X72n1439_001:0604c19": "即入諸佛位。如何是佛位。師云。汝即今在甚麼處。進",
    "X72n1439_001:0604c20": "云。只在這裏。師云。原來却是眾生。師乃云。以心持戒。",
    "X72n1439_001:0604c21": "以戒持心。是心是戒。是戒是心。以心念佛。以佛念心。",
    "X72n1439_001:0604c22": "是心是佛。是佛是心。如是持戒。即入佛位。如是念佛。",
    "X72n1439_001:0604c23": "直登上品。只如不是心不是佛不是物。又作麼生。畢",
    "X72n1439_001:0604c24": "竟水須朝海去。到頭雲定覔山歸。擊拂子下座。",
    "X72n1439_001:0605a01": "佛誕日。心覺庵主請上堂。僧問。諸佛未出世。人人鼻",
    "X72n1439_001:0605a02": "孔撩天。出世後。為什麼杳無消息。師云。現成公案。進",
    "X72n1439_001:0605a03": "云。雲門剛要一棒打殺。為是雪屈。為是酬恩。師云。也",
    "X72n1439_001:0605a04": "是賊過後張弓。僧禮拜。師乃舉。大慧禪師浴佛示眾",
    "X72n1439_001:0605a05": "云。毗藍園裏未曾生。雙林樹下何曾滅。不生不滅見",
    "X72n1439_001:0605a06": "瞿曇。眼中又是重添屑。師云。大慧老人只解添屑。要",
    "X72n1439_001:0605a07": "且不解出屑。山僧今日為他出却去也。毗藍園裏任",
    "X72n1439_001:0605a08": "渠生。雙林樹下任渠滅。生滅熾然事本常。海底泥牛",
    "X72n1439_001:0605a09": "嚼生鐵。驀召大眾云。莫道鼓山看孔著楔。下座。",
    "X72n1439_001:0605a10": "善男子管世民世貴。設齋請上堂。僧問。世尊四十九",
    "X72n1439_001:0605a11": "年。未曾說一字。如何是世尊底佛法。師云。青山青綠",
    "X72n1439_001:0605a12": "水綠。進云。千七百則。盡屬葛藤。如何是祖師底佛法。",
    "X72n1439_001:0605a13": "師云。綠水綠青山青。進云。今日和尚陞座。毒鼓雷轟。",
    "X72n1439_001:0605a14": "如何是和尚底佛法。師云。青山青山。綠水綠水。進云。",
    "X72n1439_001:0605a15": "學人則不然。師云。汝作麼生。進云。面前自有通霄路。",
    "X72n1439_001:0605a16": "不許時人亂撒沙。師便打。師乃云。有為法中。有時日",
    "X72n1439_001:0605a17": "歲月。故壽量有盡。無為法中。無時日歲月。故壽量無",
    "X72n1439_001:0605a18": "盡。今日善男子管世民世貴。為老母李氏七旬初度。",
    "X72n1439_001:0605a19": "飯僧請法。用申慶讚。且道。說有為法耶。說無為法耶。",
    "X72n1439_001:0605a20": "舉拂子召大眾云。見麼。掬水月在手。弄花香滿衣。擊",
    "X72n1439_001:0605a21": "一擊。下座。",
    "X72n1439_001:0605a22": "無盡上人。剃度設齋。請上堂。僧問。德山云。及盡去也。",
    "X72n1439_001:0605a23": "直得三世諸佛口掛壁上。請問和尚。如何是及盡底",
    "X72n1439_001:0605a24": "事。師云。三十棒赶出三門外去。進云。有一人呵呵大",
    "X72n1439_001:0605b01": "笑。未審笑箇甚麼。師云。我也不知。進云。識得此人。參",
    "X72n1439_001:0605b02": "學事畢。如何是此人。師良久。進云。某甲不恁麼道。師",
    "X72n1439_001:0605b03": "云。汝作麼生。進云。溪聲便是廣長舌。山色無非清淨",
    "X72n1439_001:0605b04": "身。師云。好箇門外漢。僧禮拜。師乃云。無盡上人。年七",
    "X72n1439_001:0605b05": "十有五。兒孫濟濟。頥指如意。一朝深悟浮幻。矢志出",
    "X72n1439_001:0605b06": "家。諸子孫輩。挽留不可。遂同送到鼓山。剃度納戒。可",
    "X72n1439_001:0605b07": "謂火中蓮花。不易得也。須知出家者。學無為法。無為",
    "X72n1439_001:0605b08": "法中。無老少無遲速。所以羅睺羅。七歲出家。證阿羅",
    "X72n1439_001:0605b09": "漢果。脅尊者八十歲出家。亦證阿羅漢果。可見得之",
    "X72n1439_001:0605b10": "在人。不在年也。大眾且道。無為法作麼生學。還委悉",
    "X72n1439_001:0605b11": "麼。二時展鉢家常事。未許他人易得知。",
    "X72n1439_001:0605b12": "結夏。建州檀林道友。為師祝壽設齋。請上堂。師拈拄",
    "X72n1439_001:0605b13": "杖云。祇這箇。本來無形段。醜貌百千般。特地為拈出。",
    "X72n1439_001:0605b14": "牛頭尾上。安有人提得去。促無量劫。為一剎那。延一",
    "X72n1439_001:0605b15": "剎那。為無量劫。魔宮虎穴。任意安居。酒肆婬坊。隨緣",
    "X72n1439_001:0605b16": "放曠。如或不然。但願蠟人似氷潔。長年坐斷白雲中。",
    "X72n1439_001:0605b17": "卓拄杖下座。",
    "X72n1439_001:0605b18": "孝男林太鼎。為故考文若居士。誕日首七設齋。請上",
    "X72n1439_001:0605b19": "堂。福城文若林居士。父子積善世其家。一朝託疾忽",
    "X72n1439_001:0605b20": "告終。見聞無不生悲嘆。七日以前居士死。七日以後",
    "X72n1439_001:0605b21": "居士生。生時既已無所生。死時亦復何曾死。識得不",
    "X72n1439_001:0605b22": "生不死人。無邊生死一時盡。生死盡處即飜身。何妨",
    "X72n1439_001:0605b23": "在在常遊戲。奉覲彌陀諸聖眾。黃金臺上聞妙法。當",
    "X72n1439_001:0605b24": "處果滿菩提圓。無佛世界而作佛。孝子太鼎以至孝。",
    "X72n1439_001:0605c01": "請我陞座說此法。普願法界諸眾生。一時同入法性",
    "X72n1439_001:0605c02": "海。喝一喝。下座。",
    "X72n1439_001:0605c03": "孝子林太鼎請上堂。孝子林太鼎。奉薦故考文若居",
    "X72n1439_001:0605c04": "士。請僧轉讀華嚴法華楞嚴圓覺諸經圓滿。適值諸",
    "X72n1439_001:0605c05": "佛懽喜眾僧自恣之辰。特申表懺。仍請山僧陞座。不",
    "X72n1439_001:0605c06": "免重宣一徧。華嚴云。華藏世界所有塵。一一塵中見",
    "X72n1439_001:0605c07": "法界。如是則盡大地眾生。生死去來。全體法界。更何",
    "X72n1439_001:0605c08": "有生死之可言。法華云。十方佛土中。唯有一乘法。無",
    "X72n1439_001:0605c09": "二亦無三。如何是一乘法。滿鉢和羅飯。普供十方僧。",
    "X72n1439_001:0605c10": "首楞嚴云。見與見緣并所想相。如虗空花。本無所有。",
    "X72n1439_001:0605c11": "此見及緣。元是菩提妙淨明體。白雲投壑盡。青嶂倚",
    "X72n1439_001:0605c12": "空高。圓覺云。有大陀羅尼門。名為圓覺。流出一切清",
    "X72n1439_001:0605c13": "淨真如。菩提涅槃。及波羅蜜。教授菩薩任大。也須從",
    "X72n1439_001:0605c14": "地起更高。爭奈有天何。復云。上來稱揚如是大法功",
    "X72n1439_001:0605c15": "德。伏願。林文若居士。三障肅清。二嚴備具。覲諸佛于",
    "X72n1439_001:0605c16": "一念。剖大經于一塵。普共含生。齊成佛道。",
    "X72n1439_001:0605c17": "左都督洪公秀宗居士。設齋請上堂。教中道。得人身",
    "X72n1439_001:0605c18": "難。值佛法難。生信心難。又云。豪貴學道難。以豪貴之",
    "X72n1439_001:0605c19": "人。多迷聲色。不厭苦本。所以學道為難。且道。學甚麼",
    "X72n1439_001:0605c20": "道大道。豈不見僧問趙州和尚。如何是道。州云。門外",
    "X72n1439_001:0605c21": "的。僧云。不問這箇道。州云。問甚麼道。僧云。大道。州云。",
    "X72n1439_001:0605c22": "大道透長安。大眾。若識得趙州舌頭落處。則知舉世",
    "X72n1439_001:0605c23": "茫茫。南來北往。步步踏著。處處是長安。時時覲天子。",
    "X72n1439_001:0605c24": "安邦輔國。坐致太平。如或不然。試看日用憑誰力。擎",
    "X72n1439_001:0606a01": "天拄地總由他。擊拂子。下座。",
    "X72n1439_001:0606a02": "徒弟純祉智雲。薦濟宗上人。請上堂。師拈拄杖。召大",
    "X72n1439_001:0606a03": "眾云。生也這箇。這箇不生。鐵牛眠古路。死也這箇。這",
    "X72n1439_001:0606a04": "箇不死。石馬驟清風。不生不死也這箇。這箇能生能",
    "X72n1439_001:0606a05": "死。青山常舉步。白日不移輪。卓一卓云。即將這箇。奉",
    "X72n1439_001:0606a06": "為新寂比丘濟宗。蠲除三障。具足二嚴。伏願。正眼豁",
    "X72n1439_001:0606a07": "開。直達歸元之路。迷雲吹散。高超勝義之天。即生滅",
    "X72n1439_001:0606a08": "而證真常。轉塵勞而成正覺。又卓一卓。下座。",
    "X72n1439_001:0606a09": "靈石監院履玄。同眾法眷。及省會福清陳何郭魏林",
    "X72n1439_001:0606a10": "周敖趙陳曾眾位檀護。請上堂。靈石乃福清福地。寂",
    "X72n1439_001:0606a11": "祖祖庭。廢興有時。運當來復。曹師首創。眾徒繼述。弟",
    "X72n1439_001:0606a12": "兄一志。莫不人人以興復為念。故能感動眾位護法",
    "X72n1439_001:0606a13": "檀越。傾心護持。特請山僧開法。山僧自顧。人微德薄。",
    "X72n1439_001:0606a14": "不足為此山增重。苦口力辭者數矣。而僧眾檀護。願",
    "X72n1439_001:0606a15": "力益堅。毋容推諉。既事不獲已。只得冐昧。祗承期金",
    "X72n1439_001:0606a16": "像寶殿落成之日。當為一撾石鼓。重振祖風。俾人人",
    "X72n1439_001:0606a17": "知有自己脚跟下一段大事。可見佛祖出世。建法幢",
    "X72n1439_001:0606a18": "立宗旨。終不徒然也。祇如今日。山僧祗承一句。又作",
    "X72n1439_001:0606a19": "麼生。拈拄杖卓一卓云。萬般存此道。一味信前緣。又",
    "X72n1439_001:0606a20": "卓一卓。下座。",
    "X72n1439_001:0606a21": "師到寶善。滄溟上座率眾請上堂。山僧到寶善。已二",
    "X72n1439_001:0606a22": "十日了也。四方緇素。摩肩錯趾。競來供養。終日口吧",
    "X72n1439_001:0606a23": "吧地。葛藤不少。今日滄溟眾上座。遠自延平來。敬陳",
    "X72n1439_001:0606a24": "香積。高敷法座。考鐘伐鼓。虔請說法。又添一番狼藉。",
    "X72n1439_001:0606b01": "雖然。喚什麼作法說。又作麼生說。却請木上座。為諸",
    "X72n1439_001:0606b02": "人通箇消息。拈拄杖卓一卓云。拄地撑天唯這箇。春",
    "X72n1439_001:0606b03": "來秋往不抽枝。當陽拈出無人識。却憶頭陀一笑時。",
    "X72n1439_001:0606b04": "又卓一卓。下座。",
    "X72n1439_001:0606b05": "師到龍山上堂。僧問。特為法門增顯耀。泝流千里訪",
    "X72n1439_001:0606b06": "同參。即今曲彔高登踞。大眾誠聆一指南。師竪拂云。",
    "X72n1439_001:0606b07": "聞麼。進云。已知趨向路。歸家又若何。師云。上座即今",
    "X72n1439_001:0606b08": "在甚麼處。僧便喝。師云。好喝。進云。恁麼則歸源無二",
    "X72n1439_001:0606b09": "路。方便有多門。師喝云。喚甚麼作方便。進云。可謂石",
    "X72n1439_001:0606b10": "鼓真燈賴有續。曹源一派徧支那。師云。且歸位著。僧",
    "X72n1439_001:0606b11": "問。佛因大事說法華。多寶如來虗半席。今日重登獅",
    "X72n1439_001:0606b12": "子座。開權顯實事如何。師云。適來已八字打開了也。",
    "X72n1439_001:0606b13": "進云。屴崱峯頭六種動。龍山耀古復輝今。師云。不妨",
    "X72n1439_001:0606b14": "道著。師乃云。山僧昔年。忝與龍山和尚。同參天童老",
    "X72n1439_001:0606b15": "人法席。當時即有共振古風之約。迄今垂三十載矣。",
    "X72n1439_001:0606b16": "龍山久已丕顯宗風。化行宇內。而山僧方僻處海隅。",
    "X72n1439_001:0606b17": "跛跛挈挈。殊愧不似。今日得得入山。瞻禮道範。共話",
    "X72n1439_001:0606b18": "疇昔。足慰平生。又承監院兩序敦請陞座。既辭不克。",
    "X72n1439_001:0606b19": "不免借婆衫子拜婆年。大眾還知麼。法運陵夷。真人",
    "X72n1439_001:0606b20": "罕遇。晚近知識。競共出頭。各各自謂成無上道。子細",
    "X72n1439_001:0606b21": "撿點將來。總是棄金擔麻。唯有龍山。聳壑昂霄。巋然",
    "X72n1439_001:0606b22": "崛起。不墮眾數。實謂希有。且道。龍山有甚長處。莫是",
    "X72n1439_001:0606b23": "得太白不傳之秘訣。興翠巖久廢之叢林麼。莫是平",
    "X72n1439_001:0606b24": "生持為法為人之志。在處建無作無為之功麼。莫是",
    "X72n1439_001:0606c01": "智如鶖子。辨似滿慈麼。似則也似。是則未是。畢竟如",
    "X72n1439_001:0606c02": "何。良久云。天生一片無瑕玉。安用雕文始見奇。復云。",
    "X72n1439_001:0606c03": "適來龍山和尚。舉壽昌師翁大好山公案。興善云好。",
    "X72n1439_001:0606c04": "壽昌云不好。好與不好。端的在什麼處。大眾要知麼。",
    "X72n1439_001:0606c05": "夜半正明。天曉不露。久立眾慈。伏惟珍重。",
    "X72n1439_001:0606c06": "靖藩固山王公諱大用。奉薦太夫人郎氏。請上堂。今",
    "X72n1439_001:0606c07": "日乃固山王公。為太夫人郎氏小祥之期。特入山飯",
    "X72n1439_001:0606c08": "僧修薦。請山僧陞座。舉唱宗乘。用資覺地。夫人壽越",
    "X72n1439_001:0606c09": "古稀。榮膺一品。子孫濟濟。福祿源源。世間種種云大",
    "X72n1439_001:0606c10": "備矣。然而死生晝夜之理。必洞然於心。了無疑惑。今",
    "X72n1439_001:0606c11": "日因齋慶讚。不免重為舉似。也要大家知有。還知麼。",
    "X72n1439_001:0606c12": "生從何來。火裏青蓮朵朵開。死從何去。長江日夜向",
    "X72n1439_001:0606c13": "東注。來者既已無所來。去者究竟何所去。去來來去",
    "X72n1439_001:0606c14": "總如如。是則名為大幻住。所以云。譬如大幻師。幻出",
    "X72n1439_001:0606c15": "諸男女。雖見諸根動。要以一機抽。十法界中。四聖六",
    "X72n1439_001:0606c16": "凡。殊形異狀。萬別千差。總是幻出的男女。若識得彼",
    "X72n1439_001:0606c17": "大幻師機括所在。則不為諸幻相所惑。雖現聖現凡。",
    "X72n1439_001:0606c18": "而聖凡不能繫。示生示死。而生死不能拘。出沒往來。",
    "X72n1439_001:0606c19": "得大自在。敢問大眾。幻師機括。畢竟在什麼處。驀拈",
    "X72n1439_001:0606c20": "拄杖。卓三下云。權掛垢衣云是佛。却莊珍御復名誰。",
    "X72n1439_001:0606c21": "又卓一卓。下座。",
    "X72n1439_001:0606c22": "冬至日。溫陵黃孔固文學。仝玄文上座。為師慶壽。設",
    "X72n1439_001:0606c23": "齋請上堂。僧問。古者道。諸佛出世。及與涅槃。總不出",
    "X72n1439_001:0606c24": "剎那際。未審和尚壽量。還在剎那際裏。為別有生機",
    "X72n1439_001:0607a01": "一路。師卓拄杖。進云。恁麼則同坑無異土也。師云。獨",
    "X72n1439_001:0607a02": "有闍黎。不在其數。進云。學人不恁麼。師云。汝作麼生。",
    "X72n1439_001:0607a03": "進云。中九下七。諸佛數不出。師云。何曾出得。進云。和",
    "X72n1439_001:0607a04": "尚還出得麼。師便打。進云。何曾出得。師云。更要一棒。",
    "X72n1439_001:0607a05": "僧禮拜。僧問。和尚五十以前為人。即不問。正當五十。",
    "X72n1439_001:0607a06": "如何是和尚為人一句。師云。也好與一棒。進云。頂門",
    "X72n1439_001:0607a07": "突出摩醯眼。照破三千及大千。師云。只恐不恁麼。師",
    "X72n1439_001:0607a08": "乃云。諸佛出世。及與涅槃。總不出剎那際三昧。須知",
    "X72n1439_001:0607a09": "此剎那際。三世諸佛。歷代祖師。以及蠢動含靈。總在",
    "X72n1439_001:0607a10": "裏許。出出沒沒。自古及今。無一人出得。若也出得。一",
    "X72n1439_001:0607a11": "任天下橫行。生佛位中。牢籠他不得。其或不然。來年",
    "X72n1439_001:0607a12": "更有新條在。惱亂春風卒未休。卓拄杖一下。復云。羣",
    "X72n1439_001:0607a13": "陰剝盡一陽回。無位真人恁麼來。垢面蓬頭人不識。",
    "X72n1439_001:0607a14": "寒梅雪裏一枝開。且道。此人在剎那際裏耶。不在裏",
    "X72n1439_001:0607a15": "耶。卓拄杖云。天風伐石鼓。大地又聞雷。復卓拄杖云。",
    "X72n1439_001:0607a16": "珍重。",
    "X72n1439_001:0607a17": "溫陵信官張諱良奕。仝夫人黃氏。酬願祈福。請上堂。",
    "X72n1439_001:0607a18": "廓然無聖。覿體現前。實無功德。百福具備。攪長河為",
    "X72n1439_001:0607a19": "酥酪。變大地作黃金。種種莊嚴。受用不盡。不從別處",
    "X72n1439_001:0607a20": "得來。盡自箇中流出。且如何是箇中事。喝一喝。復云。",
    "X72n1439_001:0607a21": "自心善願自心發。自心功德自心求。但得自心長不",
    "X72n1439_001:0607a22": "昧。生生福慧永無休。",
    "X72n1439_001:0607a23": "蘇載瞻居士。施浴鍋飯僧。請上堂。僧問。古有十六開",
    "X72n1439_001:0607a24": "士。隨例入浴。各各悟道去。未審他悟箇什麼。師云。今",
    "X72n1439_001:0607b01": "日蘇居士請汝沐浴。進云。振衣無別物。入水見長人。",
    "X72n1439_001:0607b02": "師云。切勿露手脚。進云。手脚不濕。師云。又拖泥帶水。",
    "X72n1439_001:0607b03": "僧問。靈源一滴水。浴此無垢人時如何。師云。今日正",
    "X72n1439_001:0607b04": "開浴。進云。既不洗塵。亦不洗體。中間安然。又作麼生。",
    "X72n1439_001:0607b05": "師云。不妨恁麼洗。進云。雖然。只浴得這箇。未審那箇",
    "X72n1439_001:0607b06": "還受浴麼。師云。這箇那箇是什麼。僧禮拜。師乃云。一",
    "X72n1439_001:0607b07": "火功成雙鐵鑊。滿煎香水浴僧伽。身心垢膩從頭洗。",
    "X72n1439_001:0607b08": "洗盡身心見阿爺。還有與麼人麼。若有。則不須跋陀",
    "X72n1439_001:0607b09": "悟因。安用古靈揩背。人人汗衫脫落。箇箇全體優游。",
    "X72n1439_001:0607b10": "不唯諸垢併消。無垢一時洗却。今日蘇載瞻居士一",
    "X72n1439_001:0607b11": "鋪功德。可謂不浪施矣。如或不然。香水海中。彌滿清",
    "X72n1439_001:0607b12": "淨。普請大眾。趂時隨例浴去。",
    "X72n1439_001:0607b13": "雲太紳善友。病中求懺。飯僧請上堂。昔維摩詰。示疾",
    "X72n1439_001:0607b14": "毗耶離城。諸來問疾者。因以身病。廣為說法。諸仁者。",
    "X72n1439_001:0607b15": "是身無常無強。無力無堅。速朽之法。不可信也。渠恁",
    "X72n1439_001:0607b16": "麼道。只要諸人識得是妄耳。洞山不安。有僧問云。和",
    "X72n1439_001:0607b17": "尚病。還有不病者麼。山云有。僧云。不病者。還來看和",
    "X72n1439_001:0607b18": "尚否。山云。老僧看他有分。渠恁麼道。只要諸人識得",
    "X72n1439_001:0607b19": "是真耳。拈拄杖召大眾云。唯有這箇。不屬真。不屬妄。",
    "X72n1439_001:0607b20": "非病。非不病。且道。這箇是甚麼。春秋渾不涉。枯榮豈",
    "X72n1439_001:0607b21": "得該。世世為根本。蓮花火裏栽。卓一卓。",
    "X72n1439_001:0607b22": "富沙鄭謝邵潘眾護法道友。為師慶壽。請上堂。今日",
    "X72n1439_001:0607b23": "乃富沙眾位護法檀信。師僧道友。特齎錦章香供入",
    "X72n1439_001:0607b24": "山。為山僧慶壽。富沙桑梓之地。諸公桑梓之人。不免",
    "X72n1439_001:0607c01": "說些桑梓的話。無相身中有相身。剎那不住自新新。",
    "X72n1439_001:0607c02": "軒轅甲子循環數。數盡塵沙也未真。且道。如何是真。",
    "X72n1439_001:0607c03": "竪拂子云。鴛鴦繡出從君看。不把金針度與人。擊拂",
    "X72n1439_001:0607c04": "子。下座。",
    "X72n1439_001:0607c05": "紫雲還一耆德。七旬初度。齊己上人請上堂。四大為",
    "X72n1439_001:0607c06": "身。歲月為壽。四大必壞。無實性也。歲月易往。不少住",
    "X72n1439_001:0607c07": "也。況人生壽屆古稀。以至期頥者。千百什一而已。紫",
    "X72n1439_001:0607c08": "雲還一本公。以慈修身。善入佛慧。壽古稀矣。徒孫齊",
    "X72n1439_001:0607c09": "己請山僧法施。葢欲以法供養。喚甚麼作法。先佛世",
    "X72n1439_001:0607c10": "尊云。身從無相中受生。識得這無相的。便識得自己",
    "X72n1439_001:0607c11": "真身。肇法師云。江河競注而不流。識得這不流的。便",
    "X72n1439_001:0607c12": "識得自己真壽。真身不壞。徧法界以彌綸。真壽不遷。",
    "X72n1439_001:0607c13": "盡劫石而常住。雖然如是。猶是止啼之說。不可謂本",
    "X72n1439_001:0607c14": "法上。有恁麼說話也。如何是本法。良久云。洎乎錯下",
    "X72n1439_001:0607c15": "註脚。",
    "X72n1439_001:0607c16": "開明上人設齋請上堂。舉世茫茫皆客作。不知衣裏",
    "X72n1439_001:0607c17": "有明珠。為求衣食傭貧里。子細看來也大愚。今日綻",
    "X72n1439_001:0607c18": "開衣線。揭出明珠。普示諸人去也。舉拂子云。見麼。古",
    "X72n1439_001:0607c19": "今常雨寶。永濟于昏衢。擊拂子。下座。",
    "X72n1439_001:0607c20": "佛成道日慶城寺戒子雪光雪心卉林予霖信生潤",
    "X72n1439_001:0607c21": "逸靈源。設齋請上堂。僧問。未離兜率。已降王宮。未出",
    "X72n1439_001:0607c22": "母胎。度人已畢。因甚麼又在雪山。覩明星悟道。師云。",
    "X72n1439_001:0607c23": "只為汝不薦。進云。一覩明星開正眼。如何是正眼。師",
    "X72n1439_001:0607c24": "云。龍眼核。進云。恁麼則昔日雪山。今朝和尚。師云。禮",
    "X72n1439_001:0608a01": "拜了歸位。又僧問。妄無自性。全體即真。因甚世尊又",
    "X72n1439_001:0608a02": "道。眾生以妄想執著。而不證得。師云。待離却妄想。執",
    "X72n1439_001:0608a03": "著。即向汝道。進云。捨妄歸真時如何。師云。莫妄想進",
    "X72n1439_001:0608a04": "云。恁麼則雲收霧捲家家月。樹倒藤枯處處秋。師云。",
    "X72n1439_001:0608a05": "又妄想也。師乃云。釋迦老子。未覩明星以前。眾生成",
    "X72n1439_001:0608a06": "佛已竟。既覩明星之後。却云一切眾生。皆具如來智",
    "X72n1439_001:0608a07": "慧德相。但以妄想執著。而不證得。從此三千餘年。帶",
    "X72n1439_001:0608a08": "累兒孫。奔南走北。參禪的參禪。受戒的受戒。修因的",
    "X72n1439_001:0608a09": "修因。證果的證果。反又隔了一重。忽有箇漢。聞恁麼",
    "X72n1439_001:0608a10": "道。撩起便行。向星未覩。眼未開時。一覷覷透。直教釋",
    "X72n1439_001:0608a11": "迦老子無開口處。無展拓處。亦不分外。如或不然。不",
    "X72n1439_001:0608a12": "免向他背後。立聽其處分。參禪須教實參。受戒須教",
    "X72n1439_001:0608a13": "實受。因若不實果必虗也。雖然如是。只如今日現前",
    "X72n1439_001:0608a14": "大眾。各各披衣執具。眼睜睜地。耳歷歷地。意了了地。",
    "X72n1439_001:0608a15": "聽山僧曲彔床上。說黃道白。這一段風光。且道。是未",
    "X72n1439_001:0608a16": "覩明星以前耶。既覩明星以後耶。良久云。將此深心",
    "X72n1439_001:0608a17": "奉塵剎。是則名為報佛恩。",
    "X72n1439_001:0608a18": "靈虗慧林二上人。送米到山請上堂。今日靈虗慧林",
    "X72n1439_001:0608a19": "二上人。在建寧縣。募化齋米。送到鼓山。供養大眾。須",
    "X72n1439_001:0608a20": "知有三種不易。一化者不易。二施者不易。三受者不",
    "X72n1439_001:0608a21": "易。化者施者不易則固是。受者如何不易。亦有三種。",
    "X72n1439_001:0608a22": "為諸人點出。一者烹以不熱火。二者盛以無底鉢。三",
    "X72n1439_001:0608a23": "者納以空如來藏。三種具備。則能植檀那淨福。增佛",
    "X72n1439_001:0608a24": "祖慧命。日用萬兩黃金。亦不分外。如或不然。二時上",
    "X72n1439_001:0608b01": "堂。切須照顧。不得咬破他家一粒米。",
    "X72n1439_001:0608b02": "福省城守信官黃諱燕贊為太夫人張氏。求福酬願",
    "X72n1439_001:0608b03": "請上堂。親恩罔極。佛力無邊。能孝于親。則能感于佛。",
    "X72n1439_001:0608b04": "葢佛心親心。人子之心。皆同一體。以一體故。所以消",
    "X72n1439_001:0608b05": "厄難于至危。增福算于至大。感應道交。其捷如響。正",
    "X72n1439_001:0608b06": "當今日。所願從心。因齋慶讚一句。又作麼生。母子同",
    "X72n1439_001:0608b07": "心歸正覺。生生福祿愈高崇。珍重。",
    "X72n1439_001:0608b08": "薦雲太紳道人上堂。三緣和合而幻生。這箇不生。四",
    "X72n1439_001:0608b09": "大各離而幻滅。這箇不滅。不生不滅底。離生滅底。不",
    "X72n1439_001:0608b10": "可得生滅底。離不生不滅底。亦不可得。故華嚴經云。",
    "X72n1439_001:0608b11": "一切法無生。一切法無滅。若能如是解。諸佛常現前。",
    "X72n1439_001:0608b12": "須知現前底佛非是外有相佛。乃當人自己本源自",
    "X72n1439_001:0608b13": "性天真佛也。即以如是佛。度雲太紳。出生死海。登涅",
    "X72n1439_001:0608b14": "槃岸。生生常作津梁。處處同為法侶。",
    "X72n1439_001:0608b15": "方伯何公為公郎太觀。求福壽飯僧請上堂。土饒果",
    "X72n1439_001:0608b16": "碩。源遠流長。鳳生丹穴。玉出崑岡。所以大福德人。發",
    "X72n1439_001:0608b17": "大福德心。修大福德行。感大福德胤。葢心大福大。因",
    "X72n1439_001:0608b18": "真果真。今日本省大方伯何公為公郎太觀。飯僧求",
    "X72n1439_001:0608b19": "增福壽。一句作麼生。父子天真妙叶處。恒沙性德自",
    "X72n1439_001:0608b20": "綿綿。",
    "X72n1439_001:0608b21": "玄生上座求戒設齋請上堂。昔世尊臨涅槃。誡飭弟",
    "X72n1439_001:0608b22": "子。依四念處住。以戒為師。末法出家者。如稻麻竹葦。",
    "X72n1439_001:0608b23": "不知四念處為何事。戒為何物。佛法之衰。有由然矣。",
    "X72n1439_001:0608b24": "今日玄生上座入山。求戒請陞座。不免拈出布施大",
    "X72n1439_001:0608c01": "眾。何者四念處。謂身受心法。觀身不淨。觀受是苦。觀",
    "X72n1439_001:0608c02": "心無常。觀法無我。得此四念。則不住生死。觀身真淨。",
    "X72n1439_001:0608c03": "觀受真樂。觀心真常。觀法真我。得此四念。則不住涅",
    "X72n1439_001:0608c04": "槃。既不住生死。又不住涅槃。此無所住處。即是當人",
    "X72n1439_001:0608c05": "放身命處。何者以戒為師。眾生無始以來。背覺合塵。",
    "X72n1439_001:0608c06": "念念攀緣。心心造業。若無戒法轡勒其心。將無畔涯。",
    "X72n1439_001:0608c07": "不知抵止。所謂攝心名戒。因戒生定。因定發慧。實成",
    "X72n1439_001:0608c08": "佛之基本也。故經云。汝等比丘。於我滅後。當尊重珍",
    "X72n1439_001:0608c09": "敬波羅提木叉。如闇遇明。貧人得寶。當知此則是汝",
    "X72n1439_001:0608c10": "等大師。若佛住世。無異此也。凡出家者。能遵佛遺誡。",
    "X72n1439_001:0608c11": "依四念處住。又能以戒為師。雖則現生不能悟道證",
    "X72n1439_001:0608c12": "果。自然世世不落惡道。生生不失人身。再出頭來。一",
    "X72n1439_001:0608c13": "聞千悟。定不虗也。雖然如是。更須知心體離念。念處",
    "X72n1439_001:0608c14": "何施。自性無非。戒從何立。如是則雖終日持戒。而無",
    "X72n1439_001:0608c15": "戒相可持。終日念處。而無念相可立。寂寥於萬化之",
    "X72n1439_001:0608c16": "域。動用於一虗之中。能如是用心。可謂真佛弟子。真",
    "X72n1439_001:0608c17": "報佛恩也。伏惟。大眾深自勉勵。珍重。",
    "X72n1439_001:0608c18": "慧修上人請上堂。昔日僧問馬祖云。和尚為甚麼道",
    "X72n1439_001:0608c19": "即心即佛。祖曰。為止小兒啼。曰啼止後如何。祖曰非",
    "X72n1439_001:0608c20": "心非佛。曰除此二種人來。如何指示。祖曰。向伊道不",
    "X72n1439_001:0608c21": "是物。曰忽遇其中人來時如何。祖曰。且教伊體會大",
    "X72n1439_001:0608c22": "道。大眾。古德為人言不浪發。此是無漸次中漸次。今",
    "X72n1439_001:0608c23": "日快便難逢。為諸人一一頌出。即心即佛。為止兒啼。",
    "X72n1439_001:0608c24": "粗餐一頓。了忘百饑。非心非佛。兒啼已止。奪却匕箸。",
    "X72n1439_001:0609a01": "休糧方美。除是二人。向道不物。離相超名。剜心剖腹。",
    "X72n1439_001:0609a02": "其中人來。教會大道。澗底魚遊。林間鵲噪。召大眾云。",
    "X72n1439_001:0609a03": "面目分明。各自證取。",
    "X72n1439_001:0609a04": "弟子陳等榮同室鄭傳願。預修功德請上堂。求福者",
    "X72n1439_001:0609a05": "多。求道者少。強欲論道。却成不了。雖然如是。了也這",
    "X72n1439_001:0609a06": "箇。不了也這箇。且道。這箇是什麼。舉拂子云。此是無",
    "X72n1439_001:0609a07": "盡福德藏。今日為君親說破。擊拂子。下座。",
    "X72n1439_001:0609a08": "傳璧傳禪二上人。求戒請上堂。寒山道無嗔即是戒。",
    "X72n1439_001:0609a09": "心淨即出家。我性與你合。一切法無差。鼓山道心空",
    "X72n1439_001:0609a10": "即是戒。身空始出家。本來無一物。何處會千差。大眾",
    "X72n1439_001:0609a11": "且道。與古人相去多少。試揀辨看。",
    "X72n1439_001:0609a12": "祥光上人。設齋請上堂。僧問。自性本空。戒從何有。只",
    "X72n1439_001:0609a13": "如今戒即是。不戒即是。師云。空中看鳥跡。水底數魚",
    "X72n1439_001:0609a14": "踪。僧作持鉢勢云。這箇是戒非戒。師云。未開口前薦",
    "X72n1439_001:0609a15": "取。進云。本元自性天真佛。非色非空非古今。師云。不",
    "X72n1439_001:0609a16": "勞註脚。僧禮拜。師乃云。空王殿上。逈絕行蹤。明月堂",
    "X72n1439_001:0609a17": "前。暗傳春色。於無戒中立戒。無定中修定。無慧中發",
    "X72n1439_001:0609a18": "慧。三學既具。萬德乃圓。所以道。修空花之佛事。伏鏡",
    "X72n1439_001:0609a19": "裏之魔軍。建水月之道場。圓夢中之佛果。雖然如是。",
    "X72n1439_001:0609a20": "只如花亡鏡破。月落夢惺時如何。夜明簾外排班立。",
    "X72n1439_001:0609a21": "萬里謳歌賀太平。",
    "X72n1439_001:0609a22": "閻浮菴主請上堂。師拈拄杖云。祇這箇離相離名。非",
    "X72n1439_001:0609a23": "空非色。讚不得毀不得。是不得非不得。喚作佛土上",
    "X72n1439_001:0609a24": "加泥。喚作戒無繩自縛。喚作心提燈覔火。到這裏。三",
    "X72n1439_001:0609b01": "世諸佛。目瞪口呿。歷代祖師。望風莫及。正恁麼時。如",
    "X72n1439_001:0609b02": "何通信。靈源深處無人到。只聽數聲幽鳥啼。",
    "X72n1439_001:0609b03": "佛誕日信官李太陞同夫人周太貴。掛旛飯僧祈福",
    "X72n1439_001:0609b04": "請上堂。釋迦老子。來此世界。八千返了也。無奈眾生",
    "X72n1439_001:0609b05": "不了。所以今又重來。入摩耶胎。出摩耶胎。指天指地。",
    "X72n1439_001:0609b06": "四顧稱尊。打頭一著。已將無盡寶藏。一時運出了也。",
    "X72n1439_001:0609b07": "但不知眾中誰是領受者。後來有箇雲門和尚却云。",
    "X72n1439_001:0609b08": "我當時若見。一棒打殺。與狗子喫。貴圖天下太平。瑯",
    "X72n1439_001:0609b09": "琊拈云。雲門可謂。將此深心奉塵剎。是則名為報佛",
    "X72n1439_001:0609b10": "恩。今日適值世尊降誕令辰。有信官李太陞同夫人",
    "X72n1439_001:0609b11": "周太貴。特入山中。高掛寶旛。廣陳妙供。聖凡普會。福",
    "X72n1439_001:0609b12": "慧圓修。且道。與雲門報恩。是同是別。野色更無山間",
    "X72n1439_001:0609b13": "斷。天光直與水相通。僧問。法身無相。報化非真。喚甚",
    "X72n1439_001:0609b14": "麼作釋迦老子。師云。多了這一問。進云。恁麼則寸絲",
    "X72n1439_001:0609b15": "不掛也。師云。切忌墮坑落壍。進云。快活快活。今日撞",
    "X72n1439_001:0609b16": "著這箇無面目漢。師云。救汝不得。進云。罪過罪過。師",
    "X72n1439_001:0609b17": "云。好自領去。",
    "X72n1439_001:0609b18": "寧化縣弟子巫太禧。飯僧請上堂。僧問。未得的人如",
    "X72n1439_001:0609b19": "何下手。師云。失箇什麼。進云。已得的人如何保任。師",
    "X72n1439_001:0609b20": "云。又得箇甚麼。進云。隱顯幾微無少剩。繁與大用體",
    "X72n1439_001:0609b21": "無虧。師云。汝試用看。僧擬議。師便喝。僧進語。師云。遲",
    "X72n1439_001:0609b22": "了八刻。師乃云。歷盡溪灘到此間。飯僧求福轉人天。",
    "X72n1439_001:0609b23": "善根世世常增長。不昧今生般若緣。如何是般若緣。",
    "X72n1439_001:0609b24": "釋迦老子云。凡所有相。皆是虗妄。若見諸相非相。即",
    "X72n1439_001:0609c01": "見如來。舉拂子云。這箇是相。喚甚麼作非相。這箇是",
    "X72n1439_001:0609c02": "非相。喚什麼作相。大眾還見如來麼。若也見得。則知",
    "X72n1439_001:0609c03": "貪瞋本空。福慧本有。不從別處得來。悉自天真具足。",
    "X72n1439_001:0609c04": "若也未見。萬劫千生。莫教忘却這箇。擊拂子。下座。",
    "X72n1439_001:0609c05": "孝男林太鼎。薦考文若居士小祥請上堂。清虗之理。",
    "X72n1439_001:0609c06": "畢竟無身。舉世茫茫無一人。理則如是。事作麼生。黧",
    "X72n1439_001:0609c07": "奴白牯放光明。如理如事。死生路上無生路。不涉事",
    "X72n1439_001:0609c08": "理。百尺寒潭清徹底。祇將此四轉語。奉為孝男林太",
    "X72n1439_001:0609c09": "鼎資薦故考文若居士。小祥之期。增崇福慧。伏願。豁",
    "X72n1439_001:0609c10": "開正眼。頓破迷關。得不生不滅之心。了無去無來之",
    "X72n1439_001:0609c11": "理。一得真常。永不退轉。",
    "X72n1439_001:0609c12": "道友池張陳林同徒子雲祥杏林碧曇善慧德泉。送",
    "X72n1439_001:0609c13": "雪溪上座靈龕茶毗請上堂。雪溪上座。居福州開元",
    "X72n1439_001:0609c14": "鐵佛殿有年。藉醫術為布施之資。假福田為淨土之",
    "X72n1439_001:0609c15": "本。今年六十。寢疾旬餘。付囑後事。一一明白。乃命沐",
    "X72n1439_001:0609c16": "浴。更衣鳴鐘。念佛而化。可謂頭正尾正。因真果真也。",
    "X72n1439_001:0609c17": "今日眾道友徒子。特奉遺命。送龕到山。茶毗入塔。仍",
    "X72n1439_001:0609c18": "請山僧陞座。舉唱宗乘。用資覺地。還知麼。生也這箇。",
    "X72n1439_001:0609c19": "這箇不生。死也這箇。這箇不死。識得不生不死底。即",
    "X72n1439_001:0609c20": "識得常生常死底。識得常生常死底。即識得不生不",
    "X72n1439_001:0609c21": "死的。故釋迦老子云。一切法常靜。無有起滅相。即今",
    "X72n1439_001:0609c22": "萬法生滅。熾然作麼生說。箇無生滅底道理。莫是云",
    "X72n1439_001:0609c23": "當處出生。隨處滅盡麼。莫是生即不生。滅即不滅麼。",
    "X72n1439_001:0609c24": "莫是生滅去來。本如來藏。妙真如性麼。未在未在。畢",
    "X72n1439_001:0610a01": "竟如何。良久云。不離當處常湛然。覔即知君不可見",
    "X72n1439_001:0610a02": "擊拂子。下座。",
    "X72n1439_001:0610a03": "善女人溫今嚴請上堂。盡十方世界。是故鄉田地。盡",
    "X72n1439_001:0610a04": "大地眾生。是同體眷屬。聖凡不異。生死無間。今古莫",
    "X72n1439_001:0610a05": "移。何以故。今古一時。生死一體。凡聖一心。故只如今",
    "X72n1439_001:0610a06": "日善女人溫今嚴。特上鼓山。飯僧請法。薦拔父母夫",
    "X72n1439_001:0610a07": "主宗親。為在裏許。不在裏許。現前一念離生滅。把手",
    "X72n1439_001:0610a08": "同歸不二門。地獄天宮皆淨土。月穿潭底水無痕。",
    "X72n1439_001:0610a09": "林丹章道友掩骼。禮千佛名經請上堂。僧問。不與萬",
    "X72n1439_001:0610a10": "法為侶者。是什麼人。師云。父母未生前會取。進云。父",
    "X72n1439_001:0610a11": "母未生前。是何面目。師云。即今是何面目。僧禮拜。師",
    "X72n1439_001:0610a12": "云。不得錯認。師乃云。盡十方法界。是箇髑髏。收向甚",
    "X72n1439_001:0610a13": "麼處安葬。若安葬得明白一切含靈悉皆度脫。三世",
    "X72n1439_001:0610a14": "千佛為作證明。如或不然。過去千佛。已過去了。未來",
    "X72n1439_001:0610a15": "千佛猶未來。現在千佛。當面錯過。還有不錯過者麼。",
    "X72n1439_001:0610a16": "昔有秀才。誦諸佛名經。問長沙和尚曰。百千諸佛。但",
    "X72n1439_001:0610a17": "見其名。未審居何國土。還化物也無。沙云。黃鶴樓崔",
    "X72n1439_001:0610a18": "顥題後。先輩還曾題也未。才曰。未曾題。沙云。得閒題",
    "X72n1439_001:0610a19": "取一篇好。大眾。秀才恁麼問。長沙恁麼答。大似善財",
    "X72n1439_001:0610a20": "童子向妙高峯頂。參德雲比丘。七日尋覔不著。後却",
    "X72n1439_001:0610a21": "於別峰相見。要知相見底事麼。聽取一頌。崔顥題詩",
    "X72n1439_001:0610a22": "黃鶴上。今來古往閙紛紛。擊拂子云。三千諸佛一時",
    "X72n1439_001:0610a23": "出。即此見聞非見聞。喝一喝。下座。",
    "X72n1439_001:0610a24": "孝男王道行。報親請上堂。父精為骨。母血為肉。骨肉",
    "X72n1439_001:0610b01": "合成。乃名為身。所以十月懷胎。三年乳哺。推乾就濕。",
    "X72n1439_001:0610b02": "鞠育良苦。欲報父母深恩。須如那叱太子。析骨還父。",
    "X72n1439_001:0610b03": "析肉還母。然後現本身。為父母說法始得。只如析却",
    "X72n1439_001:0610b04": "骨肉還父母了。如何是自己本身。父母未生前薦取。",
    "X72n1439_001:0610b05": "雖然眾生從無始來。出一皮袋。入一皮袋。生生死死。",
    "X72n1439_001:0610b06": "輪迴不已。且道。那一人在生死內。在生死外。咄。喚甚",
    "X72n1439_001:0610b07": "麼作生死。即將此法。敬為孝男王道行資薦故考王",
    "X72n1439_001:0610b08": "一寵妣陳氏。早出苦輪。超生樂地。伏願。竭生死海。登",
    "X72n1439_001:0610b09": "涅槃山。同生諸佛會中。長作法門眷屬。",
    "X72n1439_001:0610b10": "起大悲懺。弟子楊太明池太長請上堂。觀音手眼通",
    "X72n1439_001:0610b11": "身是。救護群生願力深。一卷陀羅無閡力。聲聲流出",
    "X72n1439_001:0610b12": "大悲心。所以向刀山。則刀山自折。向火湯則火湯自",
    "X72n1439_001:0610b13": "竭。向地獄則地獄自滅。向餓鬼則餓鬼自飽。向脩羅",
    "X72n1439_001:0610b14": "則惡心調伏。向畜生則自得智慧。眾生日用起四趣",
    "X72n1439_001:0610b15": "煩惱。造四趣惡業。受四趣苦果。但能一念至心。稱名",
    "X72n1439_001:0610b16": "持呪。觀世音即時現前。當處解脫。況風聲鳥語。皆演",
    "X72n1439_001:0610b17": "陀羅尼音。山色江光。盡顯慈悲妙相。只如今日。屴崱",
    "X72n1439_001:0610b18": "峯頭。王侯共會。緇素同心。修禮大悲懺法。普為天下。",
    "X72n1439_001:0610b19": "祈致昇平。發菩提心。植成佛種。正當恁麼時。且道。觀",
    "X72n1439_001:0610b20": "世音在什麼處。拈拄杖卓一卓云。若將耳聽終難會。",
    "X72n1439_001:0610b21": "眼處聞聲始得知。又卓一卓。下座。",
    "X72n1439_001:0610b22": "信官曾(諱)法孔王(諱)梅李(諱)士彥李(諱)英張(諱)伯升",
    "X72n1439_001:0610b23": "熊(諱)進學宋(諱)仁張(諱)國威夏(諱)有德夏(諱)繼旺修",
    "X72n1439_001:0610b24": "禮大悲懺法設齋請上堂。世尊云。豪貴學道難。葢為",
    "X72n1439_001:0610c01": "豪貴之人。多迷聲色。不知苦本。不求出要。所以學道",
    "X72n1439_001:0610c02": "為難。今日現前列位大檀護宰官。雖身居祿位。心存",
    "X72n1439_001:0610c03": "佛法。知有出世大事因緣。皆由往昔於三寶真淨田",
    "X72n1439_001:0610c04": "中。深植善根。故不昧耳。須知釋迦老子出世。不為別",
    "X72n1439_001:0610c05": "事。只要人人自己。知有廣大圓滿無碍大悲之心。上",
    "X72n1439_001:0610c06": "同諸佛。下合羣生。幹旋造化。生育萬物。一切功德。無",
    "X72n1439_001:0610c07": "不備具。無量劫來。不曾動著一絲毫。不曾移易一絲",
    "X72n1439_001:0610c08": "毫。既不曾動著。不曾移易。為什麼有聖凡染淨。乃至",
    "X72n1439_001:0610c09": "貴賤貧富。苦樂憂喜。種種差別耶。葢翳眼見空花耳。",
    "X72n1439_001:0610c10": "故學道之士。所貴拔去翳根。俾法眼清明。親見自家",
    "X72n1439_001:0610c11": "田地。運出自己家珍。自利利他。受用無盡。只如拔去",
    "X72n1439_001:0610c12": "翳根一句。如何道。不見一法即如來。亦復名為觀自",
    "X72n1439_001:0610c13": "在。險惡道中為津梁。世出世間無&#;碍。下座。",
    "X72n1439_001:0610c14": "程門信女許氏陳氏。為男子明壽。掛旛飯僧求懺請",
    "X72n1439_001:0610c15": "上堂。諸佛菩薩。觀大地眾生。猶如一子。保持覆護。無",
    "X72n1439_001:0610c16": "不備至。世人一切可偽。唯愛子一念無偽。以與佛菩",
    "X72n1439_001:0610c17": "薩無緣慈悲。同體無二。皆自真心流出。所謂家家阿",
    "X72n1439_001:0610c18": "彌陀。處處觀世音也。今日程門信女許氏陳氏為男",
    "X72n1439_001:0610c19": "子明壽。高掛綵旛。廣陳香供。祈福基鞏固命位昌隆。",
    "X72n1439_001:0610c20": "幼齡災厄不侵。長大官星顯耀。有求皆遂。所願從心。",
    "X72n1439_001:0610c21": "正當恁麼時。感應道交一句。如何道。凡心纔舉處。觀",
    "X72n1439_001:0610c22": "音出現時。福聚海無量。是故應頂禮。擊拂子。下座。",
    "X72n1439_001:0610c23": "信女薛太持設齋請上堂。人身難得。佛法難遇。既得",
    "X72n1439_001:0610c24": "人身。得遇佛法。須發真實心。依佛法修持始得。且道。",
    "X72n1439_001:0611a01": "佛法如何修持。娑婆苦海萬重波。一句彌陀直捷渡。",
    "X72n1439_001:0611a02": "彼岸高登達本鄉。親見彌陀大慈父。見後如何。良久",
    "X72n1439_001:0611a03": "云。家業本完全。不用重分付。",
    "X72n1439_001:0611a04": "觀音成道日。善女人太慈興樂設齋請上堂。人人一",
    "X72n1439_001:0611a05": "座洛伽山。屴崱聳雲際。大士巍然坐此間。相好自分",
    "X72n1439_001:0611a06": "明。演說大悲圓滿呪。萬竅吼天風。普資恩有入玄關。",
    "X72n1439_001:0611a07": "大地無空缺。諸人向這裏證入。則知觀世音。即是自",
    "X72n1439_001:0611a08": "己。自己即是觀世音。一卷大悲心呪。塵說剎說。古今",
    "X72n1439_001:0611a09": "無間。以此求道。直取菩提。以此求福。萬德圓備。如或",
    "X72n1439_001:0611a10": "不然。觀音今日方成道。蠢動含靈盡放光。普請大家",
    "X72n1439_001:0611a11": "勤禮敬。塵塵盡露法中王。擊拂。下座。",
    "X72n1439_001:0611a12": "大悲懺圓滿。弟子池太長楊太明請上堂。僧問。法身",
    "X72n1439_001:0611a13": "無為。不墮諸數。因甚大悲菩薩。現千手眼。師云。何曾",
    "X72n1439_001:0611a14": "有一箇。進云。恁麼則金殿重重顯至尊。師云。不是這",
    "X72n1439_001:0611a15": "箇道理。進云。爭奈人人本具。師云。如何是你千手眼。",
    "X72n1439_001:0611a16": "僧以手作擎日月勢。師云。猶少一箇在。僧便喝。師云。",
    "X72n1439_001:0611a17": "好與拄杖。師乃云。心佛眾生。三無差別。觀世音以無",
    "X72n1439_001:0611a18": "緣慈。於眾生心中。放光說呪。眾生以大願力。於菩薩",
    "X72n1439_001:0611a19": "心中。禮拜供養。如空合空。似水投水。廣大如法界。究",
    "X72n1439_001:0611a20": "竟如虗空。盡未來際。無有間斷。只如今日一期佛事",
    "X72n1439_001:0611a21": "云週。因齋慶讚一句。作麼生。弓矟已掛狼烟息。萬里",
    "X72n1439_001:0611a22": "謳歌道太平。復舉麻谷問臨濟。大悲千手眼。那箇是",
    "X72n1439_001:0611a23": "正眼。濟搊住云。大悲千手眼。作麼生是正眼。速道速",
    "X72n1439_001:0611a24": "道。谷拽濟下禪床却坐。濟問訊云。不審。谷擬議。濟拽",
    "X72n1439_001:0611b01": "谷下禪床却坐。谷便出去。師云。二尊宿各用手眼逞",
    "X72n1439_001:0611b02": "神通。絲來線去。只用得九百九十九眼。若是正眼。未",
    "X72n1439_001:0611b03": "曾夢見。且道畢竟如何是正眼。起立良久云。君不見。",
    "X72n1439_001:0611b04": "便下座。",
    "X72n1439_001:0611b05": "善女人王太淨。設齋請上堂。興化道。我聞前廊也喝。",
    "X72n1439_001:0611b06": "後架也喝。喝得老僧上。三十三天撲下來。一點氣息",
    "X72n1439_001:0611b07": "也無待。我緩緩地。蘇醒起來。向汝道箇未在。何也。我",
    "X72n1439_001:0611b08": "未曾向紫羅帳裏。撒真珠與諸人去在。興化老人恁",
    "X72n1439_001:0611b09": "麼道。早是抱贓呌屈了也。山僧今日。這裏二禪客出",
    "X72n1439_001:0611b10": "來。呈一問兩問。便爾胡喝亂喝。山僧總不見不聞。何",
    "X72n1439_001:0611b11": "也。春鳥晝啼。秋蟲夜响。有甚麼較量處。雖然如是。山",
    "X72n1439_001:0611b12": "僧與麼道。且道。是真珠是瓦礫。一任諸人自己檢點",
    "X72n1439_001:0611b13": "去。復云。善女人王太淨。厭娑婆之暴惡。慕極樂之殊",
    "X72n1439_001:0611b14": "勝。篤修淨業。決志往生。葢有年矣。今日又特設齋。請",
    "X72n1439_001:0611b15": "山僧陞座。指示箇西方的路頭。敢問。大眾西方路頭。",
    "X72n1439_001:0611b16": "在甚麼處。莫云驀直去麼。莫云看脚下麼。莫云含元",
    "X72n1439_001:0611b17": "殿裏問長安麼。今時人盡力道。總不出此。還息得渠",
    "X72n1439_001:0611b18": "疑情麼。內經云。緩則治其本。急則治其標。須知娑婆",
    "X72n1439_001:0611b19": "世界。六道輪迴。祇是箇愛字。極樂世界。上善同會。祇",
    "X72n1439_001:0611b20": "是箇淨字。所以古德云。愛不重不生娑婆。念不淨不",
    "X72n1439_001:0611b21": "生極樂。大眾要識西方路頭麼。唯憑一句彌陀佛。淨",
    "X72n1439_001:0611b22": "却多生貪愛心。貪愛淨時極樂現。現後如何。良久云。",
    "X72n1439_001:0611b23": "娑婆當處自平沉。珍重。",
    "X72n1439_001:0611b24": "王蓮實道者。預修功德請上堂。僧問。昨日和尚道。有",
    "X72n1439_001:0611c01": "二禪客。胡喝亂喝。敢問如何是正喝。師云。不喝你。進",
    "X72n1439_001:0611c02": "云。作家宗師天然有在。師便打。進云。恁麼則掀倒禪",
    "X72n1439_001:0611c03": "床去也。師云。杜撰禪和。如麻似粟。又打。師乃云。道者",
    "X72n1439_001:0611c04": "王氏法名傳悉蓮實其道號也。生於貴胄。許於名門。",
    "X72n1439_001:0611c05": "未成禮而夫子化去。時道者方在笄年。遂以堅貞自",
    "X72n1439_001:0611c06": "矢。潔白修身。奉佛持齋。篤修淨業。至二十有六歲。始",
    "X72n1439_001:0611c07": "于歸其家。撫嗣守節。今年已六十有一矣。即此清操。",
    "X72n1439_001:0611c08": "已有天位。而道者志。不在人天。願生淨土。所以今日",
    "X72n1439_001:0611c09": "禮懺飯僧。種種功德。一一回向淨土。仍請山僧陞座。",
    "X72n1439_001:0611c10": "發明淨土要旨。以為西方公據。還會麼。善業惡業。皆",
    "X72n1439_001:0611c11": "由心造。穢土淨土。並自心生。故世尊云。直心是菩薩",
    "X72n1439_001:0611c12": "淨土。菩薩成佛時。不謟眾生。來生其國。深心是菩薩",
    "X72n1439_001:0611c13": "淨土。菩薩成佛時。具足功德眾生。來生其國。大乘心",
    "X72n1439_001:0611c14": "是菩薩淨土。菩薩成佛時。大乘眾生。來生其國。乃至",
    "X72n1439_001:0611c15": "施戒忍進禪智是菩薩淨土。菩薩成佛時。具足六度",
    "X72n1439_001:0611c16": "眾生。來生其國。故云。欲得淨土。當淨其心。隨其心淨。",
    "X72n1439_001:0611c17": "則佛土淨。敢問。大眾心畢竟作麼生淨。還委悉麼。本",
    "X72n1439_001:0611c18": "來無一物。何處惹塵埃。彌陀方脫口。淨土已花開。五",
    "X72n1439_001:0611c19": "濁本來淨。三祇不假排。人人火宅內。俱坐實蓮臺。伏",
    "X72n1439_001:0611c20": "惟珍重。",
    "X72n1439_001:0611c21": "清流弟子馬太&#;同母羅氏。設齋請上堂。母子慇懃",
    "X72n1439_001:0611c22": "請法來。牢關又復為君開。敢言昨定今不定。三寸分",
    "X72n1439_001:0611c23": "明是禍胎。驀拈拄杖。召大眾云。這箇是法三寸。如何",
    "X72n1439_001:0611c24": "商量。卓一卓云。這箇無相。非眼所見故。這箇空寂。非",
    "X72n1439_001:0612a01": "心所緣故。這箇真實。非四相所遷故。這箇離言。非口",
    "X72n1439_001:0612a02": "所述故。所以釋迦掩室於摩竭。只見一斑。淨名杜口",
    "X72n1439_001:0612a03": "於毗耶。望空啟告。須菩提唱無說以顯道。捕影捉風。",
    "X72n1439_001:0612a04": "帝釋絕聽而雨花。喚鐘作甕。正當恁麼時。且道。如何",
    "X72n1439_001:0612a05": "通信。道火何曾燒著口。撑天拄地定由他。又卓一卓。",
    "X72n1439_001:0612a06": "下座。",
    "X72n1439_001:0612a07": "清流縣慧雲悟明若淡梅友慧日紹如還照諸上座。",
    "X72n1439_001:0612a08": "設齋請上堂。族姓子。於佛法中出家。有何所益。只要",
    "X72n1439_001:0612a09": "識得自己根源。如何是自己根源。凡所有相。是皆虗",
    "X72n1439_001:0612a10": "妄。大眾好箇小歇場。不妨將息。若見諸相非相。即見",
    "X72n1439_001:0612a11": "如來。竪拂子云。還見麼。見即不無。爭奈金屑落眼。正",
    "X72n1439_001:0612a12": "與麼時。到家一句如何道。夏木陰森白晝長。清溪一",
    "X72n1439_001:0612a13": "帶明如鏡。擊拂子。下座。",
    "X72n1439_001:0612a14": "緣生上人。剃度請上堂。投泥自溺。名曰凡夫。透得此",
    "X72n1439_001:0612a15": "門。出塵羅漢。緣生上人。捨三女為尼。棄室家削髮。即",
    "X72n1439_001:0612a16": "此一著。便具大丈夫成佛作祖力量。非世間榮貴勳",
    "X72n1439_001:0612a17": "業。可得而較量也。故昔日崔趙公問徑山國一禪師",
    "X72n1439_001:0612a18": "曰。弟子欲出家得否。徑山曰。出家乃大丈夫事。非將",
    "X72n1439_001:0612a19": "相之所能為。豈不然耶。雖然如是。且道。出家畢竟為",
    "X72n1439_001:0612a20": "箇什麼。夫出家者。為無為法。無為法者。乃世出世間",
    "X72n1439_001:0612a21": "萬法根本。若得此法。則能了無始不了生死。報累世",
    "X72n1439_001:0612a22": "未報親恩。傳慧命於將來。度羣迷於末劫。始不負割",
    "X72n1439_001:0612a23": "愛入山之初志也。緣生上人。痛自勉勵珍重。",
    "X72n1439_001:0612a24": "謝飛卿居士。掃塔請上堂。先師遷化。已十載矣。建州",
    "X72n1439_001:0612b01": "弟子飛卿謝君。敬齎香供入山掃塔。但不識先師靈",
    "X72n1439_001:0612b02": "骨所在。特請山僧指點。只如青松鬱鬱。白塔峩峩。長",
    "X72n1439_001:0612b03": "江日夜向東流。列岫朝昏常逞秀。為是先師靈骨。非",
    "X72n1439_001:0612b04": "先師靈骨。若道是頭上安頭。若道不是撥波求水。正",
    "X72n1439_001:0612b05": "與麼時。且道。如何定當。茶傾三奠復三奠。萬象森羅",
    "X72n1439_001:0612b06": "齊點頭。是耶非耶俱不道。未把真金去博鍮。",
    "X72n1439_001:0612b07": "優婆夷弟子今記請上堂。大福德人。發大福德心。修",
    "X72n1439_001:0612b08": "大福德行。感大福德報。何者以法性無盡故。心無盡。",
    "X72n1439_001:0612b09": "心無盡故。行無盡。行無盡故。果報亦無盡。所以懺罪",
    "X72n1439_001:0612b10": "障而罪障潛消。求福壽而福壽愈廣。生生常遇三寶。",
    "X72n1439_001:0612b11": "在在勤植福田。不為富貴所迷。不為塵勞所染。一一",
    "X72n1439_001:0612b12": "皆自法性流出。可謂真實功德也。且道。畢竟如何是",
    "X72n1439_001:0612b13": "法性。十界聖凡無一物。山河大地自如如。珍重。",
    "X72n1439_001:0612b14": "參領徐公諱有才請上堂。人人脚跟下。一段大事。寬",
    "X72n1439_001:0612b15": "越太虗。明逾日月。生天地育聖凡。神通光明。福德智",
    "X72n1439_001:0612b16": "慧。一切具足。不假外求。只是眾生日用不知。雖則不",
    "X72n1439_001:0612b17": "知。未曾欠少。今日參領徐公。入山設供請法。不免傍",
    "X72n1439_001:0612b18": "資一路。也要諸人明箇入處。拈拄杖卓一卓云。大眾",
    "X72n1439_001:0612b19": "會麼。三平和尚云。即此見聞。非見聞。兩手分付。無餘",
    "X72n1439_001:0612b20": "聲色可呈君。喪盡目前。箇中若了全無事。一得永得。",
    "X72n1439_001:0612b21": "體用何妨分不分。一切臨時。又卓拄杖云。珍重。",
    "X72n1439_001:0612b22": "信官王諱惟明同夫人祁氏誕日請上堂。如來出世",
    "X72n1439_001:0612b23": "大因緣。要令人人悟性天。依性起修真實行。生生福",
    "X72n1439_001:0612b24": "壽自綿綿。只如悟入自性一句。如何道。日用堂堂無",
    "X72n1439_001:0612c01": "別法。分明父母未生前。珍重。",
    "X72n1439_001:0612c02": "優婆夷弟子何太雲。禮華嚴經滿懺請上堂。盡十方",
    "X72n1439_001:0612c03": "世界。是華藏法界。盡十方世界。是毗盧遮那。盡十方",
    "X72n1439_001:0612c04": "世界中。若聖若凡。若依若正。乃至萬象森羅。是一部",
    "X72n1439_001:0612c05": "華嚴大經。三界擾擾。湧法海之波瀾。六趣芸芸。燦性",
    "X72n1439_001:0612c06": "天之星斗。忽有箇性燥漢。向這裏。撩起便行。推開樓",
    "X72n1439_001:0612c07": "閣之門。徧遊法界之境。於一塵中。至不可說佛剎。微",
    "X72n1439_001:0612c08": "塵數世界。一一世界。親覲不可說佛剎。微塵數諸佛。",
    "X72n1439_001:0612c09": "一一佛所。精修梵行。盡未來際。無有間斷。一塵既爾。",
    "X72n1439_001:0612c10": "一切塵亦然。所謂塵塵爾。念念爾。法法爾。正眼看來。",
    "X72n1439_001:0612c11": "猶如一夢。今有善女人何太雲。於此經中。起大信。發",
    "X72n1439_001:0612c12": "大願。修大行。清淨三業。翹勤五悔。一字一禮。無空過",
    "X72n1439_001:0612c13": "者。且道。這一鋪功德。畢竟如何回向。普賢萬行周沙",
    "X72n1439_001:0612c14": "界。十願導歸極樂邦。親見彌陀蒙授記。塵塵禮敬法",
    "X72n1439_001:0612c15": "中王。珍重。",
    "X72n1439_001:0612c16": "小參",
    "X72n1439_001:0612c17": "元宵小參。舉。蔡君謨守福州。上元日。令民間一家點",
    "X72n1439_001:0612c18": "燈七盞。陳烈作燈長丈餘。大書其上云。富家一盞燈。",
    "X72n1439_001:0612c19": "太倉一粒粟。貧家一盞燈。父子相對哭。風流太守知",
    "X72n1439_001:0612c20": "不知。猶恨笙歌無妙曲。君謨見之。還輿罷燈。師云。蔡",
    "X72n1439_001:0612c21": "端明。冷竈放火。要且不知火種來處。陳處士痛處下",
    "X72n1439_001:0612c22": "針。其奈先自傷手。直令千古之下。傳為口實。山僧今",
    "X72n1439_001:0612c23": "夜在石鼓峯頭。與數百衲子。同過上元。令人人各點",
    "X72n1439_001:0612c24": "起一盞燈。雖則光明烜赫。要且不費油火。富也富不",
    "X72n1439_001:0613a01": "著。貧也貧不到。且道這一盞。是什麼燈。良久云。鐵樹",
    "X72n1439_001:0613a02": "花開明似日。時時照見夜行人。",
    "X72n1439_001:0613a03": "小參。師云。結制來。已數日也。那事作麼生。還有奈得",
    "X72n1439_001:0613a04": "何底麼。出來道看。問答不錄。師乃云。古德云。小參謂",
    "X72n1439_001:0613a05": "之家教。如今在孤峯頂上。架數間大屋。聚數百衲子。",
    "X72n1439_001:0613a06": "立成箇本分家風。且道教箇什麼。莫是教諸人參禪",
    "X72n1439_001:0613a07": "麼。已是屈了諸人。諸人分上。還欠少箇什麼。豈不見",
    "X72n1439_001:0613a08": "昔歸宗會下有僧。夜來呌云。我大悟也。歸宗次日上",
    "X72n1439_001:0613a09": "堂云。昨夜大悟底僧出來。僧出曰。師姑元是女人做。",
    "X72n1439_001:0613a10": "歸宗休去。大眾。這僧若不親到這箇田地。歸宗如何",
    "X72n1439_001:0613a11": "肯休。諸人若的的識得這僧悟處。便識得自己立地",
    "X72n1439_001:0613a12": "處。識得自己立地處。便識得從上諸佛諸祖立地處。",
    "X72n1439_001:0613a13": "還有恁麼人麼。如無山僧今夜狹路相逢。不免當頭",
    "X72n1439_001:0613a14": "道破。師姑元是女人。眾生本來是佛。若能直下承當。",
    "X72n1439_001:0613a15": "以拳擊案云。此物原非他物。還有直下承當者麼。好",
    "X72n1439_001:0613a16": "與三十痛棒。",
    "X72n1439_001:0613a17": "小參。師云。前日舉拳。要諸人直下承當。殊不知你起",
    "X72n1439_001:0613a18": "念承當。早已當面蹉過。若不承當。依舊沉淪。所以此",
    "X72n1439_001:0613a19": "事苟非其人。大難大難。事不獲已。為諸人執認箇父",
    "X72n1439_001:0613a20": "母所生血肉身心。所以令汝看箇父母未生前。自己",
    "X72n1439_001:0613a21": "本來面目。為汝被生死流轉所苦。所以令汝究生死",
    "X72n1439_001:0613a22": "根源。看箇生從何來。死從何去。諸人若端的識得生",
    "X72n1439_001:0613a23": "死來去處。便識得父母未生前本來面目。識得父母",
    "X72n1439_001:0613a24": "未生前本來面目。便識得生死來去處。故古德云。參",
    "X72n1439_001:0613b01": "須真參。悟須實悟。真參要有真參底工夫。實悟要有",
    "X72n1439_001:0613b02": "實悟的言句。豈不見南嶽讓和尚。初參六祖。祖問。什",
    "X72n1439_001:0613b03": "麼處來。讓云。嵩山來。祖云。什麼物恁麼來。讓無語。遂",
    "X72n1439_001:0613b04": "經八年。一日向祖云。某甲有箇會處。祖云。作麼生。讓",
    "X72n1439_001:0613b05": "云。說似一物即不中。祖云。還假修證否。讓云。修證則",
    "X72n1439_001:0613b06": "不無。染污即不得。祖云。祇此不染污。是諸佛之所護",
    "X72n1439_001:0613b07": "念。汝既如是。吾亦如是。大眾。你看讓和尚。于六祖什",
    "X72n1439_001:0613b08": "麼物恁麼來一語下過不得。遂經八年。你道渠八年",
    "X72n1439_001:0613b09": "中。做箇什麼。若不用心體究做真參底功夫。焉有後",
    "X72n1439_001:0613b10": "來發明底時節。與發明底言句。諸人要真實發明麼。",
    "X72n1439_001:0613b11": "不妨更向什麼物恁麼來處看。向說似一物即不中",
    "X72n1439_001:0613b12": "處看。向染污即不得處看。這三語中。若透得過。生從",
    "X72n1439_001:0613b13": "何來。死從何去。與父母未生前已生後。全體顯露。還",
    "X72n1439_001:0613b14": "委悉麼。快人一言。快馬一鞭。更不勞叨呾。大家且恁",
    "X72n1439_001:0613b15": "麼看取。夜寒。珍重。",
    "X72n1439_001:0613b16": "小參。師云。結制以來。已經二七了也。諸人坐禪。還曾",
    "X72n1439_001:0613b17": "夢見坐禪底道理麼。若知得昏散二魔。藏身無地。定",
    "X72n1439_001:0613b18": "慧兩輪。覿體圓明。豈不見古南堂禪師。有偈云。南堂",
    "X72n1439_001:0613b19": "靜坐一爐香。終日凝然萬慮忘。不是息心除妄想。都",
    "X72n1439_001:0613b20": "緣無事可商量。大眾這箇無事處。即是諸人放身命",
    "X72n1439_001:0613b21": "處。還知麼。若知得。許汝從定門入。山僧續貂亦有一",
    "X72n1439_001:0613b22": "偈。鼓山靜坐一爐香。譬如捉賊要見贓。裂破虗空無",
    "X72n1439_001:0613b23": "一物。巍巍獨露法中王。大眾還知有這箇法王麼。若",
    "X72n1439_001:0613b24": "知得。許汝從慧門入。故古德云。定慧等學。明見佛性。",
    "X72n1439_001:0613c01": "諸人但將此二偈。仔細體究。這裏究得徹。則知南堂",
    "X72n1439_001:0613c02": "底。即是鼓山底。鼓山底。即是南堂底。如或不能。且向",
    "X72n1439_001:0613c03": "一門深拶入。免教岐路泣亡羊。",
    "X72n1439_001:0613c04": "小參。師云。終日為諸人打葛藤。不向這裏。討箇下落。",
    "X72n1439_001:0613c05": "猶自打瞌睡。真不唧[口*留]。且道。病在什麼處。只為拋家",
    "X72n1439_001:0613c06": "外走。年代深遠。忘却了也。每每共汝。把手歸來。家業",
    "X72n1439_001:0613c07": "完全。契券明白。到這裏。猶自回頭轉腦。豈不大可哀",
    "X72n1439_001:0613c08": "哉。如今事不獲已。不免貴買賤賣去。以兩手拋空云。",
    "X72n1439_001:0613c09": "掇向諸人面前了也。一任有眼者見。有耳者聞。有口",
    "X72n1439_001:0613c10": "者道。有心者思。看什麼處不風光。什麼處不成現。雖",
    "X72n1439_001:0613c11": "然忽有箇漢。眼耳不具。心口不全。到這裏。作麼生接",
    "X72n1439_001:0613c12": "引他。良久云。慚愧便歸方丈。",
    "X72n1439_001:0613c13": "小參。師云。諸人到鼓山參禪。圖箇什麼。莫圖成佛麼。",
    "X72n1439_001:0613c14": "頭上安頭。若不成佛。又落眾生界裏。葢成與不成。是",
    "X72n1439_001:0613c15": "兩頭語。須知當人自己。有本分事在。如何是自己本",
    "X72n1439_001:0613c16": "分事。良久云。難難難。接竹點天徒自瞞。易易易。跑下",
    "X72n1439_001:0613c17": "單來踏著地。也不難也不易。倒騎鐵馬雲中戲。諸人",
    "X72n1439_001:0613c18": "且道。此三語還有親疎也無。一串穿來拋那畔。笑倒",
    "X72n1439_001:0613c19": "堂中老聖僧。參。僧問。萬法是心光。諸緣唯性曉。本無",
    "X72n1439_001:0613c20": "迷悟人。祇要今日了。只如今日如何了。師云。何不直",
    "X72n1439_001:0613c21": "下薦取。進云。本無迷悟人。了箇什麼。師云。直了箇無",
    "X72n1439_001:0613c22": "迷悟底。進云。恁麼則萬古碧潭空界月。再三撈摝始",
    "X72n1439_001:0613c23": "應知。師云。如何是汝知底事。進云。草枯鷹眼疾。雪盡",
    "X72n1439_001:0613c24": "馬蹄輕。師云。閒言語。",
    "X72n1439_001:0614a01": "因事小參。師云。諸人出一叢林。入一叢林。箇箇道我",
    "X72n1439_001:0614a02": "參禪學道。不知喚什麼作道。道作麼生學。不向這裏",
    "X72n1439_001:0614a03": "體認明白。祇是箇隨羣吃飯漢。有什麼共語處。諸人",
    "X72n1439_001:0614a04": "要知麼。何不看從上古人葛藤。豈不見昔日趙州問",
    "X72n1439_001:0614a05": "南泉。如何是道。泉云。平常心是道。州云。還可趣向也",
    "X72n1439_001:0614a06": "無。泉云。擬向即乖。州云。不擬。爭知是道。泉云。道不屬",
    "X72n1439_001:0614a07": "知。不屬不知。知屬妄覺。不知屬無記。若真達不疑之",
    "X72n1439_001:0614a08": "道。猶如太虗。廓然蕩豁。豈可強是非耶。州於言下大",
    "X72n1439_001:0614a09": "悟。大眾。平常心是道。大好言語會得者。能有幾人。所",
    "X72n1439_001:0614a10": "以云。百姓日用而不知。故君子之道鮮矣。今時學道",
    "X72n1439_001:0614a11": "者。只在知不知上做活計。知者一向搬弄神識。博學",
    "X72n1439_001:0614a12": "多聞。向外打之遶。不知者一味遏捺妄想。攝念歸空。",
    "X72n1439_001:0614a13": "向死水裏坐。總出他妄覺無記窠臼不得。何曾夢見",
    "X72n1439_001:0614a14": "平常心來。諸人要識平常心是道麼。聽取一偈。渴飲",
    "X72n1439_001:0614a15": "饑飡無別事。禪床角坐思悠哉。一板打著真痛處。不",
    "X72n1439_001:0614a16": "覺連聲呌出來。諸人若向這裏薦得。方吃得山僧手",
    "X72n1439_001:0614a17": "中棒。如或不然。對面不相識。休云親近來。",
    "X72n1439_001:0614a18": "解制小參。師云。今日解制。山僧有四問。一問諸人在",
    "X72n1439_001:0614a19": "這裏。結制參禪。離却昏沉妄想。試將參底禪。舉似山",
    "X72n1439_001:0614a20": "僧看。二問參禪要了生死。了生死的禪。作麼生參。三",
    "X72n1439_001:0614a21": "問三月安居今已滿。畢竟將什麼抵。還常住飯錢。四",
    "X72n1439_001:0614a22": "問人人有箇廣長舌相。橫說竪說。晝夜無間。拈却髑",
    "X72n1439_001:0614a23": "髏。道將一句來。此四問。若答得的當。許有參學分。若",
    "X72n1439_001:0614a24": "不的當。東去西去。被荒草裏。毒蛇咬殺時。莫謂山僧",
    "X72n1439_001:0614b01": "不曾說破。",
    "X72n1439_001:0614b02": "中秋小參。師云。山僧在山中。與大眾三度過中秋。吃",
    "X72n1439_001:0614b03": "茶說話。茶不知吃。在那裏去了。話亦不知聽。在那裏",
    "X72n1439_001:0614b04": "去了。今夜又值中秋吃茶。又要山僧說話。不知說箇",
    "X72n1439_001:0614b05": "什麼。莫說月麼。靈山指曹溪話。馬師父子翫寒山子",
    "X72n1439_001:0614b06": "咏。這片月被這一隊弄影漢。賣弄殆盡了也。更教山",
    "X72n1439_001:0614b07": "僧說箇甚麼。雖然。不免將無作有。應箇時節。昔僧問",
    "X72n1439_001:0614b08": "曹山。朗月當空時如何。山云。猶是階下漢。朗月當空。",
    "X72n1439_001:0614b09": "幾人到此田地。曹山猶道。是階下漢。你道過在什麼",
    "X72n1439_001:0614b10": "處。不見道清光照眼。似迷家明白轉身猶墮位。豈不",
    "X72n1439_001:0614b11": "是此人過處。這僧却也伶俐。便進云。請師接上階。山",
    "X72n1439_001:0614b12": "云。月落後來相見。祇如月落後如何相見。聽取一偈。",
    "X72n1439_001:0614b13": "昨夜姮娥傳信息。金錢不許戲蝦蟇。大家推倒廣寒",
    "X72n1439_001:0614b14": "殿。相邀來吃趙州茶。珍重。",
    "X72n1439_001:0614b15": "孝男儲穀。薦考懷遠將軍葵旭儲公妣太淑人盛氏。",
    "X72n1439_001:0614b16": "請對靈小參。師云。若論佛法。祇要識得自己根源。若",
    "X72n1439_001:0614b17": "識得自己根源。則生死海。即是涅槃門。更無毛頭許",
    "X72n1439_001:0614b18": "法。為障為礙。以是一法非二法故。何者是自己根源。",
    "X72n1439_001:0614b19": "趙州云。未有世界。早有此性。世界壞時。此性不壞。時",
    "X72n1439_001:0614b20": "有僧便問。如何是此性。州云。四大五陰。僧云。這箇是",
    "X72n1439_001:0614b21": "壞底。如何是此性。州云。四大五陰。這僧貪觀天上月。",
    "X72n1439_001:0614b22": "失却手中珠。趙州心不負人。面無慚色。還知趙州不",
    "X72n1439_001:0614b23": "負人處麼。更聽頌出。四大五陰。來去去來。如空忽雲。",
    "X72n1439_001:0614b24": "如旱忽雷。來無所從。去無所至。寂然湛然。不離當處。",
    "X72n1439_001:0614c01": "舉拂子云。會麼。切不得辜負山僧。",
    "X72n1439_001:0614c02": "弟子黃太用薦親。請對靈小參。師云。三界昇沉無別",
    "X72n1439_001:0614c03": "法。祇因業力強安排。業由心起原無性。病眼空花見",
    "X72n1439_001:0614c04": "有差。若能悟入無性理。一口吸盡西江水。本來面目",
    "X72n1439_001:0614c05": "自昭然。更于何處覔生死。祇如無性理。作麼生悟。黑",
    "X72n1439_001:0614c06": "如日。明如漆。大地有波濤。四海無一滴。咄。且向這裏。",
    "X72n1439_001:0614c07": "直下超脫去。",
    "X72n1439_001:0614c08": "小參。師云。今日溫陵弟子朱太雲。於佛誕日。特上鼓",
    "X72n1439_001:0614c09": "山。普請眾僧念佛。資薦考妣宗親。往生淨土。仍請山",
    "X72n1439_001:0614c10": "僧。說法開導。須知盡十方世界。是箇極樂國土。何處",
    "X72n1439_001:0614c11": "有五濁惡世。盡十方世界。是當人自己。何處有阿彌",
    "X72n1439_001:0614c12": "陀佛。若端的向這裏見得徹去。則太雲父母宗親。久",
    "X72n1439_001:0614c13": "已向蓮花國裏。成等正覺了也。又何有念佛往生之",
    "X72n1439_001:0614c14": "可言。如或不然。且靠著一句阿彌陀佛。作箇往生底",
    "X72n1439_001:0614c15": "路引。豈不見十六觀經云。若人至心令聲不絕。具足",
    "X72n1439_001:0614c16": "十念。稱南無阿彌陀佛。稱佛名故。于念念中。除八十",
    "X72n1439_001:0614c17": "億劫。生死之罪。臨命終時。見金蓮花。猶如日輪。住其",
    "X72n1439_001:0614c18": "人前。于一念頃。即得往生。極樂世界。既往生已。見佛",
    "X72n1439_001:0614c19": "聞法。悟無生忍。然後方知道極樂原非別處。彌陀豈",
    "X72n1439_001:0614c20": "是別人。到這裏。即道箇念佛一聲。潄口三日。有什麼",
    "X72n1439_001:0614c21": "過。會麼。蓮花臺上化生時。即是如今這一念。",
    "X72n1439_001:0614c22": "林遵魯茂才薦考秀軒公。請對靈小參。師云。秀軒老",
    "X72n1439_001:0614c23": "居士八十七年前。來從那一路而來。八十七年後。去",
    "X72n1439_001:0614c24": "從那一路而去。若知來去處分明。則生死二字是什",
    "X72n1439_001:0615a01": "麼。陽燄空花。如或未然。不免道破。八十七年前。來從",
    "X72n1439_001:0615a02": "何來。咄。八十七年後。去從何去。咄。會麼。生耶死耶。俱",
    "X72n1439_001:0615a03": "不道。觀音處處現全身。",
    "X72n1439_001:0615a04": "小參。師云。孺人陳氏函壽謝世以來。已經三載。茲屬",
    "X72n1439_001:0615a05": "祥期。孝子曾功調惟理功碩等。特上鼓山。禮懺飯僧。",
    "X72n1439_001:0615a06": "用薦冥福。仍請山僧。詣靈開示。惟孺人諦聽。虗空無",
    "X72n1439_001:0615a07": "際。孰東孰西。十界無人。誰凡誰聖。祇因一念不覺。便",
    "X72n1439_001:0615a08": "爾眼見空花。隨業惑以升沉。仍因緣而鼓動。多生流",
    "X72n1439_001:0615a09": "浪。至今莫返。孺人若能向這裏。豁開正眼。即路還家。",
    "X72n1439_001:0615a10": "方知燈即是火。米即是飯。釋迦老子。是什麼乾屎橛。",
    "X72n1439_001:0615a11": "達磨原是老臊胡。更說什麼。輪迴生死。菩提涅槃。如",
    "X72n1439_001:0615a12": "或未然。孺人且看未生前一句。是男是女細參詳。一",
    "X72n1439_001:0615a13": "朝親見渠儂面。鐵樹花開劫外香。珍重。",
    "X72n1439_001:0615a14": "為法珍禪友。對靈小參。師云。法珍禪友昔同參先師",
    "X72n1439_001:0615a15": "座下。履道甚勤。自負知見。下視流輩。奈天不假年。齎",
    "X72n1439_001:0615a16": "志而歿。眾皆惜之。其徒興昌徒孫法智業已奉遺骨",
    "X72n1439_001:0615a17": "入塔。茲復到山。禮懺追薦。請山僧對靈說法。用報提",
    "X72n1439_001:0615a18": "激之恩。當此之時。且道。與法珍還有相見處否。若道",
    "X72n1439_001:0615a19": "有相見。幽明逈隔。若道無相見。鼻孔原通。相見不相",
    "X72n1439_001:0615a20": "見則且置。祇如法珍。下世以來。已經六載。天耶人耶。",
    "X72n1439_001:0615a21": "諸佛淨土耶。當有寄托。且道。鼻孔裏這一竅。寄托何",
    "X72n1439_001:0615a22": "處。既無寄托。則亦無出沒。無動靜。無往來。有佛無佛。",
    "X72n1439_001:0615a23": "性相常住。廣大如法界。究竟如虗空。雖然如是。猶是",
    "X72n1439_001:0615a24": "增語。法珍當年親見底。還有許多般也無。祇這一句",
    "X72n1439_001:0615b01": "子。須還法珍自道始得。良久云。大眾莫道。法珍無語",
    "X72n1439_001:0615b02": "好。珍重。",
    "X72n1439_001:0615b03": "為林常捷善友。對靈小參。師云。生死二字。迷却幾多",
    "X72n1439_001:0615b04": "人。亦悟却幾多人。何以迷却幾多人。為世人慧眼不",
    "X72n1439_001:0615b05": "開覷。這生死不破。被他流轉。劫劫波波。豈不是迷却",
    "X72n1439_001:0615b06": "幾多人。何以悟却幾多人。若是夙有靈根底。直下覷",
    "X72n1439_001:0615b07": "破這生死。了不可得。得大自在。豈不是悟却幾多人。",
    "X72n1439_001:0615b08": "是知生死二字。實聖凡之要。迷悟之關也。祇如悟的",
    "X72n1439_001:0615b09": "人。生死空了。畢竟向什麼處去。良久云。抉出眼中瞖。",
    "X72n1439_001:0615b10": "還他舊面皮。本來無住著。幻寄寶蓮池。彌陀親授記。",
    "X72n1439_001:0615b11": "眾聖共提携。上品上生處。趙州東院西。常捷善友。但",
    "X72n1439_001:0615b12": "向這裏超脫去。",
    "X72n1439_001:0615b13": "不遠父林廷謙若安父陳五斗母何氏。仝薦請對靈",
    "X72n1439_001:0615b14": "小參。師云。不遠之父。非若安之父。若安之母。非不遠",
    "X72n1439_001:0615b15": "之母。今夜同入如來大光明藏中。互為賓主。祇得今",
    "X72n1439_001:0615b16": "古一時。死生一際。聖凡一體。迷悟一道。于其中間。求",
    "X72n1439_001:0615b17": "其異相。了不可得。不遠若安父母。能向這裏。以海印",
    "X72n1439_001:0615b18": "三昧。一一印定。隨處作主。遇緣即宗。天上人間。他方",
    "X72n1439_001:0615b19": "此界。繁興大用。為物作則。淨躶躶赤灑灑。更不見有",
    "X72n1439_001:0615b20": "毛頭許法為障礙也。還知麼。全身已坐空王殿。不必",
    "X72n1439_001:0615b21": "靈山問釋迦。",
    "X72n1439_001:0615b22": "本徹禪人。薦親請小參。師云。本徹為父母平生。未聞",
    "X72n1439_001:0615b23": "無生法。特請山僧。開示無生法。若論無生法。父母死",
    "X72n1439_001:0615b24": "不曾死。以死是幻死。求其死相。了不可得。本徹生不",
    "X72n1439_001:0615c01": "曾生。以生是幻生。求其生相。了不可得。此不可得處。",
    "X72n1439_001:0615c02": "乃是當人本源自性。祇為無始劫來。被他生滅相葢",
    "X72n1439_001:0615c03": "覆。了不得現前。即今若能于生死不可得中。直悟無",
    "X72n1439_001:0615c04": "生法忍。則覿體圓明。永無遮障。還信得及麼。一悟無",
    "X72n1439_001:0615c05": "生理。諸緣盡悄然。浮雲散何處。明月正當天。",
    "X72n1439_001:0615c06": "陳輝生善友。送母道剛優婆夷入塔。請對靈小參。師",
    "X72n1439_001:0615c07": "云。道剛優婆夷。爾受我大乘菩薩心地戒。已入諸佛",
    "X72n1439_001:0615c08": "位了也。還知麼。爾謝世以來。已經半載。試自諦觀。畢",
    "X72n1439_001:0615c09": "竟有世可謝。無世可謝。須知世不有。如何有世可謝。",
    "X72n1439_001:0615c10": "世不無。如何無世可謝。何者三界六道。皆是自心之",
    "X72n1439_001:0615c11": "所變現。猶如空花。似有非實。原不可以有無計也。若",
    "X72n1439_001:0615c12": "能于不可計中。認得本源心地。則三界生死。即時頓",
    "X72n1439_001:0615c13": "空。三聚淨戒。一念具足。破無明于曠劫。超佛果于多",
    "X72n1439_001:0615c14": "生。皆自心之常分。非有假于他術。還知麼。性戒無非",
    "X72n1439_001:0615c15": "亦無是。亘古亘今不變易。眾生一念受佛戒。頓超直",
    "X72n1439_001:0615c16": "入如來地。",
    "X72n1439_001:0615c17": "梵熙上人。送師隱賢入塔請小參。師云。師資恩重等",
    "X72n1439_001:0615c18": "丘山。白骨持來塔此間。特請山僧弘法施。即令直下",
    "X72n1439_001:0615c19": "入玄關。舉拂子云。隱賢上座。見麼。一見更不再見。擊",
    "X72n1439_001:0615c20": "案云。聞麼。一聞更不再聞。知麼。一知更不再知。何者",
    "X72n1439_001:0615c21": "法不見法。法不聞法。法不知法。還委悉麼。三門佛殿",
    "X72n1439_001:0615c22": "長相對。四大金剛眼共覷。",
    "X72n1439_001:0615c23": "梵熙上人。薦師叔祖石燈請小參。師云。六十餘年唯",
    "X72n1439_001:0615c24": "一夢。醒來天色已黎明。親見自家田地了。鞭起泥牛",
    "X72n1439_001:0616a01": "火裏耕。祇如自家田地。作麼生見。石燈上座還知麼。",
    "X72n1439_001:0616a02": "見不見虗空成兩片。生來死去本完全。箇裏何曾有",
    "X72n1439_001:0616a03": "背面。咄。",
    "X72n1439_001:0616a04": "元夕小參。師云。昨夜除夕。監院脉師。請為大眾開示。",
    "X72n1439_001:0616a05": "山僧開十句法門。一要具慚愧。無慚愧者。人神共惡",
    "X72n1439_001:0616a06": "故。二要知佛恩。辜恩負德。非佛弟子故。三要念生死",
    "X72n1439_001:0616a07": "苦。知厭離故。四要發出世心。不著三界故。五要深信",
    "X72n1439_001:0616a08": "因果。果報不失故。六要堅持戒律。成佛根本故。七要",
    "X72n1439_001:0616a09": "參禪念佛。明見自性。親覲諸佛故。八要誦經學問。開",
    "X72n1439_001:0616a10": "廓聞見。使見地圓融故。九要建立行門。福慧相資故。",
    "X72n1439_001:0616a11": "十要願力廣大。有願必成故。大眾試自揣摩看。此十",
    "X72n1439_001:0616a12": "句中。為具不具。若都無有。則是光頭百姓。非出家人",
    "X72n1439_001:0616a13": "也。如此之輩。不是我同流。快出三門去好。今日元夕。",
    "X72n1439_001:0616a14": "監院純師。又請山僧。為大眾開示。古德云。欲識佛性",
    "X72n1439_001:0616a15": "義。當觀時節因緣。時節若至。其理自彰。不免應時及",
    "X72n1439_001:0616a16": "節。為大眾舉一則古話。昔僧問鏡清。新年頭還有佛",
    "X72n1439_001:0616a17": "法也無。清云。有。僧云。如何是新年頭底佛法。清云。元",
    "X72n1439_001:0616a18": "正啟祚。進云。謝師答話。清云。山僧今日失利。鼓山道",
    "X72n1439_001:0616a19": "兩箇駝子相逢著。世上至今無直人。又僧問。明教新",
    "X72n1439_001:0616a20": "年頭。還有佛法也無。教云。無。僧云。年年是好年。為什",
    "X72n1439_001:0616a21": "麼無。教云。張翁吃酒李翁醉。僧云。老老大大。龍頭蛇",
    "X72n1439_001:0616a22": "尾。教云。山僧今日失利。鼓山道玉本無瑕。雕文喪德。",
    "X72n1439_001:0616a23": "今日有人問鼓山。新年頭。還有佛法也無。答云。佛法",
    "X72n1439_001:0616a24": "不在這裏。更問在什麼處。向他道。晝日熱如火。晚風",
    "X72n1439_001:0616b01": "吼似雷。若云謝師答話。鼓山與他一盃茶。若云老老",
    "X72n1439_001:0616b02": "大大。龍頭蛇尾。鼓山也與他一盃茶。何故如此。賞罰",
    "X72n1439_001:0616b03": "分明。珍重。",
    "X72n1439_001:0616b04": "安執事小參。師云。叢林百務。各有攸司。惟賴大心衲",
    "X72n1439_001:0616b05": "子。同秉精誠。各出一隻手。煑飯底煑飯。煎茶底煎茶。",
    "X72n1439_001:0616b06": "燒香底燒香。掃地底掃地。接引後來知識。直使渠眼",
    "X72n1439_001:0616b07": "裏耳裏。鼻裏舌裏。一一具足。無所乏少。一一通達。無",
    "X72n1439_001:0616b08": "所壅滯。固是佛祖本分家風。亦是衲僧尋常行履。祇",
    "X72n1439_001:0616b09": "如堂中憍陳如。教他做什麼。長年打坐惟觀鼻。一任",
    "X72n1439_001:0616b10": "人來不舉頭。",
    "X72n1439_001:0616b11": "陳道尊薦妣太恭人周氏。請對靈小參。師云。本省布",
    "X72n1439_001:0616b12": "政司督糧道陳公諱台孫率眾孝眷。特上鼓山。禮懺",
    "X72n1439_001:0616b13": "飯僧。為故妣周氏太恭人。資薦冥福。仍命山僧。詣于",
    "X72n1439_001:0616b14": "靈次。開示生死之理。太恭人還知麼。夫生若是實。何",
    "X72n1439_001:0616b15": "得有死。既有死。生無生矣。死若是實。何得有生。既有",
    "X72n1439_001:0616b16": "生。死無死矣。生無生死無死。金剛正體。覿露堂堂。于",
    "X72n1439_001:0616b17": "其中間。求其起滅。如栽兔角于馬頭。刮龜毛于蛇背。",
    "X72n1439_001:0616b18": "焉有恁麼事。祇如太恭人。即今承佛光明。全體顯現。",
    "X72n1439_001:0616b19": "歷歷孤明。聽山僧說法底。且道。是箇什麼。良久云。昔",
    "X72n1439_001:0616b20": "日漸源侍道吾。至一檀越家弔慰。源撫棺問曰。生耶",
    "X72n1439_001:0616b21": "死耶。吾云。生也不道。死也不道。源云。為什麼不道。吾",
    "X72n1439_001:0616b22": "云。不道不道。源不領。一日聞童子誦觀音經云。應以",
    "X72n1439_001:0616b23": "比丘身得度。即現比丘身。豁然大悟。太恭人還委悉",
    "X72n1439_001:0616b24": "麼。生也不道。死也不道。夜半石人無影像。縱橫那辨",
    "X72n1439_001:0616c01": "往來源。應以比丘身得度。即現比丘身。龍吟霧起。虎",
    "X72n1439_001:0616c02": "嘯風生。祇如所現底身。出沒隱顯。還有生死也無。乃",
    "X72n1439_001:0616c03": "云。不道不道。伏惟。珍重。",
    "X72n1439_001:0616c04": "陳子度文學。薦妣張恭人。請對靈小參。師云。今日孝",
    "X72n1439_001:0616c05": "子陳楷伏為先妣張氏恭人。謝世以來。已經七載。每",
    "X72n1439_001:0616c06": "懷鞠育之慈深。動風木之感念。非佛力莫報母恩。乃",
    "X72n1439_001:0616c07": "特上鼓山。徼靈于大悲。傾心于懺法。雪愆尤于既往。",
    "X72n1439_001:0616c08": "植景福于將來。恭人須知。此福匪從外得。本自心生。",
    "X72n1439_001:0616c09": "心無所生。福亦無作。若識得無生心體。則在在處處。",
    "X72n1439_001:0616c10": "恒轉根本法輪。剎剎塵塵。盡闡舍那心地。雖則在天",
    "X72n1439_001:0616c11": "同天。非天之所能攝。在人同人。非人之所能収。所以",
    "X72n1439_001:0616c12": "道。有物先天地。無形本寂寥。能為萬物主。不逐四時",
    "X72n1439_001:0616c13": "凋。恭人還知麼。無量劫來本如是。不曾移易一絲毫。",
    "X72n1439_001:0616c14": "緣中薦得羣疑盡。始見從來立地高。",
    "X72n1439_001:0616c15": "王傳悉薦慧雲庵主。請對靈小參。師云。福城女弟子",
    "X72n1439_001:0616c16": "王傳悉。童年守節。今已白首矣。久依慧雲庵主。篤修",
    "X72n1439_001:0616c17": "淨業。茲值庵主遷化。不勝悲悼。乃特捐貲。禮懺資薦。",
    "X72n1439_001:0616c18": "仍請山僧。對靈說法。以報法恩。慧雲庵主還知麼。三",
    "X72n1439_001:0616c19": "界眾生。無有不被生死所困者。這箇生死。非從外得。",
    "X72n1439_001:0616c20": "乃自心造。故金剛藏云。生死皆由心所造。心若滅者",
    "X72n1439_001:0616c21": "生死盡。祇如心。作麼生滅。過去心不可得。未來心不",
    "X72n1439_001:0616c22": "可得。現在心不可得。過去已滅。未來未至。現在空寂。",
    "X72n1439_001:0616c23": "如是則心且不可得。喚什麼作生死。生死既空。涅槃",
    "X72n1439_001:0616c24": "亦寂。所以云。三際求心心不有。心不有處妄元無。妄",
    "X72n1439_001:0617a01": "元無處即菩提。生死涅槃本平等。這平等法中。無今",
    "X72n1439_001:0617a02": "無古。無悟無迷。無男無女。無罪無福。有佛無佛。性相",
    "X72n1439_001:0617a03": "恒然。慧雲庵主。須向這裏。直下撒手還家。然後轉位",
    "X72n1439_001:0617a04": "投機。頭頭上明。物物上顯。修空華佛事。建水月道場。",
    "X72n1439_001:0617a05": "伏鏡裏魔軍。成夢中佛果。雖然如是。更有功位雙泯",
    "X72n1439_001:0617a06": "一句。且待他日相逢。再為道破。",
    "X72n1439_001:0617a07": "中秋小參。師云。今夜金風扇野。滿月流輝。微微疎雨",
    "X72n1439_001:0617a08": "濕空階。漠漠輕雲漾秋漢。正與麼時。且道。是阿誰分",
    "X72n1439_001:0617a09": "上事。須知人人各有一片穩密田地。多年拋在荒草",
    "X72n1439_001:0617a10": "裏。而今快便難逢。信手拈出。切忌有眼者見。只許無",
    "X72n1439_001:0617a11": "心者知。雖然如是。三十年後。切莫道。鼓山以常住物",
    "X72n1439_001:0617a12": "作人情。",
    "X72n1439_001:0617a13": "廣宣上座。薦男邵子賢茂才。請對靈小參。師云。子賢",
    "X72n1439_001:0617a14": "茂才惺惺著。今日尊翁廣宣上座。以爾亡于盜賊。不",
    "X72n1439_001:0617a15": "勝哀慟。乃特捐衣鉢。禮懺資薦。仍請山僧。詣于靈次。",
    "X72n1439_001:0617a16": "說法開導。還知麼。子路結纓。曾參易簀。同出聖門。因",
    "X72n1439_001:0617a17": "果逈別。然因果二字。雖是佛說。而孔門亦未嘗撥無",
    "X72n1439_001:0617a18": "因果。大易積善餘慶。積不善餘殃。與洪範五福六極。",
    "X72n1439_001:0617a19": "皆因果之說也。雖然。只如司馬子長有言。天道無親。",
    "X72n1439_001:0617a20": "常與善人。若伯夷叔齊。可謂善人者非耶。積仁潔行",
    "X72n1439_001:0617a21": "如此而餓死。且七十子之徒。仲尼獨薦顏淵為好學。",
    "X72n1439_001:0617a22": "然回也屢空。糟糠不厭。而卒蚤夭。天之報施善人。其",
    "X72n1439_001:0617a23": "何如哉。盜蹠日殺不辜。肝人之肉。暴戾恣睢。聚黨數",
    "X72n1439_001:0617a24": "千人。橫行天下。竟以壽終。是遵何德哉。此其尤大彰",
    "X72n1439_001:0617b01": "明較著者也。若至近世。操行不軌。專犯忌諱。而逸樂",
    "X72n1439_001:0617b02": "終身。富厚累世不絕。或擇地而蹈之時。然後出言。行",
    "X72n1439_001:0617b03": "不由徑。非公正不發憤。而遇禍災者。不可勝數也。余",
    "X72n1439_001:0617b04": "甚惑焉。儻所謂天道。是耶非耶。此司馬氏疑善惡無",
    "X72n1439_001:0617b05": "徵。因果紊亂。殊不知。我佛言。果報有三世。一者現報。",
    "X72n1439_001:0617b06": "謂現生作善作惡。現世即報。二者生報。謂隔生始報。",
    "X72n1439_001:0617b07": "三者後報。謂隔越多生。然後方報。世人不知三報之",
    "X72n1439_001:0617b08": "理。但見仁夭暴壽。逆吉義凶。而輙謂亡因果虗罪福。",
    "X72n1439_001:0617b09": "殊不知。如影隨形。毫釐靡忒。縱經百千劫。亦不磨滅。",
    "X72n1439_001:0617b10": "今子賢茂才。文行君子。慧齡妙質。一旦歿于非命。不",
    "X72n1439_001:0617b11": "無司馬氏之惑。若知三報之說。則可以泮然氷釋矣。",
    "X72n1439_001:0617b12": "雖然如是。更須知報由業感。業從心造。心本無生。一",
    "X72n1439_001:0617b13": "切如幻。若能悟入無生心體。則一切業障。報障。煩惱",
    "X72n1439_001:0617b14": "障。一時清淨。他方此界。天上人間。隨緣寄託。了無罣",
    "X72n1439_001:0617b15": "碍。只如悟入一句。作麼生。頂門放出摩醯眼。照破三",
    "X72n1439_001:0617b16": "千及大千。珍重。",
    "X72n1439_001:0617b17": "弟子如桂等。請為本師得止公小參。師云。昧却本來",
    "X72n1439_001:0617b18": "無。空中花亂起。生死去來身。循環何有已。雖然。得行",
    "X72n1439_001:0617b19": "便行。得止便止。燈即是火。飯即是米。還知麼。即今來",
    "X72n1439_001:0617b20": "聽山僧說法。求生不得。求死不得底。豈不是你自己。",
    "X72n1439_001:0617b21": "咄。",
    "X72n1439_001:0617b22": "孝男鄭鏡等。薦考鄭公玉生。請對靈小參。師云。玉生",
    "X72n1439_001:0617b23": "老居士。今日公郎鄭鏡鈺鋐鐙等。特上鼓山。為老居",
    "X72n1439_001:0617b24": "士。奉薦冥福。仍請山僧。詣靈說法。馬鳴祖師云。法者",
    "X72n1439_001:0617c01": "謂眾生心。須知此心。生天生地。生人生萬物。而此心",
    "X72n1439_001:0617c02": "未嘗有生。如夢被驅馳。而身本不動。空包羣象。而空",
    "X72n1439_001:0617c03": "本無為。若達此無生心體。則死生路上。直往直來。不",
    "X72n1439_001:0617c04": "見一毛頭許法。為障為礙。何以故。正眼豁開。非夢境",
    "X72n1439_001:0617c05": "所能惑亂故。正與麼時。老居士還知落處麼。一性圓",
    "X72n1439_001:0617c06": "明無得失。從緣悟入不由他。死生路上無生路。火裏",
    "X72n1439_001:0617c07": "榮敷優鉢花。",
    "X72n1439_001:0617c08": "孝女郭淑貞。懺血盆齋。請說偈。師云。昔日目蓮曾啟",
    "X72n1439_001:0617c09": "教。蘭盆報母得生天。特遵遺軌清齋滿。願薦雙親達",
    "X72n1439_001:0617c10": "九蓮。",
    "X72n1439_001:0617c11": "弟子戒如。奉本師洪如仰公入塔。請小參。師云。在家",
    "X72n1439_001:0617c12": "為父。出家為師。世出世間。其道離微。祇如一火功成",
    "X72n1439_001:0617c13": "之後。携到石鼓山頭。又為箇什麼。坐斷湘南潭北路。",
    "X72n1439_001:0617c14": "蓮花臺上又生兒。",
    "X72n1439_001:0617c15": "孝男黃知雄知權等。奉薦考妣請小參。師云。生死猶",
    "X72n1439_001:0617c16": "如水上漚。隨風起滅不停流。從緣薦得無生理。性海",
    "X72n1439_001:0617c17": "何妨自戲遊。祇如無生理。作麼生薦。金剛努目常相",
    "X72n1439_001:0617c18": "對。彌勒呵呵笑不休。",
    "X72n1439_001:0617c19": "中秋小參。師云。昨夜月缺而明。今夜月圓而暗。幾多",
    "X72n1439_001:0617c20": "看月人。箇箇生嗟嘆。且道。廣寒宮裏還有圓缺也無。",
    "X72n1439_001:0617c21": "還有明暗也無。還有欣戚也無。到這裏。直饒道蟾蜍",
    "X72n1439_001:0617c22": "無反照之功。玉兔無伴月之意。堯舜之君猶有化在。",
    "X72n1439_001:0617c23": "祇如不落化門一句。作麼生。大眾吃茶了歸堂。",
    "X72n1439_001:0617c24": "堂中小參。師云。適古標問山僧。如何是參禪用心處。",
    "X72n1439_001:0618a01": "山僧答他道。你發心為生死。便會用心。不發心為生",
    "X72n1439_001:0618a02": "死。便不會用心。又問。如何是參禪得力處。山僧道。你",
    "X72n1439_001:0618a03": "為生死作工夫。便得力。不為生死作工夫。便不得力。",
    "X72n1439_001:0618a04": "又問。如何是透關眼。山僧道。待汝透關了。向汝道。渠",
    "X72n1439_001:0618a05": "不肯不禮拜。便拂袖歸眾。被山僧痛打一上。大眾且",
    "X72n1439_001:0618a06": "道。山僧如此答。如此打。還有為人處也無。若道有為",
    "X72n1439_001:0618a07": "人處。辜負了古標。若道無為人處。又辜負了山僧。有",
    "X72n1439_001:0618a08": "人向這裏。定當得出。許他具眼。不然。更為說箇譬喻。",
    "X72n1439_001:0618a09": "如何是參禪用心處。如人行路。步步不停。如何是參",
    "X72n1439_001:0618a10": "禪得力處。如人行路。步步到家。如何是透關眼。千人",
    "X72n1439_001:0618a11": "萬人牢籠不住。但恁麼看取。",
    "X72n1439_001:0618a12": "靈石幻生砥石默雪諸戒子。為師慶壽。請小參師云。",
    "X72n1439_001:0618a13": "眼若不睡。諸夢自除。如何是不睡眼。古今不昧。心若",
    "X72n1439_001:0618a14": "不異。萬法自如。如何是不異心。幽靈絕待。以如是眼。",
    "X72n1439_001:0618a15": "鑒如是心。如空合空。似鏡照鏡。若見有毛端許生滅",
    "X72n1439_001:0618a16": "之相。便是夢也。只如撲碎明鏡。裂破虗空時。又作麼",
    "X72n1439_001:0618a17": "生。寒梅占得春消息。雪裏橫斜競放花。",
    "X72n1439_001:0618a18": "林丹章道友。收骸資薦。請對靈小參。師云。善男子林",
    "X72n1439_001:0618a19": "丹章募眾。即福城四郊。收葬無主髑髏。男女共計一",
    "X72n1439_001:0618a20": "千八百餘人。事竣。復上鼓山。大作佛事資薦。并薦本",
    "X72n1439_001:0618a21": "門及預會眾姓祖[示*彌]宗親。同資冥福。又請山僧。對靈",
    "X72n1439_001:0618a22": "說法。惟諸靈惺惺著。只這髑髏。為是汝非汝。若是。日",
    "X72n1439_001:0618a23": "炙風吹。為甚麼無知無識。若非是。一點識神。為甚麼",
    "X72n1439_001:0618a24": "躭躭不捨。還知麼。葢為無始一念迷根。于無身心中。",
    "X72n1439_001:0618b01": "妄執身心之相。所執之身屬四大。能執之心屬六塵。",
    "X72n1439_001:0618b02": "離四大以觀身。如龜毛兔角。離六塵以觀心。似陽燄",
    "X72n1439_001:0618b03": "空花。向這裏豁開正眼。親見本來面目。一塵了不可",
    "X72n1439_001:0618b04": "得。更喚甚麼。作身心生死。所以云。了了見無一物。亦",
    "X72n1439_001:0618b05": "無人亦無物。大千沙界海中漚。一切賢聖如電拂。雖",
    "X72n1439_001:0618b06": "然既無一物。即今乘佛慈光。臨茲法會。歷歷孤明。聽",
    "X72n1439_001:0618b07": "山僧說法者。又是箇甚麼。咄。更是箇甚麼。珍重。",
    "X72n1439_001:0618b08": "除夕小參。我輩在此袈裟下。承佛庥廕。無父母妻子",
    "X72n1439_001:0618b09": "之累。無官差私債之擾。衣食現成。百不干念。一年三",
    "X72n1439_001:0618b10": "百六十日。不覺不知。恁麼過去。這裏若無一片真實",
    "X72n1439_001:0618b11": "身心。成辦道業。建立實行。豈惟一年。只恐一生亦只",
    "X72n1439_001:0618b12": "恁麼過去。豈不賺誤自己。辜負佛恩耶。故世尊臨滅",
    "X72n1439_001:0618b13": "度時。諄諄垂誡云。當念無常之火。燒諸世間。早求自",
    "X72n1439_001:0618b14": "度。我輩端的能念無常。求自度。於出生死。度眾生。何",
    "X72n1439_001:0618b15": "有乎。大眾還知無常麼。",
    "X72n1439_001:0618b16": "元宵小參。天上一輪月。人間萬戶燈。清光成一片。瑞",
    "X72n1439_001:0618b17": "氣自騰騰。不得作境會。不得作心會。不得作心境俱",
    "X72n1439_001:0618b18": "忘會。畢竟如何。我見燈明佛。本光瑞如此。",
    "X72n1439_001:0618b19": "孝男張慧光太中薦妣。請對靈小參。師云。一切諸法。",
    "X72n1439_001:0618b20": "緣會而生。緣會而生。則未生無有。緣離則滅。若其實",
    "X72n1439_001:0618b21": "有。有則無滅。唯當人本有覺性。非因緣之所生。豈生",
    "X72n1439_001:0618b22": "滅之能亂。只貴一念回機。直下便見。既明見已。則生",
    "X72n1439_001:0618b23": "死二字。即是常住大寂滅海。更何有生死之可言。只",
    "X72n1439_001:0618b24": "如大猷優婆夷。即今承佛光明。來聽山僧說法。這一",
    "X72n1439_001:0618c01": "點歷歷孤明底。為有生死也無。為有迷悟也無。不用",
    "X72n1439_001:0618c02": "山僧重指注。好教這裏自參詳。",
    "X72n1439_001:0618c03": "弘能師叔雪鏡。師弟緣生。照升父黃文繡母王氏。照",
    "X72n1439_001:0618c04": "選父吳永年母羅氏仝薦。請對靈小參。師云。生來死",
    "X72n1439_001:0618c05": "去本完全。箇裏何曾有間然。今日因風通一線。泥牛",
    "X72n1439_001:0618c06": "踏破水中天。踏破後如何。弘能叔弟超真際。升選雙",
    "X72n1439_001:0618c07": "親達寶蓮。",
    "X72n1439_001:0618c08": "鋤雲上人薦親。請對靈小參。師云。鋤雲上人六歲喪",
    "X72n1439_001:0618c09": "親。今年五十有餘歲。而慕親之念不衰。今日特捐衣",
    "X72n1439_001:0618c10": "盂。詣鼓山飯僧。奉薦冥福。仍請山僧。詣靈說法。鋤雲",
    "X72n1439_001:0618c11": "父母。須知法本無相。非心意識所緣境故。法本離言。",
    "X72n1439_001:0618c12": "言語道斷故。法無生滅。生死莫能染故。法無邊際。非",
    "X72n1439_001:0618c13": "世間數量所能測故。葢自己即是法。法即是自己。說",
    "X72n1439_001:0618c14": "無所說。聞何所聞。如是則曠大劫來。生生死死。死死",
    "X72n1439_001:0618c15": "生生。如旋火輪。無有休息者。畢竟是箇什麼。陽燄空",
    "X72n1439_001:0618c16": "花。還委悉麼。父子天然真妙叶。一句全提喪古今。",
    "X72n1439_001:0618c17": "孝男林太鼎。薦考文若居士。請對靈小參。師云。諸佛",
    "X72n1439_001:0618c18": "從心得解脫。心者清淨名無垢。五道鮮潔不受染。有",
    "X72n1439_001:0618c19": "解此者覺道成。三界眾生。去來生死。紛然雜亂。如何",
    "X72n1439_001:0618c20": "解得箇清淨無染的道理。只如林公文若居士。五十",
    "X72n1439_001:0618c21": "九年前來。五十九年後去。正當五十九年中。經營家",
    "X72n1439_001:0618c22": "業。孝親教子。孜孜為善求福不回。且道。是染是不染。",
    "X72n1439_001:0618c23": "是解是不解。若道不解即染。解即不染。此是生滅之",
    "X72n1439_001:0618c24": "見。未出常情。須知如摩尼珠。圓映五色。若道染。表裏",
    "X72n1439_001:0619a01": "洞徹。若道不染。煥然顯現。若也識得珠體。則解與不",
    "X72n1439_001:0619a02": "解。染與不染。皆為剩語。正與麼時。且道珠在什麼處。",
    "X72n1439_001:0619a03": "良久云。一顆圓明無內外。騰今耀古絕離微。三世諸",
    "X72n1439_001:0619a04": "佛不知有。只許黧奴獨自知。",
    "X72n1439_001:0619a05": "孝男王賀。薦妣謝孺人。請對靈小參。師云。教中道。真",
    "X72n1439_001:0619a06": "如淨境界。一泯未甞存。能隨染淨緣。遂成十法界。如",
    "X72n1439_001:0619a07": "是則迷悟聖凡。去來生死。如夢如幻。如影如響。何者",
    "X72n1439_001:0619a08": "緣生之法。若言其有。性畢竟空。若言其無。煥然顯現。",
    "X72n1439_001:0619a09": "有不得無不得。增不得減不得。不可得中。一真法界。",
    "X72n1439_001:0619a10": "挺然獨露。更何有迷悟聖凡。去來生死之可言耶。永",
    "X72n1439_001:0619a11": "嘉云。了了見無一物。亦無人亦無佛。大千沙界海中",
    "X72n1439_001:0619a12": "漚。一切聖賢如電拂。擊拂子云。謝孺人。但向這裏。直",
    "X72n1439_001:0619a13": "下還源去。珍重。",
    "X72n1439_001:0619a14": "信女張氏薦夫子。請對靈小參。師云。謝君吉吾同亡",
    "X72n1439_001:0619a15": "男新見。棄世以來。已經三載矣。日推月遷。四大之幻",
    "X72n1439_001:0619a16": "身不住。親老女幼。一生之恩愛難捐。慧眼未開。何由",
    "X72n1439_001:0619a17": "超脫。孝妻張氏。特入寶善。修懺飯僧及諸佛事。用資",
    "X72n1439_001:0619a18": "冥福。仍請山僧。詣靈說法。教中道。未曾有一法。不從",
    "X72n1439_001:0619a19": "因緣生。是故一切法。無不是空者。如是則生也是空。",
    "X72n1439_001:0619a20": "死也是空。直饒道箇不生不死也是空。須知此空是",
    "X72n1439_001:0619a21": "千聖之洪源。萬靈之根本。吉吾父子。無量劫來。纏綿",
    "X72n1439_001:0619a22": "生死。但向這裏。直下解脫去。珍重。",
    "X72n1439_001:0619a23": "玄文上座。請為師父知白公對靈小參。師云。知白玄",
    "X72n1439_001:0619a24": "公。依子出家。淨業成就。今年八十有二歲。念佛刻期",
    "X72n1439_001:0619b01": "坐化。其生西之驗明矣。今日其子太印。特上鼓山。飯",
    "X72n1439_001:0619b02": "僧修薦。請山僧對靈說法。資助往生。公知麼。西方只",
    "X72n1439_001:0619b03": "在目前。彌陀元是自己。只因讀熟上大人。末後自然",
    "X72n1439_001:0619b04": "可知禮。只如公知後作麼生。蓮花臺上化生時。碧玉",
    "X72n1439_001:0619b05": "階前親授記。",
    "X72n1439_001:0619b06": "孝男薛毓棟。奉薦故考大中大夫山東布政使司參",
    "X72n1439_001:0619b07": "政薛公弱園居士。請對靈小參。師云。嗚呼弱老大居",
    "X72n1439_001:0619b08": "士。其遽往耶。為有不往者。憶去春訪我山中。雖未甞",
    "X72n1439_001:0619b09": "傾倒底蘊。葢已目擊道存矣。至冬月忽聞易簀之信。",
    "X72n1439_001:0619b10": "眾皆咨嗟歎惜。獨山僧與居士。嗒然相忘于言外。何",
    "X72n1439_001:0619b11": "者。居士當年登高第入詞林。出主文場。備歷外任。清",
    "X72n1439_001:0619b12": "政有聞。人皆以為得。居士果何得乎。若有所得。即今",
    "X72n1439_001:0619b13": "在什麼處。一旦世緣告終。眷屬官位。一時頓棄。飄然",
    "X72n1439_001:0619b14": "長往。人皆以為失。居士果何失乎。若有所失。則天上",
    "X72n1439_001:0619b15": "人間。出入往來者。是什麼。現前歷歷孤明。聽山僧打",
    "X72n1439_001:0619b16": "葛藤底。又是什麼。所以得者若浮雲起于太虗。失者",
    "X72n1439_001:0619b17": "似浮漚散于巨海。浮漚雖散。巨海湛然。浮雲任起。長",
    "X72n1439_001:0619b18": "空不動。這箇湛然不動底。眾生迷之。為六道生死。菩",
    "X72n1439_001:0619b19": "薩修之。為六度萬行。諸佛證之。為無上菩提。故云。迷",
    "X72n1439_001:0619b20": "之則生死始。悟之則輪迴息。然迷悟在人。不在法也。",
    "X72n1439_001:0619b21": "弱老居士。向這裏直下承當。頓超生死去。只如承當",
    "X72n1439_001:0619b22": "一句。又作麼生。先佛世尊云。一切眾生性清淨。從本",
    "X72n1439_001:0619b23": "無生無可滅。即此身心是幻生。幻化之中無罪福。居",
    "X72n1439_001:0619b24": "士但恁麼薦取。伏惟珍重。",
    "X72n1439_001:0619c01": "孝男趙孟垕孟垐孟至。薦考元安居士。請對靈小參。",
    "X72n1439_001:0619c02": "師云。元安居士知麼。三緣和合而受身。身非我有。歲",
    "X72n1439_001:0619c03": "月遷流而計壽。壽不我加。吾人自墮地以來。念念密",
    "X72n1439_001:0619c04": "移。新新不住。直饒百歲千歲萬歲。乃至八萬四千歲。",
    "X72n1439_001:0619c05": "終歸于盡。良以。世人不識真。乃認妄以為真。不識妄。",
    "X72n1439_001:0619c06": "乃迷真以為妄。真身無相。徧法界以彌綸。真壽不遷。",
    "X72n1439_001:0619c07": "歷億劫而常住。由不知此。故趦趄於六道。往復於生",
    "X72n1439_001:0619c08": "死。如旋火輪。無有休息。故釋迦老子云。一切眾生。生",
    "X72n1439_001:0619c09": "死相續。皆由不知常住真心性淨明體。用諸妄想。此",
    "X72n1439_001:0619c10": "想不真。故有輪轉。正當今日。破妄歸真。頓超生死一",
    "X72n1439_001:0619c11": "句。如何道。無明實性即佛性。幻化空身即法身。元安",
    "X72n1439_001:0619c12": "居士。但恁麼薦取。",
    "X72n1439_001:0619c13": "弟子文盛文規。薦師爍欣。請對靈小參。師云。爍欣上",
    "X72n1439_001:0619c14": "座遷化已來。七日了也。且道。七日以前。是爍欣耶。七",
    "X72n1439_001:0619c15": "日已後。是爍欣耶。正當七日。是爍欣耶。七日以前若",
    "X72n1439_001:0619c16": "是。云何有死。七日以後若是。云何有生。前後既非。中",
    "X72n1439_001:0619c17": "間豈是。所以云。過去心不可得。現在心不可得。未來",
    "X72n1439_001:0619c18": "心不可得。眾生於不可得中。輪迴生死。諸佛於不可",
    "X72n1439_001:0619c19": "得中。直證菩提。迷悟雖殊。總歸無得。這不可得處。是",
    "X72n1439_001:0619c20": "汝安身立命處。知麼。一場生死一場夢。無始來今尚",
    "X72n1439_001:0619c21": "未惺。今日髑髏打脫了。箇中悟去最分明。",
    "X72n1439_001:0619c22": "孝男林太鼎。資薦考文若居士小祥。請對靈小參。師",
    "X72n1439_001:0619c23": "云。古者道。百骸俱潰散。一物鎮長靈。且道。是什麼物。",
    "X72n1439_001:0619c24": "良久云。三世諸佛。不敢正眼覰著。歷代祖師。結舌有",
    "X72n1439_001:0620a01": "分。雖然。官不容針。私通車馬。三世諸佛。以此坐微塵",
    "X72n1439_001:0620a02": "裏。轉大法輪。歷代祖師。以此了悟心宗。傳佛慧命。文",
    "X72n1439_001:0620a03": "若居士。以此逈出塵勞。高登佛地。文若居士。本與諸",
    "X72n1439_001:0620a04": "佛諸祖。同一鼻孔出氣。萬劫千生。莫教忘却。",
    "X72n1439_001:0620a05": "林宜甫居士。薦室陳孺人。請對靈小參。師云。眾生於",
    "X72n1439_001:0620a06": "無身中受身。故於無生死中受生死。若非正眼豁開。",
    "X72n1439_001:0620a07": "六道輪迴不已。只如正眼。作麼生開。試看。未入胞胎",
    "X72n1439_001:0620a08": "以前。這生死在甚麼處。四大各離之後。又在甚麼處。",
    "X72n1439_001:0620a09": "前後既無。中間豈有。見有者。乃病眼見空華耳。故釋",
    "X72n1439_001:0620a10": "迦老子云。知是空華。即無輪轉。亦無身心受彼生死。",
    "X72n1439_001:0620a11": "非作故無。本性無故。且悟入本性一句。如何道。本無",
    "X72n1439_001:0620a12": "男女相。那有聖凡名。歷劫不生滅。現前無古今。孺人",
    "X72n1439_001:0620a13": "但恁麼會取。",
    "X72n1439_001:0620a14": "中秋小參。師云。秋空一片月。照見幾多人。人顏自老",
    "X72n1439_001:0620a15": "少。月色無故新。只這無故新的月。晦也未曾暗。朔也",
    "X72n1439_001:0620a16": "未曾明。弦也未曾缺。望也未曾圓。世人只向明暗圓",
    "X72n1439_001:0620a17": "缺上看月。只見月的影子。未見真月。如何是真月。良",
    "X72n1439_001:0620a18": "久云。腦後眼睛開。真光照天地。",
    "X72n1439_001:0620a19": "孝女曹性曇性節。孝孫曹鴻芝。薦妣謝孺人。請對靈",
    "X72n1439_001:0620a20": "小參。師云。生死不是有。涅槃豈是空。要知端的意。夜",
    "X72n1439_001:0620a21": "半日頭紅。謝孺人捐世以來。五七了也。且道。這一靈",
    "X72n1439_001:0620a22": "真性。生死二字。還變易得麼。若變易得。昭昭靈靈。隨",
    "X72n1439_001:0620a23": "處作主的。是甚麼。若變易不得。爭奈這箇皮袋。東拋",
    "X72n1439_001:0620a24": "西擲。這裏見得明白。則變易不變易。皆為剩語。何者。",
    "X72n1439_001:0620b01": "葢一期生死。渾如昨夢。了不可得。只這不可得。諸佛",
    "X72n1439_001:0620b02": "證之。為大涅槃。眾生迷之。號生死始。孺人須向這裏。",
    "X72n1439_001:0620b03": "豁開慧眼。洞見根源去。正當恁麼時。且道。孺人在甚",
    "X72n1439_001:0620b04": "麼處。秋風吹竹戶。明月照嵓扉。",
    "X72n1439_001:0620b05": "孝男張士詹士眉。出繼男士弢。薦考青方公。請對靈",
    "X72n1439_001:0620b06": "小參。師云。百年浮脆身。存舍勿憂喜。是身如水沫。聚",
    "X72n1439_001:0620b07": "散無定止。了得此身空。即證金剛體。不生亦不滅。無",
    "X72n1439_001:0620b08": "終亦無始。萬德悉圓具。三界難可比。一念忽歸源。當",
    "X72n1439_001:0620b09": "處出生死。只如歸源底路頭。在什麼處。良久云。父母",
    "X72n1439_001:0620b10": "未生前薦取。珍重。",
    "X72n1439_001:0620b11": "為總督部院李公。對靈小參。師云。恭惟本省總督李",
    "X72n1439_001:0620b12": "公。捐世以來。六七了也。書吏鄭榗葉世蔭等。寅夕侍",
    "X72n1439_001:0620b13": "公之側。公飲食教誨。無不備至。念無以報高深。特上",
    "X72n1439_001:0620b14": "鼓山。禮懺飯僧。奉薦冥福。仍請山僧。詣靈說法。嗚呼",
    "X72n1439_001:0620b15": "公之德澤在生民。功勳在社稷。一旦稅駕。朝野歎息。",
    "X72n1439_001:0620b16": "然三界有漏之身。莫不有死。何者。以局於形。囿於數",
    "X72n1439_001:0620b17": "故也。雖然。須知有不死者。何者不死。為名不死耶。功",
    "X72n1439_001:0620b18": "不死耶。名有時而刊。功有時而盡。唯有能建功立名",
    "X72n1439_001:0620b19": "者。不生不滅。無去無來。為萬化之樞機。是生靈之大",
    "X72n1439_001:0620b20": "本。雖示生而生所不能染。示死而死所不能變。現形",
    "X72n1439_001:0620b21": "而形不能局。在數而數不能囿。廓然清淨。超然無礙。",
    "X72n1439_001:0620b22": "眾生迷之。則生死無窮。諸佛悟之。則當處解脫。然迷",
    "X72n1439_001:0620b23": "亦無所失。悟亦無所得。但有隱顯之異耳。故祖師云。",
    "X72n1439_001:0620b24": "迷悟如隱顯。明暗不相離。今付隱顯法。非一亦非二。",
    "X72n1439_001:0620c01": "公還知此法麼。神光一道輝天地。萬象森羅鏡裏觀。",
    "X72n1439_001:0620c02": "伏惟珍重。",
    "X72n1439_001:0620c03": "方聲木僉憲。奉薦太封君廣巖老居士。請對靈小參。",
    "X72n1439_001:0620c04": "師云。太翁廣老居士。富而能儉。貴而益謙。老而愈壯。",
    "X72n1439_001:0620c05": "慈而且嚴。此世人所共知者也。至于明罪福。而廣行",
    "X72n1439_001:0620c06": "眾善。修禪淨而期登九蓮。禮誦勤勞。福慧深堅。此非",
    "X72n1439_001:0620c07": "世人所得知者也。太翁謝世已來。已經七七。即不生",
    "X72n1439_001:0620c08": "淨土。人天福報。世世具足。況太翁志。不在人天。而在",
    "X72n1439_001:0620c09": "淨土耶。雖然如是。道霈更有進焉。昔日盤山寶積禪",
    "X72n1439_001:0620c10": "師。一日出門。見人舁喪。謌郎振鈴唱云。紅輪決定沉",
    "X72n1439_001:0620c11": "西去。未審靈魂往那方。幕下孝子哭云。哀哀。盤山聞",
    "X72n1439_001:0620c12": "之。身心踊躍。豁然大悟。且道。渠悟箇什麼。哀哀。太翁",
    "X72n1439_001:0620c13": "向這裏。直下領得。曠劫來事。只在如今。覿體圓明。了",
    "X72n1439_001:0620c14": "無欠剩。其生死去來。娑婆淨土。是什麼陽燄空花。太",
    "X72n1439_001:0620c15": "翁知麼。鼻孔只在唇皮上。不用區區更別尋。伏惟。珍",
    "X72n1439_001:0620c16": "重。",
    "X72n1439_001:0620c17": "馬法秀東王公薦親。請對靈小參。師云。孝男王梅。孝",
    "X72n1439_001:0620c18": "孫希聖希賢希尹。為太封君王公諱繼本。太夫人李",
    "X72n1439_001:0620c19": "氏。謝世以來。四十餘載。每懷鞠育之恩。昊天之德。未",
    "X72n1439_001:0620c20": "申報答。深慟于衷。茲者榮膺綸旨之錫。光垂泉壤之",
    "X72n1439_001:0620c21": "休。乃徼福于覺皇。歸誠于僧海。大作佛事。少盡孝思。",
    "X72n1439_001:0620c22": "仍請山僧。詣于靈次。說法開導。惟靈諦聽。夫三界眾",
    "X72n1439_001:0620c23": "生。莫不有生死輪迴之苦。故世尊云。此娑婆界。是其",
    "X72n1439_001:0620c24": "難地。若欲出生死難地。直須拔去生死根本。到無生",
    "X72n1439_001:0621a01": "死處。此無生死處。乃是當人安身立命處。只如生死",
    "X72n1439_001:0621a02": "根本如何㧞。咄。喚什麼作生死。生也等浮雲起于太",
    "X72n1439_001:0621a03": "虗。死也若浮漚散于巨海。或見有生死之相者。乃是",
    "X72n1439_001:0621a04": "瞖眼見空花耳。只如無生死處。畢竟如何到。竪拂子",
    "X72n1439_001:0621a05": "云。會麼。佛子住此地。即是佛受用。常在于其中。經行",
    "X72n1439_001:0621a06": "及坐臥。太君太夫人。但向這裏。豁開正眼。直下超脫",
    "X72n1439_001:0621a07": "去。珍重。",
    "X72n1439_001:0621a08": "秀卿李公薦親。請對靈小參。師云。孝男李英孫希頴。",
    "X72n1439_001:0621a09": "為太君李公永平。太夫人董氏王氏宿氏文氏。謝世",
    "X72n1439_001:0621a10": "已久。哀慕不忘。念非三寶之恩。難酬罔極之德。乃特",
    "X72n1439_001:0621a11": "入鼓山。飯僧修懺。大作佛事。用資神爽。仍請山僧。說",
    "X72n1439_001:0621a12": "法開導。惟靈諦聽。昔世尊於楞嚴會上。謂阿難曰。妙",
    "X72n1439_001:0621a13": "性圓明。離諸名相。本來無有世界眾生。因妄有生。因",
    "X72n1439_001:0621a14": "生有滅。去滅名妄。滅妄名真。是知三界眾生。因昧此",
    "X72n1439_001:0621a15": "圓明妙性。乃于無名中立名。無相中立相。無眾生中",
    "X72n1439_001:0621a16": "見眾生。無世界中見世界。起生滅之見。墮凡聖之情。",
    "X72n1439_001:0621a17": "所以云。凡夫見諸法。但隨于相轉。不了法無相。以是",
    "X72n1439_001:0621a18": "不見佛。若能以法界海慧。照了諸相。猶如虗空。親見",
    "X72n1439_001:0621a19": "本來常住佛性。離名離相。不生不滅。無世界無眾生。",
    "X72n1439_001:0621a20": "可謂徹法底源。直達彼岸也。會麼。不見一法即如來。",
    "X72n1439_001:0621a21": "始得名為觀自在。太君太夫人。但向這裏。直下超悟",
    "X72n1439_001:0621a22": "去。珍重。",
    "X72n1439_001:0621a23": "小參。舉。先師道。釋子妄分禪教律。看來總是一心光。",
    "X72n1439_001:0621a24": "師云。大眾要識心光麼。禪三界綿綿。教紅塵浩浩。律",
    "X72n1439_001:0621b01": "蕭何不識。山僧恁麼批判。且道。是分是不分。若道分。",
    "X72n1439_001:0621b02": "甚麼處是分。若道不分。怎奈禪教律三名不亂。有人",
    "X72n1439_001:0621b03": "揀點得出。許伊具眼。雖然。忽有箇漢出來。問光未發",
    "X72n1439_001:0621b04": "時。如何是心。咦。寧可截舌。不犯國諱。",
    "X72n1439_001:0621b05": "孝男趙烱等。薦考憲生公。請對靈小參。師云。今日讀",
    "X72n1439_001:0621b06": "憲生趙公傳。知公翩翩佳公子也。少以文學著。中以",
    "X72n1439_001:0621b07": "德義著。公才足以調鼎鼐。行足以致君親。其排難解",
    "X72n1439_001:0621b08": "紛。恤貧周給。皆公之緒餘耳。一旦溘然奄化。無不人",
    "X72n1439_001:0621b09": "人太息。孝男趙烱炌灼。念無以酬罔極。特入鼓山。飯",
    "X72n1439_001:0621b10": "僧禮懺。奉薦冥福。仍請山僧。對靈說法。公知麼。覺性",
    "X72n1439_001:0621b11": "圓明。死生一夢。夢境千差。本人不動。葢眾生無始以",
    "X72n1439_001:0621b12": "來。夢眼未醒。驅馳于心識。轇轕于根塵。種種取舍。皆",
    "X72n1439_001:0621b13": "是輪迴。若非法王出世。示還源之法。無由解脫。正與",
    "X72n1439_001:0621b14": "麼時。且道。還源底路頭。在什麼處。舉拂子云。會麼。蝴",
    "X72n1439_001:0621b15": "蝶莊周都不識。只許儂家獨自知。",
    "X72n1439_001:0621b16": "孝男趙[火*宁]煊。薦考勉生公。請對靈小參。師云。法本離",
    "X72n1439_001:0621b17": "言。不可以言宣故。法無眾生。離眾生垢故。法無生死。",
    "X72n1439_001:0621b18": "生死一夢故。如是則山僧作麼生說。勉生居士。又作",
    "X72n1439_001:0621b19": "麼生聽。會麼。木人嶺上呵呵笑。石女溪邊暗點頭。",
    "X72n1439_001:0621b21": "鼓山為霖和尚餐香錄卷上"
}