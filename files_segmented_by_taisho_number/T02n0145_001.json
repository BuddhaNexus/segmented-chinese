{
    "T02n0145_001:0869b10": "No. 145 [Nos. 125(52.1), 144]",
    "T02n0145_001:0869b11": "佛母般泥洹經",
    "T02n0145_001:0869b13": "宋沙門慧簡譯",
    "T02n0145_001:0869b14": "聞如是：一時，佛在維耶離國，行在獼猴水邊",
    "T02n0145_001:0869b15": "拘羅曷講堂上。大愛道比丘尼者，即從佛母",
    "T02n0145_001:0869b16": "也，時在維耶離國，與女除饉五百人俱，皆",
    "T02n0145_001:0869b17": "是應真，獲六通四達神足變化，年耆德尊神",
    "T02n0145_001:0869b18": "曜巍巍，其精舍在王園，所度無量，深入普智",
    "T02n0145_001:0869b19": "定，覩世尊逮阿難、鶖鷺子、大目乾連，所度",
    "T02n0145_001:0869b20": "已畢將欲滅度日，「吾不忍見世尊、如來、無所",
    "T02n0145_001:0869b21": "著、正真道、最正覺，及諸應真泥曰，吾當先息",
    "T02n0145_001:0869b22": "靈還乎本無矣。」佛一切智具照其然，即告阿",
    "T02n0145_001:0869b23": "難：「大愛道念曰：『吾不忍見世尊，并諸應真泥",
    "T02n0145_001:0869b24": "曰，欲先滅度。』」阿難聞教即稽首言：「今聞尊",
    "T02n0145_001:0869b25": "命，四體萎墮心塞智索，不識四方之名。」佛告",
    "T02n0145_001:0869b26": "阿難：「汝謂大愛道滅度，將戒種、慧種、定種、解",
    "T02n0145_001:0869b27": "脫種、度知見種，若四意止、四意斷、四神足、五",
    "T02n0145_001:0869b28": "根、五力、七覺意、八品道行去耶？」對曰：「不也。",
    "T02n0145_001:0869b29": "但惟佛生七日大后薨，母慈至有大弘恩",
    "T02n0145_001:0869c01": "在佛所耳。」世尊歎曰：「真如汝言，母於吾誠有",
    "T02n0145_001:0869c02": "哺乳重恩之惠，吾亦有難算之恩在母所也。",
    "T02n0145_001:0869c03": "由吾明獲歸命佛、歸命法、歸命聖眾，自歸",
    "T02n0145_001:0869c04": "習盡道冥滅明盛，無疑於三尊，苦習盡道",
    "T02n0145_001:0869c05": "道眼明盡解，結解獲無所著。若人能悟愚者",
    "T02n0145_001:0869c06": "之惑，令入正真，歸佛、歸法、歸乎聖眾，自歸",
    "T02n0145_001:0869c07": "習盡道者，受道弟子，盡天下名珍，訖其年",
    "T02n0145_001:0869c08": "壽供養經師，萬未塞一，歸命三尊恩過須",
    "T02n0145_001:0869c09": "彌，弟子由芥子也。是故，阿難！吾有重恩於",
    "T02n0145_001:0869c10": "大愛道所，其為無量也。」於時大愛道與除",
    "T02n0145_001:0869c11": "饉女五百人俱到佛所，皆頭面著佛足退",
    "T02n0145_001:0869c12": "叉手立。大愛道白佛言：「吾不忍覩佛及諸應",
    "T02n0145_001:0869c13": "真滅度，欲先泥曰。」佛默可之。大愛道以手",
    "T02n0145_001:0869c14": "摩佛足曰：「吾免覩如來、應儀、正真道、最正覺、",
    "T02n0145_001:0869c15": "道法御、天人師、三界明，自今不復覩之矣。」五",
    "T02n0145_001:0869c16": "百除饉女陳辭如上，佛亦可之也，為說身患",
    "T02n0145_001:0869c17": "生死憂悲苦、不如意𤺙之難，無欲清淨空",
    "T02n0145_001:0869c18": "不願無相滅度之安若干淨品。諸女除饉莫",
    "T02n0145_001:0869c19": "不歡喜，繞佛三匝稽首而去。還乎精舍，布五",
    "T02n0145_001:0869c20": "百座，皆各就坐。大愛道現神足德，自坐沒",
    "T02n0145_001:0869c21": "地從東方來，在虛空中化，去地一樹轉昇七",
    "T02n0145_001:0869c22": "樹，經行虛空中，乍坐乍臥，上身出水，下身出",
    "T02n0145_001:0869c23": "火，下身出水，上身出火，又沒地中飛東方",
    "T02n0145_001:0869c24": "來，沒法如前，八方上下來，放大光明以照諸",
    "T02n0145_001:0869c25": "冥中人，上曜諸天。五百除饉變化俱然，同時",
    "T02n0145_001:0869c26": "泥曰。",
    "T02n0145_001:0869c27": "佛告賢者阿難：「汝明旦入城到耶游理家所，",
    "T02n0145_001:0869c28": "告之曰：『佛母及五百耆年除饉皆已滅度，",
    "T02n0145_001:0869c29": "佛勸理家作五百輿床，麻油、香花、樟柟梓事",
    "T02n0145_001:0870a01": "各五百，貢妓正音當以供養。所以然者？斯諸",
    "T02n0145_001:0870a02": "除饉皆六通四達，獲空不願無相淨定，今得",
    "T02n0145_001:0870a03": "泥曰，為諸佛所歎，一時之供養，其福無數。』」阿",
    "T02n0145_001:0870a04": "難稽首于地惻然敬諾，平旦入城至理家門，",
    "T02n0145_001:0870a05": "告守門者曰：「入云吾來。」門人入，如事云。理家",
    "T02n0145_001:0870a06": "時在高觀與樂人相娛，聞阿難來，心怖毛竪，",
    "T02n0145_001:0870a07": "即下觀疾出，五體投地，以手著足長跪而曰：",
    "T02n0145_001:0870a08": "「賢者",
    "T02n0145_001:0870a09": "阿難！今來甚早，斯事非恒，將以何故？」阿難如",
    "T02n0145_001:0870a10": "佛教具為理家說之。理家聞之即擗身于地，",
    "T02n0145_001:0870a11": "抗哀而云：「吾等豈有非佛弟子不肖之行，而",
    "T02n0145_001:0870a12": "為除饉所棄矣，長逝無為而無遺教乎！」噓唏",
    "T02n0145_001:0870a13": "重曰：「賢者阿難！自維耶梨精舍都為空寂，王",
    "T02n0145_001:0870a14": "道四街不復覩神通女除饉，如彼盛德行于",
    "T02n0145_001:0870a15": "國道。國道為空，其痛何甚乎！」阿難答曰：「佛說",
    "T02n0145_001:0870a16": "乾坤雖為長久，始必有終，盛者有衰，恩愛當",
    "T02n0145_001:0870a17": "離，覩異欲永者尋行受報，三界無常其如幻",
    "T02n0145_001:0870a18": "夢，古來非常苦身之患其禍無量，而愚者不",
    "T02n0145_001:0870a19": "見，可謂瞽矣。生求不死、會畢不離者，終不可",
    "T02n0145_001:0870a20": "得也、上賢覩佛經奧、解四非常，如盲得視，精",
    "T02n0145_001:0870a21": "進勤行可免重苦矣。」阿難引若干要說，以釋",
    "T02n0145_001:0870a22": "理家結，理家心解即喜。阿難復至諸梵志理",
    "T02n0145_001:0870a23": "家所，時，其眾在講堂有異議，即告之曰：「佛勸",
    "T02n0145_001:0870a24": "諸賢者作五百人葬具。所以然者？佛母并五",
    "T02n0145_001:0870a25": "百女除饉皆已滅度。」梵志理家聞阿難言，靡",
    "T02n0145_001:0870a26": "不擗地椎心搣髮宛轉哀號云：「當奈何？吾",
    "T02n0145_001:0870a27": "等孤露將復誰恃乎？」阿難又說：「三界是幻都",
    "T02n0145_001:0870a28": "為非常，身為苦器𤺙痛所聚，唯泥曰安，故三",
    "T02n0145_001:0870a29": "尊歸之也。」理家心解稽首足下。阿難還至佛",
    "T02n0145_001:0870b01": "所，如事以聞。梵志理家即具葬具，馳詣精舍。",
    "T02n0145_001:0870b02": "時園門閉，理家使人緣入開門欲入講堂。有",
    "T02n0145_001:0870b03": "女沙彌三人，一人得不還道，次者頻來，小",
    "T02n0145_001:0870b04": "者溝港，告理家曰：「吾師坐禪今得寂定，慎無",
    "T02n0145_001:0870b05": "擾也。」答曰：「師已滅度，不為定也。」沙彌聞之，",
    "T02n0145_001:0870b06": "擗身絕息有頃乃穌，哀號而曰：「誰當復誨",
    "T02n0145_001:0870b07": "吾等聖訓絕吾者廢也？」理家覩之莫不舉哀，",
    "T02n0145_001:0870b08": "哀畢告沙彌曰：「佛本說經，恩愛雖會終必有",
    "T02n0145_001:0870b09": "離，世榮難保唯道可久，但當建志進取應真，",
    "T02n0145_001:0870b10": "滅三界苦。捐俗哀心也。」理家闍維畢，奉舍利",
    "T02n0145_001:0870b11": "詣佛所，佛告鶖鷺子：「汝東向叉手下右膝",
    "T02n0145_001:0870b12": "曰：『有直信直業三神六智道神已足者，皆來",
    "T02n0145_001:0870b13": "赴斯。所以然者？佛母逮諸除饉女五百人，今",
    "T02n0145_001:0870b14": "皆善逝，宜當會。』四方俱然。」於是四方各二百",
    "T02n0145_001:0870b15": "五十應真，神足飛來稽首佛足。佛起至大愛",
    "T02n0145_001:0870b16": "道舍利所，千比丘從，皆就。告阿難：「取舍利盛",
    "T02n0145_001:0870b17": "之，以鉢著吾手中。」阿難如命，以鉢盛舍利長",
    "T02n0145_001:0870b18": "跪授佛，佛以兩手受之，告諸比丘：「斯聚舍利，",
    "T02n0145_001:0870b19": "本是穢身凶愚急暴，輕心疾轉嫉姤陰謀，敗",
    "T02n0145_001:0870b20": "道壞德為亂作先之類，今母拔女人兇愚之",
    "T02n0145_001:0870b21": "穢，為丈夫行獲應真道，還靈本無淨過虛",
    "T02n0145_001:0870b22": "空，行高無蓋何其健哉！」佛告諸比丘及理家",
    "T02n0145_001:0870b23": "眾：「共為母及諸應真女興廟。」僉曰：「唯然！」於是",
    "T02n0145_001:0870b24": "天人鬼龍興廟立剎，華香作樂繞廟三匝。哀",
    "T02n0145_001:0870b25": "者震國，詣佛敬信，輒說：「生死為苦，三界無安。」",
    "T02n0145_001:0870b26": "以釋來者，莫不歡喜，稽首而去。",
    "T02n0145_001:0870b27": "佛母般泥洹經",
    "T02n0145_001:0870b28": "佛般泥洹後變記",
    "T02n0145_001:0870b29": "我般泥洹後百歲，我諸弟子沙門，聰明智",
    "T02n0145_001:0870c01": "慧如我無異。我般泥洹後二百歲時，阿育",
    "T02n0145_001:0870c02": "王從八王索八斛四斗舍利，一日中作八",
    "T02n0145_001:0870c03": "萬四千佛圖。三百歲時，若有出家作沙門，",
    "T02n0145_001:0870c04": "一日中便得道。四百歲時，數念佛及法以",
    "T02n0145_001:0870c05": "比丘僧，供養和上阿闍梨。五百歲時，沙",
    "T02n0145_001:0870c06": "門婆羅門及人民，無不啼泣念佛者。六百",
    "T02n0145_001:0870c07": "歲時，諸沙門便行入山中樹下塚間求道。",
    "T02n0145_001:0870c08": "七百歲時，便行內外學經，若有沙門婆羅",
    "T02n0145_001:0870c09": "門問事無不解了，悉壞九十六種外道。八",
    "T02n0145_001:0870c10": "百歲時，便復念行作佛圖䔺疾次作佛圖。",
    "T02n0145_001:0870c11": "九百歲時，便念行治生求利害處所。千歲",
    "T02n0145_001:0870c12": "時，便行與國王相隨教習兵法戰陣，自行",
    "T02n0145_001:0870c13": "屠殺妻娶婦女。",
    "T02n0145_001:0870c14": "佛般泥洹後變記"
}