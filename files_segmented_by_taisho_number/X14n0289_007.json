{
    "X14n0289_007:0372c07": "大佛頂如來密因修證了義諸菩薩萬行首楞嚴經",
    "X14n0289_007:0372c08": "合轍卷第七",
    "X14n0289_007:0372c09": "明　二楞菴釋　通潤　述",
    "X14n0289_007:0372c10": "阿難汝問攝心我今先說入三摩地修學妙門求菩",
    "X14n0289_007:0372c11": "薩道要先持此四種律儀皎如氷霜自不能生一切",
    "X14n0289_007:0372c12": "枝葉心三口四生必無因阿難如是四事若不遺失",
    "X14n0289_007:0372c13": "心尚不緣色香味觸一切魔事云何發生。",
    "X14n0289_007:0372c14": "此結答問辭也妙門指耳根圓通四為根本餘為",
    "X14n0289_007:0372c15": "枝葉心三者謂貪瞋癡口四者謂妄言綺語兩舌",
    "X14n0289_007:0372c16": "惡口也不遺失者謂念念不忘纖毫不犯也一切",
    "X14n0289_007:0372c17": "魔事皆緣貪愛六塵生起今既不緣魔事自絕是",
    "X14n0289_007:0372c18": "則戒根清淨而後現業可違定慧可發也。",
    "X14n0289_007:0372c19": "若有宿習不能滅除汝教是人一心誦我佛頂光明",
    "X14n0289_007:0372c20": "摩訶薩怛多般怛囉無上神呪斯是如來無見頂相",
    "X14n0289_007:0372c21": "無為心佛從頂發輝坐寶蓮華所說心呪且汝宿世",
    "X14n0289_007:0372c22": "與摩登伽歷劫因緣恩愛習氣非是一生及與一劫",
    "X14n0289_007:0372c23": "我一宣揚愛心永脫成阿羅漢彼尚婬女無心修行",
    "X14n0289_007:0372c24": "神力冥資速證無學云何汝等在會聲聞求最上乘",
    "X14n0289_007:0373a01": "決定成佛譬如以塵揚於順風有何艱險。",
    "X14n0289_007:0373a02": "此令持呪以銷宿業也溫陵云現業易制自行可",
    "X14n0289_007:0373a03": "違宿習難除必假神力今夫行人好正而固邪欲",
    "X14n0289_007:0373a04": "潔而偏染隱然若有驅策而不能自已者皆宿習",
    "X14n0289_007:0373a05": "之召也宿習者即過去惑業種子摩訶薩怛多般",
    "X14n0289_007:0373a06": "怛囉此云大白傘葢即如來藏心量廓沙界曰大",
    "X14n0289_007:0373a07": "體絕妄染曰白用覆一切曰傘無見頂相者華嚴",
    "X14n0289_007:0373a08": "九地知識為佛乳母初生親捧持諦觀不見頂示",
    "X14n0289_007:0373a09": "頂法不可以見見也愛心永脫者如塗毒皷觸之",
    "X14n0289_007:0373a10": "即死如阿陀藥服之即療故求最上乘者不同無",
    "X14n0289_007:0373a11": "心修行也塵揚順風者言易為力也。",
    "X14n0289_007:0373a12": "若有末世欲坐道場先持比丘清淨禁戒要當選擇",
    "X14n0289_007:0373a13": "戒清淨者第一沙門以為其師若其不遇真清淨僧",
    "X14n0289_007:0373a14": "汝戒律儀必不成就戒成已後著新淨衣然香閒居",
    "X14n0289_007:0373a15": "誦此心佛所說神呪一百八徧然後結界建立道場",
    "X14n0289_007:0373a16": "求於十方現住國土無上如來放大悲光來灌其頂",
    "X14n0289_007:0373a17": "阿難如是末世清淨比丘若比丘尼白衣檀越心滅",
    "X14n0289_007:0373a18": "貪婬持佛淨戒於道場中發菩薩願出入澡浴六時",
    "X14n0289_007:0373a19": "行道如是不寐經三七日我自現身至其人前摩頂",
    "X14n0289_007:0373a20": "安慰令其開悟。",
    "X14n0289_007:0373a21": "此明欲坐道場必先擇師也師者人之模[墓旲+汜]邪正",
    "X14n0289_007:0373a22": "之所自出若模不模[墓旲+汜]不[墓旲+汜]而能有成者鮮故須",
    "X14n0289_007:0373a23": "擇師也戒既成而著新淨衣者內外一如身心俱",
    "X14n0289_007:0373a24": "潔也求如來放光灌頂者因戒而求定也問阿難",
    "X14n0289_007:0373b01": "見相發心世尊斥之為妄何故行人必求如來灌",
    "X14n0289_007:0373b02": "頂答阿難目見如來不肯進修故令其反觀今行",
    "X14n0289_007:0373b03": "人既反觀故欲親求灌頂也梵網經云千里內無",
    "X14n0289_007:0373b04": "授戒師當於佛前自誓受戒先懺七逆後求戒法",
    "X14n0289_007:0373b05": "皆見好相方知滅罪得戒不爾不得戒也如是不",
    "X14n0289_007:0373b06": "寐者謂發憤忘食發願忘寐如是孜孜矻矻晝三",
    "X14n0289_007:0373b07": "夜三則諸佛來舍故現身摩頂也令其開悟者因",
    "X14n0289_007:0373b08": "定發慧也。",
    "X14n0289_007:0373b09": "阿難白佛言世尊我蒙如來無上悲誨心已開悟自",
    "X14n0289_007:0373b10": "知修證無學道成末法修行建立道場云何結界合",
    "X14n0289_007:0373b11": "佛世尊清淨軌則。",
    "X14n0289_007:0373b12": "此請結壇軌度也悲誨即四種清淨明誨自知修",
    "X14n0289_007:0373b13": "證無學道成者言由此進修必證無學也建立道",
    "X14n0289_007:0373b14": "場即牒前安立道場一語若欲建立道場云何結",
    "X14n0289_007:0373b15": "界方合菩提場中清淨軌則。",
    "X14n0289_007:0373b16": "佛告阿難若末世人願立道場先取雪山大力白牛",
    "X14n0289_007:0373b17": "食其山中肥膩香草此牛唯飲雪山清水其糞微細",
    "X14n0289_007:0373b18": "可取其糞和合栴檀以泥其地若非雪山其牛臭穢",
    "X14n0289_007:0373b19": "不堪塗地別於平原穿去地皮五尺以下取其黃土",
    "X14n0289_007:0373b20": "和上栴檀沉水蘇合薰陸鬱金白膠青木零陵甘松",
    "X14n0289_007:0373b21": "及鷄舌香以此十種細羅為粉合土成泥以塗場地。",
    "X14n0289_007:0373b22": "此先明塗地法式也世尊為三界師動而世為天",
    "X14n0289_007:0373b23": "下道言而世為天下法行而世為天下則故凡有",
    "X14n0289_007:0373b24": "所作皆為一事所以說的即是行的行的就是說",
    "X14n0289_007:0373c01": "的故世尊於法華會上欲集分身諸佛必須三變",
    "X14n0289_007:0373c02": "淨土亦不過內外明淨欲令天龍八部生敬信而",
    "X14n0289_007:0373c03": "尊重其事故曰如清淨池蓮華莊嚴豈非有勝處",
    "X14n0289_007:0373c04": "而後堪集聖眾歟今此亦然欲修淨行必擇淨侶",
    "X14n0289_007:0373c05": "欲容淨侶必得淨地既有淨地必設壇場欲設壇",
    "X14n0289_007:0373c06": "場必有軌則軌則既備使人不嚴而栗不肅而敬",
    "X14n0289_007:0373c07": "如入宗廟琅琅但見禮樂器雖欲不齊不敬不可",
    "X14n0289_007:0373c08": "得也故人王宮殿軌則法四象五行法王壇場軌",
    "X14n0289_007:0373c09": "則法四智六度各以其法法之故立壇場必有軌",
    "X14n0289_007:0373c10": "則也道場者表菩提心也雪山大力白牛法華表",
    "X14n0289_007:0373c11": "最上一乘今則表一超直入不立階級上上根人",
    "X14n0289_007:0373c12": "也意謂發菩提心必是過量上上根人方能堪任",
    "X14n0289_007:0373c13": "此事食香草者表此人渾身是波羅密香也飲雪",
    "X14n0289_007:0373c14": "山清水者表此人不與萬法為侶諸塵作對純清",
    "X14n0289_007:0373c15": "絕點心境一如也取糞塗地者表此人不但精純",
    "X14n0289_007:0373c16": "處是菩提心即嬉咲怒罵皆是妙菩提心故茹退",
    "X14n0289_007:0373c17": "者皆堪塗地永嘉云雪山肥膩更無雜純出醍醐",
    "X14n0289_007:0373c18": "我常納是也若非雪山牛糞不堪塗地者以表非",
    "X14n0289_007:0373c19": "不生不滅心決不堪為基址也別於下別顯上根",
    "X14n0289_007:0373c20": "人亦得成此基地也謂若無上上根人即上根人",
    "X14n0289_007:0373c21": "亦可成就此道場基也圓教菩薩是上上根別教",
    "X14n0289_007:0373c22": "菩薩是上根也高土曰原穿去地皮者表色陰空",
    "X14n0289_007:0373c23": "也五尺以下者表五陰皆空也黃土者表深信人",
    "X14n0289_007:0373c24": "也厚德載物莫如土故取深信篤厚之人為入道",
    "X14n0289_007:0374a01": "之基所謂上士聞道勤而行之者也有此深信又",
    "X14n0289_007:0374a02": "以十種波羅密香和合而成就此場地也故知欲",
    "X14n0289_007:0374a03": "以不生不滅為因地心者必上上根與上根人方",
    "X14n0289_007:0374a04": "得成就也。",
    "X14n0289_007:0374a05": "方圓丈六為八角壇壇心置一金銀銅木所造蓮華",
    "X14n0289_007:0374a06": "華中安鉢鉢中先盛八月露水水中隨安所有華葉",
    "X14n0289_007:0374a07": "取八圓鏡各安其方圍繞華鉢。",
    "X14n0289_007:0374a08": "此明結壇及壇場器用儀式也方圓丈六為八角",
    "X14n0289_007:0374a09": "壇者是圓融行布兩不相礙也壇心者表中心樹",
    "X14n0289_007:0374a10": "子也金銀銅木表地向行住也蓮華表行言以地",
    "X14n0289_007:0374a11": "向行住所修法行而為此壇中心樹子也華中安",
    "X14n0289_007:0374a12": "鉢者鉢為應量器表隨量之可行而行也如當住",
    "X14n0289_007:0374a13": "即住當行即行當向即向當地即地等鉢中先盛",
    "X14n0289_007:0374a14": "八月露水者表從真流而起行行行契真已上皆",
    "X14n0289_007:0374a15": "表正行也水中隨安華葉者表助行也圓鏡各安",
    "X14n0289_007:0374a16": "其方圍繞華鉢者圓鏡表智謂以智行隨量而行",
    "X14n0289_007:0374a17": "此即法空智行也此法空智是空生住異滅分劑",
    "X14n0289_007:0374a18": "頭數也。",
    "X14n0289_007:0374a19": "鏡外建立十六蓮華十六香爐間華鋪設莊嚴香爐",
    "X14n0289_007:0374a20": "純燒沉水無令見火。",
    "X14n0289_007:0374a21": "上表實智實行此表權智權行即十六行十六智",
    "X14n0289_007:0374a22": "也以菩薩亦修四諦證人空故此人空智行是空",
    "X14n0289_007:0374a23": "根中積生無始虗習也香爐純燒沉水無令見火",
    "X14n0289_007:0374a24": "者謂燒五分法身香令煩惱火不現行也。",
    "X14n0289_007:0374b01": "取白牛乳置十六器乳為煎餅并諸砂糖油餅乳糜",
    "X14n0289_007:0374b02": "蘇合蜜薑純酥純蜜於蓮華外各各十六圍繞華外",
    "X14n0289_007:0374b03": "以奉諸佛及大菩薩每以食時若在中夜取蜜半升",
    "X14n0289_007:0374b04": "用酥三合壇前別安一小火罏以兜樓婆香煎取香",
    "X14n0289_007:0374b05": "水沐浴其炭然令猛熾投是酥蜜於炎罏內燒令煙",
    "X14n0289_007:0374b06": "盡享佛菩薩。",
    "X14n0289_007:0374b07": "此明供養法式也先明三賢位中以法供養既以",
    "X14n0289_007:0374b08": "牛之茹退者塗地即以牛之精醇者供佛也乳及",
    "X14n0289_007:0374b09": "砂糖等者謂以醍醐上味和眾味也每以下明入",
    "X14n0289_007:0374b10": "地菩薩法供養也食時中夜即子午二時神明相",
    "X14n0289_007:0374b11": "交之處也單用蜜酥者表地地皆有無間解脫二",
    "X14n0289_007:0374b12": "智斷惑證真也別安一小火爐者表八地已上所",
    "X14n0289_007:0374b13": "證覺心也沐浴其炭然令猛熾者自初地至八地",
    "X14n0289_007:0374b14": "皆燒煩惱薪而化為炭已此復以十波羅蜜香水",
    "X14n0289_007:0374b15": "沐浴其炭然令猛熾者表死中發活道火益增也",
    "X14n0289_007:0374b16": "投酥蜜而燒令煙盡者謂將此二智投於覺心勇",
    "X14n0289_007:0374b17": "猛煅煉不但使習氣爍絕緣影銷亡即二智至此",
    "X14n0289_007:0374b18": "亦復空盡是名真法供養然後為佛所享此即生",
    "X14n0289_007:0374b19": "滅既滅寂滅現前時也。",
    "X14n0289_007:0374b20": "令其四外徧懸幡華於壇室中四壁敷設十方如來",
    "X14n0289_007:0374b21": "及諸菩薩所有形像應於當陽張盧舍那釋迦彌勒",
    "X14n0289_007:0374b22": "阿閦彌陀諸大變化觀音形像兼金剛藏安其左右",
    "X14n0289_007:0374b23": "帝釋梵王烏蒭瑟摩并藍地迦諸軍茶利與毗俱胝",
    "X14n0289_007:0374b24": "四天王等頻那夜迦張於門側左右安置。",
    "X14n0289_007:0374c01": "此明設像儀式也溫陵曰四外幡華外行嚴飾也",
    "X14n0289_007:0374c02": "盧舍那寂場真主也釋迦娑婆真主也彌勒當來",
    "X14n0289_007:0374c03": "真主也阿閦居東彌陀居西智悲真主也諸大變",
    "X14n0289_007:0374c04": "化觀音形像上同下合真主也金剛藏常領金剛",
    "X14n0289_007:0374c05": "護持呪人伏魔斷障真主也門側左右釋梵等眾",
    "X14n0289_007:0374c06": "有力外護也末法修行皆賴於此一有闕焉不得",
    "X14n0289_007:0374c07": "成就烏蒭火頭金剛藍地迦青面金剛軍茶利金",
    "X14n0289_007:0374c08": "剛異號也毘俱胝三目持鬟髻是也頻那夜迦即",
    "X14n0289_007:0374c09": "猪頭象鼻二使者一壇室中主伴齊彰慈威畢備",
    "X14n0289_007:0374c10": "使人心存敬畏洋洋如在左右安敢一念縱恣乎。",
    "X14n0289_007:0374c11": "又取八鏡覆懸虗空與壇場中所安之鏡方面相對",
    "X14n0289_007:0374c12": "使其形影重重相涉。",
    "X14n0289_007:0374c13": "空中八鏡與壇中八鏡相對者使行人處處要見",
    "X14n0289_007:0374c14": "自己面目時時檢點不得放逸且欲令其知境界",
    "X14n0289_007:0374c15": "之圓融互入互攝不令生住著想也壇場法式竟。",
    "X14n0289_007:0374c16": "於初七中至誠頂禮十方如來諸大菩薩阿羅漢號",
    "X14n0289_007:0374c17": "恒於六時誦呪圍壇至心行道一時常行一百八徧",
    "X14n0289_007:0374c18": "第二七中一心專念發菩薩願心無間斷我毗柰耶",
    "X14n0289_007:0374c19": "先有願教第三七中於十二時一向持佛般怛羅呪",
    "X14n0289_007:0374c20": "至第七日十方如來一時出現鏡交光處承佛摩頂",
    "X14n0289_007:0374c21": "即於道場修三摩地能令如是末世修學身心明淨",
    "X14n0289_007:0374c22": "猶如瑠璃。",
    "X14n0289_007:0374c23": "此明壇中誦呪得益也初七六時誦呪猶未純一",
    "X14n0289_007:0374c24": "也二七專心發願亦未純一也三七一心持呪則",
    "X14n0289_007:0375a01": "心心不離此壇念念不離此呪則持呪工夫純一",
    "X14n0289_007:0375a02": "矣至第七日鏡交光處承佛摩頂是水清月現感",
    "X14n0289_007:0375a03": "應道交即凡心而見佛心時也即就也言就此道",
    "X14n0289_007:0375a04": "場而修正定能令行人得大開悟身心明淨猶如",
    "X14n0289_007:0375a05": "瑠璃一切密圓淨密悉現其中此即因定發慧也",
    "X14n0289_007:0375a06": "故知顯修密持功德正等無異。",
    "X14n0289_007:0375a07": "阿難若此比丘本受戒師及同會中十比丘等其中",
    "X14n0289_007:0375a08": "有一不清淨者如是道場多不成就從三七後端坐",
    "X14n0289_007:0375a09": "安居經一百日有利根者不起於座得須陀洹縱其",
    "X14n0289_007:0375a10": "身心聖果未成決定自知成佛不謬汝問道場建立",
    "X14n0289_007:0375a11": "如是。",
    "X14n0289_007:0375a12": "此反顯道場成就必由于師也一不淨而多不成",
    "X14n0289_007:0375a13": "就者如鼠糞一粒壞却鍋羮也從三下明證果利",
    "X14n0289_007:0375a14": "根者謂惑障俱薄慧性明悟者也孤山曰須陀按",
    "X14n0289_007:0375a15": "位即圓初信若依涅槃乃是初入別圓地住也至",
    "X14n0289_007:0375a16": "此則了見佛性信得本來是佛更不向外馳求矣",
    "X14n0289_007:0375a17": "汝問下結答。",
    "X14n0289_007:0375a18": "阿難頂禮佛足而白佛言自我出家恃佛憍愛求多",
    "X14n0289_007:0375a19": "聞故未證無為遭彼梵天邪術所禁心雖明了力不",
    "X14n0289_007:0375a20": "自由賴遇文殊令我解脫雖蒙如來佛頂神呪冥獲",
    "X14n0289_007:0375a21": "其力尚未親聞惟願大慈重為宣說悲救此會諸修",
    "X14n0289_007:0375a22": "行輩末及當來在輪迴者承佛密音身意解脫於時",
    "X14n0289_007:0375a23": "會中一切大眾普皆作禮佇聞如來秘密章句。",
    "X14n0289_007:0375a24": "此重請說呪也雖前文殊密誦以解難猶未親聞",
    "X14n0289_007:0375b01": "今復請顯說者意欲流通末代耳力不自由者以",
    "X14n0289_007:0375b02": "道力不全故不得自由猶如魘人手足宛然見聞",
    "X14n0289_007:0375b03": "不惑心觸客邪而不能動之意秘密章句與前之",
    "X14n0289_007:0375b04": "秘密妙嚴及一切秘密門皆指呪心也。",
    "X14n0289_007:0375b05": "爾時世尊從肉髻中涌百寶光光中涌出千葉寶蓮",
    "X14n0289_007:0375b06": "有化如來坐寶華中頂放十道百寶光明一一光明",
    "X14n0289_007:0375b07": "皆徧示現十恒河沙金剛密跡擎山持杵徧虗空界",
    "X14n0289_007:0375b08": "大眾仰觀畏愛兼抱求佛哀祐一心聽佛無見頂相",
    "X14n0289_007:0375b09": "放光如來宣說神呪。",
    "X14n0289_007:0375b10": "此重說呪也百寶光者即大智慧光明也從光涌",
    "X14n0289_007:0375b11": "出蓮華者表從智起行也有化如來坐寶蓮華者",
    "X14n0289_007:0375b12": "表諸佛皆從智行流出也化佛頂放寶光光中復",
    "X14n0289_007:0375b13": "現密跡者化復作化密中之密所以降魔制外者",
    "X14n0289_007:0375b14": "皆藉乎此畏愛兼抱者謂既畏其威復愛其慈故",
    "X14n0289_007:0375b15": "兼抱也放光如來說呪者謂從毘盧師法身主口",
    "X14n0289_007:0375b16": "中流出也。",
    "X14n0289_007:0375b17": "南無薩怛他蘇伽多耶阿羅訶帝三藐三菩陀寫薩",
    "X14n0289_007:0375b18": "怛他佛陀俱胝瑟尼釤南無薩婆勃陀勃地薩跢鞞",
    "X14n0289_007:0375b19": "弊南無薩多南三藐三菩陀俱知南娑舍囉婆迦僧",
    "X14n0289_007:0375b20": "伽喃南無盧雞阿羅漢跢喃南無蘇盧多波那喃南",
    "X14n0289_007:0375b21": "無娑羯唎陀伽彌喃南無盧雞三藐伽跢喃三藐伽",
    "X14n0289_007:0375b22": "波囉底波多那喃南無提婆離瑟赧南無悉陀耶毗",
    "X14n0289_007:0375b23": "地耶陀囉離瑟赧舍波奴揭囉訶娑訶娑囉摩他喃",
    "X14n0289_007:0375b24": "南無跋囉訶摩泥南無因陀囉耶南無婆伽婆帝嚧",
    "X14n0289_007:0375c01": "陀囉耶烏摩般帝娑醯夜耶南無婆伽婆帝那囉野",
    "X14n0289_007:0375c02": "拏耶槃遮摩訶三慕陀囉南無悉羯唎多耶南無婆",
    "X14n0289_007:0375c03": "伽婆帝摩訶迦羅耶地唎般剌那伽囉毗陀囉波拏",
    "X14n0289_007:0375c04": "迦囉耶阿地目帝尸摩舍那泥婆悉泥摩怛唎伽拏",
    "X14n0289_007:0375c05": "南無悉羯唎多耶南無婆伽婆帝多他伽跢俱囉耶",
    "X14n0289_007:0375c06": "南無般頭摩俱囉耶南無跋闍羅俱囉耶南無摩尼",
    "X14n0289_007:0375c07": "俱囉耶南無伽闍俱囉耶南無婆伽婆帝帝唎荼輸",
    "X14n0289_007:0375c08": "囉西那波囉訶囉拏囉闍耶跢他伽多耶南無婆伽",
    "X14n0289_007:0375c09": "婆帝南無阿彌多婆耶哆他伽多耶阿囉訶帝三藐",
    "X14n0289_007:0375c10": "三菩陀耶南無婆伽婆帝阿芻鞞耶哆他伽多耶阿",
    "X14n0289_007:0375c11": "囉訶帝三藐三菩陀耶南無婆伽婆帝鞞沙闍耶俱",
    "X14n0289_007:0375c12": "盧吠柱唎耶般囉婆囉闍耶跢他伽多耶南無婆伽",
    "X14n0289_007:0375c13": "婆帝三補師毖多薩憐捺囉剌闍耶跢他伽多耶阿",
    "X14n0289_007:0375c14": "囉訶帝三藐三菩陀耶南無婆伽婆帝舍雞耶毋那",
    "X14n0289_007:0375c15": "曳跢他伽多耶阿囉訶帝三藐三菩陀耶南無婆伽",
    "X14n0289_007:0375c16": "婆帝剌怛那雞多囉闍耶跢他伽多耶阿囉訶帝三",
    "X14n0289_007:0375c17": "藐三菩陀耶帝瓢南無薩羯唎多翳曇婆伽婆多薩",
    "X14n0289_007:0375c18": "怛他伽都瑟尼釤薩怛多般怛[口*藍]南無阿婆囉視躭",
    "X14n0289_007:0375c19": "般囉帝楊岐囉薩囉婆部多揭囉訶尼揭囉訶揭迦",
    "X14n0289_007:0375c20": "囉訶尼跋囉毖地耶叱陀你阿迦囉密唎柱般唎怛",
    "X14n0289_007:0375c21": "囉耶儜揭唎薩囉婆槃陀那目叉尼薩囉婆突瑟吒",
    "X14n0289_007:0375c22": "突悉乏般那你伐囉尼赭都囉失帝南羯囉訶娑訶",
    "X14n0289_007:0375c23": "薩囉若闍毗多崩娑那羯唎阿瑟吒冰舍帝南那叉",
    "X14n0289_007:0375c24": "剎怛囉若闍波囉薩陀那羯唎阿瑟吒南摩訶揭囉",
    "X14n0289_007:0376a01": "訶若闍毗多崩薩那羯唎薩婆舍都嚧你婆囉若闍",
    "X14n0289_007:0376a02": "呼藍突悉乏難遮那舍尼毖沙舍悉怛囉阿吉尼烏",
    "X14n0289_007:0376a03": "陀迦囉若闍阿般囉視多具囉摩訶般囉戰持摩訶",
    "X14n0289_007:0376a04": "疊多摩訶帝闍摩訶稅多闍婆囉摩訶跋囉槃陀囉",
    "X14n0289_007:0376a05": "婆悉你阿唎耶多囉毗唎俱知誓婆毗闍耶跋闍囉",
    "X14n0289_007:0376a06": "摩禮底毗舍嚧多勃騰罔迦跋闍囉制喝那阿遮摩",
    "X14n0289_007:0376a07": "囉制婆般囉質多跋闍囉擅持毗舍囉遮扇多舍鞞",
    "X14n0289_007:0376a08": "提婆補視多蘇摩嚧波摩訶稅多阿唎耶多囉摩訶",
    "X14n0289_007:0376a09": "婆囉阿般囉跋闍囉商羯囉制婆跋闍囉俱摩唎俱",
    "X14n0289_007:0376a10": "藍陀唎跋闍囉喝薩多遮毗地耶乾遮那摩唎迦啒",
    "X14n0289_007:0376a11": "蘇毋婆羯囉跢那鞞嚧遮那俱唎耶夜囉菟瑟尼釤",
    "X14n0289_007:0376a12": "毗折[口*藍]婆摩尼遮跋闍囉迦那迦波囉婆嚧闍那跋",
    "X14n0289_007:0376a13": "闍囉頓稚遮稅多遮迦摩囉剎奢尸波囉婆翳帝夷",
    "X14n0289_007:0376a14": "帝毋陀囉羯拏娑鞞囉懺掘梵都印兔那麼麼寫烏",
    "X14n0289_007:0376a15": "[合*牛]唎瑟揭拏般剌舍悉多薩怛他伽都瑟尼釤虎[合*牛]",
    "X14n0289_007:0376a16": "都嚧雍瞻婆那虎[合*牛]都嚧雍悉耽婆那虎[合*牛]都嚧雍",
    "X14n0289_007:0376a17": "波囉瑟地耶三般叉拏羯囉虎[合*牛]都嚧雍薩婆藥叉",
    "X14n0289_007:0376a18": "喝囉剎娑揭囉訶若闍毗騰崩薩那羯囉虎[合*牛]都嚧",
    "X14n0289_007:0376a19": "雍者都囉尸底南揭囉訶娑訶薩囉南毗騰崩薩那",
    "X14n0289_007:0376a20": "囉虎[合*牛]都嚧雍囉叉婆伽梵薩怛他伽都瑟尼釤波",
    "X14n0289_007:0376a21": "囉點闍吉唎摩訶娑訶薩囉勃樹娑訶薩囉室唎沙",
    "X14n0289_007:0376a22": "俱知娑訶薩尼帝[口*隸]阿弊提視婆唎多吒吒甖迦摩",
    "X14n0289_007:0376a23": "訶跋闍嚧陀囉帝唎菩婆那曼茶囉烏[合*牛]莎悉帝薄",
    "X14n0289_007:0376a24": "婆都麼麼印兔那麼麼寫囉闍婆夜主囉跋夜阿祗",
    "X14n0289_007:0376b01": "尼婆夜烏陀迦婆夜毗沙婆夜舍薩多囉婆夜婆囉",
    "X14n0289_007:0376b02": "斫羯囉婆夜突毖叉婆夜阿舍你婆夜阿迦囉密唎",
    "X14n0289_007:0376b03": "柱婆夜陀囉尼部彌劍婆伽波陀婆夜烏囉迦婆多",
    "X14n0289_007:0376b04": "婆夜剌闍壇茶婆夜那伽婆夜毗條怛婆夜蘇波囉",
    "X14n0289_007:0376b05": "拏婆夜藥叉揭囉訶囉叉私揭囉訶畢唎多揭囉訶",
    "X14n0289_007:0376b06": "毗舍遮揭囉訶部多揭囉訶鳩槃茶揭囉訶補丹那",
    "X14n0289_007:0376b07": "揭囉訶迦吒補丹那揭囉訶悉乾度揭囉訶阿播悉",
    "X14n0289_007:0376b08": "摩囉揭囉訶烏檀摩陀揭囉訶車夜揭囉訶醯唎婆",
    "X14n0289_007:0376b09": "帝揭囉訶社多訶唎南揭婆訶唎南嚧地囉訶唎南",
    "X14n0289_007:0376b10": "忙娑訶唎南謎陀訶唎南摩闍訶唎南闍多訶唎女",
    "X14n0289_007:0376b11": "視比多訶唎南毗多訶唎南婆多訶唎南阿輸遮訶",
    "X14n0289_007:0376b12": "唎女質多訶唎女帝釤薩鞞釤薩婆揭囉訶南毗陀",
    "X14n0289_007:0376b13": "耶闍瞋陀夜彌鷄囉夜彌波唎跋囉者迦訖唎檐毗",
    "X14n0289_007:0376b14": "陀夜闍瞋陀夜彌鷄囉夜彌茶演尼訖唎檐毗陀夜",
    "X14n0289_007:0376b15": "闍瞋陀夜彌鷄囉夜彌摩訶般輸般怛夜嚧陀囉訖",
    "X14n0289_007:0376b16": "唎檐毗陀夜闍瞋陀夜彌鷄囉夜彌那囉夜拏訖唎",
    "X14n0289_007:0376b17": "擔毗陀夜闍瞋陀夜彌雞囉夜彌怛埵伽嚧茶西訖",
    "X14n0289_007:0376b18": "唎擔毗陀夜闍瞋陀夜彌雞囉夜彌摩訶迦囉摩怛",
    "X14n0289_007:0376b19": "唎伽拏訖唎檐毗陀夜闍瞋陀夜彌鷄囉夜彌迦波",
    "X14n0289_007:0376b20": "唎迦訖唎擔毗陀夜闍瞋陀夜彌鷄囉夜彌闍耶羯",
    "X14n0289_007:0376b21": "囉摩度羯囉薩婆囉他娑達那訖唎擔毗陀夜闍瞋",
    "X14n0289_007:0376b22": "陀夜彌鷄囉夜彌赭咄囉婆耆你訖唎擔毗陀夜闍",
    "X14n0289_007:0376b23": "瞋陀夜彌鷄囉夜彌毗唎羊訖唎知難陀鷄沙囉伽",
    "X14n0289_007:0376b24": "拏般帝索醯夜訖唎擔毗陀夜闍瞋陀夜彌鷄囉夜",
    "X14n0289_007:0376c01": "彌那揭那舍囉婆拏訖唎擔毗陀夜闍瞋陀夜彌鷄",
    "X14n0289_007:0376c02": "囉夜彌阿羅漢訖唎擔毗陀夜闍瞋陀夜彌鷄囉夜",
    "X14n0289_007:0376c03": "彌毗多囉伽訖唎擔毗陀夜闍瞋陀夜彌鷄囉夜彌",
    "X14n0289_007:0376c04": "跋闍囉波你具醯夜具醯夜迦地般帝訖唎擔毗陀",
    "X14n0289_007:0376c05": "夜闍瞋陀夜彌鷄囉夜彌囉叉罔婆伽梵印兔那麼",
    "X14n0289_007:0376c06": "麼寫婆伽梵薩怛多般怛囉南無粹都帝阿悉多那",
    "X14n0289_007:0376c07": "囉剌迦波囉婆悉普吒毗迦薩怛多鉢帝唎什佛囉",
    "X14n0289_007:0376c08": "什佛囉陀囉陀囉頻陀囉頻陀囉瞋陀瞋陀虎[合*牛]虎",
    "X14n0289_007:0376c09": "吽泮吒泮吒泮吒泮吒泮吒娑訶醯醯泮阿牟迦耶",
    "X14n0289_007:0376c10": "泮阿波囉提訶多泮婆囉波囉陀泮阿素囉毗陀囉",
    "X14n0289_007:0376c11": "波迦泮薩婆提鞞獘泮薩婆那伽獘泮薩婆藥叉獘",
    "X14n0289_007:0376c12": "泮薩婆乾闥婆獘泮薩婆補丹那獘泮迦吒補丹那",
    "X14n0289_007:0376c13": "獘泮薩婆突狼枳帝獘泮薩婆突澀比[(口*禾*刀)/牛]訖瑟帝獘",
    "X14n0289_007:0376c14": "泮薩婆什婆唎獘泮薩婆阿播悉摩[(口*禾*刀)/牛]獘泮薩婆舍",
    "X14n0289_007:0376c15": "囉婆拏獘泮薩婆地帝鷄獘泮薩婆怛摩陀繼獘泮",
    "X14n0289_007:0376c16": "薩婆毗陀耶囉誓遮[(口*禾*刀)/牛]獘泮闍夜羯囉摩度揭囉薩",
    "X14n0289_007:0376c17": "婆羅他娑陀鷄獘泮毗地夜遮唎獘泮者都囉縛耆",
    "X14n0289_007:0376c18": "你獘泮跋闍囉俱摩唎毗陀夜囉誓獘泮摩訶波囉",
    "X14n0289_007:0376c19": "丁羊义耆唎獘泮跋闍囉商羯囉夜波囉丈耆囉闍",
    "X14n0289_007:0376c20": "夜泮摩訶迦囉夜摩訶末怛唎迦拏南無娑羯唎多",
    "X14n0289_007:0376c21": "夜泮毖瑟拏婢曳泮勃囉訶牟尼曳泮阿耆尼曳泮",
    "X14n0289_007:0376c22": "摩訶羯唎曳泮羯囉檀遲曳泮蔑怛唎曳泮嘮怛唎",
    "X14n0289_007:0376c23": "曳泮遮文茶曳泮羯邏囉怛唎曳泮迦般唎曳泮阿",
    "X14n0289_007:0376c24": "地目質多迦尸摩舍那婆私你曳泮演吉質薩埵婆",
    "X14n0289_007:0377a01": "寫麼麼印兔那麼麼寫突瑟吒質多阿末怛唎質多",
    "X14n0289_007:0377a02": "烏闍訶囉伽婆訶囉嚧地囉訶囉婆娑訶囉摩闍訶",
    "X14n0289_007:0377a03": "囉闍多訶囉視毖多訶囉跋略夜訶囉乾陀訶囉布",
    "X14n0289_007:0377a04": "史波訶囉頗囉訶囉婆寫訶囉般波質多突瑟吒質",
    "X14n0289_007:0377a05": "多嘮陀囉質多藥叉揭囉訶囉剎娑揭囉訶閉隸多",
    "X14n0289_007:0377a06": "揭囉訶毗舍遮揭囉訶部多揭囉訶鳩槃茶揭囉訶",
    "X14n0289_007:0377a07": "悉乾陀揭囉訶烏怛摩陀揭囉訶車夜揭囉訶阿播",
    "X14n0289_007:0377a08": "薩摩囉揭囉訶宅祛革茶耆尼揭囉訶唎佛帝揭囉",
    "X14n0289_007:0377a09": "訶闍彌迦揭囉訶舍俱尼揭囉訶姥陀囉難地迦揭",
    "X14n0289_007:0377a10": "囉訶阿藍波揭囉訶乾度波尼揭囉訶什伐囉堙迦",
    "X14n0289_007:0377a11": "醯迦墜帝藥迦怛隷帝藥迦者突託迦眤提什伐囉",
    "X14n0289_007:0377a12": "毖釤摩什伐囉薄底迦鼻底迦室隷瑟密迦娑你般",
    "X14n0289_007:0377a13": "帝迦薩婆什伐囉室嚧吉帝末陀鞞達嚧制劍阿綺",
    "X14n0289_007:0377a14": "嚧鉗目佉嚧鉗羯唎突嚧鉗揭囉訶揭藍羯拏輸藍",
    "X14n0289_007:0377a15": "憚多輸藍迄唎夜輸藍末麼輸藍跋唎室婆輸藍毖",
    "X14n0289_007:0377a16": "栗瑟吒輸藍烏陀囉輸藍羯知輸藍跋悉帝輸藍鄔",
    "X14n0289_007:0377a17": "嚧輸藍常迦輸藍喝悉多輸藍跋陀輸藍娑房盎伽",
    "X14n0289_007:0377a18": "般囉丈伽輸藍部多毖跢茶茶耆尼什婆囉陀突嚧",
    "X14n0289_007:0377a19": "迦建咄嚧吉知婆路多毗薩般嚧呵淩伽輸沙怛囉",
    "X14n0289_007:0377a20": "娑那羯囉毗沙喻迦阿耆尼烏陀迦末囉鞞囉建多",
    "X14n0289_007:0377a21": "囉阿迦囉密唎咄怛歛部迦地栗剌吒毖唎瑟質迦",
    "X14n0289_007:0377a22": "薩婆那俱囉肆引伽獘揭囉唎藥叉怛囉芻末囉視",
    "X14n0289_007:0377a23": "吠帝釤娑鞞釤悉怛多鉢怛囉摩訶跋闍嚧瑟尼釤",
    "X14n0289_007:0377a24": "摩訶般賴丈耆[口*藍]夜波突陀舍喻闍那辮怛隷奴毗",
    "X14n0289_007:0377b01": "陀耶槃曇迦嚧彌帝殊槃曇迦嚧彌般囉毗陀槃曇",
    "X14n0289_007:0377b02": "迦嚧彌跢姪他唵阿那隷毗舍提鞞囉跋闍囉陀唎",
    "X14n0289_007:0377b03": "槃陀槃陀你跋闍囉謗尼泮虎[合*牛]都嚧甕泮莎婆訶",
    "X14n0289_007:0377b04": "呪者祝願也佛以此呪呪眾生使眾生道成德備",
    "X14n0289_007:0377b05": "而不知如蜾臝之呪螟蛉曰類我類我久則肖之",
    "X14n0289_007:0377b06": "矣若以義言顯說則因言生解密說則忘言絕解",
    "X14n0289_007:0377b07": "此二門雖不同實相須而成也故大梵天王問觀",
    "X14n0289_007:0377b08": "世音願為說此陀羅形狀相貌菩薩答曰大慈悲",
    "X14n0289_007:0377b09": "心是平等心是無為心是無染着心是空觀心是",
    "X14n0289_007:0377b10": "恭敬心是卑下心是無雜亂心是無見取心是無",
    "X14n0289_007:0377b11": "上菩提心是當知如是等心即是菩提心相貌也",
    "X14n0289_007:0377b12": "正脉云秘呪非但只是梵語乃是一切聖賢秘密",
    "X14n0289_007:0377b13": "之語盖梵語此方不曉而天竺所共解者也至於",
    "X14n0289_007:0377b14": "秘呪非但天竺常人不知即下位聖賢亦不達上",
    "X14n0289_007:0377b15": "位之呪故曰密也孤山曰諸經神呪例皆不翻自",
    "X14n0289_007:0377b16": "古人師多有異說天台會之不出四悉一云呪者",
    "X14n0289_007:0377b17": "鬼神王名稱其王名部落敬主不敢為非此世界",
    "X14n0289_007:0377b18": "義也二云呪者如軍中密號唱號相應無所訶問",
    "X14n0289_007:0377b19": "不相應者即執治之此為人義也三云呪者密默",
    "X14n0289_007:0377b20": "遮惡餘無識者如微賤人奔逃異國訛稱王手國",
    "X14n0289_007:0377b21": "以公主妻之而多瞋難事有一明人從其國來主",
    "X14n0289_007:0377b22": "往訴之其人語曰若當瞋時應說云無親遊他國",
    "X14n0289_007:0377b23": "欺誑一切人麤食是常食何勞復作瞋說是偈時",
    "X14n0289_007:0377b24": "默然瞋歇即對治義也四云呪者諸佛密語唯聖",
    "X14n0289_007:0377c01": "乃知如王索先陀婆一名而具四實謂鹽水器馬",
    "X14n0289_007:0377c02": "群下莫曉唯智臣解之呪亦如是秪一法語徧有",
    "X14n0289_007:0377c03": "諸力病愈罪除生善合道即第一義也具此四義",
    "X14n0289_007:0377c04": "故存本音五不翻中即秘密故不翻。",
    "X14n0289_007:0377c05": "阿難是佛頂光聚悉怛多鉢怛囉秘密伽陀微妙章",
    "X14n0289_007:0377c06": "句出生十方一切諸佛十方如來因此呪心得成無",
    "X14n0289_007:0377c07": "上正徧知覺十方如來執此呪心降伏諸魔制諸外",
    "X14n0289_007:0377c08": "道十方如來乘此呪心坐寶蓮華應微塵國十方如",
    "X14n0289_007:0377c09": "來含此呪心於微塵國轉大法輪十方如來持此呪",
    "X14n0289_007:0377c10": "心能於十方摩頂授記自果未成亦於十方蒙佛授",
    "X14n0289_007:0377c11": "記十方如來依此呪心能於十方拔濟群苦所謂地",
    "X14n0289_007:0377c12": "獄餓鬼畜生盲聾瘖瘂怨憎會苦愛別離苦求不得",
    "X14n0289_007:0377c13": "苦五陰熾盛大小諸橫同時解脫賊難兵難王難獄",
    "X14n0289_007:0377c14": "難風火水難饑渴貧窮應念消散十方如來隨此呪",
    "X14n0289_007:0377c15": "心能於十方事善知識四威儀中供養如意恒沙如",
    "X14n0289_007:0377c16": "來會中推為大法王子十方如來行此呪心能於十",
    "X14n0289_007:0377c17": "方攝受親因令諸小乘聞秘密藏不生驚怖十方如",
    "X14n0289_007:0377c18": "來誦此呪心成無上覺坐菩提樹入大涅槃十方如",
    "X14n0289_007:0377c19": "來傳此呪心於滅度後付佛法事究竟住持嚴淨戒",
    "X14n0289_007:0377c20": "律悉得清淨若我說是佛頂光聚般怛囉呪從旦至",
    "X14n0289_007:0377c21": "暮音聲相聯字句中間亦不重疊經恒沙劫終不能",
    "X14n0289_007:0377c22": "盡亦說此呪名如來頂汝等有學未盡輪迴發心至",
    "X14n0289_007:0377c23": "誠取阿羅漢不持此呪而生道場令其身心遠諸魔",
    "X14n0289_007:0377c24": "事無有是處。",
    "X14n0289_007:0378a01": "此顯呪功能也言呪心者即大白傘盖廣大無染",
    "X14n0289_007:0378a02": "周徧法界如來藏心即轉結心而成者若粘湛發",
    "X14n0289_007:0378a03": "見發聽等是將呪心轉為結心若從逆流以至寂",
    "X14n0289_007:0378a04": "滅現前是將結心轉為呪心盖呪心結心一物而",
    "X14n0289_007:0378a05": "兩名也以此法含育一切如來出生一切性德衣",
    "X14n0289_007:0378a06": "被一切諸法不得已而命之曰大白傘盖以此法",
    "X14n0289_007:0378a07": "離言說相離文字相離心緣相不得已而命之曰",
    "X14n0289_007:0378a08": "呪也出生諸佛者以此呪心即是佛母真三昧故",
    "X14n0289_007:0378a09": "因此呪心得成正覺者謂此呪心是正覺之因依",
    "X14n0289_007:0378a10": "而為因然後得果故又云密因也執此呪心降魔",
    "X14n0289_007:0378a11": "制外者謂此呪心如金剛劍如毗盧印執之則權",
    "X14n0289_007:0378a12": "衡在手殺活由己故群魔外道悉屬指揮所謂執",
    "X14n0289_007:0378a13": "大象天下往也乘此呪心應微塵國者乘者運載",
    "X14n0289_007:0378a14": "義如大白牛車無不運載故起信曰一切諸佛本",
    "X14n0289_007:0378a15": "所乘故一切菩薩皆乘此法到如來地故由彼得",
    "X14n0289_007:0378a16": "是道以處己又能運是道以利物故能應微塵國",
    "X14n0289_007:0378a17": "也含此呪心轉大法輪者含猶藏也石蘊玉而山",
    "X14n0289_007:0378a18": "輝水含珠而川媚內無德本外豈能談故必含此",
    "X14n0289_007:0378a19": "而後能轉輪也持此呪心摩頂授記者持猶握也",
    "X14n0289_007:0378a20": "以佛佛授手祖祖相傳唯此一物更無他物故依",
    "X14n0289_007:0378a21": "此呪心拔濟群苦者依猶仗也以此呪心如如意",
    "X14n0289_007:0378a22": "寶珠無適不可地獄得之而空餓鬼得之而飽畜",
    "X14n0289_007:0378a23": "生得之而脫盲得之而明聾得之而聰瘖瘂得之",
    "X14n0289_007:0378a24": "而能說怨憎得之而歡喜別離得之而和合不從",
    "X14n0289_007:0378b01": "外得故無求不得苦陰銷入明故無五陰熾盛苦",
    "X14n0289_007:0378b02": "不滅不生故無諸橫賊不能劫故無賊難刀不能",
    "X14n0289_007:0378b03": "傷故無兵難王法不能拘故無王難牢獄不能錮",
    "X14n0289_007:0378b04": "故無獄難風不能漂火不能燒水不能溺故無風",
    "X14n0289_007:0378b05": "水火難饑得之而飫渴得之而解貧窮得之而富",
    "X14n0289_007:0378b06": "足故無不如心也隨此呪心者謂隨順不逆即隨",
    "X14n0289_007:0378b07": "順淨覺也由隨順淨覺故能十方事善知識四事",
    "X14n0289_007:0378b08": "供養無不如意行此呪心者謂施之於事物應之",
    "X14n0289_007:0378b09": "於日用令人心悅誠服故凡往劫與此呪有親有",
    "X14n0289_007:0378b10": "因者今此呪心皆得攝授也如阿難登伽皆是與",
    "X14n0289_007:0378b11": "此呪宿有親因故一聞而不生驚怖愛心永脫也",
    "X14n0289_007:0378b12": "若小根劣器與此呪無緣聞之未有不生驚怖者",
    "X14n0289_007:0378b13": "況永脫乎誦此呪心而得成正覺證菩提入涅槃",
    "X14n0289_007:0378b14": "者以常轉此呪未曾間斷也傳此呪心者謂以此",
    "X14n0289_007:0378b15": "呪心心心相印燈燈相續所謂吾以正法眼藏付",
    "X14n0289_007:0378b16": "囑於汝汝當受持無令斷絕故曰付佛法事令彼",
    "X14n0289_007:0378b17": "究竟往持亦由此令彼嚴淨戒律亦由此也終不",
    "X14n0289_007:0378b18": "能盡者大經云假使須彌為筆大海為墨不能書",
    "X14n0289_007:0378b19": "寫普眼一門中一品一品中一句一句中一義所",
    "X14n0289_007:0378b20": "謂一字法門海墨書而不盡唯其說不能盡故其",
    "X14n0289_007:0378b21": "書不能盡也亦名如來頂者謂此呪心即是經中",
    "X14n0289_007:0378b22": "所說大佛頂名雖異而體實同也汝等下勸持三",
    "X14n0289_007:0378b23": "果已前未出分段故曰未盡輪迴若輪迴未盡而",
    "X14n0289_007:0378b24": "不持此呪定不能遠諸魔事合論云呪者不可思",
    "X14n0289_007:0378c01": "議力之寄非智識可到義理可窮如世以龜瓦卜",
    "X14n0289_007:0378c02": "以無理故有靈如童子謠以無心故有騐小者猶",
    "X14n0289_007:0378c03": "然況大者乎。",
    "X14n0289_007:0378c04": "阿難若諸世界隨所國土所有眾生隨國所生樺皮",
    "X14n0289_007:0378c05": "貝葉紙素白氎書寫此呪貯於香囊是人心昏未能",
    "X14n0289_007:0378c06": "誦憶或帶身上或書宅中當知是人盡其生年一切",
    "X14n0289_007:0378c07": "諸毒所不能害。",
    "X14n0289_007:0378c08": "此言書呪佩帶功德也白氎天竺貴物有價值無",
    "X14n0289_007:0378c09": "量者諸毒不害者以此呪心如阿陀藥諸毒觸之",
    "X14n0289_007:0378c10": "無不銷故。",
    "X14n0289_007:0378c11": "阿難我今為汝更說此呪救護世間得大無畏成就",
    "X14n0289_007:0378c12": "眾生出世間智。",
    "X14n0289_007:0378c13": "此總標二義以顯呪之神用也即與救世獲安寧",
    "X14n0289_007:0378c14": "出世獲常住之意同彼曰圓融清淨寶覺此曰呪",
    "X14n0289_007:0378c15": "心實非二法故。",
    "X14n0289_007:0378c16": "若我滅後末世眾生有能自誦若教他誦當知如是",
    "X14n0289_007:0378c17": "持誦眾生火不能燒水不能溺大毒小毒所不能害",
    "X14n0289_007:0378c18": "如是乃至天龍鬼神精祇魔魅所有惡呪皆不能著",
    "X14n0289_007:0378c19": "心得正受一切呪詛厭蠱毒藥金毒銀毒草木蟲蛇",
    "X14n0289_007:0378c20": "萬物毒氣入此人口成甘露味一切惡星并諸鬼神",
    "X14n0289_007:0378c21": "磣心毒人於如是人不能起惡頻那夜迦諸惡鬼王",
    "X14n0289_007:0378c22": "井其眷屬皆領深恩常加守護。",
    "X14n0289_007:0378c23": "此釋救護世間得大無畏也謂得此呪心則知見",
    "X14n0289_007:0378c24": "旋伏觀聽旋伏入諸鬼國鬼不能害也心得正受",
    "X14n0289_007:0379a01": "者謂不受諸受故曰正受唯不受群邪故一切群",
    "X14n0289_007:0379a02": "邪皆不能動也一切諸毒入此人口成甘露味者",
    "X14n0289_007:0379a03": "言得此呪心則攪長河為酥酪變大地作黃金如",
    "X14n0289_007:0379a04": "湯銷氷應念化成無上知覺故即有諸毒不但不",
    "X14n0289_007:0379a05": "能傷抑且化成甘露上味也一切毒人不能起惡",
    "X14n0289_007:0379a06": "者觀德容而意銷望慈風而心化故諸惡鬼神常",
    "X14n0289_007:0379a07": "加守護者不唯不起惱反來加護不但不為禍反",
    "X14n0289_007:0379a08": "為吉祥故知吉凶禍福盡在乎已。",
    "X14n0289_007:0379a09": "阿難當知是呪常有八萬四千那由他恒河沙俱胝",
    "X14n0289_007:0379a10": "金剛藏王菩薩種族一一皆有諸金剛眾而為眷屬",
    "X14n0289_007:0379a11": "晝夜隨侍設有眾生於散亂心非三摩地心憶口持",
    "X14n0289_007:0379a12": "是金剛王常隨從彼諸善男子何況決定菩提心者",
    "X14n0289_007:0379a13": "此諸金剛菩薩藏王精心陰速發彼神識是人應時",
    "X14n0289_007:0379a14": "心能記憶八萬四千恒河沙劫周徧了知得無疑惑。",
    "X14n0289_007:0379a15": "此釋成眾生出世間智也金剛隨侍者以此呪即",
    "X14n0289_007:0379a16": "是金剛寶覺故同聲相應同氣相求也以散亂心",
    "X14n0289_007:0379a17": "持亦常隨者以戲笑之所寓亦呪心之所在故法",
    "X14n0289_007:0379a18": "華經云若人散亂心入於塔廟中一稱南無佛皆",
    "X14n0289_007:0379a19": "已成佛道也陰暗處也言決定菩提心者又不但",
    "X14n0289_007:0379a20": "常隨而已復能在冥冥中以神力加被速令開發",
    "X14n0289_007:0379a21": "神識使得開悟且得無疑以金剛慧能斷人之疑",
    "X14n0289_007:0379a22": "使到不疑之地故。",
    "X14n0289_007:0379a23": "從第一劫乃至後身生生不生藥叉羅剎及富單那",
    "X14n0289_007:0379a24": "迦吒富單那鳩槃茶毗舍遮等并諸餓鬼有形無形",
    "X14n0289_007:0379b01": "有想無想如是惡處。",
    "X14n0289_007:0379b02": "此明不墮惡趣也以此呪心是白淨法是最上善",
    "X14n0289_007:0379b03": "故第一劫即初發菩提心時後身即最後成佛時",
    "X14n0289_007:0379b04": "也中間修行永無諸委曲相如藥叉等皆是委曲",
    "X14n0289_007:0379b05": "相。",
    "X14n0289_007:0379b06": "是善男子若讀若誦若書若寫若帶若藏諸色供養",
    "X14n0289_007:0379b07": "劫劫不生貧窮下賤不可樂處。",
    "X14n0289_007:0379b08": "此明不生下賤也以此呪心是至尊至貴之法故",
    "X14n0289_007:0379b09": "讀誦書寫者皆如太子處胎貴厭羣臣也對本曰",
    "X14n0289_007:0379b10": "讀背本曰誦圖印曰寫密佩曰藏。",
    "X14n0289_007:0379b11": "此諸眾生縱其自身不作福業十方如來所有功德",
    "X14n0289_007:0379b12": "悉與此人由是得於恒河沙阿僧祇不可說不可說",
    "X14n0289_007:0379b13": "劫常與諸佛同生一處無量功德如惡义聚同處熏",
    "X14n0289_007:0379b14": "修永無分散是故能令破戒之人戒根清淨未得戒",
    "X14n0289_007:0379b15": "者令其得戒未精進者令得精進無智慧者令得智",
    "X14n0289_007:0379b16": "慧不清淨者速得清淨不持齋戒自成齋戒。",
    "X14n0289_007:0379b17": "此明現獲功德也如來功德悉與此人者由此呪",
    "X14n0289_007:0379b18": "心具足萬行一切如來密圓淨妙悉現其中故諸",
    "X14n0289_007:0379b19": "佛同生一處者謂與諸佛氣分交接心精通脗佛",
    "X14n0289_007:0379b20": "不離心心不離佛故惡义聚喻戒定慧同修無散",
    "X14n0289_007:0379b21": "者以行人之所修即諸佛之所證打成一片故破",
    "X14n0289_007:0379b22": "戒之人戒根清淨者靈丹一粒點鐵成金故未戒",
    "X14n0289_007:0379b23": "得戒者具戒根故未進得進者具進根故無慧得",
    "X14n0289_007:0379b24": "慧者具慧根故不淨自淨者具清淨根故所謂一",
    "X14n0289_007:0379c01": "切障礙即究竟覺故無不成就無不如意也。",
    "X14n0289_007:0379c02": "阿難是善男子持此呪時設犯禁戒於未受時持呪",
    "X14n0289_007:0379c03": "之後眾破戒罪無問輕重一時銷滅縱經飲酒食噉",
    "X14n0289_007:0379c04": "五辛種種不淨一切諸佛菩薩金剛天仙鬼神不將",
    "X14n0289_007:0379c05": "為過設著不淨破弊衣服一行一住悉同清淨縱不",
    "X14n0289_007:0379c06": "作壇不入道場亦不行道誦持此呪還同入壇行道",
    "X14n0289_007:0379c07": "功德無有異也若造五逆無間重罪及諸比丘比丘",
    "X14n0289_007:0379c08": "尼四棄八棄誦此呪已如是重業猶如猛風吹散沙",
    "X14n0289_007:0379c09": "聚悉皆滅除更無毫髮。",
    "X14n0289_007:0379c10": "此明滅現在業也未受時者未受戒時也持者謂",
    "X14n0289_007:0379c11": "捧持而著之心胸間永無忘失之謂謂破戒於未",
    "X14n0289_007:0379c12": "持呪之先銷罪於既持呪之後也縱經飲酒噉辛",
    "X14n0289_007:0379c13": "不為過者若使果能持此呪心縱不除助因諸佛",
    "X14n0289_007:0379c14": "菩薩亦不為過雖然須是真能持呪心者始說得",
    "X14n0289_007:0379c15": "酒肉不礙菩提路也著破弊衣與著新淨衣等不",
    "X14n0289_007:0379c16": "入壇與入壇功德等是則一切穢惡不淨之人及",
    "X14n0289_007:0379c17": "穢惡不淨之處但肯專持此呪則與清淨人清淨",
    "X14n0289_007:0379c18": "處所持功德等無有異孤山曰比丘四棄即殺盜",
    "X14n0289_007:0379c19": "婬妄四根本罪梵語波羅夷此云棄謂犯此四者",
    "X14n0289_007:0379c20": "永棄佛法海外猶如死屍大海不受故比丘尼復",
    "X14n0289_007:0379c21": "加四棄曰觸八覆隨即第五不得與染心男相觸",
    "X14n0289_007:0379c22": "第六不得與染心男捉手捉衣入屏處屏處共立",
    "X14n0289_007:0379c23": "共語共行身相倚相期等八事第七不得覆他重",
    "X14n0289_007:0379c24": "罪第八不得隨舉大僧共給衣食即為僧所舉未",
    "X14n0289_007:0380a01": "作共住法者不得隨彼通上四棄故名八棄僧所",
    "X14n0289_007:0380a02": "舉者即舉訐之義更無毫髮者言犯如此重罪若",
    "X14n0289_007:0380a03": "誦此呪一切皆斷也。",
    "X14n0289_007:0380a04": "阿難若有眾生從無量無數劫來所有一切輕重罪",
    "X14n0289_007:0380a05": "障從前世來未及懺悔若能讀誦書寫此呪身上帶",
    "X14n0289_007:0380a06": "持若安住處莊宅園館如是積業猶湯銷雲不久皆",
    "X14n0289_007:0380a07": "得悟無生忍。",
    "X14n0289_007:0380a08": "此滅過去業也所謂千年暗室一燈能破不久皆",
    "X14n0289_007:0380a09": "得悟無生忍者結前成就眾生出世間智。",
    "X14n0289_007:0380a10": "復次阿難若有女人未生男女欲求孕者若能至心",
    "X14n0289_007:0380a11": "憶念斯呪或能身上帶此悉怛多般怛羅者便生福",
    "X14n0289_007:0380a12": "德智慧男女求長命者即得長命欲求果報速圓滿",
    "X14n0289_007:0380a13": "者速得圓滿身命色力亦復如是命終之後隨願往",
    "X14n0289_007:0380a14": "生十方國土必定不生邊地下賤何況雜形。",
    "X14n0289_007:0380a15": "此明所求如意也海寶千般先求如意以此呪心",
    "X14n0289_007:0380a16": "是如意珠取之無禁用之不匱故生時隨心自在",
    "X14n0289_007:0380a17": "而命終時亦得隨願往生也不生下賤者以此呪",
    "X14n0289_007:0380a18": "心是無比法是至貴物故獨往獨來處處稱尊也。",
    "X14n0289_007:0380a19": "阿難若諸國土州縣聚落饑荒疫癘或復刀兵賊難",
    "X14n0289_007:0380a20": "鬬諍兼餘一切厄難之地寫此神呪安城四門并諸",
    "X14n0289_007:0380a21": "支提或脫闍上令其國土所有眾生奉迎斯呪禮拜",
    "X14n0289_007:0380a22": "恭敬一心供養令其人民各各身佩或各各安所居",
    "X14n0289_007:0380a23": "宅地一切災厄悉皆消滅。",
    "X14n0289_007:0380a24": "此顯國界安寧也以此呪心是鎮國寶非和氏之",
    "X14n0289_007:0380b01": "璧照乘之珠所能並也饑荒疫癘刀兵三災也溫",
    "X14n0289_007:0380b02": "陵曰支提此云可供養處即淨剎通稱脫闍云幢",
    "X14n0289_007:0380b03": "一心供養者必專心致敬始得靈騐也一切災厄",
    "X14n0289_007:0380b04": "皆滅者正如沸湯投水紅爐點雪故。",
    "X14n0289_007:0380b05": "阿難在在處處國土眾生隨有此呪天龍歡喜風雨",
    "X14n0289_007:0380b06": "順時五糓豐殷兆庶安樂。",
    "X14n0289_007:0380b07": "此顯民和歲豐也以此呪心是四時宗萬象主由",
    "X14n0289_007:0380b08": "人心歡喜天龍之心亦懽喜故雨晹時若莊生云",
    "X14n0289_007:0380b09": "其神凝使民不疵癘而年糓熟。",
    "X14n0289_007:0380b10": "亦復能鎮一切惡星隨方變怪灾障不起人無橫夭",
    "X14n0289_007:0380b11": "杻械枷鎻不著其身晝夜安眠常無惡夢阿難是娑",
    "X14n0289_007:0380b12": "婆界有八萬四千災變惡星二十八大惡星而為上",
    "X14n0289_007:0380b13": "首復有八大惡星以為其主作種種形出現世時能",
    "X14n0289_007:0380b14": "生眾生種種災異有此呪地悉皆消滅十二由旬成",
    "X14n0289_007:0380b15": "結界地諸惡災祥永不能入。",
    "X14n0289_007:0380b16": "此顯轉凶為吉也變恠灾障等皆是同分妄業所",
    "X14n0289_007:0380b17": "感故有此呪心一切皆銷也常無惡夢者良以晝",
    "X14n0289_007:0380b18": "無不祥之境故夢中所現皆是菩提境界惡星有",
    "X14n0289_007:0380b19": "八萬四千者皆由眾生八萬四千煩惱所感故曰",
    "X14n0289_007:0380b20": "人事作乎下天道應於上爻象動乎內吉凶應乎",
    "X14n0289_007:0380b21": "外也二十八者四方各七即二十八宿也八大惡",
    "X14n0289_007:0380b22": "星即五行及羅計孛也以二十八宿及八大惡星",
    "X14n0289_007:0380b23": "皆可作吉作凶書曰惠廸吉從逆凶是也譬之人",
    "X14n0289_007:0380b24": "參茯苓亦可殺人砒霜酖毒亦可活人今舉逆處",
    "X14n0289_007:0380c01": "言故總名惡星也永不能入者以有此呪心處則",
    "X14n0289_007:0380c02": "天地合德日月合明四時合序鬼神合其吉凶故",
    "X14n0289_007:0380c03": "灾祥無罅隙可入。",
    "X14n0289_007:0380c04": "是故如來宣示此呪於未來世保護初學諸修行者",
    "X14n0289_007:0380c05": "入三摩地身心泰然得大安隱更無一切諸魔鬼神",
    "X14n0289_007:0380c06": "及無始來冤橫宿殃舊業陳債來相惱害汝及眾中",
    "X14n0289_007:0380c07": "諸有學人及未來世諸修行者依我壇場如法持戒",
    "X14n0289_007:0380c08": "所受戒主逢清淨僧於此呪心不生疑悔是善男子",
    "X14n0289_007:0380c09": "於此父母所生之身不得心通十方如來便為妄語。",
    "X14n0289_007:0380c10": "此結勸當持也父母生身者言現身即證也心通",
    "X14n0289_007:0380c11": "者即明心見性也吳興云心通者據前所說不出",
    "X14n0289_007:0380c12": "三義一者證果即端坐百日有利根者不起於座",
    "X14n0289_007:0380c13": "得須陀洹二者發解縱其身心聖果未成決定自",
    "X14n0289_007:0380c14": "知成佛不謬三者宿命是人應時心能記憶八萬",
    "X14n0289_007:0380c15": "四千恒河沙劫周徧了知得無疑惑。",
    "X14n0289_007:0380c16": "說是語已會中無量百千金剛一時佛前合掌頂禮",
    "X14n0289_007:0380c17": "而白佛言如佛所說我當誠心保護如是修菩提者",
    "X14n0289_007:0380c18": "爾時梵王并天帝釋四天大王亦於佛前同時頂禮",
    "X14n0289_007:0380c19": "而白佛言審有如修是學善人我當盡心至誠保護",
    "X14n0289_007:0380c20": "令其一生所作如願復有無量藥叉大將諸羅剎王",
    "X14n0289_007:0380c21": "富單那王鳩槃茶王毗舍遮王頻那夜迦諸大鬼王",
    "X14n0289_007:0380c22": "及諸鬼帥亦於佛前合掌頂禮我亦誓願護持是人",
    "X14n0289_007:0380c23": "令菩提心速得圓滿復有無量日月天子風師雨師",
    "X14n0289_007:0380c24": "雲師雷師并電伯等年歲巡官諸星眷屬亦於會中",
    "X14n0289_007:0381a01": "頂禮佛足而白佛言我亦保護是修行人安立道場",
    "X14n0289_007:0381a02": "得無所畏復有無量山神海神一切土地水陸空行",
    "X14n0289_007:0381a03": "萬物精祇并風神王無色界天於如來前同時稽首",
    "X14n0289_007:0381a04": "而白佛言我亦保護是修行人得成菩提永無魔事。",
    "X14n0289_007:0381a05": "此明眾神護呪也金剛力士眾爾時下諸天眾復",
    "X14n0289_007:0381a06": "有無量藥叉下八部眾復有無量日月下天神眾",
    "X14n0289_007:0381a07": "復有無量山神下地祇眾以此呪是毗盧心印故",
    "X14n0289_007:0381a08": "凡所有處百靈守護又如大將兵符符到令行自",
    "X14n0289_007:0381a09": "然遵守也。",
    "X14n0289_007:0381a10": "爾時八萬四千那由他恒河沙俱胝金剛藏王菩薩",
    "X14n0289_007:0381a11": "在大會中即從座起頂禮佛足而白佛言世尊如我",
    "X14n0289_007:0381a12": "等輩所修功業久成菩提不取涅槃常隨此呪救護",
    "X14n0289_007:0381a13": "末世修三摩提正修行者世尊如是修心求正定人",
    "X14n0289_007:0381a14": "若在道場及餘經行乃至散心遊戲聚落我等徒眾",
    "X14n0289_007:0381a15": "常當隨從持衛此人縱令魔王大自在天求其方便",
    "X14n0289_007:0381a16": "終不可得諸小鬼神去此善人十由旬外除彼發心",
    "X14n0289_007:0381a17": "樂修禪者世尊如是惡魔若魔眷屬欲來侵擾是善",
    "X14n0289_007:0381a18": "人者我以寶杵殞碎其首猶如微塵恒令此人所作",
    "X14n0289_007:0381a19": "如願。",
    "X14n0289_007:0381a20": "此菩薩護呪也首楞嚴王亦名金剛三昧地上菩",
    "X14n0289_007:0381a21": "薩皆以金剛智心斷惑以根本無明最極微細堅",
    "X14n0289_007:0381a22": "固非金剛心決不能破故金剛藏王常加冥護故",
    "X14n0289_007:0381a23": "知末世修行縱有金剛斷惑之智若無金剛藏王",
    "X14n0289_007:0381a24": "冥加護助亦不能成定心散心常隨侍衛者雖是",
    "X14n0289_007:0381b01": "菩薩深慈於持呪人亦當自生尊重勿見棄於菩",
    "X14n0289_007:0381b02": "薩也求其方便終不可得者即雖近其傍目不能",
    "X14n0289_007:0381b03": "視除彼發心樂修禪者彼等親住如來座下可得",
    "X14n0289_007:0381b04": "近傍亦得瞻視也以寶杵碎首者此大權菩薩以",
    "X14n0289_007:0381b05": "殺為慈也此中修行有正有助若利根人即從耳",
    "X14n0289_007:0381b06": "根一門正修足矣若根器稍劣必須入壇持呪為",
    "X14n0289_007:0381b07": "助行方得成就修道分已竟○下顯證道分解行",
    "X14n0289_007:0381b08": "雙行須知位次若不識知位次恐行仍虗擬聖階",
    "X14n0289_007:0381b09": "便同佛境而不知有淺深次第故須問明也前之",
    "X14n0289_007:0381b10": "耳根圓通如得門而入此如陞堂入室以盡其奧",
    "X14n0289_007:0381b11": "耳此正答啟請十方如來得成菩提之事也。",
    "X14n0289_007:0381b12": "阿難即從座起頂禮佛足而白佛言我輩愚鈍好為",
    "X14n0289_007:0381b13": "多聞於諸漏心未求出離蒙佛慈誨得正熏修身心",
    "X14n0289_007:0381b14": "快然獲大饒益世尊如是修證佛三摩提未到涅槃",
    "X14n0289_007:0381b15": "云何名為乾慧之地四十四心至何漸次得修行目",
    "X14n0289_007:0381b16": "詣何方所名入地中云何名為等覺菩薩作是語已",
    "X14n0289_007:0381b17": "五體投地大眾一心佇佛慈音瞪瞢瞻仰。",
    "X14n0289_007:0381b18": "此請修證位次也好字是病言我根性下劣但好",
    "X14n0289_007:0381b19": "多聞不求出漏今得耳根及加行二門開示修行",
    "X14n0289_007:0381b20": "門戶決定無疑故得身心快然至何漸次得修行",
    "X14n0289_007:0381b21": "目下顯三漸次是修行名目則知此二句錯簡當",
    "X14n0289_007:0381b22": "在未到涅槃之下前云菩提涅槃尚在遙遠又云",
    "X14n0289_007:0381b23": "觀佛菩提及大涅槃猶如有人因事遠遊未得還",
    "X14n0289_007:0381b24": "歸明了其家所歸道路阿難至此雖已得知還家",
    "X14n0289_007:0381c01": "道路從脚跟下起然不知到家有幾許途程故問",
    "X14n0289_007:0381c02": "自始至終幾何階級此如遠行人問途經也若遠",
    "X14n0289_007:0381c03": "行人不得途經不知里數則中塗告倦止息化城",
    "X14n0289_007:0381c04": "認為寶所故必得其途經明其里數則不滯中途",
    "X14n0289_007:0381c05": "直造如來大涅槃矣涅槃指極果言乾慧指最初",
    "X14n0289_007:0381c06": "因心信住行向及四加行名四十四心三漸次是",
    "X14n0289_007:0381c07": "修行目初地至等覺名正入。",
    "X14n0289_007:0381c08": "爾時世尊讚阿難言善哉善哉汝等乃能普為大眾",
    "X14n0289_007:0381c09": "及諸末世一切眾生修三摩提求大乘者從於凡夫",
    "X14n0289_007:0381c10": "終大涅槃懸示無上正修行路汝今諦聽當為汝說",
    "X14n0289_007:0381c11": "阿難大眾合掌刳心默然受教。",
    "X14n0289_007:0381c12": "此許說也懸遠也前云遠契如來常樂我淨此云",
    "X14n0289_007:0381c13": "懸示如來正修行路自三漸次以至妙覺中間經",
    "X14n0289_007:0381c14": "歷五十五位然後至菩提法性之家豈不遠乎言",
    "X14n0289_007:0381c15": "汝今雖未得入預先為汝揭而示之則從始至終",
    "X14n0289_007:0381c16": "直趨寶所更無委曲矣刳者剜也謂虗心而受教",
    "X14n0289_007:0381c17": "也。",
    "X14n0289_007:0381c18": "佛言阿難當知妙性圓明離諸名相本來無有世界",
    "X14n0289_007:0381c19": "眾生因妄有生因生有滅生滅名妄滅妄名真是稱",
    "X14n0289_007:0381c20": "如來無上菩提及大涅槃二轉依號阿難汝今欲修",
    "X14n0289_007:0381c21": "真三摩地直詣如來大涅槃者先當識此眾生世界",
    "X14n0289_007:0381c22": "二顛倒因顛倒不生斯則如來真三摩地。",
    "X14n0289_007:0381c23": "此先明所依真如離一切相也妙性者直指真如",
    "X14n0289_007:0381c24": "之體統眾德而大備之謂圓爍羣昏而獨照之謂",
    "X14n0289_007:0382a01": "明離諸名相者良以真如界內絕生佛之假名平",
    "X14n0289_007:0382a02": "等性中無自他之形相是則不但本來無有世界",
    "X14n0289_007:0382a03": "眾生亦復無有菩提涅槃故大智度論云以佛眼",
    "X14n0289_007:0382a04": "觀一切十方國土中一切物尚不見無何況有法",
    "X14n0289_007:0382a05": "畢竟空法能破顛倒菩薩成佛是事尚不可得何",
    "X14n0289_007:0382a06": "況凡天顛倒有法乎因妄下三句因染緣而有眾",
    "X14n0289_007:0382a07": "生世界之名也良以妙性離名絕相本無諸妄由",
    "X14n0289_007:0382a08": "最初一念不覺妄動遂有生相無明因生相而復",
    "X14n0289_007:0382a09": "起住異滅相唯其有生有滅所以稱之為妄遂有",
    "X14n0289_007:0382a10": "二種顛倒所謂依本覺故而有不覺也滅妄下五",
    "X14n0289_007:0382a11": "句因淨緣而有菩提涅槃之名也謂轉世界顛倒",
    "X14n0289_007:0382a12": "依菩提轉眾生顛倒依涅槃所謂依不覺故而有",
    "X14n0289_007:0382a13": "始覺也故宗鏡云寶覺真心各各圓滿本不名諸",
    "X14n0289_007:0382a14": "佛亦不名眾生秪以此心靈妙自在不守自性隨",
    "X14n0289_007:0382a15": "迷悟之緣成聖凡之事如金隨工匠緣成時轉作",
    "X14n0289_007:0382a16": "指鐶如指鐶隨爐火緣壞時即復為金成壞展轉",
    "X14n0289_007:0382a17": "但是一金更無差別如來藏心亦復如是但隨染",
    "X14n0289_007:0382a18": "緣時迷作阿賴耶隨淨緣時悟成如來藏展轉唯",
    "X14n0289_007:0382a19": "是一心畢竟無別故曰若識無始即法性為無明",
    "X14n0289_007:0382a20": "若知今日即無明為法性法性之於無明徧造諸",
    "X14n0289_007:0382a21": "法名之為染無明之於法性徧應眾緣名之為淨",
    "X14n0289_007:0382a22": "此即十玄門中唯心迴轉善成門也若逆轉則名",
    "X14n0289_007:0382a23": "涅槃順轉則名生死以生死涅槃皆不出如來藏",
    "X14n0289_007:0382a24": "心故也阿難下直示二種轉依果當在二種顛倒",
    "X14n0289_007:0382b01": "因中求也故淨名云諸佛解脫當於眾生心行中",
    "X14n0289_007:0382b02": "求以此二種顛倒不生處即是如來真三摩地前",
    "X14n0289_007:0382b03": "云狂心自歇歇即菩提是也故知凡聖二途皆由",
    "X14n0289_007:0382b04": "生滅迷悟而立真如門中實無是事。",
    "X14n0289_007:0382b05": "阿難云何名為眾生顛倒阿難由性明心性明圓故",
    "X14n0289_007:0382b06": "因明發性性妄見生從畢竟無成究竟有此有所有",
    "X14n0289_007:0382b07": "非因所因住所住相了無根本本此無住建立世界",
    "X14n0289_007:0382b08": "及諸眾生。",
    "X14n0289_007:0382b09": "此總標無明熏真如成其染用為二種顛倒因也",
    "X14n0289_007:0382b10": "眾生二字當是二種兩字之訛性明心即本覺體",
    "X14n0289_007:0382b11": "也圓謂通妄通真因明發性者明指無明言發性",
    "X14n0289_007:0382b12": "謂無明所發之性即業識也妄見即見分究竟有",
    "X14n0289_007:0382b13": "即相分此言從本覺體一念妄動而有無明因無",
    "X14n0289_007:0382b14": "明而轉成業識因業識而有見分因見分而有根",
    "X14n0289_007:0382b15": "身器界所謂無同異中熾然成異也下又講明三",
    "X14n0289_007:0382b16": "細皆從無中突然而起故曰此能有之無明與彼",
    "X14n0289_007:0382b17": "所有眾生世界本無有因為彼所生之因亦非有",
    "X14n0289_007:0382b18": "住為後所住之處如空中華如睡時夢詰之無根",
    "X14n0289_007:0382b19": "覔之無本即本此無住之無明遂爾建立世界眾",
    "X14n0289_007:0382b20": "生二種顛倒故知眾生世界總由無明熏變而有",
    "X14n0289_007:0382b21": "由無明與見思互起故有眾生顛倒由無明與根",
    "X14n0289_007:0382b22": "塵交涉故有世界顛倒耳。",
    "X14n0289_007:0382b23": "迷本圓明是生虗妄妄性無體非有所依將欲復真",
    "X14n0289_007:0382b24": "欲真已非真真如性非真求復宛成非相非生非住",
    "X14n0289_007:0382c01": "非心非法展轉發生生力發明熏以成業同業相感",
    "X14n0289_007:0382c02": "因有感業相滅相生由是故有眾生顛倒。",
    "X14n0289_007:0382c03": "此別明眾生顛倒由見思而起也言此眾生所以",
    "X14n0289_007:0382c04": "稱顛倒者由彼迷圓明體一念忘動遂轉此圓明",
    "X14n0289_007:0382c05": "之體而成虗妄此虗妄性元從最初生相無明生",
    "X14n0289_007:0382c06": "起非實有體亦非實有所依之處今欲將此無明",
    "X14n0289_007:0382c07": "復歸元真即此欲真一念尚屬妄想已非真真如",
    "X14n0289_007:0382c08": "性必欲去盡而後已若不以欲真之心求復是則",
    "X14n0289_007:0382c09": "從迷積迷何由得見本來面目但見滿目塵勞宛",
    "X14n0289_007:0382c10": "成虗妄之相耳所謂非相者內有生住二種無明",
    "X14n0289_007:0382c11": "熏發外有心境二法互生由是展轉復起見思二",
    "X14n0289_007:0382c12": "惑故曰非生非住非心非法展轉發生由此見思",
    "X14n0289_007:0382c13": "二惑發生力勝熏成業相既成業相則有業繫苦",
    "X14n0289_007:0382c14": "相遷流不住由是輪轉不息由此非相眾生所以",
    "X14n0289_007:0382c15": "稱為顛倒故華嚴記云厭修善法尚恐有著心況",
    "X14n0289_007:0382c16": "恣情造惡乎又云入理觀佛猶恐起心更造惡業",
    "X14n0289_007:0382c17": "特違至教洞山云學得佛邊事猶是錯用心此即",
    "X14n0289_007:0382c18": "欲真已非真真如性非真求復宛成非相之意。",
    "X14n0289_007:0382c19": "阿難云何名為世界顛倒是有所有分段妄生因此",
    "X14n0289_007:0382c20": "界立非因所因無住所住遷流不住因此世成三世",
    "X14n0289_007:0382c21": "四方和合相涉變化眾生成十二類是故世界因動",
    "X14n0289_007:0382c22": "有聲因聲有色因色有香因香有觸因觸有味因味",
    "X14n0289_007:0382c23": "知法六亂妄想成業性故十二區分由此輪轉是故",
    "X14n0289_007:0382c24": "世界聲香味觸窮十二變為一旋復乘此輪轉顛倒",
    "X14n0289_007:0383a01": "相故是有世界卵生胎生濕生化生有色無色有想",
    "X14n0289_007:0383a02": "無想若非有色若非無色若非有想若非無想。",
    "X14n0289_007:0383a03": "此別釋世界顛倒由根塵而起也世界本來清淨",
    "X14n0289_007:0383a04": "何有顛倒悉由眾生顛倒織妄相成成十二類故",
    "X14n0289_007:0383a05": "世界亦成顛倒耳此則世界顛倒基乎眾生故大",
    "X14n0289_007:0383a06": "經云眾生無法器世界成雜染是有所有者即指",
    "X14n0289_007:0383a07": "前無明所起之眾生因有分段根身建立有情界",
    "X14n0289_007:0383a08": "限此界之名所由立也本無有因為彼所生之因",
    "X14n0289_007:0383a09": "亦無有處為彼所住之處皆由念念遷流遂成三",
    "X14n0289_007:0383a10": "世此世之名所由立也由此世界三四四三宛轉",
    "X14n0289_007:0383a11": "十二和合相涉故十二類亦應數而成化前修道",
    "X14n0289_007:0383a12": "分明世界相涉而成功德此明世界相涉而成顛",
    "X14n0289_007:0383a13": "倒也是故下約一念妄動而內根外境無前無後",
    "X14n0289_007:0383a14": "一時具足故曰因動有聲等如世間萬物一動必",
    "X14n0289_007:0383a15": "有聲有聲處必有色有色處必有氣有氣處必可",
    "X14n0289_007:0383a16": "齅而觸有觸處便知其味有味處即知其為何物",
    "X14n0289_007:0383a17": "塵既如此根亦宜然葢業轉現三總由一念不覺",
    "X14n0289_007:0383a18": "妄動而起今此十二雖是區分類別亦由一念妄",
    "X14n0289_007:0383a19": "動而生於是眼取色耳取聲鼻取香舌取味身取",
    "X14n0289_007:0383a20": "觸意取法六根六塵相織而成輪轉故一根一境",
    "X14n0289_007:0383a21": "現造一業而餘根餘境亦皆冥伏合成一業所以",
    "X14n0289_007:0383a22": "舉一根而六根具在舉一境而六境齊彰以六根",
    "X14n0289_007:0383a23": "造業既同故六境亦復如是是故根塵窮十二變",
    "X14n0289_007:0383a24": "為一旋復言旋復者謂此根塵窮十二變為一周",
    "X14n0289_007:0383b01": "旋往復乘此下由能造根塵既具十二故所造眾",
    "X14n0289_007:0383b02": "生乘此亦具十二類也以此十二顛倒總是迷見",
    "X14n0289_007:0383b03": "相二分而起謂胎卵二種與有色有想非無色非",
    "X14n0289_007:0383b04": "無想迷見分居多濕化二種與無色無想非有色",
    "X14n0289_007:0383b05": "非有想迷相分居多又眾生顛倒是眾生之別業",
    "X14n0289_007:0383b06": "見所獨故世界顛倒是眾生之共業相所共故若",
    "X14n0289_007:0383b07": "破我執證人空斷分段生死而證有餘涅槃成三",
    "X14n0289_007:0383b08": "菩提則眾生顛倒始息若破法執證法空斷變易",
    "X14n0289_007:0383b09": "生死而證無餘涅槃成大菩提則世界顛倒始空",
    "X14n0289_007:0383b10": "故曰顛倒不生斯則如來真三摩地。",
    "X14n0289_007:0383b11": "阿難由因世界虗妄輪迴動顛倒故和合氣成八萬",
    "X14n0289_007:0383b12": "四千飛沉亂想如是故有卵羯邏藍流轉國土魚鳥",
    "X14n0289_007:0383b13": "龜蛇其類充塞。",
    "X14n0289_007:0383b14": "此明卵生因果也依殻而生曰卵由因下明能造",
    "X14n0289_007:0383b15": "之因如是下顯所造之果下文皆然虗妄者即想",
    "X14n0289_007:0383b16": "也卵唯想生故動顛倒者謂迷不動之真體而忽",
    "X14n0289_007:0383b17": "然妄動於是俛仰天地再撫四海僨驕而不可係",
    "X14n0289_007:0383b18": "非顛倒乎和合氣成者謂此顛倒悉由無明風動",
    "X14n0289_007:0383b19": "而成也飛沉亂想者謂此妄想忽起忽滅忽上忽",
    "X14n0289_007:0383b20": "下無有一定故羯羅藍此云凝滑即胎中第一位",
    "X14n0289_007:0383b21": "也十二類生各言八萬四千者悉由八萬四千煩",
    "X14n0289_007:0383b22": "惱感變故魚鳥龜蛇皆飛沉亂想所感之果也魚",
    "X14n0289_007:0383b23": "化為鳥蛇化為龜彼倐然忘屈曲之狀而得蹣跚",
    "X14n0289_007:0383b24": "之質此忽然忘游泳之態而得飛鳴之體皆氣交",
    "X14n0289_007:0383c01": "神化所致至如鶴鶴相唳鶃鶃相視皆氣交之果",
    "X14n0289_007:0383c02": "也。",
    "X14n0289_007:0383c03": "由因世界雜染輪迴欲顛倒故和合滋成八萬四千",
    "X14n0289_007:0383c04": "橫竪亂想如是故有胎遏蒲曇流轉國土人畜龍仙",
    "X14n0289_007:0383c05": "其類充塞。",
    "X14n0289_007:0383c06": "此明胎生因果也含藏而出曰胎生言雜染者亦",
    "X14n0289_007:0383c07": "由迷此性淨明體而忽墮情塵渾濁真性故欲顛",
    "X14n0289_007:0383c08": "倒者如一受成形不亡待盡者是本有之未婦捨",
    "X14n0289_007:0383c09": "之而不親而妄求匹配交遘腥臊非顛倒乎和合",
    "X14n0289_007:0383c10": "滋成者貪愛同滋貪不能止也橫竪亂想者婬有",
    "X14n0289_007:0383c11": "正邪一夫一婬為正婬更向外求為邪婬以情有",
    "X14n0289_007:0383c12": "偏正故所感之果亦有橫竪也遏蒲曇此云疱即",
    "X14n0289_007:0383c13": "胎中第二位也人仙本竪龍畜本橫是其果也然",
    "X14n0289_007:0383c14": "想有內分外分情有世情道情故能轉情想者即",
    "X14n0289_007:0383c15": "是真三摩地。",
    "X14n0289_007:0383c16": "由因世界執著輪迴趣顛倒故和合煖成八萬四千",
    "X14n0289_007:0383c17": "飜覆亂想如是故有濕相蔽尸流轉國土含蠢蠕動",
    "X14n0289_007:0383c18": "其類充塞。",
    "X14n0289_007:0383c19": "此明濕生因果也假潤而生曰濕執著者即合也",
    "X14n0289_007:0383c20": "濕以合感故趣顛倒者亦由不知無住真心如摩",
    "X14n0289_007:0383c21": "尼珠隨色現色本無定形而觸境奔風附時趨勢",
    "X14n0289_007:0383c22": "非顛倒乎和合煖成者以人情盡向熱閙處趨承",
    "X14n0289_007:0383c23": "所謂富貴它人合也翻覆亂想者謂翻手作雲覆",
    "X14n0289_007:0383c24": "手作雨如翟公之門可以羅雀孟甞歸齊賓客復",
    "X14n0289_007:0384a01": "滿之類蔽尸此云軟肉即胎中第三位也含蠢蠕",
    "X14n0289_007:0384a02": "動如醯雞蠛蠓之類唯其平生不配道義事事皆",
    "X14n0289_007:0384a03": "餒無丈夫氣故感此蠢然無知之報也。",
    "X14n0289_007:0384a04": "由因世界變易輪迴假顛倒故和合觸成八萬四千",
    "X14n0289_007:0384a05": "新故亂想如是故有化相羯南流轉國土轉蛻飛行",
    "X14n0289_007:0384a06": "其類充塞。",
    "X14n0289_007:0384a07": "此明化生因果也無而忽有曰化變易輪迴者謂",
    "X14n0289_007:0384a08": "倐敬倐怠忽喜忽怒朝三暮四之類假顛倒者由",
    "X14n0289_007:0384a09": "彼不知真主人公隨緣不變不變隨緣而反面是",
    "X14n0289_007:0384a10": "背非口甜心苦非顛倒乎和合觸成者謂此假人",
    "X14n0289_007:0384a11": "觸處變其所守失其本心故新故亂想者如厭故",
    "X14n0289_007:0384a12": "喜新好丹非素富即易妻貴即易交豈知衣不厭",
    "X14n0289_007:0384a13": "新人不厭故哉羯南云硬肉即胎中第四位也轉",
    "X14n0289_007:0384a14": "蛻飛行者如雀化為蛤轉飛為沈也蜣蜋之化蟬",
    "X14n0289_007:0384a15": "轉行為飛也唯其生平毫無操守觸處生變故感",
    "X14n0289_007:0384a16": "此果也。",
    "X14n0289_007:0384a17": "由因世界留礙輪迴障顛倒故和合著成八萬四千",
    "X14n0289_007:0384a18": "精耀亂想如是故有色相羯南流轉國土休咎精明",
    "X14n0289_007:0384a19": "其類充塞。",
    "X14n0289_007:0384a20": "此明有色因果即色界也留礙輪迴者精耀生於",
    "X14n0289_007:0384a21": "明明生於著故精耀有附麗障顛倒者由彼不知",
    "X14n0289_007:0384a22": "自性具有大智慧光周遍法界本無留礙而反事",
    "X14n0289_007:0384a23": "水火日月以求明因明而立所遂成障礙不得圓",
    "X14n0289_007:0384a24": "通非顛倒乎和合著成者棄自己無盡之光明而",
    "X14n0289_007:0384b01": "反認昭昭靈靈者以為極則事色界諸天皆坐於",
    "X14n0289_007:0384b02": "此以諸天皆有隨身光明故精耀亂想者古人所",
    "X14n0289_007:0384b03": "謂弄精魂者是也休咎精明者如日月星辰之類",
    "X14n0289_007:0384b04": "吉者為休凶者為咎至於爝火蚌光皆此因也。",
    "X14n0289_007:0384b05": "由因世界銷散輪迴惑顛倒故和合暗成八萬四千",
    "X14n0289_007:0384b06": "陰隱亂想如是故有無色羯南流轉國土空散銷沉",
    "X14n0289_007:0384b07": "其類充塞。",
    "X14n0289_007:0384b08": "此明無色因果即無色界也銷散輪迴者由彼不",
    "X14n0289_007:0384b09": "知有相身中無相身無明山上無生路故滅身以",
    "X14n0289_007:0384b10": "歸無絕智以淪虗也惑顛倒者謂迷有漏天作無",
    "X14n0289_007:0384b11": "為解非顛倒乎和合暗成者謂執此昏昏默默杳",
    "X14n0289_007:0384b12": "杳冥冥為極處四空諸天皆坐於此所謂晦昧為",
    "X14n0289_007:0384b13": "空也陰隱亂想者若存非存似盡非盡於無盡中",
    "X14n0289_007:0384b14": "發宣盡性故空散銷沉者謂將此身心銷磨沉沒",
    "X14n0289_007:0384b15": "散入於空也已上二種是情之變也。",
    "X14n0289_007:0384b16": "由因世界罔象輪迴影顛倒故和合憶成八萬四千",
    "X14n0289_007:0384b17": "潛結亂想如是故有想相羯南流轉國土神鬼精靈",
    "X14n0289_007:0384b18": "其類充塞。",
    "X14n0289_007:0384b19": "此明有想因果也罔象輪迴者謂依稀似是彷彿",
    "X14n0289_007:0384b20": "不真故影顛倒者由彼不知自性不見根本故執",
    "X14n0289_007:0384b21": "影而遺真如云道之為物恍恍惚惚等皆見其影",
    "X14n0289_007:0384b22": "而未真見本來面目非顛倒乎和合憶成者謂旦",
    "X14n0289_007:0384b23": "夕撮心懸在一處若守中緣督之類潛結亂想者",
    "X14n0289_007:0384b24": "如綿綿若存用之不勤由用之愈久故愈結而不",
    "X14n0289_007:0384c01": "散也神鬼精靈如下五陰文天魔精怪罔兩等皆",
    "X14n0289_007:0384c02": "因錯亂修習得其影而不得其真即有五通未得",
    "X14n0289_007:0384c03": "漏盡故有僧指月問古德云兩箇並現時如何德",
    "X14n0289_007:0384c04": "曰一箇是影以是發相似慧非真慧故。",
    "X14n0289_007:0384c05": "由因世界愚鈍輪迴癡顛倒故和合頑成八萬四千",
    "X14n0289_007:0384c06": "枯槁亂想如是故有無想羯南流轉國土精神化為",
    "X14n0289_007:0384c07": "土木金石其類充塞。",
    "X14n0289_007:0384c08": "此明無想因果也愚鈍輪迴者以有法障故愚有",
    "X14n0289_007:0384c09": "煩惱障故鈍癡顛倒者言不知自性本來圓活在",
    "X14n0289_007:0384c10": "眼能見在耳能聞如日中寶石色無定形似水上",
    "X14n0289_007:0384c11": "葫蘆不可按捺而勉強抑伏如壓石草如夾冰魚",
    "X14n0289_007:0384c12": "古德謂之魂不散的死人非顛倒乎和合頑成者",
    "X14n0289_007:0384c13": "謂隳肢體黜聰明而入冥頑之地也枯槁亂想者",
    "X14n0289_007:0384c14": "若寒灰槁木無生暖氣故土木金石等者如華表",
    "X14n0289_007:0384c15": "生精黃頭化石之類此是發相似禪非真禪也已",
    "X14n0289_007:0384c16": "上二種是想之變自有色無色有想無想皆是修",
    "X14n0289_007:0384c17": "行而不得其真者故派成四類。",
    "X14n0289_007:0384c18": "由因世界相待輪迴偽顛倒故和合染成八萬四千",
    "X14n0289_007:0384c19": "因依亂想如是故有非有色相成色羯南流轉國土",
    "X14n0289_007:0384c20": "諸水母等以鰕為目其類充塞。",
    "X14n0289_007:0384c21": "此明非有色因果也相待輪迴者有所恃怙如景",
    "X14n0289_007:0384c22": "待形罔兩待景之類偽顛倒者由不知自性不與",
    "X14n0289_007:0384c23": "諸塵作對萬法為侶卓然立於物先而反恃他人",
    "X14n0289_007:0384c24": "以為己力非顛倒乎和合染成者如沽染勢力資",
    "X14n0289_007:0385a01": "藉聲名之類因依亂想如狐假虎威客行主令之",
    "X14n0289_007:0385a02": "類非有色相成色羯南者以本無勢而待人成勢",
    "X14n0289_007:0385a03": "故所感之果本非有色而待物成色如水母以水",
    "X14n0289_007:0385a04": "沫為體以鰕為目乃至一切依草附木諸鬼神等",
    "X14n0289_007:0385a05": "以及身中八萬四千戶蟲皆此因也故曰待文王",
    "X14n0289_007:0385a06": "而興者非豪傑之士。",
    "X14n0289_007:0385a07": "由因世界相引輪迴性顛倒故和合呪成八萬四千",
    "X14n0289_007:0385a08": "呼召亂想如是故有非無色相無色羯南流轉國土",
    "X14n0289_007:0385a09": "呪詛厭生其類充塞。",
    "X14n0289_007:0385a10": "此明非無色因果也相引轉迴者謂以邪語邪業",
    "X14n0289_007:0385a11": "牽引人也性顛倒者由彼不知自性具有恒沙稱",
    "X14n0289_007:0385a12": "性功德不能引之發生反以邪語邪業熏習誘引",
    "X14n0289_007:0385a13": "而易其性非顛倒乎和合呪成者謂以呪詛之力",
    "X14n0289_007:0385a14": "而轉換人也呼召亂想者若今之書符捻訣呼神",
    "X14n0289_007:0385a15": "召鬼之類如云主人公惺惺著如此自呼自召則",
    "X14n0289_007:0385a16": "能引生稱性功德今不自引而引人不自呼召而",
    "X14n0289_007:0385a17": "呼召鬼神故成亂想也非無色相無色羯南者以",
    "X14n0289_007:0385a18": "呪詛則有故非無色不呪則無故無色也呪詛厭",
    "X14n0289_007:0385a19": "生者若今樟柳神之類世間別有一種邪神邪鬼",
    "X14n0289_007:0385a20": "聽人驅役若夫正神非至誠至德則不能感豈妄",
    "X14n0289_007:0385a21": "人所能呼召哉此由因中呼召鬼神故果上為人",
    "X14n0289_007:0385a22": "呼召也已上二種是合之變。",
    "X14n0289_007:0385a23": "由因世界合妄輪迴罔顛倒故和合異成八萬四千",
    "X14n0289_007:0385a24": "迴互亂想如是故有非有想相成想羯南流轉國土",
    "X14n0289_007:0385b01": "彼蒲盧等異質相成其類充塞。",
    "X14n0289_007:0385b02": "此明非有想因果也合妄輪迴者實離而強合謂",
    "X14n0289_007:0385b03": "之妄合罔顛倒者由彼不知真君是最親之物而",
    "X14n0289_007:0385b04": "反背之乃以非己親而強以為親非己子而強以",
    "X14n0289_007:0385b05": "為子非己物而強以為物非顛倒乎和合異成者",
    "X14n0289_007:0385b06": "非其同類故曰異迴互亂想者迴他人之所有而",
    "X14n0289_007:0385b07": "互為己有也非有想相成想羯南者言他人之物",
    "X14n0289_007:0385b08": "本無心與我故曰非有想而我強而有之乃成我",
    "X14n0289_007:0385b09": "想故曰成想也如彼蒲盧本為桑蟲非有蜂想而",
    "X14n0289_007:0385b10": "卒成蜂想。",
    "X14n0289_007:0385b11": "由因世界怨害輪迴殺顛倒故和合怪成八萬四千",
    "X14n0289_007:0385b12": "食父母想如是故有非無想相無想羯南流轉國土",
    "X14n0289_007:0385b13": "如土梟等附塊為兒及破鏡鳥以毒樹果抱為其子",
    "X14n0289_007:0385b14": "子成父母皆遭其食其類充塞。",
    "X14n0289_007:0385b15": "此明非無想因果也怨害輪迴者本合而反離故",
    "X14n0289_007:0385b16": "成怨害殺顛倒者亦由不知一切眾生同為一體",
    "X14n0289_007:0385b17": "皆是先世父母親戚眷屬由昏昧故互相食噉作",
    "X14n0289_007:0385b18": "諸怨對非顛倒乎和合怪成食父母想者謂父母",
    "X14n0289_007:0385b19": "愛子無所不至即欲報恩昊天罔極今反忘至恩",
    "X14n0289_007:0385b20": "至愛而害之食之此誠不忍願聞是天下極怪異",
    "X14n0289_007:0385b21": "事也非無想相無想羯南者如土梟附塊為兒土",
    "X14n0289_007:0385b22": "塊本無食父母想故曰無想以梟等卵之遂成梟",
    "X14n0289_007:0385b23": "等食父母想故曰非無想也孤山云土梟破鏡者",
    "X14n0289_007:0385b24": "按史記孝武本紀云祠黃帝用一梟破鏡孟康云",
    "X14n0289_007:0385c01": "梟鳥名食母破鏡獸名食父黃帝欲絕其類使百",
    "X14n0289_007:0385c02": "物祀皆用之破鏡如貙而虎眼今云鳥者恐譯人",
    "X14n0289_007:0385c03": "誤或鳥字合是等字後人妄改耳若按道安法師",
    "X14n0289_007:0385c04": "檄魔文云梟[豸*竟]競起是則鏡當作[豸*竟]已上二種是",
    "X14n0289_007:0385c05": "離之變也。",
    "X14n0289_007:0385c06": "是名眾生十二種類。",
    "X14n0289_007:0385c07": "結成名數。"
}