{
    "X66n1296_020:0114b07": "宗門拈古彚集卷第二十",
    "X66n1296_020:0114b09": "古杭白巖嗣祖沙門　淨符　彚集",
    "X66n1296_020:0114b10": "　　△南四",
    "X66n1296_020:0114b11": "鎮州臨濟義玄禪師(南四黃檗運嗣)問黃檗。如何是佛法的",
    "X66n1296_020:0114b12": "的大意。聲未絕檗便打。如是三度問三度被打。不契",
    "X66n1296_020:0114b13": "遂辭去。檗指見大愚。愚問甚處來。濟曰黃檗來。愚曰",
    "X66n1296_020:0114b14": "黃檗有何言句。濟曰。某甲三度問佛法的的大意。三",
    "X66n1296_020:0114b15": "度被打。不知某甲有過無過。愚曰。黃檗與麼老婆心",
    "X66n1296_020:0114b16": "切。為汝得徹困。更來這裏問有過無過。濟於言下大",
    "X66n1296_020:0114b17": "悟。乃曰原來黃檗佛法無多子。愚搊住曰。這尿牀鬼",
    "X66n1296_020:0114b18": "子。適纔問有過無過。如今却道黃檗佛法無多子。你",
    "X66n1296_020:0114b19": "見個甚麼道理。速道速道。濟乃於大愚肋下築三拳。",
    "X66n1296_020:0114b20": "愚拓開曰。汝師黃檗。非干我事。濟遂回黃檗。檗見便",
    "X66n1296_020:0114b21": "問。這漢來來去去。有甚了期。濟曰祇為老婆心切。檗",
    "X66n1296_020:0114b22": "問甚處去來。濟曰昨蒙和尚慈旨令參大愚去來。檗",
    "X66n1296_020:0114b23": "曰大愚有何言句。濟遂舉前話。檗曰。大愚這漢饒舌。",
    "X66n1296_020:0114b24": "待來痛與一頓。濟曰。說甚待來。即今便打。隨與一掌。",
    "X66n1296_020:0114c01": "檗曰這風顛漢來這裏捋虎鬚。濟便喝。檗喚曰侍者",
    "X66n1296_020:0114c02": "引這風顛漢參堂去。",
    "X66n1296_020:0114c03": "溈山祐舉問仰山。臨濟當時得大愚力。得黃檗力。",
    "X66n1296_020:0114c04": "仰云。非但騎虎頭。亦解把虎尾。",
    "X66n1296_020:0114c05": "中峰本云。汝師黃檗非干我事。大愚肋下更合喫",
    "X66n1296_020:0114c06": "拳。這風顛漢來這裏捋虎鬚。黃檗面門猶欠一掌。",
    "X66n1296_020:0114c07": "致使尿牀鬼子邪見勃興。賺他後代兒孫一個個",
    "X66n1296_020:0114c08": "鼓粥飯氣。",
    "X66n1296_020:0114c09": "白巖符云。臨濟大似從禹門霹靂聲中立。見㸕霧",
    "X66n1296_020:0114c10": "拏雲於九霄之上。其得意亦至矣。然細檢將來。猶",
    "X66n1296_020:0114c11": "未脫黃檗網子在。具眼者試辨看。",
    "X66n1296_020:0114c12": "廣胤標云。金烹大冶。玉出藍田。養子之緣輸他黃",
    "X66n1296_020:0114c13": "檗好手。劒刃翻身須是臨濟白拈。語云。福生有基。",
    "X66n1296_020:0114c14": "禍生有胎。不其然乎。",
    "X66n1296_020:0114c15": "臨濟在滹沱河側住院。一日謂普化克符二上座曰。",
    "X66n1296_020:0114c16": "我欲於此建立黃檗宗旨。汝且成褫我。二人便珍重",
    "X66n1296_020:0114c17": "下去。三日後普化却上來問。和尚三日前說什麼。濟",
    "X66n1296_020:0114c18": "拈棒便打。三日後克符上來問。和尚前日打普化作",
    "X66n1296_020:0114c19": "甚麼。濟亦打。",
    "X66n1296_020:0114c20": "長蘆仁云。普化克符不可放過。臨濟老人放過不",
    "X66n1296_020:0114c21": "可。若是且菴。一生擔板無人成褫。然雖恁麼。須知",
    "X66n1296_020:0114c22": "遠烟浪。別有好商量。",
    "X66n1296_020:0114c23": "天童忞云。一賓一主。一挨一拶。生鐵鑄就。渾剛打",
    "X66n1296_020:0114c24": "成。建立黃檗宗旨。發明從上心髓。須是這般漢。但",
    "X66n1296_020:0115a01": "惜二人珍重下去。臨濟不與當下勦絕。致令後人",
    "X66n1296_020:0115a02": "向三日前三日後弄精魂。今日山僧路見不平。不",
    "X66n1296_020:0115a03": "免為伊勦絕去也。諸仁者。山僧亦欲於此建立天",
    "X66n1296_020:0115a04": "童宗旨。敢問諸人作麼生成褫山僧好。為復珍重",
    "X66n1296_020:0115a05": "下去耶。為復三日後上來耶。為復從東過西耶。為",
    "X66n1296_020:0115a06": "復良久默然耶。為復拂袖出堂耶。為復繞座三匝",
    "X66n1296_020:0115a07": "作女人拜耶。為復揚眉瞬目豎指擎拳耶。為復掀",
    "X66n1296_020:0115a08": "倒法座喝散大眾耶。上來做處總是弄精魂。畢竟",
    "X66n1296_020:0115a09": "作麼生出隻手眼共山僧建立宗旨聻。還會麼。鶴",
    "X66n1296_020:0115a10": "有九臯難翥翼。馬無千里謾追風。",
    "X66n1296_020:0115a11": "古南門云。河北正宗機如掣電。而克符普化乃當",
    "X66n1296_020:0115a12": "場不戰陣後興兵。要成褫臨濟未得在。山僧今日",
    "X66n1296_020:0115a13": "欲於本山建立臨濟宗旨。或有個衲僧見義勇為",
    "X66n1296_020:0115a14": "單刀直入上前云和尚道什麼。山僧劈脊便棒。或",
    "X66n1296_020:0115a15": "有第二員衲僧上前云和尚適來為甚打這僧。山",
    "X66n1296_020:0115a16": "僧也劈脊便棒。且道與臨濟相去多少。驀拈拄杖",
    "X66n1296_020:0115a17": "云。棒頭有眼明如日。要識真金火裏看。",
    "X66n1296_020:0115a18": "佛日晳云。握閫外威權。據寰中正令。不無臨濟。若",
    "X66n1296_020:0115a19": "是建立黃檗宗旨。大遠在。何故。既是建立宗旨。因",
    "X66n1296_020:0115a20": "甚只要二人成褫。晳上座恭奉綸音於此建立天",
    "X66n1296_020:0115a21": "童宗旨。已賴聖天子出一隻手。祇如現前大眾又",
    "X66n1296_020:0115a22": "作麼生成褫。卓拄杖云。潑天門戶同撐起。萬國來",
    "X66n1296_020:0115a23": "賓法海寬。",
    "X66n1296_020:0115a24": "演教泐云。臨濟縱寰中殺活。握閫外威權。直得氣",
    "X66n1296_020:0115b01": "槩驚羣風標獨立。建立宗旨則不無。仔細檢點將",
    "X66n1296_020:0115b02": "來。也是賊過後張弓。",
    "X66n1296_020:0115b03": "臨濟示眾。夫為法者不避喪身失命。我於先師處三",
    "X66n1296_020:0115b04": "度問佛法的的大意。三度被打。如蒿枝拂相似。如今",
    "X66n1296_020:0115b05": "更思一頓。誰為下手。時有僧出曰某甲下手。濟拈拄",
    "X66n1296_020:0115b06": "杖度與。僧擬接。濟便打。",
    "X66n1296_020:0115b07": "雪竇顯云。臨濟放去較危。收來太速。",
    "X66n1296_020:0115b08": "五祖戒云。臨濟大似貧兒思舊債。",
    "X66n1296_020:0115b09": "雪竇宗云。且道臨濟今日用底棒與當時喫底棒",
    "X66n1296_020:0115b10": "是同是別。若道同。孤負他黃檗。若道別。屈他臨濟。",
    "X66n1296_020:0115b11": "若也盡其機來。且道在阿誰分上。乃拈拄杖云。退",
    "X66n1296_020:0115b12": "後退後。",
    "X66n1296_020:0115b13": "靈隱嶽拈拄杖云。臨濟據令而行。不知孤負黃檗。",
    "X66n1296_020:0115b14": "雪竇盡力擔板。也只見得一邊。且道薦福節文在",
    "X66n1296_020:0115b15": "甚麼處。擲下拄杖。",
    "X66n1296_020:0115b16": "徑山琇云。臨濟固是貧兒思舊債。這僧渾若餓狗",
    "X66n1296_020:0115b17": "喫縴纏。雪竇道臨濟放去較危收來太速。醉我落",
    "X66n1296_020:0115b18": "花天。借他絃管裏。",
    "X66n1296_020:0115b19": "南堂欲云。說什麼放去較危收來太速。雖知臨濟",
    "X66n1296_020:0115b20": "有陷虎機。這僧未具透關眼。待道再思一頓誰為",
    "X66n1296_020:0115b21": "下手。便與掀倒禪牀。非惟塞斷這老漢咽喉。抑且",
    "X66n1296_020:0115b22": "出身有路。",
    "X66n1296_020:0115b23": "伏龍長云。雪竇靈隱二尊宿。一人聾雙耳朵。一人",
    "X66n1296_020:0115b24": "瞎隻眼睛。不惟辜負臨濟亦乃喪我兒孫。無明今",
    "X66n1296_020:0115c01": "日路見不平。且要與渠雪屈。良久云。不得動著。動",
    "X66n1296_020:0115c02": "著打折你驢腰。",
    "X66n1296_020:0115c03": "通玄奇云。臨濟若官居相位不忘落魄之時。這僧",
    "X66n1296_020:0115c04": "恰似寒微庶子擬作侯門之客。",
    "X66n1296_020:0115c05": "寶掌白云。臨濟大師貴買賤賣不勝潦草。這僧抗",
    "X66n1296_020:0115c06": "節衝鋒不顧喪身失命。祇如道蒿枝拂相似。意作",
    "X66n1296_020:0115c07": "麼生。雲鬟梳未整。香滲露花枝。",
    "X66n1296_020:0115c08": "清化嶾云。這僧也是個初生犢兒不畏虎。若是個",
    "X66n1296_020:0115c09": "見義勇為底漢。當時奪轉棒頭。何處更有臨濟。",
    "X66n1296_020:0115c10": "龍華體云。臨濟誘人犯法。固非好手。這僧棒雖喫。",
    "X66n1296_020:0115c11": "要且不甘。",
    "X66n1296_020:0115c12": "東塔熹云。大小臨濟若無這僧。幾乎一場懡[怡-台+羅]。雖",
    "X66n1296_020:0115c13": "然。我若作這僧。待道再思一頓誰為下手。便拽下",
    "X66n1296_020:0115c14": "禪牀痛與一頓。看伊如何合煞。",
    "X66n1296_020:0115c15": "五峰甫云。大小臨濟與麼做處雖謂頭正尾正。爭",
    "X66n1296_020:0115c16": "奈鼻孔在這僧手裏。",
    "X66n1296_020:0115c17": "臨濟見僧來舉起拂子。僧禮拜。濟便打。又有僧來濟",
    "X66n1296_020:0115c18": "舉起拂子。僧不顧。濟亦打。又有僧來濟舉起拂子。僧",
    "X66n1296_020:0115c19": "曰謝和尚指示。濟亦打。",
    "X66n1296_020:0115c20": "雲門偃代云。祇宜老漢。大覺云。得即得。猶未見臨",
    "X66n1296_020:0115c21": "濟機在。",
    "X66n1296_020:0115c22": "愚菴盂云。有賓有主有照有用。其中一棒超諸佛",
    "X66n1296_020:0115c23": "之先。一棒為列祖頂門。一棒撐天拄地。若人揀辨",
    "X66n1296_020:0115c24": "得出。許伊為臨濟兒孫。旁僧云。這老漢。這裏是什",
    "X66n1296_020:0116a01": "麼所在。分先分後。論佛論祖。盂便打趂出。",
    "X66n1296_020:0116a02": "臨濟因普請鋤地次。見黃檗來。拄钁而立。檗曰這漢",
    "X66n1296_020:0116a03": "困那。濟曰钁也未舉困箇甚麼。檗便打。濟接住棒一",
    "X66n1296_020:0116a04": "推推倒。檗乃喚維那。扶起我來。維那扶起曰。和尚爭",
    "X66n1296_020:0116a05": "容得這風顛漢無禮。檗却與維那一掌。濟遽钁地曰。",
    "X66n1296_020:0116a06": "諸方火塟。我這來活埋。",
    "X66n1296_020:0116a07": "仰山寂云。正賊走却。邏贓人喫棒。",
    "X66n1296_020:0116a08": "溈山喆云。黃檗倒地。維那扶起。火塟活埋。清風未",
    "X66n1296_020:0116a09": "已。",
    "X66n1296_020:0116a10": "三交嵩云。正狗不偷油。雞銜燈盞走。",
    "X66n1296_020:0116a11": "通玄奇云。臨濟喫棒亦快。黃檗喫跌甚甘。唯代罪",
    "X66n1296_020:0116a12": "者不得辭其責。臨濟與麼道。太煞欺人。",
    "X66n1296_020:0116a13": "白巖符云。城門失火殃及池魚。大有恁麼事。且置",
    "X66n1296_020:0116a14": "勿論。一等家富兒驕。實謂難為情理。還有與黃檗",
    "X66n1296_020:0116a15": "出一隻手者麼。有僧纔出。巖云你擬放驕麼。直打",
    "X66n1296_020:0116a16": "出方丈。",
    "X66n1296_020:0116a17": "臨濟栽松次。黃檗曰深山裏栽許多松作麼。濟曰一",
    "X66n1296_020:0116a18": "與山門作境致。二與後人作標榜。道了乃將鋤頭築",
    "X66n1296_020:0116a19": "地三下。檗曰。雖然如是。子已喫吾三十棒了也。濟又",
    "X66n1296_020:0116a20": "築地三下噓一噓。檗曰吾宗到汝大興於世。",
    "X66n1296_020:0116a21": "溈山喆云。臨濟與麼大似平地喫交。雖然如是。臨",
    "X66n1296_020:0116a22": "危不變方稱丈夫。黃檗云吾宗到汝大興於世。也",
    "X66n1296_020:0116a23": "是憐兒不覺醜。",
    "X66n1296_020:0116a24": "天童華云。黃檗道雖然如是子已喫吾三十棒。養",
    "X66n1296_020:0116b01": "子之緣固當如是。臨濟正令雖行。可惜甘向钁頭",
    "X66n1296_020:0116b02": "邊活埋。應菴今日捋下面皮要與諸人相見。驀拈",
    "X66n1296_020:0116b03": "拄杖卓一卓云。驚羣須是英靈漢。敵勝還他獅子",
    "X66n1296_020:0116b04": "兒。",
    "X66n1296_020:0116b05": "臨濟上堂。赤肉團上有一無位真人。常在諸人面門",
    "X66n1296_020:0116b06": "出入。未證據者看看。時有僧出問如何是無位真人。",
    "X66n1296_020:0116b07": "濟下禪牀搊住曰道道。僧擬議。濟托開曰無位真人",
    "X66n1296_020:0116b08": "是什麼乾屎橛。便歸方丈。",
    "X66n1296_020:0116b09": "雪峰存云。臨濟大似白拈賊。",
    "X66n1296_020:0116b10": "雪竇顯云。善竊者鬼神莫知。既被雪峰覰破。臨濟",
    "X66n1296_020:0116b11": "不是好手。召眾云。雪竇今日換却你諸人眼睛了",
    "X66n1296_020:0116b12": "也。你若不信。各歸寮舍裏自摸索看。",
    "X66n1296_020:0116b13": "瑯瑘覺云。臨濟可謂氷稜上度。九[阿-可+尻]劒刃上得全",
    "X66n1296_020:0116b14": "身。",
    "X66n1296_020:0116b15": "天寧琦云。臨濟若無後語。洎被打破蔡州。雖然。家",
    "X66n1296_020:0116b16": "無白澤之圖。必無如是妖怪。",
    "X66n1296_020:0116b17": "仰山欽云。臨濟如金翅劈海直取龍吞則且置。祇",
    "X66n1296_020:0116b18": "如這僧被臨濟扭住。畢竟是有語無語。見月休觀",
    "X66n1296_020:0116b19": "指。歸家罷問程。",
    "X66n1296_020:0116b20": "龍翔訴云。兩鋒相直者不虗發由基之箭。斵堊不",
    "X66n1296_020:0116b21": "變者始可運郢人之斤。臨濟尋常氣宇如王。却作",
    "X66n1296_020:0116b22": "小廝兒戲。幾乎法道遇大風而止。龍翔今日作死",
    "X66n1296_020:0116b23": "馬醫。無位真人築著磕著。證據將來依然是錯。且",
    "X66n1296_020:0116b24": "道是臨濟錯龍翔錯。從教天下人卜度。",
    "X66n1296_020:0116c01": "天寶樞云。無位真人乾屎橛。臨濟未是白拈賊。千",
    "X66n1296_020:0116c02": "古長如白練飛。一條界破青山色。",
    "X66n1296_020:0116c03": "烏石道云。臨濟具羅龍手段陷虎機關。怎奈被者",
    "X66n1296_020:0116c04": "僧看破。雖然。他道無位真人是什麼乾屎橛。又作",
    "X66n1296_020:0116c05": "麼生。卓拄杖云。黃花開滿地。徧界盡鋪金。",
    "X66n1296_020:0116c06": "南堂欲云。殺人刀活人劒。乃上古之風規。亦今時",
    "X66n1296_020:0116c07": "之樞要。龍睛鶻眼一覰覰破。便可驅耕夫之牛。令",
    "X66n1296_020:0116c08": "他苗稼滋盛。奪饑人之食。令他永絕饑虗。政如上",
    "X66n1296_020:0116c09": "將軍臨陣破敵掣鼓搴旗。寸刃不施橫尸萬里。直",
    "X66n1296_020:0116c10": "教四夷入貢八表來降。豈不是大丈夫兒成就大",
    "X66n1296_020:0116c11": "丈夫事。其或未然。莫把是非來辨我。浮生穿鑿不",
    "X66n1296_020:0116c12": "相干。",
    "X66n1296_020:0116c13": "古南門云。往往道臨濟大師是個白拈賊。且道曾",
    "X66n1296_020:0116c14": "竊得個什麼。雪竇云既被雪峰覰破。且那裏是覰",
    "X66n1296_020:0116c15": "破處。古南今日雖不及古人善竊。却與諸人分明",
    "X66n1296_020:0116c16": "說破。乃拽拄杖一時打散。",
    "X66n1296_020:0116c17": "金粟元云。臨濟放去較危收來太速。若也識得。面",
    "X66n1296_020:0116c18": "門出入是無位真人。若也不識。無位真人亦在面",
    "X66n1296_020:0116c19": "門出入。識未識且置。乾屎橛作麼生道。",
    "X66n1296_020:0116c20": "靈隱禮云。大慧與麼道。大似帝釋尊天恢復三有",
    "X66n1296_020:0116c21": "大城。未須奮杵震威便把斷要津了也。還委悉麼。",
    "X66n1296_020:0116c22": "喝一喝云。不看頑石吞金鏃。那識將軍射虎心。",
    "X66n1296_020:0116c23": "龍華體云。者僧當時若是個漢。待臨濟纔下禪牀",
    "X66n1296_020:0116c24": "便與震威一喝。管教者漢進前無路退不容身。雖",
    "X66n1296_020:0117a01": "然。臨濟且放過一著。雪峰雪竇遞相作竊放過不",
    "X66n1296_020:0117a02": "可。乃驀拈拄杖一時打散。",
    "X66n1296_020:0117a03": "資福廣云。此段話。吾不取其放而獨取其收。何謂",
    "X66n1296_020:0117a04": "也。葢為伊有當斷不斷不招其亂的劒。",
    "X66n1296_020:0117a05": "崇慶古云。臨濟婆心片片。未免平地骨堆。當時賴",
    "X66n1296_020:0117a06": "是者僧。若是個漢。待道無位真人是什麼乾屎橛。",
    "X66n1296_020:0117a07": "便與劈面掌云。者漢錯下名言。管取臨濟退身有",
    "X66n1296_020:0117a08": "分。",
    "X66n1296_020:0117a09": "西遯超云。臨濟大師一生㧞虎鬚抝龍角。何今日",
    "X66n1296_020:0117a10": "便為人下註脚。當時我若在。即拍手大笑云。者老",
    "X66n1296_020:0117a11": "漢著甚死急。不打自招。",
    "X66n1296_020:0117a12": "白巖符云。大小臨濟放去若憨收來最捷。直是個",
    "X66n1296_020:0117a13": "水面上葫蘆轉轆轆地。那裏有你捉摸處。雖然。於",
    "X66n1296_020:0117a14": "他無位真人只好作個下使。",
    "X66n1296_020:0117a15": "曹山雍云。臨濟胸藏韜略收放自如。固為好手。者",
    "X66n1296_020:0117a16": "僧雖然排闥直入不顧危亡。可惜龍頭蛇尾。當時",
    "X66n1296_020:0117a17": "待他擒住。便好與一掌。直饒臨濟有陷虎之機。也",
    "X66n1296_020:0117a18": "須倒退三千里。",
    "X66n1296_020:0117a19": "海門廣云。大小臨濟一面添花錦上。一面腦後抽",
    "X66n1296_020:0117a20": "釘。若是無位真人。要且未在。",
    "X66n1296_020:0117a21": "西渡金徵云。既是無位真人。因甚在赤肉團上。試",
    "X66n1296_020:0117a22": "撿點看。",
    "X66n1296_020:0117a23": "臨濟問院主什麼處去來。曰州中糶黃米來。濟曰糶",
    "X66n1296_020:0117a24": "得盡麼。曰糶得盡。濟以拄杖劃一劃曰。還糶得者個",
    "X66n1296_020:0117b01": "麼。主便喝。濟便打。適值典座至。濟舉前話。座曰院主",
    "X66n1296_020:0117b02": "不會和尚意。濟曰你又作麼生。座禮拜。濟亦打。",
    "X66n1296_020:0117b03": "黃龍南云。寺主下喝不可放過。典座禮拜放過不",
    "X66n1296_020:0117b04": "可。臨濟令行。歸宗放過。三十年後有人說破。",
    "X66n1296_020:0117b05": "黃龍新云。典座禮拜有過無功。院主一喝有功無",
    "X66n1296_020:0117b06": "過。既是有功為甚麼却被打。棒頭有眼明如日。要",
    "X66n1296_020:0117b07": "識真金火裏看。",
    "X66n1296_020:0117b08": "天童華云。二尊宿雖則力提綱要。撿點將來。未免",
    "X66n1296_020:0117b09": "依草附木。殊不知大小臨濟被者兩個漢破家散",
    "X66n1296_020:0117b10": "宅。",
    "X66n1296_020:0117b11": "西禪需云。院主一喝電卷雷奔山摧地裂。典座禮",
    "X66n1296_020:0117b12": "拜雲收雨散月白風清。雖然如是。因什麼總被痛",
    "X66n1296_020:0117b13": "棒。不見道。臥龍纔奮迅。丹鳳便翱翔。",
    "X66n1296_020:0117b14": "報恩秀云。院主被棒。賞不避仇讐。供養主蒙恩。誅",
    "X66n1296_020:0117b15": "豈擇骨肉。",
    "X66n1296_020:0117b16": "天童悟云。臨濟大師謾他一點不得。且什麼處是",
    "X66n1296_020:0117b17": "謾他不得處。乃拈拄杖云。棒頭有眼明如日。要識",
    "X66n1296_020:0117b18": "真金火裏看。遂擲下。",
    "X66n1296_020:0117b19": "廣教玉云。院主典座雖竭力擔荷。怎奈臨濟當時",
    "X66n1296_020:0117b20": "祇令行一半。若據令盡行。何處更有今日。你諸人",
    "X66n1296_020:0117b21": "還曾夢見麼。乃拈拄杖一齊打散。",
    "X66n1296_020:0117b22": "慧雲盛云。院主下喝。典座禮拜。各有見處。臨濟乃",
    "X66n1296_020:0117b23": "俱不放過。何也。黃金自是黃金價。怎肯和沙混賣",
    "X66n1296_020:0117b24": "人。",
    "X66n1296_020:0117c01": "臨濟上堂。有一人論劫在途中不離家舍。有一人離",
    "X66n1296_020:0117c02": "家舍不在途中。阿那個合受人天供養。",
    "X66n1296_020:0117c03": "徑山杲云。賊身已露。",
    "X66n1296_020:0117c04": "雲巖游云。識取鈎頭意。莫認定盤星。",
    "X66n1296_020:0117c05": "徑山及云。臨濟見處偏枯。果然只具一隻眼。山僧",
    "X66n1296_020:0117c06": "昨抵昌國訪諸官寮。從東過西從西過東。波波挈",
    "X66n1296_020:0117c07": "挈。竟日只在途中。且如何說個不離家舍。比日歸",
    "X66n1296_020:0117c08": "來。山門頭合掌。佛殿裏燒香。穿僧堂入厨庫。總是",
    "X66n1296_020:0117c09": "自家屋舍。又如何說個不離途中。衲僧家只要據",
    "X66n1296_020:0117c10": "實而論。若不據實而論。謂之脫空謾語漢。怎受人",
    "X66n1296_020:0117c11": "天供養。隆教與麼告報。也是小脫空。且平實一句",
    "X66n1296_020:0117c12": "作麼生道。乃云。從來不唱脫空歌。把火燒山拾田",
    "X66n1296_020:0117c13": "螺。白榔樹梢魚扇子。急水灘頭鳥作窠。好大哥。以",
    "X66n1296_020:0117c14": "拂子擊禪牀一下。",
    "X66n1296_020:0117c15": "雲居莊云。離家舍不離家舍。在途中不在途中即",
    "X66n1296_020:0117c16": "不論。山僧道盡大地止有一人合受人天供。養諸",
    "X66n1296_020:0117c17": "人還識那一人麼。擊拂子云。莫教開却眼。鷂子過",
    "X66n1296_020:0117c18": "新羅。",
    "X66n1296_020:0117c19": "天界盛云。者小廝兒與麼說話。更要喫蒿枝在。",
    "X66n1296_020:0117c20": "天童忞云。臨濟大師話墮了也。還有檢點得出者",
    "X66n1296_020:0117c21": "麼。若也檢點得出。許你與伊同參。合受人天供養。",
    "X66n1296_020:0117c22": "如或未然。喝一喝云。莫把是非來辨我。浮生穿鑿",
    "X66n1296_020:0117c23": "不相干。",
    "X66n1296_020:0117c24": "臨濟因一老宿參乃曰禮拜即是不禮拜即是。濟便",
    "X66n1296_020:0118a01": "喝。宿便拜。濟曰好個草賊。宿曰賊賊。便出去。濟曰莫",
    "X66n1296_020:0118a02": "道無事好。時首座在傍。濟乃問還有過也無。曰有。濟",
    "X66n1296_020:0118a03": "曰賓家過主家過。曰二俱有過。濟曰過在什麼處。座",
    "X66n1296_020:0118a04": "便出去。濟曰莫道無事好。",
    "X66n1296_020:0118a05": "南泉願云。官馬相踏。",
    "X66n1296_020:0118a06": "保寧勇云。者一羣賊。其間有正賊有草賊。且道那",
    "X66n1296_020:0118a07": "個是正賊那個是草賊。還辨得麼。口欵易招。贓物",
    "X66n1296_020:0118a08": "難認。",
    "X66n1296_020:0118a09": "護國元云。老宿身挨白刃。臨濟功不虗施。首座不",
    "X66n1296_020:0118a10": "善旁觀。惹得一身泥水。雖然如是。且道前頭無事",
    "X66n1296_020:0118a11": "與後頭無事相較幾何。於此緇素分明。不但穿却",
    "X66n1296_020:0118a12": "臨濟鼻孔。亦許你眼光爍破四天下。其或未然。莫",
    "X66n1296_020:0118a13": "道無事好。",
    "X66n1296_020:0118a14": "臨濟因黃檗入厨問飯頭作什麼。曰揀眾僧米。檗曰",
    "X66n1296_020:0118a15": "一日喫多少。曰二石五。檗曰莫太多麼。曰猶恐少在。",
    "X66n1296_020:0118a16": "檗便打。飯頭舉似濟。濟曰與汝勘過者老漢。乃往見",
    "X66n1296_020:0118a17": "檗。檗舉前話。濟曰。飯頭不會。請和尚代轉一語。檗曰",
    "X66n1296_020:0118a18": "汝但舉。濟曰莫太多麼。檗曰來日更喫一頓。濟曰說",
    "X66n1296_020:0118a19": "甚來日即今便喫。遂與檗一掌。檗曰者風顛漢又來",
    "X66n1296_020:0118a20": "者裏捋虎鬚。濟喝一喝便出去。",
    "X66n1296_020:0118a21": "溈山祐云。養子方知父慈。",
    "X66n1296_020:0118a22": "仰山寂云。黃檗大似勾賊破家。",
    "X66n1296_020:0118a23": "寶壽方云。臨濟者漢慣得其便。大似家富兒驕。正",
    "X66n1296_020:0118a24": "眼看來。古佛家風又何止掃土而已。",
    "X66n1296_020:0118b01": "臨濟示眾。你要與佛祖不別。但莫外求。你一念清淨",
    "X66n1296_020:0118b02": "心光。是你屋裏法身佛。一念無分別心光。是你屋裏",
    "X66n1296_020:0118b03": "報身佛。一念無差別心光。是你屋裏化身佛。此三種",
    "X66n1296_020:0118b04": "身是你即今目前聽法的人。只為不向外馳求。有此",
    "X66n1296_020:0118b05": "功用。",
    "X66n1296_020:0118b06": "獅林則云。大小臨濟原來是個弄光影底。我當時",
    "X66n1296_020:0118b07": "若見便與一喝喝住。掀倒禪牀。非唯坐斷渠儂舌",
    "X66n1296_020:0118b08": "頭。亦免後代兒孫向光影裏作活計。",
    "X66n1296_020:0118b09": "白巖符云。盡謂臨濟宗單主直截痛快。視他家稍",
    "X66n1296_020:0118b10": "涉語言便貶為聯纖為葛藤。使其讀大師此語又",
    "X66n1296_020:0118b11": "當何如。獅林雖能子為父隱。然亦祇知其一不知",
    "X66n1296_020:0118b12": "其二。殊不知大師乃善言言者。濶大波瀾如大海",
    "X66n1296_020:0118b13": "焉。無物不具。豈小家兒得一升喫一頓者可得而",
    "X66n1296_020:0118b14": "知之哉。",
    "X66n1296_020:0118b15": "臨濟曰。我有時一喝不作一喝用。",
    "X66n1296_020:0118b16": "獅林則云。字經三寫烏焉成馬。老僧一喝只作一",
    "X66n1296_020:0118b17": "喝用。臭肉爛鮓賣與要者。有過無過。諸人試定當",
    "X66n1296_020:0118b18": "看。喝一喝。",
    "X66n1296_020:0118b19": "臨濟曰。一喝分賓主。照用一時行。",
    "X66n1296_020:0118b20": "昭覺勤喝一喝云。且道是賓是主。是照是用。還委",
    "X66n1296_020:0118b21": "悉麼。千峰勢到嶽邊止。萬派聲歸海上消。",
    "X66n1296_020:0118b22": "城山洽喝一喝云。且道是賓是主。眾中道賓主歷",
    "X66n1296_020:0118b23": "然。我要問他如何是歷然底事。擬議不來。劈脊便",
    "X66n1296_020:0118b24": "棒。何故。不見道照用一時行。",
    "X66n1296_020:0118c01": "臨濟聞德山示眾曰。道得也三十棒。道不得也三十",
    "X66n1296_020:0118c02": "棒。謂洛浦曰。你去問他。道得為什麼也三十棒。待伊",
    "X66n1296_020:0118c03": "打你。便接住棒推一推。看他作麼生。浦如教而問。德",
    "X66n1296_020:0118c04": "山便打。浦接住推一推。德山便歸方丈閉却門。浦回",
    "X66n1296_020:0118c05": "舉似濟。濟曰我從來疑著者漢。雖然如是。你還識德",
    "X66n1296_020:0118c06": "山麼。浦擬議。濟便打。",
    "X66n1296_020:0118c07": "雲居齊云。只如臨濟道我從來疑著者漢。是肯語",
    "X66n1296_020:0118c08": "是不肯語。為當別有道理。試斷看。",
    "X66n1296_020:0118c09": "白巖符云。者赤稍鯉不唯蹉過德山。亦乃蹉過臨",
    "X66n1296_020:0118c10": "濟。若是符上座。當時待德山歸方丈閉却門。便好",
    "X66n1296_020:0118c11": "向門上書箇封字。歸來待臨濟道你還識德山麼。",
    "X66n1296_020:0118c12": "便震聲一喝。拂袖而出。雖然。還知臨濟德山總被",
    "X66n1296_020:0118c13": "洛浦一狀領過麼。",
    "X66n1296_020:0118c14": "臨濟因兩堂首座相見同時下喝。時有僧問。還有賓",
    "X66n1296_020:0118c15": "主也無。濟曰賓主歷然。",
    "X66n1296_020:0118c16": "廣慧璉云。兩堂首座相見同時下喝。諸人且道還",
    "X66n1296_020:0118c17": "有賓主也無。若道有。祇是個瞎漢。若道無。亦是個",
    "X66n1296_020:0118c18": "瞎漢。不有不無。萬里崖州。若向者裏道得。也好與",
    "X66n1296_020:0118c19": "三十棒。若道不得。亦與三十棒。衲僧家到者裏作",
    "X66n1296_020:0118c20": "麼生出得山僧圈繢。良久云。苦哉。蝦蟆蚯蚓[跳-兆+孛]跳",
    "X66n1296_020:0118c21": "上三十三天。撞著須彌山百雜碎。拈拄杖曰。一隊",
    "X66n1296_020:0118c22": "無孔鐵錘。速退速退。",
    "X66n1296_020:0118c23": "承天宗云。臨濟此語走殺天下衲僧。我即不然。當",
    "X66n1296_020:0118c24": "時見問還有賓主也無。但云一對無孔鐵錘。",
    "X66n1296_020:0119a01": "大溈智云。作麼生是賓主歷然底道理。若也會得。",
    "X66n1296_020:0119a02": "一雙孤鴈撲地高飛。其或未然。一對鴛鴦池邊獨",
    "X66n1296_020:0119a03": "立。",
    "X66n1296_020:0119a04": "天童覺云。殺人刀活人劒在臨濟手裏。雖然如是。",
    "X66n1296_020:0119a05": "當時道賓主歷然。便與震威一喝。直饒大騁神通",
    "X66n1296_020:0119a06": "也只得同聲相應。",
    "X66n1296_020:0119a07": "愚菴盂云。試檢點看。那家是賓那家是主。何處是",
    "X66n1296_020:0119a08": "賓主互換。若道無賓主。現道賓主歷然。若道有賓",
    "X66n1296_020:0119a09": "主。同時一喝向何處分賓分主。卓拄杖一下。喝一",
    "X66n1296_020:0119a10": "喝云。我者裏也有賓有主有照有用。若檢點得出。",
    "X66n1296_020:0119a11": "可與二首座同參。有麼有麼。否則山僧自道去也。",
    "X66n1296_020:0119a12": "復喝一喝拽杖竟行。",
    "X66n1296_020:0119a13": "雲菴悅云。當時者僧見道賓主歷然。便好與掀倒",
    "X66n1296_020:0119a14": "禪牀。直饒臨濟別運機籌。也須落二落三。",
    "X66n1296_020:0119a15": "臨濟臨終謂眾曰。吾遷化後不得滅却吾正法眼藏。",
    "X66n1296_020:0119a16": "三聖出曰怎敢滅却和尚正法眼藏。濟曰。已後有人",
    "X66n1296_020:0119a17": "問你。向他道甚麼。聖便喝。濟曰誰知吾正法眼藏向",
    "X66n1296_020:0119a18": "者瞎驢邊滅却。",
    "X66n1296_020:0119a19": "溈山秀云。古者忍死待來。因何正法眼藏却向瞎",
    "X66n1296_020:0119a20": "驢邊滅却。臨濟行計速速。三聖又却匇匇。因斯父",
    "X66n1296_020:0119a21": "子情忘。遂使後人失望。若不得流水。還應過別山。",
    "X66n1296_020:0119a22": "中峰本云。認他財為己物。將官路當人情。濟之心",
    "X66n1296_020:0119a23": "亦濫矣。三聖當時見他道不得滅却吾正法眼藏。",
    "X66n1296_020:0119a24": "便與掩却臭口猶較些子。乃云怎敢滅却。噫。以聖",
    "X66n1296_020:0119b01": "較濟。又豈止濫而已哉。",
    "X66n1296_020:0119b02": "報恩倫徵云。祇如三聖與麼喝。正法眼藏可窺不",
    "X66n1296_020:0119b03": "可窺。見徹見不徹。諸人試斫額看。",
    "X66n1296_020:0119b04": "博山來云。驅耕奪食須是滹沱。補網張風還他三",
    "X66n1296_020:0119b05": "聖。然要傳持他正法眼藏。且緩緩。",
    "X66n1296_020:0119b06": "雲巖學云。臨濟問處孤危。三聖答處超絕。檢點將",
    "X66n1296_020:0119b07": "來。臨濟老漢也是憐兒不覺醜。",
    "X66n1296_020:0119b08": "臨濟問洛浦。從上一人行棒。一人行喝。阿那個親。浦",
    "X66n1296_020:0119b09": "曰總不親。濟曰親處作麼生。浦更喝。濟便打。",
    "X66n1296_020:0119b10": "仰山欽云。二大老雖是啐啄同時。要且未會轉身",
    "X66n1296_020:0119b11": "句。或有問山僧如何是轉身句。顧侍者云。牢記取。",
    "X66n1296_020:0119b12": "臨濟陞堂。有僧出。濟便喝。僧亦喝便禮拜。濟便打。",
    "X66n1296_020:0119b13": "翠巖芝云。臨濟也心麤好彩。賴是者僧。若是今時",
    "X66n1296_020:0119b14": "衲僧。且作麼生即得。",
    "X66n1296_020:0119b15": "東禪觀云。臨濟除是不作。作則萬竅怒號。者僧搏",
    "X66n1296_020:0119b16": "扶搖而上九萬里。噫。",
    "X66n1296_020:0119b17": "雲居莊云。譬如水母無目。求食須假於鰕。明眼衲",
    "X66n1296_020:0119b18": "僧不妨辨取。",
    "X66n1296_020:0119b19": "臨濟因僧問如何是吹毛劒。濟曰禍事禍事。僧禮拜。",
    "X66n1296_020:0119b20": "濟便打。",
    "X66n1296_020:0119b21": "白巖符徵云。者僧禮拜是好心不是好心。臨濟便",
    "X66n1296_020:0119b22": "打是吹風劒不是吹毛劒。要做脚下兒孫。者裏也",
    "X66n1296_020:0119b23": "不得草草。",
    "X66n1296_020:0119b24": "臨濟見僧來乃豎起拂子。僧禮拜。濟便打。",
    "X66n1296_020:0119c01": "翠巖芝云。者僧有理難伸死而不弔。且作麼生會。",
    "X66n1296_020:0119c02": "如今作麼生與者僧出氣。",
    "X66n1296_020:0119c03": "臨濟小參。我有時奪人不奪境。有時奪境不奪人。有",
    "X66n1296_020:0119c04": "時人境兩俱奪。有時人境俱不奪。",
    "X66n1296_020:0119c05": "中峰本云。有時奪人。錯。有時奪境。錯。有時人境兩",
    "X66n1296_020:0119c06": "俱奪。錯。有時人境俱不奪。錯。臨濟大師到者裏鎻",
    "X66n1296_020:0119c07": "却咽喉了也。莫有為伊出氣者麼。切忌將錯就錯。",
    "X66n1296_020:0119c08": "臨濟曰。我者裏是活祖師西來意。一切臨時。要用便",
    "X66n1296_020:0119c09": "用。",
    "X66n1296_020:0119c10": "獅林則拈拂子搖拽示眾云。我者裏也是活底。要",
    "X66n1296_020:0119c11": "用便用。一切臨時。且道與臨濟是同是別。以拂子",
    "X66n1296_020:0119c12": "一擊便擲下云。臨濟猶欠者一著在。",
    "X66n1296_020:0119c13": "車溪冲拈拄杖云。我者裏一切臨時。要用便用。不",
    "X66n1296_020:0119c14": "論死活。雖然。以拄杖畵圓相云。臨濟天如總出者",
    "X66n1296_020:0119c15": "個不得。",
    "X66n1296_020:0119c16": "臨濟問僧甚處來。曰定州來。濟拈棒。僧擬議。濟便打。",
    "X66n1296_020:0119c17": "僧不肯。濟曰已後遇明眼人去在。僧後參三聖。纔舉",
    "X66n1296_020:0119c18": "前話。聖便打。僧擬議。聖又打。",
    "X66n1296_020:0119c19": "天童華云。臨濟三聖當時若有轉身句。後代兒孫",
    "X66n1296_020:0119c20": "未至掃土。驀拈拄杖云。更有一個甚麼處去。卓拄",
    "X66n1296_020:0119c21": "杖一下。",
    "X66n1296_020:0119c22": "愚菴盂云。竹上泉通竹下水。澗東花發澗西紅。",
    "X66n1296_020:0119c23": "廣教玉云。諸方盡謂此僧少振作。待濟拈棒。直掀",
    "X66n1296_020:0119c24": "翻禪牀而出。不惟坐斷臨濟舌頭。亦可與三聖同",
    "X66n1296_020:0120a01": "參。殊不知臨濟父子總被者僧看破。",
    "X66n1296_020:0120a02": "臨濟曰。第一句薦得。堪與佛祖為師。第二句薦得。堪",
    "X66n1296_020:0120a03": "與人天為師。第三句薦得。自救不了。",
    "X66n1296_020:0120a04": "天寶樞喝一喝云。且道是那一句。若喚作第一句。",
    "X66n1296_020:0120a05": "自救不了。喚作第二句。萬里崖州。喚作第三句。定",
    "X66n1296_020:0120a06": "光金地遙招手。智者江陵暗點頭。",
    "X66n1296_020:0120a07": "石霜尊云。石霜亦有三句。第一句薦得。紅爐飛片",
    "X66n1296_020:0120a08": "雪。第二句薦得。一劒定烟塵。第三句薦得。歸依佛",
    "X66n1296_020:0120a09": "法僧。具眼者試辨看。",
    "X66n1296_020:0120a10": "臨濟半夏上黃檗。見檗看經。濟曰我將謂是個人。元",
    "X66n1296_020:0120a11": "來是唵黑豆老和尚。住數日便辭去。檗曰。汝破夏來。",
    "X66n1296_020:0120a12": "何不終夏去。濟曰義玄暫來禮拜和尚。檗便打趁令",
    "X66n1296_020:0120a13": "去。濟行數里。疑此事却回。終夏後一日辭黃檗。檗問",
    "X66n1296_020:0120a14": "什麼處去。濟曰不是河南便歸河北。檗拈棒。濟約住。",
    "X66n1296_020:0120a15": "遂與檗一掌。檗呵呵大笑。乃喚侍者曰。將百丈先師",
    "X66n1296_020:0120a16": "禪板几案來。濟曰侍者將火來。檗曰。不然。你但將去。",
    "X66n1296_020:0120a17": "已後坐斷天下人舌頭去在。",
    "X66n1296_020:0120a18": "焦山體云。賓主歷然。師資道合。輕來重答。不墮常",
    "X66n1296_020:0120a19": "情。分付禪板几案。貴圖坐斷天下人舌頭。正是憐",
    "X66n1296_020:0120a20": "兒不覺醜。假饒索火燒却。終不向別處托生。會麼。",
    "X66n1296_020:0120a21": "老婆心切呵呵笑。一任傍人說短長。",
    "X66n1296_020:0120a22": "臨濟示眾。我有時一喝如金剛王寶劒。有時一喝如",
    "X66n1296_020:0120a23": "踞地獅子。有時一喝如探竿影草。有時一喝不作一",
    "X66n1296_020:0120a24": "喝用。你作麼生會。僧擬議。濟便喝。",
    "X66n1296_020:0120b01": "天寧琦喝一喝云。且道者一喝落在什麼處。為復",
    "X66n1296_020:0120b02": "是金剛王寶劒。為復是踞地獅子。為復是探竿影",
    "X66n1296_020:0120b03": "草。為復是一喝不作一喝用。試辨看。若辨不出。報",
    "X66n1296_020:0120b04": "恩與你註破。金剛王劒。目前可驗。擬議不來。墮坑",
    "X66n1296_020:0120b05": "落塹。踞地獅子。直下便是。打破髑髏。拈却牙齒。探",
    "X66n1296_020:0120b06": "竿影草。好也不好。左手扶起。右手推倒。有時一喝",
    "X66n1296_020:0120b07": "不作喝用。大小臨濟只管說夢。便與麼會。猶欠一",
    "X66n1296_020:0120b08": "喝在。喝一喝。",
    "X66n1296_020:0120b09": "開先金云。者僧擬議。臨濟便喝。還是金剛王寶劒。",
    "X66n1296_020:0120b10": "還是踞地獅子。還是探竿影草。還是一喝不作一",
    "X66n1296_020:0120b11": "喝用。者裏緇素得出。權衡佛祖號令人天未為難",
    "X66n1296_020:0120b12": "事。其或未然。山僧更為你指出。喝一喝。",
    "X66n1296_020:0120b13": "東明際喝一喝云。且道是金剛王寶劒耶。是踞地",
    "X66n1296_020:0120b14": "獅子耶。是探竿影草耶。是一喝不作一喝用耶。向",
    "X66n1296_020:0120b15": "者裏緇素得出。許你具參學眼。其或未然。光陰迅",
    "X66n1296_020:0120b16": "速生死事大。切須薦取。復喝一喝。",
    "X66n1296_020:0120b17": "臨濟因座主相看。乃問業何經論。主曰某甲荒虗麤",
    "X66n1296_020:0120b18": "習百法論。濟曰有一人於三乘十二分教明得。有一",
    "X66n1296_020:0120b19": "人於三乘十二分教明不得。是同是別。主曰。明得即",
    "X66n1296_020:0120b20": "同。明不得即別。侍者洛浦曰。者裏是什麼所在。說同",
    "X66n1296_020:0120b21": "說別。濟回問浦曰汝又作麼生。浦便喝。濟送座主回。",
    "X66n1296_020:0120b22": "遂問適來是汝喝老僧那。浦曰是。濟便打。",
    "X66n1296_020:0120b23": "廣胤標云。洛浦可謂將成九仞功虧一簣。當時待",
    "X66n1296_020:0120b24": "問是汝喝老僧那。但向道劒去久矣。管教臨濟老",
    "X66n1296_020:0120c01": "漢括目相待。",
    "X66n1296_020:0120c02": "瓶山謙云。我若作洛浦。待問是汝喝老僧那。便彈",
    "X66n1296_020:0120c03": "指三下。不惟築斷者漢咽喉。亦且自有出路。",
    "X66n1296_020:0120c05": "宗門拈古彚集卷第二十"
}