{
    "T45n1853_004:0049a02": "大乘玄論卷第四",
    "T45n1853_004:0049a04": "胡吉藏撰",
    "T45n1853_004:0049a05": "二智義十二門。",
    "T45n1853_004:0049a06": "　一翻名門　二釋名門　三釋道門　四境",
    "T45n1853_004:0049a07": "智門　五同異門　六長短門　七六智門",
    "T45n1853_004:0049a08": "　八開合門　九斷伏門　十攝智門　十一",
    "T45n1853_004:0049a09": "常無常門　十二得失門",
    "T45n1853_004:0049a10": "然昔在江南著法花玄論。已略明二智。但此",
    "T45n1853_004:0049a11": "義既為眾聖觀心法身父母。必須精究。故重",
    "T45n1853_004:0049a12": "論之。此義若通。則方等眾經。不待言而自顯。",
    "T45n1853_004:0049a13": "具存梵本。應云波若波羅蜜漚和波羅蜜。故",
    "T45n1853_004:0049a14": "此經云。智度菩薩母。方便以為父。智則波若。",
    "T45n1853_004:0049a15": "度謂波羅蜜也。但翻波若不同。或言智慧。如",
    "T45n1853_004:0049a16": "叡法師云。秦言智慧。或翻為遠離。出放光經。",
    "T45n1853_004:0049a17": "則釋道安用。或翻明度。出六度集經。或翻清",
    "T45n1853_004:0049a18": "淨。亦出大品。叡法師用之。但波若具含智慧",
    "T45n1853_004:0049a19": "明淨遠離等義。譯經之人隨取其一。以用翻",
    "T45n1853_004:0049a20": "之。波若以斷眾惑遠離生死名相之法故云",
    "T45n1853_004:0049a21": "遠離。明了無暗。故稱為明。體絕穢染名為清",
    "T45n1853_004:0049a22": "淨。達照解知名為智慧。雖有諸義。多用智慧。",
    "T45n1853_004:0049a23": "智慧單複。又名不同。或單名為智。如釋論及",
    "T45n1853_004:0049a24": "此經稱為智度。或但名為慧。如釋論云。波若",
    "T45n1853_004:0049a25": "秦言慧。或俱翻智慧。眾經多爾。今詳會此意。",
    "T45n1853_004:0049a26": "義各有由。通而言之。則智為慧。指慧為智。雖",
    "T45n1853_004:0049a27": "廣略不同。體無異也。翻為慧者。凡有四義。一",
    "T45n1853_004:0049a28": "欲分十度不同。二開空有義異。三明因果差",
    "T45n1853_004:0049a29": "別。四就凡聖為異。十度者。第六名波若。此翻",
    "T45n1853_004:0049b01": "為慧。第十云闍那。此名為智。問闍那為智。術",
    "T45n1853_004:0049b02": "闍翻為何物。答此云明。猶是智見之義耳。空",
    "T45n1853_004:0049b03": "有義異者。照空為慧。鑒有為智故。此經云。知",
    "T45n1853_004:0049b04": "一相門起於慧業。知種種相門起於智業。因",
    "T45n1853_004:0049b05": "果差別者。論云。因名波若。果反名薩婆若。薩",
    "T45n1853_004:0049b06": "婆若名一切智。則知。波若名之為慧。慧名既",
    "T45n1853_004:0049b07": "劣。宜在因中。智則決了故居果地。又佛照空",
    "T45n1853_004:0049b08": "有皆盡。加以一切。菩薩未窮但名慧也。不得",
    "T45n1853_004:0049b09": "云因中名智果名一切智。亦不得云因名智慧",
    "T45n1853_004:0049b10": "果名一切智。但應言因名為慧果名為智。則",
    "T45n1853_004:0049b11": "於因果優劣義彰。凡聖異者。如涅槃經云。波",
    "T45n1853_004:0049b12": "若者一切眾生。此名為慧。慧義既通。則凡聖",
    "T45n1853_004:0049b13": "並有。如十大地中定慧之數。毘婆舍那目之",
    "T45n1853_004:0049b14": "為見。謂一切聖人明見理也。闍那為智。通達",
    "T45n1853_004:0049b15": "決了也。次翻為智凡有三義。一者慧名既劣。",
    "T45n1853_004:0049b16": "智則為勝。今欲稱歎波若名為智。二者欲顯",
    "T45n1853_004:0049b17": "其名語便如云智度。若言慧度則言不便也。",
    "T45n1853_004:0049b18": "三者欲明智則是慧名異體同故。隨舉其一。",
    "T45n1853_004:0049b19": "次合稱智慧亦具三義。一明波若具鑒空有",
    "T45n1853_004:0049b20": "故名含智慧。慧則照空。智便鑒有。二顯波若",
    "T45n1853_004:0049b21": "通果及因。因中波若為慧。果地波若為智。故",
    "T45n1853_004:0049b22": "三德中有波若德。三者欲明六度義含於十。",
    "T45n1853_004:0049b23": "經中但明六度不明十者。以波若之名既含",
    "T45n1853_004:0049b24": "智慧。第十智度蘊在其中。問既具三名。以何",
    "T45n1853_004:0049b25": "翻為正。答慧為正翻。餘皆義立。所以知然從",
    "T45n1853_004:0049b26": "多論也。此經云慧與方便。釋論云波若道方",
    "T45n1853_004:0049b27": "便道。涅槃云波若一切眾生。闍那為智。則配",
    "T45n1853_004:0049b28": "諸菩薩故。智非波若。又第六名慧。第十為智。",
    "T45n1853_004:0049b29": "皆有彼此二名故知。以慧為正。又論云。波若",
    "T45n1853_004:0049c01": "不屬佛。亦不屬二乘。但屬菩薩。菩薩則道慧",
    "T45n1853_004:0049c02": "道種慧。佛具一切智一切種智。又云。波若名",
    "T45n1853_004:0049c03": "諸法實相慧。如是等諸文非一故。以慧為正",
    "T45n1853_004:0049c04": "翻矣。問若以慧為正翻。何故經中多云智慧。",
    "T45n1853_004:0049c05": "答經中多說六度故多云智慧。少說十度故",
    "T45n1853_004:0049c06": "少明慧也。又六度之名皆有複翻。如布施等",
    "T45n1853_004:0049c07": "不單名施。波若亦爾。雖復是慧。欲對上五。亦",
    "T45n1853_004:0049c08": "存複名故云智慧也。次辨無翻義。有人言。波",
    "T45n1853_004:0049c09": "若名含五義。不可正翻宜以慧當其名。如釋",
    "T45n1853_004:0049c10": "論七十一卷云。波若定實相甚深極重。智慧",
    "T45n1853_004:0049c11": "輕薄故。不能稱於般若。此招提用之。今謂不",
    "T45n1853_004:0049c12": "然。釋論乃明不可稱義。非不可翻也。問稱與",
    "T45n1853_004:0049c13": "翻何異。答稱則天竺已明。翻則來於震旦。反",
    "T45n1853_004:0049c14": "彼為此。前後不同義門各異。又論云。波若定",
    "T45n1853_004:0049c15": "實相故不可稱。不言多含故不可稱。故此釋",
    "T45n1853_004:0049c16": "為謬矣。復有人言。波若不可稱者。此明觀照",
    "T45n1853_004:0049c17": "智慧不能稱實相波若。實相波若性常住。觀",
    "T45n1853_004:0049c18": "照智慧會境始生。故實相為深重。觀照智為",
    "T45n1853_004:0049c19": "輕薄。北人釋也。是亦不然。經以五歎歎於波",
    "T45n1853_004:0049c20": "若。不歎實相。云何言實相深重耶。又言。波若",
    "T45n1853_004:0049c21": "定實相。則實相為所定。波若為能定。若言實",
    "T45n1853_004:0049c22": "相為深重者。可以實相還定實相耶。復有人",
    "T45n1853_004:0049c23": "言。智慧輕薄不能稱波若者。此是世間智慧",
    "T45n1853_004:0049c24": "二乘智慧。不能稱量菩薩大智慧耳。何者。大",
    "T45n1853_004:0049c25": "智慧照實相理道成眾行。餘淺智慧豈能稱",
    "T45n1853_004:0049c26": "耶。此南方人釋也。今謂不然。經云智慧不能",
    "T45n1853_004:0049c27": "稱於般若。不言淺慧不能稱深慧。又淺深俱",
    "T45n1853_004:0049c28": "名為慧。則俱是輕薄。並不能稱波若也。今依",
    "T45n1853_004:0049c29": "論釋之。論云。波若定實相故深重。智慧不能",
    "T45n1853_004:0050a01": "稱也。所言定者。定是契會之名。夫萬化非無",
    "T45n1853_004:0050a02": "宗。而宗之者無相。虛宗非無契。而契之者無",
    "T45n1853_004:0050a03": "心。故聖人以無心之妙慧。契彼無相之虛宗。",
    "T45n1853_004:0050a04": "即內外並冥緣智俱寂。智慧是知照之名。豈",
    "T45n1853_004:0050a05": "能稱絕觀般若。問波若云何能會實相。答由",
    "T45n1853_004:0050a06": "實相生波若故。波若能契會實相也。問依此",
    "T45n1853_004:0050a07": "釋者猶是淺智不能稱深智。答深則愚智皆",
    "T45n1853_004:0050a08": "絕。淺則猶有知照。非淺智不稱深智耶。問定",
    "T45n1853_004:0050a09": "實相既是契會之名。與舊釋冥會義何異耶。",
    "T45n1853_004:0050a10": "答語同而意異也。但釋冥會有二師。一云則",
    "T45n1853_004:0050a11": "會是冥。以符合故冥。冥契不乖故會。無優劣",
    "T45n1853_004:0050a12": "也。此莊嚴龍光之義。二云會是符合之名。冥",
    "T45n1853_004:0050a13": "是混一之義。則冥勝而會劣也。何者。因中凡",
    "T45n1853_004:0050a14": "有四義故未冥。一惑未盡。二體有生滅。三智",
    "T45n1853_004:0050a15": "未周圓。四體依方所。故但稱會。佛果離此",
    "T45n1853_004:0050a16": "四義。所以談冥。冥與無生為一。則境智不分。",
    "T45n1853_004:0050a17": "無應照之異。而無生不乖俗。冥亦不妨會。佛",
    "T45n1853_004:0050a18": "果舉體冥。舉體會。會故應照滿十方。冥故一",
    "T45n1853_004:0050a19": "切皆絕。今總問之。冥既與境混一者。智為成",
    "T45n1853_004:0050a20": "境為不作境耶。若不作境云何言一。若智作",
    "T45n1853_004:0050a21": "境者。境既無知。智亦無知。智既有知。則境亦",
    "T45n1853_004:0050a22": "應爾。以其一故。若言與法性同絕故言冥會",
    "T45n1853_004:0050a23": "猶與法性異者。則於會冥之日。猶見境智為",
    "T45n1853_004:0050a24": "二。何得經云菩薩與波若相應不見應與不",
    "T45n1853_004:0050a25": "應合與不合耶。又具四義故方成冥者。波若",
    "T45n1853_004:0050a26": "教佛智猶有生滅。則不得稱冥。亦無等法性",
    "T45n1853_004:0050a27": "義。故無定實相之義也。問云何名甚深極重。",
    "T45n1853_004:0050a28": "答夫論可稱則不名極重。良由極重故。故不",
    "T45n1853_004:0050a29": "可稱。論主欲釋經不可稱義故云重也。問但",
    "T45n1853_004:0050a30": "應言重。何故云甚深。答為欲簡釋重義。非如",
    "T45n1853_004:0050b01": "重物之重。乃是甚深故云重耳。問但言甚重。",
    "T45n1853_004:0050b02": "何故復云極耶。答三乘同契實相。但二乘猶",
    "T45n1853_004:0050b03": "如兔馬未盡其原。所以不得般若之名。不名",
    "T45n1853_004:0050b04": "甚深極重。今欲簡異二乘明菩薩照盡其原",
    "T45n1853_004:0050b05": "得名波若。故云甚深極重。問智慧何故云輕",
    "T45n1853_004:0050b06": "薄耶。答波若體絕緣觀。智慧名主於觀。波若",
    "T45n1853_004:0050b07": "體絕智愚。智慧名主知照。波若體絕名字。智",
    "T45n1853_004:0050b08": "慧則猶涉名言。故對波若之重。明智慧之輕。",
    "T45n1853_004:0050b09": "對波若之深。辨智慧之淺。淺猶薄也。問波若",
    "T45n1853_004:0050b10": "體絕智慧。何故立智慧名耶。答不知何以目",
    "T45n1853_004:0050b11": "之。強名智慧。雖立智慧之名。實不稱波若之",
    "T45n1853_004:0050b12": "體。問但應言波若體深重波若名輕薄。智慧",
    "T45n1853_004:0050b13": "體深重智慧名輕薄。云何乃言波若深重智",
    "T45n1853_004:0050b14": "慧輕薄。答今依梵本。則云波若體深重波若",
    "T45n1853_004:0050b15": "名輕薄。但用此意。則應云智慧體深重智慧",
    "T45n1853_004:0050b16": "名輕薄。恐此義難顯。故譯經之人借此方智",
    "T45n1853_004:0050b17": "慧。不能稱梵文波若也。問不可稱與不可量",
    "T45n1853_004:0050b18": "何異。答經有五歎。謂大事故起。不可稱事不",
    "T45n1853_004:0050b19": "可量事無等事不可思議事起。既別有無量",
    "T45n1853_004:0050b20": "等事故起。則稱非量也。不可量則取無有邊",
    "T45n1853_004:0050b21": "際。不可稱明甚深唯至重。例如法稱品明舍",
    "T45n1853_004:0050b22": "利不能稱波若經卷。今智慧名義不能稱絕",
    "T45n1853_004:0050b23": "觀波若也。問論云波若多智慧少故不能稱。",
    "T45n1853_004:0050b24": "云何為多少耶。答前約重輕釋不可稱。今就",
    "T45n1853_004:0050b25": "多少明不可稱。謂少不能稱多。但解多少不",
    "T45n1853_004:0050b26": "同。有人言。實相則無法不在故多。智慧局之",
    "T45n1853_004:0050b27": "於心故少。今謂不然。前就定實相故明不可",
    "T45n1853_004:0050b28": "稱。今約所含義明不可稱。波若體非愚智能",
    "T45n1853_004:0050b29": "愚能智。智慧唯主於智。故波若多智慧少。又",
    "T45n1853_004:0050c01": "波若定實相。實相既通。波若亦通。智慧不爾",
    "T45n1853_004:0050c02": "故云少也。問已知波若翻不翻義。方便復云",
    "T45n1853_004:0050c03": "何。答常啼品云漚和俱舍羅大師方便力。漚",
    "T45n1853_004:0050c04": "和為方便。俱舍羅名為勝智。波若之巧名為",
    "T45n1853_004:0050c05": "漚和。其用既勝名勝智也。淨名以方便為父。",
    "T45n1853_004:0050c06": "取其生成之能。大品以漚和為師。明有訓誨",
    "T45n1853_004:0050c07": "之德。善巧化物不證二乘。皆大師之力也。",
    "T45n1853_004:0050c08": "釋名第二。復有二門。一釋權實。二解大義。通",
    "T45n1853_004:0050c09": "而言之。二智皆如實而照。並名為實。皆有善",
    "T45n1853_004:0050c10": "巧悉稱方便。就別言之。即波若名實。漚和稱",
    "T45n1853_004:0050c11": "方便。略有八義。一者波若照實相境。從所照",
    "T45n1853_004:0050c12": "為名。故稱為實。二者波若從實相生。從能生",
    "T45n1853_004:0050c13": "受名故稱為實。三者如實而照故。當體名實。",
    "T45n1853_004:0050c14": "論云波若波羅蜜實法不顛倒。體離虛妄非",
    "T45n1853_004:0050c15": "顛倒慧。故名為實。四者對凡夫顛倒不實之",
    "T45n1853_004:0050c16": "慧故。嘆波若為實。五者對二乘未實謂實故。",
    "T45n1853_004:0050c17": "明波若為實。六者對方便之用。以波若為",
    "T45n1853_004:0050c18": "體。故名實。七者對虛明實。未是好實。非虛非",
    "T45n1853_004:0050c19": "實乃名妙實。八者虛實為二。非虛實為不二。",
    "T45n1853_004:0050c20": "二與不二皆名不實。非二不二。乃名為實。是",
    "T45n1853_004:0050c21": "故論云念想觀已除言語法亦滅也。方便者",
    "T45n1853_004:0050c22": "是善巧之名。此義多門。今略論十對。一者直",
    "T45n1853_004:0050c23": "照空有名為波若。行空不證。涉有無著。故名",
    "T45n1853_004:0050c24": "方便。此之照巧更無二體。雖巧而照。故名為",
    "T45n1853_004:0050c25": "實。雖照而巧。故名方便。問照空有並名實者。",
    "T45n1853_004:0050c26": "空有二境應俱得稱真。答能照之智皆名實",
    "T45n1853_004:0050c27": "智。所照之境同稱實境。實智之中。有空智有",
    "T45n1853_004:0050c28": "智。實境之中。有真境俗境。此為別也。問既有",
    "T45n1853_004:0050c29": "真俗。云何皆名實境。答是如實智境故名實",
    "T45n1853_004:0051a01": "境。從智受名。又實是真俗。非妄稱之。當體名",
    "T45n1853_004:0051a02": "實。二者照空為實。涉有為方便。如釋論云波",
    "T45n1853_004:0051a03": "若將入畢竟空。方便將出畢竟空。以空是實",
    "T45n1853_004:0051a04": "相故名為實。波若照空故名為實。雖復照空。",
    "T45n1853_004:0051a05": "即能涉有。此用既巧名為方便。問若爾雖復",
    "T45n1853_004:0051a06": "照有即能鑒空。此用亦巧應是方便。答此照",
    "T45n1853_004:0051a07": "雖巧。但實智為體故。隱其巧名與其實稱也。",
    "T45n1853_004:0051a08": "三者以內靜鑒為實。外反動為權。問此義與",
    "T45n1853_004:0051a09": "前何異。答此明若照若巧靜鑒之義皆名為",
    "T45n1853_004:0051a10": "實。以外反動故名為權。四者波若為實。五度",
    "T45n1853_004:0051a11": "為方便。所以然者。波若為空解。空解故名實。",
    "T45n1853_004:0051a12": "五度為有行。有行故名權。問此與上照空為",
    "T45n1853_004:0051a13": "實涉有為權何異。答前照空照有。皆是智慧。",
    "T45n1853_004:0051a14": "故以二解分權實。今約解行以開二門。空解",
    "T45n1853_004:0051a15": "為實有行為權。與上異也。問有行何故為權。",
    "T45n1853_004:0051a16": "答雖復照空即能起行。此義既巧。故為權。又",
    "T45n1853_004:0051a17": "空是實相有非實相。故空解為實有行為權。",
    "T45n1853_004:0051a18": "五者照空為實。知空亦空即能不證空。故名",
    "T45n1853_004:0051a19": "為權。所以然者。二乘不知空。亦復以空為妙",
    "T45n1853_004:0051a20": "極。故名空但空。所以證空。菩薩知空亦空名",
    "T45n1853_004:0051a21": "不可得空。故不證空即能涉有。故名為權。此",
    "T45n1853_004:0051a22": "明直知空義為實。實義即劣。知空亦空即能",
    "T45n1853_004:0051a23": "涉有。此用既勝。故名為權。然此二慧更無兩",
    "T45n1853_004:0051a24": "體。初觀心未妙。故但能照空。既轉精巧。即",
    "T45n1853_004:0051a25": "知空亦空。既知空亦空。而不壞假名。即能涉",
    "T45n1853_004:0051a26": "有。始終論之。猶是一慧。約巧未巧故分權實。",
    "T45n1853_004:0051a27": "六者知苦無常故名為實。而不取滅名為方",
    "T45n1853_004:0051a28": "便。以生死身實是苦空無常過患之法。如實",
    "T45n1853_004:0051a29": "照之故為實。二乘知此。即欲滅之故無方便。",
    "T45n1853_004:0051b01": "菩薩雖知。而安身處疾。自行化人。故名方便。",
    "T45n1853_004:0051b02": "七者直知身病非故非新故名為實。而不厭",
    "T45n1853_004:0051b03": "離稱為方便。此但就有門分權實。八者淨名",
    "T45n1853_004:0051b04": "託跡毘耶。不疾之身為實。現疾之迹為權。此",
    "T45n1853_004:0051b05": "據虛實之義以明權實也。九者以上照空有二",
    "T45n1853_004:0051b06": "為方便。照非空有不二為實。非空非有即是",
    "T45n1853_004:0051b07": "一實諦。照一實諦故名為實。雖非空非有。而",
    "T45n1853_004:0051b08": "空有宛然。不動不二。善巧能二。故名方便。十",
    "T45n1853_004:0051b09": "者空有為二。非空有為不二。照二與不二皆",
    "T45n1853_004:0051b10": "名方便。照非二非不二名實。淨名杜言。釋迦",
    "T45n1853_004:0051b11": "掩室。乃名為實。權實多門。略開此之十對。即",
    "T45n1853_004:0051b12": "一途次第。並有經論。可隨文用之。論大義。問",
    "T45n1853_004:0051b13": "何故波若名摩訶漚和不名摩訶。答通皆得",
    "T45n1853_004:0051b14": "稱大。如上云漚和俱舍羅大師方便力也。別",
    "T45n1853_004:0051b15": "而言之。波若稱大。略明十義。一者實相曠而",
    "T45n1853_004:0051b16": "無邊。深而無底。無有一法出法性外。波若照",
    "T45n1853_004:0051b17": "於實相故名大慧。漚和雖巧。不照實相故不",
    "T45n1853_004:0051b18": "名大。問二乘亦照實相。何不名大。答二乘未",
    "T45n1853_004:0051b19": "盡其邊。菩薩照窮原底。故名為大。二者三乘",
    "T45n1853_004:0051b20": "實智皆從波若中生。所以然者。所照實相既",
    "T45n1853_004:0051b21": "一。即能照波若無二。但根性不堪故。於一波",
    "T45n1853_004:0051b22": "若開為三乘智慧。三乘智慧攝入波若觀中。",
    "T45n1853_004:0051b23": "故名為大。問云何於波若出生三乘慧。答由",
    "T45n1853_004:0051b24": "實相故生波若。由波若故有菩薩。由菩薩故",
    "T45n1853_004:0051b25": "有佛。由佛故有三乘。即波若為本故出生三",
    "T45n1853_004:0051b26": "乘。所以名大。問三乘同觀實相。乃以實相為",
    "T45n1853_004:0051b27": "本。云何以波若為本。答要由諸佛菩薩體悟",
    "T45n1853_004:0051b28": "波若。然後說三乘教。始得同觀實相故波若",
    "T45n1853_004:0051b29": "為本。問波若本出生三乘。應是三乘通教。答",
    "T45n1853_004:0051c01": "勝鬘攝受正法出生五乘。猶如大地出四寶",
    "T45n1853_004:0051c02": "藏。涅槃云。即是聲聞藏出生聲聞。即因緣藏",
    "T45n1853_004:0051c03": "出生緣覺。即大乘藏出生菩薩。可是三乘通",
    "T45n1853_004:0051c04": "教耶。又如法花明。長者宅內非但具七珍。亦",
    "T45n1853_004:0051c05": "有瓫器等物。而名長者大宅。不名通宅。波若",
    "T45n1853_004:0051c06": "亦爾。雖具有三乘之慧。而名菩薩法不名三",
    "T45n1853_004:0051c07": "乘通教。問若非三乘通教。何故勸三乘同觀。",
    "T45n1853_004:0051c08": "答勸三乘人同觀實相波若。不勸三乘人同",
    "T45n1853_004:0051c09": "學摩訶波若。問摩訶波若何故非三乘通學。",
    "T45n1853_004:0051c10": "答論云。波若不屬二乘。所以然者。既稱摩訶",
    "T45n1853_004:0051c11": "般若。即是大乘。簡非二乘。故知。波若獨菩薩",
    "T45n1853_004:0051c12": "法。又此波若名波羅蜜。波羅蜜者。到佛道彼",
    "T45n1853_004:0051c13": "岸。二乘不到佛道彼岸非波羅蜜故。摩訶波",
    "T45n1853_004:0051c14": "若波羅蜜。獨菩薩法不屬二乘。問經但云欲",
    "T45n1853_004:0051c15": "得聲聞等當學波若。云何乃言。當學實相波",
    "T45n1853_004:0051c16": "若。答釋論作此判。之尋文自當見也。又以理",
    "T45n1853_004:0051c17": "推之。必非二乘人學勸摩訶波若。摩訶波若",
    "T45n1853_004:0051c18": "既是菩薩觀智。豈令二乘學耶。如涅槃云。下",
    "T45n1853_004:0051c19": "智觀故得聲聞菩提。上智觀故得菩薩菩提。",
    "T45n1853_004:0051c20": "此乃明三乘同觀中道。豈令下智學上智耶。",
    "T45n1853_004:0051c21": "問摩訶波若乃是獨菩薩法。而波若教中說",
    "T45n1853_004:0051c22": "三乘人同觀實相。即是三乘通教。答若爾涅",
    "T45n1853_004:0051c23": "槃經中。說三乘人同觀中道。應是三乘通教",
    "T45n1853_004:0051c24": "耶。問若非三乘通教。何故令二乘人說耶。答",
    "T45n1853_004:0051c25": "長者付財凡有二意。一欲顯教菩薩。二密教",
    "T45n1853_004:0051c26": "二乘。此乃欲息於三乘同成菩薩。云何乃言",
    "T45n1853_004:0051c27": "三乘通教耶。三者由實相生波若。實相既無",
    "T45n1853_004:0051c28": "所依。則波若亦無著。以波若無著。能道成眾",
    "T45n1853_004:0051c29": "行。亦無所著故不住三界。不中息二乘。直趣",
    "T45n1853_004:0052a01": "佛道。以有引導之能故。名為大。問五度本非",
    "T45n1853_004:0052a02": "度。波若引導故名為度。亦應五度本非眼波",
    "T45n1853_004:0052a03": "若引導故得有眼。答通義亦類。別即不齊。如",
    "T45n1853_004:0052a04": "五盲雖隨有眼趣道入城而得度名而盲體性",
    "T45n1853_004:0052a05": "終自無眼。五度雖隨波若趣八正路至佛道",
    "T45n1853_004:0052a06": "城。而五度體性終非波若故。開福慧二嚴意",
    "T45n1853_004:0052a07": "顯於斯。問金剛波若云菩薩不住相布施如",
    "T45n1853_004:0052a08": "日光明照見種種色。何得波若導五度不成",
    "T45n1853_004:0052a09": "眼耶。答本以般若為眼。五度非眼。但波若導",
    "T45n1853_004:0052a10": "之令成無所得。不住三界。不墮二乘。趣佛道",
    "T45n1853_004:0052a11": "故名為眼。非是成波若之眼也。問若眾行中",
    "T45n1853_004:0052a12": "以無所得為眼。亦應以無所得為慧。云何得",
    "T45n1853_004:0052a13": "開福慧二嚴。答無所得即通。福慧即別。若以",
    "T45n1853_004:0052a14": "無所得為慧。亦有此義。但非波若之慧。所以",
    "T45n1853_004:0052a15": "然者。波若有無所得。復有鑒照。五度但有無",
    "T45n1853_004:0052a16": "所得。無有鑒照。故不名慧也。四者五十二種",
    "T45n1853_004:0052a17": "大賢聖位在波若觀中。故名為大。所以然者。",
    "T45n1853_004:0052a18": "今即唯一波若。但明昧不同故。開成五十二",
    "T45n1853_004:0052a19": "位。五者三大阿僧祇劫。修此大慧故名為大。",
    "T45n1853_004:0052a20": "六者能斷大惑。所謂無明。是故經云。無明住",
    "T45n1853_004:0052a21": "地其力最大。二乘雖傾四住。未能斷之。菩薩",
    "T45n1853_004:0052a22": "照窮實相。方除此大惑。故名為大。七者拔三",
    "T45n1853_004:0052a23": "界內外一切大苦故名為大。八者諸大菩薩",
    "T45n1853_004:0052a24": "之所行法故名為大。九者於眾行中最勝無",
    "T45n1853_004:0052a25": "過故名為大。十者信之而得大福。毀之而招",
    "T45n1853_004:0052a26": "大罪。故名為大。此之十義。自有偏約波若。自",
    "T45n1853_004:0052a27": "有具通二慧。可隨義配之。問波若待小名大。",
    "T45n1853_004:0052a28": "不待小名大。答具有二義。一者待二乘小慧",
    "T45n1853_004:0052a29": "故名為大。問二乘為小慧菩薩為大慧。二乘",
    "T45n1853_004:0052b01": "小波若菩薩大般若。何故言波若不屬二乘。",
    "T45n1853_004:0052b02": "二乘心中名道品耶。答講者不體其旨。憙滯",
    "T45n1853_004:0052b03": "此言。論云波若不屬二乘。此是摩訶波若。菩",
    "T45n1853_004:0052b04": "薩大慧故。不屬二乘。非二乘之人無有空慧",
    "T45n1853_004:0052b05": "也。不得小名大者。波若體性是大故言不待。",
    "T45n1853_004:0052b06": "不如二乘智慧形凡則大望菩薩即小。問菩",
    "T45n1853_004:0052b07": "薩形二乘即大。望佛即波若為小。故在佛心",
    "T45n1853_004:0052b08": "中變名薩波若。寧言體性大耶。答波若是因",
    "T45n1853_004:0052b09": "中之極功在十地。故名為大。不望佛也。又波",
    "T45n1853_004:0052b10": "若通因果。果地波若即最上無過。故體性為",
    "T45n1853_004:0052b11": "大。如什公云。薩波若即為老波若也。又言絕",
    "T45n1853_004:0052b12": "待大者。得小名大。雖復絕小。猶未絕大。為名",
    "T45n1853_004:0052b13": "言所及。故非好大。大小雙絕。方是好大。問何",
    "T45n1853_004:0052b14": "文證之。答題云摩訶波若。波若深重而智慧",
    "T45n1853_004:0052b15": "不稱。亦摩訶深重。大不能稱。即其證也。又照",
    "T45n1853_004:0052b16": "明品云。不作大小名為摩訶。復是良證。問雙",
    "T45n1853_004:0052b17": "絕大小。今非大非小。歎美為大。還復待小。何",
    "T45n1853_004:0052b18": "名絕待。答此大絕小絕大。故名絕待。問絕",
    "T45n1853_004:0052b19": "大絕小名之為大。即待大待小皆名為小。還",
    "T45n1853_004:0052b20": "是大小相待。何有絕待大耶。答望前即絕。",
    "T45n1853_004:0052b21": "觀後便待。義不相違。問波若之大與涅槃",
    "T45n1853_004:0052b22": "大何異。答通而為言。即無有異。是故論云。",
    "T45n1853_004:0052b23": "若如法觀佛波若及涅槃。是三即一相。涅槃",
    "T45n1853_004:0052b24": "之照即是波若。波若滅之則是涅槃。涅槃無",
    "T45n1853_004:0052b25": "累不盡名解脫。無境不照名波若。真極可軌",
    "T45n1853_004:0052b26": "稱法身。故具於三德名為涅槃。波若即是涅",
    "T45n1853_004:0052b27": "槃。故亦具三德。波若但是智慧。既名為別。涅",
    "T45n1853_004:0052b28": "槃亦但是果。果亦別也。問波若是涅槃三德",
    "T45n1853_004:0052b29": "中一德。亦應涅槃是波若三德中一德耶。答",
    "T45n1853_004:0052c01": "亦得為例。以波若之別即成涅槃。亦取涅槃",
    "T45n1853_004:0052c02": "之別成波若。波若之別即是智慧。涅槃之別",
    "T45n1853_004:0052c03": "名為滅度。故果德涅槃佛地波若。皆具總別",
    "T45n1853_004:0052c04": "也。問經說三德成涅槃。何故不言三德成波",
    "T45n1853_004:0052c05": "若。答隨舉一德皆攝。何故無耶。但教起各自",
    "T45n1853_004:0052c06": "有由。涅槃教所興。正為斥小乘灰斷不具三",
    "T45n1853_004:0052c07": "德。嘆大涅槃具於三。波若教起。正明因行斥",
    "T45n1853_004:0052c08": "二乘無二慧。辨菩薩具權實也。問涅槃何故",
    "T45n1853_004:0052c09": "據果波若何故約因。答涅槃名滅度。滅度者",
    "T45n1853_004:0052c10": "大患永滅超度四流。此名必是究竟。故就果",
    "T45n1853_004:0052c11": "門。波若名為慧。慧猶未決了。宜約因也。",
    "T45n1853_004:0052c12": "釋道門第三。問釋論云。菩薩有二道。一波若",
    "T45n1853_004:0052c13": "道。二方便道。云何為二道耶。答有人言。波若",
    "T45n1853_004:0052c14": "道即實相波若。方便道謂方便波若。是事不",
    "T45n1853_004:0052c15": "然。大判二道以為三例。一全依梵本應言波",
    "T45n1853_004:0052c16": "若道漚和道。二具開此言應云慧道方便道。",
    "T45n1853_004:0052c17": "三彼此合目如論所明。波若依彼之稱。方便",
    "T45n1853_004:0052c18": "存此之名。今若言實相波若方便波若。皆稱",
    "T45n1853_004:0052c19": "波若。即二道不分。又實相波若是境。方便波",
    "T45n1853_004:0052c20": "若是智。豈可以境智為二道耶。若言實相波",
    "T45n1853_004:0052c21": "若是實慧方便波若是方便慧以為二道。是",
    "T45n1853_004:0052c22": "亦不然。論云波若方便以為二道。何得皆稱",
    "T45n1853_004:0052c23": "波若。若爾二道俱應名方便。又立三波若。皆",
    "T45n1853_004:0052c24": "就波若道中論之。一實相波若。二觀照波若。",
    "T45n1853_004:0052c25": "三文字波若。實相能生波若。故名波若。文字",
    "T45n1853_004:0052c26": "能詮波若。以所詮為稱。亦名波若。三觀照當",
    "T45n1853_004:0052c27": "體名為波若。問何故但立此三不多不少。答",
    "T45n1853_004:0052c28": "凡有三義。實相為能生之境。觀照為所生之",
    "T45n1853_004:0052c29": "智。文字為能詮之文。要具此三不得增減。",
    "T45n1853_004:0053a01": "又合此三以為三雙。實相為境。觀照為智。謂",
    "T45n1853_004:0053a02": "境智一雙。境智為所詮。文字為能顯。能所一",
    "T45n1853_004:0053a03": "雙。境智則自行。為眾生說。故有文字。自行化",
    "T45n1853_004:0053a04": "他一雙。二者實相即無為。波若。觀照即有為",
    "T45n1853_004:0053a05": "波若。所以然者。論云諸法實相者心行言語",
    "T45n1853_004:0053a06": "斷。無生亦無滅寂滅如涅槃。實相既無生滅。",
    "T45n1853_004:0053a07": "故是無為波若。實相能生觀智。觀智始生故",
    "T45n1853_004:0053a08": "名有為波若。一切唯有此二。詮此有為無為。",
    "T45n1853_004:0053a09": "名文字波若。文字從所詮為名。通為無為。當",
    "T45n1853_004:0053a10": "體明之。有為所攝。三者實相是無為波若。文",
    "T45n1853_004:0053a11": "字是有為波若。觀照亦有為亦無為。菩薩累",
    "T45n1853_004:0053a12": "猶未盡。即未勉生滅故名有為。佛即無惑不",
    "T45n1853_004:0053a13": "淨。無復生滅。故是無為波若。問何故有煩惱",
    "T45n1853_004:0053a14": "即有生滅耶。答以有煩惱。不得了悟本自無",
    "T45n1853_004:0053a15": "生滅故有生滅。若無煩惱。即悟觀心本自無",
    "T45n1853_004:0053a16": "生即是無為。不言轉有為波若故成無為也。",
    "T45n1853_004:0053a17": "此三門總攝境智為無為理教因果故。但立",
    "T45n1853_004:0053a18": "三也。問亦得實相為實慧觀照為方便以不。",
    "T45n1853_004:0053a19": "答若以佛性為實相。本自有之。名為實慧。觀",
    "T45n1853_004:0053a20": "照修習始生名為方便。此非照有為方便照",
    "T45n1853_004:0053a21": "空名為實。若權若實。始有之義皆名方便。本",
    "T45n1853_004:0053a22": "有佛性覺照之義名為實也。地論人。真修波",
    "T45n1853_004:0053a23": "若即本自有之。緣修波若即修習始起。性淨",
    "T45n1853_004:0053a24": "涅槃方便涅槃亦爾。此猶是舊本始之義。問",
    "T45n1853_004:0053a25": "與今何異。答本性清淨名為本有。約緣始悟",
    "T45n1853_004:0053a26": "本淨故名始有耳。然正道未曾本始。亦非垢",
    "T45n1853_004:0053a27": "淨。又舊宗為無為決定是二。今明。未得菩提。",
    "T45n1853_004:0053a28": "即無為成有為。若得菩提。即有為成無為。豈",
    "T45n1853_004:0053a29": "離有為別有無為。如前釋也。為無為例然。諸",
    "T45n1853_004:0053b01": "法本性清淨故名無為。未悟本無生滅名有",
    "T45n1853_004:0053b02": "為。然波若未曾為無為也。問波若道既開三。",
    "T45n1853_004:0053b03": "方便道亦有三不。答通亦有。謂境智文字。但",
    "T45n1853_004:0053b04": "實慧從境立名。故必須辨境。方便從巧受稱。",
    "T45n1853_004:0053b05": "故不須辨境。而文字即通二道也。然方便雖",
    "T45n1853_004:0053b06": "不從境立名。實照世諦之境即亦具三也。觀",
    "T45n1853_004:0053b07": "照既有為無為。方便亦爾。如來二智。即是無",
    "T45n1853_004:0053b08": "為。菩薩二道。猶是有為。問實相波若唯是境",
    "T45n1853_004:0053b09": "亦得是智。答有人言。實相波若但是境名也。",
    "T45n1853_004:0053b10": "釋論四十三卷問曰。前說智慧名波若。今何",
    "T45n1853_004:0053b11": "故說空為波若。答果中說因如云食布。此義",
    "T45n1853_004:0053b12": "應是因中說果。而言果中說因者。逆討明義。",
    "T45n1853_004:0053b13": "智慧正是波若。實相能生智慧。智慧是實相",
    "T45n1853_004:0053b14": "之果。而於智慧說實相為波若。故言果中說",
    "T45n1853_004:0053b15": "因。南北同此釋也。有人言。佛有三種。一者法",
    "T45n1853_004:0053b16": "身二者報身三者化身佛。實相即法身佛。實",
    "T45n1853_004:0053b17": "相可軌。名之為法。此法有體。故名為身。而實",
    "T45n1853_004:0053b18": "相非佛。能生佛故。所以名佛。二者報身。即修",
    "T45n1853_004:0053b19": "行會實相理。實相既常。報佛亦常。以法常故。",
    "T45n1853_004:0053b20": "諸佛亦常。三化佛即應物之用。此北土論師",
    "T45n1853_004:0053b21": "釋也。有人言。修空無相。會理圓通。心意識滅",
    "T45n1853_004:0053b22": "煩惱清淨。此無為波若。即是實相。若有行境。",
    "T45n1853_004:0053b23": "未勉生滅。即菩薩六度。得十地差別。名有為",
    "T45n1853_004:0053b24": "波若。此南方尚禪師義也。復有人言。實相即",
    "T45n1853_004:0053b25": "真諦理。會此理煩惱盡故。離生滅同真如等",
    "T45n1853_004:0053b26": "法性。無為而無不為。即實相是境也。此亦南",
    "T45n1853_004:0053b27": "方成實師義。今辨釋論意。可得有五句文。一",
    "T45n1853_004:0053b28": "者因中說果。如名實相為波若。二果中說因。",
    "T45n1853_004:0053b29": "如說波若為實相。三當因說因。實相非波若。",
    "T45n1853_004:0053c01": "四當果說果。波若非實相。五非因非果。故論",
    "T45n1853_004:0053c02": "釋實相。文云。因是一邊果是一邊。離此二邊",
    "T45n1853_004:0053c03": "名為中道。緣是一邊觀是一邊。離此二邊名",
    "T45n1853_004:0053c04": "為中道。故知。實相未曾因果。亦非境智。而隨",
    "T45n1853_004:0053c05": "緣逐義。有上四句不同。眾師不應汎引隻文",
    "T45n1853_004:0053c06": "以通圓旨也。問舊云實慧方便慧普皆稱慧。",
    "T45n1853_004:0053c07": "何故二道不得俱名波若。答外國名波若。此",
    "T45n1853_004:0053c08": "方翻為慧。梵本名漚和。此土云方便。譯經之",
    "T45n1853_004:0053c09": "人。欲定彼此方言故分於二道。若並云波若。",
    "T45n1853_004:0053c10": "即兩名相監故。叡公述羅什譯經之體云。故",
    "T45n1853_004:0053c11": "音失者。正之以天竺。秦言謬者。定之以字義。",
    "T45n1853_004:0053c12": "不可變者即而書之。故知。二道不得俱稱波",
    "T45n1853_004:0053c13": "若。問若爾舊何得云實慧方便慧。答欲明實",
    "T45n1853_004:0053c14": "法方便俱有鑒照之功故。悉稱慧耳。此是義",
    "T45n1853_004:0053c15": "釋。非立二道之名。立二道之名。但云慧與方",
    "T45n1853_004:0053c16": "便。問何故波若名慧方便不名慧耶。答通而",
    "T45n1853_004:0053c17": "言之。波若既照得名為慧。方便亦照亦得稱",
    "T45n1853_004:0053c18": "慧。方便既巧。波若亦巧。但立此二名。欲相開",
    "T45n1853_004:0053c19": "避。隱顯互說。波若顯其照名隱其巧稱。方便",
    "T45n1853_004:0053c20": "顯其巧稱隱其照名。所以然者。波若從實相",
    "T45n1853_004:0053c21": "境立名。又當其體故。顯照隱巧。方便不從照",
    "T45n1853_004:0053c22": "俗境立名。但取巧用故顯巧沒照。又慧名照",
    "T45n1853_004:0053c23": "空。波若既是空慧。所以名慧。方便涉有不得",
    "T45n1853_004:0053c24": "名慧。問波若照空名慧。方便涉有應稱為智。",
    "T45n1853_004:0053c25": "答如前釋之。方便非不照有。正以取巧能故",
    "T45n1853_004:0053c26": "不云智也。問何以知波若為體方便為用。答",
    "T45n1853_004:0053c27": "釋論第百卷云。問上已付囑竟。今何故復囑",
    "T45n1853_004:0053c28": "累。答上說波若體竟。今說方便用。故波若為",
    "T45n1853_004:0053c29": "體。方便為用。論又云。波若與方便本體是一。",
    "T45n1853_004:0054a01": "而隨義有異。譬如金為種種物。此明權實一",
    "T45n1853_004:0054a02": "體約義分二。金喻波若。波若為體。金上之巧。",
    "T45n1853_004:0054a03": "譬於方便。方便為用。問波若何故為體。方便",
    "T45n1853_004:0054a04": "何故為用。答實相為本。波若照實相故。波若",
    "T45n1853_004:0054a05": "亦為本。所以為體。諸法為末。方便照諸法故。",
    "T45n1853_004:0054a06": "方便為用。問何以知。實相為本。答論初卷云。",
    "T45n1853_004:0054a07": "三悉檀可破。第一義悉檀不可破。滅一切言",
    "T45n1853_004:0054a08": "語。過一切戲論。第一義悉檀即實相。論又云。",
    "T45n1853_004:0054a09": "除實相以外一切皆名為魔。故實相為本。又",
    "T45n1853_004:0054a10": "迷實相故有六道。悟實相即有三乘。故實相",
    "T45n1853_004:0054a11": "為迷悟之原。所以稱本也。此是對虛妄名之",
    "T45n1853_004:0054a12": "為實。若無虛妄即亦無實。如前云。非境非智",
    "T45n1853_004:0054a13": "非果非因。不同舊宗有天然實相境也。問若",
    "T45n1853_004:0054a14": "波若為本。即波若勝方便劣。何故六地名波",
    "T45n1853_004:0054a15": "若七地稱方便。答金雖是體。未作巧物。則金",
    "T45n1853_004:0054a16": "為劣也。制金為巧。即巧勝於金。六地雖得波",
    "T45n1853_004:0054a17": "若之體。未得妙用故波若則劣。至七地時。波",
    "T45n1853_004:0054a18": "若妙用。故稱為方便勝也。是以論云波若清",
    "T45n1853_004:0054a19": "淨反名方便。此言反者。照空之慧。未能涉有。",
    "T45n1853_004:0054a20": "故空慧未巧但名波若。照空之慧。即能涉有。",
    "T45n1853_004:0054a21": "故轉名方便。問曰。既反名方便。應失波若之",
    "T45n1853_004:0054a22": "名便無二慧。所以然者。得波若時。未有方便。",
    "T45n1853_004:0054a23": "得方便即無復波若。答二慧更無別。體巧之",
    "T45n1853_004:0054a24": "空慧。即名方便波若。空慧之巧。稱波若方便。",
    "T45n1853_004:0054a25": "譬如金巧巧金。巧不失金。金未有巧也。問空",
    "T45n1853_004:0054a26": "慧有二巧。一照空不著。二即能涉有無滯。二",
    "T45n1853_004:0054a27": "巧之中。以何為方便。答波若略有四力。一者",
    "T45n1853_004:0054a28": "照實相。二者無所著。三者斷諸惑。四者能導",
    "T45n1853_004:0054a29": "方便。此四用即是次第。由不見一切相。而見",
    "T45n1853_004:0054b01": "實相。實相既無所依。即波若亦無所著。以無",
    "T45n1853_004:0054b02": "所著。眾累寂然。以無累故。能導方便。令涉有",
    "T45n1853_004:0054b03": "無染。若然者照空及於空無著。是波若之力。",
    "T45n1853_004:0054b04": "故囑空慧。即空慧而能涉有。此囑方便。故兩",
    "T45n1853_004:0054b05": "巧不同。問方便涉有具幾力耶。答一有照境",
    "T45n1853_004:0054b06": "之功。二有不證空力。三起行之用。問涉有無",
    "T45n1853_004:0054b07": "著。是方便之功。波若力耶。答涉有即屬方便",
    "T45n1853_004:0054b08": "之力。無著由波若之力。以波若無著。於波若",
    "T45n1853_004:0054b09": "觀中。即有巧方便用。故此方便即能無著。問",
    "T45n1853_004:0054b10": "方便云何能不證空。答波若照諸法實相。方",
    "T45n1853_004:0054b11": "便能照實相諸法。故不沈空觀。名為不證。如",
    "T45n1853_004:0054b12": "釋論云。波若將入畢竟空無諸戲論。方便將",
    "T45n1853_004:0054b13": "出畢竟空嚴土化人。此即證上諸力義。將入",
    "T45n1853_004:0054b14": "畢竟空。即是照實相。無諸戲論。謂無所著及",
    "T45n1853_004:0054b15": "斷惑之功也。方便將出畢竟空。即是為波若",
    "T45n1853_004:0054b16": "所導。又是方便不證照境起行之力。問波若",
    "T45n1853_004:0054b17": "照諸法實相。云何方便即能照實相諸法。答",
    "T45n1853_004:0054b18": "名為諸法實相實相諸法。諸法宛然而實相。",
    "T45n1853_004:0054b19": "實相宛然而諸法。諸法與實相。不二而二。",
    "T45n1853_004:0054b20": "二常不二。由境既爾故。二慧得然。故波若",
    "T45n1853_004:0054b21": "照諸法實相。而方便即能照實相諸法也。問",
    "T45n1853_004:0054b22": "雖復實相而宛然諸法。漚和照此名巧者。亦",
    "T45n1853_004:0054b23": "雖復諸法。而宛然實相。波若照之。何故不巧。",
    "T45n1853_004:0054b24": "答通即例爾。如上隱顯釋之。又波若照實相。",
    "T45n1853_004:0054b25": "而能不著。二乘亦有其分。則巧義不彰。故不",
    "T45n1853_004:0054b26": "名方便。即空而能照有。此用既妙。故聲聞絕",
    "T45n1853_004:0054b27": "分。菩薩獨有故。與方便之名。問若即空而照",
    "T45n1853_004:0054b28": "有。既稱妙者。亦即有而照空。亦是妙也。答既",
    "T45n1853_004:0054b29": "能即有而照空。便能即空而照有。此是慧有",
    "T45n1853_004:0054c01": "方便解。方便有慧解。如此二慧。無有優劣。但",
    "T45n1853_004:0054c02": "對二乘照空不能涉有。故明即空而起有用為",
    "T45n1853_004:0054c03": "妙稱為方便。又對六地但得波若空觀未能即",
    "T45n1853_004:0054c04": "空涉有。故今明即空涉有是方便也。問於有",
    "T45n1853_004:0054c05": "不著於空不證。俱是善巧。何故不著之巧名",
    "T45n1853_004:0054c06": "波若。波若即劣在於六地。不證之巧名方便。",
    "T45n1853_004:0054c07": "方便即勝在七地耶。答如上釋之。又有是俗",
    "T45n1853_004:0054c08": "諦離有即易。故波若巧劣。空是真諦勉無即",
    "T45n1853_004:0054c09": "難。故方便即勝。又入實相觀不著於有。即勉",
    "T45n1853_004:0054c10": "凡夫地。即實相觀而照諸法故不滯空。離二",
    "T45n1853_004:0054c11": "乘地。勉凡即易。故波若劣。超聖即難。故方便",
    "T45n1853_004:0054c12": "勝。所以有六七優劣義也。問若爾六地二慧",
    "T45n1853_004:0054c13": "未等。何得上云初地已竝。答初地望地前即",
    "T45n1853_004:0054c14": "竝。形七地即未竝。所以然者。初地已來。即得",
    "T45n1853_004:0054c15": "無生動寂無礙。但寂義小強動用微弱。故云",
    "T45n1853_004:0054c16": "未並。至於七地。動寂無礙。二慧双遊。故稱並",
    "T45n1853_004:0054c17": "耳。問何以知然。答若六地已來未並。入空不",
    "T45n1853_004:0054c18": "見有。出有不見空。二乘亦爾。與菩薩何異。故",
    "T45n1853_004:0054c19": "知。初地已來。便能已並。但微有強弱。故說未",
    "T45n1853_004:0054c20": "均耳。問於空無著於空不證有何異耶。答二",
    "T45n1853_004:0054c21": "乘入空不存四句。但是不著而不能不證。菩",
    "T45n1853_004:0054c22": "薩入空既無可存。又即能涉有故名不證。問",
    "T45n1853_004:0054c23": "二乘菩薩入空同無所依。何故聲聞住空菩",
    "T45n1853_004:0054c24": "薩不證。答二乘以空為妙極。依此無依。是故",
    "T45n1853_004:0054c25": "住空。菩薩不以空為妙極。知空亦空名不可",
    "T45n1853_004:0054c26": "得空。不依此無依故能不證。如大品云。行亦",
    "T45n1853_004:0054c27": "不受。不行亦不受。行不行非行非不行乃至",
    "T45n1853_004:0054c28": "不受亦不受。是名菩薩無受三昧廣大之用。",
    "T45n1853_004:0054c29": "不與聲聞辟支佛共。是故能不證空。又二乘",
    "T45n1853_004:0055a01": "無願行資空。故入空便證。菩薩大願大行。資",
    "T45n1853_004:0055a02": "空故入空不證。問論云。因名般若至佛即反",
    "T45n1853_004:0055a03": "名薩波若。何得又云六地名波若至七地波",
    "T45n1853_004:0055a04": "若清淨反名方便。答如前釋之。六地之時。波",
    "T45n1853_004:0055a05": "若體強方便用弱。以體強故妙。於靜觀故。觀",
    "T45n1853_004:0055a06": "空不著。以用弱故。未能即空涉有於有無滯。",
    "T45n1853_004:0055a07": "至於七地。即體用俱等。既能觀空不染。即能",
    "T45n1853_004:0055a08": "涉有無著。故名等定慧地。等定慧地。即波若",
    "T45n1853_004:0055a09": "用巧。故云反。即從八地已上二慧俱巧。若至",
    "T45n1853_004:0055a10": "佛地。即兩慧同反。實慧即反名薩波若。謂一",
    "T45n1853_004:0055a11": "切智。方便慧反名一切種智也。問若至果反",
    "T45n1853_004:0055a12": "名二智。即因中同名二慧。何故前云波若稱",
    "T45n1853_004:0055a13": "慧方便不名慧耶。答因果立名各有其義。果",
    "T45n1853_004:0055a14": "門照一切空境名一切智。照一切有境名一",
    "T45n1853_004:0055a15": "切種智。俱從境立名。故宜並稱智。因門實慧",
    "T45n1853_004:0055a16": "從境方便約用。故不得並名慧也。問若爾何",
    "T45n1853_004:0055a17": "故菩薩道慧道種慧皆名慧耶。答因中之慧",
    "T45n1853_004:0055a18": "自有多門。立名各異。道慧道種慧。亦是從境",
    "T45n1853_004:0055a19": "立名。故宜並稱慧也。問若爾但應言道慧道",
    "T45n1853_004:0055a20": "種慧至果反名一切智一切種智。云何言波",
    "T45n1853_004:0055a21": "若方便反名二智。答論云。因中名波若。既反",
    "T45n1853_004:0055a22": "名薩波若。因中方便理數反名一切種智。二",
    "T45n1853_004:0055a23": "慧反為二智。故不待言。問論云。波若反為薩",
    "T45n1853_004:0055a24": "波若。何處云方便反名一切種智。答波若名",
    "T45n1853_004:0055a25": "慧。是照境之名。果地一切智。亦從照境為稱。",
    "T45n1853_004:0055a26": "二名相主故。云因名波若果名一切智。方便",
    "T45n1853_004:0055a27": "就用為目。一切種智。從境立名。兩義不同。故",
    "T45n1853_004:0055a28": "經論不云方便反為一切種智。然方便雖不",
    "T45n1853_004:0055a29": "從境立名。而體實照有。故反為種智。雖復無",
    "T45n1853_004:0055b01": "文。理數應爾。又因中名權實二慧。果名權實",
    "T45n1853_004:0055b02": "兩智。亦得即是其文。",
    "T45n1853_004:0055b03": "論境智門第四。夫智不孤生。必由境發。故境",
    "T45n1853_004:0055b04": "為智本。境非獨立。因智受名。故智為境本。是",
    "T45n1853_004:0055b05": "以非境無以發智。非智無以照境。非境無以",
    "T45n1853_004:0055b06": "發智故。境為能發。智為所發。非智無以照境",
    "T45n1853_004:0055b07": "故。智為能照境為所照。境為能發為智所照。",
    "T45n1853_004:0055b08": "即境能為智所。智為能照為境所發。則智能",
    "T45n1853_004:0055b09": "為境所。境之所照能發於智故。境所為智能。",
    "T45n1853_004:0055b10": "智之所發能照於境故。智所為境能。不得言",
    "T45n1853_004:0055b11": "境前智後。亦非智前境後。亦非一時。唯得名",
    "T45n1853_004:0055b12": "為因緣境智也。問以何為境而能發智。答如",
    "T45n1853_004:0055b13": "來常依二諦說法故。二諦名教。能生二智故。",
    "T45n1853_004:0055b14": "二諦名境。關中曇影法師。注中論親承什公",
    "T45n1853_004:0055b15": "音旨。什公云。傳吾業者。寄在道融曇影僧叡",
    "T45n1853_004:0055b16": "乎。影公序二諦云。真諦故無有。以俗諦故無",
    "T45n1853_004:0055b17": "無。真故無有。雖無而有。俗故無無。雖有而",
    "T45n1853_004:0055b18": "無。雖無而有。不滯於無。雖有而無。不累於",
    "T45n1853_004:0055b19": "有。不滯於無故。斷無見滅。不累於有故。常",
    "T45n1853_004:0055b20": "著氷消。寂此諸邊故名為中。詳此意者。真故",
    "T45n1853_004:0055b21": "無有。雖無而有。即是不動真際。而建立諸法。",
    "T45n1853_004:0055b22": "俗故無無。雖有而無。即是不壞假名而說實",
    "T45n1853_004:0055b23": "相以不壞假名而說實相。雖曰假名。宛然實",
    "T45n1853_004:0055b24": "相。不動真際。建立諸法。雖曰真際。宛然諸",
    "T45n1853_004:0055b25": "法。以真際宛然諸法故。不滯於無。諸法宛然",
    "T45n1853_004:0055b26": "實相。即不累於有。不累於有故不常。不滯於",
    "T45n1853_004:0055b27": "無故非斷。即中道也。由斯二諦發生二智。以",
    "T45n1853_004:0055b28": "了諸法實相故。生漚和波若。以悟實相諸法",
    "T45n1853_004:0055b29": "故。生波若漚和。漚和波若而宛然漚和。波若",
    "T45n1853_004:0055c01": "漚和而宛然波若。以漚和宛然波若故。不著",
    "T45n1853_004:0055c02": "於有。波若宛然漚和故不滯於無。不累於有",
    "T45n1853_004:0055c03": "故常著氷消。不滯於無故斷無見滅。寂此諸",
    "T45n1853_004:0055c04": "邊故名中觀。是以二諦中道。還發生二智中",
    "T45n1853_004:0055c05": "觀。二智中觀。還照二諦中道。故境稱於智。智",
    "T45n1853_004:0055c06": "稱於境。境名智境。智名境智也。二境既正明。",
    "T45n1853_004:0055c07": "二智義明。故須約境以辨於智。二乘不得二",
    "T45n1853_004:0055c08": "智者。良由不見此二諦。不得正觀者。亦由不",
    "T45n1853_004:0055c09": "見二諦即是中道故也。問波若照諸法實相",
    "T45n1853_004:0055c10": "漚和照實相諸法。即波若不照諸法漚和不",
    "T45n1853_004:0055c11": "照實相。將非限局聖心失無礙妙用。答波若",
    "T45n1853_004:0055c12": "為漚和之體。漚和是波若之用。體鑒實相。用",
    "T45n1853_004:0055c13": "照諸法。故開此二門。即智無不圓。照無不盡。",
    "T45n1853_004:0055c14": "若同照實相。並鑒諸法。即二境不分。兩慧相",
    "T45n1853_004:0055c15": "監。問舊說亦然與今何異。答波若體非不能",
    "T45n1853_004:0055c16": "照諸法。但用既照不煩波若照耳。若用既照",
    "T45n1853_004:0055c17": "諸法。而體復照者。即一境二照。亦應二境一",
    "T45n1853_004:0055c18": "智生。是故二慧不並照也。舊義波若不能照",
    "T45n1853_004:0055c19": "諸法。漚和不能照實相。雖復並觀。智用恒別。",
    "T45n1853_004:0055c20": "即是格局聖心。封執二見。問前云波若不著",
    "T45n1853_004:0055c21": "有方便不證空。後何故復云漚和涉有不著",
    "T45n1853_004:0055c22": "波若鑒空無滯。答不著空者。凡有二義。一者",
    "T45n1853_004:0055c23": "波若照實相。實相既無所依。即波若亦無所",
    "T45n1853_004:0055c24": "著。此是般若之力。二不證空名為不著。此方",
    "T45n1853_004:0055c25": "便之力。不著有者亦具二義。一者波若入空",
    "T45n1853_004:0055c26": "故不著有。二者方便為波若所導。故能涉有",
    "T45n1853_004:0055c27": "不著。亦是波若之力也。是故經中又言。波若",
    "T45n1853_004:0055c28": "不著空。方便不著有。或言。波若不著有。方便",
    "T45n1853_004:0055c29": "不證空。各舉一門義無違背。問若波若照空",
    "T45n1853_004:0056a01": "漚和鑒有即二智皆照。何言波若無知。答波",
    "T45n1853_004:0056a02": "若雖知。而無所知。雖無所知。而無所不知。問",
    "T45n1853_004:0056a03": "波若知實相故言無知。亦即知波若故言無",
    "T45n1853_004:0056a04": "知。答既約二境分於二智。即波若知實相故",
    "T45n1853_004:0056a05": "言無知。不得云知波若故無知。若知波若即",
    "T45n1853_004:0056a06": "是方便。問波若契實相即內外並冥緣觀俱",
    "T45n1853_004:0056a07": "寂。方便照俗。何能知此波若。答波若無知而",
    "T45n1853_004:0056a08": "知為方便所知。知而無知。即方便不知。問波",
    "T45n1853_004:0056a09": "若無知而知。知而無知。方便亦得爾不。答指",
    "T45n1853_004:0056a10": "實為權。指權為實。權實不二亦得爾也。不二",
    "T45n1853_004:0056a11": "而二。則無知而知。名為方便。知而無知。稱為",
    "T45n1853_004:0056a12": "波若。問波若照空具知與無知。方便鑒有何",
    "T45n1853_004:0056a13": "不然耶。答二而不二皆具二也。不二而二。波",
    "T45n1853_004:0056a14": "若所知之境。是空能知之智為有。故具知與",
    "T45n1853_004:0056a15": "無知。而方便能知所知境智皆有。故波若有",
    "T45n1853_004:0056a16": "知有無知。而方便但有知也。問云何波若具",
    "T45n1853_004:0056a17": "知無知。答波若知實相即緣觀俱寂。是故無",
    "T45n1853_004:0056a18": "知。而境智宛然。故不失知。此無知而知。知則",
    "T45n1853_004:0056a19": "無知。問若爾與開善至忘彌存何異。答彼彌",
    "T45n1853_004:0056a20": "存之義。終非至忘。至忘之義。終不彌存。今以",
    "T45n1853_004:0056a21": "彌存為至忘。至忘為彌存故為異也。問舊義",
    "T45n1853_004:0056a22": "亦然。與今何異。答彼至忘時智終不作境。境",
    "T45n1853_004:0056a23": "終不成智。則是境智二見。若智即是境。境既",
    "T45n1853_004:0056a24": "無知。智亦應爾。若境則是智。在智既照。境亦",
    "T45n1853_004:0056a25": "應然。今對此一門。略敘大乘樞要觀行淵府。",
    "T45n1853_004:0056a26": "經云。貪欲則是道。恚癡亦復然。如是三法中。",
    "T45n1853_004:0056a27": "無量諸佛道。貪欲則是道者。然貪欲本來寂",
    "T45n1853_004:0056a28": "滅自性清淨。即是實相。如斯了悟便名波若。",
    "T45n1853_004:0056a29": "豈有實相之境異波若觀耶。故境智不二。照",
    "T45n1853_004:0056b01": "貪欲雖本寂滅而於眾生宛然有貪。便名方",
    "T45n1853_004:0056b02": "便。傷其無貪謂貪。而欲拔之故。此方便即名",
    "T45n1853_004:0056b03": "大悲。欲令悟貪無貪。與無貪樂。即此大悲復",
    "T45n1853_004:0056b04": "名慈也。故一句觀行。具境智二門慈悲兩觀。",
    "T45n1853_004:0056b05": "初信此法便名十信。次解此法稱為十解。乃",
    "T45n1853_004:0056b06": "至證悟究竟了達名為佛心。豈非一貪觀中",
    "T45n1853_004:0056b07": "具諸佛道。次論二經。問大品明實相不生不",
    "T45n1853_004:0056b08": "滅能生波若。涅槃云十二因緣不生不滅發",
    "T45n1853_004:0056b09": "於觀智。二經同釋境智。有何異耶。答略明四",
    "T45n1853_004:0056b10": "句。一開因果開境智。二合因果合境智。三開",
    "T45n1853_004:0056b11": "因果合境智。四開境智合因果。開因果開境",
    "T45n1853_004:0056b12": "智者。則波若所明。因有道慧道種慧。果則一",
    "T45n1853_004:0056b13": "切智一切種智。謂開因果也。實相能生波若。",
    "T45n1853_004:0056b14": "則實智之境。世諦能生方便。為權智之境。謂",
    "T45n1853_004:0056b15": "開境智也。次合因果合境智者。如涅槃五性",
    "T45n1853_004:0056b16": "之義。一因性。二因因性。三果性。四果果性。",
    "T45n1853_004:0056b17": "五非因非果性。此之五性。更無二體。十二因",
    "T45n1853_004:0056b18": "緣能生之義。則名為境。所發之義。便名觀智。",
    "T45n1853_004:0056b19": "觀智明了故稱菩提。菩提無累即是果果。然",
    "T45n1853_004:0056b20": "十二因緣。本性清淨。未曾因果。亦非境智故",
    "T45n1853_004:0056b21": "名非因非果。然此五性既無二體。則轉境為",
    "T45n1853_004:0056b22": "智。反因為果。如斯因果。未曾因果。故名合因",
    "T45n1853_004:0056b23": "果合境智也。三合因果開境智者。亦如大品",
    "T45n1853_004:0056b24": "以波若為因薩婆若為果。因果更無二體。轉",
    "T45n1853_004:0056b25": "波若之因為薩婆若果故。什公云。薩婆若則",
    "T45n1853_004:0056b26": "是老波若。此名合因果也。開境智者。實相雖",
    "T45n1853_004:0056b27": "能生波若。而不轉實相之境為波若。亦不轉",
    "T45n1853_004:0056b28": "世諦之境。為方便之智。故名開境智。次開因",
    "T45n1853_004:0056b29": "果合境智者。亦如涅槃轉境為智故。名合境",
    "T45n1853_004:0056c01": "智。而有因與因因果與果果故。云開因果也。",
    "T45n1853_004:0056c02": "問既轉境為智亦轉因為果。即應同境智俱",
    "T45n1853_004:0056c03": "合。答經開因與因因果與果果故。言開因果。",
    "T45n1853_004:0056c04": "而取境智。並作因因之名。沒境智之稱故。言",
    "T45n1853_004:0056c05": "合境智。問二經何故開合不同。答涅槃就十",
    "T45n1853_004:0056c06": "二因緣辨境智義。欲明眾生皆有佛性。眾生",
    "T45n1853_004:0056c07": "即是十二因緣。因緣能生即境。所生即智。更",
    "T45n1853_004:0056c08": "無二體故明合境智也。大品辨實相生波若。",
    "T45n1853_004:0056c09": "能生即是無為波若。所生即是有為觀智。故",
    "T45n1853_004:0056c10": "不轉無為波若。成有為波若故。開境智也。此",
    "T45n1853_004:0056c11": "皆不二而二。故二經不同。若二而不二。更無",
    "T45n1853_004:0056c12": "異也。",
    "T45n1853_004:0056c13": "同異門第五。問凡有五時二智。一照事中之",
    "T45n1853_004:0056c14": "法為權。鑒四諦之理為實。謂三藏教二智也。",
    "T45n1853_004:0056c15": "二照真空為實。鑒俗有為權。此大品教二智",
    "T45n1853_004:0056c16": "也。三知病識藥為權。應病授藥為實。淨名經",
    "T45n1853_004:0056c17": "二智也。四照一乘為實。鑒二乘為權。法花二",
    "T45n1853_004:0056c18": "智也。五照常住為實。鑒無常為權。涅槃二智",
    "T45n1853_004:0056c19": "也。如上所明者。乃是釋大品教意。云何以噵",
    "T45n1853_004:0056c20": "淨名經宗。答五時之說四宗之論。乖文傷義。",
    "T45n1853_004:0056c21": "古已詳之。今當略說。尋一經之內。具有五文。",
    "T45n1853_004:0056c22": "不待始終。方備諸智。如大品云。廣說三乘之",
    "T45n1853_004:0056c23": "教。菩薩遍學諸道。即識照四諦之理為實。鑒",
    "T45n1853_004:0056c24": "事中之法為權。故大品教中有三藏二智也。",
    "T45n1853_004:0056c25": "波若鑒空。漚和涉有。九十章經盛談此法。即",
    "T45n1853_004:0056c26": "空有二智。論釋畢定品。引法花經。謂三一二",
    "T45n1853_004:0056c27": "智也。法尚品云。諸佛色身有去來。法身無去",
    "T45n1853_004:0056c28": "來。則常無常二智也。知病識藥。眾經皆具。不",
    "T45n1853_004:0056c29": "待言之。故大品一經。備五二智。淨名經中。具",
    "T45n1853_004:0057a01": "諸智者。問疾品明三空自調為實慧。嚴土化",
    "T45n1853_004:0057a02": "人為方便。即空有二智。弟子品云。佛身無為。",
    "T45n1853_004:0057a03": "不墮諸數。亦出現生死五濁。則常無常二智。",
    "T45n1853_004:0057a04": "不二法門品。明聲聞心菩薩心不二。謂一乘",
    "T45n1853_004:0057a05": "實智。照大小差別名三乘權智。問不二法門",
    "T45n1853_004:0057a06": "云何即一乘耶。答不二之理。則是乘本故名",
    "T45n1853_004:0057a07": "為乘。由體不二之理故。生不二之觀。由不二",
    "T45n1853_004:0057a08": "之觀。能導眾行到薩婆若。故十二門論明大",
    "T45n1853_004:0057a09": "分深義。所謂空也。以通達是義。即通達大乘。",
    "T45n1853_004:0057a10": "具六波羅蜜。無所障礙。問不二之理通為三",
    "T45n1853_004:0057a11": "乘之本。豈但一乘本耶。答理既無二。乘豈三",
    "T45n1853_004:0057a12": "哉。但唱此言則知歸一。又無二之理。即是一",
    "T45n1853_004:0057a13": "乘異名也。又尚明常住。豈不顯一乘。故知。淨",
    "T45n1853_004:0057a14": "名亦具五二智。法花經具諸智者。方便品云。",
    "T45n1853_004:0057a15": "我雖說涅槃。是亦非真滅。諸法從本來常自",
    "T45n1853_004:0057a16": "寂滅相。昔涅槃非真滅。今涅槃為真滅。則昔",
    "T45n1853_004:0057a17": "涅槃非真常。今涅槃是真常。又天親論釋壽",
    "T45n1853_004:0057a18": "量品。具辨三身。化身則有始有終。報身則有",
    "T45n1853_004:0057a19": "始無終。法身則無始無終。故知。具常無常義。",
    "T45n1853_004:0057a20": "又若一乘之果猶是無常。即因異聲聞。果同",
    "T45n1853_004:0057a21": "灰斷。是事不然。聲聞果則是一乘因也。安樂",
    "T45n1853_004:0057a22": "行品明。知一切法空如實相。則是實智。知因",
    "T45n1853_004:0057a23": "緣生。謂方便智。亦具空有二智也。序品列眾。",
    "T45n1853_004:0057a24": "猶依小乘嘆聲聞德。故知。亦具三藏二智。涅",
    "T45n1853_004:0057a25": "槃備五不復待言。問若一經之內具諸智者。",
    "T45n1853_004:0057a26": "眾經何別。答諸大乘經。通為顯道。道既無二。",
    "T45n1853_004:0057a27": "教豈異哉。但入有多門故。諸部差別。雖一經",
    "T45n1853_004:0057a28": "之內具含五種。而明義傍正不同。三藏一教。",
    "T45n1853_004:0057a29": "唯明事理權實。未辨餘門二智。大品以空有",
    "T45n1853_004:0057b01": "為正。餘義為傍。法花三一為端。餘皆汎辨。涅",
    "T45n1853_004:0057b02": "槃以常無常為正。餘悉兼明。問眾經何故有",
    "T45n1853_004:0057b03": "此傍正。答有二種菩薩。一直往佛道。二迴小",
    "T45n1853_004:0057b04": "入大。波若為直往菩薩。說方便實慧不墮三",
    "T45n1853_004:0057b05": "界。不住二乘。有兩健人。各扶一腋。直至佛",
    "T45n1853_004:0057b06": "道。故法花云。有佛子。心淨柔濡亦利根。我記",
    "T45n1853_004:0057b07": "如是人來世得作佛。此則指波若時事。不須",
    "T45n1853_004:0057b08": "明三乘為方便一乘為真實。又迴小入大之",
    "T45n1853_004:0057b09": "人。於波若時通根未成。故不正明三一之義。",
    "T45n1853_004:0057b10": "而畢定品引法花經。明退不退。蓋是波若後",
    "T45n1853_004:0057b11": "分傍及之耳。三修比丘無常之執。至大品時。",
    "T45n1853_004:0057b12": "其根未傾故。不廣明常住。波若漚和既是因",
    "T45n1853_004:0057b13": "行。復須識果德。是故大品後分略明法身常",
    "T45n1853_004:0057b14": "迹有去來。又常啼本求波若故。以二慧為正。",
    "T45n1853_004:0057b15": "中道疑佛去來故。傍明本迹。問大品明有為",
    "T45n1853_004:0057b16": "波若無為波若。豈不正辨常無常耶。答無為",
    "T45n1853_004:0057b17": "波若有二種。一者以實相境名無為波若。所",
    "T45n1853_004:0057b18": "生觀智名有為波若。二者以佛果法身名無",
    "T45n1853_004:0057b19": "為波若。菩薩因慧名有為波若。大品經。正明",
    "T45n1853_004:0057b20": "境智為無為義。傍明因果為無為也。是以論",
    "T45n1853_004:0057b21": "云。欲得有為波若。當學無為波若。此明欲得",
    "T45n1853_004:0057b22": "觀智當學實相境。若言欲得於因當學果者。",
    "T45n1853_004:0057b23": "於義不便也。又云。實相能生波若。正是以境",
    "T45n1853_004:0057b24": "生智。若言以果生因。義亦不便也。若以實相",
    "T45n1853_004:0057b25": "則是法身以如為佛者。則此境智便是因果。",
    "T45n1853_004:0057b26": "上五句中。以詳此意。問大品何故以境智為",
    "T45n1853_004:0057b27": "無為是正。涅槃以因果為無為是正耶。答大",
    "T45n1853_004:0057b28": "品明說菩薩行。實相能生波若。波若故有漚",
    "T45n1853_004:0057b29": "和。故以境智為正。涅槃盛明果德故。因位以",
    "T45n1853_004:0057c01": "來皆是無常。如來法身始是常住。故以因果",
    "T45n1853_004:0057c02": "為無為是正宗。問大品明境智為無為。云何",
    "T45n1853_004:0057c03": "傍正。答實相境雖是波若本。而釋論開波若",
    "T45n1853_004:0057c04": "為二慧。二慧則所生。是有為波若。故以有為",
    "T45n1853_004:0057c05": "是正。無為境傍。故不得以境為宗。問大品不",
    "T45n1853_004:0057c06": "住法住波若具足六度等萬行。為是有為為",
    "T45n1853_004:0057c07": "是無為。答不住法者。不住一切有所得法。以",
    "T45n1853_004:0057c08": "不住一切法故。則住波若。此則是實相無為",
    "T45n1853_004:0057c09": "波若。次下具足六波羅蜜中。第六波若則是",
    "T45n1853_004:0057c10": "有為波若。此凡明三法次第。一者能生。謂實",
    "T45n1853_004:0057c11": "相無為波若。二所生觀智有為波若。三導成",
    "T45n1853_004:0057c12": "因果之行。問何以知不住法住波若是實相",
    "T45n1853_004:0057c13": "波若耶。答第六度中既是有為則知。初是無",
    "T45n1853_004:0057c14": "為也。又論辨六家解波若。第六則是實相。仍",
    "T45n1853_004:0057c15": "引不住法住波若。故知。第六則是實相。法花",
    "T45n1853_004:0057c16": "經。正為迴小入大之人故。明三乘為方便。令",
    "T45n1853_004:0057c17": "其捨小。示一乘為真實。勸其取大故。正明三",
    "T45n1853_004:0057c18": "一二慧也。既捨小求大。則發菩提心。修菩薩",
    "T45n1853_004:0057c19": "行。須學空有權實。不著三界。不墮二乘。直至",
    "T45n1853_004:0057c20": "佛道。但大品既以廣明故。法花但略說也。三",
    "T45n1853_004:0057c21": "根聲聞。於法花之座。不執無常故。未明常樂。",
    "T45n1853_004:0057c22": "但既說一乘之因。須辨一乘之果。是故後分",
    "T45n1853_004:0057c23": "略明於常。又說常住成前一乘。若是無常。還",
    "T45n1853_004:0057c24": "同灰斷。既異昔三。則知常住。是故略辨常無",
    "T45n1853_004:0057c25": "常也。涅槃教起。正為無常之執。故開常住。三",
    "T45n1853_004:0057c26": "一空有前教已明。但略說之。問波若為直往",
    "T45n1853_004:0057c27": "菩薩。法花為迴小入大之人即攝緣已周。涅",
    "T45n1853_004:0057c28": "槃教興復何所為。答設教多意。不可一途。大",
    "T45n1853_004:0057c29": "品為十九因緣。涅槃所為非一。依法花釋此",
    "T45n1853_004:0058a01": "意者。諸子有二。一者失心。即鈍根之人。二不",
    "T45n1853_004:0058a02": "失心。謂利根人。雖有直往之與迴小聞波若",
    "T45n1853_004:0058a03": "法花並順悟。謂不失心子利根人也。餘失心",
    "T45n1853_004:0058a04": "鈍根。猶未服藥。双林唱滅為說涅槃。方乃取",
    "T45n1853_004:0058a05": "信。若然者。始蓮花藏終跋提河。但有利鈍二",
    "T45n1853_004:0058a06": "緣。爾前為利根人。涅槃之教為鈍根人。又波",
    "T45n1853_004:0058a07": "若法花之座。皆已得道。今聞涅槃。更復進",
    "T45n1853_004:0058a08": "悟。故云。為人中象王迦葉菩薩。說是經也。又",
    "T45n1853_004:0058a09": "有二緣。一歷教已得悟道。二但聞涅槃則便",
    "T45n1853_004:0058a10": "取信。故波若法花。雖為兩人。更說涅槃二智。",
    "T45n1853_004:0058a11": "別論二經。問大品淨名二智何異。答凡有三",
    "T45n1853_004:0058a12": "說。五時者云。大品照空有分二智。淨名知病",
    "T45n1853_004:0058a13": "識藥。應緣授教。如上釋之。四時義云。大品淨",
    "T45n1853_004:0058a14": "名同是第二時攝。照空為實。鑒有為權。但大",
    "T45n1853_004:0058a15": "品通說淺深。淨名偏明八地之法。北土人云。",
    "T45n1853_004:0058a16": "淨名是圓頓之教。非染非淨染淨双遊。今謂。",
    "T45n1853_004:0058a17": "並不然。智度菩薩母。方便以為父。一切眾導",
    "T45n1853_004:0058a18": "師。無不由是生。此則空有二慧。斯乃遍貫方",
    "T45n1853_004:0058a19": "等。豈局大品耶。又波若鑒空漚和涉有。此總",
    "T45n1853_004:0058a20": "攝諸智。知病識藥應病授藥。縕在其中。豈得",
    "T45n1853_004:0058a21": "彼波若二智不攝淨名權實。故釋為非。龍樹",
    "T45n1853_004:0058a22": "烈十大經。謂法花等。而波若最勝。豈言大品",
    "T45n1853_004:0058a23": "通說淺深淨名獨明妙道。若言淨名是八地",
    "T45n1853_004:0058a24": "已上之人故法妙者。如來為究竟果德說於",
    "T45n1853_004:0058a25": "波若。即應最深。又身子善吉小人。說之便非",
    "T45n1853_004:0058a26": "大法。若云淨名辨不思議巨細容入故為深",
    "T45n1853_004:0058a27": "者。大品明指障風力毛舉大千。豈不明耶。又",
    "T45n1853_004:0058a28": "波若漚和不思議之本也。借座請飯不思議",
    "T45n1853_004:0058a29": "之迹也。如大品盛明二慧。則辨不思議本。淨",
    "T45n1853_004:0058b01": "名現通。乃顯不思議迹。何得本通淺深迹獨",
    "T45n1853_004:0058b02": "為妙。若云三乘通學波若故通淺深者。淨名",
    "T45n1853_004:0058b03": "亦辨二乘之人皆以無得為得。豈不通耶。若",
    "T45n1853_004:0058b04": "言此經是圓頓教者。是亦不然。大品等辨菩",
    "T45n1853_004:0058b05": "薩權道方便適化不同。寧獨以此經為圓頓",
    "T45n1853_004:0058b06": "耶。今所明者。大品淨名所明二智。有同有異。",
    "T45n1853_004:0058b07": "智度菩薩母。方便以為父二經同辨斯法。但",
    "T45n1853_004:0058b08": "大品前明實慧。後辨方便。故九十章經開為",
    "T45n1853_004:0058b09": "二道。六十六品明波若。後二十四品明方便",
    "T45n1853_004:0058b10": "道。所以前明實慧。後辨方便者。實相為本。諸",
    "T45n1853_004:0058b11": "法為末。波若照實相故。波若為本。方便照諸",
    "T45n1853_004:0058b12": "法故。方便為末。此示二本二末。從本至末從",
    "T45n1853_004:0058b13": "體起用。故前明實慧。後辨方便。二者一切諸",
    "T45n1853_004:0058b14": "見凡有二種。一者有見二者無見。波若斥其",
    "T45n1853_004:0058b15": "有見。方便破其無見。即顯中道。遠離二邊故。",
    "T45n1853_004:0058b16": "前明實慧。後辨方便。謂破見次第也。三者菩",
    "T45n1853_004:0058b17": "薩退有二事。一貪三界二取小乘。方便實慧",
    "T45n1853_004:0058b18": "故。不著三界。實慧方便故。不墮二乘。即入菩",
    "T45n1853_004:0058b19": "薩位。得至佛道。要前離三界。後離二乘。故前",
    "T45n1853_004:0058b20": "辨實慧。後明方便。此如法花經五百由旬嶮",
    "T45n1853_004:0058b21": "難惡道。三界為三百。二乘為二百。先離三百。",
    "T45n1853_004:0058b22": "後離二百。故先明實慧。後辨權慧。故大品中。",
    "T45n1853_004:0058b23": "以二乘合為一百。但明四百。雖開合為異。與",
    "T45n1853_004:0058b24": "法花大同。如彼廣說。又叡公釋論序云。正覺",
    "T45n1853_004:0058b25": "知邪思之自起故。阿含為之作。鑒滯有之由",
    "T45n1853_004:0058b26": "惑故。波若為之照。若然者。波若即破小乘之",
    "T45n1853_004:0058b27": "有故。前明實慧。雖破著有。復恐證空故。方便",
    "T45n1853_004:0058b28": "破空。此約教之前後為次第也。五就位明次",
    "T45n1853_004:0058b29": "第者。前明波若道。謂六地已還。次約方便道。",
    "T45n1853_004:0058c01": "則七地已上無生法忍。此皆大判為言。龍樹",
    "T45n1853_004:0058c02": "云。波若中非無方便。方便中非無波若。但前",
    "T45n1853_004:0058c03": "多明波若。後多明方便。次淨名經辨二慧者。",
    "T45n1853_004:0058c04": "前明方便。後辨於實。所以然者。此教所興正",
    "T45n1853_004:0058c05": "起於疾。故云。其以方便現身有疾。以有疾故",
    "T45n1853_004:0058c06": "便有方丈二會菴薗兩集。故前明方便。後辨",
    "T45n1853_004:0058c07": "實也。又成就眾生淨佛國土。此是菩薩方便",
    "T45n1853_004:0058c08": "用故。佛國一品。明淨佛土。方便已去。辨成就",
    "T45n1853_004:0058c09": "眾生。是以此經多明方便。又大品多明實相。",
    "T45n1853_004:0058c10": "少現神通。淨名多現神通。少明實相。又大品",
    "T45n1853_004:0058c11": "多明實慧方便。淨名經多辨權實二慧。問權",
    "T45n1853_004:0058c12": "與方便有何異耶。答通即無別。皆是善巧之",
    "T45n1853_004:0058c13": "義。別而為言。方便則長。權語則短。今總明",
    "T45n1853_004:0058c14": "三句。一照實相為實慧。鑒萬法為權。二靜鑒",
    "T45n1853_004:0058c15": "萬法為實。外反動為權。三就動用。以不疾之",
    "T45n1853_004:0058c16": "身為實。託疾方丈為權。初照實相名為實慧。",
    "T45n1853_004:0058c17": "自餘三門。皆屬方便故。權義短者。但取外示",
    "T45n1853_004:0058c18": "反動名之為權。故權是方便中之別用。所以",
    "T45n1853_004:0058c19": "言短。問權與方便既有短長。兩實亦得爾不。",
    "T45n1853_004:0058c20": "答方便之實則長。權實則短。所以然者。方便",
    "T45n1853_004:0058c21": "既無所不為。實慧照無所不為而實無所為。",
    "T45n1853_004:0058c22": "是故長也。權智但是有中反動。實智是有中",
    "T45n1853_004:0058c23": "之靜鑒。故權實則短。問外示反動為權。則照",
    "T45n1853_004:0058c24": "動無所動為實。但立此二成權實不。答外示",
    "T45n1853_004:0058c25": "反動為權。此是應病授藥。必須內靜鑒根藥",
    "T45n1853_004:0058c26": "為實。方成二慧。空慧不知根藥故。不成二慧",
    "T45n1853_004:0058c27": "也。",
    "T45n1853_004:0058c28": "長短門第六。總論眾經。具有四句。一實智長",
    "T45n1853_004:0058c29": "權智短。二權長實短。三俱長。四俱短。實智長",
    "T45n1853_004:0059a01": "權智短者。此約動靜以分二智。靜鑒空有為",
    "T45n1853_004:0059a02": "實故。實義即長。外反動為權。權但是有用。所",
    "T45n1853_004:0059a03": "以為短。問內靜鑒空有實智既長。外動雙說",
    "T45n1853_004:0059a04": "空有。如說二諦。又雙現空有。如文殊為世王",
    "T45n1853_004:0059a05": "現虛空身。又示丈六千尺之身。若爾動用亦",
    "T45n1853_004:0059a06": "通空有。則二智俱長。答雖外說空有。但從鑒",
    "T45n1853_004:0059a07": "有智起故。權為短也。所言權長實短者。此約",
    "T45n1853_004:0059a08": "鑒空為實照有為權。分於二智照空為實。實",
    "T45n1853_004:0059a09": "智唯是靜鑒故名為短。照有為權。權備動靜",
    "T45n1853_004:0059a10": "內照根藥為靜。外應病授藥為動。權通動靜",
    "T45n1853_004:0059a11": "故言長也。二智俱長者。就空有以分權實。實",
    "T45n1853_004:0059a12": "智照空。權智鑒有。鑒有之中。明動靜二有。實",
    "T45n1853_004:0059a13": "智照空動靜皆空。是故二智無有長短。二智",
    "T45n1853_004:0059a14": "俱短者。但就有中以分於二。內靜鑒有為實。",
    "T45n1853_004:0059a15": "外動用為權。故俱短也。亦如淨名不病之身",
    "T45n1853_004:0059a16": "為實示疾之義為權。問但就有智開於權實。",
    "T45n1853_004:0059a17": "就照空智亦得開之。答實智明二不二義。又",
    "T45n1853_004:0059a18": "當其體。是故不開。權智是不二二義。又為其",
    "T45n1853_004:0059a19": "用。所以開兩。若欲為類照生空之淺為權。鑒",
    "T45n1853_004:0059a20": "法空之深為實。又二乘之空名為權空。菩薩",
    "T45n1853_004:0059a21": "之空稱為實空。照此權實二空。亦得為權實",
    "T45n1853_004:0059a22": "二智。",
    "T45n1853_004:0059a23": "六智門第七。興皇和上。昔講此經。明六種二",
    "T45n1853_004:0059a24": "智。以為三雙。謂方便實權實。實方便權方便。",
    "T45n1853_004:0059a25": "方便權實權。故有兩實兩權兩方便也。方便",
    "T45n1853_004:0059a26": "實者。對方便以辨於實。謂知實相慧故名為",
    "T45n1853_004:0059a27": "實也。權實者。凡有二義。一就菩薩辨之。如照",
    "T45n1853_004:0059a28": "有為權。就此權中。更復明實。如內靜鑒根藥",
    "T45n1853_004:0059a29": "為實。外反動為權故名權實。又如不病之身",
    "T45n1853_004:0059b01": "為權中之實。亦明權實。二約聲聞明權實者。",
    "T45n1853_004:0059b02": "二乘照事中之智為權。鑒苦空之理為實。今",
    "T45n1853_004:0059b03": "以大望小明二乘之實者。蓋是權明實耳。非",
    "T45n1853_004:0059b04": "究竟實也。次雙云。實方便權方便者。實方便。",
    "T45n1853_004:0059b05": "即對照實相之智名為實方便。權方便者。即",
    "T45n1853_004:0059b06": "對上二乘之實明二乘方便。此是權方便耳。",
    "T45n1853_004:0059b07": "三雙云。實權方便權者。實權即從實起權。故",
    "T45n1853_004:0059b08": "名實權。如照空有皆名為實但取外用目之",
    "T45n1853_004:0059b09": "為權。又實權者。二乘之權此是虛權。菩薩之",
    "T45n1853_004:0059b10": "權名為實權。方便權者。此以照空為實。照有",
    "T45n1853_004:0059b11": "為方便。就方便中。更復起權。如內照有為實",
    "T45n1853_004:0059b12": "外動用為權。此之六門成長短義也。",
    "T45n1853_004:0059b13": "論開合門第八。二智具有開合四句。一者開",
    "T45n1853_004:0059b14": "於二慧。如前所明。照諸法實相故名波若。照",
    "T45n1853_004:0059b15": "實相諸法稱為漚和。如來內照此二故有二",
    "T45n1853_004:0059b16": "慧。佛從此二生故。有父有母。外為眾生還說",
    "T45n1853_004:0059b17": "此二。如釋論云。初說波若道。次明方便道。初",
    "T45n1853_004:0059b18": "明佛母經。次明佛父經。所以波若為十方三",
    "T45n1853_004:0059b19": "世諸佛父母尊經。信之而得大福。毀之而招",
    "T45n1853_004:0059b20": "大罪。問既以二慧為父母。何者為祖父母耶。",
    "T45n1853_004:0059b21": "答約境智分之。即實相及諸法二境。能發生",
    "T45n1853_004:0059b22": "二智。即祖父母。是故爾炎名為智母。若據眾",
    "T45n1853_004:0059b23": "行為論。由大悲故方有波若。即大悲為波若",
    "T45n1853_004:0059b24": "母。亦由大悲故有方便。是方便之母。即是父",
    "T45n1853_004:0059b25": "義。但合說之耳。此即是開二慧也。問若以波",
    "T45n1853_004:0059b26": "若為母方便為父。何故論云波若為母般舟",
    "T45n1853_004:0059b27": "三昧為父。又云波若母五度為父。答般舟翻",
    "T45n1853_004:0059b28": "為現前。現前者。現前見佛。此是有行。故屬方",
    "T45n1853_004:0059b29": "便名之為父。五度有行。亦屬方便也。次第二",
    "T45n1853_004:0059c01": "合二慧者。明波若與漚和皆是波若。所以然",
    "T45n1853_004:0059c02": "者。波若為體漚和為用。體即波若之體。用是",
    "T45n1853_004:0059c03": "波若之用。故皆名波若。如來雖說大品九十",
    "T45n1853_004:0059c04": "章開。於二道皆稱摩訶波若經。不以後為方",
    "T45n1853_004:0059c05": "便。故知。二慧皆名波若又如論云。以金為種",
    "T45n1853_004:0059c06": "種物。而即是金更無別體。又如六度中合方",
    "T45n1853_004:0059c07": "便與實慧皆名波若。問何以知然。答餘五度。",
    "T45n1853_004:0059c08": "但明五種有行。不辨照知空有。今照空義屬",
    "T45n1853_004:0059c09": "波若。知有義亦屬波若。故知。二慧皆名波若。",
    "T45n1853_004:0059c10": "即是合權實皆名實義也。第三合權實皆名",
    "T45n1853_004:0059c11": "權者。照有功用既名為方便。照空之巧。亦是",
    "T45n1853_004:0059c12": "方便故。二照同巧。即兩皆方便。又如七地中",
    "T45n1853_004:0059c13": "名方便波羅蜜者。釋論云。是時波若清淨反",
    "T45n1853_004:0059c14": "名方便。以至於六地波若用猶未妙故。不名",
    "T45n1853_004:0059c15": "方便。至七地即波若用妙故名方便。如七地",
    "T45n1853_004:0059c16": "文從方便慧起十妙行。雖知三界空而莊嚴",
    "T45n1853_004:0059c17": "三界等。故知。二慧皆名方便。對此義。亦得六",
    "T45n1853_004:0059c18": "地有方便與波若皆名波若。又如勝鬘云一",
    "T45n1853_004:0059c19": "乘大方便。一乘之中。若照空照有。說空說有。",
    "T45n1853_004:0059c20": "皆名方便。以悉是諸佛大善巧故。亦是合二",
    "T45n1853_004:0059c21": "慧為方便也。四者不開不合。即泯上三句明",
    "T45n1853_004:0059c22": "諸法。正觀未曾有實。亦未曾是權。亦未曾開。",
    "T45n1853_004:0059c23": "亦未曾合。故云是法不可示言辭相寂滅。佛",
    "T45n1853_004:0059c24": "不能行佛不能到。而今有開合實權者。皆是",
    "T45n1853_004:0059c25": "無名相中。為出處眾生故。明開合不同耳。",
    "T45n1853_004:0059c26": "斷伏門第九。先依中論疏。先立異家義。然後",
    "T45n1853_004:0059c27": "辨。問二智云何斷煩惱耶。答此經云。佛為增",
    "T45n1853_004:0059c28": "上慢人說斷煩惱。實不斷也。問曰。大小經論",
    "T45n1853_004:0059c29": "皆明斷惑。云何不斷。答若言斷者。今請問之。",
    "T45n1853_004:0060a01": "為有惑可斷耶。如其實有即不可斷。又經云。",
    "T45n1853_004:0060a02": "若法先有後無。諸佛菩薩即有過罪。云何言",
    "T45n1853_004:0060a03": "斷。如其無惑。竟何所斷。又有惑即是有見。無",
    "T45n1853_004:0060a04": "惑名為無見。亦有亦無非有非無。並是煩惱。",
    "T45n1853_004:0060a05": "云何煩惱斷煩惱耶。又縱有煩惱者為所斷",
    "T45n1853_004:0060a06": "慧為能斷。為見惑故斷不見斷耶。如其見者",
    "T45n1853_004:0060a07": "即明闇並。云何斷耶。若不相見。復何所斷。",
    "T45n1853_004:0060a08": "若言解惑相違而懸斷者。即天竺燃燈破震",
    "T45n1853_004:0060a09": "旦闇。一品之解。除一切惑。又慧獨能斷。假伴",
    "T45n1853_004:0060a10": "共除。若獨能斷者。菩薩何故修八聖道。獨慧",
    "T45n1853_004:0060a11": "不斷。雖復假伴。亦不能斷。如一盲不見眾盲",
    "T45n1853_004:0060a12": "亦然。又一念斷為相續耶。若一念者惑亦一",
    "T45n1853_004:0060a13": "念。即與俱謝。何能斷耶。若相續斷者。為滅故",
    "T45n1853_004:0060a14": "續不滅續耶。滅即復無所續。不滅無復能續。",
    "T45n1853_004:0060a15": "云何續耶。以是推之。即無所斷。是以不應言",
    "T45n1853_004:0060a16": "智斷惑。問若爾應無有斷。何故經云。一念相",
    "T45n1853_004:0060a17": "應慧斷煩惱習耶。答如上推之。即畢竟無斷。",
    "T45n1853_004:0060a18": "如是了悟即是斷也。所以然者。於一切處求",
    "T45n1853_004:0060a19": "解惑無從。即心無所依。心無所依。即眾累清",
    "T45n1853_004:0060a20": "淨。故名為斷也。斷與不斷不相違。問以無所",
    "T45n1853_004:0060a21": "依名為斷者。為波若斷為方便斷耶。答舊云。",
    "T45n1853_004:0060a22": "波若是空慧故斷。方便照有即不斷也。今明。",
    "T45n1853_004:0060a23": "有所得空有二慧俱不能斷。無所得空有俱",
    "T45n1853_004:0060a24": "能斷也。但不二而二。開二慧不同。方便實慧。",
    "T45n1853_004:0060a25": "即不斷而斷。實慧方便。斷而不斷。問何故爾",
    "T45n1853_004:0060a26": "耶。答有所依著。是諸煩惱根。諸法實相。是無",
    "T45n1853_004:0060a27": "著之本。由實相無所依故生波若。波若即無",
    "T45n1853_004:0060a28": "所著故眾惑清淨。故名斷也。問若會境生智。",
    "T45n1853_004:0060a29": "然後斷惑與他何異。答不言惑外別有實相",
    "T45n1853_004:0060b01": "故會實相斷。但了煩惱本自不生今亦不滅。",
    "T45n1853_004:0060b02": "即是實相。故名會實相斷。問為但波若斷薩",
    "T45n1853_004:0060b03": "波若亦斷。答此義舊有二師。或言金剛心斷。",
    "T45n1853_004:0060b04": "是波若斷。或言佛智所斷。即薩波若斷。今明。",
    "T45n1853_004:0060b05": "大品云。菩薩無礙道中行。佛在解脫道中行。",
    "T45n1853_004:0060b06": "無一切暗。詳此文意。無礙解脫俱有斷不斷",
    "T45n1853_004:0060b07": "義。若一念正觀惑不現前。即無礙正斷。解脫",
    "T45n1853_004:0060b08": "出居累外。故解脫不斷。故云。佛在解脫道中",
    "T45n1853_004:0060b09": "行。無一切暗也。若言解脫續於無礙鎮前無",
    "T45n1853_004:0060b10": "惑之處遮未來惑不得續生。即有遮斷。故亦",
    "T45n1853_004:0060b11": "名斷。無礙正斷故。得言金剛惑盡。未有解脫",
    "T45n1853_004:0060b12": "遮未來惑。得云不盡故。盡與不盡二既不違。",
    "T45n1853_004:0060b13": "問波若為無礙薩婆若為解脫者。得言地前",
    "T45n1853_004:0060b14": "為無礙初地為解脫不。答有人云。亦得如此。",
    "T45n1853_004:0060b15": "小乘即苦忍之前習行未久。但伏非斷。大乘",
    "T45n1853_004:0060b16": "地前修行積時。是故能斷也。今謂不然。大小",
    "T45n1853_004:0060b17": "乘義。乃優劣懸殊。如來制立大格相似。小乘",
    "T45n1853_004:0060b18": "即七方便伏苦忍斷之。大乘三十心伏初地",
    "T45n1853_004:0060b19": "斷也。初地中自開無礙解脫。無礙正斷解脫",
    "T45n1853_004:0060b20": "遮斷。如上釋也。問為轉無礙為解脫。為無礙",
    "T45n1853_004:0060b21": "謝解脫生耶。答毘曇即謝。成論即轉。斥此二",
    "T45n1853_004:0060b22": "說。餘處已明。今略陳之。金剛若謝別有佛果。",
    "T45n1853_004:0060b23": "云何波若反名薩云若。轉金剛而成佛者。云",
    "T45n1853_004:0060b24": "何轉無常之法而作常耶。今明者。具有轉謝",
    "T45n1853_004:0060b25": "及不轉不謝。若了悟金剛本不生滅。即金剛",
    "T45n1853_004:0060b26": "是佛。故不轉不謝。是故經云。一切眾生本來",
    "T45n1853_004:0060b27": "寂滅。不復更滅也。於妄謂之心。息生滅之見。",
    "T45n1853_004:0060b28": "故名為謝。約了悟之者。前謂生滅。今悟無生",
    "T45n1853_004:0060b29": "滅。是故名轉。二文一會義無所違。問若地前",
    "T45n1853_004:0060c01": "伏初地斷者。何得釋論云初地時未捨結七",
    "T45n1853_004:0060c02": "地方斷耶。答眾師不同。生公用大頓悟義。唯",
    "T45n1853_004:0060c03": "佛斷惑。爾前未斷。故佛名為覺。爾前未覺。瑤",
    "T45n1853_004:0060c04": "師用小頓悟義。七地方斷。引向文證之。今明。",
    "T45n1853_004:0060c05": "皆無所妨。大經云。唯佛名眼見佛性。十地已",
    "T45n1853_004:0060c06": "還皆稱聞見。即唯佛斷惑。爾前不斷也。初地",
    "T45n1853_004:0060c07": "已來。但斷麁累未除細惑。故云不斷。七地除",
    "T45n1853_004:0060c08": "細故言斷耳。故各有其義。不應偏執。問為中",
    "T45n1853_004:0060c09": "伏假斷為假伏中斷。答適緣取悟無有定也。",
    "T45n1853_004:0060c10": "自有中伏假斷。如求性有無不可得故名非",
    "T45n1853_004:0060c11": "有非無。目之為中。此但伏性有無猶未斷也。",
    "T45n1853_004:0060c12": "次明假有假無。即性有無始斷。所以然者。識",
    "T45n1853_004:0060c13": "假有假無。即知畢竟無有定性有無。故名假",
    "T45n1853_004:0060c14": "斷也。次明假伏中斷者。對性有無。說假有",
    "T45n1853_004:0060c15": "無。以伏性有無故云假伏。次明悟假有不有",
    "T45n1853_004:0060c16": "假無不無非有非無名中道。前性有無始得",
    "T45n1853_004:0060c17": "永斷故。名假伏中斷也。問亦得假伏假斷中",
    "T45n1853_004:0060c18": "伏中斷以不。答亦有此義。如識假有無即性",
    "T45n1853_004:0060c19": "有無永斷。名為假斷也。自有識假有無。但伏",
    "T45n1853_004:0060c20": "性有無。猶未斷也。自有悟非有非無。但伏於",
    "T45n1853_004:0060c21": "性。自有悟非有無。性惑永斷不須說假也。問",
    "T45n1853_004:0060c22": "云何名假名惑實法惑耶。答成論師云。緣假",
    "T45n1853_004:0060c23": "迷假稱假名惑。則迷假人法等。緣實迷實名",
    "T45n1853_004:0060c24": "實法惑。如迷五塵等。今明。此是三藏一部之",
    "T45n1853_004:0060c25": "義耳。大乘假實惑者。即向所明之。即前之假",
    "T45n1853_004:0060c26": "名為假惑。即前之實名為實惑。所以然者。諸",
    "T45n1853_004:0060c27": "法未曾假實。今有此假實。良非惑耶。問大乘",
    "T45n1853_004:0060c28": "亦有假名實法義不。答二是假名。不二為中",
    "T45n1853_004:0060c29": "道。中道即是實相。故名實法。迷因緣假名二",
    "T45n1853_004:0061a01": "諦稱為假惑。迷不二實相目實惑也。問云何",
    "T45n1853_004:0061a02": "迷耶。答不二二名為二諦。二不二為中道。二",
    "T45n1853_004:0061a03": "定二故名迷假。不二定不二稱為迷實。又二",
    "T45n1853_004:0061a04": "不二皆名為假。非二不二方為實。迷此假實",
    "T45n1853_004:0061a05": "名假實惑也。",
    "T45n1853_004:0061a06": "攝智門第十。問權實二智攝智盡不。答攝智",
    "T45n1853_004:0061a07": "皆盡。經有一智二智三智四智五智乃至七",
    "T45n1853_004:0061a08": "十七智。皆二智攝。攝一智者。即如實智。如實",
    "T45n1853_004:0061a09": "智即是佛眼。佛眼無法不見。而無所見。無法",
    "T45n1853_004:0061a10": "不見。名權智。而無所見名為實智。問如實智",
    "T45n1853_004:0061a11": "但是照實相智。唯應是實智。云何有權智耶。",
    "T45n1853_004:0061a12": "答此明如實而知名如實智。故具二智也。次",
    "T45n1853_004:0061a13": "攝二智者。則一切智一切種智。但此二智凡",
    "T45n1853_004:0061a14": "有六門。一空有分二。一切智為空智。一切種",
    "T45n1853_004:0061a15": "智為有智。此則權實攝也。次以總別分二。總",
    "T45n1853_004:0061a16": "相知為一切智。別相知為一切種智。但總別",
    "T45n1853_004:0061a17": "三門。一以苦無常為總相。陰入界為別相。二",
    "T45n1853_004:0061a18": "以無生滅為總相。諸法差別為別相。三以略",
    "T45n1853_004:0061a19": "為總相。廣為別相。如苦諦為總相。廣分別苦",
    "T45n1853_004:0061a20": "有無量相為別相。三別中取初義。第二義猶",
    "T45n1853_004:0061a21": "是空有。第三義屬後廣略也。三者略說為一",
    "T45n1853_004:0061a22": "切智。廣說為一切種智。如上釋也。四者因為",
    "T45n1853_004:0061a23": "一切智。果為一切種智也。問二智俱是果門。",
    "T45n1853_004:0061a24": "云何分因果耶。答例如菩提涅槃為果及以果",
    "T45n1853_004:0061a25": "果。涅槃既是果果。即菩提亦得為因。此義論",
    "T45n1853_004:0061a26": "因果。今亦然矣。五者小乘名一切智。大乘名",
    "T45n1853_004:0061a27": "一切種智。此明小乘總相知十二入苦空無",
    "T45n1853_004:0061a28": "常。為一切智。大乘遍知一切法為一切種智。",
    "T45n1853_004:0061a29": "六者一切種智為空智。一切智為有智。以種",
    "T45n1853_004:0061b01": "名性。性即實相理為諸法根本。故名為種。一",
    "T45n1853_004:0061b02": "切智知一切法為有智也。次攝三智門者。三",
    "T45n1853_004:0061b03": "智多門。涅槃云。一者波若一切眾生之慧。所",
    "T45n1853_004:0061b04": "謂下智也。二毘婆舍那謂二乘智即是中智",
    "T45n1853_004:0061b05": "也。三闍那佛菩薩智謂上智也。又云。波若別",
    "T45n1853_004:0061b06": "相。智別知諸法。毘婆舍那總相。智總知諸法。",
    "T45n1853_004:0061b07": "闍那為破相。破相者。波若知有。毘婆舍那照",
    "T45n1853_004:0061b08": "空。闍那捨於空有。即中道智也。又如波若三",
    "T45n1853_004:0061b09": "慧品說。二乘為一切智。菩薩道種智。佛一切",
    "T45n1853_004:0061b10": "種智。二乘名為一切智者。十二入攝一切法。",
    "T45n1853_004:0061b11": "二乘知十二苦空無常名一切智。論云。此但",
    "T45n1853_004:0061b12": "有一切智名。而無一切智用。猶如晝燈但有",
    "T45n1853_004:0061b13": "燈名而無燈用。問云何無用。答佛具知一切",
    "T45n1853_004:0061b14": "法別相。然後能知一切總相。故名一切智。二",
    "T45n1853_004:0061b15": "乘但總相。知一切不能一一別相而知。如涅",
    "T45n1853_004:0061b16": "槃云。二乘但知於苦。不能分別是苦有無量",
    "T45n1853_004:0061b17": "相。我於彼經。竟不說之。即二乘不能別知。故",
    "T45n1853_004:0061b18": "但有一切智名。而無一切智用也。道種慧者。",
    "T45n1853_004:0061b19": "菩薩知四種道。人天謂福樂道及三乘道。知",
    "T45n1853_004:0061b20": "佛道自度度他。餘三道但度他也。佛名一切",
    "T45n1853_004:0061b21": "種智者。此一切種智。實異前一切種智。前一",
    "T45n1853_004:0061b22": "切種智。但知有法。今合知空有名一切種智。",
    "T45n1853_004:0061b23": "經云。知一相故名一切種智。又云。知一切法",
    "T45n1853_004:0061b24": "行類相貌。名一切種智也。此三智中。一一皆",
    "T45n1853_004:0061b25": "具照空有。皆有權實二智也。次地持論有三",
    "T45n1853_004:0061b26": "智。一清淨智。斷五住惑盡故云清淨。即照第",
    "T45n1853_004:0061b27": "一義空智也。二一切智。即照有智也。三無礙",
    "T45n1853_004:0061b28": "智。無功用智。照一切法。無復功用故。云無",
    "T45n1853_004:0061b29": "礙。初是實智。後二為權。次攝大乘論有三智。",
    "T45n1853_004:0061c01": "一加行智。即進求上地心。二正體智。證如之",
    "T45n1853_004:0061c02": "智。謂實智也。三後得智。即寂而動。謂權智",
    "T45n1853_004:0061c03": "也。此三智即為次第。前有進求之智。次正得",
    "T45n1853_004:0061c04": "實觀。後從實起用。地地中皆具此三智也。又",
    "T45n1853_004:0061c05": "四智攝入二智者。攝大乘論云。一切智一切",
    "T45n1853_004:0061c06": "種智無礙智無功用智。前二知空有。次一不",
    "T45n1853_004:0061c07": "從師。後一無有功用。即法花經云。佛智一切",
    "T45n1853_004:0061c08": "智自然智無師智也。前二別照空有。後二通",
    "T45n1853_004:0061c09": "空有也。次四無礙智。此有多門。今略舉一義。",
    "T45n1853_004:0061c10": "知世諦為知法。知第一義為知義。此即二智。",
    "T45n1853_004:0061c11": "樂說及辭皆世諦智也。次明四智義。我生已",
    "T45n1853_004:0061c12": "盡梵行已立所作已辦不受後有。釋此不同。",
    "T45n1853_004:0061c13": "婆沙云。我生已盡。是斷集智。集因能生未來",
    "T45n1853_004:0061c14": "苦果。名之為生。無學斷竟名我生已盡。梵行",
    "T45n1853_004:0061c15": "已立。是修道智。梵名為淨。無漏聖道。能除垢",
    "T45n1853_004:0061c16": "染。離障清淨。名為梵行。無學聖人道行成滿。",
    "T45n1853_004:0061c17": "名為已立。所作已辦。是證滅智。斷惑證滅名",
    "T45n1853_004:0061c18": "為所作。無學證果功成。名為已辦。不受後有。",
    "T45n1853_004:0061c19": "是知苦智。後世苦報。名為後有。無學聖人。於",
    "T45n1853_004:0061c20": "此有不復更受。名不受後有。問經說四諦。先",
    "T45n1853_004:0061c21": "明苦集後明滅道。今何故前斷集修道後證",
    "T45n1853_004:0061c22": "滅知苦。答四諦示欣厭門。先苦集後滅道。於",
    "T45n1853_004:0061c23": "欣厭門。逆觀次第故。先果後因。四智是順觀",
    "T45n1853_004:0061c24": "門故。先因後果。故前集道。後明滅苦。又要除",
    "T45n1853_004:0061c25": "障。然後善成。故先斷集後修道。後果中。先滅",
    "T45n1853_004:0061c26": "現在過患。後不受未來苦報。故前滅後苦。勝",
    "T45n1853_004:0061c27": "鬘涅槃釋四智又異。今不述之。四智皆入大",
    "T45n1853_004:0061c28": "乘權智。是小乘之實智。次五智攝入二智者。",
    "T45n1853_004:0061c29": "一法住智。二泥洹智。三無諍智。四願智。五邊",
    "T45n1853_004:0062a01": "際智。依小乘。法住智者。知苦集相生諸法存",
    "T45n1853_004:0062a02": "立名法住智。知道及滅名泥洹智。又云。知苦",
    "T45n1853_004:0062a03": "集道名法住智。知於滅諦名泥洹智。令物不",
    "T45n1853_004:0062a04": "起諍為無諍智。願知未來一切事。即便得知",
    "T45n1853_004:0062a05": "名為願智。邊際智者。報身最後名為邊際。聖",
    "T45n1853_004:0062a06": "人修得自在智故。於報身延促自在名邊際",
    "T45n1853_004:0062a07": "智。小乘前二智通利鈍羅漢皆有。後三但利",
    "T45n1853_004:0062a08": "根羅漢有之。又前二通一切定皆能起。後三",
    "T45n1853_004:0062a09": "但第四禪起。前二通漏無漏。後三但有漏。前",
    "T45n1853_004:0062a10": "二三界身得起。後三但欲界三天下身起。前",
    "T45n1853_004:0062a11": "二以三界法為所緣境。無諍智者。但以欲界",
    "T45n1853_004:0062a12": "瞋心為境。大乘五智。一切處一切身五十二",
    "T45n1853_004:0062a13": "位皆得起。通漏無漏也。小乘五智。皆為大乘",
    "T45n1853_004:0062a14": "權智攝。大乘論五智。泥洹即是實相正法屬",
    "T45n1853_004:0062a15": "實智。餘四屬權智。十一智攝入二智者。十智",
    "T45n1853_004:0062a16": "照四諦。是差別智。屬權智攝。如實智照一實",
    "T45n1853_004:0062a17": "諦。即是實相。謂無差別智。故屬實智也。又論",
    "T45n1853_004:0062a18": "云。十智在四眼。如實智為佛眼。若爾四眼中",
    "T45n1853_004:0062a19": "具二智。佛眼中亦具二智也。問菩提與薩婆",
    "T45n1853_004:0062a20": "若十智何智攝。答論云。菩提是十智。即是有",
    "T45n1853_004:0062a21": "智。即一切種智。薩波若為如實智。謂空智。亦",
    "T45n1853_004:0062a22": "是一切智。四十四智者。約十二因緣作之。如",
    "T45n1853_004:0062a23": "云老死苦老死集老死滅道。一一皆具四諦",
    "T45n1853_004:0062a24": "觀也。七十七智者。生緣老生。不離生緣老死。",
    "T45n1853_004:0062a25": "初是正觀智。次是審法智。又正觀智簡無因。",
    "T45n1853_004:0062a26": "審法智簡異邪因。三世各二為六。此六是法",
    "T45n1853_004:0062a27": "住智。次一是泥洹智。法住為明生死因果增",
    "T45n1853_004:0062a28": "長故多。泥洹滅之智。三世合一。此皆小乘之",
    "T45n1853_004:0062a29": "義。皆屬大乘權智攝之。若大乘泥洹智是實",
    "T45n1853_004:0062b01": "智。如上也。如此皆是無分別中善功分別。雖",
    "T45n1853_004:0062b02": "分別不動無分別。不同數論有所得釋。既是",
    "T45n1853_004:0062b03": "名教。不得不知。問四十四及七十七同從老",
    "T45n1853_004:0062b04": "死起。有何異耶。答四十四觀果由因。其觀易",
    "T45n1853_004:0062b05": "成故。為鈍根人也。觀果由因者。初觀老死是",
    "T45n1853_004:0062b06": "果。次明老死集者。觀果由因也。七十七即觀",
    "T45n1853_004:0062b07": "因生果。如云生緣老死。生是因。為老死之緣。",
    "T45n1853_004:0062b08": "不離生緣老死亦爾。觀因生果。其事既難。故",
    "T45n1853_004:0062b09": "為利根人。四十四成論文云。在七方便中。七",
    "T45n1853_004:0062b10": "十七文不判位。眾師云。在四現忍中也。問",
    "T45n1853_004:0062b11": "何故不從無明起耶。答尋末至本。此觀易成。",
    "T45n1853_004:0062b12": "又四十四但得從果起。以具四諦故。若從無",
    "T45n1853_004:0062b13": "明起無復因。云何得具四諦耶。七十七不從",
    "T45n1853_004:0062b14": "無明起。但從老死起。其觀易成也。問菩薩觀",
    "T45n1853_004:0062b15": "十二因緣屬何智耶。答菩薩無方。不可定判。",
    "T45n1853_004:0062b16": "釋論云。菩薩為眾生故。從果觀十二因緣。",
    "T45n1853_004:0062b17": "常無常門第十一。略明四句。一境智俱常。唯",
    "T45n1853_004:0062b18": "大乘有之。小乘無也。以小乘凡聖之智皆無",
    "T45n1853_004:0062b19": "常故。但大乘境智俱常。凡有三義。一常智照",
    "T45n1853_004:0062b20": "實相境。如果德觀照波若照實相波若。二常",
    "T45n1853_004:0062b21": "智照虛空常境。如大經云。一切常中虛空第",
    "T45n1853_004:0062b22": "一。今常智照此常境也。若以實相即是虛空。",
    "T45n1853_004:0062b23": "如釋論中說。虛空非有非無言語道斷心行處",
    "T45n1853_004:0062b24": "滅。即是實相。今且據事。以虛空為常。此二句",
    "T45n1853_004:0062b25": "示境智二義也。三者常智還自照智。即是反",
    "T45n1853_004:0062b26": "照智義也。次常照無常凡有二義。一照眾生",
    "T45n1853_004:0062b27": "無常。二照應迹無常也。次無常照常凡為三",
    "T45n1853_004:0062b28": "句。一照虛空之常。二照實相境常。三照法身",
    "T45n1853_004:0062b29": "佛性常。但是照境非照智常。以因中未有常",
    "T45n1853_004:0062c01": "智故也。次無常照無常有二句。一照無常境。",
    "T45n1853_004:0062c02": "二者無常自照無常智。問無常智還照無常",
    "T45n1853_004:0062c03": "智。與常智知常智何異。答常智知常唯有一",
    "T45n1853_004:0062c04": "義。無常智知無常有二義。一者後念智。知前",
    "T45n1853_004:0062c05": "念智。二者一念智。即自能知。得並觀者。具有",
    "T45n1853_004:0062c06": "二義。未能並者。但有前後相知也。常知於常。",
    "T45n1853_004:0062c07": "但有一念自知無前後知也。問北土論師云。",
    "T45n1853_004:0062c08": "初地已上即有常住法身。亦即有常智。是事",
    "T45n1853_004:0062c09": "云何。答須詳此說意。為以證真之智為法身",
    "T45n1853_004:0062c10": "耶。取所證真如佛性為法身耶。若以能證之",
    "T45n1853_004:0062c11": "智為法身常者。是事不然。釋論云。在菩薩心",
    "T45n1853_004:0062c12": "名為波若。在佛心反名薩波若。若是常者。則",
    "T45n1853_004:0062c13": "無明昧。不應有改反也。又涅槃經云。此常法",
    "T45n1853_004:0062c14": "稱。要是如來。長壽品凡簡三法常義。一者外",
    "T45n1853_004:0062c15": "道。二者小乘。三者菩薩。並無常住故。以佛性",
    "T45n1853_004:0062c16": "常為法身者。此猶是江南舊宗。非北方異說",
    "T45n1853_004:0062c17": "也。問有講攝大乘師云。初地見真與佛地不",
    "T45n1853_004:0062c18": "異。是事云何。答若爾論何得云在菩薩心名",
    "T45n1853_004:0062c19": "波若在佛心反名薩婆若。既其改反。即知。有",
    "T45n1853_004:0062c20": "明昧不同。又論云。波若清淨反名方便。則知。",
    "T45n1853_004:0062c21": "六地波若未淨。又本以見真故斷惑。初地見",
    "T45n1853_004:0062c22": "真與佛不異。則一切惑斷。若不以見真斷惑",
    "T45n1853_004:0062c23": "者。便應是有智斷惑故。此說不然。如此皆是",
    "T45n1853_004:0062c24": "無分別中善巧分別。不爾者。淺學失於眉眼",
    "T45n1853_004:0062c25": "為無巧方便。今既欲釋二智。即廣解方便方",
    "T45n1853_004:0062c26": "便者。無差別差別智。故須善巧分別法門。然",
    "T45n1853_004:0062c27": "後無方無礙之用。後當廣敘得失。未可驚同",
    "T45n1853_004:0062c28": "舊宗也。今據此門可有四句。一者語同意異。",
    "T45n1853_004:0062c29": "語同上來所辨。乃有常無常。問何故語同耶。",
    "T45n1853_004:0063a01": "答語出經論。經論共用。何得不同。而意異者。",
    "T45n1853_004:0063a02": "中論云。言語雖同。其心則異。今明。此是無",
    "T45n1853_004:0063a03": "分別中善巧分別。不二二義。故開常無常境",
    "T45n1853_004:0063a04": "智二義耳。既云不二二。即雖二不二。如大經",
    "T45n1853_004:0063a05": "云。我無我無有二相。常無常亦爾。經云。愚人",
    "T45n1853_004:0063a06": "謂二。智者了達。知其無二。復有愚者但謂不",
    "T45n1853_004:0063a07": "二。智人了知不二而二。何者愚人。不識常無",
    "T45n1853_004:0063a08": "常。不知境智。故是無明。無明故為愚。智人了",
    "T45n1853_004:0063a09": "知常無常。名為智者。是故名為語同意異也。",
    "T45n1853_004:0063a10": "二者語異意異。有所得人。不善分別。無所得",
    "T45n1853_004:0063a11": "大乘能善分別。故名語異。一者是無所得心",
    "T45n1853_004:0063a12": "善分別。二者有所得心不善分別。故名意異。",
    "T45n1853_004:0063a13": "三者語同意同者。語與諸佛菩薩方等經論",
    "T45n1853_004:0063a14": "同。意與諸佛菩薩無依正觀亦同。故名語同",
    "T45n1853_004:0063a15": "意同。又語與有所得人語同。有所得人。復有",
    "T45n1853_004:0063a16": "少分得處。今意亦與彼同。故云語同意同。四",
    "T45n1853_004:0063a17": "語異意同。語雖異經論。而意符合道。亦得用",
    "T45n1853_004:0063a18": "之。又語異舊宗。而意同會佛旨。亦得用之。宜",
    "T45n1853_004:0063a19": "以斯四句總貫諸門。不應一向偏有去取。問",
    "T45n1853_004:0063a20": "何故明此四句。答有二種人。一始學大乘。謂",
    "T45n1853_004:0063a21": "必須一向與舊宗為異。則成謗法。所以然者。",
    "T45n1853_004:0063a22": "語出經論。宜共用之。但得與無得其心各別。",
    "T45n1853_004:0063a23": "不應以意異故令語亦異。二者學小乘人。玄",
    "T45n1853_004:0063a24": "與大乘異。強謂義同。是亦謗法。所以然者。小",
    "T45n1853_004:0063a25": "乘語意與大乘語意實不同。而強謂同。如學",
    "T45n1853_004:0063a26": "成實論者。謂無相滅諦與方等理均。故亦名",
    "T45n1853_004:0063a27": "謗法也。為此大小學人。宜開同異四句。",
    "T45n1853_004:0063a28": "得失門第十二。權實是聖人之觀心。真俗為",
    "T45n1853_004:0063a29": "眾聖之妙境。上已略明二慧。次廣論真俗。真",
    "T45n1853_004:0063b01": "俗之本。若成權實之末。自正故開十二門詳",
    "T45n1853_004:0063b02": "其得失。",
    "T45n1853_004:0063b03": "大乘玄論卷第四終"
}