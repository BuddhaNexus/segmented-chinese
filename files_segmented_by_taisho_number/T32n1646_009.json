{
    "T32n1646_009:0306b09": "成實論卷第九",
    "T32n1646_009:0306b11": "訶梨跋摩造",
    "T32n1646_009:0306b12": "姚秦三藏鳩摩羅什譯",
    "T32n1646_009:0306b13": "117 十善道品十善道品第一百一十七",
    "T32n1646_009:0306b14": "十善業道，所謂離殺乃至正見，是十事戒律",
    "T32n1646_009:0306b15": "儀所攝，一時得禪無色律儀所攝，亦一時得",
    "T32n1646_009:0306b16": "離名善業道，即是無作。問曰：餘禮敬布施",
    "T32n1646_009:0306b17": "等福是善業道，何故但說離名業道耶？答",
    "T32n1646_009:0306b18": "曰：以離勝故。是十種業於施等為勝。所以",
    "T32n1646_009:0306b19": "者何？以布施等所得福報，不及持戒，如十",
    "T32n1646_009:0306b20": "歲人以離殺因緣增益壽命。又十不善業",
    "T32n1646_009:0306b21": "是實罪，故離名實福。又後三善業是眾善之",
    "T32n1646_009:0306b22": "本，是故施等諸善皆業道所攝。又是業道有",
    "T32n1646_009:0306b23": "離鞭杖等，先後合說故，一切諸善皆在中",
    "T32n1646_009:0306b24": "攝。",
    "T32n1646_009:0306b25": "118 過患品過患品第一百一十八",
    "T32n1646_009:0306b26": "問曰：不善業有何過患？答曰：以不善業故",
    "T32n1646_009:0306b27": "受地獄等苦。如經中說：殺生因緣故墮地",
    "T32n1646_009:0306b28": "獄，若生人中則受短命，如是乃至邪見。又",
    "T32n1646_009:0306b29": "以不善業因緣故久受苦惱，如阿鼻地獄",
    "T32n1646_009:0306c01": "過無量歲壽命不盡。又眾生所有一切諸惡",
    "T32n1646_009:0306c02": "敗壞衰惱皆由不善。又未曾見不善業有",
    "T32n1646_009:0306c03": "大利益，如屠獵師等終不以此業而得尊",
    "T32n1646_009:0306c04": "貴。汝意或謂以壞賊因緣而得富貴，是事",
    "T32n1646_009:0306c05": "先三業品中已答。又行不善者，受呵㥽等",
    "T32n1646_009:0306c06": "諸苦惱分，又令他人得所惡事名為凶暴，",
    "T32n1646_009:0306c07": "是故應離此不善業。又經中說：殺有五失，",
    "T32n1646_009:0306c08": "人所不信、得惡名聞、遠善近惡、死時生",
    "T32n1646_009:0306c09": "悔、後墮惡道。又殺生因緣樂少苦多。又行",
    "T32n1646_009:0306c10": "不善業染污人心，世世積集久則難治。又",
    "T32n1646_009:0306c11": "行不善者從冥入冥，流轉三塗永不得",
    "T32n1646_009:0306c12": "出。又行不善者空受人身，如採藥雪山",
    "T32n1646_009:0306c13": "而收毒草，是為極愚。如是以十善道乃得",
    "T32n1646_009:0306c14": "人身，但不行善尚為大失，況起惡業。又行",
    "T32n1646_009:0306c15": "不善者，雖自愛身而實不自愛，雖自護身",
    "T32n1646_009:0306c16": "實非自護，以起自惱業因緣故。又是人遇",
    "T32n1646_009:0306c17": "身猶如怨賊，自令苦故。又若行不善則自",
    "T32n1646_009:0306c18": "賊身，況他人耶。又行不善業，今雖不現，",
    "T32n1646_009:0306c19": "果報則著，是故雖少亦不可不信，如毒",
    "T32n1646_009:0306c20": "雖少亦能害人，如債雖少漸漸滋息。又為",
    "T32n1646_009:0306c21": "惡於人，人常不忘，是故為作雖久遠亦",
    "T32n1646_009:0306c22": "不可信。又行不善者名為失樂，以行不",
    "T32n1646_009:0306c23": "善故失人天樂，不樂樂者愚之甚也。又",
    "T32n1646_009:0306c24": "行不善者苦劇可愍，現受心悔等苦，後則",
    "T32n1646_009:0306c25": "受惡道苦。又不善業果，飛虛隱海無得脫",
    "T32n1646_009:0306c26": "處，如金鎗追佛。又一切不善皆由癡起，",
    "T32n1646_009:0306c27": "故有智者不應隨也。又經中說：放逸如怨，",
    "T32n1646_009:0306c28": "能害善法，故不應隨。又不善業，諸佛菩薩、",
    "T32n1646_009:0306c29": "應真賢聖、五通神仙及明罪福者無不呵",
    "T32n1646_009:0307a01": "毀，故不應造。又現見惡心熾盛則情志迷",
    "T32n1646_009:0307a02": "亂惱悶痛苦、面色變異人不喜見，況起身",
    "T32n1646_009:0307a03": "口。以此等緣故知不善有無量患。",
    "T32n1646_009:0307a04": "119 三業輕重品三業輕重品第一百一十九",
    "T32n1646_009:0307a05": "三業中何者為重？身業耶、口業耶、意業耶？問",
    "T32n1646_009:0307a06": "曰：有人言，身口業重，非意業也。所以者何？",
    "T32n1646_009:0307a07": "身口業定實故，如五逆罪皆因身口所造。",
    "T32n1646_009:0307a08": "又身口能成辦事，如人發心殺此眾生，要",
    "T32n1646_009:0307a09": "以身口能成其事，非但意業得殺生罪，亦",
    "T32n1646_009:0307a10": "非但發心得起塔寺梵福德也。又若無身",
    "T32n1646_009:0307a11": "口但意業者則無果報，如人發心我當布",
    "T32n1646_009:0307a12": "施，而實不與，則無施福。又非但隨願事得",
    "T32n1646_009:0307a13": "成辦，如人發願為大施會，而實不與，則無",
    "T32n1646_009:0307a14": "會福；若心業大者應得施福，然則業報錯",
    "T32n1646_009:0307a15": "亂。又比尼中無意犯罪，若意業大，何故不",
    "T32n1646_009:0307a16": "犯？又若發心便得福者，福則易得，行者何",
    "T32n1646_009:0307a17": "故捨此易業而為施等難行業耶？又若然",
    "T32n1646_009:0307a18": "者，則福無盡，如人但空發心，竟無所用，何",
    "T32n1646_009:0307a19": "所盡也？以財物有量故福可盡。又不但",
    "T32n1646_009:0307a20": "發心能損益他，如飢渴眾生要須飲食，非",
    "T32n1646_009:0307a21": "心業能除。又世間人衰利大甚，以心輕躁",
    "T32n1646_009:0307a22": "難制伏故，無惡不起則己受重衰；若發善",
    "T32n1646_009:0307a23": "心欲造福業則己獲大利，是則過甚。又",
    "T32n1646_009:0307a24": "若意業大，發心欲殺生則墮地獄，如是雖",
    "T32n1646_009:0307a25": "久集戒等復何所益？又行持戒等諸善功",
    "T32n1646_009:0307a26": "德無有安隱。所以者何？但一發心便得罪",
    "T32n1646_009:0307a27": "故。又經中說：身口業麁故先斷，斷麁煩惱",
    "T32n1646_009:0307a28": "故得心定。又發婬心則為婬已便應犯",
    "T32n1646_009:0307a29": "戒；若發心不名婬者，離此婬心更有何法",
    "T32n1646_009:0307b01": "名為婬耶？有所起作業皆由身口，不以",
    "T32n1646_009:0307b02": "意業，如欺他人必由口業得妄語罪。又",
    "T32n1646_009:0307b03": "如先說四種因緣得殺生罪，謂有眾生、有",
    "T32n1646_009:0307b04": "眾生想、有欲殺心、斷其命，以四事成罪，",
    "T32n1646_009:0307b05": "當知不以意業為重。又如佛言：若小兒",
    "T32n1646_009:0307b06": "從生習慈，能起惡業思惡業耶？故知但",
    "T32n1646_009:0307b07": "身口業惡，非意業也。答曰：汝言身口業",
    "T32n1646_009:0307b08": "重非意業者，是事不然。所以者何？經中佛",
    "T32n1646_009:0307b09": "說：心為法本，心尊心導，心念善惡，即言即",
    "T32n1646_009:0307b10": "行。故知意業為重。又意差別故身口業有差",
    "T32n1646_009:0307b11": "別，如上中下等，離心無身口業。又經中說：",
    "T32n1646_009:0307b12": "故起作業必應受報。又說七種淨福，三種",
    "T32n1646_009:0307b13": "但用意業，此七淨福於財福為勝。又慈是",
    "T32n1646_009:0307b14": "意業，經說慈心得大果報。如經說：我昔七",
    "T32n1646_009:0307b15": "歲修集慈故，於七大劫不還此間。故知意",
    "T32n1646_009:0307b16": "業為重，則能遍覆一切世界。又意業為重，",
    "T32n1646_009:0307b17": "如意業報故壽八萬大劫。又意業勢力勝身",
    "T32n1646_009:0307b18": "口業，如行善者將命終時生邪見心則墮",
    "T32n1646_009:0307b19": "地獄，行不善者死時起正見心則生天上，",
    "T32n1646_009:0307b20": "當知意業為大。又經中說：於諸罪中邪見",
    "T32n1646_009:0307b21": "最重。又說：若人得世間上正見，雖往來生",
    "T32n1646_009:0307b22": "死乃至百千歲終不墮惡道。又意業力勝",
    "T32n1646_009:0307b23": "身口業，如《和利經》中說：外道神仙起一瞋",
    "T32n1646_009:0307b24": "心，即滅那羅于陀國。如檀特等諸嶮難處，",
    "T32n1646_009:0307b25": "皆是仙人瞋心所作。又意業能即得果報，",
    "T32n1646_009:0307b26": "如經中說：若是人今死，即入地獄、即生天",
    "T32n1646_009:0307b27": "上，如𥎞鉾離手。又此意業積集垢法乃",
    "T32n1646_009:0307b28": "至入阿鼻地獄，積集善法乃至泥洹。又心",
    "T32n1646_009:0307b29": "有報故身口得報，以不故業無果報故。",
    "T32n1646_009:0307c01": "又不離意業有身口業報，若意依身口",
    "T32n1646_009:0307c02": "行善不善名身口業，離身口業意業有報，",
    "T32n1646_009:0307c03": "離意業身口無報，故知意業為重，非身口",
    "T32n1646_009:0307c04": "業。汝雖言身口業定實，如五逆罪皆身口所",
    "T32n1646_009:0307c05": "作故名重者，是事不然，以思重事重故業",
    "T32n1646_009:0307c06": "重，非身口重故重。又以心決定故業則定",
    "T32n1646_009:0307c07": "實，如但以心力入正法位，亦以心力",
    "T32n1646_009:0307c08": "能具逆罪；若無心者，雖殺父母亦無逆",
    "T32n1646_009:0307c09": "罪，故知身口無力。汝言身口能辦事者，",
    "T32n1646_009:0307c10": "是亦不然，以事訖名辦，若奪他命已得",
    "T32n1646_009:0307c11": "殺生罪，非起身口業時，事訖時要須心力，",
    "T32n1646_009:0307c12": "是故非身口也。汝言但空發心無果報者，",
    "T32n1646_009:0307c13": "是事不然，如經中說：發強心故即生天上、",
    "T32n1646_009:0307c14": "即入地獄。云何言意業無果報耶？汝言",
    "T32n1646_009:0307c15": "非但以願能成事者，是亦不然。又人深",
    "T32n1646_009:0307c16": "發善心勝大會福。汝言意無犯罪，是亦不",
    "T32n1646_009:0307c17": "然，若發惡心即時得罪，如佛說有三種",
    "T32n1646_009:0307c18": "罪，身口意罪，故知但發惡心不得無罪，但",
    "T32n1646_009:0307c19": "不結戒，以難持故。麁罪持戒能遮，細罪定",
    "T32n1646_009:0307c20": "等能除。汝言罪福易者，是事不然，人以心",
    "T32n1646_009:0307c21": "力薄故捨易為難。如慈心等其福甚多，非",
    "T32n1646_009:0307c22": "布施也，但以眾生智力劣弱不能行慈等",
    "T32n1646_009:0307c23": "意業，故為施等，以離華香等諸供養等",
    "T32n1646_009:0307c24": "具淨心難得。故汝言福無盡者，亦以此答，",
    "T32n1646_009:0307c25": "是人若有智力則能得無盡善法。汝言意",
    "T32n1646_009:0307c26": "業無所損益，是事不然，以身口業皆為意",
    "T32n1646_009:0307c27": "業所導故不名勝，以隨力所起是則為",
    "T32n1646_009:0307c28": "勝。又諸利益皆由行慈心者。所以者何？",
    "T32n1646_009:0307c29": "以行慈力故風雨順時百穀成熟，如劫",
    "T32n1646_009:0308a01": "初時粳米自生，至十歲人時是事皆無，云",
    "T32n1646_009:0308a02": "何言慈心無利益耶？又行慈者能盡一切",
    "T32n1646_009:0308a03": "不善業根，由不善業有諸衰惱，云何言行",
    "T32n1646_009:0308a04": "慈無大利益？若一切眾生行慈心者盡生",
    "T32n1646_009:0308a05": "善處，一切自然不須加功，故知慈福最為",
    "T32n1646_009:0308a06": "深厚。又或時以慈布施利益眾生，或但以",
    "T32n1646_009:0308a07": "慈利。又行慈者，眾生若觸其身，若入影",
    "T32n1646_009:0308a08": "中皆得快樂，當知慈福勝於施等。汝言衰",
    "T32n1646_009:0308a09": "利太甚，是先已答，謂以意力損益眾生，故",
    "T32n1646_009:0308a10": "知意業為重。汝言久集戒等無所益者，是",
    "T32n1646_009:0308a11": "亦不然，以意淨故則持戒淨；若意不淨戒",
    "T32n1646_009:0308a12": "亦不淨，如七種婬經中說。又戒清淨得大",
    "T32n1646_009:0308a13": "果報，如經說持戒者所願隨意，謂戒淨故。",
    "T32n1646_009:0308a14": "又若淨持戒得安隱心，非餘法也。汝言身",
    "T32n1646_009:0308a15": "口業麁故先斷，是事不然，以微細善得大",
    "T32n1646_009:0308a16": "果報，如禪定中思。汝言若發婬心便應犯",
    "T32n1646_009:0308a17": "戒，是事不然，若人意業不淨則戒亦不淨，又",
    "T32n1646_009:0308a18": "得罪福異結戒法異。汝言所起作業由身",
    "T32n1646_009:0308a19": "口者，皆以總答，謂身口業法異、意業法異，",
    "T32n1646_009:0308a20": "身口業要由作成，如以四因緣成殺生",
    "T32n1646_009:0308a21": "罪，不離心業。又世間眾生謂身口業惡，意",
    "T32n1646_009:0308a22": "業不爾。又意業不加於人，亦不可得有。",
    "T32n1646_009:0308a23": "又先說罪福相。以是故但意業重，非身口",
    "T32n1646_009:0308a24": "也。",
    "T32n1646_009:0308a25": "120 明業因品明業因品第一百二十",
    "T32n1646_009:0308a26": "論者言：已略說諸業。業是受身因緣，身為",
    "T32n1646_009:0308a27": "苦性，故應滅之。欲滅此身，當斷其業，以",
    "T32n1646_009:0308a28": "因滅故果亦滅。故知因形有影，形滅則影",
    "T32n1646_009:0308a29": "滅。是故若欲滅苦，當勤精進斷此業因。問",
    "T32n1646_009:0308b01": "曰：從業受身是事應明。所以者何？或有人",
    "T32n1646_009:0308b02": "言身從波羅伽提生，有言從自在天生，",
    "T32n1646_009:0308b03": "或言從大人生，或言從自然生，是故應說",
    "T32n1646_009:0308b04": "因緣。云何知從業生耶？答曰：是事已種種",
    "T32n1646_009:0308b05": "因緣破，當知從業受身。又萬物有種種雜",
    "T32n1646_009:0308b06": "類，當知因亦差別，如見粟麥等異知種不",
    "T32n1646_009:0308b07": "同。自在天等無差別故，當知非因；業有無",
    "T32n1646_009:0308b08": "量差別，故受種種身。又諸善人皆信因業",
    "T32n1646_009:0308b09": "受身。所以者何？是人常行施戒忍等善法，",
    "T32n1646_009:0308b10": "離殺生等諸不善法，故知從業受身。又若",
    "T32n1646_009:0308b11": "因業受身，是則可返，得真智故邪智則斷，",
    "T32n1646_009:0308b12": "邪智斷故貪恚等諸煩惱斷，諸煩惱斷故能",
    "T32n1646_009:0308b13": "起後身業亦斷，是則可返；自在等因中則",
    "T32n1646_009:0308b14": "不可返，以自在等不可斷故，故知從業受",
    "T32n1646_009:0308b15": "身。又現見果與因相似，如從麥生麥、從稻",
    "T32n1646_009:0308b16": "生稻，如是從不善業得不愛報、從善業",
    "T32n1646_009:0308b17": "得愛報；自在等因中無此相似，是故業為",
    "T32n1646_009:0308b18": "身本，非自在等。又今現見萬物皆從業生，",
    "T32n1646_009:0308b19": "以惡業故受打捕繫閉鞭杖死等諸苦，善業",
    "T32n1646_009:0308b20": "因緣受名聞利養等樂，隨意愛語者得隨",
    "T32n1646_009:0308b21": "意受報，故知從業受身，非自在等。又世間",
    "T32n1646_009:0308b22": "人自知萬物從業因生，故起稼穡等業，亦",
    "T32n1646_009:0308b23": "為施戒忍等諸福德業，無有閑坐而從自",
    "T32n1646_009:0308b24": "在望所欲者，故知從業得報。又若人雖說",
    "T32n1646_009:0308b25": "因自在等，而猶依諸業，謂自苦身及受齋",
    "T32n1646_009:0308b26": "等，故知以業為因。又若事不現應隨他教，",
    "T32n1646_009:0308b27": "謂聖人所行，一切賢聖皆依戒等善法，知",
    "T32n1646_009:0308b28": "從業因有世間故；若離戒等亦無聖人，",
    "T32n1646_009:0308b29": "無有聖教違背業者，故知從業受身。又",
    "T32n1646_009:0308c01": "行戒等諸善業故，能成神通變化等事，故",
    "T32n1646_009:0308c02": "知以業為因。又地獄等諸惡趣中瞋惱等多，",
    "T32n1646_009:0308c03": "故知由瞋惱等有諸惡道，如樹上見果知",
    "T32n1646_009:0308c04": "樹是因，故知業為身本。又惡道中癡等力強，",
    "T32n1646_009:0308c05": "當知煩惱是惡道因，一切不善皆由癡故。",
    "T32n1646_009:0308c06": "又生諸惡道多、生善處少，眼見殺等惡行",
    "T32n1646_009:0308c07": "者多、行善者少，故知殺等事是惡道因。又殺",
    "T32n1646_009:0308c08": "等事，善人所呵棄而不為，善人必知殺等",
    "T32n1646_009:0308c09": "有惡果故呵棄不為，若知無惡果，何故棄",
    "T32n1646_009:0308c10": "耶？又諸善人心若起惡即勤制止，以懼惡",
    "T32n1646_009:0308c11": "報故，當知殺等必有惡報；若不爾者，應",
    "T32n1646_009:0308c12": "隨意所作是最為樂，則殺可食眾生、奪他",
    "T32n1646_009:0308c13": "財物、婬犯他妻是亦皆樂，以懼來世苦",
    "T32n1646_009:0308c14": "故遠離斯事，故知從業有身。又修習正智",
    "T32n1646_009:0308c15": "盡有漏業則不受身，故知業是其本。又阿",
    "T32n1646_009:0308c16": "羅漢雖有諸有漏業，修正智故業則不集，",
    "T32n1646_009:0308c17": "故知業為身因，身因滅故身亦滅。又知四",
    "T32n1646_009:0308c18": "諦故依諦煩惱永不復起，以不起故則無",
    "T32n1646_009:0308c19": "有身。智者如是思惟則欲知四諦，故知業",
    "T32n1646_009:0308c20": "為身因。又若因緣不具則不受身，如地乾",
    "T32n1646_009:0308c21": "種焦則一切牙不生，如是識處地無愛水",
    "T32n1646_009:0308c22": "潤、業種為真智所焦，後身牙則不生。智",
    "T32n1646_009:0308c23": "者知是事故，欲乾識處地、焦業種子，則",
    "T32n1646_009:0308c24": "勤加精進，故知業是受身因緣。業論竟。",
    "T32n1646_009:0308c25": "煩惱論121 煩惱相品集諦聚中煩惱論初煩惱相品第一百",
    "T32n1646_009:0308c26": "二十一",
    "T32n1646_009:0308c27": "論者言：已說諸業諸煩惱，今當說垢心行",
    "T32n1646_009:0308c28": "名為煩惱。問曰：何謂為垢？答曰：若心能令",
    "T32n1646_009:0308c29": "生死相續是名為垢。此垢心差別，為貪",
    "T32n1646_009:0309a01": "恚癡等。是垢名為煩惱，亦名罪法，亦名退",
    "T32n1646_009:0309a02": "法，亦名隱沒法，亦名熱法，亦名悔法，有如",
    "T32n1646_009:0309a03": "是等名。是垢心修集則名為使，非但垢心",
    "T32n1646_009:0309a04": "生時名使。煩惱名貪、恚、癡、疑、憍慢及五見，此",
    "T32n1646_009:0309a05": "十差別有九十八使。貪名喜樂三有，亦",
    "T32n1646_009:0309a06": "喜樂無有是名為貪，如經中說：欲愛、有愛、",
    "T32n1646_009:0309a07": "無有愛無有名斷滅。眾生為苦所逼，欲",
    "T32n1646_009:0309a08": "滅陰身以無為樂。問曰：喜樂是受相非",
    "T32n1646_009:0309a09": "貪相也，如經中說今喜後喜義，言今世受",
    "T32n1646_009:0309a10": "樂後亦受樂。又說今憂後憂義，言今世受",
    "T32n1646_009:0309a11": "苦後亦受苦。又如天問中言有子則喜，佛",
    "T32n1646_009:0309a12": "答有子則憂，如是等答曰貪為喜分。如",
    "T32n1646_009:0309a13": "經中說：受因緣愛樂受中貪使。揣食中有",
    "T32n1646_009:0309a14": "喜有貪，喜盡故貪盡。當知貪為喜分，是則",
    "T32n1646_009:0309a15": "無咎。何以知之？如經中說：集諦者，謂渴是",
    "T32n1646_009:0309a16": "也。何謂為渴？謂欲得後身是渴。何相？謂",
    "T32n1646_009:0309a17": "依止貪欲得種種。問曰：若說欲得後身",
    "T32n1646_009:0309a18": "是渴相者，何故復說依止於貪欲得種種？",
    "T32n1646_009:0309a19": "答曰：更有渴相。若言欲得種種是總相說，",
    "T32n1646_009:0309a20": "欲得後身是別相說。離欲人亦有欲得種",
    "T32n1646_009:0309a21": "種，謂渴欲得水等是，非集諦所攝。若依",
    "T32n1646_009:0309a22": "止貪欲得後身，是渴名集諦所攝。問曰：若",
    "T32n1646_009:0309a23": "渴亦是喜、貪亦是喜，何故說依止貪耶？答",
    "T32n1646_009:0309a24": "曰：初生名渴，增長名貪，故言依止。如經中",
    "T32n1646_009:0309a25": "說喜繫世間，是故喜即是貪。又經中說：除",
    "T32n1646_009:0309a26": "滅貪憂諸不善法。是中貪即是喜，憂即是瞋。",
    "T32n1646_009:0309a27": "如說瞋為憂，則知亦說喜為貪。是故十八",
    "T32n1646_009:0309a28": "意行中不說煩惱但說諸受，故知喜分是",
    "T32n1646_009:0309a29": "貪。又凡夫離貪不能受樂，離瞋不能受",
    "T32n1646_009:0309b01": "苦，離癡不能受不苦不樂。何以知之？第三",
    "T32n1646_009:0309b02": "受中說。凡夫人於此受中，不知集、不知滅、",
    "T32n1646_009:0309b03": "不知味、不知過、不知出，故於不苦不樂受",
    "T32n1646_009:0309b04": "中無明使使。是凡夫人常不知此五種法，",
    "T32n1646_009:0309b05": "故常於不苦不樂受中為無明使使。無明",
    "T32n1646_009:0309b06": "使者，即是不知性受行也，如是凡夫苦樂心",
    "T32n1646_009:0309b07": "行亦即是貪恚。又若初來在心名受，增長明",
    "T32n1646_009:0309b08": "了名為煩惱。又下軟心名受，即此心增上名",
    "T32n1646_009:0309b09": "曰煩惱。",
    "T32n1646_009:0309b10": "122 貪相品貪相品第一百二十二",
    "T32n1646_009:0309b11": "論者言：是貪九結中通三界繫名為愛。於",
    "T32n1646_009:0309b12": "七使中分為二種，欲貪、有貪。所以者何？有",
    "T32n1646_009:0309b13": "人於上二界生解脫相，是故佛說是處名",
    "T32n1646_009:0309b14": "有，有名為生，若無貪則不生，是故別說有",
    "T32n1646_009:0309b15": "貪非但欲貪。或謂但欲貪是名煩惱，盡欲",
    "T32n1646_009:0309b16": "貪名得解脫，故佛說禪無色中亦有有貪。",
    "T32n1646_009:0309b17": "佛示彼中有微細縛，是故別說是貪。於十",
    "T32n1646_009:0309b18": "不善道及四縛中名為貪欲，貪欲名欲得",
    "T32n1646_009:0309b19": "他物。於五蓋及五下分結中名為欲欲，欲",
    "T32n1646_009:0309b20": "欲名欲。於五欲三不善根中名為貪不善",
    "T32n1646_009:0309b21": "根，貪不善根名能生長諸不善法。是貪若非",
    "T32n1646_009:0309b22": "法名為惡貪，如劫盜他物乃至取塔寺及",
    "T32n1646_009:0309b23": "眾僧物，若未死眾生欲食其肉，若欲婬母",
    "T32n1646_009:0309b24": "女姊妹師婦出家人及己妻非道，是名惡",
    "T32n1646_009:0309b25": "貪。若己物不欲捨是名為慳。即此貪，若",
    "T32n1646_009:0309b26": "實無功德欲令人謂有是名惡欲，若實",
    "T32n1646_009:0309b27": "有功德欲令人知是名發欲。若欲得多",
    "T32n1646_009:0309b28": "施多物是名多欲。若得少施少物，求好無",
    "T32n1646_009:0309b29": "厭，名不知足。若深著種姓家屬名色財富",
    "T32n1646_009:0309c01": "少壯壽等名為憍逸。若貪四供養，名為四",
    "T32n1646_009:0309c02": "愛。又是貪二種，一欲貪、二具貪。又有二種，",
    "T32n1646_009:0309c03": "一我貪、二我所貪，一緣內、二緣外，上二界",
    "T32n1646_009:0309c04": "貪一向緣內。又有五種，一色貪、二形貪、三",
    "T32n1646_009:0309c05": "觸貪、四威儀語言貪、五一切貪。又色聲香味",
    "T32n1646_009:0309c06": "觸貪名五欲貪。又於六觸生愛名六塵貪。",
    "T32n1646_009:0309c07": "又於三受中貪，樂受中有欲得貪、有守護",
    "T32n1646_009:0309c08": "貪，苦受中有不欲得貪、有欲失貪，不苦",
    "T32n1646_009:0309c09": "不樂受中有癡貪。又此貪有九分，如《大因",
    "T32n1646_009:0309c10": "經》中說。因愛求隨所欲事，如人為此事所",
    "T32n1646_009:0309c11": "苦則求異事，如說樂者不求、苦者多求。是",
    "T32n1646_009:0309c12": "貪增長名求。求時若得名為得。愛因得則",
    "T32n1646_009:0309c13": "籌量是可取是不可取，若心決定是名因",
    "T32n1646_009:0309c14": "籌量故欲愛，因欲愛故貪著，貪著名深愛，",
    "T32n1646_009:0309c15": "貪著因緣取，取名為受，因受生慳，因慳",
    "T32n1646_009:0309c16": "守護，因守護故備受鞭杖力矟等，是名九",
    "T32n1646_009:0309c17": "分。又有九分，是貪隨時故，有上中下，下下",
    "T32n1646_009:0309c18": "下中下上、中下中中中上、上下上中上上。又",
    "T32n1646_009:0309c19": "此貪世間分為十種，如見好色初發心言",
    "T32n1646_009:0309c20": "是、次生欲、三發願、四念、五隨學所作、六",
    "T32n1646_009:0309c21": "忘慚愧、七常在目前、八放逸、九狂癡、十悶",
    "T32n1646_009:0309c22": "死，是名貪相。",
    "T32n1646_009:0309c23": "123 貪因品貪因品第一百二十三",
    "T32n1646_009:0309c24": "問曰：是貪云何生？答曰：若於女色等緣中",
    "T32n1646_009:0309c25": "生邪憶念，若色若形若觸、若威儀語言，則貪",
    "T32n1646_009:0309c26": "欲生。又若不守護眼耳等門，則貪欲生。",
    "T32n1646_009:0309c27": "又於飲食不知節量，則貪欲生。又親近女",
    "T32n1646_009:0309c28": "色則貪欲生，又受諸樂則貪欲生。又以",
    "T32n1646_009:0309c29": "愚癡故貪欲生，於不淨中生淨想故。又",
    "T32n1646_009:0310a01": "由惡知識故貪欲生，如淨潔衣以裏垢",
    "T32n1646_009:0310a02": "污。又與多欲人共事故則貪欲生。又於身",
    "T32n1646_009:0310a03": "等四法生妄憶念，則為貪所牽，如圓瓶",
    "T32n1646_009:0310a04": "無制、如華無貫。又若懈怠不勤修善則",
    "T32n1646_009:0310a05": "貪欲得便。又於非行處行則為貪所侵，謂",
    "T32n1646_009:0310a06": "婬女沽酒屠兒舍等，如鷹鵽喻。又觀不淨",
    "T32n1646_009:0310a07": "等未能壞緣則貪欲得勢，又從久遠來",
    "T32n1646_009:0310a08": "習貪成使，是則易生。又於女色等緣憙",
    "T32n1646_009:0310a09": "取相取了，取相名手足面目語言戲笑視",
    "T32n1646_009:0310a10": "瞻啼泣等相，取了名分別男子形狀差別，",
    "T32n1646_009:0310a11": "如是取已憶念分別則貪欲生。又思量心弱，",
    "T32n1646_009:0310a12": "隨逐所緣不能制伏，則貪欲生。又若生貪",
    "T32n1646_009:0310a13": "欲忍受不捨，則漸增長，從下生中、從中生",
    "T32n1646_009:0310a14": "上。又於貪欲中但見利味不知其過，則",
    "T32n1646_009:0310a15": "貪欲生。又以時節故貪欲生，如春時等。又",
    "T32n1646_009:0310a16": "以方處故貪欲生，如有處所從久遠來多",
    "T32n1646_009:0310a17": "習婬欲。又有隨身故貪欲生，如年少無病",
    "T32n1646_009:0310a18": "資生具足。又以力能故貪欲生，如服藥等。",
    "T32n1646_009:0310a19": "又得淨妙隨意五欲則貪欲生，謂見好",
    "T32n1646_009:0310a20": "花池園林敷榮清冷流泉、鮮雲電光香風來",
    "T32n1646_009:0310a21": "扇，若聞眾鳥哀聲相和，及女人柔軟莊嚴音",
    "T32n1646_009:0310a22": "聲威儀語言等。又以業因緣故貪欲生，如",
    "T32n1646_009:0310a23": "清淨施者則能好喜淨妙五欲，罪人則好",
    "T32n1646_009:0310a24": "不淨。又以隨類故貪欲生，如人欲人。又深",
    "T32n1646_009:0310a25": "著假名則貪欲生，是人於內生士夫相，外",
    "T32n1646_009:0310a26": "生女相及衣服怨親等相。又未得空心，內",
    "T32n1646_009:0310a27": "見眾生外見色等則貪欲生。又若貪使未",
    "T32n1646_009:0310a28": "盡，愛緣現前，於中生邪憶念。如是等因緣",
    "T32n1646_009:0310a29": "則貪欲生。",
    "T32n1646_009:0310b01": "124 貪過品貪過品第一百二十四",
    "T32n1646_009:0310b02": "問曰：貪欲有何過故欲斷耶？答曰：貪欲實",
    "T32n1646_009:0310b03": "苦，凡夫顛倒妄生樂想；智者見苦，見苦則",
    "T32n1646_009:0310b04": "斷。又受欲無厭，如飲醎水隨增其渴，以",
    "T32n1646_009:0310b05": "增渴故，何得有樂？又受欲故諸惡并集，以",
    "T32n1646_009:0310b06": "刀杖等皆由貪故。又經說：貪罪輕而難",
    "T32n1646_009:0310b07": "捨。於瞋恚故名為輕罪，其實是重。又貪為",
    "T32n1646_009:0310b08": "後身因緣，如說愛因緣取乃至大苦聚集。",
    "T32n1646_009:0310b09": "又說苦因為愛。又說比丘應深思惟，所",
    "T32n1646_009:0310b10": "有諸苦何由而有。當知皆以身為因緣，身",
    "T32n1646_009:0310b11": "因於愛。又說揣食中有喜有貪，是故識於",
    "T32n1646_009:0310b12": "中生。當知愛為受身因緣。又是貪常於",
    "T32n1646_009:0310b13": "不淨中行，如女人等。是女人身心不淨，如",
    "T32n1646_009:0310b14": "糞塗毒蛇能螫能污。又此貪欲常癡中行，",
    "T32n1646_009:0310b15": "如經中說：譬如狗齩血塗枯骨唌唾合故",
    "T32n1646_009:0310b16": "想謂為美。貪者亦爾，於無味欲中，邪倒力",
    "T32n1646_009:0310b17": "故謂為受味。又如段肉等七種譬喻。有",
    "T32n1646_009:0310b18": "人或於去來事中而生貪欲，故知常癡中行。",
    "T32n1646_009:0310b19": "又眾生以貪欲因緣樂少苦多。所以者何？",
    "T32n1646_009:0310b20": "如富貴處少、散壞時多。又愛欲者為樂因",
    "T32n1646_009:0310b21": "故備受諸苦，謂求時苦、守護時苦、用時亦苦。",
    "T32n1646_009:0310b22": "如稼穡商賈征伐仕進等，是求時苦、守時恐",
    "T32n1646_009:0310b23": "怖畏失故苦、現在無厭故苦。又歡愛會少、",
    "T32n1646_009:0310b24": "別離苦多，故知欲為多過。又如佛說愛欲",
    "T32n1646_009:0310b25": "有五種患，一味少過多、二諸結熾盛、三至",
    "T32n1646_009:0310b26": "死無厭、四聖所呵棄、五無惡不造。又此貪",
    "T32n1646_009:0310b27": "欲常令眾生順生死流、遠離泥洹。有如是",
    "T32n1646_009:0310b28": "等無量過患，當知欲為多過。又諸煩惱生皆",
    "T32n1646_009:0310b29": "因於貪，如貪身故起諸煩惱。又愛使不拔",
    "T32n1646_009:0310c01": "則數數受苦，如毒樹不伐則常害人。又貪",
    "T32n1646_009:0310c02": "能令眾生荷負重擔。又經中說：貪愛為繫，",
    "T32n1646_009:0310c03": "如黑白牛自不相繫但以繩繫，如是眼不",
    "T32n1646_009:0310c04": "繫色、色不繫眼，貪欲於中繫。若緣是繫",
    "T32n1646_009:0310c05": "則無得解脫。又經中說：眾生為無明所",
    "T32n1646_009:0310c06": "蓋、愛結所繫，往來生死無有本際。又經",
    "T32n1646_009:0310c07": "說：貪斷故色斷乃至識斷。此貪以無常等",
    "T32n1646_009:0310c08": "觀故斷，斷此貪欲則心得解脫。色貪斷則",
    "T32n1646_009:0310c09": "無色，無色則苦滅，乃至識亦如是。故知",
    "T32n1646_009:0310c10": "貪欲為堅固縛。又貪欲如賊，而眾生不見",
    "T32n1646_009:0310c11": "其惡。又貪欲常於軟美門中行，故名深惡。",
    "T32n1646_009:0310c12": "又眾生心喜起貪欲，乃至蚊蟻皆於飲食",
    "T32n1646_009:0310c13": "婬欲中起。又此貪欲種種因緣能縛人心，謂",
    "T32n1646_009:0310c14": "父母兄弟姊妹妻息及財物等。又眾生以飲",
    "T32n1646_009:0310c15": "食婬欲等貪欲覆心則能受生，若貪禪定",
    "T32n1646_009:0310c16": "則生上界。又此貪欲能為和合，一切世間所",
    "T32n1646_009:0310c17": "樂各異，貪欲和合猶如乾沙得水相著。又",
    "T32n1646_009:0310c18": "生死中以貪愛為味，如說色中味著，謂因",
    "T32n1646_009:0310c19": "色生若喜若樂；若無貪則不味，不味則能",
    "T32n1646_009:0310c20": "速斷生死。又此貪欲與解脫相違。所以者",
    "T32n1646_009:0310c21": "何？眾生皆以貪著欲樂、禪定樂故不樂解",
    "T32n1646_009:0310c22": "脫。又隨斷貪分即變為樂，如說隨所離",
    "T32n1646_009:0310c23": "欲轉得深樂。又說若欲得諸樂，當捨一切",
    "T32n1646_009:0310c24": "欲，捨一切欲故得畢竟常樂。若欲得大",
    "T32n1646_009:0310c25": "樂，當捨離少樂，捨離少樂故能得無量",
    "T32n1646_009:0310c26": "樂。又說智者更無別利如離貪愛心，隨心",
    "T32n1646_009:0310c27": "離貪愛則滅諸苦惱。又此貪欲違害善",
    "T32n1646_009:0310c28": "法。所以者何？深貪著者則不顧戒及種姓",
    "T32n1646_009:0310c29": "教法、威儀名聞，不受教化、不見衰患、不觀",
    "T32n1646_009:0311a01": "罪福，如狂如醉不知好醜，亦如盲人不",
    "T32n1646_009:0311a02": "見福利，如說：貪欲不見利、貪欲不識法，",
    "T32n1646_009:0311a03": "猶盲闇無智，以不除貪故。又說：貪欲為",
    "T32n1646_009:0311a04": "大海，無邊亦無底，波浪旋澓深，惡蟲及羅",
    "T32n1646_009:0311a05": "剎，如是諸嶮難，無人能度者；但住淨戒",
    "T32n1646_009:0311a06": "舡，得正見風力，佛為大舡師，能示諸正",
    "T32n1646_009:0311a07": "道，如所說修行，是者則能度。又諸煩惱中，",
    "T32n1646_009:0311a08": "無有想分別，味如貪欲者。又此貪欲最為",
    "T32n1646_009:0311a09": "難斷，如經中說：二願難斷，一得、二壽。問",
    "T32n1646_009:0311a10": "曰：貪欲有如是過，云何當知貪欲者相？答",
    "T32n1646_009:0311a11": "曰：多貪欲者，喜樂女色及花香瓔珞伎樂",
    "T32n1646_009:0311a12": "歌舞、到婬女家飲食聚會，憙大眾集及諸",
    "T32n1646_009:0311a13": "戲具，憙隨愛語心常歡喜，面色和澤先意問",
    "T32n1646_009:0311a14": "訊，含笑語言難忿易悅，多憐愍心身體便",
    "T32n1646_009:0311a15": "疾，性多躁動自深著身，如是等名多貪欲",
    "T32n1646_009:0311a16": "相。是相皆與繫性相順，是故難斷。又一切",
    "T32n1646_009:0311a17": "貪欲究竟皆苦。所以者何？所貪愛事必當",
    "T32n1646_009:0311a18": "離散，離散因緣必有憂苦，如說：天人皆樂",
    "T32n1646_009:0311a19": "色貪色喜色著色，是色壞時憂悲心悔，受",
    "T32n1646_009:0311a20": "想行識亦如是。又佛於處處經中說種種",
    "T32n1646_009:0311a21": "喻呵此貪欲，謂能害慧命故說為毒，在心",
    "T32n1646_009:0311a22": "即苦故名為刺，能斷善根故名為刀，能",
    "T32n1646_009:0311a23": "燒身心故說為火，能生諸苦故名為怨，",
    "T32n1646_009:0311a24": "從心中生故名內賊，以難拔故名為深",
    "T32n1646_009:0311a25": "根，能污名聞故名淤泥，障善道故名曰",
    "T32n1646_009:0311a26": "妨礙，內疼惱故名箭入心，起諸惡故名",
    "T32n1646_009:0311a27": "不善根，注生死海故名為河，劫盜善財故",
    "T32n1646_009:0311a28": "名為賊。貪欲有如是等無量過患，是故應",
    "T32n1646_009:0311a29": "斷。",
    "T32n1646_009:0311b01": "125 斷貪品斷貪品第一百二十五",
    "T32n1646_009:0311b02": "問曰：貪欲有如是過，當云何斷？答曰：以不",
    "T32n1646_009:0311b03": "淨觀等遮、無常觀等斷。問曰：有人覺無常",
    "T32n1646_009:0311b04": "故更增貪欲，此事云何？答曰：若人能知一",
    "T32n1646_009:0311b05": "切無常，則無貪欲，如經中說：善修無常想",
    "T32n1646_009:0311b06": "故，則能破壞一切欲貪色無色貪、一切戲",
    "T32n1646_009:0311b07": "掉憍慢無明。又若人能見世間皆苦，苦因",
    "T32n1646_009:0311b08": "緣貪，此貪則斷。又若人常念我必應受生",
    "T32n1646_009:0311b09": "老病死，是貪則斷。又若得淨樂，則捨不淨",
    "T32n1646_009:0311b10": "樂，如得初禪則捨欲愛。又見貪欲過，是則",
    "T32n1646_009:0311b11": "能斷，過如先說。又多聞等慧增長故能斷",
    "T32n1646_009:0311b12": "貪欲，以智慧性破煩惱故。又善因緣具足",
    "T32n1646_009:0311b13": "則貪欲斷，謂淨持戒等。十一定具，後道諦中",
    "T32n1646_009:0311b14": "當說。又色智等法智等諸方便，佛為大醫、",
    "T32n1646_009:0311b15": "諸同學為給使、正法為藥、自如說行為將",
    "T32n1646_009:0311b16": "息，則貪欲病斷。如有知病人，三事具足病",
    "T32n1646_009:0311b17": "則時愈。問曰：如經中說，以不淨除貪法。",
    "T32n1646_009:0311b18": "何故說不淨等及無常等耶？答曰：一切佛法",
    "T32n1646_009:0311b19": "皆為破諸煩惱，然各有勝力，初以不淨遮",
    "T32n1646_009:0311b20": "貪，後以無常智斷。又以不淨除麁貪欲，",
    "T32n1646_009:0311b21": "是多人所知，貪使細故以無常斷。又但一",
    "T32n1646_009:0311b22": "經中作如是說，諸經中亦說餘法能斷。如",
    "T32n1646_009:0311b23": "是因緣則貪欲斷。",
    "T32n1646_009:0311b24": "126 瞋恚品瞋恚品第一百二十六",
    "T32n1646_009:0311b25": "論者言：瞋恚相者，若瞋此人欲令失滅，願",
    "T32n1646_009:0311b26": "使他人打縛殺害，一向棄捨永不欲見，是",
    "T32n1646_009:0311b27": "瞋名波羅提伽，義言重瞋。有瞋但欲毀罵",
    "T32n1646_009:0311b28": "鞭打他人，名違欣婆，義言中瞋。有瞋不欲",
    "T32n1646_009:0311b29": "捨離，或從憎愛妻子中生，名拘盧陀，義",
    "T32n1646_009:0311c01": "言下瞋。有瞋常染污心，名為摩叉，義言不",
    "T32n1646_009:0311c02": "報恨。有瞋在心不捨，要欲還報，名憂波",
    "T32n1646_009:0311c03": "耶呵，義言報恨。有瞋急執一事，種種教誨",
    "T32n1646_009:0311c04": "終不欲捨，如師子渡河取彼岸相至死",
    "T32n1646_009:0311c05": "不轉，名波羅陀含，義言專執。有瞋見他",
    "T32n1646_009:0311c06": "得利心生嫉妬，名為伊沙。有瞋常憙諍訟，",
    "T32n1646_009:0311c07": "心口剛強，名三藍披，義言忿諍。有瞋若師",
    "T32n1646_009:0311c08": "長教戒而返拒逆，名頭和遮，義言佷戾。有",
    "T32n1646_009:0311c09": "瞋若得少許不適意事則心惱亂，名阿羼",
    "T32n1646_009:0311c10": "提，義言不忍。有瞋言不柔軟、常喜頻蹙，不",
    "T32n1646_009:0311c11": "能和顏先意語言，名阿婆詰略，義言不",
    "T32n1646_009:0311c12": "悅。有瞋於同止中常憙罵詈，名阿搔羅沽，",
    "T32n1646_009:0311c13": "義言不調。有瞋以身口意觸惱同學，名為",
    "T32n1646_009:0311c14": "勝耆，義言惱觸。有瞋常憙彈呵好呰毀物，",
    "T32n1646_009:0311c15": "名登單那他，義言難可。是瞋二種，或因",
    "T32n1646_009:0311c16": "眾生、或不因眾生，因眾生名為重罪。又",
    "T32n1646_009:0311c17": "上中下分別九品。又因九惱分別為九，無",
    "T32n1646_009:0311c18": "事橫瞋是為第十。是名瞋相。問曰：瞋云何",
    "T32n1646_009:0311c19": "生？答曰：從不適意苦惱事生，又不能正",
    "T32n1646_009:0311c20": "知苦受性故則瞋恚生。或從呵罵鞭打等",
    "T32n1646_009:0311c21": "生，或與惡人同事則瞋恚生，如屠獵師等。",
    "T32n1646_009:0311c22": "或智力劣弱故瞋恚生，如樹枝條為風所",
    "T32n1646_009:0311c23": "動。或久集瞋使乃至成性故瞋恚生，或從",
    "T32n1646_009:0311c24": "屠獵毒蛇中來故瞋恚生，或憙念他過故瞋",
    "T32n1646_009:0311c25": "恚生，如九惱中說。或隨時節故瞋恚生，如",
    "T32n1646_009:0311c26": "十歲人等。或以種類故瞋恚生，如毒蛇等。",
    "T32n1646_009:0311c27": "或以方處故瞋恚生，如康衢國等。又先說",
    "T32n1646_009:0311c28": "貪生因緣，與此相違則瞋恚生。又計我心",
    "T32n1646_009:0311c29": "憍慢熾盛及深著物，如是等緣則瞋恚生。",
    "T32n1646_009:0312a01": "問曰：是瞋有何等過？答曰：經中說瞋為重",
    "T32n1646_009:0312a02": "罪於貪欲故，名為易解而實難解，但不",
    "T32n1646_009:0312a03": "如貪久隨逐心。又瞋為兩惱，我自燒惱而",
    "T32n1646_009:0312a04": "後燒人。又瞋定為地獄，以從瞋起業多墮",
    "T32n1646_009:0312a05": "地獄故。又瞋能壞善福，謂施戒忍是三皆",
    "T32n1646_009:0312a06": "從慈等生，瞋與慈相違故名能壞。又從",
    "T32n1646_009:0312a07": "瞋起業皆受惡名。又從瞋起業，後皆心悔。",
    "T32n1646_009:0312a08": "又瞋恨者無憐愍，故名曰凶暴，眾生常苦而",
    "T32n1646_009:0312a09": "復瞋惱，如瘡如火。又經中自說瞋過，謂多",
    "T32n1646_009:0312a10": "瞋者形色醜陋、臥覺不安心常怖畏、人所不",
    "T32n1646_009:0312a11": "信等。問曰：多瞋恚者有何等相？答曰：心口",
    "T32n1646_009:0312a12": "剛強常不歡悅，頻蹙難近面色不和，易忿",
    "T32n1646_009:0312a13": "難解、常憙恚根，憙於諍訟、嚴飾兵器，朋黨",
    "T32n1646_009:0312a14": "惡友、憎惡善人，為人麁獷、不諦思慮、少",
    "T32n1646_009:0312a15": "於慚愧，有如是等名瞋恚相。是相皆為",
    "T32n1646_009:0312a16": "憎惡他人，是故應斷。問曰：當云何斷？答曰：",
    "T32n1646_009:0312a17": "常修慈悲喜捨，瞋恚則斷。又見瞋過患是",
    "T32n1646_009:0312a18": "則能斷，又得真智瞋恚則斷，又以忍力故",
    "T32n1646_009:0312a19": "瞋恚則斷。問曰：何謂忍力？答曰：若能忍他",
    "T32n1646_009:0312a20": "呵罵等苦，是人得善法福，亦不得從不忍",
    "T32n1646_009:0312a21": "生惡，是忍辱力。又行忍者名為沙門，以忍",
    "T32n1646_009:0312a22": "辱為道初門故。沙門法者，怒不報怒、罵不",
    "T32n1646_009:0312a23": "報罵、打不報打。又若比丘能忍，則應出家",
    "T32n1646_009:0312a24": "法。又瞋恚者非出家人法，出家人法忍辱是",
    "T32n1646_009:0312a25": "也。又若比丘形服異俗，而瞋心同，則非所",
    "T32n1646_009:0312a26": "宜。又若行忍者，則為已具慈悲功德。又修",
    "T32n1646_009:0312a27": "忍者能成自利。所以者何？為瞋恚者欲惱",
    "T32n1646_009:0312a28": "害人而返自害，所有身口加惡於人，自所",
    "T32n1646_009:0312a29": "得惡過百千倍。故知瞋為大自損減，是故",
    "T32n1646_009:0312b01": "智者欲令自他得免大苦及大罪者應當",
    "T32n1646_009:0312b02": "行忍。問曰：云何能忍呵罵等苦？答曰：若人",
    "T32n1646_009:0312b03": "善修無常，了達諸法念念生滅，罵者受者皆",
    "T32n1646_009:0312b04": "念念滅，是中何處應生瞋也。又善修空心",
    "T32n1646_009:0312b05": "故能忍辱，作如是念：諸法實空，誰是罵者？誰",
    "T32n1646_009:0312b06": "受罵者？又事若實則應忍受，我實有過，前",
    "T32n1646_009:0312b07": "人實語，何故瞋耶？若事不實，彼人自當得妄",
    "T32n1646_009:0312b08": "語報，我何故瞋？又若聞惡罵，當作是念：",
    "T32n1646_009:0312b09": "一切世間皆隨業受報，我昔必當集此惡",
    "T32n1646_009:0312b10": "業，今應償之，何故瞋耶？又若聞惡罵，當自",
    "T32n1646_009:0312b11": "觀其過由我受身，身為苦器，故應受罵。",
    "T32n1646_009:0312b12": "又行忍者作如是念：萬物皆從眾因緣生，",
    "T32n1646_009:0312b13": "是惡罵苦從耳識意識音聲等生，我於此",
    "T32n1646_009:0312b14": "中自有二分，他人唯有音聲，是則我罪分",
    "T32n1646_009:0312b15": "多，何故瞋耶？又我於此聲取相分別故生",
    "T32n1646_009:0312b16": "憂惱，即是我咎。又忍辱者不咎他人。所以",
    "T32n1646_009:0312b17": "者何？是瞋等過非眾生咎，眾生心病發故",
    "T32n1646_009:0312b18": "不得自在，如治鬼師治鬼著者，但瞋於鬼",
    "T32n1646_009:0312b19": "不瞋病人。又是人勤行精進貪集善法，故",
    "T32n1646_009:0312b20": "不計他語，又念：諸佛及眾賢聖尚不免罵，",
    "T32n1646_009:0312b21": "如巧罵婆羅門等種種罵佛、如舍利弗等",
    "T32n1646_009:0312b22": "為婆羅門加諸毀辱，何況我等薄福人耶。",
    "T32n1646_009:0312b23": "又作此念：世間多惡，不奪我命已為大幸，",
    "T32n1646_009:0312b24": "況打罵耶？又作是念：此惡罵等於我無苦，",
    "T32n1646_009:0312b25": "易可忍受。如佛教比丘，若鐵鋸解身尚應",
    "T32n1646_009:0312b26": "忍受，何況罵耶。又此行者常厭生死，若得",
    "T32n1646_009:0312b27": "毀罵則證驗明了，轉增厭離捨惡行善。又",
    "T32n1646_009:0312b28": "是人，知不忍辱後受苦報，作如是念：寧",
    "T32n1646_009:0312b29": "受輕罵勿墮地獄。又是人深懷慚愧：我為",
    "T32n1646_009:0312c01": "大人世尊弟子、修行道者，云何當起所不",
    "T32n1646_009:0312c02": "應作身口業耶？又聞行忍菩薩及帝釋等",
    "T32n1646_009:0312c03": "所得忍力，是故能忍。",
    "T32n1646_009:0312c04": "127 無明品無明品第一百二十七",
    "T32n1646_009:0312c05": "論者言：隨逐假名名為無明。如說凡夫隨",
    "T32n1646_009:0312c06": "我音聲，是中實無我無我所，但諸法和合假",
    "T32n1646_009:0312c07": "名為人；凡夫不能分別故生我心，我心生",
    "T32n1646_009:0312c08": "即是無明。問曰：經中佛說不知過去世等",
    "T32n1646_009:0312c09": "名為無明，何故但說我心是耶？答曰：是過",
    "T32n1646_009:0312c10": "去等中，多人錯謬故，說是中不知名為無",
    "T32n1646_009:0312c11": "明。又經中解明名義，謂有所知故名為明。",
    "T32n1646_009:0312c12": "知何等法？謂色陰無常如實知無常，受想",
    "T32n1646_009:0312c13": "行識陰無常如實知無常。與明相違，名為",
    "T32n1646_009:0312c14": "無明。然則不明如實，故名無明。問曰：若不",
    "T32n1646_009:0312c15": "明如實名無明者，木石等法應名無明，",
    "T32n1646_009:0312c16": "以不明如實故。答曰：不然。木石無心不能",
    "T32n1646_009:0312c17": "分別過去世等，無明能分別，故不同木石。",
    "T32n1646_009:0312c18": "問曰：無明名無法，如人目不見色，無不見",
    "T32n1646_009:0312c19": "法，是故但明無故名為無明，無別法也。答",
    "T32n1646_009:0312c20": "曰：不然。若無無明於五陰中妄計有人，",
    "T32n1646_009:0312c21": "及瓦石中生金想者，名為何等？故知邪分",
    "T32n1646_009:0312c22": "別性名無明，非明無故名無明也。又從",
    "T32n1646_009:0312c23": "無明因緣，有諸行等相續生，若無法者云何",
    "T32n1646_009:0312c24": "能生？問曰：若非明名無明者，今但除明，一",
    "T32n1646_009:0312c25": "切諸法盡是無明，是故不以一法名為無",
    "T32n1646_009:0312c26": "明。答曰：是無明自相中說，不說餘法。如言",
    "T32n1646_009:0312c27": "不善，即說不善體，不說無記；無明亦爾。",
    "T32n1646_009:0312c28": "又雖稟人形，無人行故說名非人。如是",
    "T32n1646_009:0312c29": "此明雖有分別，不能實知，故說無明；木",
    "T32n1646_009:0313a01": "石不爾。問曰：若說無色無對無漏無為皆",
    "T32n1646_009:0313a02": "是餘說，無明何故不如是耶？答曰：或有此",
    "T32n1646_009:0313a03": "理，不善等中則不如是。問曰：有人言，但以",
    "T32n1646_009:0313a04": "明無故名無明，如室無光明則名為闇。",
    "T32n1646_009:0313a05": "答曰：世間有二種語，或明無故說名無明、",
    "T32n1646_009:0313a06": "或邪明故說名無明。明無故說無明者，如",
    "T32n1646_009:0313a07": "世間言盲不見色、聾不聞聲。邪明故說無",
    "T32n1646_009:0313a08": "明者，如夜見杌樹生人想、見人生杌樹",
    "T32n1646_009:0313a09": "想。又若人不能實知是事，故名不知。又邪",
    "T32n1646_009:0313a10": "心名煩惱是諸行因緣，阿羅漢斷故，無有",
    "T32n1646_009:0313a11": "無明因緣諸行。若非明名無明者，今阿羅",
    "T32n1646_009:0313a12": "漢無佛法中明，應名無明；若有無明，非阿",
    "T32n1646_009:0313a13": "羅漢。當知別有無明體性，邪心是也。是邪",
    "T32n1646_009:0313a14": "是無明分為一切煩惱。所以者何？一切煩惱",
    "T32n1646_009:0313a15": "皆邪行故。又一切煩惱覆蔽人心皆為盲",
    "T32n1646_009:0313a16": "冥，如說貪欲不見法、貪欲不見福，能受",
    "T32n1646_009:0313a17": "此貪者，皆名為盲冥；恚癡亦如是。又從一",
    "T32n1646_009:0313a18": "切煩惱生諸行，而經中說從無明生行，故",
    "T32n1646_009:0313a19": "知一切煩惱皆名無明。又不見空者常有",
    "T32n1646_009:0313a20": "無明，但垢無明是諸行因緣。又邪明故說",
    "T32n1646_009:0313a21": "無明，未見空者常是邪明，故知無明分為",
    "T32n1646_009:0313a22": "一切煩惱。問曰：無明云何生？答曰：若聞",
    "T32n1646_009:0313a23": "思邪因則無明生，如有陀羅驃、有有分者、",
    "T32n1646_009:0313a24": "有精神、諸法不念念滅無、有後身、音聲",
    "T32n1646_009:0313a25": "及神是常、草木等有心，欲成如是等邪",
    "T32n1646_009:0313a26": "執則無明生。或從邪因故無明生，謂親近",
    "T32n1646_009:0313a27": "惡友、聽聞邪法、邪念、邪行，是四邪因故無明",
    "T32n1646_009:0313a28": "生。又生餘煩惱因緣，皆是生無明因。又從",
    "T32n1646_009:0313a29": "無明因故無明生，如從麥生麥、從稻生稻，",
    "T32n1646_009:0313b01": "如是隨計眾生則無明生。又經中說：從",
    "T32n1646_009:0313b02": "邪念因緣則無明生。邪念即是無明別名，謂",
    "T32n1646_009:0313b03": "見有人先生人念，後明了故名為無明，",
    "T32n1646_009:0313b04": "是二先後相助相生，如從樹生果、從果生",
    "T32n1646_009:0313b05": "樹。問曰：無明有何等過？答曰：一切衰惱皆",
    "T32n1646_009:0313b06": "由無明。所以者何？從無明生貪等煩惱，從",
    "T32n1646_009:0313b07": "煩惱起不善業，從業受身，受身因緣得",
    "T32n1646_009:0313b08": "種種衰惱。如經中說：謂無明所覆、愛結所",
    "T32n1646_009:0313b09": "繫，受諸有身。又《師子吼經》中說：諸取皆以",
    "T32n1646_009:0313b10": "無明為本。又偈說：所有諸惡處，若今世",
    "T32n1646_009:0313b11": "後世，皆無明為本，故從貪欲起；一切煩惱",
    "T32n1646_009:0313b12": "過，皆由無明有，以從無明生，一切煩惱",
    "T32n1646_009:0313b13": "故。凡夫以無明故，受五陰不淨無常苦",
    "T32n1646_009:0313b14": "空無我，何有智者受此諸苦？又正思惟故",
    "T32n1646_009:0313b15": "能捨五陰，如經中說：若知我心，是邪顛倒",
    "T32n1646_009:0313b16": "則不復生。故知以無明因緣故縛，明因緣",
    "T32n1646_009:0313b17": "故解。又世間眾生以無明力故，貪求少味",
    "T32n1646_009:0313b18": "不見多過，如蛾投火、如魚吞鉤。眾生亦",
    "T32n1646_009:0313b19": "爾，現貪少味不顧多過。又外道經典所生",
    "T32n1646_009:0313b20": "邪見，說無罪福等皆是無明。又諸惡道皆",
    "T32n1646_009:0313b21": "因不善，不善皆是無明。又邪見起業多墮",
    "T32n1646_009:0313b22": "地獄，邪見皆由無明故生。又佛為世尊一",
    "T32n1646_009:0313b23": "切智人三界大師，真淨行者及聖弟子等，諸",
    "T32n1646_009:0313b24": "外道輩不能別知，如真寶珠盲者棄之，此",
    "T32n1646_009:0313b25": "皆無明過也。又一切眾生所有衰惱敗壞等",
    "T32n1646_009:0313b26": "事皆由無明，一切利益成就增長皆由於",
    "T32n1646_009:0313b27": "明，若增長無明究竟必墮阿鼻地獄。如",
    "T32n1646_009:0313b28": "劫初人不知味是虛妄，而生貪著，故失色",
    "T32n1646_009:0313b29": "力壽命等事，當知皆由無明忘失諸利。又",
    "T32n1646_009:0313c01": "此無明但真智斷，貪等不爾。又貪心中無",
    "T32n1646_009:0313c02": "恚，恚心中無貪，無明在一切心中。及不修",
    "T32n1646_009:0313c03": "慧人無明常在心中。又諸煩惱中無明最強，",
    "T32n1646_009:0313c04": "如經中說：無明罪重亦難除解。又無明是十",
    "T32n1646_009:0313c05": "二因緣根本，若無無明則諸業不集不成。",
    "T32n1646_009:0313c06": "何以知之？諸阿羅漢無眾生相、無無明故",
    "T32n1646_009:0313c07": "諸業不能集成，業不集故識等諸分不能",
    "T32n1646_009:0313c08": "復生，故知無明是諸苦本。又現見貪著此",
    "T32n1646_009:0313c09": "不淨身，亦於無常中生常想，猶若空捲",
    "T32n1646_009:0313c10": "以誑小兒，亦如幻師能現前誑人令見土",
    "T32n1646_009:0313c11": "為金。又俗言，愚人現以罪加而可以言誑，",
    "T32n1646_009:0313c12": "世間亦爾，眼見不淨而為其所誑。又諸心",
    "T32n1646_009:0313c13": "法念念盡滅，取相故生，色滅盡已癡故取",
    "T32n1646_009:0313c14": "相，於聲等中亦復如是，是故難解。此皆無",
    "T32n1646_009:0313c15": "明之過。問曰：多無明人有何等相？答曰：是",
    "T32n1646_009:0313c16": "人於畏處不畏、憙處不憙，憎惡善人、愛",
    "T32n1646_009:0313c17": "樂惡人，倒取人意常憙反戾堅執邪事，少",
    "T32n1646_009:0313c18": "於慚愧不顧嫌疑，不能悅彼亦自難悅，",
    "T32n1646_009:0313c19": "不能親附亦難親近，愚騃無識，好弊垢",
    "T32n1646_009:0313c20": "衣、樂處黑闇及不淨處，自大自貴憙輕蔑",
    "T32n1646_009:0313c21": "人，不以道理自顯功德，過不知過、利不",
    "T32n1646_009:0313c22": "識利，不好淨潔亦無威儀，拙於語言常",
    "T32n1646_009:0313c23": "憙恚恨，僻取他教而深貪著，學誦難得、既",
    "T32n1646_009:0313c24": "得易失，設有所得不能解義，設有所解",
    "T32n1646_009:0313c25": "則復邪僻。如是等相皆由無明，故知無明",
    "T32n1646_009:0313c26": "有無量過，是故應斷。問曰：當云何斷？答曰：",
    "T32n1646_009:0313c27": "善修真智則無明斷。問曰：知陰界等亦名",
    "T32n1646_009:0313c28": "真智，經中何故說無明藥者若因緣若因緣",
    "T32n1646_009:0313c29": "觀？答曰：諸外道輩多於因、物中謬，因中",
    "T32n1646_009:0314a01": "謬故說自在天等為世間，因物中謬故說",
    "T32n1646_009:0314a02": "有陀羅驃、有有分等。觀因緣法，此二則斷。",
    "T32n1646_009:0314a03": "問曰：因緣名無明藥，何故二種說耶？答曰：",
    "T32n1646_009:0314a04": "欲攝餘智故。若觀陰界入等亦破無明，但",
    "T32n1646_009:0314a05": "重無明名邪見，邪見以因緣斷，故二種說；",
    "T32n1646_009:0314a06": "貪恚亦如是。又世間多於瓶等名字中謬，",
    "T32n1646_009:0314a07": "如聞瓶名則心生疑，為色等是瓶、為離",
    "T32n1646_009:0314a08": "色更有瓶耶？如是為五陰是人、為離五",
    "T32n1646_009:0314a09": "陰更有人耶？若心決定則墮二邊，所謂斷、",
    "T32n1646_009:0314a10": "常。身即是神、異身異神亦如是。若人知瓶",
    "T32n1646_009:0314a11": "從眾緣生、因色香味觸成，如是色等諸陰",
    "T32n1646_009:0314a12": "為人，能如是知則能捨離從名生癡。是名",
    "T32n1646_009:0314a13": "字能覆諸法實義，如《天問經》說：名勝一切法，",
    "T32n1646_009:0314a14": "更無能過者，是名字一法諸法皆隨。又說：",
    "T32n1646_009:0314a15": "見世間集則滅無見，見世間滅則滅有見。",
    "T32n1646_009:0314a16": "又說：諸行相續故，說五陰生死。此皆無明過",
    "T32n1646_009:0314a17": "患，觀因緣則滅。又經中說：若人見因緣，是",
    "T32n1646_009:0314a18": "人即見法，若見法即見佛。如是若人能斷",
    "T32n1646_009:0314a19": "從名生癡，是人則實見佛，不隨他教。是故",
    "T32n1646_009:0314a20": "以正智故則無明盡，正知因緣法故能得",
    "T32n1646_009:0314a21": "正智。又略說八萬四千法藏中，所有智慧皆",
    "T32n1646_009:0314a22": "除無明，以無明是一切煩惱根本，亦助一",
    "T32n1646_009:0314a23": "切煩惱故。如是因緣，則無明斷。",
    "T32n1646_009:0314a24": "成實論卷第九"
}