{
    "T45n1901_001:0902a14": "護命放生軌儀法",
    "T45n1901_001:0902a16": "唐三藏法師義淨撰",
    "T45n1901_001:0902a17": "夫以懷生者。皆愛其生。上通賢智。有死者。咸",
    "T45n1901_001:0902a18": "畏其死。下洎蜫蟲。由是善逝隨事而修慈。不",
    "T45n1901_001:0902a19": "損含識。量內身而准物。刀杖不加唯以大悲。",
    "T45n1901_001:0902a20": "宣揚法化。於護生處。極致慇懃。是佛弟子。理",
    "T45n1901_001:0902a21": "應隨作。觀蟲濾水。是出家之要儀。見危存護。",
    "T45n1901_001:0902a22": "乃悲中之拯急。既知有蟲。律文令作放生器",
    "T45n1901_001:0902a23": "者。但為西國久行。人皆共解東夏先來未識。",
    "T45n1901_001:0902a24": "故亦須委其儀。若不具陳。無由曉悟。其器任",
    "T45n1901_001:0902a25": "用鐵銅瓦木。瓦即安鼻鐵木准成。若擬隨身",
    "T45n1901_001:0902a26": "將去。可用銅作。唯受二升三升。即是舊來小",
    "T45n1901_001:0902a27": "銅罐子。還施銅系。令穿手得過。底傍一邊。須",
    "T45n1901_001:0902a28": "安銅鈕。可受小梅指頭。若乞食去時。穿在左",
    "T45n1901_001:0902a29": "臂。以衣掩蓋。右手携鉢。乞食得已。隨至一",
    "T45n1901_001:0902b01": "家。安置飯鉢。自將淨繩一條。如麁箸許。隨井",
    "T45n1901_001:0902b02": "深淺。繫罐取水。濾以小羅。斟酌得足。即以繩",
    "T45n1901_001:0902b03": "一頭穿鈕。急繫擡系等。繫小鐵鉤。鉤系起時。",
    "T45n1901_001:0902b04": "務令平穩。此並預先作了。不得臨時求覓。即",
    "T45n1901_001:0902b05": "以小羅。覆蟲罐內。徐徐放下。至水縱鉤。拔繩",
    "T45n1901_001:0902b06": "令覆。再三下濯。方牽出井。此是乞食之儀也。",
    "T45n1901_001:0902b07": "或用銅椀漆椀。穿孔著系。權用亦得。若在寺",
    "T45n1901_001:0902b08": "者。即以常用鐵罐覆之。如前安置。少有別處。",
    "T45n1901_001:0902b09": "底傍著鐵鐶。可容三指。以罐鉤內中。擡起系",
    "T45n1901_001:0902b10": "等同前著鉤。覆蟲在中。放使至水。假令深井",
    "T45n1901_001:0902b11": "亦得為之。若別畜繩。恐成勞擾。若井深處。或",
    "T45n1901_001:0902b12": "可別為盆貯。或可送往河池。瀉水竟時。還須",
    "T45n1901_001:0902b13": "滌器。斯其法也。濾羅樣式。如別處言之。豈容",
    "T45n1901_001:0902b14": "井口之上翻羅。元無放生之器。欲似護戒。寧",
    "T45n1901_001:0902b15": "顧蟲亡。但以如來聖教。慈悲為本。所制戒律。",
    "T45n1901_001:0902b16": "罪有性遮。遮則准事合經。性乃理應從重。性",
    "T45n1901_001:0902b17": "罪之內。殺生最初。是故智人特宜存護。若將",
    "T45n1901_001:0902b18": "此為輕者。更復何有重哉。若能依教作者。現",
    "T45n1901_001:0902b19": "在得長命果報。來世當生淨土。且神州之地。",
    "T45n1901_001:0902b20": "四百餘城。出家之人動有萬計。於濾水事。存",
    "T45n1901_001:0902b21": "心者寡。習俗生常。見輕佛教。不可一一門到",
    "T45n1901_001:0902b22": "口傳。冀諸行人遞相教習。設使學通三藏。坐",
    "T45n1901_001:0902b23": "證四禪。鎮想無生。澄心空理。若不護命。依教",
    "T45n1901_001:0902b24": "奉持。終亦不免佛所訶責。十惡初罪。誰代受",
    "T45n1901_001:0902b25": "之。且如見有屠兒牽羊入寺。不過數口。放作",
    "T45n1901_001:0902b26": "長生。眾共聚看。彈指稱善。寧知房內用水。日",
    "T45n1901_001:0902b27": "殺千生萬生。既知理教不輕。宜應細羅細察。",
    "T45n1901_001:0902b28": "自利利物。善護善思。復有令人耕田種植。規",
    "T45n1901_001:0902b29": "求小利。不見大尤。水陸俱傷。殺生無數。斯之",
    "T45n1901_001:0902c01": "罪咎。欲如之何。直如束手泉門。任他處分。故",
    "T45n1901_001:0902c02": "經云。殺生之人。當墮地獄餓鬼畜生。設得為",
    "T45n1901_001:0902c03": "人。短命多病。嗚呼此苦。誰當受之。脫有能",
    "T45n1901_001:0902c04": "為。善哉甚善。可謂釋迦末法。共結慈念之因。",
    "T45n1901_001:0902c05": "彌勒初成。俱證無生之果。廣如別傳。此不煩",
    "T45n1901_001:0902c06": "云。",
    "T45n1901_001:0902c07": "護命放生軌儀法"
}