{
    "T35n1735_008:0556c06": "大方廣佛華嚴經疏卷第八",
    "T35n1735_008:0556c08": "唐清涼山大華嚴寺沙門澄觀撰",
    "T35n1735_008:0556c09": "自下第八。明座內眾流分。於中長分十段。",
    "T35n1735_008:0556c10": "一明出處。二顯眾類。三列眾名。四結眾數。",
    "T35n1735_008:0556c11": "五興雲供。六供眾海。七敬繞佛。八座本方。",
    "T35n1735_008:0556c12": "九歎德能。十申偈讚。今初座即是總。寶等",
    "T35n1735_008:0556c13": "為別。如是已下結廣從略。非獨輪等故云",
    "T35n1735_008:0556c14": "一切。所以此能出者。良以。座該法界依正。",
    "T35n1735_008:0556c15": "混融一一纖塵。無不廣容普遍。座所遍剎",
    "T35n1735_008:0556c16": "恒在座中。故從中出。非是化也若約法空",
    "T35n1735_008:0556c17": "之因。及法空之座。則萬行為嚴能生菩薩。",
    "T35n1735_008:0556c18": "二一一下。顯眾類皆菩薩故。三其名下列",
    "T35n1735_008:0556c19": "眾名。出處既多名亦多種。略舉上首十名",
    "T35n1735_008:0556c20": "耳。即如次十方。四如是等下結眾數。嚴具",
    "T35n1735_008:0556c21": "非一故。有眾多剎塵。五此諸菩薩下興供",
    "T35n1735_008:0556c22": "雲。六彼諸下供眾海。眾多菩薩各興剎塵供",
    "T35n1735_008:0556c23": "雲。已重疊難思。況相續不絕。而諸供具皆",
    "T35n1735_008:0556c24": "稱雲者。乃有多義。謂色相顯然。智攬無性",
    "T35n1735_008:0556c25": "從法性空無生法起能現所現。逈無所依",
    "T35n1735_008:0556c26": "應用而來故。來無所從。用謝而去故。去無",
    "T35n1735_008:0556c27": "所至。而能含慈潤霔法雨。益萬物重重無",
    "T35n1735_008:0556c28": "礙。有雲像焉。上下諸文雲義皆爾。七現",
    "T35n1735_008:0556c29": "是雲已下。明敬繞佛。順向殷重瞻望不足。",
    "T35n1735_008:0557a01": "乃至百千。八隨其下。坐本方參而不雜也。",
    "T35n1735_008:0557a02": "如師子子亦師子故菩薩座亦名師子。自",
    "T35n1735_008:0557a03": "化自坐者。自心智現還自安處故。諸佛菩薩",
    "T35n1735_008:0557a04": "坐多跏趺者。為物軌故。智論引偈云。若結",
    "T35n1735_008:0557a05": "跏趺坐身安入三昧等。九是諸菩薩下。歎",
    "T35n1735_008:0557a06": "其德能者。有十二句。初總餘別。別顯一一",
    "T35n1735_008:0557a07": "各是一種清淨廣大。略束為三。初三明三業",
    "T35n1735_008:0557a08": "清淨廣大。一智證普法。二身隨佛行。三語入",
    "T35n1735_008:0557a09": "辯海中。一義求亦通三業。次三明得法清",
    "T35n1735_008:0557a10": "淨廣大。一獲自分解脫。二住勝進果位。三",
    "T35n1735_008:0557a11": "遍具諸持。普門地言即同經初已踐如來普",
    "T35n1735_008:0557a12": "光明地。後五福智清淨廣大。初二正明。後",
    "T35n1735_008:0557a13": "三重顯。今初中一智安理事故云善住。二",
    "T35n1735_008:0557a14": "福無不修故生信喜。然三世平等經初已",
    "T35n1735_008:0557a15": "明。今更略示。謂依生及佛善住平等。且依",
    "T35n1735_008:0557a16": "佛說佛佛平等。法身智身無增減故。若依",
    "T35n1735_008:0557a17": "眾生。生生平等煩惱業苦有支皆等。若生佛",
    "T35n1735_008:0557a18": "相望者。凡夫現在等佛過去。進修得果等",
    "T35n1735_008:0557a19": "佛現在。成佛究竟等佛常住。此約三世互",
    "T35n1735_008:0557a20": "望。煩惱佛則本有今無。眾生則本無今有。",
    "T35n1735_008:0557a21": "菩提則眾生本有今無諸佛則本無今有。約",
    "T35n1735_008:0557a22": "迷悟異則說本今。涅槃之性非三世攝。故",
    "T35n1735_008:0557a23": "知三世有法無有是處。若以性淨而說。則",
    "T35n1735_008:0557a24": "佛與眾生現今平等。而不妨迷悟之殊。是",
    "T35n1735_008:0557a25": "故三乘亦有差別。亦無差別。眾生寂滅即是",
    "T35n1735_008:0557a26": "法身。法身隨緣即是眾生故。寂滅非無之眾",
    "T35n1735_008:0557a27": "生。恒不異真而成立。隨緣非有之法身。恒",
    "T35n1735_008:0557a28": "不異事而顯現是故染淨三世一切諸法。無",
    "T35n1735_008:0557a29": "不平等。況稱性互收。如是解者。名為善住",
    "T35n1735_008:0557b01": "一切智地。如地能生終歸於地。萬法依於",
    "T35n1735_008:0557b02": "佛智究竟。還至一切智也。後三重顯中。一",
    "T35n1735_008:0557b03": "淨前福障故。令諸福無邊清淨。二成上智",
    "T35n1735_008:0557b04": "慧。由觀法界虛空。三近勝緣故成前二十。",
    "T35n1735_008:0557b05": "爾時下說偈讚佛中。十菩薩各別說偈。即",
    "T35n1735_008:0557b06": "為十段。就初海慧頌中。歎佛身座。初五歎",
    "T35n1735_008:0557b07": "佛身具德。一讚智慧。二讚功德。三神通。",
    "T35n1735_008:0557b08": "四因深。五果勝。後五歎所坐嚴麗。此眾既",
    "T35n1735_008:0557b09": "從座現。故多歎座。文並可知。第二雷音菩",
    "T35n1735_008:0557b10": "薩十頌歎座及地。文分三別。初四直歎座",
    "T35n1735_008:0557b11": "可知。次三歎於場地。即轉顯座嚴。於中初",
    "T35n1735_008:0557b12": "一總顯因深德廣。故嚴事難思。金剛下別顯。",
    "T35n1735_008:0557b13": "末後一句結瑩寶座。後三偈歎地上之嚴。",
    "T35n1735_008:0557b14": "於中前二地神興供嚴。後一佛力展轉嚴。",
    "T35n1735_008:0557b15": "第三眾寶光髻菩薩讚中。獨讚場地殊異德。",
    "T35n1735_008:0557b16": "十頌分二前五德用圓備。後五法化流通。",
    "T35n1735_008:0557b17": "言如佛座上所應演者。九會五周之文。一",
    "T35n1735_008:0557b18": "化隨宜之說。已具演於場地之中。第四大",
    "T35n1735_008:0557b19": "智日頌歎佛所處宮殿。十頌分二。初一總",
    "T35n1735_008:0557b20": "明。次段讚處彰人。故此偈標人顯處。凝者",
    "T35n1735_008:0557b21": "嚴整之貌。睟者視也。謂肅然而視。後九別明。",
    "T35n1735_008:0557b22": "於中二。前四明宮殿體攝眾德。即廣其前",
    "T35n1735_008:0557b23": "半。後五明妙用自在。即廣其後半。今初。初",
    "T35n1735_008:0557b24": "一宮殿雖耀佛坐增明。即廣前炳然照耀宮",
    "T35n1735_008:0557b25": "殿中也。次二頌略辯七嚴。結以智海。廣上",
    "T35n1735_008:0557b26": "凝睟處法堂也。謂內持寶柱簷垂金鈴。外",
    "T35n1735_008:0557b27": "列門階上羅華帳。寶樹交映寶瓔周垂。為",
    "T35n1735_008:0557b28": "七嚴也。闥小門也。洞達也。如雲布者。重重",
    "T35n1735_008:0557b29": "無量次次相承也。上云凝睟則目視不瞬。",
    "T35n1735_008:0557c01": "特由內無識浪故云智海湛然。次一頌。羅",
    "T35n1735_008:0557c02": "以寶網列以香幢。布以焰明覆以嚴具。結",
    "T35n1735_008:0557c03": "云超世。即廣上世尊處法堂也。光如雲布",
    "T35n1735_008:0557c04": "者。若彩雲向日上下齊明也。後五中。一羅",
    "T35n1735_008:0557c05": "身雲以調生。正顯前文現十方土。二寶樹",
    "T35n1735_008:0557c06": "現三世之嚴。三略舉多嚴。四即上諸嚴卷",
    "T35n1735_008:0557c07": "攝多嚴重重佛坐。五結歎無盡主伴雲會。第",
    "T35n1735_008:0557c08": "五不思議菩薩。通讚場樹自在德。十頌分",
    "T35n1735_008:0557c09": "二。初一總顯。謂宿因願力深廣難思。神",
    "T35n1735_008:0557c10": "通現緣生果嚴淨。後九別顯分三。初五歎",
    "T35n1735_008:0557c11": "樹具德嚴場。於中初二身幹森聳。次二枝葉",
    "T35n1735_008:0557c12": "蔭映。後一華果芬輝。二有一偈。歎場地。",
    "T35n1735_008:0557c13": "蓮網謂蓮華布地則下轉光輪。寶網羅空則",
    "T35n1735_008:0557c14": "雲間響發。三有三偈。歎樹自在。初一收入。",
    "T35n1735_008:0557c15": "後二出生。第六百目菩薩頌中。雙歎場樹",
    "T35n1735_008:0557c16": "備德。自在法化宣流。前九偈各一門。後一結",
    "T35n1735_008:0557c17": "嚴周遍並顯可知。第七金焰頌。歎佛十方",
    "T35n1735_008:0557c18": "功德。一頌一力下。諸經文屢明十力。是佛不",
    "T35n1735_008:0557c19": "共之德。佛佛等有菩薩緣此發心。梵行品云。",
    "T35n1735_008:0557c20": "復應修習。一一力中有無量義。悉應諮問。",
    "T35n1735_008:0557c21": "故不可不知。然大般若五十三。顯揚第四。",
    "T35n1735_008:0557c22": "對法第十四廣辯。今略以七門分別。一立",
    "T35n1735_008:0557c23": "意。二釋名。三自性。四作業。五次第。六差別。",
    "T35n1735_008:0557c24": "七釋文。然了其名則知作業。對文料揀差",
    "T35n1735_008:0557c25": "別易見。故將作業差別。并釋別名。並於釋",
    "T35n1735_008:0557c26": "文中顯。今初立意者。智論意云。顯佛大人",
    "T35n1735_008:0557c27": "有真實力。令外道心伏。二乘希向菩薩倣",
    "T35n1735_008:0557c28": "之。能成辦大事。終獲其果故須辯之。如",
    "T35n1735_008:0557c29": "來唯一諸法實相智力。此力有十種用。故說",
    "T35n1735_008:0558a01": "為十。謂於十境皆委悉正知故。由時品類",
    "T35n1735_008:0558a02": "相續分別。有無量力。度人因緣故但說十。",
    "T35n1735_008:0558a03": "足辦其事。謂以初力。知可度不可度。次業",
    "T35n1735_008:0558a04": "力。知有障無障。以定力知味著不味著。以",
    "T35n1735_008:0558a05": "根力知智多少。以欲力知所樂。以性力",
    "T35n1735_008:0558a06": "知深心所趣。以至處力籌量眾生解脫門。",
    "T35n1735_008:0558a07": "以宿命力分別先所從來以生死力分別",
    "T35n1735_008:0558a08": "生處好醜。以漏盡力知眾生得涅槃佛以",
    "T35n1735_008:0558a09": "此十度生審諦故但說十。第二釋名。初總",
    "T35n1735_008:0558a10": "後別。今初總名力者。能摧怨敵義。不可屈",
    "T35n1735_008:0558a11": "伏義。故說名力。瑜伽云。與一切種。饒益一",
    "T35n1735_008:0558a12": "切有情。功能具相應故。畢竟勝伏一切魔",
    "T35n1735_008:0558a13": "怨。大威力故。說名為力。對法云。善除眾魔",
    "T35n1735_008:0558a14": "善記問論。故十名力。十者是數。帶數釋也。",
    "T35n1735_008:0558a15": "別名至文當釋。三自性者。瑜伽五十七云。",
    "T35n1735_008:0558a16": "佛具知根慧根為體。對法論云。若定若慧。",
    "T35n1735_008:0558a17": "及彼相應諸心心所為性。菩薩地。總以五",
    "T35n1735_008:0558a18": "根為性。統其文義應具六種。一最勝體",
    "T35n1735_008:0558a19": "故。決擇分中慧根為性。二引生體。對法兼",
    "T35n1735_008:0558a20": "定。三剋實體。菩薩地云。五根為性由慧勝",
    "T35n1735_008:0558a21": "故。且說十力慧為自性。所以但言處非處",
    "T35n1735_008:0558a22": "等智力。不言信進等力。四相應體。對法兼",
    "T35n1735_008:0558a23": "取相應心法。四蘊為性。五眷屬體。五蘊為",
    "T35n1735_008:0558a24": "體。定共道共無漏色等。助為體故。此雖無",
    "T35n1735_008:0558a25": "文理必應爾。遮犯戒垢助摧怨故。六依",
    "T35n1735_008:0558a26": "此經。融一切法以為其性。無礙法界理應",
    "T35n1735_008:0558a27": "爾故。四作業者。即是辯相至文當顯。五次",
    "T35n1735_008:0558a28": "第者。諸文或有前。却各有所由。此文所列",
    "T35n1735_008:0558a29": "次第。與十住全同。淨行品則界在解前。梵",
    "T35n1735_008:0558b01": "行品禪定解脫當其第三。宿命居天眼之後。",
    "T35n1735_008:0558b02": "餘同此。次瑜伽四十九。及智論二十七。亦禪",
    "T35n1735_008:0558b03": "居第三。餘同此次。且依論明次第者。智論",
    "T35n1735_008:0558b04": "云。初力為總餘九為別。於初力中分別有",
    "T35n1735_008:0558b05": "九故。初一力通知萬法。下九展轉開之。謂",
    "T35n1735_008:0558b06": "初令知因緣果報。故起業力。次業煩惱故",
    "T35n1735_008:0558b07": "縛淨。禪定解脫故。解令去縛就解。次根有",
    "T35n1735_008:0558b08": "利鈍。鈍者為有造業。利者為不生故。集業",
    "T35n1735_008:0558b09": "由善惡二欲成上下根。此二種欲由二種",
    "T35n1735_008:0558b10": "性。以有種種性因緣故。行二種道。謂善道",
    "T35n1735_008:0558b11": "惡道。次知其過去審彼未來。次以方便壞",
    "T35n1735_008:0558b12": "其因緣果報相續。故說漏盡。瑜伽有多門",
    "T35n1735_008:0558b13": "次第廣如第五十說。上來依論次第。而今",
    "T35n1735_008:0558b14": "禪居第七者。二論梵行。為對自業。有離欲",
    "T35n1735_008:0558b15": "不離欲。故禪居第三。此經十住為對遍趣",
    "T35n1735_008:0558b16": "行。有清淨不清淨。故居第七。若習欲成性",
    "T35n1735_008:0558b17": "即界居欲後若由性起欲則界居欲前。若",
    "T35n1735_008:0558b18": "執常者先說宿住。若為執斷先辯其天眼。",
    "T35n1735_008:0558b19": "餘無別理故經論皆定。六差別者。謂此十",
    "T35n1735_008:0558b20": "力展轉相望。亦有差別。亦無差別。至文",
    "T35n1735_008:0558b21": "當明。七釋文。然此經宗異義。皆融攝故。一",
    "T35n1735_008:0558b22": "一力中具攝十力。乃至包盡法界。是以宿命",
    "T35n1735_008:0558b23": "乃云智包三世。天眼則見盡法界。非唯見",
    "T35n1735_008:0558b24": "盡。佛眼如空即是法界。非唯智包。亦能毛",
    "T35n1735_008:0558b25": "孔頓現。業力即觀法性。豈唯但是有為。約",
    "T35n1735_008:0558b26": "門有殊故他宗不壞。第一偈即處非處智",
    "T35n1735_008:0558b27": "力。謂善因樂果斯有是處。善因苦果無有",
    "T35n1735_008:0558b28": "是處。惡因苦果等例上可知。處者建立義。",
    "T35n1735_008:0558b29": "依義起義。能建立果與果為依。能起果",
    "T35n1735_008:0558c01": "法故立處名。於此正知故名智力。其作業",
    "T35n1735_008:0558c02": "者。即如實知因之與果。及能降伏無因惡",
    "T35n1735_008:0558c03": "因種種諍論。既遍知已可度者度。不可度",
    "T35n1735_008:0558c04": "者為作因緣。文中上半往因。下半顯智力。",
    "T35n1735_008:0558c05": "於諸境界正解明了。即辯此力通知一切",
    "T35n1735_008:0558c06": "法也。第二偈。即過未現在業報智力。瑜伽",
    "T35n1735_008:0558c07": "名自業智力。今言一切業者。謂於三世中",
    "T35n1735_008:0558c08": "善等三業。及順現等皆名自業。於自所作",
    "T35n1735_008:0558c09": "受用果業。如實知故。與初何別。若正了知",
    "T35n1735_008:0558c10": "所造善等業感愛等果。此由初力。若了能",
    "T35n1735_008:0558c11": "造善惡等業感愛等果。是自業力。文中上半",
    "T35n1735_008:0558c12": "往因。下半現果。第三偈。即根勝劣智力。謂信",
    "T35n1735_008:0558c13": "等五根。此軟中上名為勝劣。於此正知。及",
    "T35n1735_008:0558c14": "能於彼如應如宜。為說正法。即是作業。偈",
    "T35n1735_008:0558c15": "中三句往因。一句今果。四即種種解智力。亦",
    "T35n1735_008:0558c16": "名勝解。謂若從他起信以為其先。或觀諸",
    "T35n1735_008:0558c17": "法以為其先。成軟中上愛樂名種種勝解。",
    "T35n1735_008:0558c18": "亦名為欲。欲謂信喜好樂。如或貪財利",
    "T35n1735_008:0558c19": "或好名聞。好定好慧種種不同。如來正知。",
    "T35n1735_008:0558c20": "令捨不淨。增長於淨。此與前根何異根約",
    "T35n1735_008:0558c21": "宿成智有多少。解約現起好樂不同。論云。",
    "T35n1735_008:0558c22": "若照諸根為先。彼彼法中種種意樂。是根",
    "T35n1735_008:0558c23": "智力。若正分別意樂差別。是解智力。在文",
    "T35n1735_008:0558c24": "可見。五即種種界智力。界即性也謂或一二",
    "T35n1735_008:0558c25": "三四五乘性等。或貪瞋癡等分行等。乃至",
    "T35n1735_008:0558c26": "八萬四千行名種種性。性即種子即解現行。",
    "T35n1735_008:0558c27": "故智論云。性名積集相。又九十云。性內欲",
    "T35n1735_008:0558c28": "外用性作業必受果報。欲或不爾。瑜伽云。",
    "T35n1735_008:0558c29": "若照勝解所起相似種子。此由解力。若",
    "T35n1735_008:0559a01": "照即彼種子差別。由界智力。若習欲成性。",
    "T35n1735_008:0559a02": "復云何別。欲唯大地一數。性通諸數。即寬",
    "T35n1735_008:0559a03": "陜不同也。智論云。習欲成性性名深心。事",
    "T35n1735_008:0559a04": "欲名隨緣起。若性即種子與根何異。根唯信",
    "T35n1735_008:0559a05": "等優劣。性通善惡不同。以信等望果寬長。",
    "T35n1735_008:0559a06": "能生人天三乘聖道。為道之根。三善根但是",
    "T35n1735_008:0559a07": "翻對不望果義。尚不名根。況性通於惡。",
    "T35n1735_008:0559a08": "豈得同耶。偈云悉能顯現毛孔中者。謂非",
    "T35n1735_008:0559a09": "唯佛智如空包納眾生之性。毛孔內空亦現",
    "T35n1735_008:0559a10": "眾生之界耳。六即一切至處道智力。論名",
    "T35n1735_008:0559a11": "遍趣行智力。遍即一切。趣即至也。行即道",
    "T35n1735_008:0559a12": "也。謂諸眾生種種所行。若出離行不出離行。",
    "T35n1735_008:0559a13": "各能至果。如行有漏行生五道中。行無漏",
    "T35n1735_008:0559a14": "行至涅槃果。名遍趣行。若知如是種類行",
    "T35n1735_008:0559a15": "跡趣入。此由界智。若知即彼行跡一切品",
    "T35n1735_008:0559a16": "類。如是行跡能令雜染。如是行跡能令",
    "T35n1735_008:0559a17": "清淨。此由遍趣智力。初力處對非處。此中",
    "T35n1735_008:0559a18": "但明至處。又初力指因。為得果之處。此約",
    "T35n1735_008:0559a19": "果是酬因之處。故不同也。經中初句總標。",
    "T35n1735_008:0559a20": "次一念即能知迅速。下十二字。所知時處。",
    "T35n1735_008:0559a21": "後一句委悉開示。七即禪定解脫三昧智力。",
    "T35n1735_008:0559a22": "淨行品中。加於染淨通漏無漏故。佛皆善",
    "T35n1735_008:0559a23": "知。及知依此所得諸果。故名智力。此與自",
    "T35n1735_008:0559a24": "業智力何別。若了諸有能修諸定。即彼能",
    "T35n1735_008:0559a25": "入而非所。餘名自業力。若了依如是靜慮",
    "T35n1735_008:0559a26": "等定。現三神變。無倒教授所化有情。此由",
    "T35n1735_008:0559a27": "靜慮智力。偈中上半所知。下半善用。言佛",
    "T35n1735_008:0559a28": "為示現者。示其諸定現三神變。令有情喜",
    "T35n1735_008:0559a29": "使滌煩惱。即令去染而得清淨。八即宿住",
    "T35n1735_008:0559b01": "隨念智力。謂過去境本生本事住宿世。故",
    "T35n1735_008:0559b02": "名為宿住。於此宿住而起隨念。念俱行智",
    "T35n1735_008:0559b03": "名宿住智力。瑜伽云。若知前際隨念一切趣",
    "T35n1735_008:0559b04": "因。是遍趣力。若知前際名姓。苦樂等事名",
    "T35n1735_008:0559b05": "宿住力。此與智論云何會釋。謂彼論云。但",
    "T35n1735_008:0559b06": "知宿命所經。不知諸業因緣相續。但名為",
    "T35n1735_008:0559b07": "通凡夫亦得。若兼知業因緣相續則名為",
    "T35n1735_008:0559b08": "明。二乘能得。若知上二無量無邊則名為",
    "T35n1735_008:0559b09": "力。斯則力亦知因矣故應通云。若但知因",
    "T35n1735_008:0559b10": "是遍趣力。若雙知者。即宿住力。瑜伽為對",
    "T35n1735_008:0559b11": "遍趣之因。故但云果耳。文中初句標。能念",
    "T35n1735_008:0559b12": "智包三世者。三世全在佛智之中。況於隨",
    "T35n1735_008:0559b13": "念。不知三世從門別。故但云宿住。剎那悉",
    "T35n1735_008:0559b14": "現即包現之時極促現毛孔中。即能現之處",
    "T35n1735_008:0559b15": "至微。第三句。即所現所念之事廣。第四句結",
    "T35n1735_008:0559b16": "歸智力。非唯能念亦能現也。九天眼智力。",
    "T35n1735_008:0559b17": "獨此從所依以立名也。若從境者。瑜伽名",
    "T35n1735_008:0559b18": "生死智力。謂死此生彼墮善惡趣。大小好醜",
    "T35n1735_008:0559b19": "皆能正知。知前際生死。名為宿住。要知後",
    "T35n1735_008:0559b20": "際得此力名。今文乃云佛眼者。若約五眼。",
    "T35n1735_008:0559b21": "餘眼在佛皆佛眼故。此非經宗。今依十眼。",
    "T35n1735_008:0559b22": "佛眼能見如來十力故。故此一力即攝十",
    "T35n1735_008:0559b23": "力。舉一為例餘九皆然。文中初句體大。次",
    "T35n1735_008:0559b24": "句用廣。次句用勝。以無等故。後句結其甚",
    "T35n1735_008:0559b25": "深。故唯佛能演。既言普見法界非局未來。",
    "T35n1735_008:0559b26": "約宗別故。於未來門普見法界也。十漏盡",
    "T35n1735_008:0559b27": "智力。於自解脫無惑無疑。亦知眾生漏盡",
    "T35n1735_008:0559b28": "涅槃。於此正知名為智力。文中。初二句所",
    "T35n1735_008:0559b29": "斷。諸結即現行。隨眠即種子。習氣即餘習。",
    "T35n1735_008:0559c01": "二乘不能盡習亦不能盡他漏。故不名",
    "T35n1735_008:0559c02": "力。後半顯佛能滅。然上十力智即是體。力",
    "T35n1735_008:0559c03": "即是用。然智即力更無別性。此中宿住隨念",
    "T35n1735_008:0559c04": "相應智力。是隣近釋。自餘從境皆依主釋",
    "T35n1735_008:0559c05": "設天眼從所依。亦依主釋。若宿住是境。隨",
    "T35n1735_008:0559c06": "念相應智力。亦依主釋。然此十力望於自事。",
    "T35n1735_008:0559c07": "各於自事中。大如水能淨如火能燒。各有",
    "T35n1735_008:0559c08": "自力。若約總攝初力為大。若約辦得涅",
    "T35n1735_008:0559c09": "槃漏盡為大。若以無礙解脫而為根本。則",
    "T35n1735_008:0559c10": "平等平等。第八法界頌中。歎佛往修十度",
    "T35n1735_008:0559c11": "行滿。今得果圓。十一頌分二。初一總餘十",
    "T35n1735_008:0559c12": "別。今初也。佛威神力略有三類。一者俱生",
    "T35n1735_008:0559c13": "力。謂風不動衣等。二者聖威力。謂通明等",
    "T35n1735_008:0559c14": "種種功德。三者法威力。謂波羅蜜圓滿法",
    "T35n1735_008:0559c15": "力。令五根中無諸非淨。四支百節有無量",
    "T35n1735_008:0559c16": "力。故名堅固不可壞法身常身無邊之身。",
    "T35n1735_008:0559c17": "言遍十方者即無邊身。廣大示現謂變化身。",
    "T35n1735_008:0559c18": "無分別者。平等智身。大菩提行者。波羅蜜身。",
    "T35n1735_008:0559c19": "昔所滿足者。眾行先成。皆令見者。大果今出。",
    "T35n1735_008:0559c20": "二有十頌別顯二頌一度。皆上半往修因。下",
    "T35n1735_008:0559c21": "半今得果。十度之義。十行十地一經始末亦",
    "T35n1735_008:0559c22": "多辯之。須粗識其相。略啟十門。一釋名。二",
    "T35n1735_008:0559c23": "出體。三辯相。四建立。五次第。六相攝。七修",
    "T35n1735_008:0559c24": "證。八約教。九觀心。十釋文。今初又二。先通",
    "T35n1735_008:0559c25": "名後別稱。今初。通稱波羅蜜多者。唯識云。",
    "T35n1735_008:0559c26": "要七最勝之所攝受。方可建立波羅蜜多。",
    "T35n1735_008:0559c27": "一安住最勝謂要安住菩薩種性。二依止最",
    "T35n1735_008:0559c28": "勝。謂要依止大菩提心。三意樂最勝。謂",
    "T35n1735_008:0559c29": "要慈愍一切有情。四事業最勝。謂要具",
    "T35n1735_008:0560a01": "行一切事業。五巧便最勝。謂要無相智之所",
    "T35n1735_008:0560a02": "攝受。六迴向最勝。謂要迴向無上菩提",
    "T35n1735_008:0560a03": "七清淨最勝。謂要不為二障間雜。即三時",
    "T35n1735_008:0560a04": "無悔。若七隨闕非到彼岸。故此十度應各",
    "T35n1735_008:0560a05": "四句分別。其別稱及出體。三辨相至文當",
    "T35n1735_008:0560a06": "釋。四建立者。為十地中對治十障證十真",
    "T35n1735_008:0560a07": "如。故但有十。為對六蔽漸修佛法。漸熟",
    "T35n1735_008:0560a08": "有情故但說六。六中前三增上生道。感大",
    "T35n1735_008:0560a09": "財體及眷屬故。後三決定勝道。能伏煩惱",
    "T35n1735_008:0560a10": "成熟有情及佛法故。又前三饒益有情。施",
    "T35n1735_008:0560a11": "財不惱忍彼惱故。後三對治煩惱。勤修加",
    "T35n1735_008:0560a12": "行永伏永滅故。又由前三故不住涅槃。由",
    "T35n1735_008:0560a13": "後三故不住生死。能為無住涅槃資糧。後",
    "T35n1735_008:0560a14": "唯四者助六令滿。方便助前三。願助精進。",
    "T35n1735_008:0560a15": "力助靜慮智助般若。如深密說。五次第者。",
    "T35n1735_008:0560a16": "謂由前前引發後後。及由後後持淨前前。",
    "T35n1735_008:0560a17": "又前前麁後後細。易難修習次第如是。六",
    "T35n1735_008:0560a18": "相攝者。此十一一皆攝一切波羅蜜多。互相",
    "T35n1735_008:0560a19": "順故。般若論云。檀義攝於六。資生無畏法",
    "T35n1735_008:0560a20": "等。智論云。有未莊嚴波羅蜜即不攝者。",
    "T35n1735_008:0560a21": "有已莊嚴波羅蜜即相攝者。今此經文必具",
    "T35n1735_008:0560a22": "攝十。若但說六六攝後四。若開為十。第六",
    "T35n1735_008:0560a23": "唯攝無分別智。後四皆是後得智攝。七修證",
    "T35n1735_008:0560a24": "者。五位通修佛方究竟。十約因位總有",
    "T35n1735_008:0560a25": "三名。謂初無數劫。施等勢力尚微。被煩惱",
    "T35n1735_008:0560a26": "伏。但名波羅蜜多。第二劫去勢力漸增。能",
    "T35n1735_008:0560a27": "伏煩惱。名近波羅蜜多。第三僧祇勢力轉增",
    "T35n1735_008:0560a28": "能畢竟伏一切煩惱。名大波羅蜜多。故上下",
    "T35n1735_008:0560a29": "文中。屢言廣大波羅蜜也。八約教者。諸教",
    "T35n1735_008:0560b01": "可思此教要須一一融攝。徹果該因。九觀",
    "T35n1735_008:0560b02": "心者可以意得。十釋文中。第一偈明施度。",
    "T35n1735_008:0560b03": "輟己惠人名之為施。即以無貪及所起三",
    "T35n1735_008:0560b04": "業。而為其性。此有三種。謂財法無畏。止半",
    "T35n1735_008:0560b05": "因中大悲行施。已該此三。此悲亦是七最勝",
    "T35n1735_008:0560b06": "中前三最勝。下半果中財能資身。無畏益",
    "T35n1735_008:0560b07": "心。法資法身。故得果身身最殊妙。三皆悅",
    "T35n1735_008:0560b08": "物故見者必喜。亦由具七最勝故。身殊妙",
    "T35n1735_008:0560b09": "也。二戒度。防非止惡名之為戒。即受學菩",
    "T35n1735_008:0560b10": "薩戒時。三業為性。戒有三種律儀攝善得",
    "T35n1735_008:0560b11": "淨身果。攝眾生戒能除物苦。遍十方者。無作",
    "T35n1735_008:0560b12": "戒身等眾生故。三忍者。堪受諸法未能",
    "T35n1735_008:0560b13": "忘懷名之為忍。此約生忍。又忍即忍可。",
    "T35n1735_008:0560b14": "忍即是慧。雙忍事理。即以無瞋精進審慧及",
    "T35n1735_008:0560b15": "彼所起三業為性。忍亦有三。謂耐怨害忍。",
    "T35n1735_008:0560b16": "安受苦忍。諦察法忍。偈云。信解真實即諦察",
    "T35n1735_008:0560b17": "法也。色相圓滿前二忍果。放淨光明第三",
    "T35n1735_008:0560b18": "忍果。四精進者。練心於法名之為精。精",
    "T35n1735_008:0560b19": "心務達目之為進。以勤及所起三業為性。",
    "T35n1735_008:0560b20": "亦有三種。一被甲。二攝善。三利樂。初句通",
    "T35n1735_008:0560b21": "前二。以被甲精進。瑜伽釋云。設千大劫為",
    "T35n1735_008:0560b22": "一日夜處於地獄。唯為脫一眾生故。次",
    "T35n1735_008:0560b23": "句即第三。下半通三果也。因既離身心相",
    "T35n1735_008:0560b24": "故。果能身遍十方。五禪者梵云禪那。此",
    "T35n1735_008:0560b25": "云靜慮。即以等持為性。亦有三種。謂安住",
    "T35n1735_008:0560b26": "引發辦事。既引起神通辦利生事。故見者",
    "T35n1735_008:0560b27": "深喜。現法樂住諸惑不行。又資慧斷惑。故",
    "T35n1735_008:0560b28": "見者惑滅。六般若者。般若梵言。此翻為慧。",
    "T35n1735_008:0560b29": "推求諦理名之慧也。此及後四。皆擇法為",
    "T35n1735_008:0560c01": "體。亦有三種。一生空無分別。二法空無分",
    "T35n1735_008:0560c02": "別。三俱空無分別。攝論以加行正體後得",
    "T35n1735_008:0560c03": "為三。約六度說。瓔珞以照有照無及照",
    "T35n1735_008:0560c04": "中道。而為三者。唯約法空。三觀之義至",
    "T35n1735_008:0560c05": "下當明。慧導萬行。故云修諸行海。言具",
    "T35n1735_008:0560c06": "足者。具上三也。因如有目。故果獲身",
    "T35n1735_008:0560c07": "智二光能滅諸闇。七方便者。即善巧也。方",
    "T35n1735_008:0560c08": "謂方法便謂便宜。下四但各二種。今初謂",
    "T35n1735_008:0560c09": "迴向方便。拔濟方便。文云。種種化生。即拔",
    "T35n1735_008:0560c10": "濟善巧。所修成就。兼於迴向菩提。所化無",
    "T35n1735_008:0560c11": "邊。果得十方而橫遍。為物取果豎窮來",
    "T35n1735_008:0560c12": "際而不休。八願者。即希求要誓。有義。",
    "T35n1735_008:0560c13": "即以欲勝解及信為性。亦有二種。謂求",
    "T35n1735_008:0560c14": "菩提願利樂他願。由初願故出現世間。",
    "T35n1735_008:0560c15": "由後願故救生不息。九力者。不可屈伏",
    "T35n1735_008:0560c16": "故隨思隨修。任運成就。亦有二種。謂思擇修",
    "T35n1735_008:0560c17": "習。今言法力。即思擇諸法而修習故。攝論",
    "T35n1735_008:0560c18": "由此二力。令前六度無間現前。經云成自",
    "T35n1735_008:0560c19": "然力。即無師而成。不習而無不利。何能壞",
    "T35n1735_008:0560c20": "哉。十智度。決斷名智謂如實覺了。亦有二",
    "T35n1735_008:0560c21": "種。謂受用法樂智。成熟有情智。無性論云。",
    "T35n1735_008:0560c22": "由施等六成此智。復由此智成立六種。",
    "T35n1735_008:0560c23": "名受法樂。由此妙智能正了知此施戒等。",
    "T35n1735_008:0560c24": "饒益有情。經云普門智。總含二智。別配即",
    "T35n1735_008:0560c25": "初句成熟有情。次句即受用法樂。此二無",
    "T35n1735_008:0560c26": "二故。成無礙力舒光普照。第九雲音頌。述",
    "T35n1735_008:0560c27": "菩提樹摩尼果中。歎佛往修十地行果。十",
    "T35n1735_008:0560c28": "一頌分二。初一總舉。謂佛果大用。由昔",
    "T35n1735_008:0560c29": "地行及結說處。餘十次第各述一地。地義",
    "T35n1735_008:0561a01": "當品廣明。今皆略述而已。初地略述四義。一",
    "T35n1735_008:0561a02": "加行多劫。諸論皆說地前為一僧祇。已為",
    "T35n1735_008:0561a03": "無量。更有異說恐厭繁文。二標入地名。三",
    "T35n1735_008:0561a04": "出生廣智。謂生如來家見法實性。得妙觀",
    "T35n1735_008:0561a05": "察平等性智故。四普見佛海。同下願智果",
    "T35n1735_008:0561a06": "中。二地四義。一舉法標名。二別地行相。三",
    "T35n1735_008:0561a07": "修行時分。四供佛多少。三地四義。一舉法",
    "T35n1735_008:0561a08": "標名。世間中極云積福德。二修諸禪定。三",
    "T35n1735_008:0561a09": "忍度偏多。四聞持廣博。四地四義。一歎慧",
    "T35n1735_008:0561a10": "標名。世無等故二了道品境異凡夫故。",
    "T35n1735_008:0561a11": "二起慈悲異小乘故。四淨身土離身見",
    "T35n1735_008:0561a12": "故。五地四義。一標入地。謂積集福智故云",
    "T35n1735_008:0561a13": "普藏。十平等心故曰等門。三標地名。三真",
    "T35n1735_008:0561a14": "俗極違會令相順。四諦法俗境無不等觀。",
    "T35n1735_008:0561a15": "六地有四。一歎行。二標名。三正顯行相。即",
    "T35n1735_008:0561a16": "了緣起法。四明地用。得十空三昧故。七地",
    "T35n1735_008:0561a17": "有四。一先標果用。二照達群機。三雙行巧",
    "T35n1735_008:0561a18": "攝。四寄行標名。八地四義。一別地行相。",
    "T35n1735_008:0561a19": "二明淨土果。三略釋地名。四歎地結說。九",
    "T35n1735_008:0561a20": "地四義。一標地作用。二善達教法。三標示",
    "T35n1735_008:0561a21": "地名。四廣行多劫。十地有四。一標起地名。",
    "T35n1735_008:0561a22": "二含藏法雨。三能蔽如空麁重。四深廣難",
    "T35n1735_008:0561a23": "測。故云佛境。諸偈多有結說文並可知。",
    "T35n1735_008:0561a24": "第十善勇猛說頌儀中。前文多皆觀眾會。",
    "T35n1735_008:0561a25": "此觀十方者。觀眾表無偏心。觀方表說周",
    "T35n1735_008:0561a26": "遍。二文影略。十頌歎佛體用應機自在德。",
    "T35n1735_008:0561a27": "文分為三。初一總顯。次八別明。後一結歎",
    "T35n1735_008:0561a28": "歸佛。一一頌中各有四義。今初總歎佛令物",
    "T35n1735_008:0561a29": "悟入福智。有四義者。一多眾。二心異。三悟",
    "T35n1735_008:0561b01": "智。四了福莊嚴即福也。亦通二嚴。皆佛令",
    "T35n1735_008:0561b02": "爾故顯眾德即為歎佛。別中一見佛體",
    "T35n1735_008:0561b03": "用。亦四義。一起願。二具行。三見體。四見",
    "T35n1735_008:0561b04": "用。二見法身。一勝故無等。二淨故無礙。三",
    "T35n1735_008:0561b05": "大故周遍。四深廣故包含。三見佛色身。一色",
    "T35n1735_008:0561b06": "妙。謂如金等。二相具十華藏相等。三光盛。",
    "T35n1735_008:0561b07": "謂常放等。四隨機變。謂三尺無邊等。四",
    "T35n1735_008:0561b08": "見佛智身。一無礙。無二礙故。真俗無礙故。",
    "T35n1735_008:0561b09": "二等空稱法性故。三知根。四巧現。五了佛",
    "T35n1735_008:0561b10": "音聲。一音普遍。二說應器。三言同類。四",
    "T35n1735_008:0561b11": "應無礙。六見佛光明。一多種。二遍照。三見",
    "T35n1735_008:0561b12": "佛。四現變。七見佛毛光。一顯光名。二明出",
    "T35n1735_008:0561b13": "處。三示往因。四令信悟。八見佛福相。一見",
    "T35n1735_008:0561b14": "福相。二了福因。三示因體。四明見處。後一",
    "T35n1735_008:0561b15": "結歎德廣。一數多。二深廣。三用普。四結說。",
    "T35n1735_008:0561b16": "謂推功歸佛謙己無能。上來總明第八大",
    "T35n1735_008:0561b17": "叚座內眾流竟。自下第九明天地徵祥。謂",
    "T35n1735_008:0561b18": "動地興供即是顯證。上來佛成正覺。眾海",
    "T35n1735_008:0561b19": "雲集。各申慶讚顯佛高深。而下稱機情",
    "T35n1735_008:0561b20": "上協佛願。故世主為之興供。天地為之呈",
    "T35n1735_008:0561b21": "祥。就文分二。先動地後興供。前中三。一動",
    "T35n1735_008:0561b22": "處。二動因。三動相。今初自陜之寬。且云華",
    "T35n1735_008:0561b23": "藏。約下結通。實周法界。諸天重重並華藏",
    "T35n1735_008:0561b24": "之內。故云其地何所不該。又染淨融故。",
    "T35n1735_008:0561b25": "雖標摩竭而地震華藏。二動因中就主顯",
    "T35n1735_008:0561b26": "勝。但明佛力感應道交。亦由物機。然汎",
    "T35n1735_008:0561b27": "明動因。總有其十。今當轉法輪亦兼成道",
    "T35n1735_008:0561b28": "餘如別章。三動相者。其地下是震即是聲。",
    "T35n1735_008:0561b29": "動即是形聲兼吼擊。形兼起踊。故有六種。",
    "T35n1735_008:0561c01": "此六各三成十八相。搖颺不安為動。自下",
    "T35n1735_008:0561c02": "漸高為起。忽然騰舉為踊。隱隱出聲為震。",
    "T35n1735_008:0561c03": "雄聲郁遏為吼。砰磕發響為擊。十八相者。",
    "T35n1735_008:0561c04": "唯一方動直爾名動。四方若次第。若一時動",
    "T35n1735_008:0561c05": "者名為遍動。若八方次第。或一時動名普",
    "T35n1735_008:0561c06": "遍動。又四方八方十方如次名三相動。又一",
    "T35n1735_008:0561c07": "方獨動。十方次第動。十方同時動。又為",
    "T35n1735_008:0561c08": "三相。餘五例之。然動何所為。依勝思惟梵",
    "T35n1735_008:0561c09": "天經。所為有七。一令諸魔怖故。二為說",
    "T35n1735_008:0561c10": "法時。大眾心不散亂故。三令放逸者生",
    "T35n1735_008:0561c11": "覺知故。四令眾生知法相故。五令眾生觀",
    "T35n1735_008:0561c12": "說法處故。六令成熟者得解脫故。七令隨",
    "T35n1735_008:0561c13": "順問正義故。此上七緣正是今經所為。地",
    "T35n1735_008:0561c14": "論有四。非當此文。上約外器。若心地聖賢",
    "T35n1735_008:0561c15": "地法性地。亦有震動等義可以虛求。二興",
    "T35n1735_008:0561c16": "供中三。一標數。同生之眾亦得稱主。為物",
    "T35n1735_008:0561c17": "依故。二所謂下略列。三此諸下結遍。第",
    "T35n1735_008:0561c18": "十如此下結通無盡。文分有二。一結華藏",
    "T35n1735_008:0561c19": "內。二結華藏外。前中亦二。先舉此界。二其",
    "T35n1735_008:0561c20": "華藏下。類華藏中一切世界。於中三。初",
    "T35n1735_008:0561c21": "類眾海興供。一切世界者。謂華藏中有十不",
    "T35n1735_008:0561c22": "可說佛剎微塵數世界種。一一種中。各有",
    "T35n1735_008:0561c23": "不可說不可說佛剎微塵數世界。彼等一切",
    "T35n1735_008:0561c24": "諸世界中悉有世主而為供養。二其一切",
    "T35n1735_008:0561c25": "下。類佛坐道場。然有二義。一彼諸世主。各",
    "T35n1735_008:0561c26": "供當處之佛。二彼諸世主。亦供此佛。此",
    "T35n1735_008:0561c27": "佛亦坐彼界道場。三一一下類結大眾得法。",
    "T35n1735_008:0561c28": "於中有十一句。為聞法得益。得益有三。",
    "T35n1735_008:0561c29": "一聞益。各各信解故。謂信其言而解其義。",
    "T35n1735_008:0562a01": "二思益。謂於所對審緣慮故。三修益。修益",
    "T35n1735_008:0562a02": "有七。一修門。謂三昧方便故。二修法。謂資",
    "T35n1735_008:0562a03": "糧助道故。三修果契理成就故。四修益。隨",
    "T35n1735_008:0562a04": "有所得成法喜故。五修轉。各各趣入無量",
    "T35n1735_008:0562a05": "乘門。及眾生界故。六修同悟解法門。合先",
    "T35n1735_008:0562a06": "聖故。七修極。修極有三。一大悲極。入佛神",
    "T35n1735_008:0562a07": "通境。入佛神通境。但為益生故此成恩德。",
    "T35n1735_008:0562a08": "二大智極。入佛力境。如來力境悲智超絕。",
    "T35n1735_008:0562a09": "無能及故成佛智德。三自在極。入如來解",
    "T35n1735_008:0562a10": "脫門。盡一切障心境自在。成佛斷德。亦即",
    "T35n1735_008:0562a11": "是前諸解脫門。二如於此下。結華藏外謂",
    "T35n1735_008:0562a12": "以華藏例於法界。各有此會同為一大法",
    "T35n1735_008:0562a13": "界會。方是華嚴無盡說耳。上來十段。總明教",
    "T35n1735_008:0562a14": "起因緣分竟。",
    "T35n1735_008:0562a15": "大方廣佛華嚴經疏卷第八"
}