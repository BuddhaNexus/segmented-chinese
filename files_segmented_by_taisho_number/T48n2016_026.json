{
    "T48n2016_026:0561a02": "宗鏡錄卷第二十六",
    "T48n2016_026:0561a04": "慧日永明寺主智覺禪師延壽集",
    "T48n2016_026:0561a05": "夫如上所說。妙旨難聞。云何頓斷疑心。生於",
    "T48n2016_026:0561a06": "圓信。",
    "T48n2016_026:0561a07": "答。所以云難信者。如一微塵中有大千經卷。",
    "T48n2016_026:0561a08": "人無信者。實相之理。止在心中。無勞遠覓。近",
    "T48n2016_026:0561a09": "而不識。說之不信。故云難信。是以須具大信。",
    "T48n2016_026:0561a10": "方斷纖疑。此是難解難入之門。難省難知之",
    "T48n2016_026:0561a11": "法。如針鋒上。立無邊身菩薩。將藕孔中絲。懸",
    "T48n2016_026:0561a12": "須彌之山。不思議中不思議。絕玄妙中絕玄",
    "T48n2016_026:0561a13": "妙。所以法華會上。身子三請。四眾驚疑。只如",
    "T48n2016_026:0561a14": "五千退席之人。皆有得聖果之者。聞說十方",
    "T48n2016_026:0561a15": "佛土中。唯有一乘法。開權顯實。直指自心。尚",
    "T48n2016_026:0561a16": "乃懷疑拂席而起。何況末法機劣之人。遮障",
    "T48n2016_026:0561a17": "既深。見惑尤重。情塵尚壅。欲火猶燒。而能荷",
    "T48n2016_026:0561a18": "檐斯大事者歟。是以妙得其門。成佛匪離於",
    "T48n2016_026:0561a19": "當念。若失其旨。修因徒困於多生。唯在信心。",
    "T48n2016_026:0561a20": "別無方便。以是入道之原。功德之母故。所以",
    "T48n2016_026:0561a21": "古聖云。明者德隆於即日。昧者望絕於多生。",
    "T48n2016_026:0561a22": "會旨者山嶽易移。乖宗者錙銖難入。此宗鏡",
    "T48n2016_026:0561a23": "錄。不揀內道外道。利根鈍根。但見聞信入者。",
    "T48n2016_026:0561a24": "皆頓了一心。理事圓足。如圓覺經云。譬如大",
    "T48n2016_026:0561a25": "海不讓小流。乃至蚊虻及阿脩羅。飲其水者。",
    "T48n2016_026:0561a26": "皆得充滿。如華嚴經頌云。深心信解常清淨",
    "T48n2016_026:0561a27": "者。古釋云。與理相應。方曰深心。若昔染今",
    "T48n2016_026:0561a28": "淨。淨則有始。始即必終。非常淨也。信煩惱即",
    "T48n2016_026:0561a29": "菩提。方為常淨。由稱本性而發心故。本來是",
    "T48n2016_026:0561b01": "佛。更無所進。如在虛空。退至何所。慨眾生迷",
    "T48n2016_026:0561b02": "此。起同體大悲。悼昔不知。誓期當證。有悲。故",
    "T48n2016_026:0561b03": "不為無邊所寂。有智。故不為有邊所動。不動",
    "T48n2016_026:0561b04": "不寂。直入中道。是謂真正發菩提心。又云。信",
    "T48n2016_026:0561b05": "佛身名等於眾生。則知我名。如佛名也。信佛",
    "T48n2016_026:0561b06": "法門隨宜而立。知我妄念苦集。亦全法門。信",
    "T48n2016_026:0561b07": "佛意業光明遍照。則知自心無不知覺。則一",
    "T48n2016_026:0561b08": "切因果理事。皆眾生性有。如性非金玉。雖琢",
    "T48n2016_026:0561b09": "不成寶器。良以眾生。包性。德而為體。約智海",
    "T48n2016_026:0561b10": "以為源。故須開示。所以般若文殊分云。若知",
    "T48n2016_026:0561b11": "我性。即知無法。若知無法。即無境界。若無境",
    "T48n2016_026:0561b12": "界。即無所依。若無所依。即無所住。如是開示。",
    "T48n2016_026:0561b13": "如是信入。則是真實句。亦是金剛句。以無虛",
    "T48n2016_026:0561b14": "假及可破壞。故云爾。如大集經云。真實句者。",
    "T48n2016_026:0561b15": "如一法。一切法亦如是。如一切法。一法亦如",
    "T48n2016_026:0561b16": "是。又云。一眾生心。一切眾生心悉皆平等。名",
    "T48n2016_026:0561b17": "金剛句。是知無有一法可得。名深信。堅固。如",
    "T48n2016_026:0561b18": "金剛不可沮壞。無信心中能見佛。若有一法",
    "T48n2016_026:0561b19": "可信。即是邪見。一切不信。方成其信。如般若",
    "T48n2016_026:0561b20": "經云。若念一切法。不念般若波羅蜜。不念一",
    "T48n2016_026:0561b21": "切法。則念般若波羅蜜。如是解者。可謂深達",
    "T48n2016_026:0561b22": "實相。善說法要矣。所以云。無一法。可得。名深",
    "T48n2016_026:0561b23": "達實相。如法華經偈云。於諸過去佛。在世或",
    "T48n2016_026:0561b24": "滅後。若有聞法者。無一不成佛。諸佛本誓願。",
    "T48n2016_026:0561b25": "我所行佛道。普欲令眾生。亦同得此道。未來",
    "T48n2016_026:0561b26": "世諸佛。雖說百千億。無數諸法門。其實為一",
    "T48n2016_026:0561b27": "乘。諸佛兩足尊。知法常無性。佛種從緣起。是",
    "T48n2016_026:0561b28": "故說一乘。是法住法位。世間相常住。於道場",
    "T48n2016_026:0561b29": "知已。導師方便說。天人所供養。現在十方佛。",
    "T48n2016_026:0561c01": "其數如恒沙。出現於世間。安隱眾生故。亦說",
    "T48n2016_026:0561c02": "如是法。知第一寂滅。以方便力故。雖示種種",
    "T48n2016_026:0561c03": "道。其實為佛乘。釋曰。本師以出至梵天之舌",
    "T48n2016_026:0561c04": "相。演真實言。放一萬八千之毫光。現希奇瑞。",
    "T48n2016_026:0561c05": "乃至地搖六動。天雨四華。謦欬彈指之聲。周",
    "T48n2016_026:0561c06": "聞十剎。百千諸佛世界。一道融通。引三世之",
    "T48n2016_026:0561c07": "覺王。同詮此旨。付十方之大士。共顯斯宗。",
    "T48n2016_026:0561c08": "故十方諦求更無餘法。論位是最實之位。言",
    "T48n2016_026:0561c09": "詮乃第一之詮。可謂究竟指歸。真實行處。若",
    "T48n2016_026:0561c10": "但志心讀誦。靈感難思。毛孔孕紫檀之香。舌",
    "T48n2016_026:0561c11": "表變紅蓮之色。何況信解悟入。如說修行。供",
    "T48n2016_026:0561c12": "養則福過正遍知。行處則可起如來塔。有斯",
    "T48n2016_026:0561c13": "大事。孰不歸依。除不肖人。實難信受。又如神",
    "T48n2016_026:0561c14": "力品偈云。以佛滅度後。能持是經者。諸佛皆",
    "T48n2016_026:0561c15": "歡喜。現無量神力。囑累是經故。讚美受持者。",
    "T48n2016_026:0561c16": "於無量劫中。猶故不能盡。是人之功德。無邊",
    "T48n2016_026:0561c17": "無有窮。如十方虛空。不可得邊際。能持是經",
    "T48n2016_026:0561c18": "者。則為已見我。亦見多寶佛。及諸分身者。故",
    "T48n2016_026:0561c19": "知證此一毫之靈智。量逾無盡之太虛。如觀",
    "T48n2016_026:0561c20": "牖隙之中。遠見十方之際。現神力以囑累。恐",
    "T48n2016_026:0561c21": "墜斯文。發歡喜以讚揚。唯精斯旨。今者與諸",
    "T48n2016_026:0561c22": "有緣信士。遇茲正教之人。自緬曩生。障深垢",
    "T48n2016_026:0561c23": "重。諸佛出世。不覩毫光。得廁嘉筵。親聞正法。",
    "T48n2016_026:0561c24": "復思夙願。微有良因。於末法中。偶斯遺教。既",
    "T48n2016_026:0561c25": "欣遭遇。傍愍未聞。遂乃略出要詮。遍示後學。",
    "T48n2016_026:0561c26": "可謂醍醐之正味。不覺不知。甘露之妙門。不",
    "T48n2016_026:0561c27": "問不信。如斯大失。實可驚心。是以安樂行品",
    "T48n2016_026:0561c28": "云。佛告文殊師利菩薩摩訶薩。於後末世。法",
    "T48n2016_026:0561c29": "欲滅時。有持是法華經者。於在家出家人中。",
    "T48n2016_026:0562a01": "生大慈心。於非菩薩人中。生大悲心。應作是",
    "T48n2016_026:0562a02": "念。如是之人。則為大失。如來方便隨宜說法。",
    "T48n2016_026:0562a03": "不聞不知。不覺。不問。不信不解。其人雖不問",
    "T48n2016_026:0562a04": "不信不解是經。我得阿耨多羅三藐三菩提",
    "T48n2016_026:0562a05": "時。隨在何地。以神通力。智慧力。引之令得住",
    "T48n2016_026:0562a06": "是法中。釋曰。於在家出家四眾之中。生大慈",
    "T48n2016_026:0562a07": "心者。即是示如來一心方便門。慈能與樂。俱",
    "T48n2016_026:0562a08": "令信入。同證大般涅槃四德之樂。於非菩薩",
    "T48n2016_026:0562a09": "人中。生大悲心者。即是外道邪見。不生正信",
    "T48n2016_026:0562a10": "之人。悲能拔苦。即是示如來一心解脫門。皆",
    "T48n2016_026:0562a11": "令悟解。永拔分段變易二死之苦。此宗鏡錄。",
    "T48n2016_026:0562a12": "於後若遇有緣信心。或曉夜忘疲。精勤披覽。",
    "T48n2016_026:0562a13": "以悟為限。莫告劬勞。是以諸大菩薩。皆思過",
    "T48n2016_026:0562a14": "去波流苦海。作不利益之事。喪無數身。都無",
    "T48n2016_026:0562a15": "利益。又今猶處生死惡業之中。皆是過去世",
    "T48n2016_026:0562a16": "中。妙行不勤故。今者偶斯正典。可謂坐參。但",
    "T48n2016_026:0562a17": "仗三寶威神。諸佛加備。無諸難事。早得心",
    "T48n2016_026:0562a18": "開。普及一切法界含生。皆同此悟。即斯願矣。",
    "T48n2016_026:0562a19": "須知圓宗罕遇。若芥子投於針鋒。正法難",
    "T48n2016_026:0562a20": "聞。猶盲龜值於木孔。若非夙熏乘種。久積善",
    "T48n2016_026:0562a21": "根。焉偶斯文。親得傳受。應須慶幸。荷佛慈恩。",
    "T48n2016_026:0562a22": "所以古人或重。教輕財。則輸金若市。或忘身",
    "T48n2016_026:0562a23": "為法。則立雪幽庭。且金是身外之浮財。豈齊",
    "T48n2016_026:0562a24": "至教。命是一期之業報。曷等真詮。是故因聞",
    "T48n2016_026:0562a25": "般若深經以為乘種。遂得乘急。常聆妙音。可",
    "T48n2016_026:0562a26": "以身座肉燈。歸命供養。皮紙骨筆。繕寫受持。",
    "T48n2016_026:0562a27": "如大涅槃經云。佛言。善男子。於乘緩者。乃名",
    "T48n2016_026:0562a28": "為緩。於戒緩者。不名為緩。菩薩摩訶薩。於此",
    "T48n2016_026:0562a29": "大乘。心不懈慢。是名本戒。為護正法。以大乘",
    "T48n2016_026:0562b01": "水而自澡浴。是故菩薩雖現破戒。不名為緩。",
    "T48n2016_026:0562b02": "止觀云。戒急乘緩者。事戒嚴急。纖毫不犯。三",
    "T48n2016_026:0562b03": "種觀心。了不開解。以戒急故。人天受生。或隨",
    "T48n2016_026:0562b04": "禪梵世。耽湎定樂。世雖有佛說法度人。而於",
    "T48n2016_026:0562b05": "其等全無利益。設得值遇。不能開解。震旦一國。",
    "T48n2016_026:0562b06": "不覺不知。舍衛三億。不聞不見。著樂諸天。及",
    "T48n2016_026:0562b07": "生難處。不來聽受。是此意也。譬如繫人。或",
    "T48n2016_026:0562b08": "以財物求諸大力。申延日月。冀逢恩赦。在人",
    "T48n2016_026:0562b09": "天中。亦復如是。冀善知識化導修乘。即能得脫。",
    "T48n2016_026:0562b10": "若於人天不修乘者。果報若盡。還墮三途。百",
    "T48n2016_026:0562b11": "千佛出。終不得道。若理事俱緩者。永墜泥犁。",
    "T48n2016_026:0562b12": "失人天果報。神明惛塞。無得道期。迴轉沈淪。",
    "T48n2016_026:0562b13": "不可度脫。故知處世俗家。拘三界獄。不求一",
    "T48n2016_026:0562b14": "念出離。猶如散禁之人。應須生如來家。遇善",
    "T48n2016_026:0562b15": "知識。聽聞正法。如理思惟。事戒理乘。雙行雙",
    "T48n2016_026:0562b16": "照。身律心慧。俱習俱持。以戒急故。受人天之",
    "T48n2016_026:0562b17": "身。以乘急故。紹祖佛之位。如是則方諧本",
    "T48n2016_026:0562b18": "願。不負初心。可以上合慈風。下同悲仰。難逢",
    "T48n2016_026:0562b19": "良便。恐慮緣差。深勸諸賢。莫成後悔。又我此",
    "T48n2016_026:0562b20": "宗鏡所錄之文。但為最上根人。不入餘眾生",
    "T48n2016_026:0562b21": "手。唯令佛種不斷。聞於未聞。誓報慈恩。不孤",
    "T48n2016_026:0562b22": "本願。若涉名利。非被此機。如古德釋華嚴教",
    "T48n2016_026:0562b23": "所被機。五簡非器。一違真非器。謂不發菩提",
    "T48n2016_026:0562b24": "心。不求出離。依傍此經求名求利。莊飾我人。經",
    "T48n2016_026:0562b25": "非彼緣。故非其器。經云。為名利說法。是為魔",
    "T48n2016_026:0562b26": "業。又云。不淨說法墮惡道等。二背正非器。",
    "T48n2016_026:0562b27": "謂詐現大心。偽飾邪善。近滅人天。遠違成佛。",
    "T48n2016_026:0562b28": "墮阿鼻獄。多劫受苦。經云。忘失菩提心。修諸",
    "T48n2016_026:0562b29": "善根。是為魔業。三乖實非器。謂雖不邪偽。然",
    "T48n2016_026:0562c01": "隨自執見。以取經文。遂令超情至教。逈不入",
    "T48n2016_026:0562c02": "心。故成非器。地論云。聞作聞解。不得不聞。又",
    "T48n2016_026:0562c03": "如隨聲取義五過失等。此上三位。俱是凡愚",
    "T48n2016_026:0562c04": "眾生境界。經云。此經不入一切餘眾生之手。",
    "T48n2016_026:0562c05": "唯除菩薩。良以此經。非是眾生流轉之緣。故",
    "T48n2016_026:0562c06": "不入手。四狹劣非器。謂一切二乘無廣大心。",
    "T48n2016_026:0562c07": "亦非此器。經云。一切聲聞緣覺。不聞此經。何",
    "T48n2016_026:0562c08": "況受持。五守權非器。謂三乘共教諸菩薩等。",
    "T48n2016_026:0562c09": "隨自宗中修行。未滿初阿僧祇。此亦非器。經",
    "T48n2016_026:0562c10": "云。菩薩摩訶薩。雖無量億那由他劫。行六波",
    "T48n2016_026:0562c11": "羅蜜。修習道品。若未聞此經。雖聞不信受持",
    "T48n2016_026:0562c12": "隨順。是等猶為假名菩薩。問。瓔珞經等。十",
    "T48n2016_026:0562c13": "千劫修十信行滿。何故此中無量億等時。不",
    "T48n2016_026:0562c14": "信此經。答。以彼但於行布位中。修行信等。於",
    "T48n2016_026:0562c15": "此圓融普賢十信。一攝一切。猶未聞信。故知",
    "T48n2016_026:0562c16": "不偶斯文。虛功累劫。纔聞此旨。便入圓通。但",
    "T48n2016_026:0562c17": "不涉前五非器之中。則永固一乘之佛種。可",
    "T48n2016_026:0562c18": "以手得。可以心傳。深囑後賢。無失法利。又若",
    "T48n2016_026:0562c19": "過去。曾聞此法。未得信入。以法力所熏。方起",
    "T48n2016_026:0562c20": "疑心。若未曾聞。疑終不起。如入大乘論云。薄",
    "T48n2016_026:0562c21": "福之人。不生於疑。能生疑者。必破諸有。是以",
    "T48n2016_026:0562c22": "著有眾生。皆因染習。如輕毛之不定。垢淨隨",
    "T48n2016_026:0562c23": "緣。猶素絲之攬色。青黃任受。悉是聞熏之力。",
    "T48n2016_026:0562c24": "各入三乘之門。況聞宗鏡之中。速發一乘之",
    "T48n2016_026:0562c25": "種。但有心者。熏皆得成。華嚴論云。如世間一",
    "T48n2016_026:0562c26": "切井泉。以海為體。若人飲者。皆得海味。一體",
    "T48n2016_026:0562c27": "無異。但隨業力而得鹹味。此經亦爾。若有大",
    "T48n2016_026:0562c28": "心眾生。聞持信入。便得如來法身佛性。大悲",
    "T48n2016_026:0562c29": "智味。闡提之人。無所堪任。然如來智性。常作",
    "T48n2016_026:0563a01": "生因。故知具大信根者。聞之成佛。如不信者。",
    "T48n2016_026:0563a02": "即是闡提。然雖不信。亦熏其種。故云如來智",
    "T48n2016_026:0563a03": "性。常作生因。所以法華經偈云。若有聞法者。",
    "T48n2016_026:0563a04": "無一不成佛。昔泥蛤聞法而生天。厩象聽經",
    "T48n2016_026:0563a05": "而悛惡。比丘戲笑而獲果。女人思惟而悟空。",
    "T48n2016_026:0563a06": "何況聞宗鏡中純圓頓教。如善見律論云。昔",
    "T48n2016_026:0563a07": "佛在世時。到瞻婆羅國迦羅池邊。為眾說法。",
    "T48n2016_026:0563a08": "時彼池中。有其一蛤。聞佛池邊說法之聲。即",
    "T48n2016_026:0563a09": "從池出。入草根下。聽佛說法。時有一人。持杖",
    "T48n2016_026:0563a10": "放牛。見佛在坐。為眾說法。即往佛所。欲聞法",
    "T48n2016_026:0563a11": "故。以杖刺地。誤著蛤頭。即便命終。生忉利天。",
    "T48n2016_026:0563a12": "以福報故。宮殿縱廣十二由旬。與諸天女。娛",
    "T48n2016_026:0563a13": "樂受樂。即乘宮殿。往至佛所。頭頂禮足。佛知",
    "T48n2016_026:0563a14": "故問。汝是何人。忽禮我足。神通光明。相好無",
    "T48n2016_026:0563a15": "比。照徹此間。蛤天即以偈而答曰。往昔為蛤",
    "T48n2016_026:0563a16": "身。於水中覓食。聞佛說法聲。出至草根下。有",
    "T48n2016_026:0563a17": "一牧牛人。持杖來聽法。杖劖刺我頭。命終生",
    "T48n2016_026:0563a18": "天上。佛以蛤人所說偈。為四眾說法。是時眾",
    "T48n2016_026:0563a19": "中八萬四千人。皆得道跡。蛤天人得須陀洹",
    "T48n2016_026:0563a20": "果。含笑而去。大智度論云。昔王不立厩於寺",
    "T48n2016_026:0563a21": "者。謂此王有象。可以敵國。每有怨敵。莊嚴器",
    "T48n2016_026:0563a22": "仗。無不剋勝。後敵國皆懼。久而無敵。遂於寺",
    "T48n2016_026:0563a23": "中。立厩養之。久聞僧眾禮念。熏心。馴善成性。",
    "T48n2016_026:0563a24": "後有隣國兵眾相侵。嚴象敵之。都不肯戰。其",
    "T48n2016_026:0563a25": "王憂愁。慮國衰敗。智臣白王。此象久久處之",
    "T48n2016_026:0563a26": "精舍。見聞善事。與之化矣。可處屠坊。令常見",
    "T48n2016_026:0563a27": "殺。後未經久。惡心還起。畜生尚爾。況復於人。",
    "T48n2016_026:0563a28": "近善不善。近惡不惡。故儒典中。亦令君子慎",
    "T48n2016_026:0563a29": "所習也。今若聞宗鏡。熏起一乘。廣大難量。善",
    "T48n2016_026:0563b01": "利無盡。雜寶藏經云。佛法寬廣。濟度無涯。至",
    "T48n2016_026:0563b02": "心求道。無不獲果。乃至戲笑。福不唐捐。如往",
    "T48n2016_026:0563b03": "昔時。有老比丘。年已朽邁。神情昏塞。見諸年",
    "T48n2016_026:0563b04": "少比丘。種種說法。聞說四果。心生羨尚。語少",
    "T48n2016_026:0563b05": "比丘言。汝等聰慧。願以四果以用與我。諸少",
    "T48n2016_026:0563b06": "比丘。嗤而語言。我有四果。須得好食。然後相",
    "T48n2016_026:0563b07": "與。時老比丘。聞其此語。歡喜。即設種種餚饍。",
    "T48n2016_026:0563b08": "請少比丘食。共食已。更相指揮。弄老比丘。語",
    "T48n2016_026:0563b09": "言。大德。汝在此舍一角頭坐。當與汝果。時老",
    "T48n2016_026:0563b10": "比丘。聞已歡喜。如語而坐。諸少比丘。即以皮",
    "T48n2016_026:0563b11": "毱打其頭上。而語之言。此是須陀洹果。老比",
    "T48n2016_026:0563b12": "丘聞已。繫念不散。即獲初果。諸少比丘。復弄",
    "T48n2016_026:0563b13": "之言。雖與汝須陀洹果。然其故有七生七死。",
    "T48n2016_026:0563b14": "更移一角。次當與汝斯陀含果。時老比丘。獲",
    "T48n2016_026:0563b15": "初果故。心轉增進。即復移坐。諸少比丘。復以",
    "T48n2016_026:0563b16": "毱打頭。而語之言。與汝二果。時老比丘。益加",
    "T48n2016_026:0563b17": "專念。即證二果。諸少比丘。復弄之言。汝今已",
    "T48n2016_026:0563b18": "得斯陀含果。猶有往來生死之難。汝更移坐。",
    "T48n2016_026:0563b19": "我當與汝阿那含果。時老比丘。如言移坐。諸",
    "T48n2016_026:0563b20": "少比丘。復以毱打。而語之言。我今與汝第三",
    "T48n2016_026:0563b21": "之果。時老比丘。聞已歡喜。倍加至心。即時復",
    "T48n2016_026:0563b22": "證阿那含果。諸少比丘。復弄之言。汝今已得",
    "T48n2016_026:0563b23": "不還之果。然故於色無色界。受有漏身。無常",
    "T48n2016_026:0563b24": "遷壞。念念是苦。汝更移坐。次當與汝阿羅漢",
    "T48n2016_026:0563b25": "果。時老比丘。如語移坐。諸少比丘。復以皮毱",
    "T48n2016_026:0563b26": "撩打其頭。而語之言。我今與汝彼第四果。時",
    "T48n2016_026:0563b27": "老比丘。一心思惟。即證阿羅漢果。得四果已。",
    "T48n2016_026:0563b28": "甚大歡喜。設諸餚饍種種香華。獻諸比丘。報",
    "T48n2016_026:0563b29": "其恩德。與少比丘。共論道品無漏功德。諸少",
    "T48n2016_026:0563c01": "比丘。發言滯塞。時老比丘。方語之言。我已證",
    "T48n2016_026:0563c02": "得阿羅漢果已。諸少比丘。聞其此音。咸皆謝",
    "T48n2016_026:0563c03": "悔先戲弄罪。是故行人。宜應念善。乃至戲弄",
    "T48n2016_026:0563c04": "猶獲實報。況至心也。又雜寶藏經云。昔有一",
    "T48n2016_026:0563c05": "女。聰明智慧。深信三寶。常於僧次。請一比丘",
    "T48n2016_026:0563c06": "就舍供養。後時便有一老比丘。次到其舍。年",
    "T48n2016_026:0563c07": "老根鈍。素無知曉。齋食訖已。女人至心求請",
    "T48n2016_026:0563c08": "說法。敷坐頭前。閉目靜坐。比丘自知不解說",
    "T48n2016_026:0563c09": "法。趣其泯眼。棄走還寺。然此女人。至心思惟",
    "T48n2016_026:0563c10": "有為之法。無常苦空。不得自在。深心觀察。即",
    "T48n2016_026:0563c11": "時獲得須陀洹果。既得果已。向寺求覓。欲報",
    "T48n2016_026:0563c12": "其恩。然此比丘。自審知棄他逃走。倍生慚恥。",
    "T48n2016_026:0563c13": "轉復藏避。而此女人。苦求不已。方自出現。女",
    "T48n2016_026:0563c14": "人見已。具說蒙得道果因緣。齎供報恩。老比",
    "T48n2016_026:0563c15": "丘聞。甚大慚愧。深自剋責。亦復獲得須陀洹",
    "T48n2016_026:0563c16": "果。是故行者。應當至心精誠求法。若至心者。",
    "T48n2016_026:0563c17": "所求必證。如上所獲聖果。豈有前人為說深",
    "T48n2016_026:0563c18": "妙法耶。皆是自悟。從心所證。可驗宗鏡。達者",
    "T48n2016_026:0563c19": "無疑。如大乘本生心地觀經云。佛言。我今演",
    "T48n2016_026:0563c20": "說心地妙法。引導眾生。令入佛智。如是妙法。",
    "T48n2016_026:0563c21": "諸佛如來過無量劫。時乃說之。乃至以是因",
    "T48n2016_026:0563c22": "緣。難見難聞。菩提正道。心地法門。若有善男",
    "T48n2016_026:0563c23": "子。善女人。聞是妙法。一經於耳。須臾之頃。攝",
    "T48n2016_026:0563c24": "念觀心。熏成無上大菩提種。不久當坐菩提",
    "T48n2016_026:0563c25": "樹王。金剛寶座。得成阿耨多羅三藐三菩提。",
    "T48n2016_026:0563c26": "華嚴十地品云。金剛藏菩薩云。佛子。此集一",
    "T48n2016_026:0563c27": "切種一切智功德。菩薩行法門典。若諸眾生",
    "T48n2016_026:0563c28": "不種善根。不可得聞。解脫月菩薩言。聞此法",
    "T48n2016_026:0563c29": "門。得幾所福。金剛藏菩薩言。如一切智所集",
    "T48n2016_026:0564a01": "福德。聞此法門。福德如是。何以故。非不聞此",
    "T48n2016_026:0564a02": "功德法門。而能信解受持讀誦。何況精進如",
    "T48n2016_026:0564a03": "說修行。是故當知。要得聞此習一切智功德",
    "T48n2016_026:0564a04": "法門。乃能信解受持修習。然後至於一切智",
    "T48n2016_026:0564a05": "地。故知若不聞此不思議廣大威德圓頓法",
    "T48n2016_026:0564a06": "門。何由修行。速證究竟一乘。常樂我淨大涅槃",
    "T48n2016_026:0564a07": "果。以眾生處不定聚中。聞小修小。遇權習權。",
    "T48n2016_026:0564a08": "不偶斯文。俱成大失。今所集者。所益弘多。設",
    "T48n2016_026:0564a09": "聞而不修。亦成其種。何況聞思修者。如先",
    "T48n2016_026:0564a10": "德云。如今若要直會。但不取一切相即得。更",
    "T48n2016_026:0564a11": "無別語。佛是自心義。亦名為道。亦云覺義。覺",
    "T48n2016_026:0564a12": "是靈覺之性。只今自鑒照語言。應機接物。揚",
    "T48n2016_026:0564a13": "眉動目。運手動足。皆是自靈覺之性。亦是心。",
    "T48n2016_026:0564a14": "心即道。道即佛。佛即是禪。禪之一字。非凡所",
    "T48n2016_026:0564a15": "測。若知諸法從心生。即不應執。執即不知。若",
    "T48n2016_026:0564a16": "不見本性。十二分教則為虛設。故知因教明",
    "T48n2016_026:0564a17": "心。何執文義。又教從心生。心由教立。離心無",
    "T48n2016_026:0564a18": "教。離教無心。豈心外別有教而可執乎。所以",
    "T48n2016_026:0564a19": "唯識疏云。若頓教門。大不由小起。即無三時",
    "T48n2016_026:0564a20": "前後次第。即華嚴經中。說唯一心。是初成道",
    "T48n2016_026:0564a21": "竟最初一說。又云。諸愚夫類從無始來。虛妄",
    "T48n2016_026:0564a22": "分別因緣力故。執離心外。定有真實能取所",
    "T48n2016_026:0564a23": "取。如來大悲。以甘露法。授彼令服。斷妄狂心。",
    "T48n2016_026:0564a24": "棄執空有。證真了義。華嚴等中。說一切法皆唯",
    "T48n2016_026:0564a25": "有識。所以佛證唯識。說一心經。令依修學。釋",
    "T48n2016_026:0564a26": "云。天親造頌。成立佛經。令諸學者。了知萬法",
    "T48n2016_026:0564a27": "皆不離心。即大乘中道義理顯矣。是知圓中",
    "T48n2016_026:0564a28": "之信。此信難成。如起信鈔。問云。此信若言本",
    "T48n2016_026:0564a29": "有。眾生何故沈迷。如其本無。憑何發起。答。",
    "T48n2016_026:0564b01": "此信本來非有非無。以非有故。眾生沈迷。以",
    "T48n2016_026:0564b02": "非無故。遇緣即起。若言定無。發起何物。若",
    "T48n2016_026:0564b03": "言定有。何假因緣。然上所述。是約迷悟因緣",
    "T48n2016_026:0564b04": "說。若論此信。須不信一切法。乃能成信。亦不",
    "T48n2016_026:0564b05": "是非有非無。何者。以眾生不覺。似迷非迷。真",
    "T48n2016_026:0564b06": "性不沈故。即不是非有。以一念復本。似悟非",
    "T48n2016_026:0564b07": "悟。不從新得故。不是非無。故云自心起信。還",
    "T48n2016_026:0564b08": "信自心。又何故此心難信。以如來本覺體。即",
    "T48n2016_026:0564b09": "眾生心。諸佛菩薩不能見。如來本覺體。離見",
    "T48n2016_026:0564b10": "相故。當知眾生心綿密。亦不可見。大品經云。",
    "T48n2016_026:0564b11": "佛觀眾生心。五眼不能見。無自他能所相故。",
    "T48n2016_026:0564b12": "昔人詩云。海枯終見底。人死不知心。又云。",
    "T48n2016_026:0564b13": "相識滿天下。知心能幾人。是以宗鏡深旨。一",
    "T48n2016_026:0564b14": "心妙門。非大智而不能觀。匪大根而不能信。",
    "T48n2016_026:0564b15": "觀之即齊佛智。信之即入圓通。但懇志無疑。",
    "T48n2016_026:0564b16": "決取成辦。如管子云。利之所在。雖千仞之山。",
    "T48n2016_026:0564b17": "無所不上。深源之下。無所不入。商人通賈。倍",
    "T48n2016_026:0564b18": "道兼行。夜以續日。千里不遠。利在前也。漁人",
    "T48n2016_026:0564b19": "入海。海水百仞。衝波迸流。宿夜不出。利在水",
    "T48n2016_026:0564b20": "也。此乃世間勤苦求利之志耳。如或堅求至",
    "T48n2016_026:0564b21": "道。曉夕忘疲。不向外求虛襟澄慮。密室靜坐。",
    "T48n2016_026:0564b22": "端拱寧神。利在心也。如利之所在求無不獲。",
    "T48n2016_026:0564b23": "況道之在心。信無不得矣。故知訓格之言。不得",
    "T48n2016_026:0564b24": "暫捨。可以鏤於骨。書於紳。染于神。熏于識。所",
    "T48n2016_026:0564b25": "以楚莊。輕千乘之國。而重申叔一言。范獻賤",
    "T48n2016_026:0564b26": "萬畝之田。以貴舟人片說。此乃成家立國。尚",
    "T48n2016_026:0564b27": "輕珍重言。況宗鏡中。言下契無生。聞之成大",
    "T48n2016_026:0564b28": "道。寧容輕慢乎。問。一心具實性。凡聖是虛",
    "T48n2016_026:0564b29": "名者。云何作凡之時。熾然繫縛諸有。證聖之",
    "T48n2016_026:0564c01": "日。豁爾解脫真空。乃知不唯但名。的有其事。",
    "T48n2016_026:0564c02": "答。雖有其事。如同夢中之事。設有其名。皆",
    "T48n2016_026:0564c03": "非得物之名。故知夢覺俱虛。名體雙寂。如淨",
    "T48n2016_026:0564c04": "名私記云。法相如是。豈可說乎。若說。則言有",
    "T48n2016_026:0564c05": "一法可得。存法作解。還是生死業。今時只欲",
    "T48n2016_026:0564c06": "令眾生除一切見。此中見無別義。亦無巧釋。",
    "T48n2016_026:0564c07": "如人夜夢。種種所見。比至覺時。總無一物。今",
    "T48n2016_026:0564c08": "亦爾。虛妄夢中。言有萬法。若悟其性。畢竟無",
    "T48n2016_026:0564c09": "一物可得。此中亦無能說能示。亦無能聞能",
    "T48n2016_026:0564c10": "得。是以異生非墮凡夫地。迷處全空。諸佛不",
    "T48n2016_026:0564c11": "證真如門。悟時無得。則不見有一法可斷。無",
    "T48n2016_026:0564c12": "生死所出之門。不見有一法可成。無菩提能",
    "T48n2016_026:0564c13": "入之路。思益經云。諸佛出世。不為令眾生出",
    "T48n2016_026:0564c14": "生死入涅槃。但為度生死涅槃之二見耳。現",
    "T48n2016_026:0564c15": "寶藏經云。文殊師利言。大德迦葉。如人熱病。",
    "T48n2016_026:0564c16": "是人種種妄有所說。是中寧有天鬼持耶。有",
    "T48n2016_026:0564c17": "大明醫。飲彼人酥。熱病即愈。止不妄說。是中",
    "T48n2016_026:0564c18": "頗有天鬼去不。答言。不也。乃至世間如是顛",
    "T48n2016_026:0564c19": "倒熱病。無我我想。住我想已。流轉生死。是故",
    "T48n2016_026:0564c20": "如來出現於世。隨彼形色應解法門。知解我",
    "T48n2016_026:0564c21": "想。斷於顛倒。為彼眾生而演說法。既聞法已。",
    "T48n2016_026:0564c22": "除一切想。無所執著。知解想已。越度諸流。到",
    "T48n2016_026:0564c23": "於彼岸。名為涅槃。是中頗有我及眾生。壽命",
    "T48n2016_026:0564c24": "養育。人及丈夫。可涅槃者不。答言。無也。文殊",
    "T48n2016_026:0564c25": "言。為是利故。如來出世。但為顯示平等相故。",
    "T48n2016_026:0564c26": "不為生。不為滅。但為解知煩惱不實。釋曰。如",
    "T48n2016_026:0564c27": "來出世。但為顯示平等相者。夫執妄苦而求",
    "T48n2016_026:0564c28": "離。望聖量而欲修。皆是妄我施為。情識分別。",
    "T48n2016_026:0564c29": "是以大雄垂跡。但示正宗。破妄我。而顯真我",
    "T48n2016_026:0565a01": "之門。斥情識。而歸淨識之道。真我淨識。即平",
    "T48n2016_026:0565a02": "等相。以淨識絕分別。真我無執情。絕分別故。",
    "T48n2016_026:0565a03": "差別自亡。無執情故。平等自現。首楞嚴經云。",
    "T48n2016_026:0565a04": "由汝無始心性狂亂。知見妄發。發妄不息。勞",
    "T48n2016_026:0565a05": "見發塵。如勞目睛。則有狂華。於湛精明無因",
    "T48n2016_026:0565a06": "亂起。一切世間山河大地。生死涅槃。皆即狂",
    "T48n2016_026:0565a07": "勞顛倒華相。大般若經云。佛言。善現。一切法",
    "T48n2016_026:0565a08": "皆以無起無作為趣。諸菩薩摩訶薩。於如是",
    "T48n2016_026:0565a09": "趣。不可超越。何以故。無起無作中。趣與非趣。",
    "T48n2016_026:0565a10": "不可得故。大集經云。佛言。若有菩薩。成就自",
    "T48n2016_026:0565a11": "然慧。方便。而求菩提。於此五陰中。為如實覺。",
    "T48n2016_026:0565a12": "故求於菩提。是菩薩知色無常。而行布施。乃",
    "T48n2016_026:0565a13": "至受想行識亦如是。知識無常。應行布施。知",
    "T48n2016_026:0565a14": "識苦。知識無我。知識鈍。知識無智。知識如",
    "T48n2016_026:0565a15": "幻。知識如野馬。知識如水中月。知識如夢。知",
    "T48n2016_026:0565a16": "識如影。知識如響。知識如旋火輪。知識無我。",
    "T48n2016_026:0565a17": "知識無眾生。知識無命。知識無人。知識無主。",
    "T48n2016_026:0565a18": "知識無養。知識如空。知識無相。知識無願。知",
    "T48n2016_026:0565a19": "識無作。知識無生。知識無起。知識無出。知識",
    "T48n2016_026:0565a20": "無形。知識寂靜。知識離。知識無終。知識無",
    "T48n2016_026:0565a21": "成。知識與虛空等。乃至知識如涅槃性。而行",
    "T48n2016_026:0565a22": "布施。菩薩如是行施時。以施離故知識亦離。",
    "T48n2016_026:0565a23": "以識離故。知施亦離。以識施離故。知願亦離。",
    "T48n2016_026:0565a24": "以願離故。知識施願亦離。以識施願離故。知",
    "T48n2016_026:0565a25": "菩提亦離。以菩提離故。知識施願離。而知一",
    "T48n2016_026:0565a26": "切法同菩提性。善男子。是為菩薩出世間檀",
    "T48n2016_026:0565a27": "波羅蜜。是知識空故。一切凡聖萬法皆空。以",
    "T48n2016_026:0565a28": "了此空故。方能行無上菩提。具足十波羅蜜。",
    "T48n2016_026:0565a29": "則悲智圓滿。二利無虧。具此悲智。何所為耶。",
    "T48n2016_026:0565b01": "佛種不斷故。佛種不斷。有何相耶。謂成三德。",
    "T48n2016_026:0565b02": "救護眾生。成就恩德。永斷煩惱。成於斷德。了",
    "T48n2016_026:0565b03": "知諸行。成於智德。是以入此宗鏡。動止唯心。",
    "T48n2016_026:0565b04": "更無一法而能破壞。如大虛空藏所問經云。",
    "T48n2016_026:0565b05": "譬如有情。於空中行。而彼虛空無有破壞。如",
    "T48n2016_026:0565b06": "是一切有情。於真如中行。而彼真如無有斷",
    "T48n2016_026:0565b07": "壞。菩薩如是。由以智故。於色於法。以真如",
    "T48n2016_026:0565b08": "印之。不於真如間斷破壞。是為菩薩以如來",
    "T48n2016_026:0565b09": "印。印於真如。不間斷善巧智故。問。歸命三",
    "T48n2016_026:0565b10": "寶。是仗他勝緣。四諦法門。依真俗二境。乃至",
    "T48n2016_026:0565b11": "三乘三藏。六度六通。三十七品助道之門。十",
    "T48n2016_026:0565b12": "八不共果位之法。云何總歸一心正義。而悉",
    "T48n2016_026:0565b13": "圓通。答。諸聖以無為而得名。圓修以無作",
    "T48n2016_026:0565b14": "而成行。不分別諸境。是真調伏心。了一切法",
    "T48n2016_026:0565b15": "空。則常在三昧。超日三昧經云。知色心空。得",
    "T48n2016_026:0565b16": "佛何難。斯之謂矣。故知一切諸法頗有不由",
    "T48n2016_026:0565b17": "心者。心攝一切。如如意珠。無不具足。且論三",
    "T48n2016_026:0565b18": "寶。義廣恒沙。今依古德。約五教門。略論同別",
    "T48n2016_026:0565b19": "二種三寶。一約觀別論三寶者。一小乘。以妄",
    "T48n2016_026:0565b20": "心即空為佛寶。寂滅為法寶。無諍為僧寶。二",
    "T48n2016_026:0565b21": "大乘初教。妄心不可得為佛寶。離思惟為法",
    "T48n2016_026:0565b22": "寶。無我為僧寶。三終教。妄心無自性。無礙",
    "T48n2016_026:0565b23": "自在為佛寶。以是寥廓名法寶。以無所求",
    "T48n2016_026:0565b24": "為僧寶。四頓教。以妄心本無生為佛寶。絕",
    "T48n2016_026:0565b25": "念為法寶。無分別為僧寶。五一乘圓教。以妄",
    "T48n2016_026:0565b26": "心起無初相不動為佛寶。以無非是為法寶。",
    "T48n2016_026:0565b27": "以無非是為僧寶。二同體三寶者。一小乘。",
    "T48n2016_026:0565b28": "約立事就義門。以末歸本故。佛體上覺照義",
    "T48n2016_026:0565b29": "邊為佛寶。軌則義邊為法寶。違諍過盡為僧",
    "T48n2016_026:0565c01": "寶。二初教。約會事從理門。以能見三寶差別",
    "T48n2016_026:0565c02": "相即平等故。以真空為佛寶。此空離自他為",
    "T48n2016_026:0565c03": "法寶。此離無二為僧寶。三終教。約理事融顯",
    "T48n2016_026:0565c04": "門。以即事中有理。理中有事故。以本覺為佛",
    "T48n2016_026:0565c05": "寶。恒沙性德為法寶。性德不二為僧寶。四頓",
    "T48n2016_026:0565c06": "教。約絕相理實門。以三寶無為相與虛空等",
    "T48n2016_026:0565c07": "故為佛。佛即是法。法即是僧。五圓教。約融通",
    "T48n2016_026:0565c08": "無礙門。以法界諸法。無不是寶故。以覺故。約",
    "T48n2016_026:0565c09": "義而論皆佛寶。軌則而言。無非是法。和合而",
    "T48n2016_026:0565c10": "言。無不是僧。是以不動真心。成一體三寶。雖",
    "T48n2016_026:0565c11": "約機開五教。隨智各不同。然不離一心門。而",
    "T48n2016_026:0565c12": "分同別理。所以教中。但云自歸依佛等。終不",
    "T48n2016_026:0565c13": "云歸依於他。故云自性不歸。無所歸處。夫歸",
    "T48n2016_026:0565c14": "者。是還原義。眾生六根。從一心起。既背自原。",
    "T48n2016_026:0565c15": "馳散六塵。今舉命根總攝六情。還歸其本一",
    "T48n2016_026:0565c16": "心之原。故曰歸命一心。即具三寶。夫一體三",
    "T48n2016_026:0565c17": "寶者。只是一心。心性自能覺照。即佛寶。心體",
    "T48n2016_026:0565c18": "本自性離名法寶。心體無二即僧寶。思益經",
    "T48n2016_026:0565c19": "云。知法名為佛。知離名為法。知無為名僧。是",
    "T48n2016_026:0565c20": "菩薩遍行。知法名為佛者。即是真佛法身如",
    "T48n2016_026:0565c21": "來。佛即是法故。法即是佛。亦猶如來者。即諸",
    "T48n2016_026:0565c22": "法如義。次應問言。法即是佛。於義已解。何者",
    "T48n2016_026:0565c23": "是法故。次句云。離即是法。以一切法本性離",
    "T48n2016_026:0565c24": "故。心體離念。即是覺故。次應問言。法本自離。",
    "T48n2016_026:0565c25": "則無所修。何得有僧。次解云。知無為名僧。無",
    "T48n2016_026:0565c26": "為即法。法本自離。由知無為。故得成僧。故大",
    "T48n2016_026:0565c27": "品經云。由知諸法空。分別須菩提等。故大般",
    "T48n2016_026:0565c28": "若經云。般若甚深。知一切法本性離故。又文",
    "T48n2016_026:0565c29": "殊云。如佛世尊。堪受供養。以於一切法覺實",
    "T48n2016_026:0566a01": "性故。是故經云。如實覺一切法。名為大捨。釋",
    "T48n2016_026:0566a02": "曰。於一切法見心自性。即是如實究竟之覺。",
    "T48n2016_026:0566a03": "即是頓成佛義。三寶常現世間義。真實慈義。",
    "T48n2016_026:0566a04": "同體悲義。大喜捨義。具足檀波羅蜜義。一切",
    "T48n2016_026:0566a05": "願行成就義。又璨大師問可大師曰。但見和",
    "T48n2016_026:0566a06": "尚。即知是僧。未審何者是佛。云何為法。答",
    "T48n2016_026:0566a07": "曰。是心是佛。是心是法。法佛無二。汝知之",
    "T48n2016_026:0566a08": "乎。若有不信如上所引祖佛誠言。一體三寶",
    "T48n2016_026:0566a09": "歸依自心之旨。不唯後果永墮泥犁。亦乃現",
    "T48n2016_026:0566a10": "受人間華報。如大涅槃經云。佛告迦葉菩薩。",
    "T48n2016_026:0566a11": "善男子。汝今不應如諸聲聞凡夫人分別三",
    "T48n2016_026:0566a12": "寶。於此大乘。無有三歸分別之相。所以者何。",
    "T48n2016_026:0566a13": "於佛性中。即有法僧。為欲化度聲聞凡夫故。",
    "T48n2016_026:0566a14": "分別說三歸異相。又云。若有不識三寶常存。",
    "T48n2016_026:0566a15": "以是因緣脣口乾燋。如人口爽。不知甜苦辛",
    "T48n2016_026:0566a16": "醋鹹淡六味差別。一切眾生。愚癡無智。不識",
    "T48n2016_026:0566a17": "三寶是長存法。是故名為脣口乾燋。復次善",
    "T48n2016_026:0566a18": "男子。若有眾生。不知如來是常住者。當知是",
    "T48n2016_026:0566a19": "人則為生盲。若知如來是常住者。如是之人。",
    "T48n2016_026:0566a20": "雖有肉眼。我說是等名為天眼。又若決定直",
    "T48n2016_026:0566a21": "心信伏。入宗鏡中。於剎那間念念見一心三",
    "T48n2016_026:0566a22": "寶。常現世間。或障重遮深。任經塵劫。終不省",
    "T48n2016_026:0566a23": "信。尚不聞三寶之名。豈遇一真之道。如法華",
    "T48n2016_026:0566a24": "經偈云。眾生既信伏。質直意柔軟。一心欲見",
    "T48n2016_026:0566a25": "佛。不自惜身命。時我及眾僧。俱出靈鷲山。",
    "T48n2016_026:0566a26": "我時語眾生。常在此不滅。以方便力故。現有",
    "T48n2016_026:0566a27": "滅不滅。乃至是諸罪眾生。以惡業因緣。過阿",
    "T48n2016_026:0566a28": "僧祇劫。不聞三寶名。諸有修功德。柔和質直",
    "T48n2016_026:0566a29": "者。則皆見我身。在此而說法。故知親見佛親",
    "T48n2016_026:0566b01": "聞法人難得。阿難二十年為佛侍者。尚不見",
    "T48n2016_026:0566b02": "佛面。唯觀救世者。輪迴六趣中。又但與緣心",
    "T48n2016_026:0566b03": "聽法。此法亦緣。非得法性。如大寶積經云。實",
    "T48n2016_026:0566b04": "行沙門。以正法身。尚不見佛。何況形色。以空",
    "T48n2016_026:0566b05": "遠離。尚不見法。何況貪著音聲言語。以無為",
    "T48n2016_026:0566b06": "法。尚不見僧。何況當見有和合眾。又舍利弗。",
    "T48n2016_026:0566b07": "問諸比丘。汝等從何聞法。答。無有五陰。十二",
    "T48n2016_026:0566b08": "入。十八界。從是聞法。又問。汝等為誰弟子。",
    "T48n2016_026:0566b09": "答。無得無知者是彼弟子。是以悟者方知。非",
    "T48n2016_026:0566b10": "言所示。又心為苦實際。名苦諦。心性無和合。",
    "T48n2016_026:0566b11": "名集諦。心本寂滅。名滅諦。心本圓通。名道諦。",
    "T48n2016_026:0566b12": "觀心空。出聲聞乘。觀心假。出菩薩乘。觀心中。",
    "T48n2016_026:0566b13": "出諸佛乘。觀實相心。非色非心。不同頑礙。故",
    "T48n2016_026:0566b14": "非色。不同受等妄情分別。故非心。非色非心。",
    "T48n2016_026:0566b15": "以為戒體。出律藏。廣博嚴淨經云。若能持此",
    "T48n2016_026:0566b16": "經。具足一切戒。金剛三昧經。明悟本覺者。佛",
    "T48n2016_026:0566b17": "言。如是之人。不存二相。雖不出家。不住在家。",
    "T48n2016_026:0566b18": "雖無法服。雖不具戒。能以自心無為。自恣而",
    "T48n2016_026:0566b19": "獲聖果。大寶積經云。文殊師利言。一切諸法。",
    "T48n2016_026:0566b20": "畢竟寂滅。心寂滅故。名究竟毘尼。又云。若不",
    "T48n2016_026:0566b21": "得心。則不念戒。若不念戒。則不思慧。若不思",
    "T48n2016_026:0566b22": "慧。則無復起一切疑惑。既無疑惑。則不持戒。",
    "T48n2016_026:0566b23": "若不持戒。是則名為真持戒也。文殊師利所",
    "T48n2016_026:0566b24": "問經云。若以心。分別男女非男非女等。是菩",
    "T48n2016_026:0566b25": "薩犯波羅夷。菩薩瓔珞本業經云。一切菩薩",
    "T48n2016_026:0566b26": "凡聖戒。盡心為體。是故心亦盡。戒亦盡。心無",
    "T48n2016_026:0566b27": "盡故。戒亦無盡。大乘千鉢大教王經云。一者",
    "T48n2016_026:0566b28": "如來一切心法。金剛自性。本來清淨。畢竟寂",
    "T48n2016_026:0566b29": "滅。菩薩若於大乘性中。能持十重戒者。覺心",
    "T48n2016_026:0566c01": "真淨。了見心性無染無著。是故菩薩能持十",
    "T48n2016_026:0566c02": "重戒者。是則名為不壞毘尼。又一切善惡等",
    "T48n2016_026:0566c03": "法。可軌可持。出經藏。觀心能研妙義。出論藏。",
    "T48n2016_026:0566c04": "是以檀因心捨。圓清淨之施門。戒因心持。成",
    "T48n2016_026:0566c05": "自性之淨律。辱因心受。具無生之大忍。進因",
    "T48n2016_026:0566c06": "心作。備牢強之進門。能觀心性。名為上定。則",
    "T48n2016_026:0566c07": "禪因心發。般若靈鑒。窮幽洞微。則智從心起。",
    "T48n2016_026:0566c08": "即六度門。故經云。空心不動。具足六波羅蜜。",
    "T48n2016_026:0566c09": "何者。經云。無可與者。名為布施。豈心外有法。",
    "T48n2016_026:0566c10": "可住相耶。經偈云。戒性如虛空。持者為迷倒。",
    "T48n2016_026:0566c11": "寧執事法分持犯耶。經云。忍者。於一剎那盡",
    "T48n2016_026:0566c12": "一切相。及諸所緣。又云。何謂菩薩能行忍辱。",
    "T48n2016_026:0566c13": "佛言。見心相念念滅。豈可伏捺自心。對治前",
    "T48n2016_026:0566c14": "境。而為忍受耶。經偈云。若能心不起。精進無",
    "T48n2016_026:0566c15": "有涯。又云。何謂菩薩能行精進。佛言。求心不",
    "T48n2016_026:0566c16": "可得。寧著有為。妄興勞慮耶。經云。不見心相。",
    "T48n2016_026:0566c17": "名為正定。豈避喧雜。而守靜塵耶。經云。不",
    "T48n2016_026:0566c18": "求諸法性相因緣。是名正慧。寧外徇文言強",
    "T48n2016_026:0566c19": "生知解耶。是知心外見法。盡名外道。故經云。",
    "T48n2016_026:0566c20": "外道樂諸見。若直了自心。則不為諸見所動。",
    "T48n2016_026:0566c21": "如經云。菩薩無所見者。即無所有。無所有者。",
    "T48n2016_026:0566c22": "則一切法。夫言無所見者。非是離一切法。云",
    "T48n2016_026:0566c23": "無所見。即見一切法。而無所見。以無所有。即",
    "T48n2016_026:0566c24": "一切法。一切法。即無所有故。首楞嚴經云。法",
    "T48n2016_026:0566c25": "法何狀。所以經頌云。若能除眼翳。捨離於色",
    "T48n2016_026:0566c26": "想。不見於諸法。則得見如來。大足法師。臨終",
    "T48n2016_026:0566c27": "題壁偈云。實相言思取。真如絕見聞。此是安",
    "T48n2016_026:0566c28": "安處。異學但云云。",
    "T48n2016_026:0566c29": "宗鏡錄卷第二十六",
    "T48n2016_026:0567a01": "　　　　　　丙午歲分司大藏都監開板"
}