{
    "T52n2104_003:0379b23": "集古今佛道論衡卷丙",
    "T52n2104_003:0379b25": "唐西明寺釋氏",
    "T52n2104_003:0379b26": "大唐高祖問僧形服利益事一",
    "T52n2104_003:0379b27": "高祖幸國學統集三教問道是佛師事二",
    "T52n2104_003:0379b28": "道士李仲卿著論毀佛琳師抗辯事",
    "T52n2104_003:0379b29": "三",
    "T52n2104_003:0379c01": "大宗勅道先佛後僧等上諫事四",
    "T52n2104_003:0379c02": "皇大子集三教學者詳論事五",
    "T52n2104_003:0379c03": "辛中舍著齊物論淨琳二師抗釋事",
    "T52n2104_003:0379c04": "六",
    "T52n2104_003:0379c05": "大宗問琳師辯正論信毀交報事七",
    "T52n2104_003:0379c06": "大宗幸弘福寺手製願文并敘佛道後",
    "T52n2104_003:0379c07": "先八",
    "T52n2104_003:0379c08": "大宗勅道士三皇經不足開化令焚除",
    "T52n2104_003:0379c09": "事九",
    "T52n2104_003:0379c10": "大宗詔奘師翻道經為梵文與道士辯",
    "T52n2104_003:0379c11": "覈事十",
    "T52n2104_003:0379c12": "14 大唐高祖問僧形服有何利益琳師奉對事(丙)大唐高祖問僧形服有何利益琳師奉對事",
    "T52n2104_003:0379c13": "一",
    "T52n2104_003:0379c14": "皇唐啟運諸教並興。然於佛法彌隆信重。捨",
    "T52n2104_003:0379c15": "京舊第置興聖寺。自餘會昌勝業慈悲證果",
    "T52n2104_003:0379c16": "集仙等寺架築相尋。至於道觀無間於俗。武",
    "T52n2104_003:0380a01": "德四年有大史令傅奕者。先是黃巾。深忌",
    "T52n2104_003:0380a02": "緇服。既見國家別敬彌用疚心。乃上廢佛法",
    "T52n2104_003:0380a03": "事十有一條云。佛經訛誕言妖事隱。損國",
    "T52n2104_003:0380a04": "破家未聞益世。請胡佛邪教退還天竺。凡是",
    "T52n2104_003:0380a05": "沙門放歸桑梓則家國昌大。李孔之教行焉。",
    "T52n2104_003:0380a06": "武皇容其小辯。朝輔任其放言。乃下詔問僧",
    "T52n2104_003:0380a07": "曰。棄父母之鬚髮。去君臣之章服。利在何",
    "T52n2104_003:0380a08": "門之中。益在何情之外。損益二宜請動妙",
    "T52n2104_003:0380a09": "適有濟法寺沙門襄陽釋法琳。憤激傅詞側",
    "T52n2104_003:0380a10": "聽機候。承有斯問。即陳對曰。琳聞至道絕言。",
    "T52n2104_003:0380a11": "豈九流能辯。法身無像。非十翼所詮。但四趣",
    "T52n2104_003:0380a12": "茫茫飄淪欲海。三界蠢蠢顛墜邪山。諸子迷",
    "T52n2104_003:0380a13": "以自焚。凡夫溺而不出。大聖為之興世。至",
    "T52n2104_003:0380a14": "仁所以降靈。遂開解脫之門。示以安隱之",
    "T52n2104_003:0380a15": "路。於是天竺王種辭恩愛而出家。東夏貴遊",
    "T52n2104_003:0380a16": "厭榮華而入道。誓出二種生死。志求一妙涅",
    "T52n2104_003:0380a17": "槃。弘善以報四恩。立德以資三有。此其利益",
    "T52n2104_003:0380a18": "也。毀形以成其志。故棄鬚髮美容。變俗以會",
    "T52n2104_003:0380a19": "其道。故去君臣華服。雖形闕奉親而內懷其",
    "T52n2104_003:0380a20": "孝。禮乖事主而心戢其恩。澤被怨親以成大",
    "T52n2104_003:0380a21": "順。福霑幽顯豈拘小違。上智之人。依佛語",
    "T52n2104_003:0380a22": "故為益。下凡之類。虧聖教故為損。懲惡則濫",
    "T52n2104_003:0380a23": "者自新。進善則通人感化。此其大略也。而傅",
    "T52n2104_003:0380a24": "氏所奏在司既不施行。奕乃多寫表狀。公然",
    "T52n2104_003:0380a25": "遠近流布。京室閭里。咸傳禿丁之誚。劇談",
    "T52n2104_003:0380a26": "席上。昌言胡鬼之謠。佛日翳而不明。僧威阻",
    "T52n2104_003:0380a27": "而無力。于時達量道俗動毫成論者非一。各",
    "T52n2104_003:0380a28": "疎佛理曲陳邪正。琳閱眾辭多引經教。琳因",
    "T52n2104_003:0380a29": "謂眾人曰。此引皆是奕之所廢。豈得引廢證",
    "T52n2104_003:0380b01": "成。雖曰破邪終歸邪破。琳情契玄機獨覺千",
    "T52n2104_003:0380b02": "載。器局天授博悟生知。覩作者之不工。信",
    "T52n2104_003:0380b03": "乘權之有據。乃著破邪論。其詞曰。莊周云。六",
    "T52n2104_003:0380b04": "合之內。聖人論而不議。六合之外。聖人存而",
    "T52n2104_003:0380b05": "不論。老子云。域中有四大而道居其一。案前",
    "T52n2104_003:0380b06": "漢藝文志所紀眾書。一萬三千二百六十九",
    "T52n2104_003:0380b07": "卷。莫不功在近益。意在敬事君父。俱未暢",
    "T52n2104_003:0380b08": "遠途。止在移風易俗。遂使三世因果。理涉",
    "T52n2104_003:0380b09": "旦而猶昏。命報五乘。義經丘而未曉。斯乃",
    "T52n2104_003:0380b10": "六合之寰塊。三才之俗謨。詎免四流浩瀚。",
    "T52n2104_003:0380b11": "為煩惱之波。六趣諠譁。造塵勞之路者也。原",
    "T52n2104_003:0380b12": "夫實相窈冥。逾要道之道。法身凝寂。出玄",
    "T52n2104_003:0380b13": "之又玄。所以見生忍土。誕聖王宮。示金色",
    "T52n2104_003:0380b14": "之身。吐玉毫之相。行則金蓮捧足。坐則寶",
    "T52n2104_003:0380b15": "座承軀。出則天主導前。入則梵王從後。聲",
    "T52n2104_003:0380b16": "聞菩薩。儼若朝儀。八部萬神。森然輔衛。演涅",
    "T52n2104_003:0380b17": "槃則地現六動。說般若則天雨四花。百福莊",
    "T52n2104_003:0380b18": "嚴。狀滿月之臨滄海。千光照曜。如聚日之映",
    "T52n2104_003:0380b19": "寶山。師子一吼。則外道摧鋒。法鼓暫鳴。則天",
    "T52n2104_003:0380b20": "魔稽首。是故號佛為法王也。豈與衰周李",
    "T52n2104_003:0380b21": "耳比德爭衡。末代孔丘輒相聯類。非所言也。",
    "T52n2104_003:0380b22": "文有二十餘紙。自琳論出冠絕群篇。家藏一",
    "T52n2104_003:0380b23": "本心口成誦。並流略之菁華。史書之藻鏡。",
    "T52n2104_003:0380b24": "茂譽於是乎沸騰。蒙俗由之而開悟。琳有功",
    "T52n2104_003:0380b25": "矣。琳以論卷初出意在榮達。所知上之化下",
    "T52n2104_003:0380b26": "風靡之言則易。乃上啟。儲貳親王及公卿侯",
    "T52n2104_003:0380b27": "伯並文理弘被庶績咸嘉其博詣焉。故奕奏",
    "T52n2104_003:0380b28": "狀因之遂寢。得使釋門重敞。琳又其功。東",
    "T52n2104_003:0380b29": "宮庶子虞世南。詳所上論為之序。胤光價之",
    "T52n2104_003:0380c01": "顧又重由來。琳姓陳氏。頴川太丘之後。遠祖",
    "T52n2104_003:0380c02": "移於襄陽。故又為縣人焉。少出家住荊州",
    "T52n2104_003:0380c03": "青溪山玉泉寺。博通內外。以文學見知。大業",
    "T52n2104_003:0380c04": "初元入關視聽以槐里老宗張葛承繼言多誕謬有阻素風不勝其妄。親事觀閱。",
    "T52n2104_003:0380c05": "史云。老氏西之流沙。莊云。老氏死於槐里。二",
    "T52n2104_003:0380c06": "說紛糺名實乖咎。故西窮砂塞。絕李氏之",
    "T52n2104_003:0380c07": "蹤。中至槐城。有古墳之驗。追訪耆舊莫識其",
    "T52n2104_003:0380c08": "源。然樓觀道宗乃尹喜之宅。延老過之非",
    "T52n2104_003:0380c09": "柱下居處。今觀西尹長樂者村中魁岸。即",
    "T52n2104_003:0380c10": "尹令之後。事佛不事道也。余往問焉。唱言。",
    "T52n2104_003:0380c11": "我祖結草為樓於上觀望。故曰樓觀。本非老",
    "T52n2104_003:0380c12": "君之所宅也。今東觀中廟者即尹先君之宗",
    "T52n2104_003:0380c13": "廟也。自古至今子孫承紹。不往流砂昭穆",
    "T52n2104_003:0380c14": "斯在。但以時逢寬政不事糺懲。任彼黃巾高",
    "T52n2104_003:0380c15": "仰。尹李致有符圖。章醮代代繁廣道德宏旨。",
    "T52n2104_003:0380c16": "豈其然乎。莫不厚生存利非老厥宗。琳慨",
    "T52n2104_003:0380c17": "其謬妄方欲窮討根源。若非共住久處無由",
    "T52n2104_003:0380c18": "得成。探賾則戴冠服褐。從其靜館為述道德。",
    "T52n2104_003:0380c19": "通說莊黃。昔在荊楚曾經陶練。義在玄微蘊",
    "T52n2104_003:0380c20": "括情抱。秦川道學麟角罕逢。自餘章句梗概",
    "T52n2104_003:0380c21": "而已。致使九仙九府之錄。三元三洞之儀。黃",
    "T52n2104_003:0380c22": "庭黃書之祕。天文天岡之術。服氣練尸飛丹",
    "T52n2104_003:0380c23": "糇液。莫不說如指掌。寫送無遺。於是高會",
    "T52n2104_003:0380c24": "館宇把臂朋從。藏篋並開奇方畢吐。琳本",
    "T52n2104_003:0380c25": "期既暢。窮力搜求。乃見乾竺古皇老君之師",
    "T52n2104_003:0381a01": "奉僧位高顯。道士之所推。敬佛之文如雲。",
    "T52n2104_003:0381a02": "重法之科霧結。並具抄略用擬不虞。後乃返",
    "T52n2104_003:0381a03": "迹。舊徒如常綜業及。",
    "T52n2104_003:0381a04": "皇運初興。傅令陳表仲卿進喜踳駁佛僧。著",
    "T52n2104_003:0381a05": "論形於見聞。興言在於貶退。琳遂依而抗拒",
    "T52n2104_003:0381a06": "引道敬我佛乘。劉李違師背教妄作冒罔凡",
    "T52n2104_003:0381a07": "聖。及。",
    "T52n2104_003:0381a08": "太宗覽論。試以顯驗之刑。琳對以正理極言",
    "T52n2104_003:0381a09": "　上帝一無所問。移於益部僧寺。行至百牢",
    "T52n2104_003:0381a10": "關。因疾而卒。時年六十有九。凡所著論。集三",
    "T52n2104_003:0381a11": "十餘卷。然於釋李交論偏意敷弘。固使文據",
    "T52n2104_003:0381a12": "卓明終始包富。後賢引用不假傍求。斯即季",
    "T52n2104_003:0381a13": "代護法之開士也。當時同代相侮。逝後惜之。",
    "T52n2104_003:0381a14": "自餘玼瑣未足言議。其對晤重沓。如後廣之。",
    "T52n2104_003:0381a15": "此但敘其風素耳。",
    "T52n2104_003:0381a16": "15 高祖幸國學當集三教問僧道是佛師事(丙)高祖幸國學當集三教問僧道是佛師事第",
    "T52n2104_003:0381a17": "二",
    "T52n2104_003:0381a18": "武德八年歲居協洽。駕幸國學禮陳釋奠。堂",
    "T52n2104_003:0381a19": "列三座擬敘三宗。時勝光寺慧乘法師隋煬",
    "T52n2104_003:0381a20": "所珍。道俗敦敬眾所樂推。以為導首。於時",
    "T52n2104_003:0381a21": "五都才學三教通人。榮貴宰伯臺省咸集。天",
    "T52n2104_003:0381a22": "子下詔曰。老教孔教此土元基。釋教後興宜",
    "T52n2104_003:0381a23": "崇客禮。今可老先次孔末後釋宗。當時相顧",
    "T52n2104_003:0381a24": "莫敢酬抗。乘雖登座情慮不安。太宗時為秦",
    "T52n2104_003:0381a25": "王。躬臨位席。直視乘面目未曾迴。頻降中使",
    "T52n2104_003:0381a26": "云。一無所慮。師但廣述佛宗先敷帝德。既",
    "T52n2104_003:0381a27": "最末陳唱冠徹前通。乃命宗曰。上天下地其",
    "T52n2104_003:0381a28": "貴在人。榮位緣業必宗佛聖。今將敘大致須",
    "T52n2104_003:0381a29": "具禮儀。並合掌虔跪表師資有。據聲告纔止。",
    "T52n2104_003:0381a30": "皇儲以下爰逮群僚。各下席䠒跪。竚聆清",
    "T52n2104_003:0381b01": "辯乘前開帝德云。",
    "T52n2104_003:0381b02": "陛下。巍巍堂堂眾聖中王。如星中之月。言多",
    "T52n2104_003:0381b03": "不載。次述釋宗。後以二難雙徵兩教。先問道",
    "T52n2104_003:0381b04": "云。先生廣位道宗高邁宇宙。向釋道德云。上",
    "T52n2104_003:0381b05": "卷明道。下卷明德。未知此道更有大此道者。",
    "T52n2104_003:0381b06": "為更無大於道者。",
    "T52n2104_003:0381b07": "答曰。天上天下唯道至極。最大更無大於道",
    "T52n2104_003:0381b08": "者　難曰。道是至極最大更無大於道者。亦",
    "T52n2104_003:0381b09": "可道是至極之法。更無法於道者。答曰。道是",
    "T52n2104_003:0381b10": "至極之法。更無法於道者　難曰。老經自",
    "T52n2104_003:0381b11": "云。人法地。地法天。天法道。道法自然。何意",
    "T52n2104_003:0381b12": "自違本宗。乃云更無法於道者。若道是至",
    "T52n2104_003:0381b13": "極之法。遂更有法於道者。何意道法最大。不",
    "T52n2104_003:0381b14": "得更有大於道者　答曰。道只是自然。自然",
    "T52n2104_003:0381b15": "即是道。所以更無別法能法於道者　難曰。",
    "T52n2104_003:0381b16": "道法自然。自然即是道。亦得自然還法道",
    "T52n2104_003:0381b17": "不　答曰。道法自然。自然不法道　難曰。",
    "T52n2104_003:0381b18": "道法自然。自然不法道。亦可道法自然。自",
    "T52n2104_003:0381b19": "然不即道　答曰。道法自然。自然即是道。",
    "T52n2104_003:0381b20": "所以不相法　難曰。道法自然。自然即是",
    "T52n2104_003:0381b21": "道。亦可地法於天。天即是地。然地法於",
    "T52n2104_003:0381b22": "天。天不即地。故知道法自然。自然不即道。若",
    "T52n2104_003:0381b23": "自然即是道。天應即是地。",
    "T52n2104_003:0381b24": "於是仲卿在座周慞神府抽解無地忸𧹞無",
    "T52n2104_003:0381b25": "答。當時榮貴唱言。道士遭難不通。遂使玄",
    "T52n2104_003:0381b26": "梯廣布義網高張。可謂躡響風飛應機河瀉。",
    "T52n2104_003:0381b27": "於時天子迴光驚美其辯。舒顏解頤而笑。皇",
    "T52n2104_003:0381b28": "儲懿戚左右重臣並同歎重。黃巾之黨結舌",
    "T52n2104_003:0381b29": "無報。博士祭酒張侯愕視束體轅門。慧日",
    "T52n2104_003:0381c01": "所以更明。法雲於茲還布。尋於座中下詔問",
    "T52n2104_003:0381c02": "乘。道士潘誕奏云。悉達太子不能得佛。六年",
    "T52n2104_003:0381c03": "求道方得成佛。是則道能生佛。佛由道成。道",
    "T52n2104_003:0381c04": "是佛之師父。佛乃道之弟子故。佛經云。求",
    "T52n2104_003:0381c05": "於無上正真之道。又云。體解大道發無上",
    "T52n2104_003:0381c06": "意。外國語云阿耨菩提。晉音之翻云無上",
    "T52n2104_003:0381c07": "大道。若以此驗。道大佛小。於事可知。乘答",
    "T52n2104_003:0381c08": "略云。震旦之與天竺。猶環海之比麟洲。聃",
    "T52n2104_003:0381c09": "乃周末始生。佛是周初前出。計其相去二十",
    "T52n2104_003:0381c10": "許王。論年所經三百餘載。豈有昭王世佛而",
    "T52n2104_003:0381c11": "退求敬王時道乎。鉤虛驗實足可知也。仲",
    "T52n2104_003:0381c12": "卿向敘道者。謂太上大道先天地生。欝勃洞",
    "T52n2104_003:0381c13": "虛之中。煒燁玉清之上是佛之師。不言周時",
    "T52n2104_003:0381c14": "之老聃也。且五帝之前未聞有道。三王之季",
    "T52n2104_003:0381c15": "始有聃名。漢景以來方興道學。窮今計古道",
    "T52n2104_003:0381c16": "者為誰。案七籍九流經國之典。宗師周易五",
    "T52n2104_003:0381c17": "運相生。既闢兩儀陰陽是判。故曰一陰一陽",
    "T52n2104_003:0381c18": "之謂道。陰陽不測之謂神。天地於事可明。陰",
    "T52n2104_003:0381c19": "陽在生有驗。此理數然也。不云有道先天地",
    "T52n2104_003:0381c20": "生。道既莫從。何能生佛。故車胤云。在己為",
    "T52n2104_003:0381c21": "德。及物為道。王充殷仲文云。德者得也。道",
    "T52n2104_003:0381c22": "者由也。言得孝在心由之而成者也。王充論",
    "T52n2104_003:0381c23": "衡。立身之謂德。成名之謂道。道德也者為",
    "T52n2104_003:0381c24": "若此矣。卿所言道寧異是乎。若異斯者不",
    "T52n2104_003:0381c25": "足苦詞。豈有頭戴金冠身被黃褐。鬢垂素",
    "T52n2104_003:0381c26": "髮手把玉璋。別號天尊居大羅之上。獨名大",
    "T52n2104_003:0381c27": "道治玉京之中。山海之所未詳。經史之所不",
    "T52n2104_003:0381c28": "載。大羅同烏有之說。玉京本亡是之談。言畢",
    "T52n2104_003:0381c29": "下座。乘爾時獨據詞鋒。舉朝矚目。致使異",
    "T52n2104_003:0382a01": "宗無何而退。可謂一席揚扇。足為萬代舟",
    "T52n2104_003:0382a02": "航。可尚可師立功立事。是知近假叨幸之力。",
    "T52n2104_003:0382a03": "遠庇護念之恩。道藉人弘。惟乘有矣。乘姓",
    "T52n2104_003:0382a04": "劉氏。彭城人也。有陳氏之時早經師訓聽成",
    "T52n2104_003:0382a05": "實論大涅槃經。聲論之美光華江表。及隋降",
    "T52n2104_003:0382a06": "陳國望逸朝廷。煬帝昔在晉蕃南鎮淮海。立",
    "T52n2104_003:0382a07": "四道場追徵四遠。有名釋李率來府供。乘以",
    "T52n2104_003:0382a08": "學優見舉。召入王庭。言論酬對殊有風采。然",
    "T52n2104_003:0382a09": "其儀相魁岸眉目高朗。貌體時事不在思量。",
    "T52n2104_003:0382a10": "鋪詞摛藻俊逸終古。自㝢內推舉。聲辯之最",
    "T52n2104_003:0382a11": "無越南朝。良以吳楚之文騷經陳其翹楚典",
    "T52n2104_003:0382a12": "午南據才學涌於波瀾。故得遊談玄路天下",
    "T52n2104_003:0382a13": "稱焉。乘於斯伍聲價尤甚。所以慧日道場義",
    "T52n2104_003:0382a14": "門法將。盱衡而對雒伯。電舌而卷群英。乘",
    "T52n2104_003:0382a15": "於僧位灼灼高出。煬帝初在春坊。因從京邑",
    "T52n2104_003:0382a16": "談講。徒侶互顯英雄。論難之華道俗同許。及",
    "T52n2104_003:0382a17": "成雒邑召往東都。厚供重賜月望相接。及",
    "T52n2104_003:0382a18": "往西平旦末遼海襄平無不預從戎麾對晤",
    "T52n2104_003:0382a19": "詞旨。京師西南建兩禪宇。內獲舍利擬瘞寺",
    "T52n2104_003:0382a20": "塔終憂所重特詔此行。粵自東都西至京室。",
    "T52n2104_003:0382a21": "威儀福瑞聽逸郊闉。及帝往江都留乘洛邑。",
    "T52n2104_003:0382a22": "常事恒業不擁素風。皇泰初元彌崇敬重內",
    "T52n2104_003:0382a23": "置道場晨宵覲接。開明建始鄭重相仍。齋講",
    "T52n2104_003:0382a24": "繼軫法輪不絕。及武德四年蕩定東夏。入偽",
    "T52n2104_003:0382a25": "諸州例留一寺洛陽舊都僧徒極盛。簡取名",
    "T52n2104_003:0382a26": "勝配住同華。兩州仍舉勝達者五人天策別",
    "T52n2104_003:0382a27": "供。乘以德高眾望。又處其員。在京住勝光寺。",
    "T52n2104_003:0382a28": "以勝光寺主僧珍法師即隋煬國師智者顗",
    "T52n2104_003:0382a29": "禪師之弟子也。以行解有聲。追住慧日。舊曾",
    "T52n2104_003:0382b01": "同寺同氣相求。珍亦　文帝素交。特隆恒准。",
    "T52n2104_003:0382b02": "所以秦國福供並入勝光。乘達帝成弘",
    "T52n2104_003:0382b03": "道無倦。福智二嚴與時俱積。勝光北院。寶",
    "T52n2104_003:0382b04": "塔高華堂宇綺飾像設嚴麗。乃至畫繢瓌奇",
    "T52n2104_003:0382b05": "冠絕區域。皆乘目准心計巧類神功不可思",
    "T52n2104_003:0382b06": "也。每有盛集必事先驅。湧注若河傾。名貌如",
    "T52n2104_003:0382b07": "摛錦。能使智人傾心清耳。竚聆逸辯不覺晷",
    "T52n2104_003:0382b08": "度形疲。自餘昏漠但聞寫送輕快莫知筌緒。",
    "T52n2104_003:0382b09": "然為人慈育。以濟度為心。言問所流。惟存贊",
    "T52n2104_003:0382b10": "悅不及過。斯亦季代之辯士也。年將八十終",
    "T52n2104_003:0382b11": "於勝光。帝深悼惜。賻贈榮顯。",
    "T52n2104_003:0382b12": "16 道士李仲卿等造論毀佛法琳法師著辯正論以抗事(丙)道士李仲卿等造論毀佛法琳法師著辯正",
    "T52n2104_003:0382b13": "論以抗事第三",
    "T52n2104_003:0382b14": "武德九年。清虛觀道士李仲卿劉進喜。猜忌",
    "T52n2104_003:0382b15": "佛法恒加訕謗。與傅奕脣齒結構誅剪釋宗。",
    "T52n2104_003:0382b16": "卿著十異九迷論。喜顯正論。仍託傅氏上聞",
    "T52n2104_003:0382b17": "天聽。孟春下勅。京立三寺僧限千人。餘並放",
    "T52n2104_003:0382b18": "還桑梓。有才用者八品處分。嚴　勅行下無",
    "T52n2104_003:0382b19": "敢抗言。五眾哀號四俗驚歎。不久震方出",
    "T52n2104_003:0382b20": "　帝氛祲廓清太宗素襲啟聞薄究宗領。登",
    "T52n2104_003:0382b21": "即大赦一切休寧。僧還本寺佛日還朗。沙門",
    "T52n2104_003:0382b22": "法琳前造破邪論道俗具瞻道士新論猶未",
    "T52n2104_003:0382b23": "筆削。乃因劉李二論造辯正論以擬之。一帙",
    "T52n2104_003:0382b24": "八卷。綸綜終古立信當今。絕後光前布露惟",
    "T52n2104_003:0382b25": "遠。頴川陳子良。才術縱橫聲振寰宇。為之",
    "T52n2104_003:0382b26": "注解并序由來。文多不載。",
    "T52n2104_003:0382b27": "17 太宗下勅道先佛後僧等上諫事(丙)太宗下勅道先佛後僧等上諫事第四",
    "T52n2104_003:0382b28": "貞觀十一年駕巡洛邑。黃巾先有與僧論",
    "T52n2104_003:0382b29": "者。聞之於上。乃下詔云。老君垂範義在清虛。",
    "T52n2104_003:0382c01": "釋迦貽訓則理存因果。求其教也。汲引之迹",
    "T52n2104_003:0382c02": "殊途。求其宗也。弘益之風齊致。然大道之",
    "T52n2104_003:0382c03": "興肇於遂古。源出無名之始。事高有形之外。",
    "T52n2104_003:0382c04": "邁兩儀而運行。包萬物而亭育。故能經邦致",
    "T52n2104_003:0382c05": "治反樸還淳。至如佛教之興基於西域。逮於",
    "T52n2104_003:0382c06": "後漢方被中土。神變之理多方。報應之緣匪",
    "T52n2104_003:0382c07": "一。洎於近世崇信滋深。人冀當年之福。家",
    "T52n2104_003:0382c08": "懼來生之禍。由是滯俗者聞玄宗而大笑。好",
    "T52n2104_003:0382c09": "異者望真諦而爭歸。始波涌於閭里。終風靡",
    "T52n2104_003:0382c10": "於朝庭。遂使殊俗之典欝為眾妙之先。諸華",
    "T52n2104_003:0382c11": "之教翻居一乘之後。流遯忘返於茲累代。今",
    "T52n2104_003:0382c12": "鼎祚克昌。既憑上德之慶。天下大定。亦賴",
    "T52n2104_003:0382c13": "無為之功。宜有解張闡茲玄化。自今已後齋",
    "T52n2104_003:0382c14": "供行立。至於稱謂道士女道士可在僧尼之",
    "T52n2104_003:0382c15": "前。庶敦反本之俗。暢於九有貽諸萬葉。時",
    "T52n2104_003:0382c16": "京邑僧徒各陳極諫有司不納。沙門智實後",
    "T52n2104_003:0382c17": "生俊頴內外兼明。携諸夙老隨駕。陳表。乃",
    "T52n2104_003:0382c18": "至關口。其表略云。僧某等言。某年迫桑榆。",
    "T52n2104_003:0382c19": "始逢太平之世。貌侵蒲柳。方值聖明之君。",
    "T52n2104_003:0382c20": "竊聞父有諍子君有諍臣。某等雖預出家。仍",
    "T52n2104_003:0382c21": "在臣子之例。有犯無隱敢不陳之。伏見詔",
    "T52n2104_003:0382c22": "書。國家本系出自柱下。尊祖之風形於前",
    "T52n2104_003:0382c23": "典頒告天下無德而稱。令道士等在僧之上。",
    "T52n2104_003:0382c24": "奉以周旋豈敢拒詔。尋老君垂範治國治家。",
    "T52n2104_003:0382c25": "所佩服章亦無改異。不立館寺不領門人處",
    "T52n2104_003:0382c26": "柱下以全真。隱龍德而養性。智者見之謂之",
    "T52n2104_003:0382c27": "智愚者見之謂之愚。非魯司寇莫之能識。今",
    "T52n2104_003:0382c28": "之道士不遵其法。所著冠服並是黃巾之餘。",
    "T52n2104_003:0382c29": "本非老君之裔。行三張之穢術。棄五千之妙",
    "T52n2104_003:0383a01": "門。反同張禹漫行章句。從漢魏已來。常",
    "T52n2104_003:0383a02": "以鬼道化於浮俗。妄託老君之後。實是左",
    "T52n2104_003:0383a03": "道之苗。若位在僧尼之上。誠恐真偽同流有",
    "T52n2104_003:0383a04": "損國化。如不陳奏何以表臣子之情。謹錄道",
    "T52n2104_003:0383a05": "經及漢魏諸史佛先道後之事。如別所陳。伏",
    "T52n2104_003:0383a06": "願　天慈曲垂聽覽。中書侍郎岑文本宣",
    "T52n2104_003:0383a07": "　勅語。僧等此事久以行訖。不伏者與杖。諸大",
    "T52n2104_003:0383a08": "德等咸是暮年形疲道路飲氣而旋。智實勇",
    "T52n2104_003:0383a09": "身先出云。不伏此理。萬刃之下甘心伏罪。遂",
    "T52n2104_003:0383a10": "杖之放還。實少出家住京師總持寺。沙彌時",
    "T52n2104_003:0383a11": "殊有高烈有精神。善談論有聲遠近通攝論",
    "T52n2104_003:0383a12": "俱舍。自受具已後嚴策形心。衣鉢自隨淨瓶",
    "T52n2104_003:0383a13": "常執。不入市不乘騎。每有勝集無不論難。鏗",
    "T52n2104_003:0383a14": "鋐高調聲氣堅正。屬武德初薛舉東逼。乃選",
    "T52n2104_003:0383a15": "翹勇僧千人入於戎幕。有僧法雅。躬為募",
    "T52n2104_003:0383a16": "頭。京師鼎沸僧徒無計。實於眾中太哭云。",
    "T52n2104_003:0383a17": "雅是魔賊撮而敺之。以事達太上。乃令還俗。",
    "T52n2104_003:0383a18": "因周行講肆不染俗風。貞觀初元雅有事。故",
    "T52n2104_003:0383a19": "下勅。令實出家住於本寺。及尊黃老令在僧",
    "T52n2104_003:0383a20": "前。實携京邑大德法常慧淨法琳等十餘人。",
    "T52n2104_003:0383a21": "隨頓上表以死上請。不許之。實曰。深知明",
    "T52n2104_003:0383a22": "　詔已下不可轉也。萬載之後知僧中之有人",
    "T52n2104_003:0383a23": "焉。後染疾。清齋如初。有勸非時食者。實曰。",
    "T52n2104_003:0383a24": "余見死者多矣。臨終之時多陷戒律。豈不以",
    "T52n2104_003:0383a25": "重身輕聖。何名師資乎。乃閉口不食。有問後",
    "T52n2104_003:0383a26": "事。答曰。彎弓箭下可選地耶。在後量處省",
    "T52n2104_003:0383a27": "事為要。言已卒時。春秋三十餘矣。",
    "T52n2104_003:0383a28": "18 皇太子集三教學者詳論事(丙)皇太子集三教學者詳論事第五",
    "T52n2104_003:0383a29": "貞觀十二年　皇太子集諸官臣及三教學",
    "T52n2104_003:0383b01": "士於弘文殿。開明佛法。紀國寺慧淨法師預",
    "T52n2104_003:0383b02": "斯嘉會。有令召淨開法華經。奉旨登座。如常",
    "T52n2104_003:0383b03": "序胤。道士蔡晃講道論好獨秀時英。下令遣",
    "T52n2104_003:0383b04": "與抗論。晃即整容。問曰。經稱序品第一。未審",
    "T52n2104_003:0383b05": "序第何分。淨曰。如來入定徵瑞放光現奇動",
    "T52n2104_003:0383b06": "地雨花假近開遠。為破二之洪基作明一之",
    "T52n2104_003:0383b07": "由漸。故為序也。第者為居。一者為始。序最居",
    "T52n2104_003:0383b08": "先。故稱第一。晃曰。第者第也。為弟則不得",
    "T52n2104_003:0383b09": "稱一。言一則不得稱弟。兩字矛盾。何以會",
    "T52n2104_003:0383b10": "通。淨曰。向不云乎。第者為居。一者為始。先",
    "T52n2104_003:0383b11": "生既不領前宗。而謬陳後難。便是自難何成",
    "T52n2104_003:0383b12": "難人。晃曰。言不領者。請為重釋。淨啟令曰。",
    "T52n2104_003:0383b13": "昔有二人。一名蛇奴。道帚忘掃。一名身子。一",
    "T52n2104_003:0383b14": "聞千解。然則蛇奴再聞不悟。身子一唱千領。",
    "T52n2104_003:0383b15": "此非授道不明但是納法非俊。晃曰。法師",
    "T52n2104_003:0383b16": "言不出脣。何以可領。淨曰。菩薩說法聲震",
    "T52n2104_003:0383b17": "十方。道士在坐如迷如醉。豈直形骸聾瞽。其",
    "T52n2104_003:0383b18": "智抑亦有之。晃曰。野干說法何由可聞。淨曰。",
    "T52n2104_003:0383b19": "天宮嚴衛理絕獸蹤。道士魂迷謂人為畜。有",
    "T52n2104_003:0383b20": "國子祭酒孔頴達者。心存道黨潛扇斯玷曰。",
    "T52n2104_003:0383b21": "承聞佛家無諍。法師何以構斯。淨啟令曰。",
    "T52n2104_003:0383b22": "如來存日已有斯事。佛破外道。外道不通。",
    "T52n2104_003:0383b23": "反謂佛曰。汝常自言平等。今既以難破我。即",
    "T52n2104_003:0383b24": "是不平。何謂平乎。佛為通曰。以我不平破",
    "T52n2104_003:0383b25": "汝不平。汝若得平即我平也。而今亦爾。以淨",
    "T52n2104_003:0383b26": "之諍破。彼之諍。彼得無諍即淨無諍也。於時",
    "T52n2104_003:0383b27": "皇儲語祭酒曰。君既勦說真為道黨。淨啟",
    "T52n2104_003:0383b28": "常聞君子不黨。其知祭酒亦黨乎。皇儲怡然",
    "T52n2104_003:0383b29": "大笑。合坐歡躍。今日不徒法樂以至於斯。",
    "T52n2104_003:0383c01": "淨頻入宮闈抗論無擬。殿下目屬其神銳也。",
    "T52n2104_003:0383c02": "尋下令曰。紀國寺慧淨法師。名稱高遠行業",
    "T52n2104_003:0383c03": "著聞。綱紀伽藍必有弘益。請為普光寺主。仍",
    "T52n2104_003:0383c04": "知本寺上坐事。復下書與普光及以淨所廣",
    "T52n2104_003:0383c05": "述寺綱住持惟人在寄等事也。淨本趙郡房",
    "T52n2104_003:0383c06": "氏。即隋國子博士徽遠之猶子也。家代儒宗",
    "T52n2104_003:0383c07": "流略固其常習。而精爽清舉卓明文雄。機",
    "T52n2104_003:0383c08": "論標放乘時搆采。少出家遊學三河不專師",
    "T52n2104_003:0383c09": "傳。於大小乘探賾沈隱。開皇末曆觀化帝京。",
    "T52n2104_003:0383c10": "優柔教義亟發光問。大業之紀聲唱轉高。預",
    "T52n2104_003:0383c11": "有才人無不臨造。或決疑豫或示新文。讎校",
    "T52n2104_003:0383c12": "古今商搉儒墨。問之不已。乃為敘述。古來詩",
    "T52n2104_003:0383c13": "人雅什雖多罕登百二。群髦重其慧悟服其",
    "T52n2104_003:0383c14": "品藻。遂勸纘詩英華。自梁高齊宣已下逮于",
    "T52n2104_003:0383c15": "皇運。為編十卷。吳王文學劉孝孫序之。并",
    "T52n2104_003:0383c16": "俱舍毘曇大乘莊嚴論等。咸為著疏。各三",
    "T52n2104_003:0383c17": "十卷。法華已下行用諸要亦纘疏述令成",
    "T52n2104_003:0383c18": "誦之。并注經集論不能委述。貞觀嗣寶宰伯",
    "T52n2104_003:0383c19": "咸欽僕射玄齡尤所敬重。每有勝集引諸寮",
    "T52n2104_003:0383c20": "寀預聽法筵。日下當時以為榮觀之極也。然",
    "T52n2104_003:0383c21": "能事匪一學罕兼通。淨之陳迹可謂玄儒並",
    "T52n2104_003:0383c22": "騖。所以吹爇易發。光華莫不由此。年逾縱心",
    "T52n2104_003:0383c23": "風疾交集。然猶憑几談寫敘對時賢。余曾",
    "T52n2104_003:0383c24": "問其疾苦。答云。淨甞疾甚。無計可投。承聞病",
    "T52n2104_003:0383c25": "是著因。固當捨著。遂召五眾一切都捨。夜",
    "T52n2104_003:0383c26": "覺有間。晚又重發。依前都捨。疾間亦然。今",
    "T52n2104_003:0384a01": "則七十有餘。生事極矣。安有為命而捨財乎。",
    "T52n2104_003:0384a02": "念念死計無情財事。昔人年至百歲。猶不體",
    "T52n2104_003:0384a03": "命行無常淨今悟之。任時而已。然其恕己謙",
    "T52n2104_003:0384a04": "光接誘道俗迎送禮遇不爽恒倫。至於同法",
    "T52n2104_003:0384a05": "論難知窮。引通不咎前失人代。即目聞見自",
    "T52n2104_003:0384a06": "多故不曲盡。其宗轄其道化履歷。具見續高",
    "T52n2104_003:0384a07": "僧傳。",
    "T52n2104_003:0384a08": "19 太子中舍辛諝齊物論并淨琳二法師抗拒事(丙)太子中舍辛諝齊物論并淨琳二法師抗拒",
    "T52n2104_003:0384a09": "事兩首第六",
    "T52n2104_003:0384a10": "太子中舍辛諝。學該文史誕傲自矜。心在",
    "T52n2104_003:0384a11": "道術輕弄佛法。染翰著論詳略釋宗。時有對",
    "T52n2104_003:0384a12": "者。諝必碎之於地。謂僧中之無人也。慧淨",
    "T52n2104_003:0384a13": "法師不勝其侮。乃裁論以擬之曰。披覽高論",
    "T52n2104_003:0384a14": "博究精微。旨贍文華驚心眩目。辯超炙輠理",
    "T52n2104_003:0384a15": "跨聯環。幽難勃以縱橫。掞藻紛其駱驛。非",
    "T52n2104_003:0384a16": "夫哲士誰其溢心。瞻彼上人固難與對。輕持",
    "T52n2104_003:0384a17": "不敏寧酬客難。來論云。一音演說各隨類",
    "T52n2104_003:0384a18": "解。蠕動眾生皆有佛性。然則佛陀之與大",
    "T52n2104_003:0384a19": "覺。語從俗異。智慧之與般若。義本玄同。習",
    "T52n2104_003:0384a20": "智覺若非勝因。念佛慧豈登妙果。答曰。大",
    "T52n2104_003:0384a21": "哉斯舉也。深固幽遠理涉嫌疑。今當為子略",
    "T52n2104_003:0384a22": "陳梗概。若乃問同答異。文郁郁於孔書。名一",
    "T52n2104_003:0384a23": "義乖。理明明於釋典。若名同不許義異。則",
    "T52n2104_003:0384a24": "問一不得答殊。此例既昇彼並自沒。如有未",
    "T52n2104_003:0384a25": "喻更為提撕。夫以住無所住。萬善所以兼修。",
    "T52n2104_003:0384a26": "為無不為。一音所以齊應。豈止絕聖棄智抱",
    "T52n2104_003:0384a27": "一守雌。冷然獨善義無兼濟。較言優劣其可",
    "T52n2104_003:0384a28": "倫乎。二宗既辯百難斯滯。論云。必彼此名",
    "T52n2104_003:0384a29": "言遂可分別。一音各解乃翫空談。答曰。誠",
    "T52n2104_003:0384b01": "如來旨。亦須分別。竊以逍遙一也。鵬鷃不可",
    "T52n2104_003:0384b02": "齊於九萬。榮枯同管。椿菌不可齊乎八千。",
    "T52n2104_003:0384b03": "而況爝火之侔日月。浸灌之方時雨。寧有分",
    "T52n2104_003:0384b04": "同明潤而遂均其曜澤哉。至若山毫一其",
    "T52n2104_003:0384b05": "小大。彭殤均其壽夭。庭楹亂其橫竪。施厲",
    "T52n2104_003:0384b06": "混其妍媸。斯由相待不足相奪可忘莊生",
    "T52n2104_003:0384b07": "所以絕其有封。謂未始無物。斯則以余分",
    "T52n2104_003:0384b08": "別攻子分別。子亡分別子余亡分別矣。君子",
    "T52n2104_003:0384b09": "劇談幸無虛論。一言易失駟馬難追。斯文",
    "T52n2104_003:0384b10": "誠矣。深可慎哉。論云。諸行無常觸類緣起。",
    "T52n2104_003:0384b11": "復心有待資氣涉求。然則我淨受於熏修。慧",
    "T52n2104_003:0384b12": "定成於繕剋。答曰。無常者故吾去也。緣起者",
    "T52n2104_003:0384b13": "新吾來也。故吾去矣。吾豈常乎。新吾來矣。吾",
    "T52n2104_003:0384b14": "豈斷乎。新故相傳。假熏修以成淨。美惡更",
    "T52n2104_003:0384b15": "代。非繕剋而難功。是則生滅破於斷常。因",
    "T52n2104_003:0384b16": "果顯乎中觀。斯寔莊釋玄同東西理會。而吾",
    "T52n2104_003:0384b17": "子去彼取此。得無謬乎。論曰。續鳧截鶴庸",
    "T52n2104_003:0384b18": "詎真如。草化蜂飛何居弱喪　答曰。夫自",
    "T52n2104_003:0384b19": "然者報分也。熏修者業理也。報分已定。二鳥",
    "T52n2104_003:0384b20": "無羨於短長。業理資緣。兩蟲有待而飛化。",
    "T52n2104_003:0384b21": "然則事像易疑沈冥難曉。幽求之土淪惑",
    "T52n2104_003:0384b22": "罔息。至乃道圓四果尚昧衣珠。位隆十地猶",
    "T52n2104_003:0384b23": "昏羅縠。聖賢固其若此。而況庸庸者乎。自非",
    "T52n2104_003:0384b24": "鑒鏡三明雄飛七辯。安能妙契玄極敷究幽",
    "T52n2104_003:0384b25": "微。貧道籍以受業家門朋從是寄。希能擇",
    "T52n2104_003:0384b26": "善敢進蒭蕘。如或鏗然願詳金牒。於是辛氏",
    "T52n2104_003:0384b27": "頂受斯文頓裂邪網　有李遠問舍人者。曾",
    "T52n2104_003:0384b28": "讀斯論意所未詳。便以示沙門法琳。請廣其",
    "T52n2104_003:0384b29": "義類。琳乃答曰。蒙示辛氏與淨法師齊物論。",
    "T52n2104_003:0384c01": "大約兩問。詞旨宏贍理致幽絕。既開義府特",
    "T52n2104_003:0384c02": "曜文鋒。舉佛性平等之談。引群生各解之說。",
    "T52n2104_003:0384c03": "陳彼此之兩難。辯玄同之一問。非夫契彼寰",
    "T52n2104_003:0384c04": "中。孰能振斯高論。美則美矣。疑頗疑焉。何者",
    "T52n2104_003:0384c05": "尋上皇朝徹。始流先覺之名。法王應物。爰標",
    "T52n2104_003:0384c06": "佛陀之號。智慧者蓋分別之小術。般若者乃",
    "T52n2104_003:0384c07": "無知之大宗。分別緣起。所以強稱先覺。無知",
    "T52n2104_003:0384c08": "性寂。於是假謂佛陀。分別既於外有數。無",
    "T52n2104_003:0384c09": "知則於內無心。於外有數。分別之見不亡。",
    "T52n2104_003:0384c10": "於內無心。誘引之功莫匱。甚秋毫之方巨嶽。",
    "T52n2104_003:0384c11": "踰尺鷃之比大鵬。不可同年而語矣。莊生云。",
    "T52n2104_003:0384c12": "吾亡是非不亡彼此。庸詎然乎。所以小智不",
    "T52n2104_003:0384c13": "及大智。小年不及大年。惟彭祖之特聞。非",
    "T52n2104_003:0384c14": "眾人之所逮也。況三世之理不差。二諦之門",
    "T52n2104_003:0384c15": "可驗。是以聖立因果。凡夫有得聖之期。道稱",
    "T52n2104_003:0384c16": "自然。學者無成道之聖。從微至著。憑繕剋",
    "T52n2104_003:0384c17": "而方妍。乘因趣果。籍熏修而始見。彼既知",
    "T52n2104_003:0384c18": "而故問。余亦述而略答。詳夫一音普被。弱喪",
    "T52n2104_003:0384c19": "由是同歸。四智廣覃。真如以之自顯。自顯也",
    "T52n2104_003:0384c20": "者惟微唯彰。同歸也者孰來孰去。蓋知隨業",
    "T52n2104_003:0384c21": "受報。二鳥不嫌其短長。因濕致生。兩蟲無擇",
    "T52n2104_003:0384c22": "於飛化。不存待與無待。明即待之非待矣。請",
    "T52n2104_003:0384c23": "試論之。昔闞澤有言。孔老法天諸天法佛。洪",
    "T52n2104_003:0384c24": "範九疇承天制用。上方十善奉佛慈風。若將",
    "T52n2104_003:0384c25": "孔老以匹聖尊。可謂子貢賢於仲尼。跛鼈陵",
    "T52n2104_003:0384c26": "於駿驥。欲觀渤澥更保涓流。何異蔽目而視",
    "T52n2104_003:0384c27": "毛端。却行以求郢路。非所應也。非所應也。",
    "T52n2104_003:0384c28": "且王導周顗宰輔之冠蓋。王濛謝尚人倫之",
    "T52n2104_003:0384c29": "羽儀。次則郄超王謐劉璆謝容等。並江左英",
    "T52n2104_003:0385a01": "彥七十餘人。皆學綜九流才映千古。咸言性",
    "T52n2104_003:0385a02": "靈真要可以持身濟俗者。莫過於釋氏之教。",
    "T52n2104_003:0385a03": "及宋文帝與何尚之王玄保等。亦有此談。如",
    "T52n2104_003:0385a04": "宇內並遵斯要。吾當坐致太平矣。尚之又",
    "T52n2104_003:0385a05": "云。十善暢則人天興。五戒行則鬼畜絕。其實",
    "T52n2104_003:0385a06": "濟世之玄範。豈造次而可論乎。中舍學富才",
    "T52n2104_003:0385a07": "高文華理切。秦懸一字蜀掛千金。何以當茲",
    "T52n2104_003:0385a08": "奇麗也。不量管見輕陳鄙俚。敢此有酬以麻",
    "T52n2104_003:0385a09": "續組耳。李舍人得琳重釋。渙然神解重疑頓",
    "T52n2104_003:0385a10": "消。仍以斯論廣於視聽。故得二文雙顯。各",
    "T52n2104_003:0385a11": "其志乎。",
    "T52n2104_003:0385a12": "20 太宗文皇帝問沙門法琳交報顯應事(丙)太宗文皇帝問沙門法琳交報顯應事第七",
    "T52n2104_003:0385a13": "貞觀十四年。先有黃巾西華觀秦世英者。挾",
    "T52n2104_003:0385a14": "方術以自媚。因程器於儲兩。素嫉釋宗。陰",
    "T52n2104_003:0385a15": "上法琳所造之論云。此辯正但欲謗訕皇",
    "T52n2104_003:0385a16": "宗罪當誷上　太宗聞之。便下　勅沙汰僧",
    "T52n2104_003:0385a17": "尼貌減年齒。使御史韋悰。將軍于伯億并寺",
    "T52n2104_003:0385a18": "省州縣官人日別鴻臚檢閱情狀。見有眾僧",
    "T52n2104_003:0385a19": "宜依遺教。仍追訪琳身據法推勘。琳扼腕奪",
    "T52n2104_003:0385a20": "發追徵未及。即詣公庭輕生答對不懼性命",
    "T52n2104_003:0385a21": "乃縶之縲紲。下詔問曰。周之宗盟異姓為",
    "T52n2104_003:0385a22": "後。尊祖重親寔由先古。何為追逐其短。首",
    "T52n2104_003:0385a23": "鼠兩端。廣引形似之言。備陳不遜之喻。爬",
    "T52n2104_003:0385a24": "毀我祖禰。謗讟我先人。如此要君罪有不",
    "T52n2104_003:0385a25": "恕。琳答曰。文王大聖周公大賢。追遠慎終昊",
    "T52n2104_003:0385a26": "天靡答。孝悌之至通於神明。雖有宗周義不",
    "T52n2104_003:0385a27": "爭長。何者皇天無親竟由輔德。古人黨理而",
    "T52n2104_003:0385a28": "不黨親。不自我先不自我後。雖親有罪必",
    "T52n2104_003:0385a29": "罰。雖疎有功必賞。賞罰理當。故天下和平。老",
    "T52n2104_003:0385b01": "子習訓道宗德教。加於百姓恕己謙光。仁風",
    "T52n2104_003:0385b02": "刑于四海。又云。吾師名佛。佛者覺一切",
    "T52n2104_003:0385b03": "人也。乾竺古皇西昇逝矣。討尋老教始末可",
    "T52n2104_003:0385b04": "追日授中經示誨弟子言。吾師者善入泥洹",
    "T52n2104_003:0385b05": "綿綿常存。吾今逝矣。今劉李所述謗滅老氏",
    "T52n2104_003:0385b06": "之師世莫能知。所以著茲辯正論有八卷。略",
    "T52n2104_003:0385b07": "對道士六十餘條。並陳史籍前言實非謗毀",
    "T52n2104_003:0385b08": "家國。自後二十餘列。具狀奏聞　勅云。汝",
    "T52n2104_003:0385b09": "所著辯正論。信毀交報篇曰。有念觀音臨",
    "T52n2104_003:0385b10": "刃不傷。且赦七日令爾念之。試及刑期能無",
    "T52n2104_003:0385b11": "傷不。琳外纏桎梏內迫刑期。氷炭交懷惟祈",
    "T52n2104_003:0385b12": "顯應。恰至限滿忽神思彯勇。橫逸胸懷頓亡",
    "T52n2104_003:0385b13": "死畏立待追對。須臾勅至云。今赦期已滿。",
    "T52n2104_003:0385b14": "即事加刑。有何所念。念有靈不。琳答曰。自隋",
    "T52n2104_003:0385b15": "季擾攘四海沸騰。役毒流行干戈競起。興師",
    "T52n2104_003:0385b16": "相伐各擅兵威。臣佞君荒不為正治。遏絕王",
    "T52n2104_003:0385b17": "路固執一隅。自皇王弔伐載清海陸。斯寔觀",
    "T52n2104_003:0385b18": "音之力。咸資勢至之功。比德連衡道齊上聖。",
    "T52n2104_003:0385b19": "救橫死於　帝庭。免淫刑於都市。琳於七日",
    "T52n2104_003:0385b20": "已來。不念觀音惟念陛下。又　勅治書侍御",
    "T52n2104_003:0385b21": "韋悰問琳。有詔令念觀音。何因不念。乃云",
    "T52n2104_003:0385b22": "惟念陛下。琳答。伏承觀音聖鑿塵形六道。",
    "T52n2104_003:0385b23": "上天下地皆為師範。然唐光宅四海九夷奉",
    "T52n2104_003:0385b24": "職八表刑清。君聖臣賢不為枉濫。今　陛下",
    "T52n2104_003:0385b25": "子育恒品如經即是觀音。既其靈鑒相符。所",
    "T52n2104_003:0385b26": "以惟念　陛下。且琳所著辯正論。爰與書",
    "T52n2104_003:0385b27": "史符同。一句參差任從斧鉞　陛下若順忠",
    "T52n2104_003:0385b28": "順正。琳則不損一毛　陛下若刑濫無辜。琳",
    "T52n2104_003:0385b29": "則有伏屍之痛。以狀奏聞。遂不加罪。下　勅。",
    "T52n2104_003:0385c01": "徙於益部僧寺。於時朝庭上下知英構扇",
    "T52n2104_003:0385c02": "御史韋悰審英飾詐疑陽庶俗。乃奏彈曰。竊",
    "T52n2104_003:0385c03": "以大道欝興。沖虛之迹斯闡。玄風既播。無為",
    "T52n2104_003:0385c04": "之教寔隆。未有身預黃冠志同凡素者也。道",
    "T52n2104_003:0385c05": "士秦英頗學醫方薄閑呪禁。親戚寄命羸",
    "T52n2104_003:0385c06": "疾投身。姦婬其妻禽獸不若。情違正教心類",
    "T52n2104_003:0385c07": "豺狼。逞貪競之懷。恣邪穢之行。家藏妻子門",
    "T52n2104_003:0385c08": "有姬童。乘肥衣輕出入衢路。揚眉奮袂無憚",
    "T52n2104_003:0385c09": "憲章。健羨未忘觀繳在慮。斯原不殄至教",
    "T52n2104_003:0385c10": "式虧。請寘嚴科以懲婬侈。有　勅。追入大",
    "T52n2104_003:0385c11": "理。竟以狂狷被誅。公私同知賊惡。怪其死晚。",
    "T52n2104_003:0385c12": "可謂賊夫人之子。於斯見矣。",
    "T52n2104_003:0385c13": "21 文帝幸弘福寺立願重施敘佛道先後事(丙)文帝幸弘福寺立願重施敘佛道先後事第",
    "T52n2104_003:0385c14": "八",
    "T52n2104_003:0385c15": "貞觀十五年五月十四日。太宗文帝躬幸弘",
    "T52n2104_003:0385c16": "福寺。於時僧眾並出虞候遠闢　勅召大",
    "T52n2104_003:0385c17": "德五人。在寺內堂中坐訖。具敘立寺所由。意",
    "T52n2104_003:0385c18": "存。",
    "T52n2104_003:0385c19": "太穆皇后。哀淚橫流僧並垂泣。乃手製願文",
    "T52n2104_003:0385c20": "曰。皇帝菩薩戒弟子稽首和南十方諸佛菩",
    "T52n2104_003:0385c21": "薩聖僧天龍大眾。若夫至理凝寂道絕名言。",
    "T52n2104_003:0385c22": "大慈方便隨機攝誘。濟苦海以智舟。朗重昏",
    "T52n2104_003:0385c23": "以慧日。開曉度脫不可思議。弟子夙罹𮘧亹",
    "T52n2104_003:0385c24": "早嬰偏罰。追惟撫育之恩。每念　慈顏之遠。",
    "T52n2104_003:0385c25": "泣血崩心永無逮及。號天躄地何所厝身。歲",
    "T52n2104_003:0385c26": "月不居炎涼亟改。荼毒之痛在乎茲日。敬養",
    "T52n2104_003:0385c27": "已絕萬恨不追。冤酷之深百身何贖。惟以",
    "T52n2104_003:0385c28": "丹誠歸依　三寶。謹於弘福道場奉施齋供。",
    "T52n2104_003:0386a01": "并施淨財以充檀捨。用其功德奉為先靈。願",
    "T52n2104_003:0386a02": "心悟無生神　遷妙喜。策紺馬以入香城。躡",
    "T52n2104_003:0386a03": "金階而昇寶殿。遊玩法樂逍遙淨土。永蔭法",
    "T52n2104_003:0386a04": "雲常喰甘露。疾證菩提早登正覺。六道四",
    "T52n2104_003:0386a05": "生並同斯願　帝謂僧曰。比以老君是朕先",
    "T52n2104_003:0386a06": "宗。尊祖重親有生之本。故令在前。師等大",
    "T52n2104_003:0386a07": "應悢悢。寺主道懿奉對　陛下。尊重祖宗使",
    "T52n2104_003:0386a08": "天下成式。僧等荷國重恩安心行道　詔旨",
    "T52n2104_003:0386a09": "行下咸大歡喜。豈敢悢悢　帝曰。朕以先宗",
    "T52n2104_003:0386a10": "在前可即大於佛也。自有國已來。何處別造",
    "T52n2104_003:0386a11": "道觀。凡有功德並歸寺家。國內戰場之始。無",
    "T52n2104_003:0386a12": "不一心歸命於佛。今天下大定。戰場之地並",
    "T52n2104_003:0386a13": "置佛寺。乃至本宅先妣唯置佛寺。朕敬有",
    "T52n2104_003:0386a14": "處所以盡命歸依。師等宜悉朕懷。彼道士者",
    "T52n2104_003:0386a15": "止是師習先宗。故位在前。今李家據國李老",
    "T52n2104_003:0386a16": "在前。若釋家治化則釋門居上。可不平也。僧",
    "T52n2104_003:0386a17": "等起謝　帝曰坐。是弟子意耳。不述不知。天",
    "T52n2104_003:0386a18": "時大熱。房宇窄狹。若為居住今有施物可造",
    "T52n2104_003:0386a19": "後房。使僧等寬展行道。餘言多不載。事訖還",
    "T52n2104_003:0386a20": "宮。",
    "T52n2104_003:0386a21": "22 太宗下勅以道士三皇經不足傳授令焚除事(丙)太宗下勅以道士三皇經不足傳授令焚除",
    "T52n2104_003:0386a22": "事第九",
    "T52n2104_003:0386a23": "貞觀二十二年十月。有吉州上表云。有事天",
    "T52n2104_003:0386a24": "尊者行三皇齋法。依檢其經。乃云。欲為。",
    "T52n2104_003:0386a25": "天子欲為皇后者可讀此經。據此言及國家",
    "T52n2104_003:0386a26": "檢田。令云。道士通三皇經者給地三十畝。",
    "T52n2104_003:0386a27": "檢公式令諸有令式不便者奏聞此三皇經文",
    "T52n2104_003:0386a28": "言有異具錄以聞。有勅令。百官議定。依追道",
    "T52n2104_003:0386a29": "士張惠元問有此言不。惠元答云。此處三",
    "T52n2104_003:0386b01": "皇經並無此言。不知遠州何因有此。然為之",
    "T52n2104_003:0386b02": "一字聲有平去。若平聲讀之。誠如所奏。若去",
    "T52n2104_003:0386b03": "聲讀之。此乃為國於理無妨。臣等以為惠",
    "T52n2104_003:0386b04": "元所說不乖勸善。然此經中天文大字符圖",
    "T52n2104_003:0386b05": "等不入。篆籀請除餘者請留。吏部楊纂等議",
    "T52n2104_003:0386b06": "云。依識三皇經。今與老子道德經義類不",
    "T52n2104_003:0386b07": "同。並不可留。以惑於後　勅旨。其三皇經並",
    "T52n2104_003:0386b08": "收取焚之。其道士通道德經者給地三十畝。",
    "T52n2104_003:0386b09": "仍著令。於時省司下諸州收三皇經。並聚",
    "T52n2104_003:0386b10": "於尚書禮部廳前于尚書。試以火爇一時灰",
    "T52n2104_003:0386b11": "燼。昔宋時鮑靜初造三皇被誅。今仍宗尚改",
    "T52n2104_003:0386b12": "三皇為三洞。妄立天文大字惑誤昏俗。其詐",
    "T52n2104_003:0386b13": "顯然。迷者不覺。今遇大唐聖帝。體其偽妄。故",
    "T52n2104_003:0386b14": "此焚除。近如大業末年。京師五通觀道士輔",
    "T52n2104_003:0386b15": "慧詳。三年不言。改涅槃經為長安經。將欲",
    "T52n2104_003:0386b16": "入山巖中。於時條制不許出城門。候見其內",
    "T52n2104_003:0386b17": "著黃衣。又獲新經執送留守。及至勘校改經",
    "T52n2104_003:0386b18": "事實。尚書衛文昇以狀奏聞。於金光門外戮",
    "T52n2104_003:0386b19": "之。耳目生靈所共同委。其覺者如此。不覺",
    "T52n2104_003:0386b20": "者有之。然彼輒爾制經寫於藏篋。無人檢",
    "T52n2104_003:0386b21": "勘。誰辯偽真。且所造者。文義淺俗濫引佛經。",
    "T52n2104_003:0386b22": "讀者無味不足觀採。至如南華幽求。固是命",
    "T52n2104_003:0386b23": "家之作。不可及也。",
    "T52n2104_003:0386b24": "23 文帝詔令奘法師翻老子為梵文事(丙)文帝詔令奘法師翻老子為梵文事第十",
    "T52n2104_003:0386b25": "貞觀二十一年。西域使李義表還奏。稱東天",
    "T52n2104_003:0386b26": "竺童子王所未有佛法外道宗盛。臣已告云。",
    "T52n2104_003:0386b27": "支那大國未有佛教已前舊有得聖人說經",
    "T52n2104_003:0386b28": "在俗流布。但此文不來。若得聞者必當信",
    "T52n2104_003:0386b29": "奉。彼王言。卿還本國。譯為梵言。我欲見之。",
    "T52n2104_003:0386c01": "必道越此徒傳通不晚登。即下。",
    "T52n2104_003:0386c02": "勅。令玄奘法師與諸道士對共譯出。於時",
    "T52n2104_003:0386c03": "道士蔡晃成英二人李宗之望。自餘鋒頴三",
    "T52n2104_003:0386c04": "十餘人。並集五通觀。日別參議。詳覈道德。奘",
    "T52n2104_003:0386c05": "乃句句披析。窮其義類得其旨理。方為譯",
    "T52n2104_003:0386c06": "之。諸道士等並引用佛經中百等論。以通玄",
    "T52n2104_003:0386c07": "極。奘曰。佛教道教理致天乖。安用佛理通",
    "T52n2104_003:0386c08": "明道義。如是言議往還累日窮勘。出語濩落",
    "T52n2104_003:0386c09": "的據無從。或誦四諦四果。或誦無得無待。名",
    "T52n2104_003:0386c10": "聲雲涌實質俱虛。奘曰。諸先生何事遊言無",
    "T52n2104_003:0386c11": "可尋究。向說四諦四果道經不明。何因喪本",
    "T52n2104_003:0386c12": "虛談老子。且據四諦一門。門有多義義理難",
    "T52n2104_003:0386c13": "曉。作論辯之。佛教如是不可陷倫。向問四",
    "T52n2104_003:0386c14": "諦但答其名。諦別廣義尋問莫識。如何以此",
    "T52n2104_003:0386c15": "欲相抗乎。道經明道但是一義。又無別論用",
    "T52n2104_003:0386c16": "以通辯。不得引佛義宗用解老子斯理定也。",
    "T52n2104_003:0386c17": "晃遂歸情曰。自昔相傳祖承佛義。所以維摩",
    "T52n2104_003:0386c18": "三論晃素學宗致令吐言命旨無非斯理。且",
    "T52n2104_003:0386c19": "道義玄通洗情為本。在文雖異厥趣攸同。故",
    "T52n2104_003:0386c20": "引解之理例無爽。如僧肇著論。盛引老莊。成",
    "T52n2104_003:0386c21": "誦在心由來不怪。佛言似道如何不思。奘曰。",
    "T52n2104_003:0386c22": "佛教初開深經尚擁。老談玄理微附虛懷。盡",
    "T52n2104_003:0386c23": "照落筌滯而未解。故肇論序致聯類喻之。非",
    "T52n2104_003:0386c24": "謂比擬便同涯極。令佛經正論繁富人謀各",
    "T52n2104_003:0386c25": "有司南兩不諧會。然老之道德文止五千。無",
    "T52n2104_003:0386c26": "論解之。但有群注。自餘千卷事雜符圖。蓋張",
    "T52n2104_003:0386c27": "葛之咠附。非老君之氣叶。又道德兩卷詞旨",
    "T52n2104_003:0386c28": "沈深。漢景重之誠不虛。及至如何晏王弼嚴",
    "T52n2104_003:0386c29": "遵鍾會顧歡蕭繹盧景裕韋處玄之流數十",
    "T52n2104_003:0387a01": "餘家。注解老經。指歸非一。皆推步俗理莫",
    "T52n2104_003:0387a02": "引佛言。如何棄置舊蹤越津釋府。將非探賾",
    "T52n2104_003:0387a03": "過度同夫混沌之竅耶。於是諸徒無言以對。",
    "T52n2104_003:0387a04": "遂即染翰綴文。厥初云道此乃人言。梵云末",
    "T52n2104_003:0387a05": "伽。可以翻度。諸道士等一時舉袂曰。道翻",
    "T52n2104_003:0387a06": "未伽失於古譯。昔稱菩提。此謂為道。未聞",
    "T52n2104_003:0387a07": "末伽以為道也。奘曰。今翻道德。奉　勅不",
    "T52n2104_003:0387a08": "輕。須覈方言。乃名傳旨。菩提言覺末伽言",
    "T52n2104_003:0387a09": "道。唐梵音義確爾難乖。豈得浪翻冐罔天聽。",
    "T52n2104_003:0387a10": "道士成英曰。佛陀言覺。菩提言道。由來盛談",
    "T52n2104_003:0387a11": "道俗同委。今翻末伽。何得非妄。奘曰。傳聞濫",
    "T52n2104_003:0387a12": "真良談匪惑。未達梵言。故存恒習。佛陀天",
    "T52n2104_003:0387a13": "音。唐言覺者。菩提天語。人言為覺。此則人",
    "T52n2104_003:0387a14": "法兩異。聲采全乖。末伽為道。通國齊解。如不",
    "T52n2104_003:0387a15": "見信謂是妄談。請以此語問彼西人。足所行",
    "T52n2104_003:0387a16": "道彼名何物。非末伽者。余是罪人。非唯惘",
    "T52n2104_003:0387a17": "上。當時亦乃取笑天下。自此眾鋒一時潛",
    "T52n2104_003:0387a18": "退。便譯盡文。河上序胤闕而不出。成英曰。老",
    "T52n2104_003:0387a19": "經幽祕聞必具儀。非夫序胤何以開悟。請為",
    "T52n2104_003:0387a20": "翻度惠彼邊戎。奘曰。觀老存身存國之文。文",
    "T52n2104_003:0387a21": "詞具矣。叩齒咽液之序。序實驚人。同巫覡之",
    "T52n2104_003:0387a22": "婬哇。等禽獸之淺術。將恐西關異國有愧卿",
    "T52n2104_003:0387a23": "邦。英等不愜其情。以事陳諸朝宰中書馬周",
    "T52n2104_003:0387a24": "曰西域有道如李莊不。答彼土尚道。九十",
    "T52n2104_003:0387a25": "六家。並厭形骸為桎梏。指神我為聖本。莫不",
    "T52n2104_003:0387a26": "淪滯。情有致使不拔我根。故其陶練精靈不",
    "T52n2104_003:0387a27": "能出俗。上極非想終墜無間。至如順俗四大",
    "T52n2104_003:0387a28": "之術。冥初六諦之宗。東夏老莊所未言也。",
    "T52n2104_003:0387a29": "若翻老序彼必以為笑林。奘告忠誠。如何不",
    "T52n2104_003:0387b01": "相體悉。當時中書門下同僚咸然此述。遂不",
    "T52n2104_003:0387b02": "翻之。奘姓陳氏。頴川人也。後葉居於兩河。",
    "T52n2104_003:0387b03": "以慧解馳名。周行嶽瀆承梵學富誓願博",
    "T52n2104_003:0387b04": "求。以貞觀初入關住莊嚴寺。學梵書語。不久",
    "T52n2104_003:0387b05": "並通。上表西行。有司不許。因遂間行遠詣",
    "T52n2104_003:0387b06": "天竺。三年方達。所在王臣高勝無不重之。經",
    "T52n2104_003:0387b07": "十餘年備獲經論旋於京邑。天子降禮賜以",
    "T52n2104_003:0387b08": "優言。貞觀末年敬重尤甚。常處內禁行往畢",
    "T52n2104_003:0387b09": "隨。永徽已來不爽前敬。常以翻譯而為命家。",
    "T52n2104_003:0387b10": "今在北山玉華宮寺。領徒翻經勤注不絕。然",
    "T52n2104_003:0387b11": "其高行不可具陳。別有大傳。廣文如後。",
    "T52n2104_003:0387b12": "集古今佛道論衡卷丙"
}