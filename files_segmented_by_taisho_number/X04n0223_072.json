{
    "X04n0223_072:0484a08": "大方廣佛新華嚴經合論卷第七十二",
    "X04n0223_072:0484a09": "唐于闐國三藏沙門實叉難陀譯經",
    "X04n0223_072:0484a10": "唐太原方山長者李通玄造論",
    "X04n0223_072:0484a11": "唐福州開元寺沙門志寧釐經合論",
    "X04n0223_072:0484a12": "十通品第二十八之餘",
    "X04n0223_072:0484a13": "【經】佛子菩薩摩訶薩以出生無量阿僧祇色身莊嚴",
    "X04n0223_072:0484a14": "智通知一切法遠離色相無差別相無種種相無無",
    "X04n0223_072:0484a15": "量相無分別相無青黃赤白相菩薩如是入於法界",
    "X04n0223_072:0484a16": "能現其身作種種色所謂無邊色無量色清淨色莊",
    "X04n0223_072:0484a17": "嚴色普徧色無比色普照色增上色無違逆色具諸",
    "X04n0223_072:0484a18": "相色離眾惡色大威力色可尊重色無窮盡色眾雜",
    "X04n0223_072:0484a19": "妙色極端嚴色不可量色善守護色能成熟色隨化",
    "X04n0223_072:0484a20": "者色無障礙色甚明徹色無垢濁色極澄淨色大勇",
    "X04n0223_072:0484a21": "健色不思議方便色不可壞色離瑕翳色無障闇色",
    "X04n0223_072:0484a22": "善安住色妙莊嚴色諸相端嚴色種種隨好色大尊",
    "X04n0223_072:0484a23": "貴色妙境界色善磨瑩色清淨深心色熾然明盛色",
    "X04n0223_072:0484a24": "最勝廣大色無間斷色無所依色無等比色充滿不",
    "X04n0223_072:0484b01": "可說佛剎色增長色堅固攝受色最勝功德色隨諸",
    "X04n0223_072:0484b02": "心樂色清淨解了色積集眾妙色善巧決定色無有",
    "X04n0223_072:0484b03": "障礙色虗空明淨色清淨可樂色離諸塵垢色不可",
    "X04n0223_072:0484b04": "稱量色妙見色普見色隨時示現色寂靜色離貪色",
    "X04n0223_072:0484b05": "真寔福田色能作安隱色離諸怖畏色離愚癡行色",
    "X04n0223_072:0484b06": "智慧勇猛色身相無礙色遊行普徧色心無所依色",
    "X04n0223_072:0484b07": "大慈所起色大悲所現色平等出離色具足福德色",
    "X04n0223_072:0484b08": "隨心憶念色無邊妙寶色寶藏光明色眾生信樂色",
    "X04n0223_072:0484b09": "一切智現前色歡喜眼色眾寶莊嚴第一色無有處",
    "X04n0223_072:0484b10": "所色自在示現色種種神通色生如來家色過諸譬",
    "X04n0223_072:0484b11": "喻色周徧法界色眾皆往詣色種種色成就色出離",
    "X04n0223_072:0484b12": "色隨所化者威儀色見無厭足色種種明淨色能放",
    "X04n0223_072:0484b13": "無數光網色不可說光明種種差別色不可思香光",
    "X04n0223_072:0484b14": "明超過三界色不可量日輪光明照曜色示現無比",
    "X04n0223_072:0484b15": "月身色無量可愛樂華雲色出生種種蓮華鬘雲莊",
    "X04n0223_072:0484b16": "嚴色超過一切世間香燄普熏色出生一切如來藏",
    "X04n0223_072:0484b17": "色不可說音聲開示演暢一切法色具足一切普賢",
    "X04n0223_072:0484b18": "行色佛子菩薩摩訶薩深入如是無色法界能現此",
    "X04n0223_072:0484b19": "等種種色身令所化者見令所化者念為所化者轉",
    "X04n0223_072:0484b20": "法輪隨所化者時隨所化者相令所化者親近令所",
    "X04n0223_072:0484b21": "化者開悟為所化者起種種神通為所化者現種種",
    "X04n0223_072:0484b22": "自在為所化者施種種能事是名菩薩摩訶薩為度",
    "X04n0223_072:0484b23": "一切眾生故勤修成就第八無數色身智神通。",
    "X04n0223_072:0484b24": "【論】第八一段有四十一行經明出生無量阿僧祇",
    "X04n0223_072:0484c01": "色身莊嚴智通大用。",
    "X04n0223_072:0484c02": "【經】佛子菩薩摩訶薩以一切法智通知一切法無有",
    "X04n0223_072:0484c03": "名字無有種性無來無去非異非不異非種種非不",
    "X04n0223_072:0484c04": "種種非二非不二無我無比不生不滅不動不壞無",
    "X04n0223_072:0484c05": "實無虗一相無相非無非有非法非非法不隨於俗",
    "X04n0223_072:0484c06": "非不隨俗非業非非業非報非非報非有為非無為",
    "X04n0223_072:0484c07": "非第一義非不第一義非道非非道非出離非不出",
    "X04n0223_072:0484c08": "離非量非無量非世間非出世間非從因生非不從",
    "X04n0223_072:0484c09": "因生非決定非不決定非成就非不成就非出非不",
    "X04n0223_072:0484c10": "出非分別非不分別非如理非不如理此菩薩不取",
    "X04n0223_072:0484c11": "世俗諦不住第一義不分別諸法不建立文字隨順",
    "X04n0223_072:0484c12": "寂滅性不捨一切願見義知法興布法雲降霔法雨",
    "X04n0223_072:0484c13": "雖知實相不可言說而以方便無盡辯才隨法隨義",
    "X04n0223_072:0484c14": "次第開演以於諸法言辭辯說皆得善巧大慈大悲",
    "X04n0223_072:0484c15": "悉已清淨能於一切離文字法中出生文字與法與",
    "X04n0223_072:0484c16": "義隨順無違為說諸法悉從緣起雖有言說而無所",
    "X04n0223_072:0484c17": "著演一切法辯才無盡分別安立開發示導令諸法",
    "X04n0223_072:0484c18": "性具足明顯斷眾疑網悉得清淨雖攝眾生不捨真",
    "X04n0223_072:0484c19": "實於不二法而無退轉常能演說無礙法門以眾妙",
    "X04n0223_072:0484c20": "音隨眾生心普雨法雨而不失時是名菩薩摩訶薩",
    "X04n0223_072:0484c21": "第九一切法智神通。",
    "X04n0223_072:0484c22": "【論】第九一段有二十二行半經明以一切法智通",
    "X04n0223_072:0484c23": "大用此明於根本無作智起一切差別智故。",
    "X04n0223_072:0484c24": "【經】佛子菩薩摩訶薩以一切法滅盡三昧智通於念",
    "X04n0223_072:0485a01": "念中入一切法滅盡三昧亦不退菩薩道不捨菩薩",
    "X04n0223_072:0485a02": "事不捨大慈大悲心修習波羅蜜未嘗休息觀察一",
    "X04n0223_072:0485a03": "切佛國土無有厭倦不捨度眾生願不斷轉法輪事",
    "X04n0223_072:0485a04": "不廢教化眾生業不捨供養諸佛行不捨一切法自",
    "X04n0223_072:0485a05": "在門不捨常見一切佛不捨常聞一切法知一切法",
    "X04n0223_072:0485a06": "平等無礙自在成就一切佛法所有勝願皆得圓滿",
    "X04n0223_072:0485a07": "了知一切國土差別入佛種性到於彼岸能於彼彼",
    "X04n0223_072:0485a08": "諸世界中學一切法了法無相知一切法皆從緣起",
    "X04n0223_072:0485a09": "無有體性然隨世俗方便演說雖於諸法心無所住",
    "X04n0223_072:0485a10": "然順眾生諸根欲樂方便為說種種諸法此菩薩住",
    "X04n0223_072:0485a11": "三昧時隨其心樂或住一劫或住百劫或住千劫或",
    "X04n0223_072:0485a12": "住億劫或住百億劫或住千億劫或住百千億劫或",
    "X04n0223_072:0485a13": "住那由他億劫或住百那由他億劫或住千那由他",
    "X04n0223_072:0485a14": "億劫或住百千那由他億劫或住無數劫或住無量",
    "X04n0223_072:0485a15": "劫乃至或住不可說不可說劫菩薩入此一切法滅",
    "X04n0223_072:0485a16": "盡三昧雖復經於爾所劫住而身不離散不羸瘦不",
    "X04n0223_072:0485a17": "變異非見非不見不滅不壞不疲不懈不可盡竭雖",
    "X04n0223_072:0485a18": "於有於無悉無所作而能成辦諸菩薩事所謂恒不",
    "X04n0223_072:0485a19": "捨離一切眾生教化調伏未曾失時令其增長一切",
    "X04n0223_072:0485a20": "佛法於菩薩行悉得圓滿為欲利益一切眾生神通",
    "X04n0223_072:0485a21": "變化無有休息譬如光影普現一切而於三昧寂然",
    "X04n0223_072:0485a22": "不動是為菩薩摩訶薩入一切法滅盡三昧智神通",
    "X04n0223_072:0485a23": "佛子菩薩摩訶薩住於如是十種神通一切天人不",
    "X04n0223_072:0485a24": "能思議一切眾生不能思議一切聲聞一切獨覺及",
    "X04n0223_072:0485b01": "餘一切諸菩薩眾如是皆悉不能思議此菩薩身業",
    "X04n0223_072:0485b02": "不可思議語業不可思議意業不可思議三昧自在",
    "X04n0223_072:0485b03": "不可思議智慧境界不可思議唯除諸佛及有得此",
    "X04n0223_072:0485b04": "神通菩薩餘無能說此人功德稱楊讚歎佛子是為",
    "X04n0223_072:0485b05": "菩薩摩訶薩十種神通若菩薩摩訶薩住此神通悉",
    "X04n0223_072:0485b06": "得一切三世無礙智神通。",
    "X04n0223_072:0485b07": "【論】第十段三十五行半經明以一切法滅盡三昧",
    "X04n0223_072:0485b08": "智通大用此一段明於法性寂滅理中常起大智",
    "X04n0223_072:0485b09": "大悲大用利生性圓滿故此已上十通皆以不思",
    "X04n0223_072:0485b10": "議無作無礙無限大自在智起無限寂用入因陀",
    "X04n0223_072:0485b11": "羅網境界重重自在法門皆不可作三乘有限量",
    "X04n0223_072:0485b12": "見故如阿那律我以天眼見三千大千世界如觀",
    "X04n0223_072:0485b13": "掌中菴摩勒果等如權教菩薩見自他佛國往來",
    "X04n0223_072:0485b14": "彼此皆有量故此約法身無限無表裏中間智身",
    "X04n0223_072:0485b15": "亦爾總無限故處帝網重重大用故總約第一義",
    "X04n0223_072:0485b16": "天一切智天非如世間上界諸天眼耳通及三乘",
    "X04n0223_072:0485b17": "聲聞緣覺淨土菩薩通故以住無體性神通身恒",
    "X04n0223_072:0485b18": "不離本處而十方一切諸佛國土一切眾生國土",
    "X04n0223_072:0485b19": "皆悉現自在身及以毛孔而眼耳鼻舌身心無不",
    "X04n0223_072:0485b20": "共同一體一性如因陀羅網眾像互容無往來自",
    "X04n0223_072:0485b21": "他之性此十通體如是徧周如是通徹名為神通",
    "X04n0223_072:0485b22": "以智徧通與物同性而知物故名為神通非是往",
    "X04n0223_072:0485b23": "來自他見故如此十定十通十忍等是十地位終",
    "X04n0223_072:0485b24": "入於生死利眾生之方便亦是十住十行十迴向",
    "X04n0223_072:0485c01": "十地十一地五位通修餘義經文自具。",
    "X04n0223_072:0485c02": "十忍品第二十九",
    "X04n0223_072:0485c03": "【論】將釋此品約分三門一釋品名目二釋品來意",
    "X04n0223_072:0485c04": "三隨文釋義一釋品名目者明此品通初發心之",
    "X04n0223_072:0485c05": "始自位昇進行之門亦通佛果後利眾生成行之",
    "X04n0223_072:0485c06": "方便以隨行之忍依行立名若以權教菩薩地前",
    "X04n0223_072:0485c07": "為伏忍地上見道方入順無生忍若以一乘通十",
    "X04n0223_072:0485c08": "住初心得憶念諸佛智慧光明門名生佛智慧家",
    "X04n0223_072:0485c09": "名得音聲忍亦名順無生忍但為隨行名異故且",
    "X04n0223_072:0485c10": "約十住初生佛智慧家約名順佛正智慧無生忍",
    "X04n0223_072:0485c11": "以十行中名以佛智慧隨行無生忍以十迴向中",
    "X04n0223_072:0485c12": "以約理智之中以無限大願起大慈悲門和融理",
    "X04n0223_072:0485c13": "智大慈悲使令均調名和融大願大悲大智寂用",
    "X04n0223_072:0485c14": "無生忍此是地前隨行順無生忍從初地至三地",
    "X04n0223_072:0485c15": "總取地前三位總作一法修行名長養智悲使令",
    "X04n0223_072:0485c16": "慣習成滿以初地依地前十住十行十迴向大願",
    "X04n0223_072:0485c17": "圓滿發心起常處生死守護眾生之志是故亦名",
    "X04n0223_072:0485c18": "順忍直至八地名得無生忍善財童子初地善知",
    "X04n0223_072:0485c19": "識名婆珊演底此名主當春生苗稼亦名依止無",
    "X04n0223_072:0485c20": "畏為明表主當眾生初發心之菩提苗稼亦名主",
    "X04n0223_072:0485c21": "當眾生與作依止使令無畏此初地菩薩以前願",
    "X04n0223_072:0485c22": "力處眾生界行故二地明修上上十善戒治欲界",
    "X04n0223_072:0485c23": "惑習使令無著故三地修上界八禪及以九定令",
    "X04n0223_072:0485c24": "於禪界不著此名順其理智利俗長養大悲順無",
    "X04n0223_072:0486a01": "生忍四地方明三界不污又明生在佛家五地以",
    "X04n0223_072:0486a02": "禪定門發善巧智慧修世間技藝六地修世間出",
    "X04n0223_072:0486a03": "世間智慧已終滅定三空現前名寂滅忍七地常",
    "X04n0223_072:0486a04": "處生死行圓八地現行菩薩行功用已終得無生",
    "X04n0223_072:0486a05": "忍九地以法師位明說法得自在用十地佛用一",
    "X04n0223_072:0486a06": "分方終十一地普賢行滿已去純是妙覺如來不",
    "X04n0223_072:0486a07": "離菩薩方便以用濟生此十種忍若以十地昇進",
    "X04n0223_072:0486a08": "論之一地得一忍十定十通亦然約以堪忍之位",
    "X04n0223_072:0486a09": "至普賢行內以立品之名目又隨位進修之位調",
    "X04n0223_072:0486a10": "治之功隨行立名名之十忍品二釋品來意者前",
    "X04n0223_072:0486a11": "已有十通此乃約通有忍若無神智通達但成伏",
    "X04n0223_072:0486a12": "忍法忍不生以此品須來此乃十地已前以忍成",
    "X04n0223_072:0486a13": "通十一地內以通成忍亦是十定十通十忍是一",
    "X04n0223_072:0486a14": "德之功用故三隨文釋義者已下有十段文明十",
    "X04n0223_072:0486a15": "種忍。",
    "X04n0223_072:0486a16": "【經】爾時普賢菩薩告諸菩薩言佛子菩薩摩訶薩有",
    "X04n0223_072:0486a17": "十種忍若得此忍則得到於一切菩薩無礙忍地一",
    "X04n0223_072:0486a18": "切佛法無礙無盡何者為十所謂音聲忍順忍無生",
    "X04n0223_072:0486a19": "法忍如幻忍如燄忍如夢忍如響忍如影忍如化忍",
    "X04n0223_072:0486a20": "如空忍此十種忍三世諸佛已說今說當說佛子云",
    "X04n0223_072:0486a21": "何為菩薩摩訶薩音聲忍謂聞諸佛所說之法不驚",
    "X04n0223_072:0486a22": "不怖不畏深信悟解愛樂趣向專心憶念修習安住",
    "X04n0223_072:0486a23": "是名菩薩摩訶薩第一音聲忍佛子云何為菩薩摩",
    "X04n0223_072:0486a24": "訶薩順忍謂於諸法思惟觀察平等無違隨順了知",
    "X04n0223_072:0486b01": "令心清淨正住修習趣入成就是名菩薩摩訶薩第",
    "X04n0223_072:0486b02": "二順忍佛子云何為菩薩摩訶薩無生法忍佛子此",
    "X04n0223_072:0486b03": "菩薩摩訶薩不見有少法生亦不見有少法滅何以",
    "X04n0223_072:0486b04": "故若無生則無滅若無滅則無盡若無盡則離垢若",
    "X04n0223_072:0486b05": "離垢則無差別若無差別則無處所若無處所則寂",
    "X04n0223_072:0486b06": "靜若寂靜則離欲若離欲則無作若無作則無願若",
    "X04n0223_072:0486b07": "無願則無住若無住則無去無來是名菩薩摩訶薩",
    "X04n0223_072:0486b08": "第三無生法忍佛子云何為菩薩摩訶薩如幻忍佛",
    "X04n0223_072:0486b09": "子此菩薩摩訶薩知一切法皆悉如幻從因緣起於",
    "X04n0223_072:0486b10": "一法中解多法於多法中解一法此菩薩知諸法如",
    "X04n0223_072:0486b11": "幻已了達國土了達眾生了達法界了達世間平等",
    "X04n0223_072:0486b12": "了達佛出現平等了達三世平等成就種種神通變",
    "X04n0223_072:0486b13": "化譬如幻非象非馬非車非步非男非女非童男非",
    "X04n0223_072:0486b14": "童女非樹非葉非華非果非地非水非火非風非晝",
    "X04n0223_072:0486b15": "非夜非日非月非半月非一月非一年非百年非一",
    "X04n0223_072:0486b16": "劫非多劫非定非亂非純非雜非一非異非廣非狹",
    "X04n0223_072:0486b17": "非多非少非量非無量非麤非細非是一切種種眾",
    "X04n0223_072:0486b18": "物種種非幻幻非種種然由幻故示現種種差別之",
    "X04n0223_072:0486b19": "事菩薩摩訶薩亦復如是觀一切世間如幻所謂業",
    "X04n0223_072:0486b20": "世間煩惱世間國土世間法世間時世間趣世間成",
    "X04n0223_072:0486b21": "世間壞世間運動世間造作世間菩薩摩訶薩觀一",
    "X04n0223_072:0486b22": "切世間如幻時不見眾生生不見眾生滅不見國土",
    "X04n0223_072:0486b23": "生不見國土滅不見諸法生不見諸法滅不見過去",
    "X04n0223_072:0486b24": "可分別不見未來有起作不見現在一念住不觀察",
    "X04n0223_072:0486c01": "菩提不分別菩提不見佛出現不見佛涅槃不見住",
    "X04n0223_072:0486c02": "大願不見入正位不出平等性是菩薩雖成就佛國",
    "X04n0223_072:0486c03": "土知國土無差別雖成就眾生界知眾生無差別雖",
    "X04n0223_072:0486c04": "普觀法界而安住法性寂然不動雖達三世平等而",
    "X04n0223_072:0486c05": "不違分別三世法雖成就蘊處而永斷所依雖度脫",
    "X04n0223_072:0486c06": "眾生而了知法界平等無種種差別雖知一切法遠",
    "X04n0223_072:0486c07": "離文字不可言說而常說法辯才無盡雖不取著化",
    "X04n0223_072:0486c08": "眾生事而不捨大悲為度一切轉於法輪雖為開示",
    "X04n0223_072:0486c09": "過去因緣而知因緣性無有動轉是名菩薩摩訶薩",
    "X04n0223_072:0486c10": "第四如幻忍佛子云何為菩薩摩訶薩如燄忍佛子",
    "X04n0223_072:0486c11": "此菩薩摩訶薩知一切世間同於陽燄譬如陽燄無",
    "X04n0223_072:0486c12": "有方所非內非外非有非無非斷非常非一色非種",
    "X04n0223_072:0486c13": "種色亦非無色但隨世間言說顯示菩薩如是如實",
    "X04n0223_072:0486c14": "觀察了知諸法現證一切令得圓滿是名菩薩摩訶",
    "X04n0223_072:0486c15": "薩第五如燄忍佛子云何為菩薩摩訶薩如夢忍佛",
    "X04n0223_072:0486c16": "子此菩薩摩訶薩知一切世間如夢譬如夢非世間",
    "X04n0223_072:0486c17": "非離世間非欲界非色界非無色界非生非沒非染",
    "X04n0223_072:0486c18": "非淨而有示現菩薩摩訶薩亦復如是知一切世間",
    "X04n0223_072:0486c19": "悉同於夢無有變異故如夢自性故如夢執著故如",
    "X04n0223_072:0486c20": "夢性離故如夢本性故如夢所現故如夢無差別故",
    "X04n0223_072:0486c21": "如夢想分別故如夢覺時故是名菩薩摩訶薩第六",
    "X04n0223_072:0486c22": "如夢忍佛子云何為菩薩摩訶薩如響忍佛子此菩",
    "X04n0223_072:0486c23": "薩摩訶薩聞佛說法觀諸法性修學成就到於彼岸",
    "X04n0223_072:0486c24": "知一切音聲悉同於響無來無去如是示現佛子此",
    "X04n0223_072:0487a01": "菩薩摩訶薩觀如來聲不從內出不從外出亦不從",
    "X04n0223_072:0487a02": "於內外而出雖了此聲非內非外非內外出而能示",
    "X04n0223_072:0487a03": "現善巧名句成就演說譬如谷響從緣所起而與法",
    "X04n0223_072:0487a04": "性無有相違令諸眾生隨類各解而得修學如帝釋",
    "X04n0223_072:0487a05": "夫人阿脩羅女名曰舍支於一音中出千種音亦不",
    "X04n0223_072:0487a06": "心念令如是出菩薩摩訶薩亦復如是入無分別界",
    "X04n0223_072:0487a07": "成就善巧隨類之音於無邊世界中恒轉法輪此菩",
    "X04n0223_072:0487a08": "薩善能觀察一切眾生以廣長舌相而為演說其聲",
    "X04n0223_072:0487a09": "無礙徧十方土令隨所宜聞法各異雖知聲無起而",
    "X04n0223_072:0487a10": "普現音聲雖知無所說而廣說諸法妙音平等隨類",
    "X04n0223_072:0487a11": "各解悉以智慧而能了達是名菩薩摩訶薩第七如",
    "X04n0223_072:0487a12": "響忍佛子云何為菩薩摩訶薩如影忍佛子此菩薩",
    "X04n0223_072:0487a13": "摩訶薩非於世間生非於世間歿非在世間內非在",
    "X04n0223_072:0487a14": "世間外非行於世間非不行於世間非同於世間非",
    "X04n0223_072:0487a15": "異於世間非往於世間非不往於世間非住於世間",
    "X04n0223_072:0487a16": "非不住於世間非是世間非出世間非修菩薩行非",
    "X04n0223_072:0487a17": "捨於大願非實非不實雖常行一切佛法而能辦一",
    "X04n0223_072:0487a18": "切世間事不隨世間流亦不住法流譬如日月男子",
    "X04n0223_072:0487a19": "女人舍宅山林河泉等物於油於水於身於寶於明",
    "X04n0223_072:0487a20": "鏡等清淨物中而現其影影與油等非一非異非離",
    "X04n0223_072:0487a21": "非合於川流中亦不漂度於池井內亦不沈沒雖現",
    "X04n0223_072:0487a22": "其中無所染著然諸眾生知於此處有是影現亦知",
    "X04n0223_072:0487a23": "彼處無如是影遠物近物雖皆影現影不隨物而有",
    "X04n0223_072:0487a24": "近遠菩薩摩訶薩亦復如是能知自身及以他身一",
    "X04n0223_072:0487b01": "切皆是智之境界不作二解謂自他別而於自國土",
    "X04n0223_072:0487b02": "於他國土各各差別一時普現如種子中無有根芽",
    "X04n0223_072:0487b03": "莖節枝葉而能生起如是等事菩薩摩訶薩亦復如",
    "X04n0223_072:0487b04": "是於無二法中分別二相善巧方便通達無礙是名",
    "X04n0223_072:0487b05": "菩薩摩訶薩第八如影忍菩薩摩訶薩成就此忍雖",
    "X04n0223_072:0487b06": "不往詣十方國土而能普現一切佛剎亦不離此亦",
    "X04n0223_072:0487b07": "不到彼如影普現所行無礙令諸眾生見差別身同",
    "X04n0223_072:0487b08": "於世間堅實之相然此差別即非差別別與不別無",
    "X04n0223_072:0487b09": "所障礙此菩薩從於如來種性而生身語及意清淨",
    "X04n0223_072:0487b10": "無礙故能獲得無邊色相清淨之身佛子云何為菩",
    "X04n0223_072:0487b11": "薩摩訶薩如化忍佛子此菩薩摩訶薩知一切世間",
    "X04n0223_072:0487b12": "皆悉如化所謂一切眾生意業化覺想所起故一切",
    "X04n0223_072:0487b13": "世間諸行化分別所起故一切苦樂顛倒化妄取所",
    "X04n0223_072:0487b14": "起故一切世間不實法化言說所現故一切煩惱分",
    "X04n0223_072:0487b15": "別化想念所起故復有清淨調伏化無分別所現故",
    "X04n0223_072:0487b16": "於三世不轉化無生平等故菩薩願力化廣大修行",
    "X04n0223_072:0487b17": "故如來大悲化方便示現故轉法輪方便化智慧無",
    "X04n0223_072:0487b18": "畏辯才所說故菩薩如是了知世間出世間化現證",
    "X04n0223_072:0487b19": "知廣大知無邊知如事知自在知真實知非虗妄見",
    "X04n0223_072:0487b20": "所能傾動隨世所行亦不失壞譬如化不從心起不",
    "X04n0223_072:0487b21": "從心法起不從業起不受果報非世間生非世間滅",
    "X04n0223_072:0487b22": "不可隨逐不可攬觸非久住非須臾住非行世間非",
    "X04n0223_072:0487b23": "離世間不專繫一方不普屬諸方非有量非無量不",
    "X04n0223_072:0487b24": "厭不息非不厭息非凡非聖非染非淨非生非死非",
    "X04n0223_072:0487c01": "智非愚非見非不見非依世間非入法界非黠慧非",
    "X04n0223_072:0487c02": "遲鈍非取非不取非生死非涅槃非有非無有菩薩",
    "X04n0223_072:0487c03": "如是善巧方便行於世間修菩薩道了知世法分身",
    "X04n0223_072:0487c04": "化往不著世間不取自身於世於身無所分別不住",
    "X04n0223_072:0487c05": "世間不離世間不住於法不離於法以本願故不棄",
    "X04n0223_072:0487c06": "捨一眾生界不調伏少眾生界不分別法非不分別",
    "X04n0223_072:0487c07": "法知諸法性無來無去雖無所有而滿足佛法了法",
    "X04n0223_072:0487c08": "如化非有非無佛子菩薩摩訶薩如是安住如化忍",
    "X04n0223_072:0487c09": "時悉能滿足一切諸佛菩提之道利益眾生是名菩",
    "X04n0223_072:0487c10": "薩摩訶薩第九如化忍菩薩摩訶薩成就此忍凡有",
    "X04n0223_072:0487c11": "所作悉同於化譬如化士於一切佛剎無所依住於",
    "X04n0223_072:0487c12": "一切世間無所取著於一切佛法不生分別而趣佛",
    "X04n0223_072:0487c13": "菩提無有懈倦修菩薩行離諸顛倒雖無有身而現",
    "X04n0223_072:0487c14": "一切身雖無所住而住眾國土雖無有色而普現眾",
    "X04n0223_072:0487c15": "色雖不著實際而明照法性平等圓滿佛子此菩薩",
    "X04n0223_072:0487c16": "摩訶薩於一切法無所依止名解脫者一切過失悉",
    "X04n0223_072:0487c17": "皆捨離名調伏者不動不轉普入一切如來眾會名",
    "X04n0223_072:0487c18": "神通者於無生法已得善巧名無退者具一切力須",
    "X04n0223_072:0487c19": "彌鐵圍不能為障名無礙者佛子云何為菩薩摩訶",
    "X04n0223_072:0487c20": "薩如空忍佛子此菩薩摩訶薩了一切法界猶如虗",
    "X04n0223_072:0487c21": "空以無相故一切世界猶如虗空以無起故一切法",
    "X04n0223_072:0487c22": "猶如虗空以無二故一切眾生行猶如虗空無所行",
    "X04n0223_072:0487c23": "故一切佛猶如虗空無分別故一切佛力猶如虗空",
    "X04n0223_072:0487c24": "無差別故一切禪定猶如虗空三際平等故所說一",
    "X04n0223_072:0488a01": "切法猶如虗空不可言說故一切佛身猶如虗空無",
    "X04n0223_072:0488a02": "著無礙故菩薩如是以如虗空方便了一切法皆無",
    "X04n0223_072:0488a03": "所有佛子菩薩摩訶薩以如虗空忍智了一切法時",
    "X04n0223_072:0488a04": "得如虗空身身業得如虗空語語業得如虗空意意",
    "X04n0223_072:0488a05": "業譬如虗空一切法依不生不沒菩薩摩訶薩亦復",
    "X04n0223_072:0488a06": "如是一切法身不生不沒譬如虗空不可破壞菩薩",
    "X04n0223_072:0488a07": "摩訶薩亦復如是智慧諸力不可破壞譬如虗空一",
    "X04n0223_072:0488a08": "切世間之所依止而無所依菩薩摩訶薩亦復如是",
    "X04n0223_072:0488a09": "一切諸法之所依止而無所依譬如虗空無生無滅",
    "X04n0223_072:0488a10": "能持一切世間生滅菩薩摩訶薩亦復如是無向無",
    "X04n0223_072:0488a11": "得能示向得普使世間修行清淨譬如虗空無方無",
    "X04n0223_072:0488a12": "隅而能顯現無邊方隅菩薩摩訶薩亦復如是無業",
    "X04n0223_072:0488a13": "無報而能顯示種種業報譬如虗空非行非住而能",
    "X04n0223_072:0488a14": "示現種種威儀菩薩摩訶薩亦復如是非行非住而",
    "X04n0223_072:0488a15": "能分別一切諸行譬如虗空非色非非色而能示現",
    "X04n0223_072:0488a16": "種種諸色菩薩摩訶薩亦復如是非世間色非出世",
    "X04n0223_072:0488a17": "間色而能示現一切諸色譬如虗空非久非近而能",
    "X04n0223_072:0488a18": "久住現一切物菩薩摩訶薩亦復如是非久非近而",
    "X04n0223_072:0488a19": "能久住顯示菩薩所行諸行譬如虗空非淨非穢不",
    "X04n0223_072:0488a20": "離淨穢菩薩摩訶薩亦復如是非障非無障不離障",
    "X04n0223_072:0488a21": "無障譬如虗空一切世間皆現其前非現一切世間",
    "X04n0223_072:0488a22": "之前菩薩摩訶薩亦復如是一切諸法皆現其前非",
    "X04n0223_072:0488a23": "現一切諸法之前譬如虗空普入一切而無邊際菩",
    "X04n0223_072:0488a24": "薩摩訶薩亦復如是普入諸法而菩薩心無有邊際",
    "X04n0223_072:0488b01": "何以故菩薩所作如虗空故謂所有修習所有嚴淨",
    "X04n0223_072:0488b02": "所有成就皆悉平等一體一味一種分量如虗空清",
    "X04n0223_072:0488b03": "淨偏一切處如是證知一切諸法於一切法無有分",
    "X04n0223_072:0488b04": "別嚴淨一切諸佛國土圓滿一切無所依身了一切",
    "X04n0223_072:0488b05": "方無有迷惑具一切力不可摧壞滿足一切無邊功",
    "X04n0223_072:0488b06": "德已到一切甚深法處通達一切波羅蜜道普坐一",
    "X04n0223_072:0488b07": "切金剛之座普發一切隨類之音為一切世間轉於",
    "X04n0223_072:0488b08": "法輪未曾失時是名菩薩摩訶薩第十如空忍菩薩",
    "X04n0223_072:0488b09": "摩訶薩成就此忍得無來身以無去故得無生身以",
    "X04n0223_072:0488b10": "無滅故得不動身以無壞故得不實身離虗妄故得",
    "X04n0223_072:0488b11": "一相身以無相故得無量身佛力無量故得平等身",
    "X04n0223_072:0488b12": "同如相故得無差別身等觀三世故得至一切處身",
    "X04n0223_072:0488b13": "淨眼等照無障礙故得離欲際身知一切法無合散",
    "X04n0223_072:0488b14": "故得虗空無邊際身福德藏無盡如虗空故得無斷",
    "X04n0223_072:0488b15": "無盡法性平等辯才身知一切法相唯是一相無性",
    "X04n0223_072:0488b16": "為性如虗空故得無量無礙音聲身無所障礙如虗",
    "X04n0223_072:0488b17": "空故得具足一切善巧清淨菩薩行身於一切處皆",
    "X04n0223_072:0488b18": "無障礙如虗空故得一切佛法海次第相續身不可",
    "X04n0223_072:0488b19": "斷絕如虗空故得一切佛剎中現無量佛剎身離諸",
    "X04n0223_072:0488b20": "貪著如虗空無邊故得示現一切自在法無休息身",
    "X04n0223_072:0488b21": "如虗空大海無邊際故得一切不可壞堅固勢力身",
    "X04n0223_072:0488b22": "如虗空任持一切世間故得諸根明利如金剛堅固",
    "X04n0223_072:0488b23": "不可壞身如虗空一切劫火不能燒故得持一切世",
    "X04n0223_072:0488b24": "間力身智慧力如虗空故佛子是名菩薩摩訶薩十",
    "X04n0223_072:0488c01": "種忍爾時普賢菩薩摩訶薩欲重宣其義而說頌言。",
    "X04n0223_072:0488c02": "　譬如世有人　　聞有寶藏處　　以其可得故",
    "X04n0223_072:0488c03": "　心生大歡喜　　如是大智慧　　菩薩真佛子",
    "X04n0223_072:0488c04": "　聽聞諸佛法　　甚深寂滅相　　聞此深法時",
    "X04n0223_072:0488c05": "　其心得安隱　　不驚亦不怖　　亦不生恐畏",
    "X04n0223_072:0488c06": "　大士求菩提　　聞斯廣大音　　心淨能堪忍",
    "X04n0223_072:0488c07": "　於此無疑惑　　自念以聞此　　甚深微妙法",
    "X04n0223_072:0488c08": "　當成一切智　　人天大導師　　菩薩聞此音",
    "X04n0223_072:0488c09": "　其心大歡喜　　發生堅固意　　願求諸佛法",
    "X04n0223_072:0488c10": "　以樂菩提故　　其心漸調伏　　令信益增長",
    "X04n0223_072:0488c11": "　於法無違謗　　是故聞此音　　其心得堪忍",
    "X04n0223_072:0488c12": "　安住而不動　　修行菩薩行　　為求菩提故",
    "X04n0223_072:0488c13": "　專行向彼道　　精進無退轉　　不捨眾善軛",
    "X04n0223_072:0488c14": "　以求菩提故　　其心無恐畏　　聞法增勇猛",
    "X04n0223_072:0488c15": "　供佛令歡喜　　如有大福人　　獲得真金藏",
    "X04n0223_072:0488c16": "　隨身所應服　　造作莊嚴具　　菩薩亦如是",
    "X04n0223_072:0488c17": "　聞此甚深義　　思惟增智海　　以修隨順法",
    "X04n0223_072:0488c18": "　法有亦順知　　法無亦順知　　隨彼法如是",
    "X04n0223_072:0488c19": "　如是知諸法　　成就清淨心　　明徹大歡喜",
    "X04n0223_072:0488c20": "　知法從緣起　　勇猛勤修習　　平等觀諸法",
    "X04n0223_072:0488c21": "　了知其自性　　不違佛法藏　　普覺一切法",
    "X04n0223_072:0488c22": "　志樂常堅固　　嚴淨佛菩提　　不動如須彌",
    "X04n0223_072:0488c23": "　一心求正覺　　以發精進意　　復修三昧道",
    "X04n0223_072:0488c24": "　無量劫勤行　　未曾有退失　　菩薩所入法",
    "X04n0223_072:0489a01": "　是佛所行處　　於此能了知　　其心無厭怠",
    "X04n0223_072:0489a02": "　如無等所說　　平等觀諸法　　非不平等忍",
    "X04n0223_072:0489a03": "　能成平等智　　隨順佛所說　　成就此忍門",
    "X04n0223_072:0489a04": "　如法而了知　　亦不分別法　　三十三天中",
    "X04n0223_072:0489a05": "　所有諸天子　　共同一器食　　所食各不同",
    "X04n0223_072:0489a06": "　所食種種食　　不從十方來　　如其所修業",
    "X04n0223_072:0489a07": "　自然咸在器　　菩薩亦如是　　觀察一切法",
    "X04n0223_072:0489a08": "　悉從因緣起　　無生故無滅　　無滅故無盡",
    "X04n0223_072:0489a09": "　無盡故無染　　於世變異法　　了知無變異",
    "X04n0223_072:0489a10": "　無異則無處　　無處即寂滅　　其心無染著",
    "X04n0223_072:0489a11": "　願度諸羣生　　專念於諸法　　未曾有散動",
    "X04n0223_072:0489a12": "　而以悲願心　　方便行於世　　勤求於十力",
    "X04n0223_072:0489a13": "　處世而不住　　無去亦無來　　方便善說法",
    "X04n0223_072:0489a14": "　此忍最為上　　了法無有盡　　入於真法界",
    "X04n0223_072:0489a15": "　實亦無所入　　菩薩住此忍　　普見諸如來",
    "X04n0223_072:0489a16": "　同時與授記　　斯名受佛職　　了達三世法",
    "X04n0223_072:0489a17": "　寂滅清淨相　　而能化眾生　　置於善道中",
    "X04n0223_072:0489a18": "　世間種種法　　一切皆如幻　　若能如是知",
    "X04n0223_072:0489a19": "　其心無所動　　諸業從心生　　故說心如幻",
    "X04n0223_072:0489a20": "　若離此分別　　普滅諸有趣　　譬如工幻師",
    "X04n0223_072:0489a21": "　普現諸色像　　徒令眾貪樂　　畢竟無所得",
    "X04n0223_072:0489a22": "　世間亦如是　　一切皆如幻　　無性亦無生",
    "X04n0223_072:0489a23": "　示現有種種　　度脫諸眾生　　令知法如幻",
    "X04n0223_072:0489a24": "　眾生不異幻　　了幻無眾生　　眾生及國土",
    "X04n0223_072:0489b01": "　三世所有法　　如是悉無餘　　一切皆如幻",
    "X04n0223_072:0489b02": "　幻作男女形　　及象馬牛羊　　屋宅池泉類",
    "X04n0223_072:0489b03": "　園林華果等　　幻物無知覺　　亦無有住處",
    "X04n0223_072:0489b04": "　畢竟寂滅相　　但隨分別現　　菩薩能如是",
    "X04n0223_072:0489b05": "　普見諸世間　　有無一切法　　了達悉如幻",
    "X04n0223_072:0489b06": "　眾生及國土　　種種業所造　　入於如幻際",
    "X04n0223_072:0489b07": "　於彼無依著　　如是得善巧　　寂滅無戲論",
    "X04n0223_072:0489b08": "　住於無礙地　　普現大威力　　勇猛諸佛子",
    "X04n0223_072:0489b09": "　隨順入妙法　　善觀一切想　　纏網於世間",
    "X04n0223_072:0489b10": "　眾想如陽燄　　令眾生倒解　　菩薩善知想",
    "X04n0223_072:0489b11": "　捨離一切倒　　眾生各別異　　形類非一種",
    "X04n0223_072:0489b12": "　了達皆是想　　一切無真實　　十方諸眾生",
    "X04n0223_072:0489b13": "　皆為想所覆　　若捨顛倒見　　則滅世間想",
    "X04n0223_072:0489b14": "　世間如陽燄　　以想有差別　　知世住於想",
    "X04n0223_072:0489b15": "　遠離二顛倒　　譬如熱時燄　　世見謂為水",
    "X04n0223_072:0489b16": "　水實無所有　　智者不應求　　眾生亦復然",
    "X04n0223_072:0489b17": "　世趣皆無有　　如燄住於想　　無礙心境界",
    "X04n0223_072:0489b18": "　若離於諸想　　亦離諸戲論　　愚癡著想者",
    "X04n0223_072:0489b19": "　悉令得解脫　　遠離憍慢心　　除滅世間想",
    "X04n0223_072:0489b20": "　住盡無盡處　　是菩薩方便　　菩薩了世法",
    "X04n0223_072:0489b21": "　一切皆如夢　　非處非無處　　體性恒寂滅",
    "X04n0223_072:0489b22": "　諸法無分別　　如夢不異心　　三世諸世間",
    "X04n0223_072:0489b23": "　一切悉如是　　夢體無生滅　　亦無有方所",
    "X04n0223_072:0489b24": "　三界悉如是　　見者心解脫　　夢不在世間",
    "X04n0223_072:0489c01": "　不在非世間　　此二不分別　　得入於忍地",
    "X04n0223_072:0489c02": "　譬如夢中見　　種種諸異相　　世間亦如是",
    "X04n0223_072:0489c03": "　與夢無差別　　住於夢定者　　了世皆如夢",
    "X04n0223_072:0489c04": "　非同非是異　　非一非種種　　眾生諸剎業",
    "X04n0223_072:0489c05": "　雜染及清淨　　如是悉了知　　與夢皆平等",
    "X04n0223_072:0489c06": "　菩薩所行行　　及以諸大願　　明了皆如夢",
    "X04n0223_072:0489c07": "　與世亦無別　　了世皆空寂　　不壞於世法",
    "X04n0223_072:0489c08": "　譬如夢所見　　長短等諸色　　是名如夢忍",
    "X04n0223_072:0489c09": "　因此了世法　　疾成無礙智　　廣度諸羣生",
    "X04n0223_072:0489c10": "　修行如是行　　出生廣大解　　巧知諸法性",
    "X04n0223_072:0489c11": "　於法心無著　　一切諸世間　　種種諸音聲",
    "X04n0223_072:0489c12": "　非內亦非外　　了之悉如響　　如聞種種響",
    "X04n0223_072:0489c13": "　心不生分別　　菩薩聞音聲　　其心亦如是",
    "X04n0223_072:0489c14": "　瞻仰諸如來　　及聽說法音　　演契經無量",
    "X04n0223_072:0489c15": "　雖聞無所著　　如響無來處　　所聞聲亦然",
    "X04n0223_072:0489c16": "　而能分別法　　與法無乖謬　　善了諸音聲",
    "X04n0223_072:0489c17": "　於聲不分別　　知聲悉空寂　　普出清淨音",
    "X04n0223_072:0489c18": "　了法不在言　　善入無言際　　而能示言說",
    "X04n0223_072:0489c19": "　如響徧世間　　了知言語道　　具足音聲分",
    "X04n0223_072:0489c20": "　知聲性空寂　　以世言音說　　如世所有音",
    "X04n0223_072:0489c21": "　示同分別法　　其音悉周徧　　開悟諸羣生",
    "X04n0223_072:0489c22": "　菩薩獲此忍　　淨音化世間　　善巧說三世",
    "X04n0223_072:0489c23": "　於世無所著　　為欲利世間　　專意求菩提",
    "X04n0223_072:0489c24": "　而常入法性　　於彼無分別　　普觀諸世間",
    "X04n0223_072:0490a01": "　寂滅無體性　　而恒為饒益　　修行意不動",
    "X04n0223_072:0490a02": "　不住於世間　　不離於世間　　於世無所依",
    "X04n0223_072:0490a03": "　依處不可得　　了知世間性　　於性無染著",
    "X04n0223_072:0490a04": "　雖不依世間　　化世令超度　　世間所有法",
    "X04n0223_072:0490a05": "　悉知其自性　　了法無有二　　無二亦無著",
    "X04n0223_072:0490a06": "　心不離世間　　亦不住世間　　非於世間外",
    "X04n0223_072:0490a07": "　修行一切智　　譬如水中影　　非內亦非外",
    "X04n0223_072:0490a08": "　菩薩求菩提　　了世非世間　　不於世住出",
    "X04n0223_072:0490a09": "　以世不可說　　亦不在內外　　如影現世間",
    "X04n0223_072:0490a10": "　入此甚深義　　離垢悉明徹　　不捨本誓心",
    "X04n0223_072:0490a11": "　普照智慧燈　　世間無邊際　　智入悉齊等",
    "X04n0223_072:0490a12": "　普化諸羣生　　令其捨眾著　　觀察甚深法",
    "X04n0223_072:0490a13": "　利益羣生眾　　從此入於智　　修行一切道",
    "X04n0223_072:0490a14": "　菩薩觀諸法　　諦了悉如化　　而行如化行",
    "X04n0223_072:0490a15": "　畢竟永不捨　　隨順化自在　　修習菩提道",
    "X04n0223_072:0490a16": "　一切法如化　　菩薩行亦然　　一切諸世間",
    "X04n0223_072:0490a17": "　及以無量業　　平等悉如化　　畢竟住寂滅",
    "X04n0223_072:0490a18": "　三世所有佛　　一切亦如化　　本願修諸行",
    "X04n0223_072:0490a19": "　變化成如來　　佛以大慈悲　　度脫化眾生",
    "X04n0223_072:0490a20": "　度脫亦如化　　化力為說法　　知世皆如化",
    "X04n0223_072:0490a21": "　不分別世間　　化事種種殊　　皆由業差別",
    "X04n0223_072:0490a22": "　修習菩提行　　莊嚴於化藏　　無量善莊嚴",
    "X04n0223_072:0490a23": "　如業作世間　　化法離分別　　亦不分別法",
    "X04n0223_072:0490a24": "　此二俱寂滅　　菩薩行如是　　化海了於智",
    "X04n0223_072:0490b01": "　化性印世間　　化非生滅法　　智慧亦如是",
    "X04n0223_072:0490b02": "　第十忍明觀　　眾生及諸法　　體性皆寂滅",
    "X04n0223_072:0490b03": "　如空無處所　　獲此如空智　　永離諸取著",
    "X04n0223_072:0490b04": "　如空無種種　　於世無所礙　　成就空忍力",
    "X04n0223_072:0490b05": "　如空無有盡　　境界如虗空　　不作空分別",
    "X04n0223_072:0490b06": "　虗空無體性　　亦復非斷滅　　亦無種種別",
    "X04n0223_072:0490b07": "　智力亦如是　　虗空無初際　　亦復無中後",
    "X04n0223_072:0490b08": "　其量不可得　　菩薩智亦然　　如是觀法性",
    "X04n0223_072:0490b09": "　一切如虗空　　無生亦無滅　　菩薩之所得",
    "X04n0223_072:0490b10": "　自住如空法　　復為眾生說　　降伏一切魔",
    "X04n0223_072:0490b11": "　皆斯忍方便　　世間相差別　　皆空無有相",
    "X04n0223_072:0490b12": "　入於無相處　　諸相悉平等　　唯以一方便",
    "X04n0223_072:0490b13": "　普入眾世間　　謂知三世法　　悉等虗空性",
    "X04n0223_072:0490b14": "　智慧與音聲　　及以菩薩身　　其性如虗空",
    "X04n0223_072:0490b15": "　一切皆寂滅　　如是十種忍　　佛子所修行",
    "X04n0223_072:0490b16": "　其心善安住　　廣為眾生說　　於此善修學",
    "X04n0223_072:0490b17": "　成就廣大力　　法力及智力　　為菩提方便",
    "X04n0223_072:0490b18": "　通達此忍門　　成就無礙智　　超過一切眾",
    "X04n0223_072:0490b19": "　轉於無上輪　　所修廣大行　　其量不可得",
    "X04n0223_072:0490b20": "　調御師智海　　乃能分別知　　捨我而修行",
    "X04n0223_072:0490b21": "　入於深法性　　心常住深法　　以是施羣生",
    "X04n0223_072:0490b22": "　眾生及剎塵　　尚可知其數　　菩薩諸功德",
    "X04n0223_072:0490b23": "　無能度其限　　菩薩能成就　　如是十種忍",
    "X04n0223_072:0490b24": "　智慧及所行　　眾生莫能測",
    "X04n0223_072:0490c01": "【論】第十段已下有一段頌是重頌前十忍法故如",
    "X04n0223_072:0490c02": "第一音聲忍總配五位中初位十住初十行初十",
    "X04n0223_072:0490c03": "迴向初十地初十一地初如第二順忍者十住第",
    "X04n0223_072:0490c04": "二住十行第二行十迴向第二迴向十地第二地",
    "X04n0223_072:0490c05": "十一地第二位如是一一次第五位同配但以昇",
    "X04n0223_072:0490c06": "進功用慣習生熟不同故如是無生法忍如幻忍",
    "X04n0223_072:0490c07": "如燄忍如夢忍如響忍如影忍如化忍如空忍皆",
    "X04n0223_072:0490c08": "如上一一隨五位同配同修又一位具十忍故餘",
    "X04n0223_072:0490c09": "義如文自具已上十一地行滿。",
    "X04n0223_072:0490c11": "大方廣佛新華嚴經合論卷第七十二"
}