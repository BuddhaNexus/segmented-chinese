{
    "X21n0367_005:0029c04": "大乘本生心地觀經淺註卷第五",
    "X21n0367_005:0029c05": "清神京外栴檀寺沙門　來舟　註",
    "X21n0367_005:0029c06": "△二既出家已請佛說法。智光長者等。既決志",
    "X21n0367_005:0029c07": "出家。佛命彌勒文殊分領剃度。既剃度已。復請世",
    "X21n0367_005:0029c08": "尊說出家功德。及樂遠離行。亦入道之當然。故有",
    "X21n0367_005:0029c09": "此品。科分為二。一智光請問無垢行業二。一品題。",
    "X21n0367_005:0029c10": "無垢性品第四",
    "X21n0367_005:0029c11": "夫萬法唯心。當體本淨。葢因橫生妄念。逐境攀緣。",
    "X21n0367_005:0029c12": "情垢於性。惑迷於真。是以因果招感。汩沒生死。若",
    "X21n0367_005:0029c13": "不遇聖師。不聞正法。將欲復乎本元無垢之體者",
    "X21n0367_005:0029c14": "不亦難乎。今智光請佛說樂遠離行。佛令安住四",
    "X21n0367_005:0029c15": "無垢性。所謂衣服臥具。飲食湯藥。隨有所得。粗細",
    "X21n0367_005:0029c16": "稱心。遠離貪求是無垢性。然貪求即俱生思惑。而",
    "X21n0367_005:0029c17": "思惑既離。無明垂盡。一性澄清。當體無垢。依義命",
    "X21n0367_005:0029c18": "題。故名無垢性品。△二經文二。一經家序儀。",
    "X21n0367_005:0029c19": "爾時智光及諸長者。既出家已。齊整法服。五輪著地。",
    "X21n0367_005:0029c20": "禮如來足。合掌恭敬。白佛言。",
    "X21n0367_005:0029c21": "出家有二種。一則剃除鬚髮。而被法服。受佛禁戒。",
    "X21n0367_005:0029c22": "未及斷惑者。名出世俗家。若見思惑盡。超離生死。",
    "X21n0367_005:0029c23": "證涅槃果。名出三界家。今智光且約世俗名之。法",
    "X21n0367_005:0029c24": "服即袈裟。齊整即端莊。如此方衣冠之國。若陋褻",
    "X21n0367_005:0030a01": "尚不能會親友。何況見至尊乎。今智光等。既被法",
    "X21n0367_005:0030a02": "服。不敢陋褻。故曰齊整。然衣正於外。必誠存於心",
    "X21n0367_005:0030a03": "也。五輪者。即一首四肢。皆至於地。如泰山崩。故云",
    "X21n0367_005:0030a04": "著地。以自己至尊頭頂。禮佛卑下兩足。故云禮足。",
    "X21n0367_005:0030a05": "合掌者。是禮足已畢平身之時。兩掌相合。為歸依",
    "X21n0367_005:0030a06": "之表。以上皆身業之誠。恭敬者。如臣見君。焉敢肆",
    "X21n0367_005:0030a07": "慢。敬發於心。屬意業之誠。白言請法。即口業之誠。",
    "X21n0367_005:0030a08": "葢三業虔誠。弟子見師之常軌也。△二當機正請",
    "X21n0367_005:0030a09": "三。一述聞前法披剃。",
    "X21n0367_005:0030a10": "世尊。我等從佛聞所未聞。在家所有種種過失。發菩",
    "X21n0367_005:0030a11": "提心。厭離世間。剃除鬚髮。而作比丘。",
    "X21n0367_005:0030a12": "聞所未聞者。上聞字。是長者等從耳根發識。聽聞",
    "X21n0367_005:0030a13": "之聞。約耳說。下聞字。即佛所說旨趣。約法說。佛以",
    "X21n0367_005:0030a14": "九喻例之。其言之鏗鏘。義之爽快。誠向日之所未",
    "X21n0367_005:0030a15": "聞。今始聞之也。發心者。疑消志決。定願成佛之心",
    "X21n0367_005:0030a16": "曰菩提心。世間者含三界因果。厭者憎惡也。離者",
    "X21n0367_005:0030a17": "不欲住而欲出之也。因聞佛說在家過失。深為憎",
    "X21n0367_005:0030a18": "惡。情願解脫。所以剃除等。比丘義翻乞士。謂上從",
    "X21n0367_005:0030a19": "諸佛乞求妙法以資慧命。下從檀越乞化飲食資",
    "X21n0367_005:0030a20": "養色身。具此二義。故云乞士。五不翻中。此為佛弟",
    "X21n0367_005:0030a21": "子。尊重不翻也。△二泛問樂遠離行。",
    "X21n0367_005:0030a22": "惟願如來應正等覺。為我等類。及諸眾生。演說出家",
    "X21n0367_005:0030a23": "殊勝功德。令得聞者。發清淨心。樂遠離行。不斷佛種。",
    "X21n0367_005:0030a24": "惟願者。懇祈之辭。如來即十號之首。應即應供。正",
    "X21n0367_005:0030b01": "等覺即正徧知。而不言正徧知言正等覺者。葢譯",
    "X21n0367_005:0030b02": "人用意不同。此言佛覺中道。謂正位理中。本無增",
    "X21n0367_005:0030b03": "減故云等。即平等也。略稱三號。義兼十號。總為稱",
    "X21n0367_005:0030b04": "佛。名含聖德也。為我等類者。舉眾請法。顯其不獨",
    "X21n0367_005:0030b05": "為己。實有公物之心也。演說下正請。意謂前聞九",
    "X21n0367_005:0030b06": "喻。顯出家之勝。既有功德。欲求增廣故云演說。清",
    "X21n0367_005:0030b07": "淨心等有二義。一者不染世間妻子恩愛。亦不為",
    "X21n0367_005:0030b08": "名利所污。出塵之行曰遠離。樂者志之所欲也。葢",
    "X21n0367_005:0030b09": "好樂遠離塵世之行法。為沙門之正行也。良以塵",
    "X21n0367_005:0030b10": "世既離。一心不染即無垢性。然既得出塵之要。轉",
    "X21n0367_005:0030b11": "相繼述。故云不斷佛種。此乃浮淺說。二者既發菩",
    "X21n0367_005:0030b12": "提心。則正念真如。雙空二執。達萬法唯心。不落空",
    "X21n0367_005:0030b13": "見。理事融通。浩然無際。所謂塵消覺淨。即真遠離",
    "X21n0367_005:0030b14": "行。一道恒然。便是佛種不斷也。△三詳問住修三",
    "X21n0367_005:0030b15": "事。",
    "X21n0367_005:0030b16": "世尊大恩。無緣慈悲。憐愍眾生如羅睺羅。出家菩薩。",
    "X21n0367_005:0030b17": "應云何住。云何修習無垢之業。云何調伏有漏之心。",
    "X21n0367_005:0030b18": "有緣行慈度之則易。乃佛之常事不為大恩。以無",
    "X21n0367_005:0030b19": "緣慈悲方為大恩也。緣有二種。一者世法。以連繫",
    "X21n0367_005:0030b20": "為緣。即世俗父子及六親等。有恩愛牽連。凡有苦",
    "X21n0367_005:0030b21": "難。於己連心。不得不救。是為世俗有緣。假若陌路",
    "X21n0367_005:0030b22": "之人。受諸苦難。於己無干者。縱仁人見而愍之。亦",
    "X21n0367_005:0030b23": "未嘗實救。是為無緣。然世俗必救有緣者。乃世間",
    "X21n0367_005:0030b24": "常情恩愛。理之當然也。二者佛法。以感應為緣。如",
    "X21n0367_005:0030c01": "世間善人。知有三寶。若有苦難。歸依持念。誠心敬",
    "X21n0367_005:0030c02": "禮。此為能感之緣。聖人隨感而應。或現身。或冥救。",
    "X21n0367_005:0030c03": "令其脫苦。此為有緣之慈。無緣者。即世間庸愚之",
    "X21n0367_005:0030c04": "類。不信三寶。不敬聖賢。不識罪福因果者。是於佛",
    "X21n0367_005:0030c05": "無緣。而佛見此類。偏憐其愚。愍而救之。為無緣慈。",
    "X21n0367_005:0030c06": "是為大恩大慈悲也。憐愍下。正讚如來大恩大慈。",
    "X21n0367_005:0030c07": "能救無緣之眾。如同有緣之子。故云如羅睺羅。羅",
    "X21n0367_005:0030c08": "睺者。即佛在家之生子也。以上是智光等感佛真",
    "X21n0367_005:0030c09": "慈大恩也。出家下請法。謂既能出家。理宜修道。故",
    "X21n0367_005:0030c10": "以三事問之。一謂住者。即用心所依之處。安住不",
    "X21n0367_005:0030c11": "離之謂。知其必有。不知其則。故曰應云何住。二修",
    "X21n0367_005:0030c12": "習者。即依教奉行之謂。以操持為修。漸進為習。三",
    "X21n0367_005:0030c13": "調伏者。即調理制伏。乃斷惑之別稱。有漏心者。即",
    "X21n0367_005:0030c14": "妄想我執。以執我造業。漏落生死。今欲調伏不知",
    "X21n0367_005:0030c15": "其要。故問云何。葢安住則有所依託。修習則必加",
    "X21n0367_005:0030c16": "奉行。調伏則決志斷惑。然修證大義。全在於斯歟。",
    "X21n0367_005:0030c17": "△二如來誡許逐一分別三。一稱歎。",
    "X21n0367_005:0030c18": "爾時世尊。讚歎智光諸比丘等。善哉善哉。是真佛子。",
    "X21n0367_005:0030c19": "能為未來一切眾生。問於如來如是此事。如是如是。",
    "X21n0367_005:0030c20": "如汝所說。如來世尊。憐愍眾生。平等無二猶如一子。",
    "X21n0367_005:0030c21": "佛讚者。重其言而發起教。合乎佛心也。真佛子者。",
    "X21n0367_005:0030c22": "如身雖出家。心不染道。非佛弟子。今智光等。方纔",
    "X21n0367_005:0030c23": "出家。便問修證。能繼佛志。是為真子。如是此事者。",
    "X21n0367_005:0030c24": "即前三問。如是如是者。問之當也。如汝所說者。印",
    "X21n0367_005:0031a01": "其讚佛大恩。及無緣慈悲之語也。憐愍下。佛觀眾",
    "X21n0367_005:0031a02": "生皆具佛性。有佛性者皆得成佛。故以佛性平等",
    "X21n0367_005:0031a03": "猶如一子。印前如羅睺羅之語也。△二誡許。",
    "X21n0367_005:0031a04": "汝今諦聽。善思念之。吾當為汝分別演說。",
    "X21n0367_005:0031a05": "專聞曰諦聽。參究曰善思。銘刻不忘曰念之。誡其",
    "X21n0367_005:0031a06": "勿得荒唐草草。吾當下許說。△三正說三。一牒標",
    "X21n0367_005:0031a07": "三事。",
    "X21n0367_005:0031a08": "出家菩薩如是住。如是修行無垢之業。如是調伏有",
    "X21n0367_005:0031a09": "漏之心。",
    "X21n0367_005:0031a10": "應知此語。具理事二義。理者惟如為是。如即真如",
    "X21n0367_005:0031a11": "之理。是即印證之謂。依真如理安住其心。惟此為",
    "X21n0367_005:0031a12": "是。故曰如是住。次句。亦依真如理中起修。乃依理",
    "X21n0367_005:0031a13": "起修。全修即理。即無垢之業。再次句。亦依真如調",
    "X21n0367_005:0031a14": "伏有漏之心。應念化為無上知覺也。事者且作標",
    "X21n0367_005:0031a15": "住。釋在後文。然非事不能起行。非理不能達真。須",
    "X21n0367_005:0031a16": "理事兼修。可以即凡成聖。△二當機願聞。",
    "X21n0367_005:0031a17": "唯然世尊願樂欲聞。",
    "X21n0367_005:0031a18": "△三廣說諸觀三。一如來廣說三。一說應住二。一",
    "X21n0367_005:0031a19": "標住體。",
    "X21n0367_005:0031a20": "爾時佛告智光比丘。出家菩薩住如是心。常作是觀。",
    "X21n0367_005:0031a21": "末二句理事雙標。如前所解。△二明住法六。一三",
    "X21n0367_005:0031a22": "世因果觀。",
    "X21n0367_005:0031a23": "我得人身。諸根具足。從何處沒。來生此間。我於三界",
    "X21n0367_005:0031a24": "中。當生何界。於四大洲。復生何處。六道之中。受生何",
    "X21n0367_005:0031b01": "道。以何因緣。得離父母。妻子眷屬。出家修道。免八難",
    "X21n0367_005:0031b02": "身。",
    "X21n0367_005:0031b03": "此觀為繫縛散心。收攝雜念之關要也。我得下。令",
    "X21n0367_005:0031b04": "專心究察。我今現得人身。且諸根具足。父母未生",
    "X21n0367_005:0031b05": "前。我之諸根從何處殞歿。來生此間。此謂從前生",
    "X21n0367_005:0031b06": "至今生之觀也。我於下。又作自今生至來生。當生",
    "X21n0367_005:0031b07": "何界。以上竪觀三世也。下橫觀方所。四大洲。即須",
    "X21n0367_005:0031b08": "彌四面。東西南北之四洲也。六道可知。以何下。又",
    "X21n0367_005:0031b09": "觀現世出家因緣也。八難身者。(地獄。畜生。餓鬼。盲聾瘖瘂。世智辯聰。",
    "X21n0367_005:0031b10": "佛前佛後。北俱盧洲。無想天)謂今既出家。免此八處受生。故云",
    "X21n0367_005:0031b11": "免八難身。然佛教作觀。即是禪師家與個話頭。令",
    "X21n0367_005:0031b12": "其疑著。然竪觀三世莫知來去。橫觀方所亦無著",
    "X21n0367_005:0031b13": "落。咦。若是伶俐漢。直下猛省。則三世四方不離當",
    "X21n0367_005:0031b14": "處。本來不動。住個甚麼。△二三劫遇佛觀。",
    "X21n0367_005:0031b15": "莊嚴劫中。過去千佛皆已涅槃。星宿劫中。未來千佛",
    "X21n0367_005:0031b16": "未出於世。賢劫之中。現在千佛。幾佛如來出現於世。",
    "X21n0367_005:0031b17": "化緣將盡入般涅槃。幾佛世尊未出於世。是諸眾生",
    "X21n0367_005:0031b18": "根緣未熟。未聞正法。復於何時。當來彌勒從兜率天",
    "X21n0367_005:0031b19": "下生人間。現成佛道。",
    "X21n0367_005:0031b20": "三種劫名未見解釋。今略明大義。再俟參考。莊謂",
    "X21n0367_005:0031b21": "莊重。嚴謂端嚴。謂千佛繼化。正法當行。一切聖凡",
    "X21n0367_005:0031b22": "皆具道德。互相隆重曰莊。相好威重曰嚴。劫即時",
    "X21n0367_005:0031b23": "分。以聖凡有德。而劫依德顯。故曰莊嚴。其佛華光",
    "X21n0367_005:0031b24": "佛為首。(此過去古佛。非身子所成之佛)至毗舍浮佛。數滿一千。既",
    "X21n0367_005:0031c01": "云過去。故曰涅槃。星宿者。借喻為名。謂千佛繼化。",
    "X21n0367_005:0031c02": "尊賢者眾。如群星列宿。不可計紀其數。故以星宿",
    "X21n0367_005:0031c03": "名時也。其佛以日光為首。至須彌相。亦數滿一千。",
    "X21n0367_005:0031c04": "既云未來。故云未出於世。賢劫者。依人立名。賢者",
    "X21n0367_005:0031c05": "良也。善也。以千佛繼化。引眾導迷。令人知三寶。識",
    "X21n0367_005:0031c06": "因果。明罪福。分賢愚。正風化。而欽遵佛化。賢善者",
    "X21n0367_005:0031c07": "眾。劫以賢彰。故曰賢劫。其佛以拘留孫佛為首。終",
    "X21n0367_005:0031c08": "至樓至。數滿一千。非過非未。故云現在。幾佛下。又",
    "X21n0367_005:0031c09": "令定中觀察。以拘留孫佛。俱那含摩尼佛。迦葉佛。",
    "X21n0367_005:0031c10": "化緣已盡。入般涅槃。(即斂跡歸真也)釋迦牟尼佛。雖未入",
    "X21n0367_005:0031c11": "滅。亦化緣將盡。將者不遠也。未出世者。彌勒。師子。",
    "X21n0367_005:0031c12": "乃至樓至。皆未出世也。以上教與定中觀佛。專心",
    "X21n0367_005:0031c13": "住此。向下又別觀眾生。是諸者。指現前同出家者",
    "X21n0367_005:0031c14": "言。根即善根。緣即因緣。未熟者。謂過去千佛已滅。",
    "X21n0367_005:0031c15": "我等未見。未來千佛未出。我等不見。雖現在賢劫",
    "X21n0367_005:0031c16": "中。唯見釋尊。其餘已滅。及未出。皆未能見。是我等",
    "X21n0367_005:0031c17": "善根因緣尚未曾熟。既不能見佛。又奚能聞法哉。",
    "X21n0367_005:0031c18": "令其心生慚愧也。復於下。謂釋尊滅後。復於何時。",
    "X21n0367_005:0031c19": "得見彌勒下生成佛哉。以之心生渴仰。戀慕於佛。",
    "X21n0367_005:0031c20": "自然雜念頓息。正念純熟。即心之住處也。(前問云何應住。",
    "X21n0367_005:0031c21": "此即住心處也)兜率此云知足。下生經云。當來下生時。出",
    "X21n0367_005:0031c22": "家便成正覺。於龍華樹下。三會說法。授記釋迦正",
    "X21n0367_005:0031c23": "法中弟子。故有仰慕。此約教觀。故有此解。若作話",
    "X21n0367_005:0031c24": "頭參。既過去佛已滅。未來佛未見。現在佛又沒個",
    "X21n0367_005:0032a01": "著落。忽然一念貫通。三劫不離當念。千佛不離自",
    "X21n0367_005:0032a02": "心。直下承當。當體常住。△三忖己慚愧觀。",
    "X21n0367_005:0032a03": "於我身中。有何善業。戒定慧學。當有何德。過去諸佛",
    "X21n0367_005:0032a04": "皆已不遇。當來世尊得見不耶。我今現在諸凡夫地。",
    "X21n0367_005:0032a05": "三業煩惱何罪為重。一生已來造何罪業。於何佛所",
    "X21n0367_005:0032a06": "曾種善根。",
    "X21n0367_005:0032a07": "此忖度自己在家。有多種過失。今既出家。身為比",
    "X21n0367_005:0032a08": "丘。著佛袈裟。雖受佛戒。未及相應。於我身中有何",
    "X21n0367_005:0032a09": "善業。然善業即戒定慧三無漏學。我於三學之中。",
    "X21n0367_005:0032a10": "戒體未純。定未澄凝。慧光未發。是以觀察自慚。故",
    "X21n0367_005:0032a11": "云當有何德。良以戒心清淨。皎如氷霜。久則生定。",
    "X21n0367_005:0032a12": "定久發慧。以無漏慧焰。燒煩惱薪。出生死獄。證涅",
    "X21n0367_005:0032a13": "槃果。一切聖賢皆由是矣。返觀自學未成。當加精",
    "X21n0367_005:0032a14": "進。此乃住心切要功夫也。下又觀佛。過去者固不",
    "X21n0367_005:0032a15": "能遇。當來下。不耶者。兩可之辭。我今下。又觀己身。",
    "X21n0367_005:0032a16": "雖今出家。尚為凡夫。三業煩惱何罪為重。三業者。",
    "X21n0367_005:0032a17": "身口意也。身業有殺盜婬。口業有妄言。綺語。兩舌。",
    "X21n0367_005:0032a18": "惡口。意業有貪。瞋。癡。此為見思二惑。九十八使根",
    "X21n0367_005:0032a19": "本也。何者是推審詞。即自己推察。一生已來。造何",
    "X21n0367_005:0032a20": "等罪業。葢佛命觀此者。欲人起慚愧心。發堅固志。",
    "X21n0367_005:0032a21": "專住不致流散也。於何下。又觀一介凡軀。今得出",
    "X21n0367_005:0032a22": "家。必於往昔曾種善根。又不知在何佛所在種之。",
    "X21n0367_005:0032a23": "△四難免無常觀。",
    "X21n0367_005:0032a24": "我此身命。能得幾時。是日已過。命隨減少。猶如牽羊",
    "X21n0367_005:0032b01": "詣彼屠所。漸漸近死。無所逃避。身壞命終。生於何處。",
    "X21n0367_005:0032b02": "三惡道苦。如何脫免。",
    "X21n0367_005:0032b03": "別經中佛問比丘。生死在幾許。一僧答曰。只在年",
    "X21n0367_005:0032b04": "載之間。所謂今年不保來年。佛言未知生死在。又",
    "X21n0367_005:0032b05": "問一僧。生死在幾許。曰在月餘間。今月不保來月。",
    "X21n0367_005:0032b06": "佛言未知生死在。又一僧曰。生死不保朝暮。今朝",
    "X21n0367_005:0032b07": "不保來朝。佛言猶未知在。唯末後一僧曰。我觀無",
    "X21n0367_005:0032b08": "常迅速。只在呼吸之間。出息不保入息。佛言善哉",
    "X21n0367_005:0032b09": "善哉。汝善知生死者也。良以本經此觀。大有警策",
    "X21n0367_005:0032b10": "人心者。言我肉身及識息煖三。連持之命根。能得",
    "X21n0367_005:0032b11": "幾時。言其必不久常也。是日下作喻警發。是日即",
    "X21n0367_005:0032b12": "此日也。已過者即今日到晚分。一日已盡。而我之",
    "X21n0367_005:0032b13": "身命。亦隨之減少矣。猶如下比喻。羊喻身命。牽喻",
    "X21n0367_005:0032b14": "日遷。屠喻殺鬼。所喻死地。漸漸近死。喻命隨日減。",
    "X21n0367_005:0032b15": "無所逃避。喻生死難逭。身壞下法合。身命合羊。三",
    "X21n0367_005:0032b16": "惡道合屠所。如何脫免。合無所逃避。然則人能牽",
    "X21n0367_005:0032b17": "羊。羊至屠所必殺。日月催人。人至壽盡必死。以至",
    "X21n0367_005:0032b18": "隨業轉變。輪迴生死。此皆妄習所招。固不能免。若",
    "X21n0367_005:0032b19": "悟菩提。本無所有。△五智者不樂觀。",
    "X21n0367_005:0032b20": "然我此身。愛樂長養。念念衰老。無時暫停。誰有智者。",
    "X21n0367_005:0032b21": "愛樂此身。",
    "X21n0367_005:0032b22": "愛樂身命。長養容顏。固是凡夫之常情。念念衰老。",
    "X21n0367_005:0032b23": "行陰不停。亦凡夫之不能免者。誰有下。明智者不",
    "X21n0367_005:0032b24": "愛。智者即是諸佛菩薩。謂大智之人。觀身如毒蛇。",
    "X21n0367_005:0032c01": "棄身如涕唾。何愛之有。意在重道不重身也。然非",
    "X21n0367_005:0032c02": "全不重。葢身之與道。不能兩全。是以重身不免生",
    "X21n0367_005:0032c03": "死。重道必證菩提。所以初心之人。當如是觀。△六",
    "X21n0367_005:0032c04": "如來結勸三。一正結叮嚀。",
    "X21n0367_005:0032c05": "智光當知。出家菩薩。常於晝夜。如是觀察。勿貪世間",
    "X21n0367_005:0032c06": "受五欲樂。精勤修習未嘗暫捨。如去頂石。如救頭然。",
    "X21n0367_005:0032c07": "心常懺悔過去先罪。",
    "X21n0367_005:0032c08": "晝夜觀察者。功夫不可間斷也。貪為妄心。五欲為",
    "X21n0367_005:0032c09": "妄境。境能牽心。心能著境。造種種業。今佛命觀察",
    "X21n0367_005:0032c10": "勿貪。則妄心不起。妄境不入。伏則兩寂。斷則兩亡。",
    "X21n0367_005:0032c11": "是故心法皆空。則成二智。(人空智法空智)非專心志一者",
    "X21n0367_005:0032c12": "不能。故勸精勤修習等。如去下。喻明功效也。謂心",
    "X21n0367_005:0032c13": "法未空時。如石壓頂。今既已空。如去頂石。自覺輕",
    "X21n0367_005:0032c14": "安矣。如救下。謂生死苦逼。如頭上火然。未免苦痛。",
    "X21n0367_005:0032c15": "今二執既無。則生死不逼。如去頭上之火。保全身",
    "X21n0367_005:0032c16": "命也。然說之則易。行之恐難。又命心常懺悔過去",
    "X21n0367_005:0032c17": "先業。以陳愆既除。現業易斷矣。△二結標四性。",
    "X21n0367_005:0032c18": "安住如是四無垢性。",
    "X21n0367_005:0032c19": "此為結前標後。結前者。因智光請問。出家菩薩應",
    "X21n0367_005:0032c20": "云何住。世尊答住如是心。謂安住真如實際。唯如",
    "X21n0367_005:0032c21": "為是。恐其難會。又教與五種觀法。又恐著事忘理。",
    "X21n0367_005:0032c22": "至結勸之後。急處一提曰。安住如是。故此為結前",
    "X21n0367_005:0032c23": "也。標後者。四無垢性。後文追釋。在調伏一科已後。",
    "X21n0367_005:0032c24": "問。此二句結前未詳。標後無釋。何也。答。佛言自在。",
    "X21n0367_005:0033a01": "何必強追。答應住已竟。△二說調伏三。初標定頭",
    "X21n0367_005:0033a02": "陀。",
    "X21n0367_005:0033a03": "一心修行十二頭陀。調伏其心。如旃陀羅。如是佛子。",
    "X21n0367_005:0033a04": "是名出家。",
    "X21n0367_005:0033a05": "一心者心之純也。修行者純心之功夫也。梵語頭",
    "X21n0367_005:0033a06": "陀。華言抖擻。抖擻者起舉也。謂發起精神。舉其正",
    "X21n0367_005:0033a07": "念。即比丘調心法。當離憒閙。不樂莊飾。心絕貪求。",
    "X21n0367_005:0033a08": "無諸憍慢。清淨自修。以求無上正真之道。故有十",
    "X21n0367_005:0033a09": "二種頭陀行。一住阿蘭若處。(梵語阿蘭若。此云寂靜處。謂比丘當住於",
    "X21n0367_005:0033a10": "空閒寂靜之處。身離憒閙。心離欲塵。永絕攀緣。求無上道。是為第一頭陀行也)二常行乞",
    "X21n0367_005:0033a11": "食。(謂比丘離諸貪求。不受他請。常行乞食。以資色身。助成道業。若得食時。或好或惡。不起分別增減之",
    "X21n0367_005:0033a12": "念。若不得食。亦無嫌恨。得與不得。心常平等。是為頭陀行也)三次第乞食。(謂比丘乞",
    "X21n0367_005:0033a13": "食之時。不著於味。不輕眾生。不擇貧富。平等一心。次第而乞。是為頭陀行也)四一食。(謂比",
    "X21n0367_005:0033a14": "丘修道。應作是念。我求一食。尚有所妨。何況小食。後食。若不自損。則失半日之功。不能一心行道。是故斷",
    "X21n0367_005:0033a15": "數數食。受一食法。是為頭陀行也)五節量食。(謂比丘所乞之食。當作三分。若見渴乏者。",
    "X21n0367_005:0033a16": "以一分施之。又減一摶食。至空靜處。置淨石上。施諸禽獸。若不見困乏者。但食三分之二。亦留一分不得",
    "X21n0367_005:0033a17": "盡食。如此則身輕安隱。易消無患。不廢行道。若貪心極噉。則腹脹氣塞。妨損道業。是故節食。為頭陀行也)",
    "X21n0367_005:0033a18": "六過中不飲漿。(漿即果漿蜜漿之類。謂比丘行道。於種種漿。日若過中。悉不得飲。若",
    "X21n0367_005:0033a19": "飲者。則心樂著。貪求無厭。不能一心修習善法。是故過中不飲漿。是為頭陀行也)七著獘",
    "X21n0367_005:0033a20": "衲衣。(謂比丘不貪服飾。不求好衣。但於聚落中。拾陳舊廢棄之物。浣濯令淨。作為衲衣。禦寒蔽",
    "X21n0367_005:0033a21": "體而已。若貪新好。則多追求。以損道行又能招致賊盜。是故著弊衲衣。為頭陀行也)八但三",
    "X21n0367_005:0033a22": "衣。(三衣即僧伽黎。鬱多羅僧。安陀會也。謂比丘少欲知足。衣取葢形。不多不少。如白衣之人。畜種種衣。",
    "X21n0367_005:0033a23": "及外道苦行裸形無恥。皆不合中道。是故佛弟子。捨此三過。但受三衣。是為頭陀行也)九塚間",
    "X21n0367_005:0033a24": "坐。(謂無常苦空之觀。是佛法之初門。能令厭離三界。比丘住於塚間。常見死屍。臭爛狼藉。火燒鳥啄。則",
    "X21n0367_005:0033b01": "無常不淨之想。易得成就。是故塚間坐。為頭陀行也)十樹下坐。(謂比丘於塚間不得道者。",
    "X21n0367_005:0033b02": "當至樹下。思惟求道。如佛生時。成道轉法輪般涅槃皆在樹下。有如是因緣。是故比丘如佛所行。當於樹",
    "X21n0367_005:0033b03": "下坐。是為頭陀行也)十一露地坐。(謂比丘在樹下坐。如住半舍。蔭覆涼樂。故生愛著。又",
    "X21n0367_005:0033b04": "慮雨漏濕冷。鳥屎污身。毒蟲所擾。於是思惟。露地而坐。隨意快樂。月光徧照。令心明利。易入空定。是故露",
    "X21n0367_005:0033b05": "地坐。為頭陀行也)十二但坐不臥。(謂比丘四威儀中。坐為第一。食易消化。氣息調",
    "X21n0367_005:0033b06": "和。可以入道。若懈怠睡眠。諸煩惱賊。常伺其便。若行若立。心動難攝。是故比丘。常當安坐。脅不至席。是為",
    "X21n0367_005:0033b07": "頭陀行也)調伏下。謂調理妄心。攝伏煩惱。故如上說。栴",
    "X21n0367_005:0033b08": "陀羅此云殺者。是西域賤姓。比此方娼門。更加穢",
    "X21n0367_005:0033b09": "惡。所以動止存心。不與物爭。如者比如也。謂比丘",
    "X21n0367_005:0033b10": "既行頭陀行。但取低心忍辱。不與物爭如栴陀羅。",
    "X21n0367_005:0033b11": "不取品類。何也。以比丘乃尊重佛子。豈取卑賤之",
    "X21n0367_005:0033b12": "人為喻哉。△二廣明觀喻二。初徵起。",
    "X21n0367_005:0033b13": "智光比丘。以何義故。說名真實修沙門行。如栴陀羅。",
    "X21n0367_005:0033b14": "真實沙門即調心佛子也。△二別釋二。一作喻。",
    "X21n0367_005:0033b15": "其旃陀羅每遊行時。手執錫杖。不敢當路。若人逼近。",
    "X21n0367_005:0033b16": "振錫令聞。於大眾中。心行謙下。不敢輕慢。被呵責時。",
    "X21n0367_005:0033b17": "心無怨恨。未嘗加報。罵辱鞭撻。默然受之。何以故。自",
    "X21n0367_005:0033b18": "知下姓不階眾流。以是因緣。被瞋無報。",
    "X21n0367_005:0033b19": "別經云。旃陀羅行。搖鈴標幟。此經云手持錫杖。逢",
    "X21n0367_005:0033b20": "人振錫。而不云搖鈴者。以西域五天竺國。或彼此",
    "X21n0367_005:0033b21": "制度不同。不可以彼難此也。振錫令聞者。因不敢",
    "X21n0367_005:0033b22": "同良人共路而行。或彼避己。或己避人。此為路中",
    "X21n0367_005:0033b23": "事。若在會場。或在聚落。避不及者。必謙下自卑。不",
    "X21n0367_005:0033b24": "敢輕人。若被他呵責。尚不敢怨恨。豈敢加報。至罵",
    "X21n0367_005:0033c01": "辱鞭撻。而甘心受之者。以自知姓卑故也。階者等",
    "X21n0367_005:0033c02": "級也。眾流即大姓貴族流類。葢為自賤彼貴。等級",
    "X21n0367_005:0033c03": "不同之因緣。雖被人責。不敢加報如此。△二法合",
    "X21n0367_005:0033c04": "二。一形同嬰兒觀。",
    "X21n0367_005:0033c05": "智光當知。出家菩薩亦復如是。剃除鬚髮。形同嬰兒。",
    "X21n0367_005:0033c06": "執持應器。依他活命。身著袈裟。如被甲冑。杖錫而行。",
    "X21n0367_005:0033c07": "如持鉾矟。執智慧劒。破煩惱賊。修嬰兒行。饒益一切。",
    "X21n0367_005:0033c08": "是故一切三毒利箭。不入真實沙門之身。",
    "X21n0367_005:0033c09": "初句呼名警省。故曰當知。出家下二句總合前喻",
    "X21n0367_005:0033c10": "也。然彼旃陀羅。自知下姓。不階眾等。所以行時則",
    "X21n0367_005:0033c11": "避路。會人則謙卑。被呵則無怨。罵辱則甘受。良以",
    "X21n0367_005:0033c12": "惡人尚知自忖。被瞋無報。況出家人。不自觀耶。凡",
    "X21n0367_005:0033c13": "對境逢辱。忍而受之。庶得兩安矣。假若一不忍讓。",
    "X21n0367_005:0033c14": "惡業頓生。旃陀羅猶且不如。沙門安在哉。剃除下。",
    "X21n0367_005:0033c15": "別以法喻釋之。嬰兒即孩子也。女曰嬰。男曰兒。頂",
    "X21n0367_005:0033c16": "無長髮。頦無髭鬚。沙門既剃。其形同彼。然嬰兒責",
    "X21n0367_005:0033c17": "不加報。顯其淳朴也。是以出家者。其形既同。其德",
    "X21n0367_005:0033c18": "亦爾。顯有忍辱故。應器即沙門所用之鉢。依他活",
    "X21n0367_005:0033c19": "命者。以頭陀比丘。不自熟食。依他檀越施食。活我",
    "X21n0367_005:0033c20": "身命。亦如嬰兒依乳也。大將被甲冑壯膽。不懼兵",
    "X21n0367_005:0033c21": "矢。喻比丘著袈裟存忍。不懼凶惡。大將持鉾執劍。",
    "X21n0367_005:0033c22": "能破怨賊。喻比丘杖錫秉智。能破煩惱。以調柔忍",
    "X21n0367_005:0033c23": "弱名修嬰兒行也。葢能忍無爭。是比丘之實德也。",
    "X21n0367_005:0033c24": "然既有實德。必令他敬重。或稱揚頌德。故云饒益",
    "X21n0367_005:0034a01": "一切。三毒即貪瞋癡。能傷性德。故喻如利箭。世間",
    "X21n0367_005:0034a02": "愚夫不忍無慧。恣縱三毒。受其所害。沙門不爾。以",
    "X21n0367_005:0034a03": "忍辱智慧。能破三毒。故結云。不入真實沙門之身",
    "X21n0367_005:0034a04": "(以能忍進道。為真實沙門也)。△二三種對治觀二。初標三觀。",
    "X21n0367_005:0034a05": "出家菩薩。以三觀門。修忍辱行。名真出家。",
    "X21n0367_005:0034a06": "△二釋三觀。",
    "X21n0367_005:0034a07": "觀諸眾生是佛化身。觀於自身為實愚夫。",
    "X21n0367_005:0034a08": "此為聖凡智愚觀。既觀一切眾生如佛化身。我當",
    "X21n0367_005:0034a09": "敬重之。反觀自身既為愚夫。理應忍耐。縱遇人所",
    "X21n0367_005:0034a10": "辱賤鞭撻。當作此觀。彼聖我凡。彼智我愚。彼為教",
    "X21n0367_005:0034a11": "我度我。當作此想。反生慶幸。而三毒自息矣。",
    "X21n0367_005:0034a12": "觀諸有情作尊貴想。觀於自身為僮僕想。",
    "X21n0367_005:0034a13": "此為尊卑主僕觀。凡遇辱境觸身。當作此觀。彼主",
    "X21n0367_005:0034a14": "我僕。彼尊我卑。然主子責僕。而僕敢加報哉。常作",
    "X21n0367_005:0034a15": "此觀。煩惱氷釋矣。",
    "X21n0367_005:0034a16": "又觀眾生作父母想。觀自己身如男女想。",
    "X21n0367_005:0034a17": "此為父子天性觀。若逢違境。當作此觀。彼父我子。",
    "X21n0367_005:0034a18": "我自彼生。若遇打罵。如父教子。常作此想。而嗔恚",
    "X21n0367_005:0034a19": "自息矣。△三結勸常觀。",
    "X21n0367_005:0034a20": "出家菩薩。常作是觀。或被打罵。終不加報。善巧方便。",
    "X21n0367_005:0034a21": "調伏其心。",
    "X21n0367_005:0034a22": "前問云何調伏有漏之心。佛則教與三觀。如是對",
    "X21n0367_005:0034a23": "治。是為善巧方便法門。彼有漏妄心。久則自伏。化",
    "X21n0367_005:0034a24": "為無漏智慧矣。△三追釋四性二。一徵起。",
    "X21n0367_005:0034b01": "智光比丘。汝等諦聽。云何名為四無垢性。",
    "X21n0367_005:0034b02": "以前應住結文云。安住如是四無垢性。為結前標",
    "X21n0367_005:0034b03": "後。然有標無釋。且說調伏行。今調伏說已。又當徵",
    "X21n0367_005:0034b04": "起故曰云何等。以前標隨釋。不為追釋。以標釋之",
    "X21n0367_005:0034b05": "間。隔調伏一段。促徵再釋。為追釋也。△二釋義四。",
    "X21n0367_005:0034b06": "初總釋四性。",
    "X21n0367_005:0034b07": "衣服臥具。飲食湯藥。如是四事。隨其所得。麤細稱心。",
    "X21n0367_005:0034b08": "遠離貪求。是無垢性。",
    "X21n0367_005:0034b09": "少欲知慚。沙門本分也。△二重徵明益。",
    "X21n0367_005:0034b10": "諸比丘等。以何因緣。如是四行名無垢性。智光當知。",
    "X21n0367_005:0034b11": "諸佛如來。三十七品菩提分法。皆從此生。佛法僧寶。",
    "X21n0367_005:0034b12": "常不斷絕。是故得名為無垢性。",
    "X21n0367_005:0034b13": "初四句重徵。智光下出明深益。三十七品。即四念",
    "X21n0367_005:0034b14": "處。四正勤。四神足。五根。五力。七覺支。八正道。其行",
    "X21n0367_005:0034b15": "相准三藏法數。菩提分法者。菩提云覺道。即能成",
    "X21n0367_005:0034b16": "佛果之覺道也。分法乃支分助道之別法也。皆從",
    "X21n0367_005:0034b17": "此生者。此即四無垢性。良以初心比丘。雖發勝心。",
    "X21n0367_005:0034b18": "修菩提道。若不得聖傳。不知修法。未免雜念攻心。",
    "X21n0367_005:0034b19": "聖業罔就。是以佛命。但於日用衣食四事。隨分知",
    "X21n0367_005:0034b20": "足。不起愛憎。則菩提分法。念處正勤等。自微至著。",
    "X21n0367_005:0034b21": "依此而起矣。葢佛日之常懸。法燈之續焰。賢聖之",
    "X21n0367_005:0034b22": "聯芳。三寶不斷者。此為由致。故曰皆從此生也。是",
    "X21n0367_005:0034b23": "故下結顯。是令三寶不絕之故。因功得名。為無垢",
    "X21n0367_005:0034b24": "性(以四事知足。不起雜念。為無垢性也)。△三偈頌前科。",
    "X21n0367_005:0034c01": "爾時世尊而說偈言。",
    "X21n0367_005:0034c02": "此標舉。下正頌。",
    "X21n0367_005:0034c03": "智光比丘汝諦聽。出家菩薩所應作。無緣大慈攝眾",
    "X21n0367_005:0034c04": "生。猶如一子皆平等。",
    "X21n0367_005:0034c05": "此追頌誡聽也。以佛觀眾生佛性平等。故如一子。",
    "X21n0367_005:0034c06": "皆如長行。",
    "X21n0367_005:0034c07": "發菩提心求正覺。應作三種成佛法。",
    "X21n0367_005:0034c08": "此追頌標舉三事也。三種即前應住。修習。調伏三",
    "X21n0367_005:0034c09": "種。為成佛之法則。葢菩提正覺為佛果。發心求之",
    "X21n0367_005:0034c10": "為佛因。由因致果。理之當然。故云應作。",
    "X21n0367_005:0034c11": "心常住四無垢性。常修十二頭陀行。下心猶如旃陀",
    "X21n0367_005:0034c12": "羅。",
    "X21n0367_005:0034c13": "初句頌標文。次二句頌調伏等。准長行解。",
    "X21n0367_005:0034c14": "四威儀中作是念。十方無量諸菩薩。剎那剎那趣聖",
    "X21n0367_005:0034c15": "道。彼既修證我亦爾。如何流轉三界中。恒居生死無",
    "X21n0367_005:0034c16": "量苦。我今是身住何界。六道輪迴處何道。胎卵濕化",
    "X21n0367_005:0034c17": "受何生。身口意業於何修。所造罪中何者重。三性之",
    "X21n0367_005:0034c18": "心何心多。",
    "X21n0367_005:0034c19": "此頌三世因果妙觀也。行住坐臥不失尊嚴。人見",
    "X21n0367_005:0034c20": "而畏之曰威。大人動止有法。令人效之曰儀。皆不",
    "X21n0367_005:0034c21": "失正。故曰四威儀。作念即觀心省察也。十方下。正",
    "X21n0367_005:0034c22": "是所念之勝緣。謂菩薩剎那趣道。彼既修證。我豈",
    "X21n0367_005:0034c23": "不然。故云亦爾。此乃修行人增上之心也。下則觀",
    "X21n0367_005:0034c24": "察自己。如何二字是徵審之辭。又嗟歎之辭。意謂",
    "X21n0367_005:0035a01": "菩薩之初基亦人也。而我亦人也。我與菩薩佛性",
    "X21n0367_005:0035a02": "是同。現今流轉三界。恒居生死。受苦無量。如何佛",
    "X21n0367_005:0035a03": "性同而果報異耶。大約我業在前生。未曾修證故",
    "X21n0367_005:0035a04": "也。住何界者。謂我今是身現在此界。不知後身住",
    "X21n0367_005:0035a05": "於何界。此意在中國難投也。六道之中如車輪迴",
    "X21n0367_005:0035a06": "轉。昇沉不定。我於來世不知居處何道。胎等四生。",
    "X21n0367_005:0035a07": "又不知何類受生。此意在人身易失難得也。身口",
    "X21n0367_005:0035a08": "一句。觀我現世身得出家。是為尊重佛子。自忖於",
    "X21n0367_005:0035a09": "三業中何業所修。義兼戒定慧品當有何學。意在",
    "X21n0367_005:0035a10": "恐其退墮也。所造一句。又觀現世未出家時。殺盜",
    "X21n0367_005:0035a11": "等罪。何者為重。意在恐其招報也。三性一句。又觀",
    "X21n0367_005:0035a12": "從生以來。於善惡無記三性中。何心多發。意恐不",
    "X21n0367_005:0035a13": "得純善也。如是一一省察。生大慚愧。則雜念日減。",
    "X21n0367_005:0035a14": "善業日增。入道初門。善莫大焉。",
    "X21n0367_005:0035a15": "如是微細觀察已。大慈大悲恒相續。大喜大捨為先",
    "X21n0367_005:0035a16": "心。為有緣者說妙法。",
    "X21n0367_005:0035a17": "此別頌四心也。如是一句。因觀三世因果畢已。遂",
    "X21n0367_005:0035a18": "發四無量心。四心皆稱大者。大即無量也。愛念曰",
    "X21n0367_005:0035a19": "慈。謂菩薩愛念一切眾生。常求樂事。隨彼所求而",
    "X21n0367_005:0035a20": "饒益之。稱性無量。故名大慈。愍念曰悲。謂菩薩愍",
    "X21n0367_005:0035a21": "念一切眾生。受種種苦。常懷憐愍。拯救濟拔。令其",
    "X21n0367_005:0035a22": "得脫。稱性無量。故名大悲。慶他曰喜。見眾生離苦",
    "X21n0367_005:0035a23": "得樂。其心悅豫。欣慶無量。故名大喜。平等曰捨。於",
    "X21n0367_005:0035a24": "所緣眾生。無憎無愛名之為捨。復念一切眾生。同",
    "X21n0367_005:0035b01": "得無憎無愛。無瞋無恨。無怨無惱。亦復無量故曰",
    "X21n0367_005:0035b02": "大捨。以其刻刻在念。名恒相續。皆為度生之本。故",
    "X21n0367_005:0035b03": "曰先心。為有下。謂雖具四無量心。念念度生。猶不",
    "X21n0367_005:0035b04": "能度無緣之人。故云為有緣者說妙法(問。前云行無緣慈。此",
    "X21n0367_005:0035b05": "為有緣者說法。成有緣慈。其相反何也。答。彼為聖位菩薩。或道後諸佛。具大神通。無量智慧。眾生雖至無",
    "X21n0367_005:0035b06": "緣。彼以神通折伏。或以智慧宣揚。令彼無緣眾生。亦可得度。縱不受化。亦可結緣。此為初心菩薩。現具比",
    "X21n0367_005:0035b07": "丘身。未得神通。未離煩惱。縱勉強為說。彼亦不受。然不唯不受。而反生毀謗。令彼墮苦。不如先度有緣者",
    "X21n0367_005:0035b08": "為佳也)。",
    "X21n0367_005:0035b09": "晝夜修心不暫停。如去頂石救頭然。",
    "X21n0367_005:0035b10": "此頌如來結勸之文。不暫停者無間道也。長行云",
    "X21n0367_005:0035b11": "晝夜觀察勿貪五欲。精勤修習未甞暫捨。然既不",
    "X21n0367_005:0035b12": "受五欲則心空矣。而欲亦不能染心則境空矣。良",
    "X21n0367_005:0035b13": "以心境既空。則得輕安。妙樂隨順。故云如去頂石。",
    "X21n0367_005:0035b14": "如救頭然。夫人為五欲所壓。如石壓頂。而不知重。",
    "X21n0367_005:0035b15": "貪愛攻心。如火燒頭。而不知苦。可謂如羊近屠。難",
    "X21n0367_005:0035b16": "免其死。是以佛命初心比丘。常作是觀。皆得脫離。",
    "X21n0367_005:0035b17": "實為離塵之妙藥。脫苦之神丹矣。",
    "X21n0367_005:0035b18": "念三觀門常不離。觀諸有情是佛身。唯我獨處於凡",
    "X21n0367_005:0035b19": "類。一切眾生等尊貴。我為僮僕居卑賤。世間眾生同",
    "X21n0367_005:0035b20": "父母。我如男女行孝養。被他打罵不瞋嫌。勤修忍辱",
    "X21n0367_005:0035b21": "無怨嫉。",
    "X21n0367_005:0035b22": "此頌對治三種觀法。皆准長行。",
    "X21n0367_005:0035b23": "四事供養心不著。是則名為無垢性。",
    "X21n0367_005:0035b24": "正頌四無垢性也。四事即衣服。臥具。飲食。湯藥。心",
    "X21n0367_005:0035c01": "不著者。即粗細稱心。不起分別。是則下結名。",
    "X21n0367_005:0035c02": "三十七品菩提分。及以如來果報身。如是殊勝無漏",
    "X21n0367_005:0035c03": "法。四無垢性為根本。不放逸行常修習。是名出家真",
    "X21n0367_005:0035c04": "佛子。菩提智種念念增。無漏聖道皆成就。速得超於",
    "X21n0367_005:0035c05": "無量劫。端坐華王法界中。福智二嚴皆圓滿。無邊利",
    "X21n0367_005:0035c06": "海利群生。由無垢性皆成熟。證獲如來常住果。",
    "X21n0367_005:0035c07": "此正頌重徵明益也。長行略。頌文增廣。前但云三",
    "X21n0367_005:0035c08": "十七品菩提分法皆從此生。佛法僧寶常不斷絕。",
    "X21n0367_005:0035c09": "此中果報身即佛寶。殊勝無漏法即法寶。不放逸",
    "X21n0367_005:0035c10": "出家佛子即僧寶。皆從四無垢性所生。故為根本",
    "X21n0367_005:0035c11": "不放逸行。即前不受五欲。慚愧忍辱等。此但離過。",
    "X21n0367_005:0035c12": "常修習則見有功。故下結名。謂如是行持。是名出",
    "X21n0367_005:0035c13": "家真正佛子也。菩提二句。由前常勤修習。所以智",
    "X21n0367_005:0035c14": "種增長。自然五住惑盡。二死皆亡。不唯不漏於凡",
    "X21n0367_005:0035c15": "夫。亦復不漏於二乘。故曰無漏。聖道即是佛果。以",
    "X21n0367_005:0035c16": "惑盡真窮故皆成就也。速得下二句。顯頓證也。良",
    "X21n0367_005:0035c17": "以漸教修行必歷三祗。頓教修行一世超越。如善",
    "X21n0367_005:0035c18": "財一生事辦。龍女立地成佛等無異也。華王者。寶",
    "X21n0367_005:0035c19": "蓮華座也。以佛坐顯尊。故為華王。端坐者正坐也。",
    "X21n0367_005:0035c20": "法界者。謂一蓮華稱法性。當體周徧。非界言界。以",
    "X21n0367_005:0035c21": "一蓮華即一真法界也。義含一處成道時。盡法界",
    "X21n0367_005:0035c22": "一切塵塵剎剎。皆有如來成道也。又華表因。佛表",
    "X21n0367_005:0035c23": "果。果託因成。如佛坐華。福智下。顯兩足稱尊也。有",
    "X21n0367_005:0035c24": "福則感聖凡供養。有智則能成道說法。以福智二",
    "X21n0367_005:0036a01": "種為果上莊嚴。故曰二嚴。以二種具足。故曰圓滿。",
    "X21n0367_005:0036a02": "以上五句。且約頓成自利說。無邊下。又顯自利而",
    "X21n0367_005:0036a03": "後利他也。良以前文。既義含一處成道時。一切剎",
    "X21n0367_005:0036a04": "海皆能成道。然則既盡剎海成道。豈不盡剎海度",
    "X21n0367_005:0036a05": "生。理宜塵塵剎剎。利生說法。然既徧一切處。亦徧",
    "X21n0367_005:0036a06": "一切時。竪窮橫徧。以盡圓頓之旨也。(剎者剎土也。即是世界之",
    "X21n0367_005:0036a07": "別稱。又剎以海言者。寬廣也。無邊者周徧也。有本言劫海者。錯也)下二句。結顯推",
    "X21n0367_005:0036a08": "因。以上種種利益。逆流窮源。皆由四無垢性。慚愧",
    "X21n0367_005:0036a09": "知足則能感福。由三觀忍辱無諍。則能感智。今到",
    "X21n0367_005:0036a10": "果上。兩足莊嚴。塵剎度生。故曰田無等。常住果者。",
    "X21n0367_005:0036a11": "約法報二身說。法身果。無始無終為常住。報身有",
    "X21n0367_005:0036a12": "始無終為常住。若應化身果。機感則現。緣盡則滅。",
    "X21n0367_005:0036a13": "有始有終。若以圓融之義。三身圓現。法報體同。事",
    "X21n0367_005:0036a14": "不離理。法不異應。皆為常住果也(此頌始於四無垢性。及十二頭",
    "X21n0367_005:0036a15": "陀。泛泛然類小始二教。至此則不唯終實。實同圓頓。而先輕後重者。以智光始發道心。恐其不能頓入。且",
    "X21n0367_005:0036a16": "令以四事隨得。勿起貪等。隨分知慚。行十二頭陀及至三輪體空。人法雙亡。頓然超證。理事圓融。究竟成",
    "X21n0367_005:0036a17": "佛。以知世尊攝化之巧。為人之徹。無過於斯焉)。△四詳明四性三。一明衣",
    "X21n0367_005:0036a18": "服臥具知慚獲益二。一長行六。一教其知慚生福。",
    "X21n0367_005:0036a19": "復次智光比丘。出家菩薩。於所著衣。不應貪著。若細",
    "X21n0367_005:0036a20": "若麤。隨其所得。恒於施者為生福田。勿嫌麤惡。",
    "X21n0367_005:0036a21": "所著衣不唯袈裟一種。凡遮體禦寒者皆為衣也。",
    "X21n0367_005:0036a22": "不應貪著者戒之也。粗細但隨檀越之所施也。嫌",
    "X21n0367_005:0036a23": "者憎也。勿嫌粗惡者。令施者獲福也。隨處知慚。即",
    "X21n0367_005:0036a24": "無垢性也。果依佛所教。不唯與檀越作福田。實乃",
    "X21n0367_005:0036b01": "自己之福也。△二戒莫邪穢貪求。",
    "X21n0367_005:0036b02": "不得為衣廣說法要。起諸方便。與貪相應。世間凡夫。",
    "X21n0367_005:0036b03": "為衣服故。非法貪求。造不善業。",
    "X21n0367_005:0036b04": "不得者戒止也。然比丘以廣說法要為利他之行。",
    "X21n0367_005:0036b05": "今戒之者。非戒說法。但戒其不得為貪求衣服廣",
    "X21n0367_005:0036b06": "說也。起諸下。不唯戒說法一種。凡舉心設法。皆為",
    "X21n0367_005:0036b07": "方便。與貪圖相應。若然則瞋癡妄想。無所不起。焉",
    "X21n0367_005:0036b08": "得為無垢性哉。世間下揀別。如士農工商。各有服",
    "X21n0367_005:0036b09": "色。若不守本分。越格求精。是為非法不知慚愧。至",
    "X21n0367_005:0036b10": "於種種作踐。殺害妄為。即是造不善業。而未免招",
    "X21n0367_005:0036b11": "感惡果。出家菩薩切宜戒之。故云不得。△三警策",
    "X21n0367_005:0036b12": "貪求墮苦。",
    "X21n0367_005:0036b13": "墮於惡道經無量劫。不遇諸佛。不聞正法。受苦畢已。",
    "X21n0367_005:0036b14": "復生人間。貧窮困苦。求不得苦。晝夜逼迫。衣不蔽形。",
    "X21n0367_005:0036b15": "食不支命。如是眾苦。皆由先世為衣服故。多殺生命。",
    "X21n0367_005:0036b16": "造種種罪。",
    "X21n0367_005:0036b17": "前為能招之因。此為所招之果。墮者墜落也。惡道",
    "X21n0367_005:0036b18": "即三途。經無量劫者。言其一墮其中。時長不能自",
    "X21n0367_005:0036b19": "出也。不遇下。謂聖人難遇。正法難聞。而人道中尚",
    "X21n0367_005:0036b20": "有不見三寶者。何況三途。良以前生不遵佛化。自",
    "X21n0367_005:0036b21": "恃造業。未結佛法勝緣。所以墮入惡道。故不能見",
    "X21n0367_005:0036b22": "佛。佛縱有大悲拔苦之力。而自己惡業自障。猶不",
    "X21n0367_005:0036b23": "能見之。既不見佛。豈得聞法。然則諸佛說法且不",
    "X21n0367_005:0036b24": "論。即今法道當行時。其地獄餓鬼焉得見聞。畜類",
    "X21n0367_005:0036c01": "雖不繫獄。誰容入於法堂。嗚呼。佛法因緣。不可不",
    "X21n0367_005:0036c02": "結。受苦畢已下。罪滿出獄。縱生人間。餘業未盡。猶",
    "X21n0367_005:0036c03": "不免貧苦逼迫。衣食不給。如是下。結其皆為衣服。",
    "X21n0367_005:0036c04": "多殺生命。造罪所致也。吁。世人但知衣輕裘。服綾",
    "X21n0367_005:0036c05": "錦。不念養蠶煑繭。殺害生物。是為無慚。故感受諸",
    "X21n0367_005:0036c06": "苦。伏願有緣善人。縱不能捨綾錦。棄輕裘。亦可當",
    "X21n0367_005:0036c07": "生慚愧歟。△四結勸如法知慚。",
    "X21n0367_005:0036c08": "出家菩薩即不如是。隨其所得。不嫌麤惡。但懷慚愧。",
    "X21n0367_005:0036c09": "以充法衣。",
    "X21n0367_005:0036c10": "經云有慚愧者。可名為人。若無慚愧。與諸禽獸不",
    "X21n0367_005:0036c11": "相異也。生則令人憎賤。死則難免三途。出家菩薩。",
    "X21n0367_005:0036c12": "離欲知慚。故云即不如是。法衣者。如法之衣。謂隨",
    "X21n0367_005:0036c13": "其所得。粗衣不憎。上妙不喜。不為衣轉。慚愧知足。",
    "X21n0367_005:0036c14": "雖未心境皆寂。亦與道相應。故云法衣。△五廣明",
    "X21n0367_005:0036c15": "十種勝利十。一覆身修善利。",
    "X21n0367_005:0036c16": "得十勝利。一者能覆其身。遠離羞恥。具足慚愧。修行",
    "X21n0367_005:0036c17": "善法。",
    "X21n0367_005:0036c18": "初句總標。下則別釋。出家沙門衣不擇粗。則貪妄",
    "X21n0367_005:0036c19": "滅。具足慚愧。則正智增。修行不著修相。即無漏善",
    "X21n0367_005:0036c20": "法。承此可入聖位矣。△二遠毒修道利。",
    "X21n0367_005:0036c21": "二者遠離寒熱。及以蚊虻惡獸毒蟲。安隱修道。",
    "X21n0367_005:0036c22": "粗疎袈裟不唯遮體。且禦寒拒熱。衣既護體。毒虫",
    "X21n0367_005:0036c23": "不能傷。善神護祐。惡獸不能害。內絕貪求。外無擾",
    "X21n0367_005:0036c24": "亂。則安隱修道。不亦勝利乎。△三相貌遠邪利。",
    "X21n0367_005:0037a01": "三者亦現沙門出家相貌。見者歡喜。遠離邪心。",
    "X21n0367_005:0037a02": "粗疎袈裟。不唯遠毒禦寒。且亦現出沙門出家知",
    "X21n0367_005:0037a03": "足之相。加之方袍圓頂。脫俗之表。進止威嚴。尊重",
    "X21n0367_005:0037a04": "之貌。內有實德。外有重名。是故眾生歡喜從化。邪",
    "X21n0367_005:0037a05": "心自離。△四寶幢尊重利。",
    "X21n0367_005:0037a06": "四者袈裟。即是人天寶幢之相。尊重敬禮。得生梵天。",
    "X21n0367_005:0037a07": "幢有摧邪顯正尊勝之德。袈裟亦爾。著袈裟者。邪",
    "X21n0367_005:0037a08": "見自離。正智日增。有高遠尊勝之表。令世人見之",
    "X21n0367_005:0037a09": "尊重敬禮。得生梵天。有兩利之功。善莫勝焉。△五",
    "X21n0367_005:0037a10": "滅罪生福利。",
    "X21n0367_005:0037a11": "五者著袈裟時。生寶幢想。能滅眾罪。生諸福德。",
    "X21n0367_005:0037a12": "此名比丘著衣之時。當生尊重。猶若寶幢。寶幢喻",
    "X21n0367_005:0037a13": "袈裟。言其不可輕慢也。良以龍被一縷。尚脫金翅",
    "X21n0367_005:0037a14": "鳥王之難。況具戒沙門乎。滅罪生福。理之必然。△",
    "X21n0367_005:0037a15": "六遠離貪愛利。",
    "X21n0367_005:0037a16": "六者本制袈裟。染令壞色。離五欲想。不生貪愛。",
    "X21n0367_005:0037a17": "西域以白色為上品。起人貪愛。是以佛制袈裟。染",
    "X21n0367_005:0037a18": "為壞色。制即裁正制度。壞即青黑木蘭。令比丘著",
    "X21n0367_005:0037a19": "衣之時。想佛本制。既染為壞色。必令我不起愛心。",
    "X21n0367_005:0037a20": "一衣尚然。何況五欲。由此存心。妄想自滅。然妄心",
    "X21n0367_005:0037a21": "歇處。即是菩提。袈裟之功。利之勝矣。△七永斷煩",
    "X21n0367_005:0037a22": "惱利。",
    "X21n0367_005:0037a23": "七者袈裟。是佛淨衣。永斷煩惱。作良田故。",
    "X21n0367_005:0037a24": "是佛淨衣者。以佛著袈裟。永離煩惱。為能斷煩惱",
    "X21n0367_005:0037b01": "之衣。故為淨衣。良田者。以田能生禾。喻衣能生道。",
    "X21n0367_005:0037b02": "亦能生福。故曰良田。△八消業增善利。",
    "X21n0367_005:0037b03": "八者身著袈裟。罪業消除。十善業道。念念增長。",
    "X21n0367_005:0037b04": "煩惱為罪業之根。業為生死之本。前科既煩惱永",
    "X21n0367_005:0037b05": "斷。此當罪業皆除。然罪除善生。理固然矣。始則從",
    "X21n0367_005:0037b06": "微至著漸成無漏菩提。故曰念念增長。△九良田",
    "X21n0367_005:0037b07": "增長利。",
    "X21n0367_005:0037b08": "九者袈裟。猶如良田。能善增長菩薩道故。",
    "X21n0367_005:0037b09": "前曰良田。始成之相。今曰良田。增長之相。從凡至",
    "X21n0367_005:0037b10": "聖。曰菩薩道。△十由冑防害利。",
    "X21n0367_005:0037b11": "十者袈裟。猶如甲冑。煩惱毒箭。不能害故。",
    "X21n0367_005:0037b12": "袈裟元表忍辱。喻為甲冑者。能防毒箭不能害身。",
    "X21n0367_005:0037b13": "如忍辱無嗔。能防煩惱不能害道矣。袈裟護道。為",
    "X21n0367_005:0037b14": "菩提大本。故云勝利。△六引證三乘共修。",
    "X21n0367_005:0037b15": "智光當知。以是因緣。三世諸佛。緣覺聲聞。清淨出家。",
    "X21n0367_005:0037b16": "身著袈裟。三聖同坐解脫寶牀。執智慧劍。破煩惱魔。",
    "X21n0367_005:0037b17": "共入一味諸涅槃界。",
    "X21n0367_005:0037b18": "以是者。承上但懷慚愧因緣。所以三乘聖人。始而",
    "X21n0367_005:0037b19": "出家。繼而秉戒。袈裟表忍辱。臥具表解脫。良田袈",
    "X21n0367_005:0037b20": "裟遮體。不漏醜形。故表忍辱護德。不現怒色。臥具",
    "X21n0367_005:0037b21": "安身。遠離逼迫。故表解脫超然不受塵累也。寶牀",
    "X21n0367_005:0037b22": "即臥具之類。是知臥具。前文有標。後文無釋。至此",
    "X21n0367_005:0037b23": "以寶牀略顯耳。慧命破惑。如劍斬魔。故云慧劍。諸",
    "X21n0367_005:0037b24": "涅槃者。即三乘人所證之果。共入者。以牀表解脫。",
    "X21n0367_005:0037c01": "由解脫故。方能至果故云入。然界言諸。味言一者。",
    "X21n0367_005:0037c02": "以見權實並彰。諸為三乘權果。一乃上乘法味。葢",
    "X21n0367_005:0037c03": "理入一實。權表有三耳。是知以上。破煩惱。入涅槃。",
    "X21n0367_005:0037c04": "莫大功德。皆從慚愧中來。聽讀之者。理宜珍重。△",
    "X21n0367_005:0037c05": "二偈頌。",
    "X21n0367_005:0037c06": "爾時世尊而說偈言。",
    "X21n0367_005:0037c07": "但標舉。下正頌。",
    "X21n0367_005:0037c08": "智光比丘應善聽。大福田衣十勝利。",
    "X21n0367_005:0037c09": "此頌誡聽標益。",
    "X21n0367_005:0037c10": "世間衣服增欲染。如來法服不如是。",
    "X21n0367_005:0037c11": "此頌法服揀邪也。欲染即非法貪求。法服即粗細",
    "X21n0367_005:0037c12": "隨分。不如是者。不同在家之貪求也。",
    "X21n0367_005:0037c13": "法服能遮世羞恥。慚愧圓滿生福田。遠離寒春及毒",
    "X21n0367_005:0037c14": "蟲。道心堅固得究竟。示現出家離貪欲。斷除五見正",
    "X21n0367_005:0037c15": "修持。瞻禮袈裟寶幢相。恭敬生於梵王福。佛子披衣",
    "X21n0367_005:0037c16": "生塔想。生福滅罪感人天。肅容致敬真沙門。所為不",
    "X21n0367_005:0037c17": "染諸塵俗。諸佛稱讚為良田。利樂羣生此為最。袈裟",
    "X21n0367_005:0037c18": "神力不思議。能令修植菩提行。道芽增長如暑苗。菩",
    "X21n0367_005:0037c19": "提妙果類秋實。堅固金剛真甲冑。煩惱毒箭不能害。",
    "X21n0367_005:0037c20": "此頌十種勝利也。初二句頌前覆身修善利。前云",
    "X21n0367_005:0037c21": "修善。頌言福田。葢福田即善也。遠離等二句。頌遠",
    "X21n0367_005:0037c22": "毒修道利。前云安隱修道。頌云道心堅固者。既寒",
    "X21n0367_005:0037c23": "暑不逼。毒蟲不擾。所以安隱。自然道心堅固究竟",
    "X21n0367_005:0037c24": "菩提也。示現等二句。頌相貌遠邪。然頌與長文互",
    "X21n0367_005:0038a01": "有隱顯。長文相貌顯。離貪隱。頌文反之者。以既現",
    "X21n0367_005:0038a02": "出家相貌。自然離諸貪欲。前云見者歡喜。遠離邪",
    "X21n0367_005:0038a03": "心。是令他人遠邪。頌中却言自斷。前云邪心即頌",
    "X21n0367_005:0038a04": "中之邪見。邪乃五見之總稱。以邪謬分別故名邪",
    "X21n0367_005:0038a05": "見。即五利使也。(謂身見。邊見。邪見。戒取見。戒禁取見)正修持者。謂五",
    "X21n0367_005:0038a06": "見既除。正見自現。從正見中修。故名正修。瞻禮下",
    "X21n0367_005:0038a07": "一句。頌寶幢尊重也。瞻謂目視。禮謂拜禮。約身言。",
    "X21n0367_005:0038a08": "恭敬約心言。既觀袈裟如寶幢。尊重高顯。又能破",
    "X21n0367_005:0038a09": "邪扶正。所以心敬身禮。表裡皆誠。故感生梵王之",
    "X21n0367_005:0038a10": "福也。佛子下二句。頌滅罪生福利。長行云寶幢想。",
    "X21n0367_005:0038a11": "頌云生塔想。葢塔云高顯。即同寶幢。前言福德。頌",
    "X21n0367_005:0038a12": "感人天。葢福德者感人天也。肅容下二句。頌遠離",
    "X21n0367_005:0038a13": "貪愛也。肅謂端肅。容謂形容。敬謂莊重。既著壞色",
    "X21n0367_005:0038a14": "袈裟。為尊重佛子。必行止端肅。不致荒唐。身心莊",
    "X21n0367_005:0038a15": "重。不致輕浮。此則具大威儀。表表大人。佛印為真",
    "X21n0367_005:0038a16": "沙門。(沙門云勤息。謂勤修善法。止息惡事也)不染諸塵者。諸塵即五",
    "X21n0367_005:0038a17": "欲也。上句約身表。下句顯實德。假若外現威儀。內",
    "X21n0367_005:0038a18": "著貪圖。則非沙門。以其外肅內淨。方為真實沙門",
    "X21n0367_005:0038a19": "也。諸佛下二句。頌永斷煩惱也。言袈裟出塵之表。",
    "X21n0367_005:0038a20": "諸佛讚為良田。必一切道德福壽。自此生矣。然既",
    "X21n0367_005:0038a21": "能自利亦能利他。故曰利樂等。袈裟下二句。頌消",
    "X21n0367_005:0038a22": "業增善也。神力實非袈裟。以袈裟能出神力故。何",
    "X21n0367_005:0038a23": "也。以比丘既著。惡念不生。久而成定。定能發慧。而",
    "X21n0367_005:0038a24": "神通智力。何所不出。脫人意表。故不思議。袈裟既",
    "X21n0367_005:0038b01": "有神力。能發行人智勇。所以菩提行法已生者修",
    "X21n0367_005:0038b02": "飾增長。未生者栽植令生。故云能令等。道芽下二",
    "X21n0367_005:0038b03": "句頌良田增長也。苗實之喻。增長之功。自因至果。",
    "X21n0367_005:0038b04": "總歸袈裟之功也。堅固下二句。頌甲冑防害喻。准",
    "X21n0367_005:0038b05": "長行。",
    "X21n0367_005:0038b06": "我今略讚十勝利。歷劫廣說無有邊。若有龍身披一",
    "X21n0367_005:0038b07": "縷。得脫金翅鳥王食。若人渡海持此衣。不怖龍魚諸",
    "X21n0367_005:0038b08": "鬼難。雷電霹靂天之怒。披袈裟者無恐畏。白衣若能",
    "X21n0367_005:0038b09": "親捧持。一切惡鬼無能近。",
    "X21n0367_005:0038b10": "此頌結略該廣也。若有下八句。前云袈裟具神力。",
    "X21n0367_005:0038b11": "此正顯神力也。海龍王經云。有龍王白佛。如此海",
    "X21n0367_005:0038b12": "中無數種龍。有四金翅常來食之。願佛擁護。令得",
    "X21n0367_005:0038b13": "安隱。於是世尊脫身皂衣。告龍王。汝取是衣。分與",
    "X21n0367_005:0038b14": "諸龍。皆令周徧。於中有值一縷之者。金翅鳥王不",
    "X21n0367_005:0038b15": "能觸犯。持禁戒者。所願必得。又大海之中。有諸毒",
    "X21n0367_005:0038b16": "龍惡鬼。及大魚等。渡海之人生大恐怖。若人捧持。",
    "X21n0367_005:0038b17": "毒龍敬佛不敢擾害。雷電霹靂。上天之怒氣。披袈",
    "X21n0367_005:0038b18": "裟者。縱有大過。雷不忍誅。(雷能警策。電能照察。雷之迅爆急疾者。為霹靂)",
    "X21n0367_005:0038b19": "白衣是在家常人。或家宅不安。鬼神作亂。若捧持",
    "X21n0367_005:0038b20": "袈裟。鬼不能近。以上皆神力之驗也。是知袈裟為",
    "X21n0367_005:0038b21": "佛淨衣。有善神衛護。故有此威。不然無情之物。何",
    "X21n0367_005:0038b22": "能之。夫袈裟出塵之表。諸佛制之。善神護之。鬼神",
    "X21n0367_005:0038b23": "畏之。比丘披之生道。白衣捧之除殃。具不盡之靈",
    "X21n0367_005:0038b24": "妙者。亦由人心信與不信耳。葢信者必敬。故有所",
    "X21n0367_005:0038c01": "感。降之於百祥。不信則生謗。亦有所感。豈不降之",
    "X21n0367_005:0038c02": "於百殃乎。慎以敬之。",
    "X21n0367_005:0038c03": "若能發心求出家。厭離世間修佛道。十方魔宮皆振",
    "X21n0367_005:0038c04": "動。是人速證法王身。",
    "X21n0367_005:0038c05": "此頌驚魔證道。以結出家之功効也。楞嚴云。一人",
    "X21n0367_005:0038c06": "發真歸元。此十方空皆悉消殞。云何空中所有國",
    "X21n0367_005:0038c07": "土而不振裂。正脉云。發真歸元者。言住大定入圓",
    "X21n0367_005:0038c08": "通者。真顯妄破。歸無二之本心也。空皆銷殞者。應",
    "X21n0367_005:0038c09": "念將化無上知覺也。國土振裂者。內動外感也。然",
    "X21n0367_005:0038c10": "彼既如是。此豈不然。今云出家厭世修道。即入發",
    "X21n0367_005:0038c11": "真歸元之大定。真顯妄破之奇功。魔宮故此振動。",
    "X21n0367_005:0038c12": "義兼遠害降魔。而後方能成道矣。法王即佛。速證",
    "X21n0367_005:0038c13": "即頓證此方結出家之功効如此。葢楞嚴獨顯定",
    "X21n0367_005:0038c14": "力。此經亦兼袈裟。皆顯神力不可思矣。△二明乞",
    "X21n0367_005:0038c15": "食除貪十種勝利二。一長行三。一標徵十利。",
    "X21n0367_005:0038c16": "復次智光菩薩。出家佛子。常行乞食。應捨身命。不斷",
    "X21n0367_005:0038c17": "是心。所以者何。一切有情皆依食住。是以乞食利益",
    "X21n0367_005:0038c18": "無窮。汝等當知。出家菩薩。常行乞食。有十勝利。云何",
    "X21n0367_005:0038c19": "為十。",
    "X21n0367_005:0038c20": "常行乞食等者。謂修行人。若無飲食。身疲力倦。命",
    "X21n0367_005:0038c21": "且不支。豈能進道。若得飲食。資益於身。心安體健。",
    "X21n0367_005:0038c22": "乃可進道矣。應捨身命不斷是心者。當知身命非",
    "X21n0367_005:0038c23": "必定應捨。但言不可怠惰。不避風。雨念念提撕。然",
    "X21n0367_005:0038c24": "一有怠惰。則諸行皆喪矣。故曰不斷是心。是心即",
    "X21n0367_005:0039a01": "乞食心也。有二意。一者為離四邪命食故。大智度",
    "X21n0367_005:0039a02": "論云。諸比丘等。當以乞食清淨自活。不應以下口。",
    "X21n0367_005:0039a03": "仰口。方口。維口。四種邪命食以自活命也。下口食",
    "X21n0367_005:0039a04": "者。(謂種植田園。和合湯藥。以求衣食。而自活命)仰口食者。(謂仰觀星宿日月風雨雷",
    "X21n0367_005:0039a05": "電霹靂。術數之學。以求衣食。而自活命)方口食者。(謂曲媚豪勢通使四方。巧言多求。而",
    "X21n0367_005:0039a06": "自活命)維口食者。(維即四維也。謂學種種呪術。卜算吉凶。以求衣食。而自活命)以",
    "X21n0367_005:0039a07": "上離四邪命。為乞食之一意也。二者破餓外道邪",
    "X21n0367_005:0039a08": "見。有等外道。自以吞饑忍餓為解脫法。枉自饑餓。",
    "X21n0367_005:0039a09": "不知徒受困苦。安能解脫。故佛教比丘。常行乞食。",
    "X21n0367_005:0039a10": "資身助道。令他生福。不以饑苦為道也。△二分條",
    "X21n0367_005:0039a11": "別釋十。一活命自由益。",
    "X21n0367_005:0039a12": "一者常行乞食。以自活命。出入自由。不屬他故。",
    "X21n0367_005:0039a13": "出入約安居處說。以佛制比丘。日中一食。樹下一",
    "X21n0367_005:0039a14": "宿。出則乞食資養色身。入則行道參究本性。自由",
    "X21n0367_005:0039a15": "者。出家人。孤雲野鶴。內無妻子罣礙。外無世務攀",
    "X21n0367_005:0039a16": "緣。以道為樂。故云自由。不屬他者。他即人情事務",
    "X21n0367_005:0039a17": "也。△二說法起善益。",
    "X21n0367_005:0039a18": "二者行乞食時。先說妙法。令起善心。然後自食。",
    "X21n0367_005:0039a19": "檀越施食。沙門施法。以見食法二施。自他兼利之",
    "X21n0367_005:0039a20": "勝益也。又乞食令他種福。說法令他種慧。是為化",
    "X21n0367_005:0039a21": "利人天之妙行。△三化他生福益。",
    "X21n0367_005:0039a22": "三者為不施人。發大悲心。為說正法。令起捨心。而生",
    "X21n0367_005:0039a23": "勝福。",
    "X21n0367_005:0039a24": "前科為不善者說妙法。令彼起善。護彼不墮三途。",
    "X21n0367_005:0039b01": "此科為不施者說正法。令起捨心。護彼不墮貧賤。",
    "X21n0367_005:0039b02": "故云生福。可謂大悲矣。可謂勝利矣(其所重者。大悲說法也。假",
    "X21n0367_005:0039b03": "若不能說法。又無淨行。乞丐無異。勝福何生)。△四福智無窮益。",
    "X21n0367_005:0039b04": "四者依佛教行。增長戒品。福德圓滿。智慧無窮。",
    "X21n0367_005:0039b05": "前云常行乞食。化他說法。即佛教行人欽遵不違。",
    "X21n0367_005:0039b06": "遠離邪命。即是依佛教行。增長下。謂心無貪求。身",
    "X21n0367_005:0039b07": "無罣礙。表裏既淨。即是增長戒品。戒能生定。定能",
    "X21n0367_005:0039b08": "發慧。內具慈悲。外彰萬行。自他兼利。一切功成。義",
    "X21n0367_005:0039b09": "兼人天供養則福圓。凡聖讚揚則德滿。又能應機",
    "X21n0367_005:0039b10": "說法。則見智慧無窮。不亦兩足尊乎。故云勝利。△",
    "X21n0367_005:0039b11": "五消慢起敬益。",
    "X21n0367_005:0039b12": "五者常行乞食。於七九慢。自然消滅。眾所恭敬。是良",
    "X21n0367_005:0039b13": "福田。",
    "X21n0367_005:0039b14": "七慢者。恃己陵他。貢高自大。於佛法中。自謂滿足。",
    "X21n0367_005:0039b15": "所計不同。故有七種。一慢。(謂同類相傲也。於相似法中。執己相似。又於下",
    "X21n0367_005:0039b16": "劣中。執己為勝)二過慢。(於同類相似法中。執己為勝。或復他人勝於己處。執為相似。言我與",
    "X21n0367_005:0039b17": "他同)三慢過慢。(於勝爭勝。他本勝己。而反執己勝他。是為慢過慢)四我慢。(恃己",
    "X21n0367_005:0039b18": "陵他也。倚恃自己所能。欺陵他所不及)五增上慢。(未得。謂得未證謂證也。本未得上聖",
    "X21n0367_005:0039b19": "法。謂我已證上聖之法。即大妄語)六卑劣慢。(以劣自誇也。謂己但有下劣少分之能。反",
    "X21n0367_005:0039b20": "自矜誇。以彼多分之能不及於我也)七邪慢。(自實無德。妄為有德。執著邪見。不禮塔寺。不敬",
    "X21n0367_005:0039b21": "三寶。不誦經典)以上為七慢。九慢法數不出。惟恐上於父",
    "X21n0367_005:0039b22": "母。下於子姪而爭勝者。兼前七種。共為九慢。再俟",
    "X21n0367_005:0039b23": "參考。自然消滅者。謂沙門外著袈裟。內存忍辱。常",
    "X21n0367_005:0039b24": "行乞食。則貢高自退。憍慢亦除。是為有德之人。誰",
    "X21n0367_005:0039c01": "不恭敬。令他種福。能消信施。故曰良田。△六當得",
    "X21n0367_005:0039c02": "頂相益。",
    "X21n0367_005:0039c03": "六者於乞食時。當得如來無見頂相。應受世間廣大",
    "X21n0367_005:0039c04": "供養。",
    "X21n0367_005:0039c05": "無見頂相者。是佛三十二相最上之相也。謂頂上",
    "X21n0367_005:0039c06": "有肉。高起如髻。在青螺髮中。一切人天二乘菩薩",
    "X21n0367_005:0039c07": "皆不能見。是佛因中常行乞食。感發而成。比丘亦",
    "X21n0367_005:0039c08": "爾。我今乞食。當得此相。應受下。謂因中乞食。果上",
    "X21n0367_005:0039c09": "應供(當得二字。是行人之願也。以乞食為因行。頂相為果德。然既感頂相。必究竟成佛。要知行",
    "X21n0367_005:0039c10": "人正乞食時。三輪俱寂。二執全空。能乞之心。天眼龍睛。覷他不著。有如是因。方感頂相之報。若夫人我攻",
    "X21n0367_005:0039c11": "心。貪瞋交作。求一人天果報猶恐未能。頂相奚得哉)。△七住持三寶益。",
    "X21n0367_005:0039c12": "七者汝等佛子隨學此法。住持三寶。饒益有情。",
    "X21n0367_005:0039c13": "此法即常行乞食之法。隨學者。隨從佛教習學不",
    "X21n0367_005:0039c14": "違。住持三寶者。安心佛道。覺照自。心是為住持佛",
    "X21n0367_005:0039c15": "寶。依教奉行。軌持不失。即住持法寶。與眾同住。和",
    "X21n0367_005:0039c16": "合無瞋。即住持僧寶。紹隆三寶。常住於世。為人天",
    "X21n0367_005:0039c17": "軌範。出世慈航。故云饒益。△八戒無希望益。",
    "X21n0367_005:0039c18": "八者於乞食時。不得為求飲食起希望心。讚歎一切",
    "X21n0367_005:0039c19": "男子女人。",
    "X21n0367_005:0039c20": "乞食之法。在隨緣知足。故不得起希望之心。假若",
    "X21n0367_005:0039c21": "希望求食。謬加稱讚。是為阿諛諂詐。尊重佛子故",
    "X21n0367_005:0039c22": "不如是。益在止貪。△九平等行慈益。",
    "X21n0367_005:0039c23": "九者行乞食時。須依次第。不應分別貧富之家。",
    "X21n0367_005:0039c24": "不分別是平等行。謂法性平等。本無高下。當稱性",
    "X21n0367_005:0040a01": "循乞。遠離情見。可謂慈航普駕之勝益矣。△十佛",
    "X21n0367_005:0040a02": "喜為緣益。",
    "X21n0367_005:0040a03": "十者常行乞食。諸佛歡喜。得一切智。最為良緣。",
    "X21n0367_005:0040a04": "依教奉行。乞食為緣。得一切智。所以佛喜。一切智",
    "X21n0367_005:0040a05": "者。以乞食所以資命。命在所以修道。道成所以起",
    "X21n0367_005:0040a06": "智。智知一切法。約所知法上得名。故名一切智。然",
    "X21n0367_005:0040a07": "此道與智。皆從乞食活命中來。所以乞食為得智",
    "X21n0367_005:0040a08": "之良緣也。△三結略該廣。",
    "X21n0367_005:0040a09": "智光菩薩。我為汝等略說如是十種利益。若廣分別。",
    "X21n0367_005:0040a10": "無量無邊。汝等比丘。及未來世。求佛道者。應如是學。",
    "X21n0367_005:0040a11": "△二偈頌。",
    "X21n0367_005:0040a12": "爾時世尊而說偈言。智光菩薩汝諦聽。出家大士應",
    "X21n0367_005:0040a13": "離貪。當發出世修行心。乞食頭陀為根本。凡夫住於",
    "X21n0367_005:0040a14": "有漏食。聖者悉依無漏食。有漏無漏諸聖凡。一切無",
    "X21n0367_005:0040a15": "不依食住。我為汝等諸佛子。開演出世三利行。三世",
    "X21n0367_005:0040a16": "如來所稱讚。乞食功德有十利。",
    "X21n0367_005:0040a17": "此頌誡聽標益也。大士即菩薩之稱。應離貪者。謂",
    "X21n0367_005:0040a18": "出家人借食助道。隨得便用。勿得希望美食。即是",
    "X21n0367_005:0040a19": "離貪。頭陀雖有十二。以乞食為本。凡夫即泛常之",
    "X21n0367_005:0040a20": "夫。但知穿衣吃飯。饑飡渴飲而已。住者依止也。依",
    "X21n0367_005:0040a21": "飲食資養。方能住世。有漏者。以人有我執。食有生",
    "X21n0367_005:0040a22": "滅故。即後文段觸思識四食也。以未得真常。皆有",
    "X21n0367_005:0040a23": "墮落。故名有漏。無漏者。即禪悅法喜為食也。有漏",
    "X21n0367_005:0040a24": "無漏下。雙結聖凡。謂聖凡品格雖殊。莫不皆依食",
    "X21n0367_005:0040b01": "住。(食者本無漏與不漏。然漏不漏只在人耳。如界內凡夫。我執不亡。不出三界。漏落於人天等。故名有",
    "X21n0367_005:0040b02": "漏。三乘聖人我執已盡不落三界受生。故名無漏)二利者。即自利利人。如",
    "X21n0367_005:0040b03": "乞食資身。借身修道為自利。令施食之人。供養獲",
    "X21n0367_005:0040b04": "福為利他。然食雖兼四。且約段食。三世下二句。結",
    "X21n0367_005:0040b05": "顯標益。",
    "X21n0367_005:0040b06": "偏稱此行最為勝。出入自在無繫縛。先令施主發初",
    "X21n0367_005:0040b07": "心。令趣菩提然後食。為除慳貪說妙法。能趣大捨無",
    "X21n0367_005:0040b08": "量心。依大師教行乞食。增長無量諸梵行。七九種慢",
    "X21n0367_005:0040b09": "自除滅。為諸人天所尊敬。如來頂相不可見。轉妙法",
    "X21n0367_005:0040b10": "輪化十方。盡未來際傳此法。令不斷絕三寶種。若為",
    "X21n0367_005:0040b11": "飲食起妄心。不應讚歎諸男女。起大慈悲平等意。不",
    "X21n0367_005:0040b12": "生分別貧與富。清淨乞食佛所讚。一切種智從此生。",
    "X21n0367_005:0040b13": "此正頌十利。初二句頌長行第一利。此行。即長行",
    "X21n0367_005:0040b14": "乞食之行也。以其離貪助道。最為勝利故。無繫縛",
    "X21n0367_005:0040b15": "者。既常行乞食。孤標自得。無罣無礙。即長行不屬",
    "X21n0367_005:0040b16": "他故之義。先令下二句。頌第二。先令發心者。即是",
    "X21n0367_005:0040b17": "說法開示。令未發心者發心。故曰初心。令趣菩提",
    "X21n0367_005:0040b18": "者。即前文善心。長行只言善心。頌中令趣菩提。所",
    "X21n0367_005:0040b19": "謂能令施主趣菩提之善心也。趣者向也。謂向果",
    "X21n0367_005:0040b20": "之初心也。然後食者。即乞食之人願行也。如未及",
    "X21n0367_005:0040b21": "受食。先舉其意。願施食之人。先證菩提。祝願之次。",
    "X21n0367_005:0040b22": "方乃食之。非是施主實成道後乞者方食。為除下",
    "X21n0367_005:0040b23": "二句。頌前第三。為除慳貪者。即長行為不施之人。",
    "X21n0367_005:0040b24": "因彼慳貪不施。故說妙法。廣讚布施功德。以投彼",
    "X21n0367_005:0040c01": "慳者之機。故云妙法。因法投機。令慳者大悟。故能",
    "X21n0367_005:0040c02": "趣向大捨。所謂打破慳囊。運出寶藏。故云無量心",
    "X21n0367_005:0040c03": "也。依大下二句。頌前第四。大師即佛。梵行即前戒",
    "X21n0367_005:0040c04": "品。義兼福智。七九二句頌前第五。如來下二句頌",
    "X21n0367_005:0040c05": "前第六。長行云應受世間廣大供養。頌云轉妙法",
    "X21n0367_005:0040c06": "輪。化十方者。互有隱顯。以長行但云受供。不云說",
    "X21n0367_005:0040c07": "法。是受供顯。說法隱。頌中反之。若前後照應。因轉",
    "X21n0367_005:0040c08": "法輪教化十方。所感人天供養其意則全。盡未下",
    "X21n0367_005:0040c09": "二句。頌前第七。傳此法者。即除貪乞食之法。轉相",
    "X21n0367_005:0040c10": "傳受。能令三寶常住。故云不斷絕。若為下二句。頌",
    "X21n0367_005:0040c11": "前第八。長行云。不得為求飲食起希望心。頌云若",
    "X21n0367_005:0040c12": "為飲食起妄心。若字不順。只當用不字為妙。不應",
    "X21n0367_005:0040c13": "下。當增為食二字。即不應為食讚歎男女。與長文",
    "X21n0367_005:0040c14": "合。起大下二句。頌前第九。前云須依次第。頌云平",
    "X21n0367_005:0040c15": "等。葢次第即平等行慈也。清淨下二句。頌前第十。",
    "X21n0367_005:0040c16": "前云佛歡喜。頌云佛所讚。葢因歡喜所以稱讚。一",
    "X21n0367_005:0040c17": "切種智。即佛智也。從此生者。謂逆流窮源。皆從乞",
    "X21n0367_005:0040c18": "食生起也。良以乞食離貪。即是無垢性。以無垢性",
    "X21n0367_005:0040c19": "中起無漏行。具無量德。終證佛智。而出世之益。何",
    "X21n0367_005:0040c20": "勝此乎。故標勝利者宜矣。",
    "X21n0367_005:0040c21": "三世如來出於世。為諸眾生說四食。段觸思識為其",
    "X21n0367_005:0040c22": "四。皆是有漏世間食。唯有法喜禪悅食。乃是聖賢所",
    "X21n0367_005:0040c23": "食者。汝等厭離世間味。當求出世無漏食。",
    "X21n0367_005:0040c24": "此頌結顯勝益也。佛謂眾生皆依食住。食有四種。",
    "X21n0367_005:0041a01": "今初二句標定。第三句列名。段謂行段。或分段。(有資",
    "X21n0367_005:0041a02": "益之義。謂以香味觸三塵為體。入腹變壞。資益諸根。故言段食。古譯經律。皆為摶食。以手摶取故。後譯復",
    "X21n0367_005:0041a03": "言漿飲等不可摶取。遂譯為段食)觸食。(觸即對也。謂六識所對色等諸塵。柔軟細滑。冷暖等",
    "X21n0367_005:0041a04": "觸。而生喜樂。俱能資益諸根。故為觸食。又一切鬼神。觸氣而食。故名觸食也)思食。(思謂第六",
    "X21n0367_005:0041a05": "識思想可愛之境。生希望意。而能潤益諸根。如人饑渴。至飲食處。望得飲食。而身不死。故名思食也)識",
    "X21n0367_005:0041a06": "食。(識以執持為義。即第八識也。由前三食勢分所資。能令此識增勝。執持諸根。故名識食。又無色界天。",
    "X21n0367_005:0041a07": "及諸地獄眾生。不用飲食。獨有第八識執持長壽。故有食義)葢此四食俱約界",
    "X21n0367_005:0041a08": "內。故曰皆是等。唯有下二句。為無漏食。法喜者。即",
    "X21n0367_005:0041a09": "聞法歡喜。而能充饑。故有食義。禪悅者。即無漏禪",
    "X21n0367_005:0041a10": "定。寂靜安閒。其心怡悅。而能充滿。故有食義。不用",
    "X21n0367_005:0041a11": "世間四食。是為聖賢食也。法華云。法喜禪悅食。更",
    "X21n0367_005:0041a12": "無餘食想。汝等下二句結勸。然世間之食雖具四",
    "X21n0367_005:0041a13": "種。而佛命乞食者乃段食也。今又勸離者。謂佛對",
    "X21n0367_005:0041a14": "初進沙門。離四邪命。常行乞食。除貪去慢。資益諸",
    "X21n0367_005:0041a15": "根。無非助道之緣而已。然久之亦不可戀著。意在",
    "X21n0367_005:0041a16": "欲求出世之道。須求出世之食。必當參究佛法。見",
    "X21n0367_005:0041a17": "道而喜。又禪定怡神。可資慧命。是為無漏。此亦回",
    "X21n0367_005:0041a18": "權入實之謂也。又尋常乞食。不作食想。不知有我。",
    "X21n0367_005:0041a19": "能所兩忘。三輪俱寂。雖段食亦為無漏矣。△三明",
    "X21n0367_005:0041a20": "恒服棄藥十種勝利二。一長行三。一指明標徵。",
    "X21n0367_005:0041a21": "復次智光菩薩。出家佛子。於諸醫藥不應貪著。若有",
    "X21n0367_005:0041a22": "病時。他煎藥已。所棄捨藥。訶梨毗梨。及阿摩勒。取是",
    "X21n0367_005:0041a23": "等藥。即應服之。乃至一生。服所棄藥。於諸藥等。常生",
    "X21n0367_005:0041a24": "知足。如是名為真實沙門。出家佛子。恒服棄藥。是人",
    "X21n0367_005:0041b01": "獲得十種勝利。云何為十。",
    "X21n0367_005:0041b02": "此醫藥中無垢性也。棄藥者。即他人煎飲所餘之",
    "X21n0367_005:0041b03": "渣為棄藥。謂棄之不用也。良以四大不調。或五臟",
    "X21n0367_005:0041b04": "不和。皆謂有病。須醫藥以治之。仍用投症者可愈。",
    "X21n0367_005:0041b05": "未聞他服所棄之渣已取為藥。若以醫書論。無味",
    "X21n0367_005:0041b06": "之甚矣。今佛用之者。良有二義。一事。二理。事者如",
    "X21n0367_005:0041b07": "棄藥無力。亦未嘗投病。而欲其功効者。乃三果之",
    "X21n0367_005:0041b08": "力也。用果作引。無病不治矣。此乃如來現量之知。",
    "X21n0367_005:0041b09": "勿以世論為難也。三果者。一訶梨。此云天主持來。",
    "X21n0367_005:0041b10": "此果為藥。功用至多。無所不入。亦無所不效也。二",
    "X21n0367_005:0041b11": "毗梨。具云毗梨耶。此云精進果。若用此果。有追尋",
    "X21n0367_005:0041b12": "病根之力也。三阿摩勒。樹葉似棗。華白而小。果如",
    "X21n0367_005:0041b13": "胡桃。味酸甜。可入藥用。此三果共棄藥煎之。或為",
    "X21n0367_005:0041b14": "丸。為散。亦不定。以上約事說。實用棄藥。奈三果此",
    "X21n0367_005:0041b15": "方無。若然在西域則可。在此方則未可也。不可膠",
    "X21n0367_005:0041b16": "柱。二約理表。事藥治身。理藥治心。良以心病雖多。",
    "X21n0367_005:0041b17": "簡略不出六種。一貪病。於世五欲希望無厭。出家",
    "X21n0367_005:0041b18": "比丘。用布施藥。發解脫心以治之。二放逸作惡病。",
    "X21n0367_005:0041b19": "當用戒藥治之。三嗔病。當用忍樂治之。四怠病。用",
    "X21n0367_005:0041b20": "精進藥治之。五昏沉妄想病。用禪定藥治之。六癡",
    "X21n0367_005:0041b21": "病。用智慧藥以治之。廣至八萬四千塵勞皆病。當",
    "X21n0367_005:0041b22": "用八萬四千陀羅尼藥以治之。問。六度固有藥義。",
    "X21n0367_005:0041b23": "而未甞棄之。然用表棄藥者何所取法。答。六度之",
    "X21n0367_005:0041b24": "法。誠為超凡之妙劑。入聖之神方。諸佛用之。治五",
    "X21n0367_005:0041c01": "住煩惱諸病。離二死之苦殃。證一乘之妙域。固未",
    "X21n0367_005:0041c02": "甞棄之。而凡夫眾生不信因果。不省罪福。放逸造",
    "X21n0367_005:0041c03": "業。甘心苦趣。束手死門。雖有六度良藥。背馳弗顧。",
    "X21n0367_005:0041c04": "非棄而何哉。今佛借事表理。應服者則服。事事知",
    "X21n0367_005:0041c05": "足。處處達真。名為真沙門。佛弟子也。恒服下。標十",
    "X21n0367_005:0041c06": "勝利。三果名。或表戒定慧(華山止持會集。引根本百一羯磨云。有五種果。",
    "X21n0367_005:0041c07": "若食非時。若病無病。並隨意食。一阿梨勒。此云天主持來。二毗醯勒。三菴摩勒。即嶺南餘甘子。形似梹榔。",
    "X21n0367_005:0041c08": "食之除風。四末粟者。即胡椒。五舉苃利。即蒟醬。蒟音舉。亦可作藥)。△二正明十利",
    "X21n0367_005:0041c09": "十。一息貪正念益。",
    "X21n0367_005:0041c10": "一者為求藥草。不近他人。永息貪求。安住正念。",
    "X21n0367_005:0041c11": "既為他人所棄之藥。處處有之。取來便用。不近他",
    "X21n0367_005:0041c12": "人者。即不向外馳求也。永息貪求者。不起妄想也。",
    "X21n0367_005:0041c13": "安住正念者。道心不退也。△二觀門成就益。",
    "X21n0367_005:0041c14": "二者不淨觀門。易得成就。出世之心。能得堅固。",
    "X21n0367_005:0041c15": "佛令初心多欲之人作不淨觀。謂澄思靜慮。通身",
    "X21n0367_005:0041c16": "內外。三十六種不淨。九孔常流。深生厭惡。欲心不",
    "X21n0367_005:0041c17": "起。即五停心觀之一也。彼為正觀。此用棄藥助之",
    "X21n0367_005:0041c18": "易得成就者。謂棄捨之物。污濁可厭。與觀相應。然",
    "X21n0367_005:0041c19": "正助相兼。則功夫得力。而道心自固。觀法可成矣。",
    "X21n0367_005:0041c20": "△三速證禪悅益。",
    "X21n0367_005:0041c21": "三者於諸珍味。恒不貪著。速證正智。[(歹*又)/食]禪悅味。",
    "X21n0367_005:0041c22": "恒不貪著者。謂遇則隨緣。過不妄想。貪心歇處。正",
    "X21n0367_005:0041c23": "智現前。念與智合。故曰證智。禪為定體。智從禪出。",
    "X21n0367_005:0041c24": "還能覺禪。如舌飡味。△四知足解脫益。",
    "X21n0367_005:0042a01": "四者於諸世間一切財物。常能知足。早得解脫。",
    "X21n0367_005:0042a02": "古人云。知安則榮。知足則富。世諦尚然。況沙門乎。",
    "X21n0367_005:0042a03": "既服棄藥。三毒皆消。於諸財物。一念不生。即是解",
    "X21n0367_005:0042a04": "脫。△五親近善友益。",
    "X21n0367_005:0042a05": "五者不近世間一切凡夫。親近出世清淨善友。",
    "X21n0367_005:0042a06": "因服棄藥。永離貪求。心如藻雪。行若氷霜。是以不",
    "X21n0367_005:0042a07": "近凡夫。則五欲不能染。親近善友。則道念必能增。",
    "X21n0367_005:0042a08": "△六知慚解脫益。",
    "X21n0367_005:0042a09": "六者由不嫌惡諸棄藥等。於麤飲食。亦得解脫。",
    "X21n0367_005:0042a10": "情生於愛。業發於情。以情愛攻心。貪欲熾盛。忻美",
    "X21n0367_005:0042a11": "厭粗。人之常情。由是佛命比丘。飲食棄藥。雙離愛",
    "X21n0367_005:0042a12": "憎。則解脫道成。△七世間尊重益。",
    "X21n0367_005:0042a13": "七者於所重藥。永不希望。一切世間無不尊故。",
    "X21n0367_005:0042a14": "所重藥者。即世人所貴重者。永不希望者。言出家",
    "X21n0367_005:0042a15": "佛子。唯道可修。身雖有病。已無私囊。豈為殘軀。妄",
    "X21n0367_005:0042a16": "登檀府之門耶。應知佛所戒者。戒其不當為而強",
    "X21n0367_005:0042a17": "為者。非戒其當然而不然者。假若檀越以貴重之",
    "X21n0367_005:0042a18": "藥誠心供養。若畢竟不受尤為不可。何也。檀越供",
    "X21n0367_005:0042a19": "養元為求福。況沙門以利他為重。己若不受。彼不",
    "X21n0367_005:0042a20": "果願。己亦傷慈。豈其然乎。葢佛所戒者。乃無人供",
    "X21n0367_005:0042a21": "養者不得希望也。自然德感尊敬。神鬼護持。故云",
    "X21n0367_005:0042a22": "一切世間等。△八證得法身益。",
    "X21n0367_005:0042a23": "八者速能調伏諸煩惱病。證得如來常住法身。",
    "X21n0367_005:0042a24": "煩惱兼五住。病亦兼二死。調伏即修證功夫。速即",
    "X21n0367_005:0042b01": "頓義。謂煩惱既亡。生死亦盡。證得法身。常住不滅。",
    "X21n0367_005:0042b02": "△九永斷煩惱益。",
    "X21n0367_005:0042b03": "九者永斷三界一切煩惱。能療眾生身心重病。",
    "X21n0367_005:0042b04": "此承前益。一切煩惱既已永斷。生死病根自既已",
    "X21n0367_005:0042b05": "除。以大悲心。起利他行。又能調伏眾生身心之病。",
    "X21n0367_005:0042b06": "益見兩利之功也。△十得大菩提益。",
    "X21n0367_005:0042b07": "十者能順佛教。修菩薩行。福智圓滿。得大菩提。",
    "X21n0367_005:0042b08": "能順者。遵行佛教。能服棄藥即無垢性。修菩薩行",
    "X21n0367_005:0042b09": "者。不出六度。義兼利他。以利他則福圓。自修則智",
    "X21n0367_005:0042b10": "滿。福智圓滿。究竟成佛。故曰得大菩提(大菩提者佛之智果",
    "X21n0367_005:0042b11": "也)。△三結囑流布。",
    "X21n0367_005:0042b12": "智光當知。我為汝等。略說棄藥十種勝利。如是妙行。",
    "X21n0367_005:0042b13": "去來現在出家菩薩。皆共修學。汝等應當為諸眾生",
    "X21n0367_005:0042b14": "演說流布。無令斷絕。即為如來廣設供養。世間所有",
    "X21n0367_005:0042b15": "財敬供養。所不能及。於菩薩行。不復退轉。速證無上",
    "X21n0367_005:0042b16": "正等菩提。",
    "X21n0367_005:0042b17": "如是妙行者。即服棄藥。亦兼衣服飲食。乃三世菩",
    "X21n0367_005:0042b18": "薩共修之行也。汝等下。囑累流通。無令斷絕者。續",
    "X21n0367_005:0042b19": "佛慧命也。即為下較勝。然為字有二音兩解。一音",
    "X21n0367_005:0042b20": "唯。謂為者當也。是也。當是如來以無垢性法供養",
    "X21n0367_005:0042b21": "眾生。以佛觀眾生有佛性無修法。故為說此令彼",
    "X21n0367_005:0042b22": "修證。是佛以法供養眾生也。有種種勝利。故云廣",
    "X21n0367_005:0042b23": "設。應知此解。於無令斷絕下。略斷一斷說。言雖是",
    "X21n0367_005:0042b24": "汝等演說流布。奈經是佛說。即是如來供養也。此",
    "X21n0367_005:0042c01": "為一解。二者音未。為者與也。指智光等說。謂汝等",
    "X21n0367_005:0042c02": "為諸眾生演說流布者。即是與如來廣設供養。以",
    "X21n0367_005:0042c03": "代佛演說。不違佛命。即是供佛也。世間下較量。於",
    "X21n0367_005:0042c04": "菩薩行下。亦指智光等。因修獲益說。二解皆通。△",
    "X21n0367_005:0042c05": "二偈頌。",
    "X21n0367_005:0042c06": "爾時世尊重說偈言。智光比丘汝善聽。出家所服無",
    "X21n0367_005:0042c07": "垢藥。菩薩妙行此為先。眾生有病如己病。以大悲恩",
    "X21n0367_005:0042c08": "救眾苦。復用慈心施安樂。最上妙藥與他人。",
    "X21n0367_005:0042c09": "正頌良藥救人也。既云棄藥。何得無垢。大約垢淨",
    "X21n0367_005:0042c10": "從心。以心離貪求。則自心清淨。物隨心轉。雖棄藥",
    "X21n0367_005:0042c11": "入口豈不潔乎。復以三果助之。而何病不愈哉。第",
    "X21n0367_005:0042c12": "三句自利。妙行通說即諸行也。此字別說即棄藥",
    "X21n0367_005:0042c13": "也。乃歎法奇特。故說為先。第四句利他。言眾生皆",
    "X21n0367_005:0042c14": "有佛性與己同具。故彼之有病。如自己有病也。以",
    "X21n0367_005:0042c15": "大下。既言大悲。必有公物濟世之恩。故曰救苦。復",
    "X21n0367_005:0042c16": "用下。既能救苦。必得安隱。則有洪仁惠德之慈。故",
    "X21n0367_005:0042c17": "曰安樂。最上一句。躡前救苦施樂皆是妙藥施人",
    "X21n0367_005:0042c18": "也。良以前云藥具事理二義。若事上說。眾生有身",
    "X21n0367_005:0042c19": "病則受苦不樂。今以投病之藥令彼得痊。自然安",
    "X21n0367_005:0042c20": "樂。乃救身病之妙藥也。若理上說。藥即是法。善用",
    "X21n0367_005:0042c21": "投機之法。能治眾生心病。以眾生有煩惱生死。故",
    "X21n0367_005:0042c22": "苦而不樂。今與說法。令彼依法修行。即為服藥。斷",
    "X21n0367_005:0042c23": "煩惱根。出生死苦。自然受享法樂矣。",
    "X21n0367_005:0042c24": "前人所棄而自服。菩薩不擇貴賤藥。但療眾病令安",
    "X21n0367_005:0043a01": "隱。取他所棄之餘藥。飲食以充治所疾。取他棄藥有",
    "X21n0367_005:0043a02": "十利。三世如來共稱讚。",
    "X21n0367_005:0043a03": "此頌棄藥自服也。夫為菩薩者。不惟能行人所不",
    "X21n0367_005:0043a04": "能行之行。今亦能服人所不欲服之藥。然良藥濟",
    "X21n0367_005:0043a05": "人。棄藥自服。葢菩薩之所以為菩薩者。實常人之",
    "X21n0367_005:0043a06": "所不及也。",
    "X21n0367_005:0043a07": "雖求醫藥不近他。永息追求住正念。不淨觀門易成",
    "X21n0367_005:0043a08": "熟。而能遠作菩提因。不著甘味離諸貪。當求法喜禪",
    "X21n0367_005:0043a09": "悅食。於世財寶能知足。獲得無漏七聖財。捨彼凡愚",
    "X21n0367_005:0043a10": "不共住。親近聖賢為良友。由是不嫌眾棄藥。亦於飲",
    "X21n0367_005:0043a11": "食斷貪求。珍膳妙藥不希望。世間所有咸尊重。能療",
    "X21n0367_005:0043a12": "身心煩惱病。悟得真如法性身。永斷三界諸習氣。證",
    "X21n0367_005:0043a13": "得無上真解脫。能順佛教趣菩提。福智圓成報身果。",
    "X21n0367_005:0043a14": "此頌棄藥十利也。初二句頌長行第一。不淨下二",
    "X21n0367_005:0043a15": "句頌長行第二。菩提因即長行出世之心。而能遠",
    "X21n0367_005:0043a16": "作等者。以近為不淨觀之助緣。遠為菩提果之助",
    "X21n0367_005:0043a17": "因也。不著二句頌前第三。於世下二句頌前第四。",
    "X21n0367_005:0043a18": "七聖財者。一信財。(信即信心。謂信能決定受持正法。以為成佛之資。信為道本。故",
    "X21n0367_005:0043a19": "名信財)二進財。(進即精進。謂未得見諦。而一心精進求出離道。以為成佛之資。故名進財)",
    "X21n0367_005:0043a20": "三戒財。(戒即戒律。謂戒為解脫之本。能防三業之非。能止三業之惡。以為成佛之資。故為戒",
    "X21n0367_005:0043a21": "財)四漸愧財。(慚者慚天。愧者愧人。謂既能慚愧。則不造諸業。以為成佛之資。故名慚愧",
    "X21n0367_005:0043a22": "財)五聞財(聞為三慧之首。聞必能思。思必能修。謂若能聞佛聲教。則開發妙解。如說而行。",
    "X21n0367_005:0043a23": "以為成佛之資。故名聞財)六捨財。(捨即捨施。謂若能運平等心無憎無愛。身命資財。隨求施",
    "X21n0367_005:0043a24": "與。無所悋惜。以為成佛之資。故名捨財)七定慧財。(定慧即止觀也。定則攝心不散。止諸",
    "X21n0367_005:0043b01": "妄念。慧則照了諸法。破諸邪見。邪見既破。諸見不生。為成佛之資。故亦為財)然既云聖",
    "X21n0367_005:0043b02": "財。則知珍財助貪。聖財助道矣。捨彼下二句。頌前",
    "X21n0367_005:0043b03": "第五。由是下二句。頌前第六。斷貪求即前文得解",
    "X21n0367_005:0043b04": "脫義。珍饍下二句。頌前第七。能療下二句。頌前第",
    "X21n0367_005:0043b05": "八。永斷下二句。頌前第九。此頌與長行文別義同。",
    "X21n0367_005:0043b06": "長行云一切煩惱。通現行種子。此云諸習氣。獨約",
    "X21n0367_005:0043b07": "種子。前云能療眾生身心重病。利他邊義急。頌云",
    "X21n0367_005:0043b08": "證得無上真解脫。在自利邊急。然己利而後利他。",
    "X21n0367_005:0043b09": "二義不失。能順下二句。頌前第十。前云得大菩提。",
    "X21n0367_005:0043b10": "頌云成報身果。然菩提即報果之菩提也。",
    "X21n0367_005:0043b11": "汝等佛子皆修學。當坐金剛真道場。",
    "X21n0367_005:0043b12": "此頌結勸當修也。修學二字。具止觀定慧兼六度",
    "X21n0367_005:0043b13": "等。皆依四無垢性為根本故。金剛真道場者。即等",
    "X21n0367_005:0043b14": "覺位金剛心。解脫道前。無間極力。至堅至利。能斷",
    "X21n0367_005:0043b15": "無明生相。微細惑體。故取喻金剛。真道場者。即一",
    "X21n0367_005:0043b16": "乘實際理中。為稱性道場也。當坐二字。即智與理",
    "X21n0367_005:0043b17": "合。如身坐座。當知此處。若漸修。則竪經五十五位",
    "X21n0367_005:0043b18": "真菩提路。方至於此。若利根者頓修。一剎那間。妙",
    "X21n0367_005:0043b19": "觀相應。根本無明盡。便入妙覺。究竟成佛矣。此經",
    "X21n0367_005:0043b20": "頓教。當依頓說。以上追釋四性大科竟。答前應云",
    "X21n0367_005:0043b21": "何住之問也。言追釋者。以標辭在先。廣釋在後。中",
    "X21n0367_005:0043b22": "隔調伏一段。調伏之後釋之。故名追釋。以知佛語",
    "X21n0367_005:0043b23": "自在。然亦三義互參。且依多義者定科耳。△三說",
    "X21n0367_005:0043b24": "修習。此答云何修習無垢之業。分三。一如來正",
    "X21n0367_005:0043c01": "教修攝其心二。一長行五。一教住蘭若。",
    "X21n0367_005:0043c02": "復次智光。出家菩薩。遠離喧閙。住阿蘭若。修攝其心。",
    "X21n0367_005:0043c03": "無量千歲。以求佛道。",
    "X21n0367_005:0043c04": "梵語阿蘭若。翻云寂靜處。遠離喧閙者。不為五欲",
    "X21n0367_005:0043c05": "所惑。住阿蘭若即靜處安居。或山間或林下。不為",
    "X21n0367_005:0043c06": "聲色所惑之處皆名蘭若。為修行人所依之境也。",
    "X21n0367_005:0043c07": "修攝其心者。為所行之道。出家菩薩為能修之人。",
    "X21n0367_005:0043c08": "良以妄心放蕩。若野馬狂猿。奔馳不息者。葢為塵",
    "X21n0367_005:0043c09": "世之引發也。是以佛命出家人離諸塵世。自然境",
    "X21n0367_005:0043c10": "寂心安。易於修習。縱有已熏種子。假戒定慧降之",
    "X21n0367_005:0043c11": "斷之。是謂修攝其心也。無量下。正顯延促無礙也。",
    "X21n0367_005:0043c12": "謂在此幽靜之所。大忘人事。不知有身。亦不覺時",
    "X21n0367_005:0043c13": "長。一念萬年。萬年一念。雖曰無量千歲。不失頓義。",
    "X21n0367_005:0043c14": "△二引聖證成。",
    "X21n0367_005:0043c15": "三世如來。離諸喧閙。寂然閒居。萬行增修。證菩提果。",
    "X21n0367_005:0043c16": "緣覺聲聞。一切賢聖。證得聖果。亦復如是。",
    "X21n0367_005:0043c17": "如來是已成之果。萬行為道前之因。依果談因。意",
    "X21n0367_005:0043c18": "在勸人修證也。一佛既爾。佛佛皆然。故曰三世。諸",
    "X21n0367_005:0043c19": "喧閙者。亂聲惑心。所以離之。寂然者。幽靜無為。所",
    "X21n0367_005:0043c20": "以居之。如是則心空境寂。人法雙亡。故曰閒居。不",
    "X21n0367_005:0043c21": "修而修故曰萬行。成一行而諸行圓具。證一位而",
    "X21n0367_005:0043c22": "諸位頓彰。故曰增修。然既云萬行。必經位次。即諸",
    "X21n0367_005:0043c23": "位中歷修之萬行也。又修為次第之功夫。證謂親",
    "X21n0367_005:0043c24": "得之實果。依修成道。故曰證菩提果。此獨約佛乘",
    "X21n0367_005:0044a01": "說。下別舉二乘緣覺。從十二因緣成道者。聲聞。聞",
    "X21n0367_005:0044a02": "佛四諦聲教證果者。一切賢聖者。通舉三乘人各",
    "X21n0367_005:0044a03": "有賢位聖位之不同。而從凡入聖。親證實到者。皆",
    "X21n0367_005:0044a04": "依蘭若靜處修成。故云亦復如是。夫利他須在塵",
    "X21n0367_005:0044a05": "世。自修實讓山林。可謂靜修龍天喜。居塵佛祖憂。",
    "X21n0367_005:0044a06": "假若居塵不染。非上上根人則不能矣。然通論修",
    "X21n0367_005:0044a07": "行。必從靜謐。△三標徵十德二。一標徵。",
    "X21n0367_005:0044a08": "其阿蘭若。有十種德。能令證得三菩提果。云何名為",
    "X21n0367_005:0044a09": "十種勝德。",
    "X21n0367_005:0044a10": "△二分釋十。一威儀自在德。",
    "X21n0367_005:0044a11": "一者為得自在住阿蘭若。四威儀中不屬他故。",
    "X21n0367_005:0044a12": "出家元為離塵。若不從靜。塵俗何異。又自在非為",
    "X21n0367_005:0044a13": "偷安。意為修證也。因為修行方住蘭若。四儀可知。",
    "X21n0367_005:0044a14": "不屬他者。唯此一句為勝德。他者人事也。若在塵",
    "X21n0367_005:0044a15": "中。為他六親境緣牽引。有不由己者。今居蘭若。不",
    "X21n0367_005:0044a16": "屬他緣牽擾。幽靜自在。成道必易。非勝德而何。△",
    "X21n0367_005:0044a17": "二離我我所德。",
    "X21n0367_005:0044a18": "二者離我我所。名阿蘭若。於樹下時。無執著故。",
    "X21n0367_005:0044a19": "我即我執。妄執五蘊身中有主宰故。我所即我所",
    "X21n0367_005:0044a20": "有。若妻子眷屬。或功名財物田產等。此執心外實",
    "X21n0367_005:0044a21": "有。即是法執。今居蘭若。外境不擾。自心不動。我法",
    "X21n0367_005:0044a22": "二執若伏若斷。既二執不起。一性幽靜。乃自心即",
    "X21n0367_005:0044a23": "阿蘭若。此約理說。若於樹下等。言樹下即阿蘭若。",
    "X21n0367_005:0044a24": "此約事說。佛制日中一食。樹下一宿。諸緣頓斷。一",
    "X21n0367_005:0044b01": "念清修。達萬法唯心。故無執著。非勝德乎。△三無",
    "X21n0367_005:0044b02": "愛無畏德。",
    "X21n0367_005:0044b03": "三者於臥具等。無所愛著。由斯當臥四無畏床。",
    "X21n0367_005:0044b04": "臥具者。臥身之具也。在家人。或雕床繒枕。起人愛",
    "X21n0367_005:0044b05": "著。或因愛生貪。縱情障性。出家比丘。岩樹為房。草",
    "X21n0367_005:0044b06": "鋪為座。慚愧知足。故無所愛著。由斯下。因功致德。",
    "X21n0367_005:0044b07": "斯者此也。即因無所愛著。道力日增。修得如來大",
    "X21n0367_005:0044b08": "休歇處。故曰當臥等。無畏表床。非無畏即床。此皆",
    "X21n0367_005:0044b09": "佛德。行者分具。安然無畏。道在其中。如身臥床。故",
    "X21n0367_005:0044b10": "曰四無畏床(四無所畏者。即一切智無所畏。漏盡無所畏。說障道法無所畏。說盡苦道",
    "X21n0367_005:0044b11": "無所畏)。△四三毒遠離德。",
    "X21n0367_005:0044b12": "四者阿蘭若處。三毒微薄。離貪瞋癡所緣境故。",
    "X21n0367_005:0044b13": "三毒即貪瞋癡。微薄者非是全無。以山中幽靜。既",
    "X21n0367_005:0044b14": "無所緣之境。三毒不發現行。故曰微薄。然久之必",
    "X21n0367_005:0044b15": "種現皆滅。由依蘭若。故獲斯益。△五不求五欲德。",
    "X21n0367_005:0044b16": "五者樂阿蘭若。修遠離行。不求人天五欲樂故。",
    "X21n0367_005:0044b17": "五欲有二種。一財色名食睡。為眾生所欲之境。故",
    "X21n0367_005:0044b18": "名五欲。或色聲香味觸。為五根之所緣。亦為五欲。",
    "X21n0367_005:0044b19": "初句樂字。舉行人渴慕之心也。修行。即蘭若中所",
    "X21n0367_005:0044b20": "作之功夫也。遠離。即心不緣境。一切不著之深定",
    "X21n0367_005:0044b21": "也。下二句。既云不求五欲。志在無上涅槃。是為勝",
    "X21n0367_005:0044b22": "德。△六修習佛道德。",
    "X21n0367_005:0044b23": "六者能捨喧閙。住閒寂處。修習佛道。不惜軀命。",
    "X21n0367_005:0044b24": "為修佛道。所以捨閙從寂也。不惜軀命者。謂大丈",
    "X21n0367_005:0044c01": "夫唯道為慕。不惜其勞。不知有身也。假若愛惜軀",
    "X21n0367_005:0044c02": "命。未免憚勞畏苦。少有迴護。則志惰行疎。今言不",
    "X21n0367_005:0044c03": "惜。是為大德。△七事業易成德。",
    "X21n0367_005:0044c04": "七者愛樂寂靜。世間一切事業。易得成就。無障礙故。",
    "X21n0367_005:0044c05": "寂靜即阿蘭若。一切事業即戒定慧等。乃成佛之",
    "X21n0367_005:0044c06": "事。無漏之業。皆寂靜中生。故曰易得成就。若心有",
    "X21n0367_005:0044c07": "所惑。行有所阻。是為障礙。今心寂境空。故無障礙",
    "X21n0367_005:0044c08": "也。△八易成出世德。",
    "X21n0367_005:0044c09": "八者世出世間。一切事業。易得成就。無障礙故。",
    "X21n0367_005:0044c10": "前科雖云戒定慧等成佛之事。且約因位修行邊",
    "X21n0367_005:0044c11": "說。此科約證果說。世出世間者。即不離世間果。而",
    "X21n0367_005:0044c12": "得成就出世間果也。果上事業。如神通妙用。三昧",
    "X21n0367_005:0044c13": "解脫。餘如前說。△九百千三昧德。",
    "X21n0367_005:0044c14": "九者阿蘭若處是三昧空。能得百千大三昧故。",
    "X21n0367_005:0044c15": "梵語三昧。此云正受。定之別稱也。然煩惱生於動。",
    "X21n0367_005:0044c16": "三昧成於靜。一定既成。諸定皆應。三昧空者。謂定",
    "X21n0367_005:0044c17": "中不受諸法。云空三昧。又云能得五千者。謂定體",
    "X21n0367_005:0044c18": "無二。事有千差。應萬事而一心不動。即百千三昧",
    "X21n0367_005:0044c19": "也。△十無礙大智德。",
    "X21n0367_005:0044c20": "十者清淨如空。以為舍宅。心無障礙。得大智故。",
    "X21n0367_005:0044c21": "阿蘭若中無塵事所擾。故云清淨。蕩蕩無為。故云",
    "X21n0367_005:0044c22": "如空。行人依之。猶如舍宅故。心無障礙者。謂真心",
    "X21n0367_005:0044c23": "體上。五住惑盡。因行已滿故。得大智者。即佛智。菩",
    "X21n0367_005:0044c24": "提果成故。△四勸住莫離。",
    "X21n0367_005:0045a01": "智光當知。阿蘭若處。有如是等無量功德。以是因緣。",
    "X21n0367_005:0045a02": "出家菩薩。誓捨身命。不離山林。若為聽法。供養病人",
    "X21n0367_005:0045a03": "師僧父母。出阿蘭若。入聚落中。宜速還歸於蘭若處。",
    "X21n0367_005:0045a04": "誓捨身命不離山林者。為正勸以決其志也。然人",
    "X21n0367_005:0045a05": "非不愛其命。但較於道者不能兩全。是以欲速成",
    "X21n0367_005:0045a06": "道。不覺有身。縱至危急坎坷之時。寧可捨身。不離",
    "X21n0367_005:0045a07": "山林。假一離之。則心逐境牽。被境所迷。而難得收",
    "X21n0367_005:0045a08": "攝矣。若為聽法等事。而不容不去者。則亦聽出。無",
    "X21n0367_005:0045a09": "非暫許。而聚落為講法之處。必有師僧病人。或省",
    "X21n0367_005:0045a10": "近父母。或供養師僧。或看望病人。雖然。猶不可逐",
    "X21n0367_005:0045a11": "境隨流。故曰宜速還歸。△五遇阻作觀。",
    "X21n0367_005:0045a12": "若有因緣未得歸者。應作是想。今此聚落猶如山林。",
    "X21n0367_005:0045a13": "所得財物。虗假如夢。若有所得不應貪著。如是佛子",
    "X21n0367_005:0045a14": "是摩訶薩。",
    "X21n0367_005:0045a15": "初二句。謂路遠不能到者。或天晚來不及者。或有",
    "X21n0367_005:0045a16": "急事為人苦留者。皆為阻隔因緣。身雖未歸。心不",
    "X21n0367_005:0045a17": "放捨。故佛教與應當觀想聚落即是山林也。所得",
    "X21n0367_005:0045a18": "財物下。是檀越供養財物。或嚫資等。猶不得染污",
    "X21n0367_005:0045a19": "其心。以滿檀信之願。而不得不受者。遂達三輪體",
    "X21n0367_005:0045a20": "空。故言虗假如夢等。然則如是觀想。入廛市而應",
    "X21n0367_005:0045a21": "緣。隨風波而利物。無往而非蘭若也。末二句結云。",
    "X21n0367_005:0045a22": "如是佛子是摩訶薩。摩訶云大。言其此等之人。不",
    "X21n0367_005:0045a23": "惟是菩薩。且是大菩薩也。△二偈頌。",
    "X21n0367_005:0045a24": "爾時世尊而說偈言。遠離喧閙處寂靜。此是神仙所",
    "X21n0367_005:0045b01": "居處。",
    "X21n0367_005:0045b02": "此正頌教住蘭若也。神仙居住。長行無文。應知取",
    "X21n0367_005:0045b03": "喻神仙者。非重其人。但重其處也。以名山洞府。為",
    "X21n0367_005:0045b04": "神仙隱迹之鄉。幽靜絕塵。故如蘭若。但取靜義。不",
    "X21n0367_005:0045b05": "取仙行。",
    "X21n0367_005:0045b06": "三世菩薩求菩提。於蘭若中成正覺。緣覺聲聞諸聖",
    "X21n0367_005:0045b07": "眾。亦於此處證菩提。住阿蘭若獲十利。能令證得三",
    "X21n0367_005:0045b08": "乘果。",
    "X21n0367_005:0045b09": "此頌引聖勸修也。長行云如來。頌云菩薩者。以如",
    "X21n0367_005:0045b10": "來為菩薩道後之果。菩薩為如來道前之因。葢前",
    "X21n0367_005:0045b11": "果後因。非不同類。餘五句與長行同。但獲十利一",
    "X21n0367_005:0045b12": "句。寄標於中。",
    "X21n0367_005:0045b13": "自在遊行如師子。四威儀中無繫縛。山林樹下聖所",
    "X21n0367_005:0045b14": "樂。無我我所名蘭若。衣服臥具無繫著。坐四無畏師",
    "X21n0367_005:0045b15": "子座。離諸煩惱名蘭若。一切貪愛無所著。常居物外",
    "X21n0367_005:0045b16": "厭塵勞。不樂世間五欲樂。遠離憒閙寂靜者。棄身捨",
    "X21n0367_005:0045b17": "命求佛道。能住寂靜無人聲。於諸散亂心不起。世出",
    "X21n0367_005:0045b18": "世間諸善業。心無障礙皆成就。由是蘭若為根本。能",
    "X21n0367_005:0045b19": "生百千諸三昧。以大空寂為虗空。行者身心無障礙。",
    "X21n0367_005:0045b20": "此正頌十種勝德也。初二句頌前第一。師子獸中",
    "X21n0367_005:0045b21": "王。隨所到處無所懼畏。比丘住蘭若亦復如是。隨",
    "X21n0367_005:0045b22": "心自在無所繫縛。山林下二句。頌前第二。衣服下",
    "X21n0367_005:0045b23": "二句。頌前第三。離諸二句。頌前第四。煩惱即前三",
    "X21n0367_005:0045b24": "毒。長行云離所緣境。頌云一切貪愛無所著。理應",
    "X21n0367_005:0045c01": "貪愛之下加之境二字。謂一切貪愛之境無所著。",
    "X21n0367_005:0045c02": "葢上句標。下句釋也。常居二句。頌前第五。物外即",
    "X21n0367_005:0045c03": "阿蘭若。厭塵勞不樂五欲。即長行修遠離行。遠離",
    "X21n0367_005:0045c04": "下二句。頌前第六。憒閙下隱一住字。應云遠離憒",
    "X21n0367_005:0045c05": "閙住寂靜者。下句身非畢竟棄。命非畢竟捨。但言",
    "X21n0367_005:0045c06": "為求佛道。精進勇猛。不可護惜身命生怠惰故。能",
    "X21n0367_005:0045c07": "住下四句。頌前七八。前二句頌前樂住寂靜。無人",
    "X21n0367_005:0045c08": "聲三字釋寂靜義。葢有聲則動。無聲則靜也。於諸",
    "X21n0367_005:0045c09": "下。謂散亂出於喧雜。定慧成於幽靜。然既無人聲。",
    "X21n0367_005:0045c10": "散亂之心。無由而起也。後二句頌第八。一切事業",
    "X21n0367_005:0045c11": "易得成就等。前但云事業屬總相。頌分別世出世",
    "X21n0367_005:0045c12": "間為別相。謂世間為有漏善業。即第七。出世間為",
    "X21n0367_005:0045c13": "無漏善業。即第八。心無障礙者。躡前七八。由心不",
    "X21n0367_005:0045c14": "散亂則無煩惱障。令世間善事成就。由寂靜無聲",
    "X21n0367_005:0045c15": "極至心法兩亡。則所知障亦無。出世善業皆成就",
    "X21n0367_005:0045c16": "故。由是下二句。承前七八。頌前第九。以大下二句。",
    "X21n0367_005:0045c17": "頌前第十。大空寂者非斷滅空也。即真空妙體。為",
    "X21n0367_005:0045c18": "前百千三昧之所依。以真空為體。三昧為用故。為",
    "X21n0367_005:0045c19": "虗空之為字不當。理應是如字。謂真空妙理周徧",
    "X21n0367_005:0045c20": "圓融。包納冲邃。猶如虗空。或虗空二字。是前舍宅",
    "X21n0367_005:0045c21": "二字。謄錄者誤。亦未可知也。行者即能修之人。欲",
    "X21n0367_005:0045c22": "證法身。契真心。全體解脫者。故無障礙也。良以長",
    "X21n0367_005:0045c23": "行云得大智。約菩提說。頌中言身心。即法身。真心。",
    "X21n0367_005:0045c24": "約涅槃說。總是佛果之別相。",
    "X21n0367_005:0046a01": "具足如是十勝利。是故眾聖常居止。",
    "X21n0367_005:0046a02": "因有勝利。所以聖居。頌前結顯勸住。眾聖通指三",
    "X21n0367_005:0046a03": "乘果人。亦指果推因也。言未成聖果以前。修道之",
    "X21n0367_005:0046a04": "時常居蘭若。非成道之後。常居也。",
    "X21n0367_005:0046a05": "智光汝等諸佛子。若欲速成一切智。乃至夢中莫捨",
    "X21n0367_005:0046a06": "離。阿蘭若處菩提道。我滅度後發心者。而能住於蘭",
    "X21n0367_005:0046a07": "若處。不久當坐寶華王。證得法身常樂果。",
    "X21n0367_005:0046a08": "此頌證得法身也。一切智。即一切種智。欲七字成",
    "X21n0367_005:0046a09": "句。故略一種(一切種智者。能以一種智。知一切道。知一切種。是名一切種智。即佛智也)。",
    "X21n0367_005:0046a10": "阿蘭若下。謂菩提即道。依蘭若修成。故以處云道",
    "X21n0367_005:0046a11": "也。我滅下。我即如來自稱。亦隨世假我也。滅度有",
    "X21n0367_005:0046a12": "二義。一約理言。以佛能滅除五住煩惱。度出二種",
    "X21n0367_005:0046a13": "生死。證得真常道果。故云滅度。二約事言。即示現",
    "X21n0367_005:0046a14": "隱跡歸真。謂滅度後者。指盡未來際眾生。發心者。",
    "X21n0367_005:0046a15": "即後世發心之人。而能下。言依止之處。不久者。言",
    "X21n0367_005:0046a16": "其頓成。坐寶下。明成佛儀相。寶華王。即佛坐之蓮",
    "X21n0367_005:0046a17": "華。以尊重故。稱寶稱王。證得下。成法身四德。常樂",
    "X21n0367_005:0046a18": "果。四德之二。義亦兼四。總謂菩提涅槃。皆從蘭若",
    "X21n0367_005:0046a19": "中出。(隨世假我者。以我有四種。一凡夫徧計執情我。謂五蘊身中有主宰故。二外道神我。三二",
    "X21n0367_005:0046a20": "乘假我。我執己斷。不當稱我。以隨世流布。以辯主賓。假稱為我。四如來法身真我。唯佛獨證。然法身真我",
    "X21n0367_005:0046a21": "本無生滅。今言我滅度後者。且約隨世之假我言之。不當稱我而稱之者。故云假我也)以上如",
    "X21n0367_005:0046a22": "來廣說一大科已竟。△二聞者獲益。",
    "X21n0367_005:0046a23": "爾時世尊。說是法時。無量百千初發心者。於無上道",
    "X21n0367_005:0046a24": "得不退轉。時智光等諸菩薩眾。得陀羅尼。具大神通。",
    "X21n0367_005:0046b01": "百萬人天。發菩提意。悟三解脫。",
    "X21n0367_005:0046b02": "初發心者。乃始入聞法之人。於無上道得不退轉",
    "X21n0367_005:0046b03": "者。因聞四無垢性。各十種勝利。又聞住阿蘭若十",
    "X21n0367_005:0046b04": "種勝德。所以見賢思齊。初發大心。於無上佛道得",
    "X21n0367_005:0046b05": "不退轉。意在決定修證。亦望果修因之勝心也。智",
    "X21n0367_005:0046b06": "光等得陀羅尼。此云總持。即真心本體。總含萬德。",
    "X21n0367_005:0046b07": "圓悟妙體也。具大神通者。體中大用也。良以智光",
    "X21n0367_005:0046b08": "因遠聞佛說報四恩法。為子不肖。欲度其心。不辭",
    "X21n0367_005:0046b09": "長途之遙。亦不憚跋涉之苦。遂統眾而來。求佛說",
    "X21n0367_005:0046b10": "法。既聞法已。又求報恩之行。決意出家。然己既出",
    "X21n0367_005:0046b11": "家。子亦出家。於是所統之眾。同心出家。今聞無垢",
    "X21n0367_005:0046b12": "性品始終勝益。皆豁然圓悟。得總持德。可謂不歷",
    "X21n0367_005:0046b13": "僧祗獲法身也。夫此等菩薩。不唯不負己靈。亦復",
    "X21n0367_005:0046b14": "不負佛恩也。然其來意。元為教子。今父子皆悟。其",
    "X21n0367_005:0046b15": "天性之恩。父子之道。亦無以加矣。其子者。不惟佛",
    "X21n0367_005:0046b16": "恩難報。抑且碎身殞命。亦不能報父母萬分之一",
    "X21n0367_005:0046b17": "也。嗚呼至哉。百萬人天下。以其既聞佛法。已覺人",
    "X21n0367_005:0046b18": "天有漏生死難逃。遂發大心。悟三解脫。亦偉丈夫",
    "X21n0367_005:0046b19": "哉(三解脫。一性淨解脫。以悟自性本淨。不染諸塵。當體解脫。二悟修成解脫。謂自性雖淨。現被見",
    "X21n0367_005:0046b20": "思惑障。若不修行。難以克證。三悟方便淨解脫。遂起觀行。善巧方便。發起實慧。可以從體起用。芥納須彌)。",
    "X21n0367_005:0046b21": "△三佛釋後益二。一勸持流布。",
    "X21n0367_005:0046b22": "爾時如來告諸大眾。若有淨信善男子善女人。得聞",
    "X21n0367_005:0046b23": "如是四無垢性甚深法門。受持讀誦。解說書寫。",
    "X21n0367_005:0046b24": "前科經家敘置。此科如來親說。若有下。標聞持之",
    "X21n0367_005:0046c01": "人。非指現前。乃泛說後世有緣人也。淨謂塵事不",
    "X21n0367_005:0046c02": "染。信謂決志不違。如是男女。必為受道之資也。得",
    "X21n0367_005:0046c03": "聞下。標所聽之法門。即四無垢性也。甚深下釋義。",
    "X21n0367_005:0046c04": "即事證理云深。速成佛道云甚深。法有軌持。門有",
    "X21n0367_005:0046c05": "通義。謂從此法門。達入實際也。受持有二義。一事",
    "X21n0367_005:0046c06": "受持。手捧目觀。心口不失。二理受持。智與理冥。秉",
    "X21n0367_005:0046c07": "任不失。讀謂熟文解義。誦謂背念不忘。解即科文",
    "X21n0367_005:0046c08": "疏義。說即講演分別。書為染翰成章。寫即刊刻印",
    "X21n0367_005:0046c09": "施。皆為流通法化。續佛慧命者也。△二正明後益",
    "X21n0367_005:0046c10": "四。一所生處益。",
    "X21n0367_005:0046c11": "如是人等。所生之處。遇善知識。修菩薩行。永不退轉。",
    "X21n0367_005:0046c12": "不為一切諸業煩惱之所擾亂。",
    "X21n0367_005:0046c13": "初句指前受持秉教之人。次句明來世所生之處。",
    "X21n0367_005:0046c14": "遇善等即是勝緣。由今生受持等。熏成聖種為親",
    "X21n0367_005:0046c15": "因。遇善知識必有指示為外緣。引種子發起現行。",
    "X21n0367_005:0046c16": "故云修菩薩行。決志欲成。故云永不退轉。不為下。",
    "X21n0367_005:0046c17": "既從無垢性熏成淨種。自然資稟潔白。故不為諸",
    "X21n0367_005:0046c18": "惑所亂也。△二現世獲益。",
    "X21n0367_005:0046c19": "而於現世獲大福智。住持三寶。得自在力。紹繼佛種。",
    "X21n0367_005:0046c20": "使不斷絕。",
    "X21n0367_005:0046c21": "現世即今生也。得聞大教即是獲福。既能讀習等",
    "X21n0367_005:0046c22": "必然獲智。安心立行為住持三寶。良以佛法僧皆",
    "X21n0367_005:0046c23": "稱寶者。以能度人之生死。能破人之癡暗。能生人",
    "X21n0367_005:0046c24": "之智慧。聖用神妙。故皆稱寶。得自在力者。以念念",
    "X21n0367_005:0047a01": "棲神於三寶。從受持等處發出智慧。不涉強為。故",
    "X21n0367_005:0047a02": "云自在。力即智用。能破邪顯正為力用也。以其轉",
    "X21n0367_005:0047a03": "相傳授。能令三寶常住。故云紹繼佛種等(依法成佛。法為",
    "X21n0367_005:0047a04": "佛種。展轉流通。即為紹繼)。△三後生兜率。",
    "X21n0367_005:0047a05": "命終必生知足天宮。奉覲彌勒。證不退位。龍華初會。",
    "X21n0367_005:0047a06": "得聞正法。受菩提記。速成佛道。",
    "X21n0367_005:0047a07": "知足即兜率之華言。天宮即內院。奉覲即侍奉覲",
    "X21n0367_005:0047a08": "見。由奉覲則必學道。以彌勒為師也。證不退位者。",
    "X21n0367_005:0047a09": "既生兜率。聖道有期。故云不退。至彌勒成佛。三會",
    "X21n0367_005:0047a10": "說法。初會聞記即得成佛。由紹繼佛種。獲此勝利",
    "X21n0367_005:0047a11": "也(別教菩薩。從初住位中斷見惑。二住至七住位中斷思惑。永不退失超凡之位。故名不退位)。",
    "X21n0367_005:0047a12": "△四隨願往生。",
    "X21n0367_005:0047a13": "若欲願生十方佛土。隨其所願。而得往生。見佛聞法。",
    "X21n0367_005:0047a14": "究竟不退阿耨多羅三藐三菩提。",
    "X21n0367_005:0047a15": "以前受持讀習等為因。以發願為助緣。由此因緣",
    "X21n0367_005:0047a16": "引發。則能隨願往生。既得往生。則見佛聞法。於阿",
    "X21n0367_005:0047a17": "耨菩提。自然究竟不退也。以上如來正教修攝其",
    "X21n0367_005:0047a18": "心大科已竟。△二大士疑問蘭若修證三。一品題。",
    "X21n0367_005:0047a19": "大乘本生心地觀經阿蘭若品第五",
    "X21n0367_005:0047a20": "依經題而立品題。言是心地觀經之阿蘭若品。依",
    "X21n0367_005:0047a21": "主釋也。以品中問答阿蘭若修證之事。依所問答",
    "X21n0367_005:0047a22": "立名。△二經文。一長行六。一經家敘儀。",
    "X21n0367_005:0047a23": "爾時會中有一菩薩摩訶薩。名常精進。承佛威神。即",
    "X21n0367_005:0047a24": "從座起。偏袒右肩。右膝著地。合掌恭敬。而白佛言。",
    "X21n0367_005:0047b01": "常精進者。內發三心。外修萬行。於己不足。於物不",
    "X21n0367_005:0047b02": "倦。依己願行。故立嘉名。然此品必假常精進發起",
    "X21n0367_005:0047b03": "者。以雖居蘭若。但是境寂。若非精心不雜。進道不",
    "X21n0367_005:0047b04": "倦。恐有始而無終。故有此舉。一以決疑。一以警策。",
    "X21n0367_005:0047b05": "承佛威神者。謂蘭若中修證之事。乃諸佛共修道",
    "X21n0367_005:0047b06": "場。於中違順境相。惟佛自知。不假問答。難決眾疑。",
    "X21n0367_005:0047b07": "實為大事。若非佛力所加。便是常精進亦且問之",
    "X21n0367_005:0047b08": "不及矣。由是經家看出。是以敘之。△二述旨疑問。",
    "X21n0367_005:0047b09": "世尊。如佛所說。阿蘭若處是菩提道場。若有發心求",
    "X21n0367_005:0047b10": "菩提者。不應捨離阿蘭若處。是蘭若中有多眾生。虎",
    "X21n0367_005:0047b11": "豹豺狼。毒蟲惡獸。乃至飛鳥。及與獵師。不識如來。不",
    "X21n0367_005:0047b12": "聞正法。又不敬僧。此諸有情。無復善根。遠離解脫。何",
    "X21n0367_005:0047b13": "故如來令修學人。往阿蘭若速得成佛。",
    "X21n0367_005:0047b14": "如佛下。至不應捨離阿蘭若處。皆佛所說。今菩薩",
    "X21n0367_005:0047b15": "述之。是蘭下。方為舉事述疑。意謂佛言蘭若修證",
    "X21n0367_005:0047b16": "速得成佛。現今山林之間。幽寂閒曠。即是蘭若。其",
    "X21n0367_005:0047b17": "中現有多種眾生。如虎豹等。乃至飛鳥。此乃通舉",
    "X21n0367_005:0047b18": "禽獸。獵師者。山中捕獸之人。乃別舉人類中一種",
    "X21n0367_005:0047b19": "好殺者。種類頗多。此略舉耳。菩薩意謂佛言一切",
    "X21n0367_005:0047b20": "眾生皆有佛性。有佛性者皆當成佛。彼等眾生既",
    "X21n0367_005:0047b21": "有佛性。又居蘭若。且無五欲所惑。又無人情所牽。",
    "X21n0367_005:0047b22": "正好修行。皆可成道。方見住蘭若之功効也。不識",
    "X21n0367_005:0047b23": "下。正明徒居無益。既不識如來。又不聞正法。且不",
    "X21n0367_005:0047b24": "敬僧。無復善根。遠離解脫。顯是有損無益也。何故",
    "X21n0367_005:0047c01": "下承疑怪問。謂如此無益之處。佛令人修。謂成佛",
    "X21n0367_005:0047c02": "且速者。果何益乎。△三哀請決疑。",
    "X21n0367_005:0047c03": "惟願世尊。為諸眾生。分別解說。決疑令喜。發菩提心。",
    "X21n0367_005:0047c04": "使不退轉。",
    "X21n0367_005:0047c05": "意謂如來決疑。使發心者。不退其志。△四如來讚許。",
    "X21n0367_005:0047c06": "爾時佛告常精進菩薩。善哉善哉。善男子。汝以大慈。",
    "X21n0367_005:0047c07": "問於如來清淨解脫。饒益未來諸修行者。功德無量。",
    "X21n0367_005:0047c08": "諦聽諦聽。善思念之。我今為汝分別演說阿蘭若處",
    "X21n0367_005:0047c09": "種種功德。",
    "X21n0367_005:0047c10": "善哉者讚辭也。即佛喜之義。重讚者喜之至也。謂",
    "X21n0367_005:0047c11": "教不孤起。必待緣興。由問而說。以盡詳細。不惟決",
    "X21n0367_005:0047c12": "眾之疑。實乃增廣其益也。汝以大慈下。佛述常精",
    "X21n0367_005:0047c13": "進之問意。非實不知。知而故問。實為大眾。正顯真",
    "X21n0367_005:0047c14": "慈。所以佛讚。清淨解脫者。即是蘭若中靜德勝益。",
    "X21n0367_005:0047c15": "饒益下。述彼問中之大益也。諦聽下。誡聽許說。△",
    "X21n0367_005:0047c16": "五當機應唯。",
    "X21n0367_005:0047c17": "唯然世尊願樂欲聞。",
    "X21n0367_005:0047c18": "△六如來正答四。一直斥非當。",
    "X21n0367_005:0047c19": "爾時佛告常精進菩薩。如汝所說。阿蘭若處得成聖",
    "X21n0367_005:0047c20": "者。山林之中多諸眾生。以何因緣不得成佛。是義不",
    "X21n0367_005:0047c21": "然。",
    "X21n0367_005:0047c22": "如汝所說者。即據汝所說也。阿蘭下。佛述菩薩之",
    "X21n0367_005:0047c23": "問辭。惟末後一句。直斥其非。故曰不然。△二徵釋",
    "X21n0367_005:0047c24": "所以。",
    "X21n0367_005:0048a01": "所以者何。彼諸眾生。不識三寶。不知厭足。不識善惡。",
    "X21n0367_005:0048a02": "於山林中。雖有世間種種珍寶。而不能知伏藏之處。",
    "X21n0367_005:0048a03": "菩薩摩訶薩即不如是。",
    "X21n0367_005:0048a04": "所以直斥不然者何也。謂汝所引彼諸眾生。且不",
    "X21n0367_005:0048a05": "識三寶。愚憃之極。何得與修行人同倫而疑之哉。",
    "X21n0367_005:0048a06": "彼眾生。即虎豹禽獸及諸獵師。謂禽獸愚憃無知。",
    "X21n0367_005:0048a07": "獵師性惡好殺。由愚癡故不識有三寶。由性惡故",
    "X21n0367_005:0048a08": "自不知厭足。恣心造業。不識善惡因果。如此等類。",
    "X21n0367_005:0048a09": "可為道器乎。於山下。別舉顯愚。謂山間林中。皆有",
    "X21n0367_005:0048a10": "珍寶伏藏。由彼愚癡。且不知其處。然世間珍寶尚",
    "X21n0367_005:0048a11": "不知處。何況出世法王大寶。又焉能證之哉。是以",
    "X21n0367_005:0048a12": "智人不與禽獸同。故結云菩薩摩訶薩即不如是。",
    "X21n0367_005:0048a13": "夫細詳佛語。亦有點化。謂居山而不入道者。禽獸",
    "X21n0367_005:0048a14": "無異。而貪求害道者。獵師無異。噫。盲修老衲亦可",
    "X21n0367_005:0048a15": "驚心。△三正明住意。",
    "X21n0367_005:0048a16": "善男子。菩薩能知佛法僧寶是出世寶。七珍伏藏是",
    "X21n0367_005:0048a17": "世間寶。悉能辨其種種色相。知其所在。而不貪求。亦",
    "X21n0367_005:0048a18": "不樂見。何況取乎。菩薩出家。發堅固心。不惜身命。捨",
    "X21n0367_005:0048a19": "離父母。六親眷屬。樂住山林。",
    "X21n0367_005:0048a20": "佛法僧寶表真諦。故名出世寶。謂能達真諦則出",
    "X21n0367_005:0048a21": "三界。誠為寶矣。七珍伏藏表俗諦。名世間寶。若達",
    "X21n0367_005:0048a22": "俗即真亦出三界。真俗一體。真俗歷然。故云悉能",
    "X21n0367_005:0048a23": "辯其種種色相等。不貪求者。表達而不著。乃心境",
    "X21n0367_005:0048a24": "皆空也。亦不樂見等者。絕諸妄念也。菩薩出家下。",
    "X21n0367_005:0048b01": "結顯勸住(伏藏二字。可疑可辯。以經云禽獸等不知伏藏之處。謂愚癡故。且如伏藏者。即",
    "X21n0367_005:0048b02": "古人將金銀珍寶。或避兵逃難。不能隨帶。且埋藏於地中曰伏藏。彼時惟埋者知之。及後彼人既歿。他所",
    "X21n0367_005:0048b03": "不知。然此事處處皆有。亦常事也。今云禽獸等不知是愚癡所障。此則可疑。若謂禽獸不知。而世間聰明",
    "X21n0367_005:0048b04": "者。理宜知之。現今世間非無寶藏。誰能識之。抑聰明者尚且不知。何況禽獸。又云菩薩能知七珍伏藏。若",
    "X21n0367_005:0048b05": "深位菩薩具天眼者。固不待言。自然能見。而經中說者是初心學道之人。稱之為菩薩。未得深位。何得而",
    "X21n0367_005:0048b06": "知之。然今所辯者有二意。一或借事表法如註中說。二或伏藏非埋伏之藏。或是鑛藏。如金鑛銀鑛皆在",
    "X21n0367_005:0048b07": "山中。禽獸不知。而智人能知也。只因經文欠明。故有此辯。未免饒舌)。△四存想固志",
    "X21n0367_005:0048b08": "四。一念依報無常。",
    "X21n0367_005:0048b09": "常作是念。假使三千大千世界。劫盡之時七日並出。",
    "X21n0367_005:0048b10": "火災熾然。焚燒萬物。日月星辰。妙高山王。及七金山。",
    "X21n0367_005:0048b11": "鐵圍山等。時至皆散。",
    "X21n0367_005:0048b12": "常作下觀想也。以作觀觀想。劫壞時七日並出。(解見",
    "X21n0367_005:0048b13": "初卷)大千俱壞。依報無常。是知此觀元為堅固其心。",
    "X21n0367_005:0048b14": "謂大千尚壞。何況此身。△二念正報無常。",
    "X21n0367_005:0048b15": "三界之頂。非非想天。八萬劫盡。還生下地。轉輪聖王。",
    "X21n0367_005:0048b16": "千子圍遶。七寶眷屬。四洲咸伏。壽命報盡。須臾不停。",
    "X21n0367_005:0048b17": "非非想乃諸天最上者。以有漏定。伏住妄想不行",
    "X21n0367_005:0048b18": "現行。雖存種子。復將種子念念生滅中一半生相",
    "X21n0367_005:0048b19": "亦伏不行。唯存種子滅相。認為法性涅槃極果。然",
    "X21n0367_005:0048b20": "八萬劫內定力勝時。種現俱伏。過八萬劫定力衰",
    "X21n0367_005:0048b21": "微。則種子生機發動。妄念漸起苦不可言。久之則",
    "X21n0367_005:0048b22": "墮。或生人間等。故曰八萬劫盡還生下地也。此舉",
    "X21n0367_005:0048b23": "最上一天。尚不免墮。餘天可知矣。轉輪聖王人中",
    "X21n0367_005:0048b24": "最尊者。有千子。此子之多人間所無。七寶具足。眷",
    "X21n0367_005:0048c01": "屬隨護。亦世人不及。富之極貴之至矣。以威鎮四",
    "X21n0367_005:0048c02": "洲。無不賓伏。尊之極威之至矣。末二句。言壽盡之",
    "X21n0367_005:0048c03": "時。符到便行。不容少待。故云須臾不停。此舉人中",
    "X21n0367_005:0048c04": "最尊者猶不免無常。餘可知矣。以上皆身外傍觀",
    "X21n0367_005:0048c05": "無常之相有如此者。△三念自身無。",
    "X21n0367_005:0048c06": "我今亦爾。假使壽年滿一百歲。七寶具足。受諸快樂。",
    "X21n0367_005:0048c07": "琰魔使至。不免無常。",
    "X21n0367_005:0048c08": "初句以己例他故云亦爾。人間之壽百歲者希。貧",
    "X21n0367_005:0048c09": "多富少。況七寶具足。此是行人淨心觀察。謂我年",
    "X21n0367_005:0048c10": "縱百壽。富至七寶。受諸般快樂。無非風前之燭。草",
    "X21n0367_005:0048c11": "頭之霜。不能常保。有時琰魔使至。未免隨他去也。",
    "X21n0367_005:0048c12": "故云不免無常。夫諸佛菩薩。皆是凡夫修成。不假",
    "X21n0367_005:0048c13": "如此對治。何能生厭離心成菩提道耶。庶有緣智",
    "X21n0367_005:0048c14": "人。以此鑑諸。△四承志發願二。一總以發願。",
    "X21n0367_005:0048c15": "作是思惟。我今不知代其父母。及諸眾生。修菩薩行。",
    "X21n0367_005:0048c16": "當得金剛不壞之身。還來三界。救度父母。作是願已。",
    "X21n0367_005:0048c17": "住阿蘭若。為諸眾生。發弘誓願。",
    "X21n0367_005:0048c18": "我今不知等自生慚愧也。言我無聖人神聖之明。",
    "X21n0367_005:0048c19": "洞徹之照。且自顧不暇。何能替代父母及諸眾生",
    "X21n0367_005:0048c20": "修菩薩行哉。當得下。即是發願。金剛不壞即法報",
    "X21n0367_005:0048c21": "二身。成佛當得也。還來下。謂既得成佛。則倒駕慈",
    "X21n0367_005:0048c22": "航。回入三界。承其神通。憑其智慧。救度父母。亦救",
    "X21n0367_005:0048c23": "眾生。作是下結。承願住靜。深蓄厚養。決志修證。此",
    "X21n0367_005:0048c24": "猶不忘父母之恩。及眾生之苦。可謂菩薩願也。△",
    "X21n0367_005:0049a01": "二別分等級四。一三根發願。",
    "X21n0367_005:0049a02": "上根菩薩。發是願言。願我未得成佛已來。常於露地。",
    "X21n0367_005:0049a03": "常坐不臥。中根菩薩。發是願言。願我未得成佛已來。",
    "X21n0367_005:0049a04": "於樹葉中。常坐不臥。下根菩薩。發是願言。願我未得",
    "X21n0367_005:0049a05": "成佛已來。於石室中。常坐不臥。",
    "X21n0367_005:0049a06": "道本曰根。優劣不同。利鈍亦別。此顯同居蘭若。志",
    "X21n0367_005:0049a07": "願不一。故分上中下三等。其上根下。正明發願。未",
    "X21n0367_005:0049a08": "得下。謂心發之後曰已。佛果已前曰來。中間經歷",
    "X21n0367_005:0049a09": "時限不定。常坐不臥。必於露地者。判為上根。以其",
    "X21n0367_005:0049a10": "志強行苦。不憚風雨。不畏寒暑。有道可求。不知有",
    "X21n0367_005:0049a11": "身。以睡眠昏瞢喪智。墮無記性。智者不欲。故決志",
    "X21n0367_005:0049a12": "不臥。常坐參究。以證道為期。可謂千聖喚不回頭",
    "X21n0367_005:0049a13": "者為上品也。樹葉中者。此有兩說。一者中字或是",
    "X21n0367_005:0049a14": "下字之誤。以前人在露地。此人在樹下。有枝葉廕",
    "X21n0367_005:0049a15": "覆。略遮霜露耳。二者或以樹葉鋪襯為座。身坐其",
    "X21n0367_005:0049a16": "中。以隔寒氣。其志同前。但居止不同。判為中根也。",
    "X21n0367_005:0049a17": "石室者。即山岩之下。或山洞之中。皆為石室。不立",
    "X21n0367_005:0049a18": "烟火。不蓄餘物。出則乞食。歸則靜坐。其決志成佛",
    "X21n0367_005:0049a19": "與前二同。但以石室棲身。可避風雨。略禦寒暑。以",
    "X21n0367_005:0049a20": "其苦行少劣。判為下根。夫石室孤身。傾心為道。亦",
    "X21n0367_005:0049a21": "世人之所不能為者。尚判為下根。較之今人。居止",
    "X21n0367_005:0049a22": "於高堂大廈。紅爐煖閣。綾羅為衣。油麵為食。受檀",
    "X21n0367_005:0049a23": "信之脂膏。勞行人之血汗。往往為世緣所轉。貪瞋",
    "X21n0367_005:0049a24": "所繫者。又判為何根也。理宜慚愧。△二結顯功德。",
    "X21n0367_005:0049b01": "如是三根出家菩薩。坐三種座。各作是念。過去菩薩",
    "X21n0367_005:0049b02": "坐於此座。而能證得陀羅尼門。功德自在。過現未來",
    "X21n0367_005:0049b03": "諸菩薩等。皆於此座得陀羅尼。修證自在。我亦如是。",
    "X21n0367_005:0049b04": "今坐此處。必當成就。於陀羅尼。而得自在。",
    "X21n0367_005:0049b05": "陀羅尼云總持。謂總一切法持無量義。又護善遮",
    "X21n0367_005:0049b06": "惡名曰總持。以能持萬德無量法財不失。能護一",
    "X21n0367_005:0049b07": "切無漏善法不退。能遮一切有漏惡業不入。依用",
    "X21n0367_005:0049b08": "立名故曰總持。即三世諸佛所證之涅槃也。門者",
    "X21n0367_005:0049b09": "通義。謂依體起用此門而出。即妄明真此門而入。",
    "X21n0367_005:0049b10": "圓覺經云。無上法王有大陀羅尼門。流出一切真",
    "X21n0367_005:0049b11": "如佛性菩提涅槃及波羅蜜教授菩薩。以發用為",
    "X21n0367_005:0049b12": "名也。功德自在者。以修因為功。克證為德。超越生",
    "X21n0367_005:0049b13": "死。受享法樂。故曰自在。此單約過去言。過現下。通",
    "X21n0367_005:0049b14": "約三世。我亦下。以他證己。以己效他。故曰我亦如",
    "X21n0367_005:0049b15": "是。今坐此座者。或露地等。必當成就者。是為勇猛",
    "X21n0367_005:0049b16": "心。秉丈夫志。以證為期。至死不退。△三未成厥志。",
    "X21n0367_005:0049b17": "若未成就得自在者。終不捨離阿蘭若處。",
    "X21n0367_005:0049b18": "應知自此科起。至後常坐不起。是名菩提阿蘭若",
    "X21n0367_005:0049b19": "行。共二十六種。皆云終不捨離阿蘭若處。然雖同",
    "X21n0367_005:0049b20": "一科。文義各別。下文自知。此中自在有二種。一觀",
    "X21n0367_005:0049b21": "境自在。(謂菩薩以正智慧。照了真知之境。及能通達一切諸法。圓融自在。是以立名)二",
    "X21n0367_005:0049b22": "作用自在。(謂菩薩以正智照了真如之境。即能從體起用。現身說法。化諸眾生。而得自在)",
    "X21n0367_005:0049b23": "若能成就者。則於處處現身說法。若未成就。則常",
    "X21n0367_005:0049b24": "坐常修。終不捨離阿蘭若處。意謂三世菩薩皆從",
    "X21n0367_005:0049c01": "此證。我何人哉。離此別圖。終不可也。",
    "X21n0367_005:0049c02": "或有菩薩。未得圓滿四無量心。終不捨離阿蘭若處。",
    "X21n0367_005:0049c03": "或有菩薩。未得圓滿五神通力。終不捨離阿蘭若處。",
    "X21n0367_005:0049c04": "或有菩薩。未得圓滿六波羅蜜。終不捨離阿蘭若處。",
    "X21n0367_005:0049c05": "或有菩薩。未得圓滿善巧方便。終不捨離阿蘭若處。",
    "X21n0367_005:0049c06": "四無量心。即慈悲喜捨四種利他心也。五神通力",
    "X21n0367_005:0049c07": "者。即天眼遙觀。山壁不隔。天耳遙聞。萬籟不惑。身",
    "X21n0367_005:0049c08": "境變化。神妙不測。他心舉意。不說而知。宿命生死。",
    "X21n0367_005:0049c09": "首尾圓照。此五種皆靈妙不測為神。自在無礙為",
    "X21n0367_005:0049c10": "通。力者應用之義。六波羅蜜。即六度解見初卷。善",
    "X21n0367_005:0049c11": "巧方便即權智。用權法。投機應時。令他從化。",
    "X21n0367_005:0049c12": "或有菩薩。未能調伏一切有情。終不捨離阿蘭若處。",
    "X21n0367_005:0049c13": "或有菩薩。未能圓滿四種攝法。終不捨離阿蘭若處。",
    "X21n0367_005:0049c14": "或有菩薩。未能修習六念之法。終不捨離阿蘭若處。",
    "X21n0367_005:0049c15": "或有菩薩。未能成就多聞智慧。終不捨離阿蘭若處。",
    "X21n0367_005:0049c16": "或有菩薩。未能成就堅固信力。終不捨離阿蘭若處。",
    "X21n0367_005:0049c17": "或有菩薩。未能斷除六十二見。終不捨離阿蘭若處。",
    "X21n0367_005:0049c18": "有情者。謂有情識分別。乃眾生之別稱也。以情有",
    "X21n0367_005:0049c19": "善惡。分別有邪正。攝盡胎卵濕化。故名一切。調伏",
    "X21n0367_005:0049c20": "是菩薩利生作用。具折攝兩門。調謂調理。攝受善",
    "X21n0367_005:0049c21": "人。伏謂降伏。折辱惡輩。令彼有情。知有三寶。迴心",
    "X21n0367_005:0049c22": "向道也。四種攝法者。謂布施。愛語。利行。同事。菩薩",
    "X21n0367_005:0049c23": "為化導眾生。用此四法。攝受有情。使其依附。然後",
    "X21n0367_005:0049c24": "導以大乘正道。維摩經云。先以欲鈎牽。後令入佛",
    "X21n0367_005:0050a01": "智是也。一布施攝。(謂菩薩以財法二種布施。攝眾生也。若眾生樂財。即以財施攝",
    "X21n0367_005:0050a02": "之。若樂聞法。即與說法。以法攝之。眾生既蒙二施利益。因是生親愛心。依附受道。得住真理。故名布施攝)",
    "X21n0367_005:0050a03": "二愛語攝。(謂菩薩隨順眾生根性。善言慰喻。則一切眾生樂聞善言。因是得聞。所以生親",
    "X21n0367_005:0050a04": "愛心。依附受道。得住真理故名愛語攝)三利行攝。(謂菩薩起身口意善行。利益一切眾",
    "X21n0367_005:0050a05": "生。因是生親愛心。依附受道。得住真理。故名利行攝)四同事攝。(謂菩薩以法眼。明見眾生",
    "X21n0367_005:0050a06": "根性。隨其所樂。即分形示現。同其所作。使其各沾利益。因是生親愛心。依附受道。得住真理。故名同事攝)",
    "X21n0367_005:0050a07": "六念法者。念謂冥記不忘。其念有六。一念佛。(謂念佛具",
    "X21n0367_005:0050a08": "足十號。大慈大悲。智慧光明。神通無量。能拔眾苦。我以清淨質直之心親近佛。心生歡喜。以歡喜故。身得",
    "X21n0367_005:0050a09": "快樂。以快樂故。其心得定。以得定故。其心平等。修念佛觀。必趣涅槃。是名念佛)二念法。(謂法",
    "X21n0367_005:0050a10": "是如來所有功德。即十力。四無畏等。我以清淨質直之心親近法。心生歡喜。乃至修念法觀。必趣涅槃)",
    "X21n0367_005:0050a11": "三念僧。(謂僧是如來弟子。得無漏法。具戒定慧。能為世間作良福田。應當恭敬。我以清淨質",
    "X21n0367_005:0050a12": "直之心親近僧。心生歡喜。乃至修念僧觀。必趣涅槃)四念戒。(謂念諸禁戒。能遮諸惡煩惱。我",
    "X21n0367_005:0050a13": "以清淨質直之心。得親近戒。心生歡喜。以歡喜故身得快樂。至其心平等。以修念戒觀必趣涅槃)五",
    "X21n0367_005:0050a14": "念施。(謂念己所施獲得善利。一切世間為慳嫉所覆。我於今者。得離如是慳貪之垢。住捨心中。於一",
    "X21n0367_005:0050a15": "切物。心無悋惜。持用布施。既布施已。我心應喜。以喜心故。身得快樂。至其心平等。修念施想。必趣涅槃。是",
    "X21n0367_005:0050a16": "名念施)六念天。(謂念欲界天等。悉因往昔。戒施善根。得生彼處。受天快樂。我亦現有如是",
    "X21n0367_005:0050a17": "戒施功德。捨命之時。必生彼天。以念天故。離於惡法。心生歡喜。修念天想。必趣天道。是名念天)多聞",
    "X21n0367_005:0050a18": "者。達耳不忘為聞。多者。如阿難尊者。聞佛權實頓",
    "X21n0367_005:0050a19": "漸。差別諸教。如缾注水。點無滲漏故為多聞。智慧",
    "X21n0367_005:0050a20": "者。因聞佛言。覺了中道。遠離二邊。極成無謬。故名",
    "X21n0367_005:0050a21": "多聞智慧也。堅固信力者。決定知見也。凡聞佛說。",
    "X21n0367_005:0050a22": "一切聖凡染淨因果。深忍樂欲。決定不疑。為善法",
    "X21n0367_005:0050a23": "之首。萬行之先。聖道之根源也。若始信而復疑。不",
    "X21n0367_005:0050a24": "為堅固。以永信不疑。是為堅固信也。從信發用。萬",
    "X21n0367_005:0050b01": "行圓修。為信之力也。六十二見者。謂外道邪見。於",
    "X21n0367_005:0050b02": "色受想行識。五陰法中。每一陰起四種分別。(以分別曰",
    "X21n0367_005:0050b03": "見)則成二十見。約過去現在未來。三世論之。成六",
    "X21n0367_005:0050b04": "十見。以斷常二見為根本。共成六十二見。(四種見者。謂於",
    "X21n0367_005:0050b05": "五陰中。如計色大我小我在色中為一見。又計我大色小色在我中為二見。又計即色是我為三見。又計",
    "X21n0367_005:0050b06": "離色是我為四見。一色陰上起此四見。餘受想行識皆有四見。皆為邪見)。",
    "X21n0367_005:0050b07": "或有菩薩。未能修習八種正道。終不捨離阿蘭若處。",
    "X21n0367_005:0050b08": "或有菩薩。未能永斷二障習氣。終不捨離阿蘭若處。",
    "X21n0367_005:0050b09": "或有菩薩。未能圓滿隨病與藥微妙智慧。終不捨離",
    "X21n0367_005:0050b10": "阿蘭若處。或有菩薩。未能圓滿大菩提心。終不捨離",
    "X21n0367_005:0050b11": "阿蘭若處。或有菩薩。未能圓滿恒沙三昧。終不捨離",
    "X21n0367_005:0050b12": "阿蘭若處。或有菩薩。未能成就無量神通。終不捨離",
    "X21n0367_005:0050b13": "阿蘭若處。",
    "X21n0367_005:0050b14": "八正道者。有八種法。不依偏邪曰正。通至涅槃曰",
    "X21n0367_005:0050b15": "道。一正見。(謂修無漏道。見四諦分明。破外道有無等種種邪見。是為正見)二正思",
    "X21n0367_005:0050b16": "(謂見四諦時。正念思惟。觀察籌量。令觀增長。是為正思惟)三正語。(謂以無漏智慧。常攝口業",
    "X21n0367_005:0050b17": "遠離一切虗妄不實之語。是為正語)四正業。(謂以無漏智慧。修攝其心。住於清淨正業。斷除",
    "X21n0367_005:0050b18": "一切邪妄之行。是為正業)五正命。(謂出家之人。當離四種邪命利養。常以乞食。自活其命。是",
    "X21n0367_005:0050b19": "名正命)六正精進。(不雜名精。無間名進。謂勤修戒定慧道。一心專精。無有間歇。以證道",
    "X21n0367_005:0050b20": "為期。名正精進)七正念。(謂思念戒定慧正道。及五停心助道之法。堪能進至涅槃。是名正念)",
    "X21n0367_005:0050b21": "八正定。(謂攝諸散亂。身心寂靜。正住真空之理。決定不移。惺寂相導。是名正定)二障",
    "X21n0367_005:0050b22": "習氣者。一理障。(謂本覺心源。湛然清淨。由無明妄染。礙正知見。不達真如之理。是名",
    "X21n0367_005:0050b23": "理障)二事障。(謂眾生由無明障覆。生死相續。無由脫離。觸途成滯。是名事障)習氣。即",
    "X21n0367_005:0050b24": "二障種子。(由無始無明煩惱。薰成二障種子。沉細杳冥。難以斷除。至等覺後心。一念相應",
    "X21n0367_005:0050c01": "始能斷之)二障習氣若盡。則入妙覺成佛矣。隨病與藥",
    "X21n0367_005:0050c02": "微妙智慧者。即方便權智也。如應以聲聞法得度",
    "X21n0367_005:0050c03": "者。說應四諦法等。總謂投機之教。如應病之藥。從",
    "X21n0367_005:0050c04": "喻得名也。大菩提心。即三心四願等。恒沙三昧者。",
    "X21n0367_005:0050c05": "用處不同。隨用名別。廣如恒沙故。神通略則六種。",
    "X21n0367_005:0050c06": "謂天眼。天耳。乃至漏盡。廣亦無量。佛果方具故。",
    "X21n0367_005:0050c07": "或有菩薩。以定通力。見十八空而心不驚。如是大事。",
    "X21n0367_005:0050c08": "若未成就。終不捨離阿蘭若處。或有菩薩。未能圓滿",
    "X21n0367_005:0050c09": "一切智智。終不捨離阿蘭若處。或有菩薩。未得圓滿",
    "X21n0367_005:0050c10": "一切種智。終不捨離阿蘭若處。或有菩薩。未得修習",
    "X21n0367_005:0050c11": "三十七種菩提分。終不捨離阿蘭若處。或有菩薩。未",
    "X21n0367_005:0050c12": "得圓滿十地萬行。終不捨離阿蘭若處。或有菩薩。於",
    "X21n0367_005:0050c13": "百劫中。未能修行相好之業。終不捨離阿蘭若處。",
    "X21n0367_005:0050c14": "定謂禪定。通謂透徹。深位菩薩。圓明定中心法皆",
    "X21n0367_005:0050c15": "空。當體清淨。徹照無礙。是為定通之力。見十八空",
    "X21n0367_005:0050c16": "之見字。非眼見。亦非分明為見。乃以寂而常照為",
    "X21n0367_005:0050c17": "見也。然。雖能照見。如鏡照物。了無情謂。故心不驚。",
    "X21n0367_005:0050c18": "兼亦不喜修行至此。方大事成就。假若未就。終不",
    "X21n0367_005:0050c19": "離蘭若之中。所謂決定志也。十八空者。一內空。(內即",
    "X21n0367_005:0050c20": "身內。有三十六種不淨。九孔常流。淨相不可得。故是名內空也)二外空。(外即外色。謂愚夫為",
    "X21n0367_005:0050c21": "欲染故。觀所著色妄以為淨。求其淨相亦如我身。淨相不可得。虛幻無實。是名外空)三內外",
    "X21n0367_005:0050c22": "空。(謂我身不淨。外亦如是。外身不淨。我亦如是。一等無異。如幻如化。淨相不可得。故名內外空)四",
    "X21n0367_005:0050c23": "空空。(謂內身外身內外身俱空。而猶執空成病。復以空法而破三空。是名空空)五大空。",
    "X21n0367_005:0050c24": "(謂十方世界。是四大造色。假名日出處為東方。日沒處為西方。如是方相以世俗故有。若第一義中則一",
    "X21n0367_005:0051a01": "法不可得。是名大空)六第一義空。(諸法中最第一法。名為涅槃。涅槃之法空無有相。是",
    "X21n0367_005:0051a02": "名第一義空)七有為空。(五陰等法中。無我我所。及以常相皆不可得。是名有為空)八",
    "X21n0367_005:0051a03": "無為空。(無所作為。則非有相。今對有為。故說無為。若有為法既不可得。則無為法何所可著。",
    "X21n0367_005:0051a04": "是名無為空)九畢竟空。(謂以前八空。破一切法。令無遺餘。既無諸法。亦無空可著。是名",
    "X21n0367_005:0051a05": "畢竟空)十無始空。(謂世間眾生無有始相。如今生從前世因緣有。前世復從前世有。如",
    "X21n0367_005:0051a06": "是展轉無始亦不可得。是名無始空)十一散空。(謂五陰和合故有人相。若智慧分別破散",
    "X21n0367_005:0051a07": "五陰與人則空無所有。如輻輞轅轂眾合為車。若離散各在一處則失車名。是為散空)十二性",
    "X21n0367_005:0051a08": "空。(謂一切諸法自性本空。皆從因緣和合而生。若不和合則無是法。如是諸法性不可得。故名性空)",
    "X21n0367_005:0051a09": "十三自相空。(謂一切法有二種相。一者總相。二者別相。總相生滅不住。本無今有。已有",
    "X21n0367_005:0051a10": "還無。皆是無常。二者別相。如地有堅相。水有濕相。火有煖相。風有動相。如是二相皆空。是名自相空)十",
    "X21n0367_005:0051a11": "四諸法空。(謂五陰十二處十八界法。無有實相。一切皆空。無取無捨。遠離一切諸見。是",
    "X21n0367_005:0051a12": "名諸法空)十五不可得空。(謂一切諸法及因緣。畢竟皆空俱不可得故。是名不可得",
    "X21n0367_005:0051a13": "空)十六無法空。(謂諸法已滅。是滅亦無。名無法空。又謂過去未來法。名無為法。如是",
    "X21n0367_005:0051a14": "無為法亦空。是名無法空)十七有法空。(謂諸法從諸因緣和合而有。是法體本不實。名",
    "X21n0367_005:0051a15": "有法空。又謂現在一切法。及無為法。名為有法。如是有法皆空。亦名有法空)十八無法",
    "X21n0367_005:0051a16": "有法空。(謂無法有法。相不可得。名無法有法空。又謂過去未來現在一切諸法皆不可得。亦",
    "X21n0367_005:0051a17": "名無法有法空)一切智智者。法數不出。謂一切智中之智。",
    "X21n0367_005:0051a18": "即楞伽經中。出世間上上智是也。(謂佛菩薩。觀察一切諸法寂靜",
    "X21n0367_005:0051a19": "之相。不生不滅。得如來地。超出聲聞緣覺之智)一切種智即佛智。解見前",
    "X21n0367_005:0051a20": "文。三十七種菩提分者。大小乘人通用。二乘修道",
    "X21n0367_005:0051a21": "獨斷我執。證我空真如。大乘菩薩我法二執齊斷。",
    "X21n0367_005:0051a22": "證二空真如。今是菩薩修證之法故曰菩提。分者",
    "X21n0367_005:0051a23": "皆菩提支分也。○一四念處身受心法為四處。諦",
    "X21n0367_005:0051a24": "觀無常苦空無我不淨。冥記不忘。深生慚愧。決意",
    "X21n0367_005:0051b01": "成道。為入道初門。故曰念處。一身念處。(觀此色身皆不淨故)",
    "X21n0367_005:0051b02": "二受念處。(觀領受好惡等事悉皆是苦故)三心念處。(觀此識心生滅無常故)",
    "X21n0367_005:0051b03": "四法念處。(觀諸法從緣生。皆無我故)。○二四正勤。正謂不邪。勤",
    "X21n0367_005:0051b04": "謂不怠。一已生惡令永斷。(謂一切惡法若已生者當精勤一心決剔令其",
    "X21n0367_005:0051b05": "永斷)二未生惡令不生。(謂一切惡法若未生。當精勤一心遮止令其不復萌生故)",
    "X21n0367_005:0051b06": "三未生善令生。(謂諸善法若未生時。當精勤一心勇猛令其發生故)四已生",
    "X21n0367_005:0051b07": "善令其增長。○三四如意足。謂所修之法。如願滿",
    "X21n0367_005:0051b08": "足也。一欲如意足。(謂希慕所修之法。如願滿足故)二精進如意足。",
    "X21n0367_005:0051b09": "(謂於所修之法。專住一心無有間雜。如願滿足故)三念如意足。(謂於所修之法。記憶",
    "X21n0367_005:0051b10": "不忘。如願滿足故)四思惟如意足。(謂心思所修之法。不令忘失。如願滿足故)。○",
    "X21n0367_005:0051b11": "四五根。根即能生之義。謂此五法。能生一切善法。",
    "X21n0367_005:0051b12": "一信根。(謂信於正道故)二進根。(謂修正法。無間無雜故)三念根。(謂於正法",
    "X21n0367_005:0051b13": "記憶不忘故)四定根。(謂攝心不散故)五慧根。(謂於諸法觀照明了故)。○五",
    "X21n0367_005:0051b14": "五力。力乃力用。能破惡成善。從用得名。一信力。(謂信",
    "X21n0367_005:0051b15": "增長。能破諸般疑惑故)二進力。(謂精進增長。能破身心懈怠。成辦出世間法故)三念",
    "X21n0367_005:0051b16": "力。(謂正念增長。能破一切邪念故)四定力。(謂定根增盛。能破亂想。發諸禪定故)五慧",
    "X21n0367_005:0051b17": "力。(謂慧根增長。能止三界見思之惑。發真無漏故)。○六七覺支。謂支分覺",
    "X21n0367_005:0051b18": "了之義。各有支派分齊故。一擇覺支。(謂揀擇諸法之真偽故)",
    "X21n0367_005:0051b19": "二精進覺支(謂修諸行法無間雜故)三喜覺支。(謂契悟真法得歡喜故)",
    "X21n0367_005:0051b20": "四除覺支。(謂斷除諸見煩惱故)五捨支(謂捨離所見念著之境故)六定",
    "X21n0367_005:0051b21": "覺支。(謂覺照所發之禪定故)七念覺支。(謂思惟所修之道法故)。○七八",
    "X21n0367_005:0051b22": "正道同前。十地者。即初歡喜地。乃至第十法雲地。",
    "X21n0367_005:0051b23": "萬行。即普賢行門。實有無量。今約總言。且名萬行。",
    "X21n0367_005:0051b24": "非定數也。百劫修相好者。佛有三十二相。八十種",
    "X21n0367_005:0051c01": "好。皆多劫修成。因中修百種福。感果上一種相好。",
    "X21n0367_005:0051c02": "一相如是。相相皆然。業即因中所行之行業也。",
    "X21n0367_005:0051c03": "或有菩薩。未得圓滿如來四智。終不捨離阿蘭若處。",
    "X21n0367_005:0051c04": "或有菩薩。未能圓滿證大涅槃。終不捨離阿蘭若處。",
    "X21n0367_005:0051c05": "或有菩薩。坐金剛座。未能證得阿耨多羅三藐三菩",
    "X21n0367_005:0051c06": "提。常坐不起。是名菩提阿蘭若行。",
    "X21n0367_005:0051c07": "四智。即佛轉八識心品所成者。一大圓鏡智。(謂如來真",
    "X21n0367_005:0051c08": "智。本性清淨。離諸塵染。洞徹內外。無幽不燭。如大圓鏡。洞照萬物。無不明了故)二平等性",
    "X21n0367_005:0051c09": "智。(謂如來觀一切法。與諸眾生。皆悉平等。以大慈悲心。隨其根機。示現開導。令其證入故)三",
    "X21n0367_005:0051c10": "妙觀察智。(謂如來善能觀察諸法圓融次第。復知眾生根性樂欲。以無礙辯才。說諸妙法。",
    "X21n0367_005:0051c11": "令其開悟。獲大安樂故)四成所作智。(謂如來為利樂諸眾生故。普於十方世界。示現",
    "X21n0367_005:0051c12": "種種神通變化。引諸眾生令入聖道。成本願力所應作事故)大涅槃者。華梵准",
    "X21n0367_005:0051c13": "前。唯大字揀二乘之有餘非大。此必如來無餘大",
    "X21n0367_005:0051c14": "涅槃也。金剛座者。表義亦准前。謂等覺菩薩已證",
    "X21n0367_005:0051c15": "實相之理。但生相無明未盡。遂起大智。利如金剛。",
    "X21n0367_005:0051c16": "念念無間。一念相應。照破無明生相。究竟成佛。用",
    "X21n0367_005:0051c17": "金剛智成道。座依智名。故曰金剛。阿耨等。此云無",
    "X21n0367_005:0051c18": "上正等正覺。乃一切諸佛究竟果號也。常座不起",
    "X21n0367_005:0051c19": "者。決意成佛之志也。末二句總結。謂如上諸說。是",
    "X21n0367_005:0051c20": "名能證菩提之阿蘭若行。△四結證菩提。",
    "X21n0367_005:0051c21": "善男子。出家菩薩。發菩提心。入於山林。坐三種座。鍊",
    "X21n0367_005:0051c22": "磨身心。經三大劫。而修萬行。證得無上正等菩提。",
    "X21n0367_005:0051c23": "山林即阿蘭若。三種座。即露地。樹葉。石室。鍊磨身",
    "X21n0367_005:0051c24": "心者。鍊謂銷鍊。如銷鑛出金。為證真功夫。磨謂研",
    "X21n0367_005:0052a01": "磨。如磨塵亮鏡。為斷惑功夫。鍊身則常坐不臥。鍊",
    "X21n0367_005:0052a02": "心則永悟不迷。三大劫者。謂成住壞空各二十番",
    "X21n0367_005:0052a03": "增減。為一大劫。如是三次。為三大劫。經謂經歷。從",
    "X21n0367_005:0052a04": "一劫至三劫也。修萬行者。謂三劫之中所作之事",
    "X21n0367_005:0052a05": "為行。行實無量。略云萬行。末二句。因行證果也。良",
    "X21n0367_005:0052a06": "以初發心時。入山修道。常坐不臥。固為丈夫之志。",
    "X21n0367_005:0052a07": "若夫必歷三大劫者。又非初心者能為。必見道之",
    "X21n0367_005:0052a08": "後。修道之時。有大智慧。一世之中能作三僧祇劫",
    "X21n0367_005:0052a09": "佛事。如善財一生圓曠劫之果。直至菩提而後已。",
    "X21n0367_005:0052a10": "假若不然。不惟文有參差。且頓教何歸。應知佛言",
    "X21n0367_005:0052a11": "義活。不得膠柱。△二偈頌二。初標章。",
    "X21n0367_005:0052a12": "爾時世尊重說偈言。",
    "X21n0367_005:0052a13": "△二正頌五。初引證令信。",
    "X21n0367_005:0052a14": "昔諸如來因地時。住阿蘭若離塵處。伏斷煩惱所知",
    "X21n0367_005:0052a15": "障。超過三界證菩提。",
    "X21n0367_005:0052a16": "長行無文。乃孤起頌也。昔者古時也。引古如來成",
    "X21n0367_005:0052a17": "佛以前。曰因地時。舉能修之人。下句必住蘭若。始",
    "X21n0367_005:0052a18": "能伏斷煩惱者。以其幽靜離塵。煩惱易斷。菩提易",
    "X21n0367_005:0052a19": "成。是為諸佛通依之處也。煩惱即九十八使。皆昏",
    "X21n0367_005:0052a20": "煩之法。惱亂心神。能障人天勝妙好事。故曰煩惱",
    "X21n0367_005:0052a21": "障。所知者非障。乃所知之理。由智愛著。故能成障。",
    "X21n0367_005:0052a22": "即法愛。能障所知之理。故名所知障。伏約現行。斷",
    "X21n0367_005:0052a23": "約種子。戒定慧為能斷。二障為所斷。以二障既除。",
    "X21n0367_005:0052a24": "菩提自成。故曰超過等。此總標。下分釋。",
    "X21n0367_005:0052b01": "過去菩薩修行願。以阿蘭若為舍宅。阿僧祇劫修福",
    "X21n0367_005:0052b02": "智。十地究竟證三身。",
    "X21n0367_005:0052b03": "此頌菩薩深益。先明過去者已證也。初標人。次句",
    "X21n0367_005:0052b04": "舉處。三句舉經歷之時。修為因。福智為果。末句證",
    "X21n0367_005:0052b05": "果。起信論十地菩薩。於色究竟頂天。現最大身成",
    "X21n0367_005:0052b06": "佛即此也。三身者。酬因之報為報身。自性理具者",
    "X21n0367_005:0052b07": "為法身。為利他所現者為化身。斯言過去菩薩。皆",
    "X21n0367_005:0052b08": "蘭若修證得此三身也。",
    "X21n0367_005:0052b09": "未來菩薩求佛果。入於深山修妙行。斷除二障生死",
    "X21n0367_005:0052b10": "因。當證三空真解脫。",
    "X21n0367_005:0052b11": "此頌未來者當證也。三空。即人空。法空。俱空。真解",
    "X21n0367_005:0052b12": "脫者。若菩薩無明未盡為相似解脫。唯佛位。無明",
    "X21n0367_005:0052b13": "永滅。為真解脫。深山亦蘭若靜處。妙行即三空觀",
    "X21n0367_005:0052b14": "門。",
    "X21n0367_005:0052b15": "現在十方諸菩薩。修持萬行住空閒。不惜身命求菩",
    "X21n0367_005:0052b16": "提。念念證得無生智。",
    "X21n0367_005:0052b17": "此頌現在者現證也。空閒者。謂空闊幽閒。即是蘭",
    "X21n0367_005:0052b18": "若。無生智者。若羅漢惟斷見思惑盡。不受三界分",
    "X21n0367_005:0052b19": "段生死。名無生智。今菩薩所修。非二乘可比。即不",
    "X21n0367_005:0052b20": "受二種生死之無生智。乃佛智也。餘義同前。△二",
    "X21n0367_005:0052b21": "廣明深益。",
    "X21n0367_005:0052b22": "若欲速證深三昧。因修妙定超神通。阿蘭若處心無",
    "X21n0367_005:0052b23": "諍。能變大地為七寶。若欲遊戲十方國。往來自在運",
    "X21n0367_005:0052b24": "神通。供養諸佛利群生。住阿蘭若無畏處。欲證有無",
    "X21n0367_005:0052c01": "如幻智。了達諸法本來空。住阿蘭若菩提場。令眾亦",
    "X21n0367_005:0052c02": "入真解脫。",
    "X21n0367_005:0052c03": "此頌與長行文有轉變。不必強配。深三昧即是大",
    "X21n0367_005:0052c04": "定。智理冥合曰證。前云無生智。必契無生理。故證",
    "X21n0367_005:0052c05": "深定也。因修者。出三昧之因。即研窮履踐之功夫",
    "X21n0367_005:0052c06": "也。妙定即是深三昧。謂此妙定。因修始得故。超者",
    "X21n0367_005:0052c07": "解脫也。神通大用也。阿蘭下。出妙定神通之出處",
    "X21n0367_005:0052c08": "也。謂因住蘭若。塵事不擾。心無分別。故得無諍三",
    "X21n0367_005:0052c09": "昧。然三昧即是妙定。從定發用故有神通。能變等",
    "X21n0367_005:0052c10": "正出神通之功用也。謂有神通者。攪長河為酥酪。",
    "X21n0367_005:0052c11": "變大地作黃金。此云七寶者。亦神通之所變也。若",
    "X21n0367_005:0052c12": "欲下二句。亦神通之運轉也。以遊戲十方。往來自",
    "X21n0367_005:0052c13": "在。周旋不滯。妙用無方。故曰運神通。供養下。正明",
    "X21n0367_005:0052c14": "往來之事。供諸佛為上求。義兼請法修證之功。利",
    "X21n0367_005:0052c15": "群生為下化。亦兼現身說法之惠。皆深三昧中全",
    "X21n0367_005:0052c16": "體大用功德也。住阿等。結歸住處。蘭若云無畏者。",
    "X21n0367_005:0052c17": "以塵世中有五欲擾心。能令造業固可怖畏。蘭若",
    "X21n0367_005:0052c18": "中既無五欲。一種安閒。故云無畏。欲證下二句。謂",
    "X21n0367_005:0052c19": "凡夫著有。有固如幻。二乘著空。空亦如幻。智謂照",
    "X21n0367_005:0052c20": "了。達即契合。乃用始覺觀照。了達諸法本來自空。",
    "X21n0367_005:0052c21": "今雖見有。如幻如化。故云如幻智。(有本云。欲證有為如幻智。但為",
    "X21n0367_005:0052c22": "字義淺。獨約凡夫。無字義深。亦兼二乘。今從深義解)住阿等一句。亦功歸其",
    "X21n0367_005:0052c23": "處也。菩提為所證之果。場即蘭若之處。謂欲證菩",
    "X21n0367_005:0052c24": "提須從此得。故曰住阿等。且約自利。令眾一句為",
    "X21n0367_005:0053a01": "利他。真解脫亦無諍三昧。謂己既證之。亦令他證。",
    "X21n0367_005:0053a02": "以見兩利公物之心如此。",
    "X21n0367_005:0053a03": "若欲速得如如智。證會諸法如如性。盡大劫海利群",
    "X21n0367_005:0053a04": "生。當住蘭若空寂處。若人欲得難思智。妙高山王納",
    "X21n0367_005:0053a05": "芥子。山王芥子不壞相。入於蘭若神通室。若人欲得",
    "X21n0367_005:0053a06": "無礙智。以一妙音演說法。隨類眾生各得解。當住蘭",
    "X21n0367_005:0053a07": "若修妙觀。若欲無生及無滅。應現十方諸國土。放光",
    "X21n0367_005:0053a08": "說法利群生。莫離蘭若空寂室。",
    "X21n0367_005:0053a09": "頌義愈後愈勝。此頌圓頓深益。皆出蘭若也。初二",
    "X21n0367_005:0053a10": "句。謂諸法當體皆如。凡夫識心不達。必利根者依",
    "X21n0367_005:0053a11": "如起智。智亦同如。曰如如智。由智融會。諸法皆如。",
    "X21n0367_005:0053a12": "曰如如性。智性冥合。究竟成道。是為自利。盡大下",
    "X21n0367_005:0053a13": "利生。大劫甚遠喻海之深。故曰劫海。乃盡未來際",
    "X21n0367_005:0053a14": "之別稱也。此約竪言。義必橫徧。但是缺文。利群生",
    "X21n0367_005:0053a15": "者。既云羣生。必種類不同。善惡分別。情性樂欲各",
    "X21n0367_005:0053a16": "隨其機。豈易利哉。若非徧一切處。盡一切時。無私",
    "X21n0367_005:0053a17": "而應。不謀而成。分形散影。如月落百川者。則群生",
    "X21n0367_005:0053a18": "不能利矣。當住不。推本由處也。若人下。又明大不",
    "X21n0367_005:0053a19": "思議之智。能作大不思議之事。妙高即須彌。共十",
    "X21n0367_005:0053a20": "六萬八千由旬之高。容納於芥子之中。此但顯容。",
    "X21n0367_005:0053a21": "山王一句顯妙。不壞相者。謂芥子不壞小相。妙高",
    "X21n0367_005:0053a22": "不壞大相。即小中現大。於事事無礙法界十玄之",
    "X21n0367_005:0053a23": "中。廣狹自在無礙門。謂一芥稱性。所以能納。恢恢",
    "X21n0367_005:0053a24": "焉猶有餘地也。入於一句。入者歸也。即歸本由處",
    "X21n0367_005:0053b01": "於蘭若成功也。神通室者。謂阿蘭若為發神通之",
    "X21n0367_005:0053b02": "房室也。若人欲得下。又明說法之智由得無礙智",
    "X21n0367_005:0053b03": "慧。所以一音說出。眾義皆具。故為妙音。隨類各解",
    "X21n0367_005:0053b04": "者。似覺語倒。應云眾生隨類則順。正顯其妙。謂人",
    "X21n0367_005:0053b05": "天乘解為戒善。及有漏定慧因果之法。二乘解為",
    "X21n0367_005:0053b06": "四諦。辟支解為十二因緣。菩薩解為六度及唯心",
    "X21n0367_005:0053b07": "法門等。於十玄中。即同時具足相應門也。當住一",
    "X21n0367_005:0053b08": "句。亦推本由處。修妙觀者。謂因住蘭若方修妙觀。",
    "X21n0367_005:0053b09": "因修妙觀方得妙智。由得妙智方發妙音。所以推",
    "X21n0367_005:0053b10": "其源本。皆歸於蘭若中得也。若欲下。又出一義。無",
    "X21n0367_005:0053b11": "生無滅即真常妙果。此亦自利。應現十方。放光說",
    "X21n0367_005:0053b12": "法亦為利他。放光者。為愍三途眾生受苦無暇。復",
    "X21n0367_005:0053b13": "假業障不能見聞。菩薩所以放拔苦光以照之。令",
    "X21n0367_005:0053b14": "其息苦停酸。乘光脫化。說法猶為善道眾生。得見",
    "X21n0367_005:0053b15": "聞者。令其聞言從化。故云利群生。如觀音十方諸",
    "X21n0367_005:0053b16": "國土。無剎不現身。故云應現等。莫離一句。推本同",
    "X21n0367_005:0053b17": "前。",
    "X21n0367_005:0053b18": "若以足指按大地。令十方界皆振動。覩相發心除邪",
    "X21n0367_005:0053b19": "見。當住蘭若觀自心。若欲諸佛出現時。最初獻於微",
    "X21n0367_005:0053b20": "妙供。檀波羅密皆圓滿。住阿蘭若修妙行。若人於佛",
    "X21n0367_005:0053b21": "涅槃時。最後供養成檀義。永斷貧窮及八難。誓願住",
    "X21n0367_005:0053b22": "於蘭若中。若欲福智皆圓滿。未來諸佛臨涅槃。受佛",
    "X21n0367_005:0053b23": "付囑廣弘願。住阿蘭若修六念。若於諸佛涅槃後。結",
    "X21n0367_005:0053b24": "集遺法度眾生。助於諸佛讚真乘。住阿蘭若空寂舍。",
    "X21n0367_005:0053c01": "足指動地。乃神力警策人心也。覩相下。謂既以神",
    "X21n0367_005:0053c02": "力動地。駭動眾心。能令眾生覩相發心。亦令邪見",
    "X21n0367_005:0053c03": "眾生反邪歸正。有如此志願者。非住蘭若不能。非",
    "X21n0367_005:0053c04": "觀照自心亦不能。故結云當住等。然觀為智照。心",
    "X21n0367_005:0053c05": "即真性。以觀智照融。三界萬法皆惟自心。故能克",
    "X21n0367_005:0053c06": "證真體。所以運通振地警物轉邪也。若欲下。又明",
    "X21n0367_005:0053c07": "圓滿檀度。亦從蘭若。諸佛出現。即從本垂跡。示現",
    "X21n0367_005:0053c08": "成佛時也。最初如釋迦成道。有牧女獻香糜。如來",
    "X21n0367_005:0053c09": "受供始得成佛。檀波下。加一皆字有兼義故。以喜",
    "X21n0367_005:0053c10": "捨無悋即布施。心不貪染即持戒。能所皆空即忍",
    "X21n0367_005:0053c11": "辱。念念欲捨即精進。專住不退即禪定。不著施想",
    "X21n0367_005:0053c12": "即智慧。以一獻供。六度齊修。故曰皆圓滿。住阿下。",
    "X21n0367_005:0053c13": "歸處同前。若人下。明獻最後供者。如釋迦入滅。純",
    "X21n0367_005:0053c14": "陀獻最後供。使檀度滿足也。永斷下。明獻供為因。",
    "X21n0367_005:0053c15": "永斷貧窮不受八難為果。貧窮者。名同義別。非無",
    "X21n0367_005:0053c16": "世間財位者為貧窮。謂始修之人。無出世法財為",
    "X21n0367_005:0053c17": "貧。無賢聖果位為窮。總言欲永斷貧窮。及永離八",
    "X21n0367_005:0053c18": "難。必誓住蘭若始得成就也。八處皆難。不得見佛",
    "X21n0367_005:0053c19": "聞法。故名八難。一在地獄難。(謂南贍部洲之下。過五百由旬。有八寒八",
    "X21n0367_005:0053c20": "熱等獄。皆名地獄。眾生因惡業所感。墮於彼處。長夜冥冥受苦無間。障於見佛聞法。故名在地獄難)二",
    "X21n0367_005:0053c21": "在畜生難。(謂畜生種類不一。亦各隨因受報。或為人所畜養。或居山海等處。常受鞭打殺",
    "X21n0367_005:0053c22": "害。又或互相吞噉。受苦無窮。障於見佛聞法。故名在畜生難)三在餓鬼難。(謂餓鬼有",
    "X21n0367_005:0053c23": "三種。一其業最重者。長劫不聞漿水之名。二其業次重者。唯在人間。伺求蕩滌膿血糞穢。三其業輕者。或",
    "X21n0367_005:0053c24": "時一飽。加以刀杖驅逼。填河塞海。受苦無量障於見佛聞法。故為難)四在長壽天難",
    "X21n0367_005:0054a01": "(謂此天以五百劫為壽。即色界四禪中無想天也。言無想者。以其心想不行。如氷魚蟄蟲。外道修行多生",
    "X21n0367_005:0054a02": "其處。障於見佛聞法。故名為難)五在北鬱單越難。(梵語鬱單越。此云勝處。謂此處",
    "X21n0367_005:0054a03": "感報。勝東西南三洲。其人壽一千歲。命無中夭。為著樂故不受教化。是以聖人不出其中。不得見佛聞法。",
    "X21n0367_005:0054a04": "故北洲亦名難)六盲聾瘖瘂難。(謂此等人雖生中國而業障深重。諸根不具。值佛出",
    "X21n0367_005:0054a05": "世而不能見佛。雖說法亦不能聞。為難)七世智辯聰難。(謂世間之邪智聰利者。唯",
    "X21n0367_005:0054a06": "務躭習外道經書。不信出世正法。名世智辯聰難也)八生在佛前佛後難。(謂佛",
    "X21n0367_005:0054a07": "出現於世。為大導師令諸眾生離生死苦。得涅槃樂。人有緣者乃得值遇。其生在佛前佛後者。由業重緣",
    "X21n0367_005:0054a08": "薄。既不見佛。亦不聞法。故名佛前佛後難也)若欲福智下。欲是菩薩之",
    "X21n0367_005:0054a09": "舉念。福智是道成之果圓。未來乃後世之通稱。此",
    "X21n0367_005:0054a10": "言若遇未來諸佛。臨涅槃時。必欲付囑後事。令其",
    "X21n0367_005:0054a11": "廣願承當。我則受佛所囑。亦從蘭若中修證始得。",
    "X21n0367_005:0054a12": "故曰住阿等。廣弘願者。謂既受佛囑。擔荷佛事。非",
    "X21n0367_005:0054a13": "弘願攝持不能度生矣。須如彌陀四十八願。或如",
    "X21n0367_005:0054a14": "藥師十二大願等。六念同前。若於下。正明續佛慧",
    "X21n0367_005:0054a15": "命也。凡諸佛住世。說過一切大小乘法。佛雖入滅。",
    "X21n0367_005:0054a16": "遺法在世。故曰遺法。待佛涅槃已後。須當結集。永",
    "X21n0367_005:0054a17": "遠流通。與佛住世相等無異。故云度眾生。及助於",
    "X21n0367_005:0054a18": "一句。通指代佛揚化說。或咏歌頌德。或講演敷陳。",
    "X21n0367_005:0054a19": "或註疏解釋。通曰讚之。真乘即是佛法。末句亦推",
    "X21n0367_005:0054a20": "本准前。",
    "X21n0367_005:0054a21": "人天大師薄伽梵。難見難遇過優曇。若欲奉覲修供",
    "X21n0367_005:0054a22": "養。當住蘭若弘悲願。眾寶之尊法為最。成佛化利皆",
    "X21n0367_005:0054a23": "由此。如人欲得常聽法。住阿蘭若修梵行。始從今身",
    "X21n0367_005:0054a24": "至佛身。常願發心弘正教。乃至未得大菩提。念念不",
    "X21n0367_005:0054b01": "捨阿蘭若。若人欲報父母恩。代於父母發誓願。入阿",
    "X21n0367_005:0054b02": "蘭若菩提場。晝夜長修於妙道。若欲現世增福智。當",
    "X21n0367_005:0054b03": "來不墮八難中。如是有情發善心。住阿蘭若修悲願。",
    "X21n0367_005:0054b04": "人天二字亦凡聖通稱也。如凡人聖人。諸天義天",
    "X21n0367_005:0054b05": "等。大師指佛。以模範人天故為大師。薄伽梵亦佛。",
    "X21n0367_005:0054b06": "含多業不翻。一名六義。解見前文。次句顯佛難遇",
    "X21n0367_005:0054b07": "比如優曇者。優曇此云應瑞。為金轉輪王之瑞華",
    "X21n0367_005:0054b08": "也。輪王不出此華不現。華若現時。隨有金輪王出",
    "X21n0367_005:0054b09": "故曰應瑞。言其難見也。過者超也。言見佛之難猶",
    "X21n0367_005:0054b10": "過於優曇之難見也。若欲下。謂必欲見佛奉供者。",
    "X21n0367_005:0054b11": "亦從此修。更發悲願以引導。庶其可以見之也。(斯言",
    "X21n0367_005:0054b12": "靜處修定。定中見佛。或定中發通。願力引導。十方世界。何佛不見)眾寶一句。顯法",
    "X21n0367_005:0054b13": "尊勝也。成佛一句。顯自成化他皆由此者。亦指蘭",
    "X21n0367_005:0054b14": "若。所謂法為佛師而成道。佛能說法而利生。莫不",
    "X21n0367_005:0054b15": "由此蘭若引發故也。如人二句。泛指世間人。假如",
    "X21n0367_005:0054b16": "亦欲聽法。因而成佛者。也須從蘭若梵行中修證。",
    "X21n0367_005:0054b17": "始從二句。謂成佛法化亦不出這裏。今身即現世",
    "X21n0367_005:0054b18": "之凡身。佛身即道後之果身。至者超略辭。言自凡",
    "X21n0367_005:0054b19": "身已後至佛身以前。於兩楹之間。常發心願。自欲",
    "X21n0367_005:0054b20": "成佛之大志。欲弘正教之大願。傳法度生之正行。",
    "X21n0367_005:0054b21": "正教即如來之心法。義兼權實。弘教即廣大流通。",
    "X21n0367_005:0054b22": "義含六種。如受持讀誦等。乃至一句承上。謂弘法",
    "X21n0367_005:0054b23": "度生必經長時。乃至未得菩提之間。始終克志不",
    "X21n0367_005:0054b24": "忘蘭若。故云念念等。若人下四句。言欲報親恩。代",
    "X21n0367_005:0054c01": "親發願。也須從這裏修道始得。若欲下四句。文義",
    "X21n0367_005:0054c02": "顯然。八難同前。以上六十八句。總為一科。內詮諸",
    "X21n0367_005:0054c03": "佛菩薩。始從凡夫。終至成佛。一切諸行。自利化他。",
    "X21n0367_005:0054c04": "不盡其言者。莫不皆從阿蘭若中修證所出。是故",
    "X21n0367_005:0054c05": "如來極口稱頌之如此也。(應知蘭若之名則同。蘭若之義不同。有事有理。",
    "X21n0367_005:0054c06": "事蘭若即山間林下。凡一切幽靜之處。外離五塵。內收雜念。一性安閒。可以進道。理蘭若。即自性本靜。清",
    "X21n0367_005:0054c07": "真洞然。行人悟徹。理事圓融。可謂真阿蘭若正修行處。良以非事不能入理。所以初心凡夫須從幽靜處",
    "X21n0367_005:0054c08": "參究。非理不能成事。所以悟明本性會事皆如。然後運通設化。萬行齊彰。是以常精進明知而故問。如來",
    "X21n0367_005:0054c09": "極口以宣揚。無非要人因事入理。依理起用。理事離別。究竟不二)廣明深益一大",
    "X21n0367_005:0054c10": "科已竟。△三結頌三世。",
    "X21n0367_005:0054c11": "三世菩薩求真覺。得道涅槃蘭苦中。是故名為大道",
    "X21n0367_005:0054c12": "場。三乘聖眾皆同處。菩薩厭苦入山林。為度羣生求",
    "X21n0367_005:0054c13": "聖道。自未成佛先度他。六道四生皆悲愍。",
    "X21n0367_005:0054c14": "真覺即佛。得道即初證。涅槃即入滅。菩薩為修證",
    "X21n0367_005:0054c15": "之人。求者是能發之心。葢初二句。總言三世聖人。",
    "X21n0367_005:0054c16": "從始發心。中至成道。義兼說法度生。終至入滅。始",
    "X21n0367_005:0054c17": "終八相。皆蘭若中修成也。是故一句躡上結名。大",
    "X21n0367_005:0054c18": "道場亦指蘭若。三乘一句。開廣之說不唯菩薩一",
    "X21n0367_005:0054c19": "類。總收三乘聖人。皆同其處。菩薩下四句。轉明上",
    "X21n0367_005:0054c20": "義。謂前之三世菩薩。所以求真覺者。元為厭苦。故",
    "X21n0367_005:0054c21": "入山林。為度羣生。故求聖道。自未下二句結。其心",
    "X21n0367_005:0054c22": "不出悲愍。其處不出蘭若。山林即蘭若也。△四通",
    "X21n0367_005:0054c23": "頌三根。",
    "X21n0367_005:0054c24": "上根菩薩居露地。中根菩薩居葉中。下根菩薩居石",
    "X21n0367_005:0055a01": "室。未成佛道常不臥。三世菩薩住蘭若。得陀羅尼自",
    "X21n0367_005:0055a02": "在力。",
    "X21n0367_005:0055a03": "陀羅尼有三種。謂多字。一字。無字。多字即種種神",
    "X21n0367_005:0055a04": "呪。一字即唵字。吽字等。無字即諸佛心法。且約體",
    "X21n0367_005:0055a05": "言。自在力約用言。謂依體起用。不然而然。故名自",
    "X21n0367_005:0055a06": "在。餘如長行。△五引已結證。",
    "X21n0367_005:0055a07": "今我誓同菩提心。未得總持恒止此。得大菩提在蘭",
    "X21n0367_005:0055a08": "若。入大圓寂由住處。菩薩起於金剛智。斷惑證真成",
    "X21n0367_005:0055a09": "妙覺。廣化眾生遊聚落。為求寂滅樂山林。萬行因滿",
    "X21n0367_005:0055a10": "果亦圓。盡未來時度羣品。",
    "X21n0367_005:0055a11": "我者佛之自稱也。初二句言道前之修行。次二句",
    "X21n0367_005:0055a12": "言道後之始末。總持即陀羅尼。心即因心。菩提是",
    "X21n0367_005:0055a13": "智果。圓寂是斷果。菩提言得。圓寂言入者。即始終",
    "X21n0367_005:0055a14": "不出這裏。故曰在蘭若由住處。葢此四句。引己證",
    "X21n0367_005:0055a15": "他也。菩薩下六句。復引他同己也。樂山林者。亦歸",
    "X21n0367_005:0055a16": "功於蘭若。始終兩利之因果。總不出此矣(以上為一蘭若",
    "X21n0367_005:0055a17": "中修證。長行偈頌。不厭其重。改頭換尾。不惜其繁。無非為智光父子。及盡未來世一切初機。只恐信之不",
    "X21n0367_005:0055a18": "切。行之不久。徒落空亡。所以頻頻數數。叮嚀若此足見世尊一片婆心。徹隨徹骨。而我等眾生。何可報也)。",
    "X21n0367_005:0055a19": "△三獲益。",
    "X21n0367_005:0055a20": "爾時世尊。演說如是出家菩薩阿蘭那行。無量菩薩",
    "X21n0367_005:0055a21": "證極喜地。恒河沙等無量菩薩。永離相用微細煩惱。",
    "X21n0367_005:0055a22": "證不動地。不可說不可說菩薩摩訶薩。斷一切障。入",
    "X21n0367_005:0055a23": "妙覺地。無邊有情。發無等等阿耨多羅三藐三菩提",
    "X21n0367_005:0055a24": "心。九萬七千眾生。遠離塵垢。得法眼淨。",
    "X21n0367_005:0055b01": "極喜地即初地聖果也。謂一聞蘭若修證。有此勝",
    "X21n0367_005:0055b02": "德。頓然我法二執分別即空。遂證初地。為真見道。",
    "X21n0367_005:0055b03": "所謂分別二障極喜無是也。相用微細煩惱者。既",
    "X21n0367_005:0055b04": "曰微細。即二執俱生細惑也。相用者。謂行相功用",
    "X21n0367_005:0055b05": "也。二地以去為修道。所謂二執俱生地地除是也。",
    "X21n0367_005:0055b06": "自二地至七地。通屬有功用行。以今聞蘭若功德。",
    "X21n0367_005:0055b07": "頓然永離。因離有功用行。故證第八不動地也。以",
    "X21n0367_005:0055b08": "八地以去。屬無功用行。任運流入薩婆若海。故云",
    "X21n0367_005:0055b09": "永離相用等。不可說不可說者。乃大數之極量也。",
    "X21n0367_005:0055b10": "謂如許菩薩。斷一切障者。不惟直斷二障。及初起",
    "X21n0367_005:0055b11": "生相一念全空。入妙覺地。究竟成佛矣。無邊有情",
    "X21n0367_005:0055b12": "者。即人天散眾之類。發無等等下。約最利之機。一",
    "X21n0367_005:0055b13": "發一切發。一證一切證。所謂初發心時。即成正覺。",
    "X21n0367_005:0055b14": "故曰無等等。九萬七千眾生等者。解准四卷之末。",
    "X21n0367_005:0055b15": "○以上大士疑問蘭若修證一大科已竟。應知此",
    "X21n0367_005:0055b16": "品。因常精進疑問。故佛廣讚蘭若如此。然文多從",
    "X21n0367_005:0055b17": "事。義亦兼理。事即山谷園林。理即自己本性。即先",
    "X21n0367_005:0055b18": "悟毗盧性海。為真住蘭若。後入普賢行門。即於中",
    "X21n0367_005:0055b19": "修證。假若不悟本性。不力實修。縱歷塵劫。無非有",
    "X21n0367_005:0055b20": "為功用。於菩提何干。住山何益。嗚呼。豈不聞古德",
    "X21n0367_005:0055b21": "云乎。死後便作看山鬼。西方依舊黑瞞瞞。思之。",
    "X21n0367_005:0055b23": "大乘本生心地觀經淺註卷第五"
}