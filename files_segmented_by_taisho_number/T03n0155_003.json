{
    "T03n0155_003:0119a18": "佛說菩薩本行經卷下",
    "T03n0155_003:0119a20": "失譯人名今附東晉錄",
    "T03n0155_003:0119a21": "爾時，如來說是正真微妙語時，諸疫鬼輩",
    "T03n0155_003:0119a22": "皆走去向摩竭國，毘舍離國病盡除差。時，佛",
    "T03n0155_003:0119a23": "復還摩竭國中，疫鬼復還毘舍離國。爾時，",
    "T03n0155_003:0119a24": "世尊往來七返，即便說言：「我從無數劫",
    "T03n0155_003:0119a25": "以來，所作功德作大誓願，我今以此正真",
    "T03n0155_003:0119a26": "之行，除去一切眾生身病并除意病。」佛言：「我",
    "T03n0155_003:0119a27": "為尸毘王時，為一鴿故割其身肉，興立誓願",
    "T03n0155_003:0119a28": "除去一切眾生危嶮。摩訶薩埵太子時，為餓",
    "T03n0155_003:0119a29": "虎故放捨身命。舍尸王時，自以身肉供養病",
    "T03n0155_003:0119b01": "人經十二年。阿彌陀加良王時，病自合藥",
    "T03n0155_003:0119b02": "而欲服之。時有辟支佛病，與王同來從乞",
    "T03n0155_003:0119b03": "藥，王自不服，即便持藥施辟支佛，自作誓",
    "T03n0155_003:0119b04": "願，使一切病皆悉除愈。修陀素彌王時，百",
    "T03n0155_003:0119b05": "王臨死而濟其命，令迦摩沙󰉈王使入正見，",
    "T03n0155_003:0119b06": "十二年惡誓使得銷除。須大拏太子時，二",
    "T03n0155_003:0119b07": "兒及婦持用布施。摩休沙陀太子時，以藥除",
    "T03n0155_003:0119b08": "眾生病，復入大海得摩尼珠，復除眾生貧困。",
    "T03n0155_003:0119b09": "摩訶婆利王時，二十四日自以身肉以供病",
    "T03n0155_003:0119b10": "人。羼提婆羅仙人時，割截手足不起恚意。",
    "T03n0155_003:0119b11": "迦尸王時，人民疫病，王受八關齋，起大慈心",
    "T03n0155_003:0119b12": "念於眾生，人民病者皆悉除差。毘婆浮為",
    "T03n0155_003:0119b13": "解呪師時，人民疫病，以身血肉持用解除與",
    "T03n0155_003:0119b14": "鬼噉之，人民眾病皆悉除差。梵天王時，為",
    "T03n0155_003:0119b15": "一偈故自剝身皮而用寫經。毘楞竭梨王時，",
    "T03n0155_003:0119b16": "為一偈故於其身上而啄千釘。優多梨仙人",
    "T03n0155_003:0119b17": "時，為一偈故剝身皮為紙、折骨為筆、血用和",
    "T03n0155_003:0119b18": "墨。跋彌王時，國中人民盡有瘡病，王自行",
    "T03n0155_003:0119b19": "見毒樹，此毒樹葉墮於水中，人飲此水令",
    "T03n0155_003:0119b20": "人有病，即拔毒樹根株盡隨以火燒之，人",
    "T03n0155_003:0119b21": "民瘡病半得除差。其中故有不差者。王問",
    "T03n0155_003:0119b22": "醫言：『眾生瘡病何以不差？』醫答王言：『此",
    "T03n0155_003:0119b23": "瘡病重，當得魚肉食之乃差。』王聞其言，即",
    "T03n0155_003:0119b24": "到水邊上樹求願作魚：『今我以身除眾生病，",
    "T03n0155_003:0119b25": "持此功德用求佛道，普除一切眾生無量身",
    "T03n0155_003:0119b26": "病意病。審如所願，其有眾生食我肉者病盡",
    "T03n0155_003:0119b27": "除差。』即從樹上投身水中，便化成魚而有聲",
    "T03n0155_003:0119b28": "言：『其有病者來取我肉噉，病當除差。』人民聞",
    "T03n0155_003:0119b29": "聲，皆來取魚肉食之，病盡除愈。」於是世尊",
    "T03n0155_003:0119c01": "自說：「前世宿行所作，結於誓願今皆得之。今",
    "T03n0155_003:0119c02": "我以此正真之教，除去一切眾生災禍。」時，佛",
    "T03n0155_003:0119c03": "便自化身作兩頭，一頭看毘舍離國，一頭",
    "T03n0155_003:0119c04": "看摩竭國，疫鬼盡去還於大海，人民眾病皆",
    "T03n0155_003:0119c05": "悉除差。五穀豐熟人民安樂，以法廣化，并",
    "T03n0155_003:0119c06": "使意中諸欲之病，悉得清淨，立之於道，一切",
    "T03n0155_003:0119c07": "人民皆大歡喜。於是諸比丘異口同音讚歎：",
    "T03n0155_003:0119c08": "「如來無量功德，甚奇甚特不可思議。」",
    "T03n0155_003:0119c09": "佛告諸比丘：「我不但今除眾生病飢渴之",
    "T03n0155_003:0119c10": "患，過去世時，亦復如是。乃往過去無數世",
    "T03n0155_003:0119c11": "時，此閻浮提有大國王名曰梵天，典閻浮提",
    "T03n0155_003:0119c12": "八萬四千諸小國王，有二萬夫人、婇女一萬，",
    "T03n0155_003:0119c13": "無有太子。晝夜愁憂，禱祠神祇，梵天天帝、摩",
    "T03n0155_003:0119c14": "訶霸梨天諸大神、日月天地，因乃得兒。時，子",
    "T03n0155_003:0119c15": "生皆端正殊好有大人相，名大自在天。為人",
    "T03n0155_003:0119c16": "慈仁聰明智慧，世之典籍星宿變運日月博",
    "T03n0155_003:0119c17": "蝕，一切技術莫不通達，復學醫術和合諸藥，",
    "T03n0155_003:0119c18": "宣令國中：『諸有病者悉來詣我，當給醫藥飲",
    "T03n0155_003:0119c19": "食占視。』人民聞令，諸有病者盡詣太子，國",
    "T03n0155_003:0119c20": "中大小皆悉歡喜莫不歎德，更不向餘醫輕",
    "T03n0155_003:0119c21": "慢餘醫；諸醫師輩盡皆瞋恚妬忌太子。「當于",
    "T03n0155_003:0119c22": "是時，舉閻浮提人民疫病加復穀貴，集諸醫",
    "T03n0155_003:0119c23": "藥不能令差，人民死者日日甚多。王大愁",
    "T03n0155_003:0119c24": "憂，命召諸醫問其方藥。時，有一醫妬王太子",
    "T03n0155_003:0119c25": "者，心自念言：『今此太子是我怨家，今乃",
    "T03n0155_003:0119c26": "得便。』即白王言：『更有一方試盡推覓，王便可",
    "T03n0155_003:0119c27": "之。』即時便去，明日乃還，前白王言：『推得一",
    "T03n0155_003:0119c28": "方，若使大王得服之者，眾病必除。』王即告",
    "T03n0155_003:0119c29": "言：『須何等藥，便試說之？』醫答王言：『當得從",
    "T03n0155_003:0120a01": "生以來仁慈愍眾生未曾起於瞋恚意者，當",
    "T03n0155_003:0120a02": "用其血和藥服之，得其兩眼用解遣鬼，眾病",
    "T03n0155_003:0120a03": "乃差。』王即答言：『從生以來不起瞋恚，此",
    "T03n0155_003:0120a04": "實難有。此事甚難，不可得也。』「太子聞之白",
    "T03n0155_003:0120a05": "父王言：『此事易耳，不為難得。』太子白王言：",
    "T03n0155_003:0120a06": "『我是父王之子，我從生以來不曾恚瞋加害",
    "T03n0155_003:0120a07": "於人，常慈愍一切初無惡相。我身非常而",
    "T03n0155_003:0120a08": "無堅固，不久會亦當死；唯願大王聽我為",
    "T03n0155_003:0120a09": "藥，除眾生病。』王便答言：『我無子息，禱祠諸",
    "T03n0155_003:0120a10": "天日月星辰四山五嶽，因乃得子。今寧亡身",
    "T03n0155_003:0120a11": "失國，終不聽汝。』太子便白父王言：『我求佛",
    "T03n0155_003:0120a12": "道，今我以血施與眾生，持此功德，佛諸經法",
    "T03n0155_003:0120a13": "盡當解了。我今以此肉眼施與眾生，以此",
    "T03n0155_003:0120a14": "功德，當得如來智慧之眼，當為一切而作正",
    "T03n0155_003:0120a15": "導。大王雖無太子，故得為王；若使國土無有",
    "T03n0155_003:0120a16": "人民，為誰作王？使諸人民眾病悉除，亦使",
    "T03n0155_003:0120a17": "父王無有憂愁。』王復悲泣答太子言：『今我寧",
    "T03n0155_003:0120a18": "棄國王位，可哀之子實不能捨。』於是太子長",
    "T03n0155_003:0120a19": "跪叉手，白父王言：『今我求於無上正真之",
    "T03n0155_003:0120a20": "道，若使愛惜臭穢之身，云何得解如來智慧",
    "T03n0155_003:0120a21": "深妙之法？云何當得一切慧眼？唯願父王",
    "T03n0155_003:0120a22": "莫得却我無上道心。』父王默然更無所說。「醫",
    "T03n0155_003:0120a23": "白王言：『我試取血持用和藥與諸病人，若便",
    "T03n0155_003:0120a24": "得差乃出其眼，若不差者不須出眼。』於",
    "T03n0155_003:0120a25": "是太子刺臂出血，作誓願言：『我以此血除眾",
    "T03n0155_003:0120a26": "生病，持此功德用成無上正真之道，審成佛",
    "T03n0155_003:0120a27": "者，一切眾生服此藥者，病當除差。』便以血",
    "T03n0155_003:0120a28": "和藥與諸病人，病皆除愈。醫便白王：『其有病",
    "T03n0155_003:0120a29": "人服此藥者皆悉除差，目前現事可不信",
    "T03n0155_003:0120b01": "也。』時，閻浮提八萬四千諸小王臣民，聞大",
    "T03n0155_003:0120b02": "王太子自出其眼愍救一切，莫不悲泣，皆悉",
    "T03n0155_003:0120b03": "來集，長跪叉手白太子言：『唯願大王太子！我",
    "T03n0155_003:0120b04": "曹寧自放捨身命，不使太子毀其眼目。汝之",
    "T03n0155_003:0120b05": "慈愍一切眾生，不久成佛，願莫自毀壞其眼",
    "T03n0155_003:0120b06": "目。』於是太子諫謝諸王臣民：『今我以此血",
    "T03n0155_003:0120b07": "肉之眼除眾生病，持此功德用求佛道。我",
    "T03n0155_003:0120b08": "成佛時，當除汝等身病意病，莫得却我無",
    "T03n0155_003:0120b09": "上道心。』爾時，諸王一切臣民，聞是語已默然",
    "T03n0155_003:0120b10": "而住。於是太子便勅左右：『設施解具，欲挑其",
    "T03n0155_003:0120b11": "眼。』語左右人言：『誰能挑我眼者？』左右人民",
    "T03n0155_003:0120b12": "皆辭不能。時，醫妬太子者，答言：『我能。』太子",
    "T03n0155_003:0120b13": "歡喜，報言：『甚快！』持刀授之，語醫者言：『挑眼",
    "T03n0155_003:0120b14": "著我掌中。』便挑一眼著太子掌中。於是太子",
    "T03n0155_003:0120b15": "便立誓言：『今我以此肉眼施與眾生，不求轉",
    "T03n0155_003:0120b16": "輪聖王，不求魔王，不求梵王、色聲香味細",
    "T03n0155_003:0120b17": "滑之樂，持此功德，用求無上正真之道，使我",
    "T03n0155_003:0120b18": "得成一切智眼，普為十方無量眾生作大醫",
    "T03n0155_003:0120b19": "王，除去一切眾生身病意病，施眾生智慧之",
    "T03n0155_003:0120b20": "眼。』作是語已即便持眼著於案上：『審如我心",
    "T03n0155_003:0120b21": "所願者，一切眾生病皆除愈。』父母見之即便",
    "T03n0155_003:0120b22": "悶絕，良久乃穌；諸王臣民舉聲啼哭，動於天",
    "T03n0155_003:0120b23": "地宛轉自撲，或有迷悶絕者。「適欲舉刀更挑",
    "T03n0155_003:0120b24": "一眼，應時三千大千世界為大震動，三界",
    "T03n0155_003:0120b25": "諸天皆悉來下，見於菩薩為眾生故，自挑其",
    "T03n0155_003:0120b26": "眼而血流出，無數諸天皆悉悲泣淚如盛雨。",
    "T03n0155_003:0120b27": "時，天帝釋到太子前問太子言：『汝今慈愍為",
    "T03n0155_003:0120b28": "眾生故，不惜身命出其肉眼，如是勤苦實為",
    "T03n0155_003:0120b29": "甚難。所作功德欲求何等？求轉輪王、天帝、魔",
    "T03n0155_003:0120c01": "王、梵天？王子求何等願耶？』太子答言：『不求",
    "T03n0155_003:0120c02": "聖王、天帝、魔王、梵天王也，不求三界色聲香",
    "T03n0155_003:0120c03": "味細滑之樂，持此功德，用求無上正真之道，",
    "T03n0155_003:0120c04": "為十方一切眾生作大醫王，普除一切眾生",
    "T03n0155_003:0120c05": "身病意病，施與眾生智慧之眼，普離生死",
    "T03n0155_003:0120c06": "一切諸患。』時，天帝釋一切諸天讚言：『善哉善",
    "T03n0155_003:0120c07": "哉！甚快難及！如汝所願成佛不久。』時，天帝",
    "T03n0155_003:0120c08": "釋即取其眼，還用持著太子眼中，於時，太",
    "T03n0155_003:0120c09": "子眼即平復，絕更明好踰倍於前。無量諸天",
    "T03n0155_003:0120c10": "即以天花而散其上，莫不歡喜。父王及母、夫",
    "T03n0155_003:0120c11": "人婇女、諸王臣民，皆大歡喜踊躍無量。「時，",
    "T03n0155_003:0120c12": "天帝釋敕比婆芩丹嗒摩大將軍，逐諸疫鬼",
    "T03n0155_003:0120c13": "盡還大海，一切病者皆悉除愈。天帝便雨",
    "T03n0155_003:0120c14": "種種飲食，次雨穀米，次雨衣服，次雨七寶，",
    "T03n0155_003:0120c15": "一切眾生病盡除差，皆悉飽滿無飢渴者，",
    "T03n0155_003:0120c16": "人民歡喜國遂興隆。却後數年父王命終，便",
    "T03n0155_003:0120c17": "登王位，坐於正殿七寶自至，為轉輪王主四",
    "T03n0155_003:0120c18": "天下，莫不蒙慶，所作功德現世獲之。」佛告",
    "T03n0155_003:0120c19": "諸比丘：「爾時太子大自在天者，則我身是。爾",
    "T03n0155_003:0120c20": "時父王梵天者，則今父王白淨是。爾時母者，",
    "T03n0155_003:0120c21": "今我母摩耶是。爾時醫挑我眼者，今調達是。",
    "T03n0155_003:0120c22": "爾時閻浮提人民者，今毘舍離國、摩竭國人民",
    "T03n0155_003:0120c23": "是。而我爾時亦除其病飢渴之困，我今亦復",
    "T03n0155_003:0120c24": "除去眾生身病意病，亦使眾生普得慧眼立",
    "T03n0155_003:0120c25": "於道證。菩薩行檀波羅蜜，勤苦如是。」時，諸比",
    "T03n0155_003:0120c26": "丘聞佛所說，皆大歡喜，為佛作禮。",
    "T03n0155_003:0120c27": "聞如是：一時，佛在舍衛國祇樹給孤獨園，",
    "T03n0155_003:0120c28": "佛與千二百五十沙門俱，欲入城分衛。其",
    "T03n0155_003:0120c29": "佛欲入城之時，五百天人先放香風，吹於道",
    "T03n0155_003:0121a01": "路及諸里巷，悉令清淨，不淨瑕穢糞除臭處",
    "T03n0155_003:0121a02": "自然入地，悉令道路淨潔。五百天人雨於香",
    "T03n0155_003:0121a03": "汁，道路街巷悉令潤澤，而散天花。國王臣民",
    "T03n0155_003:0121a04": "見其瑞應，知佛當來，悉捨所好諸事緣務，",
    "T03n0155_003:0121a05": "皆悉馳走來迎世尊。人民見佛，中有掃地者，",
    "T03n0155_003:0121a06": "散花者，燒香者，持衣布地者，中有解髮布",
    "T03n0155_003:0121a07": "地欲令佛蹈上而過者，以身投地四布令佛",
    "T03n0155_003:0121a08": "蹈上者，有持幡蓋者，有作伎樂者，一心叉",
    "T03n0155_003:0121a09": "手以清淨意而視佛；一切眾生各各種種恭",
    "T03n0155_003:0121a10": "敬世尊。時，有一婆羅門至為貧窮，無有花香",
    "T03n0155_003:0121a11": "供養之調，用自慚恥：「更無餘計，唯當一心淨",
    "T03n0155_003:0121a12": "意視佛。」即便恭肅敬意，以踊躍心叉手而住",
    "T03n0155_003:0121a13": "視於如來，以偈歎佛，而說頌曰：",
    "T03n0155_003:0121a14": "「表容紫金耀，　　三十二相明，",
    "T03n0155_003:0121a15": "一切眾生類，　　覩者莫不歡。",
    "T03n0155_003:0121a16": "見佛心踊躍，　　憂愁皆銷除，",
    "T03n0155_003:0121a17": "永度生死海，　　稽首禮大安。」",
    "T03n0155_003:0121a18": "爾時，世尊欣然而笑，五色光從口中出，有千",
    "T03n0155_003:0121a19": "百奇，一一光頭出無數明，一一光端有七寶",
    "T03n0155_003:0121a20": "蓮花，一一花上皆有化佛遍照十方。下至",
    "T03n0155_003:0121a21": "諸大地獄，上至三十三天，遍照五道幽冥",
    "T03n0155_003:0121a22": "之處，極佛境界莫不大明，三千世界諸天人",
    "T03n0155_003:0121a23": "民，見佛光明莫不踊躍，各離宮殿捨其所",
    "T03n0155_003:0121a24": "樂，咸至佛所。聽說經法而得度者，見其光",
    "T03n0155_003:0121a25": "明而得度者，或聞化佛所說經法而得度者，",
    "T03n0155_003:0121a26": "或有尋光來至佛所而得度者。無量地獄拷",
    "T03n0155_003:0121a27": "治之處悉得休息，壽終之後盡得生天。一切",
    "T03n0155_003:0121a28": "畜生禽獸之處善心自生，慈心相向不相傷",
    "T03n0155_003:0121a29": "害，壽終之後亦得生天。餓鬼之中都悉自然",
    "T03n0155_003:0121b01": "得百味食，無有飢渴之想，歡喜踊躍無復慳",
    "T03n0155_003:0121b02": "心，壽終之後盡得生天。無量眾生，盲者得",
    "T03n0155_003:0121b03": "視，聾者得聽，瘂者能語，僂者得伸，拘躄",
    "T03n0155_003:0121b04": "能行，癃殘百病皆悉除愈，牢獄繫閉悉皆放",
    "T03n0155_003:0121b05": "解。當爾之時，大千世界諸天人民，一切大眾",
    "T03n0155_003:0121b06": "莫不歡喜，心皆清淨無復三垢，其中或有得",
    "T03n0155_003:0121b07": "生天者，得道迹者、往來者、不還者，得羅漢",
    "T03n0155_003:0121b08": "者，得辟支佛道者，有發無上正真道意者，",
    "T03n0155_003:0121b09": "或有堅住不退轉者，各各如是不可稱計。",
    "T03n0155_003:0121b10": "世尊光明照十方已，還遶身三匝從眉間入。",
    "T03n0155_003:0121b11": "於是阿難更整衣服，長跪叉手前白佛言：「世",
    "T03n0155_003:0121b12": "尊今笑必有所因，唯願說之。」佛告阿難：「見此",
    "T03n0155_003:0121b13": "婆羅門不？」阿難對曰：「唯然已見。」佛告阿",
    "T03n0155_003:0121b14": "難：「此婆羅門以清淨心一偈歎佛，從是以後",
    "T03n0155_003:0121b15": "十三劫中，天上人中封授自然，常得端正",
    "T03n0155_003:0121b16": "言辭辯慧，人所讚歎，不墮三塗八難之處，却",
    "T03n0155_003:0121b17": "後皆當成辟支佛，名曰歡悅。」一切眾會聞",
    "T03n0155_003:0121b18": "佛所說，皆悉歡喜歌歎佛德。阿難白佛言：",
    "T03n0155_003:0121b19": "「如來功德不可思議。此婆羅門一偈歎佛，所",
    "T03n0155_003:0121b20": "得功德不可限量，快乃如是。」佛告阿難：「此",
    "T03n0155_003:0121b21": "婆羅門非但今日而讚歎我而得善利。乃往",
    "T03n0155_003:0121b22": "過去世，波羅奈國王名婆摩達多，而出遊",
    "T03n0155_003:0121b23": "獵，象兵馬兵車兵導從前後。遊獵於山得一",
    "T03n0155_003:0121b24": "白象，身白如雪光澤可愛而有六牙。王得此",
    "T03n0155_003:0121b25": "象大用歡喜，即付象師令使調之。于時，象",
    "T03n0155_003:0121b26": "師即著枷鞅靽大杖閉之。於時，其象悲泣淚",
    "T03n0155_003:0121b27": "出，不欲飲食經于七日。象師怖懅：『此王",
    "T03n0155_003:0121b28": "家象，若不飲食不久便死。』即白王言：『所得",
    "T03n0155_003:0121b29": "白象不肯飲食，悲泣淚出。』王聞其言即往看",
    "T03n0155_003:0121c01": "之。王問象言：『何以不食？』象便作人語而白",
    "T03n0155_003:0121c02": "王言：『我心愁憂，唯願大王當去我愁。』王復",
    "T03n0155_003:0121c03": "問言：『有何等愁？』象答王言：『我有父母，年",
    "T03n0155_003:0121c04": "老朽邁不能行來，更無供養者，唯我供養",
    "T03n0155_003:0121c05": "採取飲食。若我在此拘繫無供養者，便當",
    "T03n0155_003:0121c06": "俱歿。用為悲愁。大王若有大慈。放我使去，供",
    "T03n0155_003:0121c07": "養父母畢其年命，自當來還供養大王，不違",
    "T03n0155_003:0121c08": "此誓。』王聞其言愴然不樂，即讚歎言：『汝雖",
    "T03n0155_003:0121c09": "畜生修於人行，我雖為人作畜生行。』王即",
    "T03n0155_003:0121c10": "長跪解象令去。「時，象便去，供養父母經十二",
    "T03n0155_003:0121c11": "年，父母終亡，即便來還詣於王宮。王見象",
    "T03n0155_003:0121c12": "還益加歡喜，七寶莊嚴瓔珞其身。王欲出",
    "T03n0155_003:0121c13": "時，象在前導，王愛此象過踰太子，眾象中最，",
    "T03n0155_003:0121c14": "因名象幡。時，有貧婆羅門欲詣王乞，便問",
    "T03n0155_003:0121c15": "人言：『作何方便可得財賄？』有人語之：『王有",
    "T03n0155_003:0121c16": "白象甚為敬愛，汝若能歎此象者，乃可大",
    "T03n0155_003:0121c17": "得。』時，婆羅門伺王出時，在路傍住，即歎白象",
    "T03n0155_003:0121c18": "而說偈言：",
    "T03n0155_003:0121c19": "「『汝身甚姝好，　　猶若天帝象，",
    "T03n0155_003:0121c20": "眾象相具足，　　福德甚巍巍。",
    "T03n0155_003:0121c21": "形影無雙比，　　猶若白雪光，",
    "T03n0155_003:0121c22": "身體甚難及，　　奇特不可量。』",
    "T03n0155_003:0121c23": "「爾時，國王聞歎白象，大用歡喜，賜婆羅門金",
    "T03n0155_003:0121c24": "錢五百，便用致富。」佛告阿難：「爾時象幡者，",
    "T03n0155_003:0121c25": "則我身是。時婆羅門者，今此婆羅門是。爾",
    "T03n0155_003:0121c26": "時歎我而得益利，用濟窮乏。今我成佛而復",
    "T03n0155_003:0121c27": "歎我，獲其福報不可限量，因得濟度生死",
    "T03n0155_003:0121c28": "之難。」阿難長跪前白佛言：「若使有人四句",
    "T03n0155_003:0121c29": "一頌讚歎如來，當得幾許功德之報？」佛告阿",
    "T03n0155_003:0122a01": "難：「正使億百千那術無數眾生皆得人身，",
    "T03n0155_003:0122a02": "悉得成就辟支佛道，設使有人供養是等諸",
    "T03n0155_003:0122a03": "辟支佛，衣被飲食醫藥床臥敷具滿百歲中，",
    "T03n0155_003:0122a04": "其人功德寧為多不？」阿難白佛言：「甚多甚",
    "T03n0155_003:0122a05": "多，不可計量。」「若使有人四句一偈，以歡喜",
    "T03n0155_003:0122a06": "心讚歎如來，所得功德，過於供養諸辟支佛",
    "T03n0155_003:0122a07": "得福德者，上百千萬倍億億無數倍，無以為",
    "T03n0155_003:0122a08": "喻。」賢者阿難、一切大會，聞佛所說、皆大歡",
    "T03n0155_003:0122a09": "喜，遶佛三匝頭面作禮。",
    "T03n0155_003:0122a10": "聞如是：一時，佛在波羅奈國精舍中止。諸",
    "T03n0155_003:0122a11": "佛之法，晝三時、夜三時以正覺眼觀於眾生，",
    "T03n0155_003:0122a12": "誰應度者輙往度之。時，波羅奈王有輔相",
    "T03n0155_003:0122a13": "婆羅門，新取婦，甚為愛敬。其婦白夫：「與",
    "T03n0155_003:0122a14": "我一願。」輔相答曰：「欲求何等，恣隨汝意。」婦",
    "T03n0155_003:0122a15": "即報言：「聽我施佛及比丘僧，手自斟酌，聽",
    "T03n0155_003:0122a16": "說經法。」夫即可之：「從汝所欲。」爾時，世尊知",
    "T03n0155_003:0122a17": "其應度，明旦晨朝著衣持鉢往詣其家。輔相",
    "T03n0155_003:0122a18": "夫婦聞佛在外，歡喜踊躍即出奉迎，稽首佛",
    "T03n0155_003:0122a19": "足施設床座，請佛入坐供施甘饌。世尊食",
    "T03n0155_003:0122a20": "畢，輔相夫婦手自執水灌世尊手。於是如來",
    "T03n0155_003:0122a21": "洗手漱口已訖為說經法，讚施之德、持戒之",
    "T03n0155_003:0122a22": "福，天上人中封授自然，尊榮豪貴富樂無",
    "T03n0155_003:0122a23": "極。雖復高尊，諸欲自恣，不能得免三塗之",
    "T03n0155_003:0122a24": "苦。地獄之中火燒湯煑，刀山劍樹火車爐",
    "T03n0155_003:0122a25": "炭，刀鋸解析甚酷甚痛，不可具陳，餓鬼中",
    "T03n0155_003:0122a26": "苦，身瘦腹大咽細如針孔，骨節相敲共相切",
    "T03n0155_003:0122a27": "磨舉身火然，百千萬歲不聞水穀之名，飢",
    "T03n0155_003:0122a28": "渴甚困不可具說。畜生中苦，虎狼師子蛇蟒",
    "T03n0155_003:0122a29": "蝮蚖，更相殘害互相噉食，三塗之中惡心",
    "T03n0155_003:0122b01": "熾盛，無有善意大如毛髮，宛轉苦毒無有出",
    "T03n0155_003:0122b02": "期。唯捨諸欲，思惟正諦，爾乃得離眾苦毒",
    "T03n0155_003:0122b03": "耳。受三界身悉皆有苦，一切眾苦皆從習",
    "T03n0155_003:0122b04": "生，由習諸欲三毒之垢，諸行之報便有眾",
    "T03n0155_003:0122b05": "苦。斷絕三毒銷然諸欲則無諸行，眾行已",
    "T03n0155_003:0122b06": "盡則不受身，已無有身眾苦便滅。欲盡諸",
    "T03n0155_003:0122b07": "行一切縛者，唯當思惟八正之道。佛為輔",
    "T03n0155_003:0122b08": "相夫婦說此法已，應時，夫婦歡喜踊躍入四",
    "T03n0155_003:0122b09": "正諦，即於佛前得須陀洹道。於是夫婦觀",
    "T03n0155_003:0122b10": "家如獄、見欲如火，不樂恩愛，長跪白佛：「願",
    "T03n0155_003:0122b11": "為沙門。」佛即可之。鬚髮自墮，法衣在身，其",
    "T03n0155_003:0122b12": "夫便成沙門，婦即成比丘尼，俱隨佛後到",
    "T03n0155_003:0122b13": "於精舍。爾時，世尊重為說法，三十七品諸禪",
    "T03n0155_003:0122b14": "三昧。思惟意解諸欲永盡，俱成羅漢六通",
    "T03n0155_003:0122b15": "清徹。時，諸比丘讚歎如來神力智慧，并復",
    "T03n0155_003:0122b16": "讚歎二阿羅漢：「甚奇甚特！在於尊豪便能",
    "T03n0155_003:0122b17": "放捨尊貴榮祿，其婦少壯棄欲捨樂，甚為難",
    "T03n0155_003:0122b18": "及。」佛告諸比丘：「此阿羅漢，乃前世時亦有",
    "T03n0155_003:0122b19": "好心，今意亦好。乃往過去無量世時，波羅",
    "T03n0155_003:0122b20": "奈國婆羅摩達王，王有輔相名比豆梨，為",
    "T03n0155_003:0122b21": "人慈仁，聰明博達靡所不通，唯以十善而用",
    "T03n0155_003:0122b22": "教化，王及臣民莫不諮受，王甚敬愛。時，海",
    "T03n0155_003:0122b23": "龍王名波留尼，王有夫人名摩那斯，王甚愛",
    "T03n0155_003:0122b24": "敬。於時，龍王欲至天上會於釋所，龍王持",
    "T03n0155_003:0122b25": "婦囑宮中五百婇女，無得嬈惱觸誤其意。",
    "T03n0155_003:0122b26": "龍王去後，於時，夫人坐自思惟宿命之事，",
    "T03n0155_003:0122b27": "憶念前世為人之時，毀失禁戒今墮龍中，即",
    "T03n0155_003:0122b28": "便不樂悲泣淚出。諸侍女輩見其不樂，咸共",
    "T03n0155_003:0122b29": "問之：『何以不樂？』夫人答言：『憶念先世本為",
    "T03n0155_003:0122c01": "人時，坐犯禁戒，今作龍身，受此毒惡醜穢之",
    "T03n0155_003:0122c02": "形。用為不樂。』問諸侍女：『作何方便，得脫",
    "T03n0155_003:0122c03": "龍身生於天上？』諸侍女言：『以龍之形含毒",
    "T03n0155_003:0122c04": "熾盛，求脫龍身生於天上，甚難甚難！求索",
    "T03n0155_003:0122c05": "人身尚不可得，況生天上？』中有一女而便答",
    "T03n0155_003:0122c06": "言：『我曾聞於閻浮提波羅奈國婆羅達王",
    "T03n0155_003:0122c07": "有一輔相，至為慈仁智慧無比，一切經典",
    "T03n0155_003:0122c08": "靡不通達，生天人中五道所趣悉皆知之，五",
    "T03n0155_003:0122c09": "戒十善而用教化。能往問之，乃知生天所行",
    "T03n0155_003:0122c10": "之法脫龍之行。』「龍王來還，見於夫人顏色不",
    "T03n0155_003:0122c11": "樂，即便問言：『何以不樂？』夫人答言：『閻浮",
    "T03n0155_003:0122c12": "提波羅奈國婆羅達王，有一輔相名比豆梨，",
    "T03n0155_003:0122c13": "至為慈仁憐愍眾生，智慧無比，一切經籍靡",
    "T03n0155_003:0122c14": "不通達，欲得此心而用食之，欲得其血而",
    "T03n0155_003:0122c15": "欲飲之，若得此者我愁乃除。』龍王答言：『莫",
    "T03n0155_003:0122c16": "得憂愁，我當求索。』於是龍王有親友夜叉，名",
    "T03n0155_003:0122c17": "曰不那奇，語夜叉言：『而我夫人聞閻浮提波",
    "T03n0155_003:0122c18": "羅奈國王有輔相名比豆梨，為人慈愍智慧",
    "T03n0155_003:0122c19": "第一，一切經籍莫不通暢，欲得此心并及",
    "T03n0155_003:0122c20": "其血而飲食之，為我索來。』持兩明珠而用",
    "T03n0155_003:0122c21": "與之，於是夜叉即便受教取明珠去，到閻浮",
    "T03n0155_003:0122c22": "提化作賈客，入波羅奈城捉摩尼珠，行人",
    "T03n0155_003:0122c23": "問之言：『汝持此珠欲賣之不？』答言：『不賣，欲",
    "T03n0155_003:0122c24": "用博戲。』即便白王：『外有賈客持二明珠，欲",
    "T03n0155_003:0122c25": "用博戲。』其王聞之大用歡喜，王自恃巧博",
    "T03n0155_003:0122c26": "必定得勝。王言：『將來。』即喚入宮。時，王問",
    "T03n0155_003:0122c27": "言：『欲願何等？』夜叉答言：『我得勝者，持比豆",
    "T03n0155_003:0122c28": "梨與我；王若得勝，此珠屬王。』王便可之。諸",
    "T03n0155_003:0122c29": "臣左右咸皆難之。王利明珠，自恃巧博我",
    "T03n0155_003:0123a01": "必得勝，不用臣語，即便共博。夜叉得勝，得",
    "T03n0155_003:0123a02": "比豆梨。於時，夜叉捉比豆梨徑飛虛空。王",
    "T03n0155_003:0123a03": "失比豆梨大用愁憂，諸臣皆言：『王行五事亡",
    "T03n0155_003:0123a04": "國失位：一者博戲，二者嗜酒，三者躭荒女",
    "T03n0155_003:0123a05": "色惑於音樂，四者好出遊獵，五者不用忠",
    "T03n0155_003:0123a06": "諫。行此五事，王不得久。』「於是夜叉擔比豆",
    "T03n0155_003:0123a07": "梨，到於山間便欲殺之。時，比豆梨問夜叉",
    "T03n0155_003:0123a08": "言：『何以殺我？』夜叉答言：『龍王夫人聞汝聰",
    "T03n0155_003:0123a09": "明智慧第一，為人慈仁，欲得汝血并及其心。",
    "T03n0155_003:0123a10": "是以殺汝。』比豆梨言：『汝之愚癡不解意趣。",
    "T03n0155_003:0123a11": "聞我智慧欲得我血者，欲得我法；欲得我心",
    "T03n0155_003:0123a12": "者，而欲得我心中智慧。共往見之，欲須何",
    "T03n0155_003:0123a13": "等，我盡與之。』時，比豆梨即為夜叉說：『人作惡",
    "T03n0155_003:0123a14": "有五事：一者作事倉卒而不審諦，二者後",
    "T03n0155_003:0123a15": "常多悔，三者多懷瞋恚無有慈心，四者惡",
    "T03n0155_003:0123a16": "名遠聞人所憎嫉不欲見之，五者死墮地獄、",
    "T03n0155_003:0123a17": "畜生、餓鬼。修善之人有五事好。何等為五？",
    "T03n0155_003:0123a18": "一者所作審諦，以法自御而不卒暴，後無所",
    "T03n0155_003:0123a19": "悔；二者多慈愍心，無所加害；三者好名流布",
    "T03n0155_003:0123a20": "聲震四遠；四者人皆敬愛猶若師父；五者",
    "T03n0155_003:0123a21": "死生天上及與人中，快樂無極。』「於是夜叉聞",
    "T03n0155_003:0123a22": "其所說心即開解，頭面作禮稽首其足，即從",
    "T03n0155_003:0123a23": "比豆梨求受教誨。時，比豆梨為說十善生天",
    "T03n0155_003:0123a24": "之法。夜叉聞法，歡喜踊躍奉而行之。即將比",
    "T03n0155_003:0123a25": "豆梨至龍王所，夫人見比豆梨歡喜無量，頭",
    "T03n0155_003:0123a26": "面作禮稽首歸命，設施寶座供百味饌。於是",
    "T03n0155_003:0123a27": "比豆梨便為龍王及夫人，說於五道所行罪",
    "T03n0155_003:0123a28": "福：『攝身三惡，慈愍眾生無所傷害，除捨慳",
    "T03n0155_003:0123a29": "貪義讓不盜，觀欲瑕穢離於女色貞潔不婬；",
    "T03n0155_003:0123b01": "言常至誠無有虛欺，言常柔軟無麁獷辭，",
    "T03n0155_003:0123b02": "和其鬪諍不訟彼此，語則應律不加綺飾；心",
    "T03n0155_003:0123b03": "常慈忍不起瞋恚，見人快善代用歡喜無嫉",
    "T03n0155_003:0123b04": "妬心，一心奉信佛法聖眾及至真式，明",
    "T03n0155_003:0123b05": "了罪福意無狐疑。行此十善具足無缺，便得",
    "T03n0155_003:0123b06": "生天，七寶宮殿所欲自然。不殺、不盜、不婬、不",
    "T03n0155_003:0123b07": "欺、絕酒不醉，五事具足生於人中，國王大",
    "T03n0155_003:0123b08": "姓長者之家，尊榮豪貴富樂無極。無有慈心",
    "T03n0155_003:0123b09": "殘害眾生，強劫人財盜竊非道，婬犯他妻",
    "T03n0155_003:0123b10": "愛欲情態無有厭足；妄言，兩舌，惡口罵詈，",
    "T03n0155_003:0123b11": "瞋恚嫉妬；不孝父母，不信三尊，背正向",
    "T03n0155_003:0123b12": "邪；行此諸惡死入地獄，燒炙榜笞，萬毒",
    "T03n0155_003:0123b13": "皆更痛不可言。負債不償，借貸不歸，觝突",
    "T03n0155_003:0123b14": "無信，憍慢自大，謗毀三寶，死墮畜生，驢馬",
    "T03n0155_003:0123b15": "駱駝、猪羊狗犬、師子虎狼、蚖虵蝮蝎𮔋蜴及",
    "T03n0155_003:0123b16": "餘禽獸，更相殘害毒心熾盛，宛轉受苦無",
    "T03n0155_003:0123b17": "有出期。慳貪嫉妬，不肯布施不知衣食，不",
    "T03n0155_003:0123b18": "信三尊，慳火所燒，死墮餓鬼形體羸瘦，骨",
    "T03n0155_003:0123b19": "節相𢾊舉身火然，百千萬歲無有解時，晝",
    "T03n0155_003:0123b20": "夜飢渴初不曾聞水穀之名。唯行十善攝身",
    "T03n0155_003:0123b21": "口意，長得生天快樂無極。』「於是龍王及與",
    "T03n0155_003:0123b22": "夫人、一切諸龍、悚然心驚毛竪，皆奉十善",
    "T03n0155_003:0123b23": "攝身口意持八關齋，諸龍歡喜。「當于是時，",
    "T03n0155_003:0123b24": "金翅鳥王欲來噉龍，盡其神力而不能近。",
    "T03n0155_003:0123b25": "於是諸龍甚自欣慶怪未曾有。龍王，夫人，大",
    "T03n0155_003:0123b26": "海諸龍、一切夜叉、盡奉十善，莫不歡喜作",
    "T03n0155_003:0123b27": "禮稽首。龍王即問比豆梨言：『大師欲還閻浮",
    "T03n0155_003:0123b28": "提不？』答言：『欲還。』於是龍王即以栴檀摩尼明",
    "T03n0155_003:0123b29": "珠，及諸妙寶貢上菩薩；夫人、婇女、一切諸",
    "T03n0155_003:0123c01": "龍及諸夜叉，各各奉上異妙珍奇，還送比",
    "T03n0155_003:0123c02": "豆梨至波羅奈，稽首作禮歡喜辭去。大海",
    "T03n0155_003:0123c03": "諸龍及諸夜叉，毒心銷滅死皆生天。「婆羅",
    "T03n0155_003:0123c04": "達王及諸群臣、一切人民，還得覲見師比豆梨，",
    "T03n0155_003:0123c05": "皆大歡喜，頭面作禮問訊起居。時，比豆梨",
    "T03n0155_003:0123c06": "為王具說本末如是。王及臣民，莫不歡喜",
    "T03n0155_003:0123c07": "歎未曾有。於是比豆梨以摩尼珠舉著幢頭，",
    "T03n0155_003:0123c08": "至心求願，即雨七寶衣被飲食遍閻浮提，",
    "T03n0155_003:0123c09": "無量臣民皆悉豐樂。「時，天帝釋及與人王，大",
    "T03n0155_003:0123c10": "海龍王迦留金翅鳥王，各捨諸欲來在山澤，",
    "T03n0155_003:0123c11": "持齋坐禪自守身心，各各自言：『我得福多。』",
    "T03n0155_003:0123c12": "天王自言：『我捨天上諸欲之樂，今來在此",
    "T03n0155_003:0123c13": "攝身口意，我得福多。』人王復言：『我捨宮中",
    "T03n0155_003:0123c14": "諸欲之娛，來在此間守身口意，我得福多。』",
    "T03n0155_003:0123c15": "龍王復言：『我捨大海七寶宮殿諸欲之樂，今",
    "T03n0155_003:0123c16": "來在此守身口意，我得福多。』金翅鳥王亦復",
    "T03n0155_003:0123c17": "說言：『今此龍王是我之食，我今持齋攝身口",
    "T03n0155_003:0123c18": "意，無傷害心而不食之，我得福多。』於是四",
    "T03n0155_003:0123c19": "王各自歎說意不決了，便相謂言：『今當共",
    "T03n0155_003:0123c20": "往問師比豆梨。』即往比豆梨所，頭面作禮，",
    "T03n0155_003:0123c21": "各白如是：『誰得福多？』菩薩答言：『汝等各竪",
    "T03n0155_003:0123c22": "四幢幡，青色白色黃色赤色。』即便受教竪",
    "T03n0155_003:0123c23": "四幢幡。菩薩問言：『其影異耶？一種色乎？』",
    "T03n0155_003:0123c24": "四王答言：『幡色各異，其影一色而無有異。』",
    "T03n0155_003:0123c25": "菩薩答言：『汝等四王各捨所欲，而來在此",
    "T03n0155_003:0123c26": "持戒自守，所得功德皆悉同等而無差特，",
    "T03n0155_003:0123c27": "如四色幡其影一類而無有異。』於時，四王聞",
    "T03n0155_003:0123c28": "其所言，各各意解歡喜踊躍。時，天帝釋即",
    "T03n0155_003:0123c29": "以天上劫波育衣奉上菩薩。於時，人王即以",
    "T03n0155_003:0124a01": "雜妙之寶，上於菩薩。大海龍王即以髻中摩",
    "T03n0155_003:0124a02": "尼寶珠，以上菩薩。金翅鳥王天金𢂀飾以",
    "T03n0155_003:0124a03": "貢菩薩。於時，四王皆大歡喜作禮而去。時，",
    "T03n0155_003:0124a04": "閻浮提一切民人、龍及夜叉，盡行十善。當是",
    "T03n0155_003:0124a05": "之時，世有壽終者盡皆生天，無有墮於三塗",
    "T03n0155_003:0124a06": "中者。」佛告諸比丘：「爾時國師比豆梨者，今",
    "T03n0155_003:0124a07": "我身是。爾時龍王波留尼者，今輔相是。龍",
    "T03n0155_003:0124a08": "王夫人摩那斯者，今此輔相婦是。昔為龍",
    "T03n0155_003:0124a09": "時，從我聞法歡喜入心，得脫龍身生於天上。",
    "T03n0155_003:0124a10": "今我得佛，從我聞法歡喜意解，即便出家思",
    "T03n0155_003:0124a11": "惟智慧，諸欲永盡俱得羅漢。過去世時其",
    "T03n0155_003:0124a12": "心亦好，至于今世其心亦好。」時，諸比丘聞",
    "T03n0155_003:0124a13": "佛所說，皆大歡喜，為佛作禮。",
    "T03n0155_003:0124a14": "佛說菩薩本行經卷下"
}