{
    "T08n0232_001:0726a24": "No. 232 [Nos. 220(7), 233]",
    "T08n0232_001:0726a25": "文殊師利所說摩訶般若波羅蜜",
    "T08n0232_001:0726a26": "經卷上",
    "T08n0232_001:0726a28": "梁扶南國三藏曼陀羅仙譯",
    "T08n0232_001:0726a29": "如是我聞：一時佛在舍衛國祇樹給孤獨園，",
    "T08n0232_001:0726b01": "與大比丘僧滿足千人；菩薩摩訶薩十千人",
    "T08n0232_001:0726b02": "俱，以大莊嚴而自莊嚴，皆悉已住不退轉地，",
    "T08n0232_001:0726b03": "其名曰彌勒菩薩、文殊師利菩薩、無礙辯菩",
    "T08n0232_001:0726b04": "薩、不捨擔菩薩，與如是等大菩薩俱。文殊",
    "T08n0232_001:0726b05": "師利童真菩薩摩訶薩，明相現時，從其住處",
    "T08n0232_001:0726b06": "來詣佛所，在外而立。",
    "T08n0232_001:0726b07": "爾時尊者舍利弗、富樓那彌多羅尼子、大目",
    "T08n0232_001:0726b08": "犍連、摩訶迦葉、摩訶迦旃延、摩訶拘絺羅，",
    "T08n0232_001:0726b09": "如是等諸大聲聞，各從住處俱詣佛所，在外",
    "T08n0232_001:0726b10": "而立。佛知眾會皆悉集已，爾時如來從住",
    "T08n0232_001:0726b11": "處出，敷座而坐。告舍利弗：「汝今何故，於",
    "T08n0232_001:0726b12": "晨朝時在門外立？」舍利弗白佛言：「世尊！文",
    "T08n0232_001:0726b13": "殊師利童真菩薩先已至此，住門外立。我",
    "T08n0232_001:0726b14": "實於後晚來到耳。」爾時世尊問文殊師利：「汝",
    "T08n0232_001:0726b15": "實先來到此住處，欲見如來耶？」文殊師利",
    "T08n0232_001:0726b16": "即白佛言：「如是，世尊！我實來此欲見如來。",
    "T08n0232_001:0726b17": "何以故？我樂正觀利益眾生。我觀如來如",
    "T08n0232_001:0726b18": "如相不異相，不動相不作相，無生相無滅",
    "T08n0232_001:0726b19": "相，不有相不無相，不在方不離方，非三世",
    "T08n0232_001:0726b20": "非不三世，非二相非不二相，非垢相非淨",
    "T08n0232_001:0726b21": "相。以如是等，正觀如來利益眾生。」佛告文",
    "T08n0232_001:0726b22": "殊師利：「若能如是見於如來，心無所取亦",
    "T08n0232_001:0726b23": "無不取，非積聚非不積聚。」爾時舍利弗語文",
    "T08n0232_001:0726b24": "殊師利言：「若能如是，如汝所說見如來者，甚",
    "T08n0232_001:0726b25": "為希有。為一切眾生故見於如來，而心不取",
    "T08n0232_001:0726b26": "眾生之相；化一切眾生向於涅槃，而亦不取",
    "T08n0232_001:0726b27": "向涅槃相；為一切眾生發大莊嚴，而心不見",
    "T08n0232_001:0726b28": "莊嚴之相。」爾時文殊師利童真菩薩摩訶薩",
    "T08n0232_001:0726b29": "語舍利弗言：「如是，如是！如汝所說。雖為一切",
    "T08n0232_001:0726b30": "眾生發大莊嚴心，恒不見有眾生相；為一切",
    "T08n0232_001:0726c01": "眾生發大莊嚴，而眾生趣亦不增不減。假使",
    "T08n0232_001:0726c02": "一佛住世，若一劫若過一劫，如此一佛世界，",
    "T08n0232_001:0726c03": "復有無量無邊恒河沙諸佛，如是一一佛，若",
    "T08n0232_001:0726c04": "一劫若過一劫，晝夜說法心無暫息，各各度",
    "T08n0232_001:0726c05": "於無量恒河沙眾生皆入涅槃，而眾生界亦",
    "T08n0232_001:0726c06": "不增不減。乃至十方諸佛世界亦復如是，一",
    "T08n0232_001:0726c07": "一諸佛說法教化，各度無量恒河沙眾生皆",
    "T08n0232_001:0726c08": "入涅槃，於眾生界亦不增不減。何以故？眾",
    "T08n0232_001:0726c09": "生定相不可得故。是故眾生界不增不減。」舍",
    "T08n0232_001:0726c10": "利弗復語文殊師利言：「若眾生界不增不減，",
    "T08n0232_001:0726c11": "何故菩薩為諸眾生，求阿耨多羅三藐三菩",
    "T08n0232_001:0726c12": "提，常行說法？」文殊師利言：「若諸眾生悉空",
    "T08n0232_001:0726c13": "相者，亦無菩薩求阿耨多羅三藐三菩提，亦",
    "T08n0232_001:0726c14": "無眾生而為說法。何以故？我說法中無有",
    "T08n0232_001:0726c15": "一法當可得故。」爾時佛告文殊師利：「若無眾",
    "T08n0232_001:0726c16": "生，云何說有眾生及眾生界？」文殊師利言：「眾",
    "T08n0232_001:0726c17": "生界相，如諸佛界。」又問：「眾生界者是有量耶？」",
    "T08n0232_001:0726c18": "答曰：「眾生界量，如佛界量。」佛又問：「眾生界量，",
    "T08n0232_001:0726c19": "有處所不？」答曰：「眾生界量，不可思議。」又問：「眾",
    "T08n0232_001:0726c20": "生界相，為有住不？」答曰：「眾生無住，猶如空住。」",
    "T08n0232_001:0726c21": "佛告文殊師利：「如是修般若波羅蜜時，當云",
    "T08n0232_001:0726c22": "何住般若波羅蜜？」文殊師利言：「以不住法為",
    "T08n0232_001:0726c23": "住般若波羅蜜。」佛復問文殊師利：「云何不住",
    "T08n0232_001:0726c24": "法名住般若波羅蜜？」文殊師利言：「以無住相，",
    "T08n0232_001:0726c25": "即住般若波羅蜜。」佛復告文殊師利：「如是住",
    "T08n0232_001:0726c26": "般若波羅蜜時，是諸善根，云何增長？云何損",
    "T08n0232_001:0726c27": "減？」文殊師利言：「若能如是住般若波羅蜜，於",
    "T08n0232_001:0726c28": "諸善根無增無減，於一切法亦無增無減。是",
    "T08n0232_001:0726c29": "般若波羅蜜性相亦無增無減。世尊！如是修",
    "T08n0232_001:0727a01": "般若波羅蜜則不捨凡夫法，亦不取賢聖法。",
    "T08n0232_001:0727a02": "何以故？般若波羅蜜不見有法可取可捨，如",
    "T08n0232_001:0727a03": "是修般若波羅蜜，亦不見涅槃可樂、生死可",
    "T08n0232_001:0727a04": "厭。何以故？不見生死，況復厭離；不見涅槃，",
    "T08n0232_001:0727a05": "何況樂著。如是修般若波羅蜜，不見垢惱可",
    "T08n0232_001:0727a06": "捨，亦不見功德可取，於一切法心無增減。",
    "T08n0232_001:0727a07": "何以故？不見法界有增減故。世尊！若能如是，",
    "T08n0232_001:0727a08": "是名修般若波羅蜜。世尊！不見諸法有生有",
    "T08n0232_001:0727a09": "滅，是修般若波羅蜜。世尊！不見諸法有增",
    "T08n0232_001:0727a10": "有減，是修般若波羅蜜。世尊！心無悕取，不",
    "T08n0232_001:0727a11": "見法相有可求者，是修般若波羅蜜。世尊！不",
    "T08n0232_001:0727a12": "見好醜，不生高下，不作取捨。何以故？法無好",
    "T08n0232_001:0727a13": "醜，離諸相故；法無高下，等法性故；法無取捨，",
    "T08n0232_001:0727a14": "住實際故。是修般若波羅蜜。」佛告文殊師利：",
    "T08n0232_001:0727a15": "「是諸佛法得不勝乎？」文殊師利言：「我不見諸",
    "T08n0232_001:0727a16": "法有勝如相。如來自覺一切法空，是可證知。」",
    "T08n0232_001:0727a17": "佛告文殊師利：「如是，如是！如來正覺自證空",
    "T08n0232_001:0727a18": "法。」文殊師利白佛言：「世尊！是空法中，當有",
    "T08n0232_001:0727a19": "勝如而可得耶？」佛言：「善哉，善哉！文殊師利！如",
    "T08n0232_001:0727a20": "汝所說，是真法乎？」佛復謂文殊師利言：「阿耨",
    "T08n0232_001:0727a21": "多羅是名佛法不？」文殊師利言：「如佛所說，",
    "T08n0232_001:0727a22": "阿耨多羅是名佛法。何以故？無法可得名阿",
    "T08n0232_001:0727a23": "耨多羅。」文殊師利言：「如是修般若波羅蜜，不",
    "T08n0232_001:0727a24": "名法器，非化凡夫法，亦非佛法非增長法，是",
    "T08n0232_001:0727a25": "修般若波羅蜜。復次，世尊！修般若波羅蜜時，",
    "T08n0232_001:0727a26": "不見有法可分別思惟。」佛告文殊師利：「汝於",
    "T08n0232_001:0727a27": "佛法不思惟耶？」文殊師利言：「不也，世尊！如",
    "T08n0232_001:0727a28": "我思惟，不見佛法，亦不可分別是凡夫法、是",
    "T08n0232_001:0727a29": "聲聞法、是辟支佛法，如是名為無上佛法。復",
    "T08n0232_001:0727b01": "次，修般若波羅蜜時，不見凡夫相、不見佛法",
    "T08n0232_001:0727b02": "相、不見諸法有決定相，是為修般若波羅蜜。",
    "T08n0232_001:0727b03": "復次，修般若波羅蜜時，不見欲界、不見色界、",
    "T08n0232_001:0727b04": "不見無色界、不見寂滅界。何以故？不見有法",
    "T08n0232_001:0727b05": "是盡滅相，是修般若波羅蜜。復次，修般若波",
    "T08n0232_001:0727b06": "羅蜜時，不見作恩者、不見報恩者，思惟二相",
    "T08n0232_001:0727b07": "心無分別，是修般若波羅蜜。復次，修般若波",
    "T08n0232_001:0727b08": "羅蜜時，不見是佛法可取，不見是凡夫法可",
    "T08n0232_001:0727b09": "捨，是修般若波羅蜜。復次，修般若波羅蜜時，",
    "T08n0232_001:0727b10": "不見凡夫法可滅，亦不見佛法而心證知，是",
    "T08n0232_001:0727b11": "修般若波羅蜜。」佛告文殊師利：「善哉，善哉！汝",
    "T08n0232_001:0727b12": "能如是善說甚深般若波羅蜜相，是諸菩薩",
    "T08n0232_001:0727b13": "摩訶薩所學法印，乃至聲聞緣覺學無學人，",
    "T08n0232_001:0727b14": "亦當不離是印而修道果。」",
    "T08n0232_001:0727b15": "佛告文殊師利：「若人得聞是法，不驚不畏者，",
    "T08n0232_001:0727b16": "不從千佛所種諸善根，乃至百千萬億佛所",
    "T08n0232_001:0727b17": "久植德本，乃能於是甚深般若波羅蜜不驚",
    "T08n0232_001:0727b18": "不怖。」文殊師利白佛言：「世尊！我今更說般若",
    "T08n0232_001:0727b19": "波羅蜜義。」佛言：「便說。」「世尊！修般若波羅蜜",
    "T08n0232_001:0727b20": "時，不見法是應住是不應住，亦不見境界可",
    "T08n0232_001:0727b21": "取捨相。何以故？如諸如來不見一切法境界",
    "T08n0232_001:0727b22": "相故，乃至不見諸佛境界，況取聲聞、緣覺、凡",
    "T08n0232_001:0727b23": "夫境界。不取思議相亦不取不思議相，不見",
    "T08n0232_001:0727b24": "諸法有若干相，自證空法不可思議。如是菩",
    "T08n0232_001:0727b25": "薩摩訶薩，皆已供養無量百千萬億諸佛種",
    "T08n0232_001:0727b26": "諸善根，乃能於是甚深般若波羅蜜不驚不",
    "T08n0232_001:0727b27": "怖。復次，修般若波羅蜜時，不見縛不見解，而",
    "T08n0232_001:0727b28": "於凡夫乃至三乘不見差別相，是修般若波",
    "T08n0232_001:0727b29": "羅蜜。」佛告文殊師利：「汝已供養幾所諸佛？」文",
    "T08n0232_001:0727c01": "殊師利言：「我及諸佛如幻化相，不見供養及",
    "T08n0232_001:0727c02": "與受者。」佛告文殊師利：「汝今可不住佛乘耶？」",
    "T08n0232_001:0727c03": "文殊師利言：「如我思惟，不見一法，云何當得",
    "T08n0232_001:0727c04": "住於佛乘？」佛言：「文殊師利！汝不得佛乘乎？」文",
    "T08n0232_001:0727c05": "殊師利言：「如佛乘者，但有名字，非可得亦不",
    "T08n0232_001:0727c06": "可見。我云何得？」佛言：「文殊師利！汝得無礙智",
    "T08n0232_001:0727c07": "乎？」文殊師利言：「我即無礙，云何以無礙而得",
    "T08n0232_001:0727c08": "無閡？」佛言：「汝坐道場乎？」文殊師利言：「一切",
    "T08n0232_001:0727c09": "如來不坐道場，我今云何獨坐道場？何以",
    "T08n0232_001:0727c10": "故？現見諸法住實際故。」佛言：「云何名實際？」文",
    "T08n0232_001:0727c11": "殊師利言：「身見等是實際。」佛言：「云何身見是",
    "T08n0232_001:0727c12": "實際？」文殊師利言：「身見如相，非實非不實，不",
    "T08n0232_001:0727c13": "來不去，亦身非身，是名實際。」",
    "T08n0232_001:0727c14": "舍利弗白佛言：「世尊！若於斯義諦了決定，是",
    "T08n0232_001:0727c15": "名菩薩摩訶薩。何以故？得聞如是甚深般若",
    "T08n0232_001:0727c16": "波羅蜜相，心不驚不怖，不沒不悔。」",
    "T08n0232_001:0727c17": "彌勒菩薩白佛言：「世尊！得聞如是般若波羅",
    "T08n0232_001:0727c18": "蜜，具足法相，是即近於佛坐。何以故？如來現",
    "T08n0232_001:0727c19": "覺此法相故。」文殊師利白佛言：「世尊！得聞甚",
    "T08n0232_001:0727c20": "深般若波羅蜜，能不驚不怖，不沒不悔，當知",
    "T08n0232_001:0727c21": "此人即是見佛。」",
    "T08n0232_001:0727c22": "爾時復有無相優婆夷白佛言：「世尊！凡夫法、",
    "T08n0232_001:0727c23": "聲聞法、辟支佛法、佛法，是諸法皆無相。是故",
    "T08n0232_001:0727c24": "於所從聞般若波羅蜜，皆不驚不怖，不沒不",
    "T08n0232_001:0727c25": "悔。何以故？一切諸法本無相故。」",
    "T08n0232_001:0727c26": "佛告舍利弗：「善男子、善女人，若聞如是甚深",
    "T08n0232_001:0727c27": "般若波羅蜜，心得決定，不驚不怖，不沒不悔。",
    "T08n0232_001:0727c28": "當知是人，即住不退轉地。若人聞是甚深般",
    "T08n0232_001:0727c29": "若波羅蜜，不驚不怖，信樂聽受，歡喜不厭。是",
    "T08n0232_001:0728a01": "即具足檀波羅蜜、尸波羅蜜、羼提波羅蜜、毘",
    "T08n0232_001:0728a02": "梨耶波羅蜜、禪波羅蜜、般若波羅蜜，亦能為",
    "T08n0232_001:0728a03": "他顯示分別，如說修行。」",
    "T08n0232_001:0728a04": "佛告文殊師利：「汝觀何義為得阿耨多羅三",
    "T08n0232_001:0728a05": "藐三菩提？住阿耨多羅三藐三菩提？」文殊師",
    "T08n0232_001:0728a06": "利言：「我無得阿耨多羅三藐三菩提，我不住",
    "T08n0232_001:0728a07": "佛乘，云何當得阿耨多羅三藐三菩提？如我",
    "T08n0232_001:0728a08": "所說，即菩提相。」佛讚文殊師利言：「善哉，善哉！",
    "T08n0232_001:0728a09": "汝能於是甚深法中巧說斯義。汝於先佛久",
    "T08n0232_001:0728a10": "種善根，以無相法淨修梵行。」文殊師利言：「若",
    "T08n0232_001:0728a11": "見有相則言無相，我今不見有相亦不見無",
    "T08n0232_001:0728a12": "相，云何而言以無相法淨修梵行？」佛告文殊",
    "T08n0232_001:0728a13": "師利：「汝見聲聞戒耶？」答曰：「見。」佛言：「汝云何見？」",
    "T08n0232_001:0728a14": "文殊師利言：「我不作凡夫見不作聖人見，不",
    "T08n0232_001:0728a15": "作學見不作無學見，不作大見不作小見，不",
    "T08n0232_001:0728a16": "作調伏見不作不調伏見，非見非不見。」",
    "T08n0232_001:0728a17": "舍利弗語文殊師利言：「汝今如是觀聲聞乘，",
    "T08n0232_001:0728a18": "若觀佛乘，當復云何？」文殊師利言：「不見菩提",
    "T08n0232_001:0728a19": "法，不見修行菩提及證菩提者。」舍利弗語文",
    "T08n0232_001:0728a20": "殊師利言：「云何名佛？云何觀佛？」文殊師利言：",
    "T08n0232_001:0728a21": "「云何為我？」舍利弗言：「我者但有名字，名字相",
    "T08n0232_001:0728a22": "空。」文殊師利言：「如是，如是！如我但有名字，佛",
    "T08n0232_001:0728a23": "亦但有名字。名字相空，即是菩提，不以名字",
    "T08n0232_001:0728a24": "而求菩提。菩提之相，無言無說。何以故？言說",
    "T08n0232_001:0728a25": "菩提，二俱空故。",
    "T08n0232_001:0728a26": "「復次，舍利弗！汝問：『云何名佛？云何觀佛？』者，不",
    "T08n0232_001:0728a27": "生不滅，不來不去，非名非相，是名為佛。如自",
    "T08n0232_001:0728a28": "觀身實相，觀佛亦然，唯有智者乃能知耳，是",
    "T08n0232_001:0728a29": "名觀佛。」",
    "T08n0232_001:0728b01": "爾時舍利弗白佛言：「世尊！如文殊師利所說",
    "T08n0232_001:0728b02": "般若波羅蜜，非初學菩薩所能了知。」文殊師",
    "T08n0232_001:0728b03": "利言：「非但初學菩薩所不能知，及諸二乘所",
    "T08n0232_001:0728b04": "作已辦者亦未能了知。如是說法，無能知",
    "T08n0232_001:0728b05": "者。何以故？菩提之相，實無有法而可知故，無",
    "T08n0232_001:0728b06": "見無聞，無得無念，無生無滅，無說無聽。如是",
    "T08n0232_001:0728b07": "菩提性相空寂，無證無知，無形無相，云何當",
    "T08n0232_001:0728b08": "有得菩提者。」",
    "T08n0232_001:0728b09": "舍利弗語文殊師利言：「佛於法界，不證阿耨",
    "T08n0232_001:0728b10": "多羅三藐三菩提耶？」文殊師利言：「不也，舍利",
    "T08n0232_001:0728b11": "弗！何以故？世尊即是法界。若以法界證法界",
    "T08n0232_001:0728b12": "者，即是諍論。舍利弗！法界之相即是菩提。何",
    "T08n0232_001:0728b13": "以故？是法界中無眾生相，一切法空故。一切",
    "T08n0232_001:0728b14": "法空即是菩提，無二無分別故。舍利弗！無分",
    "T08n0232_001:0728b15": "別中則無知者，若無知者即無言說，無言說",
    "T08n0232_001:0728b16": "相即非有非無、非知非不知。一切諸法亦復",
    "T08n0232_001:0728b17": "如是。何以故？一切諸法不見處所，決定性故。",
    "T08n0232_001:0728b18": "如逆罪相不可思議。何以故？諸法實相不可",
    "T08n0232_001:0728b19": "壞故。如是逆罪亦無本性，不生天上不墮地",
    "T08n0232_001:0728b20": "獄，亦不入涅槃。何以故？一切業緣皆住實際，",
    "T08n0232_001:0728b21": "不來不去，非因非果。何以故？法界無邊，無前",
    "T08n0232_001:0728b22": "無後故。是故，舍利弗！若見犯重比丘不墮地",
    "T08n0232_001:0728b23": "獄，清淨行者不入涅槃，如是比丘非應供非",
    "T08n0232_001:0728b24": "不應供，非盡漏非不盡漏。何以故？於諸法中",
    "T08n0232_001:0728b25": "住平等故。」",
    "T08n0232_001:0728b26": "舍利弗言：「云何名不退法忍？」文殊師利言：「不",
    "T08n0232_001:0728b27": "見少法有生滅相，名不退法忍。」舍利弗言：「云",
    "T08n0232_001:0728b28": "何復名不調比丘？」文殊師利言：「漏盡阿羅漢，",
    "T08n0232_001:0728b29": "是名不調。何以故？諸結已盡，更無所調，故名",
    "T08n0232_001:0728c01": "不調。若過心行，名為凡夫。何以故？凡夫眾生",
    "T08n0232_001:0728c02": "不順法界，是故名過。」舍利弗言：「善哉，善哉！汝",
    "T08n0232_001:0728c03": "今為我善解漏盡阿羅漢義。」文殊師利言：「如",
    "T08n0232_001:0728c04": "是，如是！我即漏盡真阿羅漢。何以故？斷求聲",
    "T08n0232_001:0728c05": "聞欲及辟支佛欲，以是因緣故，名漏盡得阿",
    "T08n0232_001:0728c06": "羅漢。」佛告文殊師利：「諸菩薩等坐道場時，覺",
    "T08n0232_001:0728c07": "悟阿耨多羅三藐三菩提不？」文殊師利言：「菩",
    "T08n0232_001:0728c08": "薩坐於道場，無有覺悟阿耨多羅三藐三菩",
    "T08n0232_001:0728c09": "提。何以故？如菩提相，無有少法而可得者，",
    "T08n0232_001:0728c10": "名阿耨多羅三藐三菩提。無相菩提，誰能坐",
    "T08n0232_001:0728c11": "者，亦無起者。以是因緣，不見菩薩坐於道場，",
    "T08n0232_001:0728c12": "亦不覺證阿耨多羅三藐三菩提。」文殊師利",
    "T08n0232_001:0728c13": "白佛言：「世尊！菩提即五逆，五逆即菩提。何以",
    "T08n0232_001:0728c14": "故？菩提五逆，無二相故。無學無學者，無見",
    "T08n0232_001:0728c15": "無見者，無知無知者，無分別無分別者，如是",
    "T08n0232_001:0728c16": "之相名為菩提。見五逆相亦復如是。若言見",
    "T08n0232_001:0728c17": "有菩提而取證者，當知此輩即是增上慢人。」",
    "T08n0232_001:0728c18": "爾時世尊告文殊師利：「汝言我是如來。謂我",
    "T08n0232_001:0728c19": "為如來乎？」文殊師利言：「不也，世尊！我謂不",
    "T08n0232_001:0728c20": "是如來為如來耶？無有如相可名為如，亦無",
    "T08n0232_001:0728c21": "如來智能知於如。何以故？如來及智，無二相",
    "T08n0232_001:0728c22": "故。空為如來，但有名字，我當云何謂是如來？」",
    "T08n0232_001:0728c23": "佛告文殊師利：「汝疑如來耶？」文殊師利言：「不",
    "T08n0232_001:0728c24": "也，世尊！我觀如來無決定性，無生無滅，故無",
    "T08n0232_001:0728c25": "所疑。」",
    "T08n0232_001:0728c26": "佛告文殊師利：「汝今不謂如來出現於世耶？」",
    "T08n0232_001:0728c27": "文殊師利言：「若有如來出現世者，一切法界",
    "T08n0232_001:0728c28": "亦應出現。」",
    "T08n0232_001:0728c29": "佛告文殊師利：「汝謂恒沙諸佛入涅槃耶？」文",
    "T08n0232_001:0728c30": "殊師利言：「諸佛一相，不可思議。」佛語文殊師",
    "T08n0232_001:0729a01": "利：「如是，如是！佛是一相，不思議相。」文殊師利",
    "T08n0232_001:0729a02": "白佛言：「世尊！佛今住世耶？」佛語文殊師利：「如",
    "T08n0232_001:0729a03": "是，如是！」文殊師利言：「若佛住世，恒沙諸佛亦",
    "T08n0232_001:0729a04": "應住世。何以故？一切諸佛皆同一相，不思議",
    "T08n0232_001:0729a05": "相。不思議相，無生無滅。若未來諸佛出興於",
    "T08n0232_001:0729a06": "世，一切諸佛亦皆出世。何以故？不思議中，無",
    "T08n0232_001:0729a07": "過去未來現在相。但眾生取著，謂有出世，謂",
    "T08n0232_001:0729a08": "佛滅度。」佛語文殊師利：「此是如來、阿羅漢、",
    "T08n0232_001:0729a09": "阿鞞跋致菩薩所解。何以故？是三種人，聞甚",
    "T08n0232_001:0729a10": "深法，能不誹謗亦不讚歎。」文殊師利白佛言：",
    "T08n0232_001:0729a11": "「世尊！如是不思議法，誰當誹謗？誰當讚歎？」",
    "T08n0232_001:0729a12": "佛告文殊師利：「如來不思議，凡夫亦不思",
    "T08n0232_001:0729a13": "議。」文殊師利白佛言：「世尊！凡夫亦不思議耶？」",
    "T08n0232_001:0729a14": "佛言：「亦不思議。何以故？一切心相皆不思議。」",
    "T08n0232_001:0729a15": "文殊師利言：「若如是說，如來不思議，凡夫亦",
    "T08n0232_001:0729a16": "不思議。今無數諸佛求於涅槃，徒自疲勞。何",
    "T08n0232_001:0729a17": "以故？不思議法即是涅槃，等無異故。」文殊師",
    "T08n0232_001:0729a18": "利言：「如是凡夫不思議，諸佛不思議。若善男",
    "T08n0232_001:0729a19": "子、善女人，久習善根，近善知識，乃能了知。」",
    "T08n0232_001:0729a20": "佛告文殊師利：「汝欲使如來於眾生中為最",
    "T08n0232_001:0729a21": "勝耶？」文殊師利言：「我欲使如來於諸眾生為",
    "T08n0232_001:0729a22": "最第一，但眾生相亦不可得。」佛言：「汝欲使如",
    "T08n0232_001:0729a23": "來得不思議法耶？」文殊師利言：「欲使如來得",
    "T08n0232_001:0729a24": "不思議法，而於諸法無成就者。」佛告文殊師",
    "T08n0232_001:0729a25": "利：「汝欲使如來說法教化耶？」文殊師利白佛",
    "T08n0232_001:0729a26": "言：「我欲使如來說法教化，而是說及聽者皆",
    "T08n0232_001:0729a27": "不可得。何以故？住法界故。法界、眾生，無差",
    "T08n0232_001:0729a28": "別相。」",
    "T08n0232_001:0729a29": "佛告文殊師利：「汝欲使如來為無上福田耶？」",
    "T08n0232_001:0729a30": "文殊師利言：「如來是無盡福田，是無盡相，無",
    "T08n0232_001:0729b01": "盡相即無上福田。非福田非不福田，是名福",
    "T08n0232_001:0729b02": "田。無有明闇生滅等相，是名福田。若能如是",
    "T08n0232_001:0729b03": "解福田相，深植善種，亦無增減。」",
    "T08n0232_001:0729b04": "佛告文殊師利：「云何植種，不增不減。」文殊師",
    "T08n0232_001:0729b05": "利言：「福田之相，不可思議。若人於中如法修",
    "T08n0232_001:0729b06": "善，亦不可思議。如是植種，名無增無減，亦是",
    "T08n0232_001:0729b07": "無上最勝福田。」爾時大地以佛神力，六種震",
    "T08n0232_001:0729b08": "動，現無常相。一萬六千人皆得無生法忍，七",
    "T08n0232_001:0729b09": "百比丘、三千優婆塞、四萬優婆夷、六十億那由",
    "T08n0232_001:0729b10": "他六欲諸天，遠塵離垢，於諸法中得法眼淨。",
    "T08n0232_001:0729b11": "文殊師利所說摩訶般若波羅蜜經卷上"
}