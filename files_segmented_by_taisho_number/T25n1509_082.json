{
    "T25n1509_082:0632b14": "大智度論釋大方便品第六十九",
    "T25n1509_082:0632b15": "卷八十二",
    "T25n1509_082:0632b17": "聖者龍樹造",
    "T25n1509_082:0632b18": "後秦龜茲國三藏鳩摩羅什譯",
    "T25n1509_082:0632b19": "69 大方便品【經】爾時，須菩提白佛言：「世尊！是菩薩摩訶薩",
    "T25n1509_082:0632b20": "如是方便力成就者，發意已來幾時？」佛告須",
    "T25n1509_082:0632b21": "菩提：「是菩薩摩訶薩能成就方便力者，發心",
    "T25n1509_082:0632b22": "已來無量億阿僧祇劫。」須菩提言：「世尊！是菩",
    "T25n1509_082:0632b23": "薩摩訶薩如是成就方便力者，為供養幾佛？」",
    "T25n1509_082:0632b24": "佛言：「是菩薩成就方便力者，供養如恒河沙",
    "T25n1509_082:0632b25": "等諸佛。」須菩提白佛言：「世尊！菩薩得如是",
    "T25n1509_082:0632b26": "方便力者，種何等善根？」佛言：「菩薩成就如是",
    "T25n1509_082:0632b27": "方便力者，從初發意已來，於檀波羅蜜無不",
    "T25n1509_082:0632b28": "具足，於尸羅波羅蜜、羼提波羅蜜、毘梨耶波羅",
    "T25n1509_082:0632b29": "蜜、禪波羅蜜、般若波羅蜜無不具足。」須菩提",
    "T25n1509_082:0632c01": "白佛言：「世尊！菩薩摩訶薩成就如是方便力",
    "T25n1509_082:0632c02": "者，甚希有！」佛言：「如是！如是！須菩提！菩薩摩",
    "T25n1509_082:0632c03": "訶薩成就如是方便力者，甚希有！「須菩提！譬",
    "T25n1509_082:0632c04": "如日月周行，照四天下，多有所益。般若波羅",
    "T25n1509_082:0632c05": "蜜亦如是，照五波羅蜜，多有所益。「須菩提！譬",
    "T25n1509_082:0632c06": "如轉輪聖王，若無輪寶，不得名為轉輪聖王；",
    "T25n1509_082:0632c07": "輪寶成就故，得名轉輪聖王。須菩提！五波羅",
    "T25n1509_082:0632c08": "蜜亦如是，若離般若波羅蜜，不得波羅蜜名",
    "T25n1509_082:0632c09": "字；不離般若波羅蜜故，得波羅蜜名字。「須菩",
    "T25n1509_082:0632c10": "提！譬如無夫婦人，易為侵凌；五波羅蜜亦如",
    "T25n1509_082:0632c11": "是，遠離般若波羅蜜，魔、若魔天壞之則易。譬",
    "T25n1509_082:0632c12": "如有夫婦人，難可侵凌；五波羅蜜亦如是，得",
    "T25n1509_082:0632c13": "般若波羅蜜，魔、若魔天不能沮壞。「須菩提！譬",
    "T25n1509_082:0632c14": "如軍將，鎧仗具足，隣國強敵所不能壞；五波羅",
    "T25n1509_082:0632c15": "蜜亦如是，不遠離般若波羅蜜，魔、若魔天、若",
    "T25n1509_082:0632c16": "增上慢人，乃至菩薩旃陀羅所不能壞。「須菩",
    "T25n1509_082:0632c17": "提！譬如諸小國王，隨時朝侍轉輪聖王；五",
    "T25n1509_082:0632c18": "波羅蜜亦如是，隨順般若波羅蜜。「譬如眾川",
    "T25n1509_082:0632c19": "萬流，皆入於恒河，隨入大海；五波羅蜜亦如",
    "T25n1509_082:0632c20": "是，般若波羅蜜所守護故，隨到薩婆若。「譬",
    "T25n1509_082:0632c21": "如人之右手，所作事便，般若波羅蜜亦如是；",
    "T25n1509_082:0632c22": "如人左手，造事不便，五波羅蜜亦如是。「譬如",
    "T25n1509_082:0632c23": "眾流，若大、若小俱入大海，合為一味；五波羅",
    "T25n1509_082:0632c24": "蜜亦如是，為般若波羅蜜所護，隨般若波羅",
    "T25n1509_082:0632c25": "蜜入薩婆若，得波羅蜜名字。「譬如轉輪聖王",
    "T25n1509_082:0632c26": "四種兵，輪寶在前導，王意欲住，輪則為住，令",
    "T25n1509_082:0632c27": "四種兵滿其所願，輪亦不離其處；般若波羅",
    "T25n1509_082:0632c28": "蜜亦如是，導五波羅蜜到薩婆若，常是中住，",
    "T25n1509_082:0632c29": "不過其處。譬如轉輪聖王四種兵，輪寶在前",
    "T25n1509_082:0633a01": "導；般若波羅蜜亦如是，導五波羅蜜到薩婆",
    "T25n1509_082:0633a02": "若中住。般若波羅蜜亦不分別：『檀波羅蜜隨",
    "T25n1509_082:0633a03": "從我，尸羅波羅蜜、羼提波羅蜜、毘梨耶波羅",
    "T25n1509_082:0633a04": "蜜、禪波羅蜜不隨從我。』檀波羅蜜亦不分別：",
    "T25n1509_082:0633a05": "『我隨從般若波羅蜜，尸羅波羅蜜、羼提波羅",
    "T25n1509_082:0633a06": "蜜、毘梨耶波羅蜜、禪波羅蜜不隨從。』尸羅波",
    "T25n1509_082:0633a07": "羅蜜、羼提波羅蜜、毘梨耶波羅蜜、禪波羅蜜，",
    "T25n1509_082:0633a08": "亦如是。何以故？諸波羅蜜性無所能作、自",
    "T25n1509_082:0633a09": "性空、虛誑、如野馬。」爾時，須菩提白佛言：「世",
    "T25n1509_082:0633a10": "尊！若一切法自性空，云何菩薩摩訶薩行六",
    "T25n1509_082:0633a11": "波羅蜜當得阿耨多羅三藐三菩提？」「須菩提！",
    "T25n1509_082:0633a12": "菩薩摩訶薩行六波羅蜜時，作是念：『是世間",
    "T25n1509_082:0633a13": "心皆顛倒，我若不行方便力，不能度脫眾生",
    "T25n1509_082:0633a14": "生死。我當為眾生故行檀波羅蜜、尸羅波羅",
    "T25n1509_082:0633a15": "蜜、羼提波羅蜜、毘梨耶波羅蜜、禪波羅蜜、般若",
    "T25n1509_082:0633a16": "波羅蜜。』「是菩薩為眾生故，捨內外物；捨時作",
    "T25n1509_082:0633a17": "是念：『我無所捨。何以故？是物必當壞敗。』菩",
    "T25n1509_082:0633a18": "薩作如是思惟，能具足檀波羅蜜。「為眾生故，",
    "T25n1509_082:0633a19": "終不破戒。何以故？菩薩作是念：『我為眾生",
    "T25n1509_082:0633a20": "故發阿耨多羅三藐三菩提，若殺生是所不",
    "T25n1509_082:0633a21": "應；乃至我為眾生故發阿耨多羅三藐三",
    "T25n1509_082:0633a22": "菩提，若作邪見、若貪著聲聞辟支佛地，是所",
    "T25n1509_082:0633a23": "不應！』菩薩摩訶薩如是思惟，能具足尸羅波",
    "T25n1509_082:0633a24": "羅蜜。「菩薩為眾生故不瞋心，乃至不生一念。",
    "T25n1509_082:0633a25": "菩薩如是思惟：『我應利益眾生，云何而起瞋",
    "T25n1509_082:0633a26": "心？』菩薩如是思惟，能具足羼提波羅蜜。「菩",
    "T25n1509_082:0633a27": "薩為眾生故，乃至阿耨多羅三藐三菩提，常",
    "T25n1509_082:0633a28": "不生懈怠心。菩薩如是行，能具足毘梨耶波",
    "T25n1509_082:0633a29": "羅蜜。「菩薩為眾生故，乃至得阿耨多羅三",
    "T25n1509_082:0633b01": "藐三菩提，不生散亂心。菩薩如是行，能具足",
    "T25n1509_082:0633b02": "禪波羅蜜。「菩薩為眾生故，乃至得阿耨多",
    "T25n1509_082:0633b03": "羅三藐三菩提，終不離智慧。何以故？除智",
    "T25n1509_082:0633b04": "慧，不可以餘法度脫眾生故。菩薩如是行，能",
    "T25n1509_082:0633b05": "具足般若波羅蜜。」須菩提白佛言：「世尊！若",
    "T25n1509_082:0633b06": "諸波羅蜜無差別相，云何般若波羅蜜於五",
    "T25n1509_082:0633b07": "波羅蜜中第一、最上、微妙？」",
    "T25n1509_082:0633b08": "佛告須菩提：「如是！如是！諸波羅蜜雖無差別，",
    "T25n1509_082:0633b09": "若無般若波羅蜜，五波羅蜜不得波羅蜜名",
    "T25n1509_082:0633b10": "字；因般若波羅蜜，五波羅蜜得波羅蜜名字。",
    "T25n1509_082:0633b11": "須菩提！譬如種種色身，到須彌山王邊，皆同",
    "T25n1509_082:0633b12": "一色；五波羅蜜亦如是，因般若波羅蜜到薩",
    "T25n1509_082:0633b13": "婆若中，一種無異，不分別是檀波羅蜜、是尸",
    "T25n1509_082:0633b14": "羅波羅蜜、是羼提波羅蜜、是毘梨耶波羅蜜、是",
    "T25n1509_082:0633b15": "禪波羅蜜、是般若波羅蜜。何以故？是諸波羅",
    "T25n1509_082:0633b16": "蜜無自性故。以是因緣故，諸波羅蜜無差別。」",
    "T25n1509_082:0633b17": "須菩提白佛言：「世尊！若隨實義無分別，云",
    "T25n1509_082:0633b18": "何般若波羅蜜於五波羅蜜中最上、微妙？」佛",
    "T25n1509_082:0633b19": "言：「如是！如是！須菩提！雖實義中無有分別，",
    "T25n1509_082:0633b20": "但以世俗法故說檀波羅蜜、尸羅波羅蜜、羼",
    "T25n1509_082:0633b21": "提波羅蜜、毘梨耶波羅蜜、禪波羅蜜、般若波羅",
    "T25n1509_082:0633b22": "蜜。為欲度眾生生死，是眾生實不生不死、不",
    "T25n1509_082:0633b23": "起不退。須菩提！眾生無所有故，當知一切",
    "T25n1509_082:0633b24": "法無所有。以是因緣故，般若波羅蜜於五波",
    "T25n1509_082:0633b25": "羅蜜中最上、最妙。須菩提！譬如閻浮提眾女",
    "T25n1509_082:0633b26": "人中，玉女寶第一、最上、最妙；般若波羅蜜亦",
    "T25n1509_082:0633b27": "如是，於五波羅蜜中第一、最上、最妙。」須菩",
    "T25n1509_082:0633b28": "提白佛言：「世尊！佛以何意故說般若波羅",
    "T25n1509_082:0633b29": "蜜最上、最妙？」佛告須菩提：「是般若波羅蜜取",
    "T25n1509_082:0633c01": "一切善法到薩婆若中，住不住故。」須菩提白",
    "T25n1509_082:0633c02": "佛言：「世尊！般若波羅蜜有法可取、可捨不？」佛",
    "T25n1509_082:0633c03": "言：「不也！須菩提！般若波羅蜜無法可取、無法",
    "T25n1509_082:0633c04": "可捨。何以故？一切法不可取、不可捨故。」「世",
    "T25n1509_082:0633c05": "尊！般若波羅蜜於何等法不取不捨？」佛言：",
    "T25n1509_082:0633c06": "「般若波羅蜜於色不取不捨，於受想行識乃",
    "T25n1509_082:0633c07": "至阿耨多羅三藐三菩提不取不捨。」「世尊！云",
    "T25n1509_082:0633c08": "何不取色，乃至不取阿耨多羅三藐三菩",
    "T25n1509_082:0633c09": "提？」佛言：「若菩薩不念色，乃至不念阿耨多",
    "T25n1509_082:0633c10": "羅三藐三菩提，是名不取色，乃至不取阿耨",
    "T25n1509_082:0633c11": "多羅三藐三菩提。」須菩提言：「世尊！若不念",
    "T25n1509_082:0633c12": "色，乃至不念阿耨多羅三藐三菩提，云何得",
    "T25n1509_082:0633c13": "增益善根？善根不增，云何具足諸波羅蜜？若",
    "T25n1509_082:0633c14": "不具足諸波羅蜜，云何得阿耨多羅三藐三",
    "T25n1509_082:0633c15": "菩提？」佛告須菩提：「若菩薩不念色，乃至不",
    "T25n1509_082:0633c16": "念阿耨多羅三藐三菩提，是時善根增益；善",
    "T25n1509_082:0633c17": "根增益故，具足諸波羅蜜；諸波羅蜜具足故，",
    "T25n1509_082:0633c18": "得阿耨多羅三藐三菩提。何以故？不念色",
    "T25n1509_082:0633c19": "乃至不念阿耨多羅三藐三菩提時，便得阿",
    "T25n1509_082:0633c20": "耨多羅三藐三菩提。」「世尊！何因緣故，色不念",
    "T25n1509_082:0633c21": "時，乃至阿耨多羅三藐三菩提不念時，便得",
    "T25n1509_082:0633c22": "阿耨多羅三藐三菩提？」佛言：「以念故著欲界、",
    "T25n1509_082:0633c23": "色界、無色界，不念故無所著。如是，須菩提！菩",
    "T25n1509_082:0633c24": "薩摩訶薩行般若波羅蜜，不應有所著。」「世尊！",
    "T25n1509_082:0633c25": "菩薩摩訶薩如是行般若波羅蜜，當住何處？」",
    "T25n1509_082:0633c26": "佛言：「菩薩摩訶薩如是行，不住色，乃至不住",
    "T25n1509_082:0633c27": "一切種智。」「世尊！何因緣故，色中不住，乃至",
    "T25n1509_082:0633c28": "一切種智中不住？」佛言：「不著故不住。何以",
    "T25n1509_082:0633c29": "故？是菩薩不見有法可著、可住。如是，須菩提！",
    "T25n1509_082:0634a01": "菩薩摩訶薩以不著、不住法，行般若波羅蜜。",
    "T25n1509_082:0634a02": "須菩提！若菩薩摩訶薩作是念：『若能如是行、",
    "T25n1509_082:0634a03": "如是修，是行般若波羅蜜；我今行般若波羅",
    "T25n1509_082:0634a04": "蜜、修般若波羅蜜。』若如是取相，則遠離般若波",
    "T25n1509_082:0634a05": "羅蜜；若遠離般若波羅蜜，則遠離檀波羅蜜，",
    "T25n1509_082:0634a06": "乃至遠離一切種智。何以故？般若波羅蜜無",
    "T25n1509_082:0634a07": "有著處、亦無著者，自性無故。菩薩摩訶薩若",
    "T25n1509_082:0634a08": "復如是取相，則於般若波羅蜜退；若退般若",
    "T25n1509_082:0634a09": "波羅蜜，則是退阿耨多羅三藐三菩提，不得",
    "T25n1509_082:0634a10": "受記。菩薩摩訶薩復作是念：『住是般若波羅",
    "T25n1509_082:0634a11": "蜜，能生檀波羅蜜，乃至能生大悲。』若作是念，",
    "T25n1509_082:0634a12": "則為失般若波羅蜜；失般若波羅蜜者，則",
    "T25n1509_082:0634a13": "不能生檀波羅蜜，乃至不能生大悲。菩薩若",
    "T25n1509_082:0634a14": "復作是念：『諸佛知諸法無受相故，得阿耨多",
    "T25n1509_082:0634a15": "羅三藐三菩提。』菩薩若作如是演說、開示、教",
    "T25n1509_082:0634a16": "詔，則失般若波羅蜜。何以故？佛於諸法無",
    "T25n1509_082:0634a17": "所知、無所得，亦無法可說，何況當有所得！無",
    "T25n1509_082:0634a18": "有是處！」須菩提白佛言：「世尊！菩薩行般若",
    "T25n1509_082:0634a19": "波羅蜜，云何無是過失？」佛言：「若菩薩摩訶薩",
    "T25n1509_082:0634a20": "行般若波羅蜜，作是念：『諸法無所有、不可取；",
    "T25n1509_082:0634a21": "若法無所有、不可取，則無所得。若如是行，為",
    "T25n1509_082:0634a22": "行般若波羅蜜。』若菩薩摩訶薩著無所有法，",
    "T25n1509_082:0634a23": "則遠離般若波羅蜜。何以故？般若波羅蜜中",
    "T25n1509_082:0634a24": "無有著法故。」須菩提白佛言：「世尊！般若波羅",
    "T25n1509_082:0634a25": "蜜遠離般若波羅蜜耶？檀波羅蜜遠離檀",
    "T25n1509_082:0634a26": "波羅蜜耶？乃至一切種智遠離一切種智耶？",
    "T25n1509_082:0634a27": "世尊！若般若波羅蜜遠離般若波羅蜜，乃至",
    "T25n1509_082:0634a28": "一切種智遠離一切種智，菩薩云何得般若",
    "T25n1509_082:0634a29": "波羅蜜乃至得一切種智？」佛言：「菩薩摩訶",
    "T25n1509_082:0634b01": "薩行般若波羅蜜時，不生色——是色、誰色；乃至",
    "T25n1509_082:0634b02": "一切種智不生——是一切種智、誰一切種智。如",
    "T25n1509_082:0634b03": "是菩薩能生般若波羅蜜乃至能生一切種",
    "T25n1509_082:0634b04": "智。「復次，須菩提！菩薩摩訶薩行般若波羅蜜",
    "T25n1509_082:0634b05": "時，不觀色若常若無常、若苦若樂、若我若非",
    "T25n1509_082:0634b06": "我、若空若不空、若離若非離。何以故？自性不",
    "T25n1509_082:0634b07": "能生自性。乃至一切種智亦如是。若菩薩",
    "T25n1509_082:0634b08": "摩訶薩行般若波羅蜜，如是觀色乃至觀一",
    "T25n1509_082:0634b09": "切種智，能生般若波羅蜜乃至能生一切種",
    "T25n1509_082:0634b10": "智。譬如轉輪聖王有所至處，四種兵皆隨從；",
    "T25n1509_082:0634b11": "般若波羅蜜亦如是，有所至處，五波羅蜜皆",
    "T25n1509_082:0634b12": "悉隨從到薩婆若中住。譬如善御駕駟，不失",
    "T25n1509_082:0634b13": "平道，隨意所至；般若波羅蜜亦如是，御五波",
    "T25n1509_082:0634b14": "羅蜜不失正道，至薩婆若。」須菩提言：「世尊！",
    "T25n1509_082:0634b15": "何等是菩薩摩訶薩道？何等是非道？」佛言：「聲",
    "T25n1509_082:0634b16": "聞道非菩薩道，辟支佛道非菩薩道；一切",
    "T25n1509_082:0634b17": "種智道是菩薩摩訶薩道。須菩提！是名菩",
    "T25n1509_082:0634b18": "薩摩訶薩道、非道。」須菩提言：「世尊！諸菩薩",
    "T25n1509_082:0634b19": "摩訶薩般若波羅蜜為大事故起，所謂示是",
    "T25n1509_082:0634b20": "道、是非道。」佛言：「如是！如是！須菩提！般若波",
    "T25n1509_082:0634b21": "羅蜜為大事故起，所謂示是道、是非道。須菩",
    "T25n1509_082:0634b22": "提！是般若波羅蜜為度無量眾生故起，為利",
    "T25n1509_082:0634b23": "益阿僧祇眾生故起。般若波羅蜜雖作是利",
    "T25n1509_082:0634b24": "益，亦不受色，亦不受受、想、行、識；亦不受聲聞、",
    "T25n1509_082:0634b25": "辟支佛地。須菩提！般若波羅蜜是諸菩薩摩",
    "T25n1509_082:0634b26": "訶薩導，示阿耨多羅三藐三菩提，能令離聲",
    "T25n1509_082:0634b27": "聞、辟支佛地，住薩婆若。般若波羅蜜無所生、",
    "T25n1509_082:0634b28": "無所滅，諸法常住故。」須菩提言：「世尊！若般",
    "T25n1509_082:0634b29": "若波羅蜜無所生、無所滅，云何菩薩摩訶薩",
    "T25n1509_082:0634c01": "行般若波羅蜜時應布施？云何應持戒？云何",
    "T25n1509_082:0634c02": "應修忍？云何應勤精進？云何應入禪定？云",
    "T25n1509_082:0634c03": "何應修智慧？」佛告須菩提：「菩薩摩訶薩念薩",
    "T25n1509_082:0634c04": "婆若應布施，念薩婆若應持戒、忍辱、精進、禪",
    "T25n1509_082:0634c05": "定、智慧。是菩薩摩訶薩持是功德與眾生共",
    "T25n1509_082:0634c06": "之，應迴向阿耨多羅三藐三菩提。若如是迴",
    "T25n1509_082:0634c07": "向，則具足修六波羅蜜乃至慈悲心諸功德。",
    "T25n1509_082:0634c08": "須菩提！若菩薩摩訶薩不遠離六波羅蜜，則",
    "T25n1509_082:0634c09": "不遠離薩婆若。以是故，須菩提！菩薩摩訶",
    "T25n1509_082:0634c10": "薩欲得阿耨多羅三藐三菩提，應學應行六",
    "T25n1509_082:0634c11": "波羅蜜；菩薩摩訶薩行六波羅蜜，具足一切",
    "T25n1509_082:0634c12": "善根，當得阿耨多羅三藐三菩提。以是故，須",
    "T25n1509_082:0634c13": "菩提！菩薩摩訶薩應習行六波羅蜜！」須菩提",
    "T25n1509_082:0634c14": "言：「世尊！云何菩薩摩訶薩應習行六波羅蜜？」",
    "T25n1509_082:0634c15": "佛言：「菩薩摩訶薩應如是觀：色不合不散，",
    "T25n1509_082:0634c16": "受、想、行、識不合不散，乃至一切種智不合不",
    "T25n1509_082:0634c17": "散。是名菩薩摩訶薩習行六波羅蜜。復次，須",
    "T25n1509_082:0634c18": "菩提！菩薩摩訶薩應作是念：『我當不住色中，",
    "T25n1509_082:0634c19": "不住受、想、行、識中，乃至不住一切種智中。如",
    "T25n1509_082:0634c20": "是應習行六波羅蜜。何以故？是色無所住，乃",
    "T25n1509_082:0634c21": "至薩婆若無所住。』如是，須菩提！菩薩摩訶薩",
    "T25n1509_082:0634c22": "以無所住法習行六波羅蜜，應當得阿耨多",
    "T25n1509_082:0634c23": "羅三藐三菩提。須菩提！譬如士夫欲食菴",
    "T25n1509_082:0634c24": "羅果、若波羅那婆果，當種其子，隨時溉灌、守",
    "T25n1509_082:0634c25": "護，漸漸生長，時節和合，便有果實得而食之。",
    "T25n1509_082:0634c26": "須菩提！菩薩摩訶薩亦如是，欲得阿耨多羅",
    "T25n1509_082:0634c27": "三藐三菩提，當學六波羅蜜，以布施攝取眾",
    "T25n1509_082:0634c28": "生，持戒、忍辱、精進、禪定、智慧攝取眾生，度眾",
    "T25n1509_082:0634c29": "生生死。如是行，當得阿耨多羅三藐三菩",
    "T25n1509_082:0635a01": "提。以是故，須菩提！菩薩摩訶薩欲不隨他人",
    "T25n1509_082:0635a02": "語，當學般若波羅蜜。欲淨佛國土、成就眾生，",
    "T25n1509_082:0635a03": "欲坐道場，欲轉法輪，當學般若波羅蜜。」須菩",
    "T25n1509_082:0635a04": "提白佛言：「世尊！應如是學般若波羅蜜耶？」",
    "T25n1509_082:0635a05": "佛言：「菩薩應如是學般若波羅蜜。欲於諸法",
    "T25n1509_082:0635a06": "得自在，當學般若波羅蜜。何以故？學是般",
    "T25n1509_082:0635a07": "若波羅蜜，於一切諸法中得自在故。復次，般",
    "T25n1509_082:0635a08": "若波羅蜜於一切諸法中最大。譬如大海，於",
    "T25n1509_082:0635a09": "萬川中最大；般若波羅蜜亦如是，於一切諸",
    "T25n1509_082:0635a10": "法中最大。以是故，諸欲求聲聞、辟支佛道",
    "T25n1509_082:0635a11": "及諸菩薩道，應當學般若波羅蜜、檀波羅蜜",
    "T25n1509_082:0635a12": "乃至一切種智。須菩提！譬如射師，執如意弓",
    "T25n1509_082:0635a13": "箭，不畏怨敵；菩薩摩訶薩亦如是，行般若",
    "T25n1509_082:0635a14": "波羅蜜乃至一切種智，魔、若魔天所不能壞。",
    "T25n1509_082:0635a15": "以是故，須菩提！菩薩摩訶薩欲得阿耨多羅",
    "T25n1509_082:0635a16": "三藐三菩提，應學般若波羅蜜。是行般若波",
    "T25n1509_082:0635a17": "羅蜜菩薩，為十方諸佛所念。」須菩提白佛言：",
    "T25n1509_082:0635a18": "「世尊！云何十方諸佛念是菩薩摩訶薩？」佛告",
    "T25n1509_082:0635a19": "須菩提：「菩薩摩訶薩行檀波羅蜜時，十方諸",
    "T25n1509_082:0635a20": "佛皆念；行尸羅波羅蜜、羼提波羅蜜、毘梨耶",
    "T25n1509_082:0635a21": "波羅蜜、禪波羅蜜、般若波羅蜜時，十方諸佛皆",
    "T25n1509_082:0635a22": "念。云何念？布施不可得，持戒、忍辱、精進、禪",
    "T25n1509_082:0635a23": "定、智慧不可得，乃至一切種智不可得。菩薩",
    "T25n1509_082:0635a24": "能如是不得諸法故，諸佛念是菩薩摩訶",
    "T25n1509_082:0635a25": "薩。復次，須菩提！諸佛不以色故念，不以受、想、",
    "T25n1509_082:0635a26": "行、識故念，乃至不以一切種智故念。」須菩提",
    "T25n1509_082:0635a27": "言：「世尊！菩薩摩訶薩多有所學，實無所學。」佛",
    "T25n1509_082:0635a28": "言：「如是！如是！須菩提！菩薩多有所學，實無",
    "T25n1509_082:0635a29": "所學。何以故？是菩薩所學諸法皆不可得。」須",
    "T25n1509_082:0635b01": "菩提白佛言：「世尊！佛所說法，若略、若廣；於此",
    "T25n1509_082:0635b02": "法中，諸菩薩摩訶薩欲求阿耨多羅三藐三",
    "T25n1509_082:0635b03": "菩提，六波羅蜜若略、若廣，應當受持、親近、讀、",
    "T25n1509_082:0635b04": "誦；讀誦已，思惟、正觀，心、心數法不行故。」佛告",
    "T25n1509_082:0635b05": "須菩提：「如是！如是！菩薩摩訶薩略、廣學六波",
    "T25n1509_082:0635b06": "羅蜜，當知一切法略廣相。」須菩提言：「世尊！",
    "T25n1509_082:0635b07": "云何菩薩摩訶薩知一切法略廣相？」佛言：「知",
    "T25n1509_082:0635b08": "色如相，知受、想、行、識乃至知一切種智如相，",
    "T25n1509_082:0635b09": "如是能知一切法略廣相。」須菩提言：「世尊！",
    "T25n1509_082:0635b10": "云何色如相？云何受想行識乃至一切種智",
    "T25n1509_082:0635b11": "如相？」佛告須菩提：「色如相，無生、無滅、無住",
    "T25n1509_082:0635b12": "異，是名色如相；乃至一切種智如相，無生、無",
    "T25n1509_082:0635b13": "滅、無住異，是名一切種智如相。是中菩薩摩",
    "T25n1509_082:0635b14": "訶薩應學。復次，須菩提！菩薩摩訶薩知諸法",
    "T25n1509_082:0635b15": "實際時，知一切法略廣相。」「世尊！何等是諸",
    "T25n1509_082:0635b16": "法實際？」佛言：「無際是名實際。菩薩學是際，",
    "T25n1509_082:0635b17": "知一切諸法略廣相。須菩提！若菩薩摩訶薩",
    "T25n1509_082:0635b18": "知諸法法性，是菩薩能知一切法略廣相。」「世",
    "T25n1509_082:0635b19": "尊！何等是諸法法性？」佛言：「色性是名法性，是",
    "T25n1509_082:0635b20": "性無分、無非分。須菩提！菩薩摩訶薩知法性",
    "T25n1509_082:0635b21": "故，知一切法略廣相。」須菩提白佛言：「世尊！",
    "T25n1509_082:0635b22": "復云何應知一切法略廣相？」佛言：「若菩薩摩",
    "T25n1509_082:0635b23": "訶薩知一切法不合不散。」須菩提言：「世尊！何",
    "T25n1509_082:0635b24": "等法不合不散？」佛言：「色不合不散，受、想、行、識",
    "T25n1509_082:0635b25": "不合不散，乃至一切種智不合不散。有為性、",
    "T25n1509_082:0635b26": "無為性不合不散。何以故？是諸法自性無，云",
    "T25n1509_082:0635b27": "何有合有散？若法自性無，是為非法，非法不",
    "T25n1509_082:0635b28": "合不散。如是，應當知一切法略廣相。」須菩提",
    "T25n1509_082:0635b29": "言：「世尊！是名菩薩摩訶薩略攝般若波羅蜜。",
    "T25n1509_082:0635c01": "世尊！是略攝般若波羅蜜中，初發意菩薩摩",
    "T25n1509_082:0635c02": "訶薩應學，乃至十地菩薩摩訶薩亦應學。是",
    "T25n1509_082:0635c03": "菩薩摩訶薩學是略攝般若波羅蜜，則知一",
    "T25n1509_082:0635c04": "切法略廣相。」",
    "T25n1509_082:0635c05": "【論】釋曰：須菩提聞菩薩摩訶薩大利根相，",
    "T25n1509_082:0635c06": "所謂一波羅蜜邊能生五波羅蜜，行一波羅",
    "T25n1509_082:0635c07": "蜜即能具五波羅蜜，如上品中說；是事希有，",
    "T25n1509_082:0635c08": "故問佛：「是菩薩發心已來，為幾時能得如",
    "T25n1509_082:0635c09": "是方便？」佛答：「是菩薩發心已來，除大菩薩，",
    "T25n1509_082:0635c10": "於餘眾生無量億阿僧祇劫。」或有菩薩發",
    "T25n1509_082:0635c11": "心已來無量億阿僧祇劫，大罪因緣覆心",
    "T25n1509_082:0635c12": "故不見佛，不親近供養。是故問：「是菩薩為",
    "T25n1509_082:0635c13": "供養幾佛？」佛答：「是菩薩為已供養如恒河",
    "T25n1509_082:0635c14": "沙等諸佛。」上言「無量億阿僧祇」，今言「恒河",
    "T25n1509_082:0635c15": "沙」者，多數理同故。有菩薩久發心，雖多以",
    "T25n1509_082:0635c16": "華香供養諸佛，而未能種善根，作是念：",
    "T25n1509_082:0635c17": "「我必當得果報，深心行六波羅蜜故。」若以",
    "T25n1509_082:0635c18": "深心行六波羅蜜，為阿耨多羅三藐三菩",
    "T25n1509_082:0635c19": "提故作功德，是名「種善根」。是故第三問：「種",
    "T25n1509_082:0635c20": "何等善根？」佛答：「是菩薩從初發心已來，具",
    "T25n1509_082:0635c21": "足行六波羅蜜，一切福德無不作者，一切",
    "T25n1509_082:0635c22": "善法無不修集。」須菩提聞已，歡喜白佛言：",
    "T25n1509_082:0635c23": "「希有！世尊！是菩薩能如是行方便。」所謂未",
    "T25n1509_082:0635c24": "斷諸煩惱、未離生死，而能勝斷煩惱、離生",
    "T25n1509_082:0635c25": "死法者。無始生死已來集諸惡法，菩薩心",
    "T25n1509_082:0635c26": "後來，而能用後來心，不隨先所集惡心，是",
    "T25n1509_082:0635c27": "為希有！一切眾生無恩於菩薩，而菩薩常",
    "T25n1509_082:0635c28": "欲利益。是諸眾生或欲奪菩薩命、割截身",
    "T25n1509_082:0635c29": "體，菩薩欲以第一佛樂智慧命，欲與眾",
    "T25n1509_082:0636a01": "生。如是等，是為希有！佛可須菩提所說，欲",
    "T25n1509_082:0636a02": "令此事明了故作譬喻：如日月照四天",
    "T25n1509_082:0636a03": "下，若無日月，則百穀藥草及眾生無以生",
    "T25n1509_082:0636a04": "長。月是陰氣，日是陽氣，二氣和合故萬物成",
    "T25n1509_082:0636a05": "長，是故日月於四天下大有利益。菩薩亦",
    "T25n1509_082:0636a06": "如是，於四生中，以大悲心憐愍眾生故，能",
    "T25n1509_082:0636a07": "隨所願行一切善法；大智慧力故，破眾生",
    "T25n1509_082:0636a08": "著善法心。如是六波羅蜜等諸善增長成",
    "T25n1509_082:0636a09": "就，直至阿耨多羅三藐三菩提。又復眾生",
    "T25n1509_082:0636a10": "雖復有眼，若無日月，則無所見；眾生雖",
    "T25n1509_082:0636a11": "有世俗善根利智，不得般若波羅蜜照明，",
    "T25n1509_082:0636a12": "尚不得二乘，何況得阿耨多羅三藐三菩",
    "T25n1509_082:0636a13": "提！又復菩薩雖行五波羅蜜，不得般若波",
    "T25n1509_082:0636a14": "羅蜜，不得名波羅蜜，以不破著心故。若",
    "T25n1509_082:0636a15": "菩薩乃至能自以身命布施，若無般若，其",
    "T25n1509_082:0636a16": "心易破，如無夫之婦，侵凌則易；若有般",
    "T25n1509_082:0636a17": "若，則不可破壞。菩薩雖行種種諸餘深法，",
    "T25n1509_082:0636a18": "不得般若，不名為行波羅蜜，但名為行",
    "T25n1509_082:0636a19": "善法，有量有盡故。此中說譬喻：轉輪聖王",
    "T25n1509_082:0636a20": "雖有千子、八萬四千小王及六寶，不得名",
    "T25n1509_082:0636a21": "為轉輪聖王，不能飛行到四天下；若天",
    "T25n1509_082:0636a22": "遣金輪寶至，乃得名為轉輪聖王。菩薩亦",
    "T25n1509_082:0636a23": "如是，雖有布施等諸善法，不得般若波羅",
    "T25n1509_082:0636a24": "蜜故，不名為「菩薩為行六波羅蜜人」，不",
    "T25n1509_082:0636a25": "能除障礙、行菩薩道故。譬如健將，善知",
    "T25n1509_082:0636a26": "戰法，器仗具足，不畏怨敵。健將即是菩薩，",
    "T25n1509_082:0636a27": "器仗是般若。增上慢者，未得聖道，意謂已",
    "T25n1509_082:0636a28": "得。菩薩說畢竟空法；是人行善法，心不同",
    "T25n1509_082:0636a29": "故，毀壞菩薩。外道、梵志等及諸魔民，乃至菩",
    "T25n1509_082:0636b01": "薩旃陀羅者。菩薩旃陀羅者，如〈魔品〉中說：",
    "T25n1509_082:0636b02": "「聞魔來稱其名字而與受記，而生輕慢。」",
    "T25n1509_082:0636b03": "復次，為般若波羅蜜故說五波羅蜜；若人能",
    "T25n1509_082:0636b04": "直行諸法實相，則不為說布施等入般",
    "T25n1509_082:0636b05": "若初門。以人鈍根、罪重故，種種因緣說：以",
    "T25n1509_082:0636b06": "布施破慳；持戒折薄諸煩惱；忍辱開福德",
    "T25n1509_082:0636b07": "門，能行難事；精進如風吹火，熾然不息；禪",
    "T25n1509_082:0636b08": "定攝心一定，觀諸法實相故。是五波羅蜜",
    "T25n1509_082:0636b09": "皆趣向般若波羅蜜，如諸小王朝宗轉輪聖",
    "T25n1509_082:0636b10": "王。如一切眾流皆入大海；布施等諸善法亦",
    "T25n1509_082:0636b11": "如是，為般若波羅蜜所守護故，得至薩",
    "T25n1509_082:0636b12": "婆若。問曰：五波羅蜜如諸川流，般若波羅",
    "T25n1509_082:0636b13": "蜜應如大海；今何以言「五波羅蜜為般若",
    "T25n1509_082:0636b14": "波羅蜜所守護故，得入薩婆若」？答曰：汝",
    "T25n1509_082:0636b15": "不聞先說般若有種種名字耶？薩婆若即",
    "T25n1509_082:0636b16": "是般若異名。五波羅蜜福德，入般若波羅",
    "T25n1509_082:0636b17": "蜜中，即得清淨般若；般若清淨故，得佛道，",
    "T25n1509_082:0636b18": "變名薩婆若。是故言「入薩婆若」，即是「入般",
    "T25n1509_082:0636b19": "若」。有人疑：諸波羅蜜各各有力，何以獨言",
    "T25n1509_082:0636b20": "「般若波羅蜜功用為大」？是故言：譬如人之右",
    "T25n1509_082:0636b21": "手，自然穩便；五波羅蜜如左手，不得般若",
    "T25n1509_082:0636b22": "波羅蜜，則所作不便。如人開目造事，所作",
    "T25n1509_082:0636b23": "皆成；如導師在前，餘伴隨逐，進止取捨，皆",
    "T25n1509_082:0636b24": "隨導師，不得自在。般若波羅蜜亦如是，導",
    "T25n1509_082:0636b25": "五波羅蜜，所可修集成辦，皆仰般若。此中",
    "T25n1509_082:0636b26": "佛自說譬喻：如轉輪聖王輪寶在四兵前",
    "T25n1509_082:0636b27": "導，輪住餘寶則住。輪是般若波羅蜜，常在",
    "T25n1509_082:0636b28": "五波羅蜜前導，五波羅蜜隨逐。如《般若》初",
    "T25n1509_082:0636b29": "品中說：「菩薩欲具足檀波羅蜜，不見施者、",
    "T25n1509_082:0636c01": "受者及財物。」先籌量分別斷一切著，然後布",
    "T25n1509_082:0636c02": "施，是則般若在前導。如輪寶伏四天下",
    "T25n1509_082:0636c03": "已，常在王宮，住虛空中。聖王是菩薩；輪是",
    "T25n1509_082:0636c04": "般若，破諸魔民煩惱已，入薩婆若宮中住。",
    "T25n1509_082:0636c05": "是輪無所分別：「我常在前，餘寶在後；無憎",
    "T25n1509_082:0636c06": "愛心：是可來、是不可來。」般若無分別亦如",
    "T25n1509_082:0636c07": "是：「檀波羅蜜隨我來，尸羅波羅蜜勿來。」如",
    "T25n1509_082:0636c08": "經中廣說。此中佛自說因緣：「一切法性無",
    "T25n1509_082:0636c09": "所能作。」須菩提聞是已，白佛言：「若一切法",
    "T25n1509_082:0636c10": "性空、無所有，云何菩薩行六波羅蜜能得",
    "T25n1509_082:0636c11": "阿耨多羅三藐三菩提？」佛答：「菩薩行般若，",
    "T25n1509_082:0636c12": "作是念：『諸法雖畢竟空，眾生狂顛倒故，深",
    "T25n1509_082:0636c13": "著不解；我若不以方便力，則不可得度。』」",
    "T25n1509_082:0636c14": "方便者，所謂金色身、三十二相，八十隨形好，無",
    "T25n1509_082:0636c15": "量光明，神通變化，能以一指動十方三千",
    "T25n1509_082:0636c16": "大千國土，梵音說法無厭，色身，十力、四無",
    "T25n1509_082:0636c17": "所畏、十八不共法、無礙解脫、一切種智、大慈大",
    "T25n1509_082:0636c18": "悲等。具足無量諸佛法，然後能教化眾生，",
    "T25n1509_082:0636c19": "眾生必能信受。得如是力，假令妄語，人猶",
    "T25n1509_082:0636c20": "當信，何況實語！如經說「我雖知諸法實",
    "T25n1509_082:0636c21": "相，能入涅槃，但為眾生故行檀波羅蜜」",
    "T25n1509_082:0636c22": "等，如經中廣說，乃至「不可以異事度眾",
    "T25n1509_082:0636c23": "生」。須菩提白佛言：「世尊！若諸波羅蜜畢竟空",
    "T25n1509_082:0636c24": "故無差別，云何般若波羅蜜於諸波羅蜜中",
    "T25n1509_082:0636c25": "最尊？」佛可須菩提，畢竟空中諸波羅蜜實",
    "T25n1509_082:0636c26": "無差別。若無般若波羅蜜，諸波羅蜜畢竟空、",
    "T25n1509_082:0636c27": "無差別，誰能知者？若無般若，五法云何得",
    "T25n1509_082:0636c28": "波羅蜜名字？五波羅蜜未入般若時，有差",
    "T25n1509_082:0636c29": "別；既入般若，則無差別。如諸異色物，到須",
    "T25n1509_082:0637a01": "彌山邊，皆同一色，不得言：「餘物色皆同，何",
    "T25n1509_082:0637a02": "以獨稱須彌為大？」檀波羅蜜等亦如是，雖",
    "T25n1509_082:0637a03": "無差別，皆是般若力故，不得言：「何以獨",
    "T25n1509_082:0637a04": "稱般若為大？」須菩提雖蒙開釋，猶未善",
    "T25n1509_082:0637a05": "解，復以異塗而問世尊：「若實義中無差",
    "T25n1509_082:0637a06": "別，云何般若於五波羅蜜為上？」先說未得",
    "T25n1509_082:0637a07": "聖道空，今說得聖道空，是故說第一實義。",
    "T25n1509_082:0637a08": "第一實義聖道，是最可信，是中亦無差別。佛",
    "T25n1509_082:0637a09": "可言：「如是！如是！我說六波羅蜜分別，皆為",
    "T25n1509_082:0637a10": "世俗故。何以故？世人不可但為說諸法實",
    "T25n1509_082:0637a11": "相，聞則迷悶，生於疑悔。是故以第一義為",
    "T25n1509_082:0637a12": "心，用世俗語言為說；是故說分別有諸波",
    "T25n1509_082:0637a13": "羅蜜教化眾生。眾生實無有法，皆是空、不",
    "T25n1509_082:0637a14": "生不死、不退不起；色等法亦如是。是故般",
    "T25n1509_082:0637a15": "若波羅蜜雖空，能示如是事故，而最上、最",
    "T25n1509_082:0637a16": "妙；譬如玉女寶，於眾女中最為第一而",
    "T25n1509_082:0637a17": "最上、最妙。」「須菩提白佛：佛以何意故常說",
    "T25n1509_082:0637a18": "般若最上」者，須菩提種種因緣說般若、五波",
    "T25n1509_082:0637a19": "羅蜜無差別，佛亦然可其所說，而復言般",
    "T25n1509_082:0637a20": "若最上。「佛言：般若波羅蜜守護一切善法，至",
    "T25n1509_082:0637a21": "薩婆若中住」者，一切雖空，若無般若，一切",
    "T25n1509_082:0637a22": "諸善法皆不能至薩婆若。善法者，五波羅蜜、",
    "T25n1509_082:0637a23": "三十七品、大慈悲等諸菩薩法。問曰：若行",
    "T25n1509_082:0637a24": "諸善法亦能至薩婆若，何以但說「般若故",
    "T25n1509_082:0637a25": "得至」？答曰：雖諸善法和合能破煩惱、得阿",
    "T25n1509_082:0637a26": "耨多羅三藐三菩提，而般若波羅蜜於中功",
    "T25n1509_082:0637a27": "力最大。譬如大軍摧敵，而主將得功名。復",
    "T25n1509_082:0637a28": "有人言：諸善法不得般若，不得至薩婆若；",
    "T25n1509_082:0637a29": "般若不得諸善法，獨能至薩婆若。如經說：",
    "T25n1509_082:0637b01": "「師子雷音佛國，寶樹莊嚴，其樹常出無量法",
    "T25n1509_082:0637b02": "音，所謂一切法畢竟空、無生無滅等。其土人",
    "T25n1509_082:0637b03": "民生便聞此法音故，不起惡心，得無生法",
    "T25n1509_082:0637b04": "忍。」如此人何有布施、持戒等諸功德？亦有",
    "T25n1509_082:0637b05": "狂人、醉人從佛聞四諦，即時得道。如是等",
    "T25n1509_082:0637b06": "無有智慧，行餘法得道，無有是事！須菩",
    "T25n1509_082:0637b07": "提問佛：「般若畢竟空，不取聖法、不捨凡",
    "T25n1509_082:0637b08": "夫法，云何佛言『是般若波羅蜜能至薩婆",
    "T25n1509_082:0637b09": "若住』？」佛可其言：「如是！如是！是般若波羅蜜",
    "T25n1509_082:0637b10": "無取無捨。」雖言取薩婆若，以不取法故",
    "T25n1509_082:0637b11": "取。住義亦如是。此中佛自說因緣，所謂一切",
    "T25n1509_082:0637b12": "法不取相。一切法者，色乃至菩提。是法虛",
    "T25n1509_082:0637b13": "誑，從因緣生，自性無故不取，不取故不捨，",
    "T25n1509_082:0637b14": "以不憶念取相故。須菩提言：「若不憶念色",
    "T25n1509_082:0637b15": "等法，云何增長善根？善根不增長，云何得",
    "T25n1509_082:0637b16": "阿耨多羅三藐三菩提？」佛答：若菩薩能滅一",
    "T25n1509_082:0637b17": "切法中憶念，即是空、無相、無作解脫門，解脫",
    "T25n1509_082:0637b18": "即是諸法實相。雖有善根，以取相著心顛",
    "T25n1509_082:0637b19": "倒故不增長；譬如種穀，其苗雖好，穢草多",
    "T25n1509_082:0637b20": "故，不能增長。此中說因緣：「以眾生憶念故，",
    "T25n1509_082:0637b21": "生三界善、不善處；若無憶念則不著，不著",
    "T25n1509_082:0637b22": "則不生。」須菩提從佛聞是已，思惟籌量：「是",
    "T25n1509_082:0637b23": "法畢竟空、無所有；若行是法，亦應無所得、",
    "T25n1509_082:0637b24": "無住處。何以故？因果相似故。」是故問佛：「菩",
    "T25n1509_082:0637b25": "薩作是念行般若，何所住、何所得？」佛答：",
    "T25n1509_082:0637b26": "「色等一切法中不住，乃至不住中亦不住。」不",
    "T25n1509_082:0637b27": "取相故不著，不著故則不住。此中佛自",
    "T25n1509_082:0637b28": "說因緣：「是菩薩不見法有可著、可住、著",
    "T25n1509_082:0637b29": "者、住者。」此中法難破故，但說法，不說著者。",
    "T25n1509_082:0637c01": "須菩提！若菩薩住是眾生空、法空，作是念「我",
    "T25n1509_082:0637c02": "能如是行」者，則是失、則是離。何以故？般若波",
    "T25n1509_082:0637c03": "羅蜜是不著相。是菩薩以我心外著空、內",
    "T25n1509_082:0637c04": "著我，不如般若行，故言遠離般若。何以",
    "T25n1509_082:0637c05": "故？般若波羅蜜是不著相，以性無故。上以",
    "T25n1509_082:0637c06": "著空故失，今以破空得般若，而著般若無",
    "T25n1509_082:0637c07": "性故失，失故不得受記。若作是念「住般若",
    "T25n1509_082:0637c08": "中能生檀波羅蜜等」者，亦復是失。問曰：上",
    "T25n1509_082:0637c09": "二失因緣可爾，今以何為失？答曰：上二失",
    "T25n1509_082:0637c10": "以著空、著無性法故，便不能修檀波羅",
    "T25n1509_082:0637c11": "蜜等功德，而生邪見故，作是念：「若法都空，",
    "T25n1509_082:0637c12": "復何所行？」是人以不著空、不著無性故",
    "T25n1509_082:0637c13": "行檀波羅蜜等，作是念：「能不著空、無性",
    "T25n1509_082:0637c14": "而能行是功德，是為真道。」是亦為失，以其",
    "T25n1509_082:0637c15": "心有悕望故。若失般若，則不能行檀波羅",
    "T25n1509_082:0637c16": "蜜乃至大悲。何以故？阿耨多羅三藐三菩提",
    "T25n1509_082:0637c17": "是真實法，般若波羅蜜與此相似；檀等諸善",
    "T25n1509_082:0637c18": "法不相似，以其取相著故。若菩薩自憶想",
    "T25n1509_082:0637c19": "分別：「一切法不取相，諸佛知是已，得阿耨",
    "T25n1509_082:0637c20": "多羅三藐三菩提。」不取相者，名畢竟空，不",
    "T25n1509_082:0637c21": "可取，諸相滅故。亦為他開示、演說，則失",
    "T25n1509_082:0637c22": "般若。是人以求空則失、無性亦失；我是凡",
    "T25n1509_082:0637c23": "夫生死人，諸煩惱未盡，云何能得？但隨佛",
    "T25n1509_082:0637c24": "語，自不分別，而定心為他人說：「不取一",
    "T25n1509_082:0637c25": "切相是佛法。」種種因緣，以此事開示、教詔，",
    "T25n1509_082:0637c26": "是亦為失。何以故？諸佛於諸法無所得，取",
    "T25n1509_082:0637c27": "義亦如是；是不取相法，乃至假名字不可",
    "T25n1509_082:0637c28": "說，何況有所得！諸佛法寂滅相，無諸戲",
    "T25n1509_082:0637c29": "論，一切語言道斷故。須菩提作是念：「若空有",
    "T25n1509_082:0638a01": "失，空空中亦有失，無取法中亦有失，然不",
    "T25n1509_082:0638a02": "可無道。」今當問佛：「云何行者無是過失？」",
    "T25n1509_082:0638a03": "佛答：「若菩薩知諸法畢竟空、無所有、不可",
    "T25n1509_082:0638a04": "取，是法不可得知，如是行者則無失。」菩",
    "T25n1509_082:0638a05": "薩著畢竟空、著無性、著菩薩所行道，佛",
    "T25n1509_082:0638a06": "說三種皆失。菩薩聞是已，則捨著心，今猶著",
    "T25n1509_082:0638a07": "佛所行未息：「如佛所行，必是真道，我但",
    "T25n1509_082:0638a08": "當隨佛行。」一切法無所有、不取相，是故",
    "T25n1509_082:0638a09": "為失。今能如佛心中所得法，如是法相，佛",
    "T25n1509_082:0638a10": "亦無所得；無所得故不貪貴佛、不輕賤",
    "T25n1509_082:0638a11": "餘人，於一切眾生其心平等。此中更問：",
    "T25n1509_082:0638a12": "「如是，是清淨般若，無有過失，離自相不",
    "T25n1509_082:0638a13": "著。不離自相是即有相著法；若離自相，",
    "T25n1509_082:0638a14": "云何可行？」佛答：「若菩薩於一切法不生，是",
    "T25n1509_082:0638a15": "名能行般若。是菩薩不說是色若常若無",
    "T25n1509_082:0638a16": "常等、是色、誰色。」是色，破色；誰色，破人。色乃",
    "T25n1509_082:0638a17": "至一切種智，亦如是。若法如是畢竟空，推求",
    "T25n1509_082:0638a18": "不可得，是不可生。所以者何？性不能生性，",
    "T25n1509_082:0638a19": "無性不能生無性。如是等破顛倒，得實論",
    "T25n1509_082:0638a20": "議，皆是般若波羅蜜力，餘波羅蜜皆隨從；譬",
    "T25n1509_082:0638a21": "如轉輪聖王有所至處，四種兵常隨從。聖王",
    "T25n1509_082:0638a22": "福故，四種兵皆能飛；般若力故，諸餘法皆是",
    "T25n1509_082:0638a23": "實性，同至佛道。復次，譬如善御駕駟，不失",
    "T25n1509_082:0638a24": "平道。馬雖有致車之力，若無御者，則不",
    "T25n1509_082:0638a25": "能有所至；布施等亦如是，雖有功德果",
    "T25n1509_082:0638a26": "報力，無般若調御，不能至佛道。如是種種",
    "T25n1509_082:0638a27": "譬喻，五波羅蜜入般若中雖無差別，以",
    "T25n1509_082:0638a28": "是事故而般若波羅蜜最尊、最妙。須菩提聞",
    "T25n1509_082:0638a29": "佛種種因緣說般若最大，又聞不行是行",
    "T25n1509_082:0638b01": "般若波羅蜜，是故問佛：「世尊！何等是菩薩道？",
    "T25n1509_082:0638b02": "何等非菩薩道？」佛答：「二乘非菩薩道。」雖有",
    "T25n1509_082:0638b03": "凡夫及諸煩惱非菩薩道，麁故不說；二乘同",
    "T25n1509_082:0638b04": "行空、同求涅槃故，說非菩薩道。麁事人不",
    "T25n1509_082:0638b05": "疑，細事人疑故。薩婆若是菩薩道，因中說果",
    "T25n1509_082:0638b06": "故。須菩提歡喜讚歎般若，作是言：「世尊！般",
    "T25n1509_082:0638b07": "若波羅蜜為大事故起。」如經中廣說，乃至",
    "T25n1509_082:0638b08": "「諸法常住故」。須菩提難：「若般若無所生無",
    "T25n1509_082:0638b09": "所滅，云何行布施、持戒等？」佛答：以般若無",
    "T25n1509_082:0638b10": "所生無所滅，即是畢竟空；畢竟空故，不妨",
    "T25n1509_082:0638b11": "行六波羅蜜。菩薩聞種種因緣讚一切智；",
    "T25n1509_082:0638b12": "為一切智故，行布施等法；是法為度一切",
    "T25n1509_082:0638b13": "眾生故，迴向阿耨多羅三藐三菩提；是六波",
    "T25n1509_082:0638b14": "羅蜜功德安立諸法實相中，迴向阿耨多羅",
    "T25n1509_082:0638b15": "三藐三菩提。如是菩薩具足六波羅蜜、慈等",
    "T25n1509_082:0638b16": "諸功德，不顛倒，正行善根故。須菩提問：「菩",
    "T25n1509_082:0638b17": "薩云何應習六波羅蜜？」佛答：「若菩薩觀色",
    "T25n1509_082:0638b18": "等諸法不合不散。」色等諸法顛倒煩惱和合",
    "T25n1509_082:0638b19": "故合，以正智慧觀故散。菩薩以利智慧深",
    "T25n1509_082:0638b20": "觀，則無法合；顛倒煩惱皆虛誑，故非合。如",
    "T25n1509_082:0638b21": "先破染、染者事中說。是故菩薩知諸法本",
    "T25n1509_082:0638b22": "不合故亦無散，則不生高心。復次，菩薩不",
    "T25n1509_082:0638b23": "應作是念：「我以真智慧令色等諸法清淨",
    "T25n1509_082:0638b24": "而住其中。何以故？色等法無住處。」如地住",
    "T25n1509_082:0638b25": "於水，水住於風，風住於空，空無所住；以本",
    "T25n1509_082:0638b26": "無住處故，一切都無住。菩薩應如是住無",
    "T25n1509_082:0638b27": "住法中，得阿耨多羅三藐三菩提。此中說譬",
    "T25n1509_082:0638b28": "喻：樹是般若波羅蜜，菓是阿耨多羅三藐",
    "T25n1509_082:0638b29": "三菩提。若人欲得阿耨多羅三藐三菩提，",
    "T25n1509_082:0638c01": "應當種般若波羅蜜子。人是行者，水是五",
    "T25n1509_082:0638c02": "波羅蜜。如人溉灌樹時，雖未見果實，時",
    "T25n1509_082:0638c03": "至則得時節和合，是具足諸法。如經中說",
    "T25n1509_082:0638c04": "讚歎般若：「若菩薩欲不隨他行，得諸法實",
    "T25n1509_082:0638c05": "相；若有邪見人來破壞，覺而不隨；若欲淨",
    "T25n1509_082:0638c06": "佛國土、坐道場、轉法輪，當學般若。」須菩提",
    "T25n1509_082:0638c07": "問佛：「如佛所教，菩薩當學般若？」佛言：「我教",
    "T25n1509_082:0638c08": "令學般若。」須菩提作是念：「一切法平等相，",
    "T25n1509_082:0638c09": "何以故但教學般若？」佛答：「學是般若波羅",
    "T25n1509_082:0638c10": "蜜，於一切法得自在故，我教學般若波羅",
    "T25n1509_082:0638c11": "蜜。」般若波羅蜜於一切法中最大，如佛於",
    "T25n1509_082:0638c12": "一切眾生中最尊；又如萬川，大海為大。如",
    "T25n1509_082:0638c13": "經中說射師喻。若菩薩能如是一切法中行",
    "T25n1509_082:0638c14": "自在般若，魔、若魔人所不能勝，何況增上",
    "T25n1509_082:0638c15": "慢及邪見人！是菩薩為十方諸佛所念。諸",
    "T25n1509_082:0638c16": "佛念義，如先說。此中佛說：「若菩薩行六波羅",
    "T25n1509_082:0638c17": "蜜，亦能觀六波羅蜜畢竟空；如是人有大",
    "T25n1509_082:0638c18": "功夫故，為諸佛所念。」譬如勇士入陣，破賊",
    "T25n1509_082:0638c19": "而不被瘡，則為主所念；菩薩亦如是，破",
    "T25n1509_082:0638c20": "諸煩惱賊，具足六波羅蜜，而不著六波羅",
    "T25n1509_082:0638c21": "蜜，則為諸佛所念。諸佛不取是菩薩色故",
    "T25n1509_082:0638c22": "念，不取受、想、行、識故念。何以故？色等諸",
    "T25n1509_082:0638c23": "法虛誑不實故，諸佛觀是菩薩身如實相故",
    "T25n1509_082:0638c24": "念。須菩提歡喜言：「菩薩多有所學。」亦學俗",
    "T25n1509_082:0638c25": "法、亦學道法，亦學諸波羅蜜、亦學畢竟",
    "T25n1509_082:0638c26": "空，亦學起、亦學滅。凡夫學起不能學滅；",
    "T25n1509_082:0638c27": "聲聞學滅不能學起；菩薩亦學起亦學滅，",
    "T25n1509_082:0638c28": "是故言多有所學。是起滅如幻、如夢，畢竟",
    "T25n1509_082:0638c29": "空故，實無所學。佛可其言，自說因緣：「菩",
    "T25n1509_082:0639a01": "薩所學，皆無所得。」須菩提白佛言：「世尊！佛",
    "T25n1509_082:0639a02": "所說法，若略、若廣，菩薩所應學，何以故言",
    "T25n1509_082:0639a03": "所學皆無所得？」須菩提意：如佛所說八萬",
    "T25n1509_082:0639a04": "四千法聚、十二部經，若廣、若略，諸三乘人所",
    "T25n1509_082:0639a05": "學；此中說菩薩欲得阿耨多羅三藐三菩",
    "T25n1509_082:0639a06": "提，應學六波羅蜜若略、若廣；學者應當受",
    "T25n1509_082:0639a07": "持、親近是法，讀、誦、思惟、正觀；乃至入無相三",
    "T25n1509_082:0639a08": "昧，心、心數法不行。菩薩能如是學，則能知諸",
    "T25n1509_082:0639a09": "法略、廣相。廣者，從八萬四千法聚已來無",
    "T25n1509_082:0639a10": "量佛法；略者，乃至小品，小品中一品，一品中",
    "T25n1509_082:0639a11": "一段。復次，略者，知諸法一切空、無相、無作、無",
    "T25n1509_082:0639a12": "生無滅等；廣者，諸法種種別相分別，如後「善",
    "T25n1509_082:0639a13": "知識」中說。須菩提問：「云何菩薩知一切法",
    "T25n1509_082:0639a14": "略、廣相？」佛答：「若知諸法如如相者，所謂不",
    "T25n1509_082:0639a15": "生、不滅、不住異。」問曰：若如一相、無生相，云何",
    "T25n1509_082:0639a16": "菩薩知是如故，知諸法總相、別相？總相、別相，",
    "T25n1509_082:0639a17": "即是略、廣相。答曰：如名諸法實相，常住不壞，",
    "T25n1509_082:0639a18": "不隨諸觀。菩薩得是如，即破無明邪見等",
    "T25n1509_082:0639a19": "諸顛倒；是人得實法故，一切世間法總相、",
    "T25n1509_082:0639a20": "別相，了了知。先凡夫時智慧眼病，以無明顛",
    "T25n1509_082:0639a21": "倒覆故，不能實知。問曰：實法相者，所謂空、無",
    "T25n1509_082:0639a22": "相、無作，諸智滅；云何言「得如實相故，了了",
    "T25n1509_082:0639a23": "知諸法總相、別相」？答曰：我已先答，而汝於",
    "T25n1509_082:0639a24": "如中取相故，復作是難；汝若知如，不應",
    "T25n1509_082:0639a25": "作是難。是如畢竟無相故，不妨知諸法",
    "T25n1509_082:0639a26": "總相、別相，以智慧明了了故。復次，譬如人",
    "T25n1509_082:0639a27": "年既長大，乃知小時所行皆愚癡可笑。菩薩",
    "T25n1509_082:0639a28": "亦如是，入諸法實相，起已，還在顛倒果報",
    "T25n1509_082:0639a29": "六情中，念寂滅解脫樂，乃知世間六情所著",
    "T25n1509_082:0639a30": "皆是虛誑可捨法——是名「總相」。於此中分別",
    "T25n1509_082:0639b01": "不淨有上、中、下，無常、苦、空、無我等亦如是，",
    "T25n1509_082:0639b02": "乃至八萬四千種諸錯謬。復次，知如、法性、實",
    "T25n1509_082:0639b03": "際故，亦知諸法略、廣相。如、法性、實際差別",
    "T25n1509_082:0639b04": "義，如初品中說。此中，佛說：「非際是實際。」非際",
    "T25n1509_082:0639b05": "者，無相可取，無定法可著。得法性故，知",
    "T25n1509_082:0639b06": "色等十八性皆是法性。法性相者，佛說：「無分、",
    "T25n1509_082:0639b07": "無非分。」無分者，不可示此示彼，無分別、",
    "T25n1509_082:0639b08": "無相、無量；無非分者，不著是無相、無量等",
    "T25n1509_082:0639b09": "破量相。法性，二事妨故不見：一、有相、有量，",
    "T25n1509_082:0639b10": "二、無相、無量。有相、有量為麁，無相、無量為",
    "T25n1509_082:0639b11": "細，是故說「法性相無分、無非分」。菩薩入三",
    "T25n1509_082:0639b12": "解脫門，住如等三實法，則能籌量知一切",
    "T25n1509_082:0639b13": "法總相、別相。須菩提聞佛答已，欲更問無",
    "T25n1509_082:0639b14": "量佛法異門事。佛答：「知一切法無合無散故，",
    "T25n1509_082:0639b15": "則知諸法總相、別相。」問曰：眼見二指有合",
    "T25n1509_082:0639b16": "散，云何言「無合散」？答曰：我先言：「肉眼所見，",
    "T25n1509_082:0639b17": "與牛羊無異，不可信。」復次，三節皮肉具足",
    "T25n1509_082:0639b18": "為指，指無定法。復次，設有指法，亦不盡合，",
    "T25n1509_082:0639b19": "一分合，多分不合；多分不合故，不得言指",
    "T25n1509_082:0639b20": "合。問曰：以少合故名為合？答曰：指少分",
    "T25n1509_082:0639b21": "不名為指，云何言指合？若多分不合不名",
    "T25n1509_082:0639b22": "為不合，何以少分合故名為合？是故不得",
    "T25n1509_082:0639b23": "言二指合。復次，指與分不異不一故，即是",
    "T25n1509_082:0639b24": "無指；無指故無合；入破一異門中，則都無",
    "T25n1509_082:0639b25": "合。如佛此中說：「一切法自性無，性無故即",
    "T25n1509_082:0639b26": "是無法，無法云何有合散？」須菩提聞佛說",
    "T25n1509_082:0639b27": "如、法性、實際、不合不散四門，知略、廣相，是故",
    "T25n1509_082:0639b28": "須菩提言：「世尊！是名略攝般若波羅蜜。略攝",
    "T25n1509_082:0639b29": "聞是安隱道故，一切菩薩所應學。」",
    "T25n1509_082:0639b30": "大智度論卷第八十二"
}