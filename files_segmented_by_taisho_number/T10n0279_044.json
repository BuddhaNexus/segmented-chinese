{
    "T10n0279_044:0229c13": "大方廣佛華嚴經卷第四十四",
    "T10n0279_044:0229c15": "于闐國三藏實叉難陀奉　制譯",
    "T10n0279_044:0229c16": "28 十通品十通品第二十八",
    "T10n0279_044:0229c17": "爾時，普賢菩薩摩訶薩告諸菩薩言：「佛子！菩",
    "T10n0279_044:0229c18": "薩摩訶薩有十種通。何者為十？「佛子！菩薩摩",
    "T10n0279_044:0229c19": "訶薩以他心智通，知一三千大千世界眾生",
    "T10n0279_044:0229c20": "心差別，所謂：善心、不善心、廣心、狹心、大心、小",
    "T10n0279_044:0229c21": "心、順生死心、背生死心、聲聞心、獨覺心、菩",
    "T10n0279_044:0229c22": "薩心、聲聞行心、獨覺行心、菩薩行心、天心、龍",
    "T10n0279_044:0229c23": "心、夜叉心、乾闥婆心、阿脩羅心、迦樓羅心、緊",
    "T10n0279_044:0229c24": "那羅心、摩睺羅伽心、人心、非人心、地獄心、畜",
    "T10n0279_044:0229c25": "生心、閻魔王處心、餓鬼心、諸難處眾生心，如",
    "T10n0279_044:0229c26": "是等無量差別種種眾生心悉分別知。如一",
    "T10n0279_044:0229c27": "世界，如是百世界、千世界、百千世界、百千億",
    "T10n0279_044:0229c28": "那由他世界，乃至不可說不可說佛剎微塵",
    "T10n0279_044:0229c29": "數世界中所有眾生心悉分別知。是名：菩薩",
    "T10n0279_044:0230a01": "摩訶薩第一善知他心智神通。",
    "T10n0279_044:0230a02": "「佛子！菩薩摩訶薩以無礙清淨天眼智通，見",
    "T10n0279_044:0230a03": "無量不可說不可說佛剎微塵數世界中眾",
    "T10n0279_044:0230a04": "生，死此生彼，善趣、惡趣，福相、罪相，或好或",
    "T10n0279_044:0230a05": "醜，或垢或淨。如是品類無量眾生，所謂：天眾、",
    "T10n0279_044:0230a06": "龍眾、夜叉眾、乾闥婆眾、阿脩羅眾、迦樓羅眾、",
    "T10n0279_044:0230a07": "緊那羅眾、摩睺羅伽眾、人眾、非人眾、微細身",
    "T10n0279_044:0230a08": "眾生眾、廣大身眾生眾、小眾、大眾，如是種種",
    "T10n0279_044:0230a09": "眾生眾中，以無礙眼悉皆明見；隨所積集業、",
    "T10n0279_044:0230a10": "隨所受苦樂、隨心、隨分別、隨見、隨言說、隨因、",
    "T10n0279_044:0230a11": "隨業、隨所緣、隨所起，悉皆見之，無有錯謬。",
    "T10n0279_044:0230a12": "是名：菩薩摩訶薩第二無礙天眼智神通。",
    "T10n0279_044:0230a13": "「佛子！菩薩摩訶薩以宿住隨念智通，能知自",
    "T10n0279_044:0230a14": "身及不可說不可說佛剎微塵數世界中一切",
    "T10n0279_044:0230a15": "眾生，過去不可說不可說佛剎微塵數劫宿",
    "T10n0279_044:0230a16": "住之事。所謂：某處生，如是名，如是姓，如是",
    "T10n0279_044:0230a17": "種族，如是飲食，如是苦樂。從無始來，於諸有",
    "T10n0279_044:0230a18": "中，以因以緣，展轉滋長，次第相續，輪迴不",
    "T10n0279_044:0230a19": "絕，種種品類、種種國土、種種趣生、種種形",
    "T10n0279_044:0230a20": "相、種種業行、種種結使、種種心念、種種",
    "T10n0279_044:0230a21": "因緣、受生差別，如是等事皆悉了知。又",
    "T10n0279_044:0230a22": "憶過去爾所佛剎微塵數劫，爾所佛剎微塵",
    "T10n0279_044:0230a23": "數世界中，有爾所佛剎微塵數諸佛，一一",
    "T10n0279_044:0230a24": "佛如是名號，如是出興，如是眾會，如是父",
    "T10n0279_044:0230a25": "母，如是侍者，如是聲聞，如是最勝二大弟",
    "T10n0279_044:0230a26": "子，於如是城邑，如是出家，復於如是菩提",
    "T10n0279_044:0230a27": "樹下成最正覺，於如是處，坐如是座，演說如",
    "T10n0279_044:0230a28": "是若干經典，如是利益爾所眾生，於爾所時",
    "T10n0279_044:0230a29": "住於壽命，施作如是若干佛事，依無餘依般",
    "T10n0279_044:0230b01": "涅槃界而般涅槃，般涅槃後法住久近，如是",
    "T10n0279_044:0230b02": "一切悉能憶念。又憶念不可說不可說佛剎",
    "T10n0279_044:0230b03": "微塵數諸佛名號，一一名號有不可說不可",
    "T10n0279_044:0230b04": "說佛剎微塵數佛，從初發心，起願修行，供養",
    "T10n0279_044:0230b05": "諸佛，調伏眾生，眾會說法，壽命多少，神通變",
    "T10n0279_044:0230b06": "化，乃至入於無餘涅槃，般涅槃後法住久近，",
    "T10n0279_044:0230b07": "造立塔廟種種莊嚴，令諸眾生種植善根，皆",
    "T10n0279_044:0230b08": "悉能知。是名：菩薩摩訶薩第三知過去際劫",
    "T10n0279_044:0230b09": "宿住智神通。",
    "T10n0279_044:0230b10": "「佛子！菩薩摩訶薩以知盡未來際劫智通，知",
    "T10n0279_044:0230b11": "不可說不可說佛剎微塵數世界中所有劫，",
    "T10n0279_044:0230b12": "一一劫中所有眾生，命終受生，諸有相續，業",
    "T10n0279_044:0230b13": "行果報，若善，若不善，若出離，若不出離，若決",
    "T10n0279_044:0230b14": "定，若不決定，若邪定，若正定，若善根與使",
    "T10n0279_044:0230b15": "俱，若善根不與使俱，若具足善根，若不具",
    "T10n0279_044:0230b16": "足善根，若攝取善根，若不攝取善根，若積",
    "T10n0279_044:0230b17": "集善根，若不積集善根，若積集罪法，若不積",
    "T10n0279_044:0230b18": "集罪法，如是一切皆能了知。又知不可說不",
    "T10n0279_044:0230b19": "可說佛剎微塵數世界，盡未來際有不可說",
    "T10n0279_044:0230b20": "不可說佛剎微塵數劫，一一劫有不可說不",
    "T10n0279_044:0230b21": "可說佛剎微塵數諸佛名號，一一名號有不",
    "T10n0279_044:0230b22": "可說不可說佛剎微塵數諸佛如來，一一如",
    "T10n0279_044:0230b23": "來，從初發心，起願立行，供養諸佛，教化眾",
    "T10n0279_044:0230b24": "生，眾會說法，壽命多少，神通變化，乃至入",
    "T10n0279_044:0230b25": "於無餘涅槃，般涅槃後法住久近，造立塔廟",
    "T10n0279_044:0230b26": "種種莊嚴，令諸眾生種植善根，如是等事悉",
    "T10n0279_044:0230b27": "能了知。是名：菩薩摩訶薩第四知盡未來際",
    "T10n0279_044:0230b28": "劫智神通。",
    "T10n0279_044:0230b29": "「佛子！菩薩摩訶薩成就無礙清淨天耳，圓滿",
    "T10n0279_044:0230c01": "廣大，聰徹離障，了達無礙，具足成就，於諸一",
    "T10n0279_044:0230c02": "切所有音聲，欲聞、不聞，隨意自在。佛子！東方",
    "T10n0279_044:0230c03": "有不可說不可說佛剎微塵數佛，是諸佛所",
    "T10n0279_044:0230c04": "說、所示、所開、所演、所安立、所教化、所調伏、所",
    "T10n0279_044:0230c05": "憶念、所分別，甚深廣大、種種差別、無量方",
    "T10n0279_044:0230c06": "便、無量善巧清淨之法，於彼一切皆能受",
    "T10n0279_044:0230c07": "持。又於其中若義、若文、若一人、若眾會，如",
    "T10n0279_044:0230c08": "其音辭，如其智慧，如所了達，如所示現，如所",
    "T10n0279_044:0230c09": "調伏，如其境界，如其所依，如其出道，於彼一",
    "T10n0279_044:0230c10": "切悉能記持，不忘不失，不斷不退，無迷無惑；",
    "T10n0279_044:0230c11": "為他演說，令得悟解，終不忘失一文一句。如",
    "T10n0279_044:0230c12": "東方，南、西、北方，四維、上、下，亦復如是。是名：菩",
    "T10n0279_044:0230c13": "薩摩訶薩第五無礙清淨天耳智神通。",
    "T10n0279_044:0230c14": "「佛子！菩薩摩訶薩住無體性神通、無作神通、",
    "T10n0279_044:0230c15": "平等神通、廣大神通、無量神通、無依神通、隨",
    "T10n0279_044:0230c16": "念神通、起神通、不起神通、不退神通、不斷神",
    "T10n0279_044:0230c17": "通、不壞神通、增長神通、隨詣神通。此菩薩",
    "T10n0279_044:0230c18": "聞極遠一切世界中諸佛名，所謂：無數世界、",
    "T10n0279_044:0230c19": "無量世界乃至不可說不可說佛剎微塵數",
    "T10n0279_044:0230c20": "世界中諸佛名；聞其名已，即自見身在彼佛",
    "T10n0279_044:0230c21": "所。彼諸世界或仰或覆，各各形狀，各各方",
    "T10n0279_044:0230c22": "所，各各差別，無邊無礙；種種國土，種種時",
    "T10n0279_044:0230c23": "劫，無量功德各別莊嚴。彼彼如來於中出",
    "T10n0279_044:0230c24": "現，示現神變，稱揚名號，無量無數，各各不",
    "T10n0279_044:0230c25": "同。此菩薩一得聞彼諸如來名，不動本處，而",
    "T10n0279_044:0230c26": "見其身在彼佛所，禮拜尊重，承事供養，問菩",
    "T10n0279_044:0230c27": "薩法，入佛智慧，悉能了達諸佛國土道場眾",
    "T10n0279_044:0230c28": "會及所說法，至於究竟無所取著。如是，經不",
    "T10n0279_044:0230c29": "可說不可說佛剎微塵數劫，普至十方而無",
    "T10n0279_044:0231a01": "所往，然詣佛剎觀佛聽法請道，無有斷絕，",
    "T10n0279_044:0231a02": "無有廢捨，無有休息，無有疲厭；修菩薩行，成",
    "T10n0279_044:0231a03": "就大願，悉令具足，曾無退轉，為令如來廣大",
    "T10n0279_044:0231a04": "種性不斷絕故。是名：菩薩摩訶薩第六住無",
    "T10n0279_044:0231a05": "體性無動作往一切佛剎智神通。",
    "T10n0279_044:0231a06": "「佛子！菩薩摩訶薩以善分別一切眾生言音",
    "T10n0279_044:0231a07": "智通，知不可說不可說佛剎微塵數世界中",
    "T10n0279_044:0231a08": "眾生種種言辭。所謂：聖言辭、非聖言辭、天言",
    "T10n0279_044:0231a09": "辭、龍言辭、夜叉言辭、乾闥婆、阿脩羅、迦樓羅、",
    "T10n0279_044:0231a10": "緊那羅、摩睺羅伽、人及非人乃至不可說不",
    "T10n0279_044:0231a11": "可說眾生所有言辭，各各表示，種種差別，如",
    "T10n0279_044:0231a12": "是一切皆能了知。此菩薩隨所入世界，能知",
    "T10n0279_044:0231a13": "其中一切眾生所有性欲，如其性欲為出言",
    "T10n0279_044:0231a14": "辭，悉令解了無有疑惑。如日光出現，普照",
    "T10n0279_044:0231a15": "眾色，令有目者悉得明見。菩薩摩訶薩亦復",
    "T10n0279_044:0231a16": "如是，以善分別一切言辭智，深入一切言辭",
    "T10n0279_044:0231a17": "雲，所有言辭令諸世間聰慧之者悉得解了。",
    "T10n0279_044:0231a18": "是名：菩薩摩訶薩第七善分別一切言辭智",
    "T10n0279_044:0231a19": "神通。",
    "T10n0279_044:0231a20": "「佛子！菩薩摩訶薩以出生無量阿僧祇色身",
    "T10n0279_044:0231a21": "莊嚴智通，知一切法遠離色相，無差別相，無",
    "T10n0279_044:0231a22": "種種相，無無量相，無分別相，無青、黃、赤、白相。",
    "T10n0279_044:0231a23": "菩薩如是入於法界，能現其身，作種種色。所",
    "T10n0279_044:0231a24": "謂：無邊色、無量色、清淨色、莊嚴色、普遍色、無",
    "T10n0279_044:0231a25": "比色、普照色、增上色、無違逆色、具諸相色、離",
    "T10n0279_044:0231a26": "眾惡色、大威力色、可尊重色、無窮盡色、眾雜",
    "T10n0279_044:0231a27": "妙色、極端嚴色、不可量色、善守護色、能成熟",
    "T10n0279_044:0231a28": "色、隨化者色、無障礙色、甚明徹色、無垢濁",
    "T10n0279_044:0231a29": "色、極澄淨色、大勇健色、不思議方便色、不",
    "T10n0279_044:0231b01": "可壞色、離瑕翳色、無障闇色、善安住色、妙莊",
    "T10n0279_044:0231b02": "嚴色、諸相端嚴色、種種隨好色、大尊貴色、妙",
    "T10n0279_044:0231b03": "境界色、善磨瑩色、清淨深心色、熾然明盛色、",
    "T10n0279_044:0231b04": "最勝廣大色、無間斷色、無所依色、無等比色、",
    "T10n0279_044:0231b05": "充滿不可說佛剎色、增長色、堅固攝受色、最",
    "T10n0279_044:0231b06": "勝功德色、隨諸心樂色、清淨解了色、積集眾",
    "T10n0279_044:0231b07": "妙色、善巧決定色、無有障礙色、虛空明淨色、",
    "T10n0279_044:0231b08": "清淨可樂色、離諸塵垢色、不可稱量色、妙見",
    "T10n0279_044:0231b09": "色、普見色、隨時示現色、寂靜色、離貪色、真實",
    "T10n0279_044:0231b10": "福田色、能作安隱色、離諸怖畏色、離愚癡行",
    "T10n0279_044:0231b11": "色、智慧勇猛色、身相無礙色、遊行普遍色、心",
    "T10n0279_044:0231b12": "無所依色、大慈所起色、大悲所現色、平等出",
    "T10n0279_044:0231b13": "離色、具足福德色、隨心憶念色、無邊妙寶色、",
    "T10n0279_044:0231b14": "寶藏光明色、眾生信樂色、一切智現前色、歡",
    "T10n0279_044:0231b15": "喜眼色、眾寶莊嚴第一色、無有處所色、自在",
    "T10n0279_044:0231b16": "示現色、種種神通色、生如來家色、過諸譬諭",
    "T10n0279_044:0231b17": "色、周遍法界色、眾皆往詣色、種種色、成就",
    "T10n0279_044:0231b18": "色、出離色、隨所化者威儀色、見無厭足色、種",
    "T10n0279_044:0231b19": "種明淨色、能放無數光網色、不可說光明種",
    "T10n0279_044:0231b20": "種差別色、不可思香光明超過三界色、不可",
    "T10n0279_044:0231b21": "量日輪光明照耀色、示現無比月身色、無量",
    "T10n0279_044:0231b22": "可愛樂華雲色、出生種種蓮華鬘雲莊嚴色、",
    "T10n0279_044:0231b23": "超過一切世間香焰普熏色、出生一切如來",
    "T10n0279_044:0231b24": "藏色、不可說音聲開示演暢一切法色、具足",
    "T10n0279_044:0231b25": "一切普賢行色。佛子！菩薩摩訶薩深入如是",
    "T10n0279_044:0231b26": "無色法界，能現此等種種色身，令所化者見，",
    "T10n0279_044:0231b27": "令所化者念，為所化者轉法輪；隨所化者時，",
    "T10n0279_044:0231b28": "隨所化者相，令所化者親近，令所化者開悟，",
    "T10n0279_044:0231b29": "為所化者起種種神通，為所化者現種種自",
    "T10n0279_044:0231c01": "在，為所化者施種種能事。是名：菩薩摩訶薩",
    "T10n0279_044:0231c02": "為度一切眾生故勤修成就第八無數色身智",
    "T10n0279_044:0231c03": "神通。「佛子！菩薩摩訶薩以一切法智通，知一",
    "T10n0279_044:0231c04": "切法無有名字、無有種性，無來、無去，非異、非",
    "T10n0279_044:0231c05": "不異，非種種、非不種種，非二、非不二，無我、無",
    "T10n0279_044:0231c06": "比，不生、不滅，不動、不壞，無實、無虛，一相、無",
    "T10n0279_044:0231c07": "相，非無、非有，非法、非非法，不隨於俗、非不隨",
    "T10n0279_044:0231c08": "俗，非業、非非業，非報、非非報，非有為、非無為，",
    "T10n0279_044:0231c09": "非第一義、非不第一義，非道、非非道，非出離、",
    "T10n0279_044:0231c10": "非不出離，非量、非無量，非世間、非出世間，非",
    "T10n0279_044:0231c11": "從因生、非不從因生，非決定、非不決定，非成",
    "T10n0279_044:0231c12": "就、非不成就，非出、非不出，非分別、非不分別，",
    "T10n0279_044:0231c13": "非如理、非不如理。此菩薩不取世俗諦，不住",
    "T10n0279_044:0231c14": "第一義，不分別諸法，不建立文字，隨順寂滅",
    "T10n0279_044:0231c15": "性，不捨一切願，見義知法，興布法雲，降霔法",
    "T10n0279_044:0231c16": "雨。雖知實相不可言說，而以方便無盡辯才，",
    "T10n0279_044:0231c17": "隨法、隨義次第開演；以於諸法言辭辯說皆",
    "T10n0279_044:0231c18": "得善巧，大慈大悲悉已清淨，能於一切離文",
    "T10n0279_044:0231c19": "字法中出生文字，與法、與義隨順無違，為說",
    "T10n0279_044:0231c20": "諸法悉從緣起，雖有言說而無所著。演一切",
    "T10n0279_044:0231c21": "法辯才無盡，分別安立，開發示導，令諸法",
    "T10n0279_044:0231c22": "性具足明顯，斷眾疑網悉得清淨。雖攝眾",
    "T10n0279_044:0231c23": "生不捨真實，於不二法而無退轉，常能演",
    "T10n0279_044:0231c24": "說無礙法門，以眾妙音，隨眾生心，普雨法雨",
    "T10n0279_044:0231c25": "而不失時。是名：菩薩摩訶薩第九一切法智",
    "T10n0279_044:0231c26": "神通。",
    "T10n0279_044:0231c27": "「佛子！菩薩摩訶薩以一切法滅盡三昧智通，",
    "T10n0279_044:0231c28": "於念念中入一切法滅盡三昧，亦不退菩薩",
    "T10n0279_044:0231c29": "道，不捨菩薩事，不捨大慈大悲心，修習波羅",
    "T10n0279_044:0232a01": "蜜未嘗休息，觀察一切佛國土無有厭倦，不",
    "T10n0279_044:0232a02": "捨度眾生願，不斷轉法輪事，不廢教化眾生",
    "T10n0279_044:0232a03": "業，不捨供養諸佛行，不捨一切法自在門，不",
    "T10n0279_044:0232a04": "捨常見一切佛，不捨常聞一切法；知一切法",
    "T10n0279_044:0232a05": "平等無礙，自在成就一切佛法，所有勝願皆",
    "T10n0279_044:0232a06": "得圓滿，了知一切國土差別，入佛種性到於",
    "T10n0279_044:0232a07": "彼岸；能於彼彼諸世界中，學一切法，了法無",
    "T10n0279_044:0232a08": "相，知一切法皆從緣起，無有體性，然隨世",
    "T10n0279_044:0232a09": "俗方便演說；雖於諸法心無所住，然順眾生",
    "T10n0279_044:0232a10": "諸根欲樂，方便為說種種諸法。此菩薩住三",
    "T10n0279_044:0232a11": "昧時，隨其心樂，或住一劫，或住百劫，或住千",
    "T10n0279_044:0232a12": "劫，或住億劫，或住百億劫，或住千億劫，或住",
    "T10n0279_044:0232a13": "百千億劫，或住那由他億劫，或住百那由他",
    "T10n0279_044:0232a14": "億劫，或住千那由他億劫，或住百千那由他",
    "T10n0279_044:0232a15": "億劫，或住無數劫，或住無量劫，乃至或住不",
    "T10n0279_044:0232a16": "可說不可說劫。菩薩入此一切法滅盡三昧，",
    "T10n0279_044:0232a17": "雖復經於爾所劫住，而身不離散、不羸瘦、不",
    "T10n0279_044:0232a18": "變異，非見非不見，不滅不壞，不疲不懈，不可",
    "T10n0279_044:0232a19": "盡竭。雖於有於無悉無所作，而能成辦諸",
    "T10n0279_044:0232a20": "菩薩事。所謂：恒不捨離一切眾生，教化調伏",
    "T10n0279_044:0232a21": "未曾失時，令其增長一切佛法，於菩薩行悉",
    "T10n0279_044:0232a22": "得圓滿；為欲利益一切眾生，神通變化無有",
    "T10n0279_044:0232a23": "休息，譬如光影普現一切，而於三昧寂然不",
    "T10n0279_044:0232a24": "動。是為菩薩摩訶薩入一切法滅盡三昧智",
    "T10n0279_044:0232a25": "神通。「佛子！菩薩摩訶薩住於如是十種神通，",
    "T10n0279_044:0232a26": "一切天人不能思議，一切眾生不能思議；一",
    "T10n0279_044:0232a27": "切聲聞、一切獨覺，及餘一切諸菩薩眾，如是",
    "T10n0279_044:0232a28": "皆悉不能思議。此菩薩，身業不可思議，語業",
    "T10n0279_044:0232a29": "不可思議，意業不可思議，三昧自在不可思",
    "T10n0279_044:0232b01": "議，智慧境界不可思議，唯除諸佛及有得此",
    "T10n0279_044:0232b02": "神通菩薩，餘無能說此人功德稱揚讚歎。佛",
    "T10n0279_044:0232b03": "子！是為菩薩摩訶薩十種神通。若菩薩摩訶",
    "T10n0279_044:0232b04": "薩住此神通，悉得一切三世無礙智神通。」",
    "T10n0279_044:0232b05": "29 十忍品十忍品第二十九",
    "T10n0279_044:0232b06": "爾時，普賢菩薩告諸菩薩言：「佛子！菩薩摩訶",
    "T10n0279_044:0232b07": "薩有十種忍，若得此忍，則得到於一切菩薩",
    "T10n0279_044:0232b08": "無礙忍地，一切佛法無礙無盡。何者為十？所",
    "T10n0279_044:0232b09": "謂：音聲忍、順忍、無生法忍、如幻忍、如焰忍、",
    "T10n0279_044:0232b10": "如夢忍、如響忍、如影忍、如化忍、如空忍。此",
    "T10n0279_044:0232b11": "十種忍，三世諸佛已說、今說、當說。",
    "T10n0279_044:0232b12": "「佛子！云何為菩薩摩訶薩音聲忍？謂聞諸佛",
    "T10n0279_044:0232b13": "所說之法不驚、不怖、不畏，深信悟解，愛樂",
    "T10n0279_044:0232b14": "趣向，專心憶念，修習安住。是名：菩薩摩訶薩",
    "T10n0279_044:0232b15": "第一音聲忍。",
    "T10n0279_044:0232b16": "「佛子！云何為菩薩摩訶薩順忍？謂於諸法，思",
    "T10n0279_044:0232b17": "惟觀察，平等無違，隨順了知，令心清淨，正住",
    "T10n0279_044:0232b18": "修習，趣入成就。是名：菩薩摩訶薩第二順忍。",
    "T10n0279_044:0232b19": "「佛子！云何為菩薩摩訶薩無生法忍？佛子！此",
    "T10n0279_044:0232b20": "菩薩摩訶薩不見有少法生，亦不見有少法",
    "T10n0279_044:0232b21": "滅。何以故？若無生則無滅，若無滅則無盡，若",
    "T10n0279_044:0232b22": "無盡則離垢，若離垢則無差別，若無差別則",
    "T10n0279_044:0232b23": "無處所，若無處所則寂靜，若寂靜則離欲，若",
    "T10n0279_044:0232b24": "離欲則無作，若無作則無願，若無願則無住，",
    "T10n0279_044:0232b25": "若無住則無去無來。是名：菩薩摩訶薩第三",
    "T10n0279_044:0232b26": "無生法忍。",
    "T10n0279_044:0232b27": "「佛子！云何為菩薩摩訶薩如幻忍？佛子！此菩",
    "T10n0279_044:0232b28": "薩摩訶薩知一切法，皆悉如幻，從因緣起，於",
    "T10n0279_044:0232b29": "一法中解多法，於多法中解一法。此菩薩知",
    "T10n0279_044:0232c01": "諸法如幻已，了達國土，了達眾生，了達法界，",
    "T10n0279_044:0232c02": "了達世間平等，了達佛出現平等，了達三世",
    "T10n0279_044:0232c03": "平等，成就種種神通變化。譬如幻，非象、非",
    "T10n0279_044:0232c04": "馬，非車、非步，非男、非女，非童男、非童女，非樹、",
    "T10n0279_044:0232c05": "非葉、非華、非果，非地、非水、非火、非風，非晝、非",
    "T10n0279_044:0232c06": "夜，非日、非月，非半月、非一月，非一年、非百年，",
    "T10n0279_044:0232c07": "非一劫、非多劫，非定、非亂，非純、非雜，非一、非",
    "T10n0279_044:0232c08": "異，非廣、非狹，非多、非少，非量、非無量，非麁、非",
    "T10n0279_044:0232c09": "細，非是一切種種眾物；種種非幻，幻非種種，",
    "T10n0279_044:0232c10": "然由幻故，示現種種差別之事。菩薩摩訶薩",
    "T10n0279_044:0232c11": "亦復如是，觀一切世間如幻，所謂：業世間、煩",
    "T10n0279_044:0232c12": "惱世間、國土世間、法世間、時世間、趣世間、",
    "T10n0279_044:0232c13": "成世間、壞世間、運動世間、造作世間。菩薩摩",
    "T10n0279_044:0232c14": "訶薩觀一切世間如幻時，不見眾生生，不見",
    "T10n0279_044:0232c15": "眾生滅；不見國土生，不見國土滅；不見諸法",
    "T10n0279_044:0232c16": "生，不見諸法滅；不見過去可分別，不見未來",
    "T10n0279_044:0232c17": "有起作，不見現在一念住；不觀察菩提，不分",
    "T10n0279_044:0232c18": "別菩提；不見佛出現，不見佛涅槃；不見住大",
    "T10n0279_044:0232c19": "願，不見入正住，不出平等性。是菩薩雖成",
    "T10n0279_044:0232c20": "就佛國土，知國土無差別；雖成就眾生界，知",
    "T10n0279_044:0232c21": "眾生無差別；雖普觀法界，而安住法性寂然",
    "T10n0279_044:0232c22": "不動；雖達三世平等，而不違分別三世法；雖",
    "T10n0279_044:0232c23": "成就蘊、處，而永斷所依；雖度脫眾生，而了知",
    "T10n0279_044:0232c24": "法界平等無種種差別；雖知一切法遠離文",
    "T10n0279_044:0232c25": "字不可言說，而常說法辯才無盡；雖不取著",
    "T10n0279_044:0232c26": "化眾生事，而不捨大悲，為度一切轉於法輪；",
    "T10n0279_044:0232c27": "雖為開示過去因緣，而知因緣性無有動轉。",
    "T10n0279_044:0232c28": "是名：菩薩摩訶薩第四如幻忍。",
    "T10n0279_044:0232c29": "「佛子！云何為菩薩摩訶薩如焰忍？佛子！此菩",
    "T10n0279_044:0233a01": "薩摩訶薩知一切世間同於陽焰。譬如陽焰，",
    "T10n0279_044:0233a02": "無有方所，非內、非外，非有、非無，非斷、非常，非",
    "T10n0279_044:0233a03": "一色、非種種色亦非無色，但隨世間言說顯",
    "T10n0279_044:0233a04": "示。菩薩如是如實觀察，了知諸法，現證一",
    "T10n0279_044:0233a05": "切，令得圓滿。是名：菩薩摩訶薩第五如焰忍。",
    "T10n0279_044:0233a06": "「佛子！云何為菩薩摩訶薩如夢忍？佛子！此菩",
    "T10n0279_044:0233a07": "薩摩訶薩知一切世間如夢。譬如夢，非世間、",
    "T10n0279_044:0233a08": "非離世間，非欲界、非色界、非無色界，非生、非",
    "T10n0279_044:0233a09": "沒，非染、非淨，而有示現。菩薩摩訶薩亦復如",
    "T10n0279_044:0233a10": "是，知一切世間悉同於夢，無有變異故，如夢",
    "T10n0279_044:0233a11": "自性故，如夢執著故，如夢性離故，如夢本性",
    "T10n0279_044:0233a12": "故，如夢所現故，如夢無差別故，如夢想分別",
    "T10n0279_044:0233a13": "故，如夢覺時故。是名：菩薩摩訶薩第六如夢",
    "T10n0279_044:0233a14": "忍。",
    "T10n0279_044:0233a15": "「佛子！云何為菩薩摩訶薩如響忍？佛子！此菩",
    "T10n0279_044:0233a16": "薩摩訶薩聞佛說法，觀諸法性，修學成就，到",
    "T10n0279_044:0233a17": "於彼岸；知一切音聲，悉同於響，無來無去，如",
    "T10n0279_044:0233a18": "是示現。佛子！此菩薩摩訶薩觀如來聲，不從",
    "T10n0279_044:0233a19": "內出，不從外出，亦不從於內外而出；雖了此",
    "T10n0279_044:0233a20": "聲非內、非外、非內外出，而能示現善巧名句，",
    "T10n0279_044:0233a21": "成就演說。譬如谷響，從緣所起，而與法性無",
    "T10n0279_044:0233a22": "有相違，令諸眾生隨類各解而得修學。如帝",
    "T10n0279_044:0233a23": "釋夫人阿脩羅女，名曰：舍支，於一音中出千",
    "T10n0279_044:0233a24": "種音，亦不心念令如是出。菩薩摩訶薩亦復",
    "T10n0279_044:0233a25": "如是，入無分別界，成就善巧隨類之音，於無",
    "T10n0279_044:0233a26": "邊世界中恒轉法輪。此菩薩善能觀察一切",
    "T10n0279_044:0233a27": "眾生，以廣長舌相而為演說，其聲無礙，遍十",
    "T10n0279_044:0233a28": "方土，令隨所宜，聞法各異；雖知聲無起而普",
    "T10n0279_044:0233a29": "現音聲，雖知無所說而廣說諸法；妙音平等，",
    "T10n0279_044:0233b01": "隨類各解，悉以智慧而能了達。是名：菩薩",
    "T10n0279_044:0233b02": "摩訶薩第七如響忍。",
    "T10n0279_044:0233b03": "「佛子！云何為菩薩摩訶薩如影忍？佛子！此菩",
    "T10n0279_044:0233b04": "薩摩訶薩，非於世間生，非於世間沒；非在",
    "T10n0279_044:0233b05": "世間內，非在世間外；非行於世間，非不行",
    "T10n0279_044:0233b06": "世間；非同於世間，非異於世間；非往於世間，",
    "T10n0279_044:0233b07": "非不往世間；非住於世間，非不住世間；非是",
    "T10n0279_044:0233b08": "世間，非出世間；非修菩薩行，非捨於大願；非",
    "T10n0279_044:0233b09": "實，非不實。雖常行一切佛法，而能辦一切世",
    "T10n0279_044:0233b10": "間事，不隨世間流，亦不住法流。譬如日月、男",
    "T10n0279_044:0233b11": "子、女人、舍宅、山林、河泉等物，於油、於水、於身、",
    "T10n0279_044:0233b12": "於寶、於明鏡等清淨物中而現其影。影與油",
    "T10n0279_044:0233b13": "等，非一、非異，非離、非合，於川流中亦不漂",
    "T10n0279_044:0233b14": "度，於池井內亦不沈沒，雖現其中，無所染",
    "T10n0279_044:0233b15": "著。然諸眾生，知於此處有是影現，亦知彼",
    "T10n0279_044:0233b16": "處無如是影；遠物、近物雖皆影現，影不隨",
    "T10n0279_044:0233b17": "物而有近遠。菩薩摩訶薩亦復如是，能知",
    "T10n0279_044:0233b18": "自身及以他身，一切皆是智之境界，不作二",
    "T10n0279_044:0233b19": "解，謂自、他別，而於自國土、於他國土，各各",
    "T10n0279_044:0233b20": "差別，一時普現。如種子中，無有根芽、莖節、",
    "T10n0279_044:0233b21": "枝葉，而能生起如是等事。菩薩摩訶薩亦復",
    "T10n0279_044:0233b22": "如是，於無二法中分別二相，善巧方便，通達",
    "T10n0279_044:0233b23": "無礙。是名：菩薩摩訶薩第八如影忍。菩薩摩",
    "T10n0279_044:0233b24": "訶薩成就此忍，雖不往詣十方國土，而能普",
    "T10n0279_044:0233b25": "現一切佛剎；亦不離此，亦不到彼，如影普現，",
    "T10n0279_044:0233b26": "所行無礙；令諸眾生見差別身，同於世間堅",
    "T10n0279_044:0233b27": "實之相，然此差別即非差別，別與不別無所",
    "T10n0279_044:0233b28": "障礙。此菩薩從於如來種性而生，身、語及意",
    "T10n0279_044:0233b29": "清淨無礙，故能獲得無邊色相清淨之身。",
    "T10n0279_044:0233c01": "「佛子！云何為菩薩摩訶薩如化忍？佛子！此菩",
    "T10n0279_044:0233c02": "薩摩訶薩知一切世間皆悉如化。所謂：一切",
    "T10n0279_044:0233c03": "眾生意業化，覺想所起故；一切世間諸行化，",
    "T10n0279_044:0233c04": "分別所起故；一切苦樂顛倒化，妄取所起故；",
    "T10n0279_044:0233c05": "一切世間不實法化，言說所現故；一切煩惱",
    "T10n0279_044:0233c06": "分別化，想念所起故；復有清淨調伏化，無分",
    "T10n0279_044:0233c07": "別所現故；於三世不轉化，無生平等故；菩薩",
    "T10n0279_044:0233c08": "願力化，廣大修行故；如來大悲化，方便示",
    "T10n0279_044:0233c09": "現故；轉法輪方便化，智慧無畏辯才所說",
    "T10n0279_044:0233c10": "故。菩薩如是了知世間、出世間化，現證知，",
    "T10n0279_044:0233c11": "廣大知，無邊知，如事知，自在知，真實知，",
    "T10n0279_044:0233c12": "非虛妄見所能傾動，隨世所行亦不失壞。譬",
    "T10n0279_044:0233c13": "如化，不從心起、不從心法起，不從業起、不",
    "T10n0279_044:0233c14": "受果報，非世間生、非世間滅，不可隨逐、不",
    "T10n0279_044:0233c15": "可攬觸，非久住、非須臾住，非行世間、非離世",
    "T10n0279_044:0233c16": "間，不專繫一方，不普屬諸方，非有量、非無",
    "T10n0279_044:0233c17": "量，不厭不息、非不厭息，非凡、非聖，非染、非",
    "T10n0279_044:0233c18": "淨，非生、非死，非智、非愚，非見、非不見，非依",
    "T10n0279_044:0233c19": "世間、非入法界，非黠慧、非遲鈍，非取、非不",
    "T10n0279_044:0233c20": "取，非生死、非涅槃，非有、非無有。菩薩如是",
    "T10n0279_044:0233c21": "善巧方便，行於世間修菩薩道，了知世法，分",
    "T10n0279_044:0233c22": "身化往；不著世間，不取自身，於世、於身無所",
    "T10n0279_044:0233c23": "分別；不住世間，不離世間；不住於法，不離於",
    "T10n0279_044:0233c24": "法；以本願故，不棄捨一眾生界，不調伏少眾",
    "T10n0279_044:0233c25": "生界。不分別法；非不分別，知諸法性無來無",
    "T10n0279_044:0233c26": "去，雖無所有而滿足佛法，了法如化非有非",
    "T10n0279_044:0233c27": "無。佛子！菩薩摩訶薩如是安住如化忍時，悉",
    "T10n0279_044:0233c28": "能滿足一切諸佛菩提之道，利益眾生。是名：",
    "T10n0279_044:0233c29": "菩薩摩訶薩第九如化忍。菩薩摩訶薩成就",
    "T10n0279_044:0234a01": "此忍，凡有所作悉同於化，譬如化士，於一",
    "T10n0279_044:0234a02": "切佛剎無所依住，於一切世間無所取著，於",
    "T10n0279_044:0234a03": "一切佛法不生分別，而趣佛菩提無有懈倦，",
    "T10n0279_044:0234a04": "修菩薩行離諸顛倒，雖無有身而現一切身，",
    "T10n0279_044:0234a05": "雖無所住而住眾國土，雖無有色而普現眾",
    "T10n0279_044:0234a06": "色，雖不著實際而明照法性平等圓滿。佛",
    "T10n0279_044:0234a07": "子！此菩薩摩訶薩於一切法無所依止，名：解",
    "T10n0279_044:0234a08": "脫者；一切過失悉皆捨離，名：調伏者；不動不",
    "T10n0279_044:0234a09": "轉，普入一切如來眾會，名：神通者；於無生法",
    "T10n0279_044:0234a10": "已得善巧，名：無退者；具一切力，須彌、鐵圍不",
    "T10n0279_044:0234a11": "能為障，名：無礙者。",
    "T10n0279_044:0234a12": "「佛子！云何為菩薩摩訶薩如空忍？佛子！此菩",
    "T10n0279_044:0234a13": "薩摩訶薩了一切法界猶如虛空，以無相故；",
    "T10n0279_044:0234a14": "一切世界猶如虛空，以無起故；一切法猶如",
    "T10n0279_044:0234a15": "虛空，以無二故；一切眾生行猶如虛空，無所",
    "T10n0279_044:0234a16": "行故；一切佛猶如虛空，無分別故；一切佛力",
    "T10n0279_044:0234a17": "猶如虛空，無差別故；一切禪定猶如虛空，三",
    "T10n0279_044:0234a18": "際平等故；所說一切法猶如虛空，不可言說",
    "T10n0279_044:0234a19": "故；一切佛身猶如虛空，無著無礙故。菩薩如",
    "T10n0279_044:0234a20": "是，以如虛空方便，了一切法皆無所有。佛子！",
    "T10n0279_044:0234a21": "菩薩摩訶薩以如虛空忍智了一切法時，得",
    "T10n0279_044:0234a22": "如虛空身、身業，得如虛空語、語業，得如虛空",
    "T10n0279_044:0234a23": "意、意業。譬如虛空，一切法依不生不歿；菩",
    "T10n0279_044:0234a24": "薩摩訶薩亦復如是，一切法身不生不歿。譬",
    "T10n0279_044:0234a25": "如虛空，不可破壞；菩薩摩訶薩亦復如是，智",
    "T10n0279_044:0234a26": "慧諸力不可破壞。譬如虛空，一切世間之所",
    "T10n0279_044:0234a27": "依止而無所依；菩薩摩訶薩亦復如是，一切",
    "T10n0279_044:0234a28": "諸法之所依止而無所依。譬如虛空，無生、無",
    "T10n0279_044:0234a29": "滅，能持一切世間生、滅；菩薩摩訶薩亦復如",
    "T10n0279_044:0234b01": "是，無向、無得，能示向、得，普使世間修行清淨。",
    "T10n0279_044:0234b02": "譬如虛空，無方、無隅，而能顯現無邊方、隅；菩",
    "T10n0279_044:0234b03": "薩摩訶薩亦復如是，無業、無報，而能顯示種",
    "T10n0279_044:0234b04": "種業、報。譬如虛空，非行、非住，而能示現種種",
    "T10n0279_044:0234b05": "威儀；菩薩摩訶薩亦復如是，非行、非住，而能",
    "T10n0279_044:0234b06": "分別一切諸行。譬如虛空，非色、非非色，而能",
    "T10n0279_044:0234b07": "示現種種諸色；菩薩摩訶薩亦復如是，非世",
    "T10n0279_044:0234b08": "間色、非出世間色，而能示現一切諸色。譬如",
    "T10n0279_044:0234b09": "虛空，非久、非近，而能久住，現一切物；菩薩摩",
    "T10n0279_044:0234b10": "訶薩亦復如是，非久、非近，而能久住，顯示菩",
    "T10n0279_044:0234b11": "薩所行諸行。譬如虛空，非淨、非穢，不離淨、穢；",
    "T10n0279_044:0234b12": "菩薩摩訶薩亦復如是，非障、非無障，不離障、",
    "T10n0279_044:0234b13": "無障。譬如虛空，一切世間皆現其前，非現一",
    "T10n0279_044:0234b14": "切世間之前；菩薩摩訶薩亦復如是，一切諸",
    "T10n0279_044:0234b15": "法皆現其前，非現一切諸法之前。譬如虛空，",
    "T10n0279_044:0234b16": "普入一切，而無邊際；菩薩摩訶薩亦復如是，",
    "T10n0279_044:0234b17": "普入諸法，而菩薩心無有邊際。何以故？菩薩",
    "T10n0279_044:0234b18": "所作如虛空故。謂所有修習、所有嚴淨、所有",
    "T10n0279_044:0234b19": "成就皆悉平等，一體、一味、一種，分量如虛空，",
    "T10n0279_044:0234b20": "清淨遍一切處。如是證知一切諸法，於一切",
    "T10n0279_044:0234b21": "法無有分別，嚴淨一切諸佛國土，圓滿一切",
    "T10n0279_044:0234b22": "無所依身，了一切方無有迷惑，具一切力不",
    "T10n0279_044:0234b23": "可摧壞，滿足一切無邊功德，已到一切甚深",
    "T10n0279_044:0234b24": "法處，通達一切波羅蜜道，普坐一切金剛之",
    "T10n0279_044:0234b25": "座，普發一切隨類之音，為一切世間轉於法",
    "T10n0279_044:0234b26": "輪未曾失時。是名：菩薩摩訶薩第十如空忍。",
    "T10n0279_044:0234b27": "菩薩摩訶薩成就此忍，得無來身，以無去故；",
    "T10n0279_044:0234b28": "得無生身，以無滅故；得無動身，以無壞故；得",
    "T10n0279_044:0234b29": "不實身，離虛妄故；得一相身，以無相故；得無",
    "T10n0279_044:0234c01": "量身，佛力無量故；得平等身，同如相故；得無",
    "T10n0279_044:0234c02": "差別身，等觀三世故；得至一切處身，淨眼等",
    "T10n0279_044:0234c03": "照無障礙故；得離欲際身，知一切法無合散",
    "T10n0279_044:0234c04": "故；得虛空無邊際身，福德藏無盡如虛空故；",
    "T10n0279_044:0234c05": "得無斷無盡法性平等辯才身，知一切法相",
    "T10n0279_044:0234c06": "唯是一相，無性為性如虛空故；得無量無礙",
    "T10n0279_044:0234c07": "音聲身，無所障礙如虛空故；得具足一切善",
    "T10n0279_044:0234c08": "巧清淨菩薩行身，於一切處皆無障礙如虛",
    "T10n0279_044:0234c09": "空故；得一切佛法海次第相續身，不可斷絕",
    "T10n0279_044:0234c10": "如虛空故；得一切佛剎中現無量佛剎身，離",
    "T10n0279_044:0234c11": "諸貪著如虛空無邊故；得示現一切自在法",
    "T10n0279_044:0234c12": "無休息身，如虛空大海無邊際故；得一切不",
    "T10n0279_044:0234c13": "可壞堅固勢力身，如虛空任持一切世間故；",
    "T10n0279_044:0234c14": "得諸根明利如金剛堅固不可壞身，如虛空",
    "T10n0279_044:0234c15": "一切劫火不能燒故；得持一切世間力身，智",
    "T10n0279_044:0234c16": "慧力如虛空故。「佛子！是名菩薩摩訶薩十種",
    "T10n0279_044:0234c17": "忍。」爾時，普賢菩薩摩訶薩欲重宣其義而說",
    "T10n0279_044:0234c18": "頌言：",
    "T10n0279_044:0234c19": "「譬如世有人，　　聞有寶藏處，",
    "T10n0279_044:0234c20": "以其可得故，　　心生大歡喜。",
    "T10n0279_044:0234c21": "如是大智慧，　　菩薩真佛子，",
    "T10n0279_044:0234c22": "聽聞諸佛法，　　甚深寂滅相。",
    "T10n0279_044:0234c23": "聞此深法時，　　其心得安隱，",
    "T10n0279_044:0234c24": "不驚亦不怖，　　亦不生恐畏。",
    "T10n0279_044:0234c25": "大士求菩提，　　聞斯廣大音，",
    "T10n0279_044:0234c26": "心淨能堪忍，　　於此無疑惑。",
    "T10n0279_044:0234c27": "自念以聞此，　　甚深微妙法，",
    "T10n0279_044:0234c28": "當成一切智，　　人天大導師。",
    "T10n0279_044:0234c29": "菩薩聞此音，　　其心大歡喜，",
    "T10n0279_044:0235a01": "發生堅固意，　　願求諸佛法。",
    "T10n0279_044:0235a02": "以樂菩提故，　　其心漸調伏，",
    "T10n0279_044:0235a03": "令信益增長，　　於法無違謗。",
    "T10n0279_044:0235a04": "是故聞此音，　　其心得堪忍，",
    "T10n0279_044:0235a05": "安住而不動，　　修行菩薩行。",
    "T10n0279_044:0235a06": "為求菩提故，　　專行向彼道，",
    "T10n0279_044:0235a07": "精進無退轉，　　不捨眾善軛。",
    "T10n0279_044:0235a08": "以求菩提故，　　其心無恐畏，",
    "T10n0279_044:0235a09": "聞法增勇猛，　　供佛令歡喜。",
    "T10n0279_044:0235a10": "如有大福人，　　獲得真金藏，",
    "T10n0279_044:0235a11": "隨身所應服，　　造作莊嚴具。",
    "T10n0279_044:0235a12": "菩薩亦如是，　　聞此甚深義，",
    "T10n0279_044:0235a13": "思惟增智海，　　以修隨順法。",
    "T10n0279_044:0235a14": "法有亦順知，　　法無亦順知，",
    "T10n0279_044:0235a15": "隨彼法如是，　　如是知諸法。",
    "T10n0279_044:0235a16": "成就清淨心，　　明徹大歡喜，",
    "T10n0279_044:0235a17": "知法從緣起，　　勇猛勤修習。",
    "T10n0279_044:0235a18": "平等觀諸法，　　了知其自性，",
    "T10n0279_044:0235a19": "不違佛法藏，　　普覺一切法。",
    "T10n0279_044:0235a20": "志樂常堅固，　　嚴淨佛菩提，",
    "T10n0279_044:0235a21": "不動如須彌，　　一心求正覺。",
    "T10n0279_044:0235a22": "以發精進意，　　復修三昧道，",
    "T10n0279_044:0235a23": "無量劫勤行，　　未曾有退失。",
    "T10n0279_044:0235a24": "菩薩所入法，　　是佛所行處，",
    "T10n0279_044:0235a25": "於此能了知，　　其心無厭怠。",
    "T10n0279_044:0235a26": "如無等所說，　　平等觀諸法，",
    "T10n0279_044:0235a27": "非不平等忍，　　能成平等智。",
    "T10n0279_044:0235a28": "隨順佛所說，　　成就此忍門，",
    "T10n0279_044:0235a29": "如法而了知，　　亦不分別法。",
    "T10n0279_044:0235b01": "三十三天中，　　所有諸天子，",
    "T10n0279_044:0235b02": "共同一器食，　　所食各不同。",
    "T10n0279_044:0235b03": "所食種種食，　　不從十方來，",
    "T10n0279_044:0235b04": "如其所修業，　　自然咸在器。",
    "T10n0279_044:0235b05": "菩薩亦如是，　　觀察一切法，",
    "T10n0279_044:0235b06": "悉從因緣起，　　無生故無滅，",
    "T10n0279_044:0235b07": "無滅故無盡，　　無盡故無染，",
    "T10n0279_044:0235b08": "於世變異法，　　了知無變異，",
    "T10n0279_044:0235b09": "無異則無處，　　無處則寂滅，",
    "T10n0279_044:0235b10": "其心無染著，　　願度諸群生。",
    "T10n0279_044:0235b11": "專念於佛法，　　未嘗有散動，",
    "T10n0279_044:0235b12": "而以悲願心，　　方便行於世。",
    "T10n0279_044:0235b13": "勤求於十力，　　處世而不住，",
    "T10n0279_044:0235b14": "無去亦無來，　　方便善說法。",
    "T10n0279_044:0235b15": "此忍最為上，　　了法無有盡，",
    "T10n0279_044:0235b16": "入於真法界，　　實亦無所入。",
    "T10n0279_044:0235b17": "菩薩住此忍，　　普見諸如來，",
    "T10n0279_044:0235b18": "同時與授記，　　斯名受佛職。",
    "T10n0279_044:0235b19": "了達三世法，　　寂滅清淨相，",
    "T10n0279_044:0235b20": "而能化眾生，　　置於善道中。",
    "T10n0279_044:0235b21": "世間種種法，　　一切皆如幻，",
    "T10n0279_044:0235b22": "若能如是知，　　其心無所動。",
    "T10n0279_044:0235b23": "諸業從心生，　　故說心如幻，",
    "T10n0279_044:0235b24": "若離此分別，　　普滅諸有趣。",
    "T10n0279_044:0235b25": "譬如工幻師，　　普現諸色像，",
    "T10n0279_044:0235b26": "徒令眾貪樂，　　畢竟無所得。",
    "T10n0279_044:0235b27": "世間亦如是，　　一切皆如幻，",
    "T10n0279_044:0235b28": "無性亦無生，　　示現有種種。",
    "T10n0279_044:0235b29": "度脫諸眾生，　　令知法如幻，",
    "T10n0279_044:0235c01": "眾生不異幻，　　了幻無眾生。",
    "T10n0279_044:0235c02": "眾生及國土，　　三世所有法，",
    "T10n0279_044:0235c03": "如是悉無餘，　　一切皆如幻。",
    "T10n0279_044:0235c04": "幻作男女形，　　及象馬牛羊，",
    "T10n0279_044:0235c05": "屋宅池泉類，　　園林華果等。",
    "T10n0279_044:0235c06": "幻物無知覺，　　亦無有住處，",
    "T10n0279_044:0235c07": "畢竟寂滅相，　　但隨分別現。",
    "T10n0279_044:0235c08": "菩薩能如是，　　普見諸世間，",
    "T10n0279_044:0235c09": "有無一切法，　　了達悉如幻。",
    "T10n0279_044:0235c10": "眾生及國土，　　種種業所造，",
    "T10n0279_044:0235c11": "入於如幻際，　　於彼無依著。",
    "T10n0279_044:0235c12": "如是得善巧，　　寂滅無戲論，",
    "T10n0279_044:0235c13": "住於無礙地，　　普現大威力。",
    "T10n0279_044:0235c14": "勇猛諸佛子，　　隨順入妙法，",
    "T10n0279_044:0235c15": "善觀一切想，　　纏網於世間。",
    "T10n0279_044:0235c16": "眾想如陽焰，　　令眾生倒解，",
    "T10n0279_044:0235c17": "菩薩善知想，　　捨離一切倒。",
    "T10n0279_044:0235c18": "眾生各別異，　　形類非一種，",
    "T10n0279_044:0235c19": "了達皆是想，　　一切無真實。",
    "T10n0279_044:0235c20": "十方諸眾生，　　皆為想所覆，",
    "T10n0279_044:0235c21": "若捨顛倒見，　　則滅世間想。",
    "T10n0279_044:0235c22": "世間如陽焰，　　以想有差別，",
    "T10n0279_044:0235c23": "知世住於想，　　遠離三顛倒。",
    "T10n0279_044:0235c24": "譬如熱時焰，　　世見謂為水，",
    "T10n0279_044:0235c25": "水實無所有，　　智者不應求。",
    "T10n0279_044:0235c26": "眾生亦復然，　　世趣皆無有，",
    "T10n0279_044:0235c27": "如焰住於想，　　無礙心境界。",
    "T10n0279_044:0235c28": "若離於諸想，　　亦離諸戲論，",
    "T10n0279_044:0235c29": "愚癡著想者，　　悉令得解脫。",
    "T10n0279_044:0236a01": "遠離憍慢心，　　除滅世間想，",
    "T10n0279_044:0236a02": "住盡無盡處，　　是菩薩方便。",
    "T10n0279_044:0236a03": "菩薩了世法，　　一切皆如夢，",
    "T10n0279_044:0236a04": "非處非無處，　　體性恒寂滅。",
    "T10n0279_044:0236a05": "諸法無分別，　　如夢不異心，",
    "T10n0279_044:0236a06": "三世諸世間，　　一切悉如是。",
    "T10n0279_044:0236a07": "夢體無生滅，　　亦無有方所，",
    "T10n0279_044:0236a08": "三界悉如是，　　見者心解脫。",
    "T10n0279_044:0236a09": "夢不在世間，　　不在非世間，",
    "T10n0279_044:0236a10": "此二不分別，　　得入於忍地。",
    "T10n0279_044:0236a11": "譬如夢中見，　　種種諸異相，",
    "T10n0279_044:0236a12": "世間亦如是，　　與夢無差別。",
    "T10n0279_044:0236a13": "住於夢定者，　　了世皆如夢，",
    "T10n0279_044:0236a14": "非同非是異，　　非一非種種。",
    "T10n0279_044:0236a15": "眾生諸剎業，　　雜染及清淨，",
    "T10n0279_044:0236a16": "如是悉了知，　　與夢皆平等。",
    "T10n0279_044:0236a17": "菩薩所行行，　　及以諸大願，",
    "T10n0279_044:0236a18": "明了皆如夢，　　與世亦無別。",
    "T10n0279_044:0236a19": "了世皆空寂，　　不壞於世法，",
    "T10n0279_044:0236a20": "譬如夢所見，　　長短等諸色。",
    "T10n0279_044:0236a21": "是名如夢忍，　　因此了世法，",
    "T10n0279_044:0236a22": "疾成無礙智，　　廣度諸群生。",
    "T10n0279_044:0236a23": "修行如是行，　　出生廣大解，",
    "T10n0279_044:0236a24": "巧知諸法性，　　於法心無著。",
    "T10n0279_044:0236a25": "一切諸世間，　　種種諸音聲，",
    "T10n0279_044:0236a26": "非內亦非外，　　了之悉如響。",
    "T10n0279_044:0236a27": "如聞種種響，　　心不生分別；",
    "T10n0279_044:0236a28": "菩薩聞音聲，　　其心亦如是。",
    "T10n0279_044:0236a29": "瞻仰諸如來，　　及聽說法音，",
    "T10n0279_044:0236b01": "演契經無量，　　雖聞無所著。",
    "T10n0279_044:0236b02": "如響無來處，　　所聞聲亦然，",
    "T10n0279_044:0236b03": "而能分別法，　　與法無乖謬。",
    "T10n0279_044:0236b04": "善了諸音聲，　　於聲不分別，",
    "T10n0279_044:0236b05": "知聲悉空寂，　　普出清淨音。",
    "T10n0279_044:0236b06": "了法不在言，　　善入無言際，",
    "T10n0279_044:0236b07": "而能示言說，　　如響遍世間。",
    "T10n0279_044:0236b08": "了知言語道，　　具足音聲分，",
    "T10n0279_044:0236b09": "知聲性空寂，　　以世言音說。",
    "T10n0279_044:0236b10": "如世所有音，　　示同分別法，",
    "T10n0279_044:0236b11": "其音悉周遍，　　開悟諸群生。",
    "T10n0279_044:0236b12": "菩薩獲此忍，　　淨音化世間，",
    "T10n0279_044:0236b13": "善巧說三世，　　於世無所著。",
    "T10n0279_044:0236b14": "為欲利世間，　　專意求菩提，",
    "T10n0279_044:0236b15": "而常入法性，　　於彼無分別。",
    "T10n0279_044:0236b16": "普觀諸世間，　　寂滅無體性，",
    "T10n0279_044:0236b17": "而恒為饒益，　　修行意不動。",
    "T10n0279_044:0236b18": "不住於世間，　　不離於世間，",
    "T10n0279_044:0236b19": "於世無所依，　　依處不可得。",
    "T10n0279_044:0236b20": "了知世間性，　　於性無染著，",
    "T10n0279_044:0236b21": "雖不依世間，　　化世令超度。",
    "T10n0279_044:0236b22": "世間所有法，　　悉知其自性，",
    "T10n0279_044:0236b23": "了法無有二，　　無二亦無著。",
    "T10n0279_044:0236b24": "心不離世間，　　亦不住世間，",
    "T10n0279_044:0236b25": "非於世間外，　　修行一切智。",
    "T10n0279_044:0236b26": "譬如水中影，　　非內亦非外，",
    "T10n0279_044:0236b27": "菩薩求菩提，　　了世非世間。",
    "T10n0279_044:0236b28": "不於世住出，　　以世不可說，",
    "T10n0279_044:0236b29": "亦不在內外，　　如影現世間。",
    "T10n0279_044:0236c01": "入此甚深義，　　離垢悉明徹，",
    "T10n0279_044:0236c02": "不捨本誓心，　　普照智慧燈。",
    "T10n0279_044:0236c03": "世間無邊際，　　智入悉齊等，",
    "T10n0279_044:0236c04": "普化諸群生，　　令其捨眾著。",
    "T10n0279_044:0236c05": "觀察甚深法，　　利益群生眾，",
    "T10n0279_044:0236c06": "從此入於智，　　修行一切道。",
    "T10n0279_044:0236c07": "菩薩觀諸法，　　諦了悉如化，",
    "T10n0279_044:0236c08": "而行如化行，　　畢竟永不捨。",
    "T10n0279_044:0236c09": "隨順化自性，　　修習菩提道，",
    "T10n0279_044:0236c10": "一切法如化，　　菩薩行亦然。",
    "T10n0279_044:0236c11": "一切諸世間，　　及以無量業，",
    "T10n0279_044:0236c12": "平等悉如化，　　畢竟住寂滅。",
    "T10n0279_044:0236c13": "三世所有佛，　　一切亦如化，",
    "T10n0279_044:0236c14": "本願修諸行，　　變化成如來。",
    "T10n0279_044:0236c15": "佛以大慈悲，　　度脫化眾生，",
    "T10n0279_044:0236c16": "度脫亦如化，　　化力為說法。",
    "T10n0279_044:0236c17": "知世皆如化，　　不分別世間，",
    "T10n0279_044:0236c18": "化事種種殊，　　皆由業差別。",
    "T10n0279_044:0236c19": "修習菩提行，　　莊嚴於化藏，",
    "T10n0279_044:0236c20": "無量善莊嚴，　　如業作世間。",
    "T10n0279_044:0236c21": "化法離分別，　　亦不分別法，",
    "T10n0279_044:0236c22": "此二俱寂滅，　　菩薩行如是。",
    "T10n0279_044:0236c23": "化海了於智，　　化性印世間，",
    "T10n0279_044:0236c24": "化非生滅法，　　智慧亦如是。",
    "T10n0279_044:0236c25": "第十忍明觀，　　眾生及諸法，",
    "T10n0279_044:0236c26": "體性皆寂滅，　　如空無處所。",
    "T10n0279_044:0236c27": "獲此如空智，　　永離諸取著，",
    "T10n0279_044:0236c28": "如空無種種，　　於世無所礙。",
    "T10n0279_044:0236c29": "成就空忍力，　　如空無有盡，",
    "T10n0279_044:0237a01": "境界如虛空，　　不作空分別。",
    "T10n0279_044:0237a02": "虛空無體性，　　亦復非斷滅，",
    "T10n0279_044:0237a03": "亦無種種別，　　智力亦如是。",
    "T10n0279_044:0237a04": "虛空無初際，　　亦復無中後，",
    "T10n0279_044:0237a05": "其量不可得，　　菩薩智亦然。",
    "T10n0279_044:0237a06": "如是觀法性，　　一切如虛空，",
    "T10n0279_044:0237a07": "無生亦無滅，　　菩薩之所得。",
    "T10n0279_044:0237a08": "自住如空法，　　復為眾生說，",
    "T10n0279_044:0237a09": "降伏一切魔，　　皆斯忍方便。",
    "T10n0279_044:0237a10": "世間相差別，　　皆空無有相，",
    "T10n0279_044:0237a11": "入於無相處，　　諸相悉平等。",
    "T10n0279_044:0237a12": "唯以一方便，　　普入眾世間，",
    "T10n0279_044:0237a13": "謂知三世法，　　悉等虛空性。",
    "T10n0279_044:0237a14": "智慧與音聲，　　及以菩薩身，",
    "T10n0279_044:0237a15": "其性如虛空，　　一切皆寂滅。",
    "T10n0279_044:0237a16": "如是十種忍，　　佛子所修行，",
    "T10n0279_044:0237a17": "其心善安住，　　廣為眾生說。",
    "T10n0279_044:0237a18": "於此善修學，　　成就廣大力，",
    "T10n0279_044:0237a19": "法力及智力，　　為菩提方便。",
    "T10n0279_044:0237a20": "通達此忍門，　　成就無礙智，",
    "T10n0279_044:0237a21": "超過一切眾，　　轉於無上輪。",
    "T10n0279_044:0237a22": "所修廣大行，　　其量不可得，",
    "T10n0279_044:0237a23": "調御師智海，　　乃能分別知。",
    "T10n0279_044:0237a24": "捨我而修行，　　入於深法性，",
    "T10n0279_044:0237a25": "心常住淨法，　　以是施群生。",
    "T10n0279_044:0237a26": "眾生及剎塵，　　尚可知其數，",
    "T10n0279_044:0237a27": "菩薩諸功德，　　無能度其限。",
    "T10n0279_044:0237a28": "菩薩能成就，　　如是十種忍，",
    "T10n0279_044:0237a29": "智慧及所行，　　眾生莫能測。」",
    "T10n0279_044:0237b01": "大方廣佛華嚴經卷第四十四"
}