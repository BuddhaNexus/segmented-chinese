{
    "T21n1239_002:0193c10": "阿吒薄俱元帥大將上佛陀羅尼",
    "T21n1239_002:0193c11": "經修行法儀軌卷中",
    "T21n1239_002:0193c13": "唐大善無畏內道場祕譯",
    "T21n1239_002:0193c14": "此呪本又於中天竺國王舍城迦蘭陀長者",
    "T21n1239_002:0193c15": "林中說之。",
    "T21n1239_002:0193c16": "爾時佛與無央數天龍鬼神阿修羅。說阿吒",
    "T21n1239_002:0193c17": "薄俱元帥大將呪。佛弟子之中有一比丘。出",
    "T21n1239_002:0193c18": "行忽然恍惚被賊劫衣糧。又神鬼二萬五千",
    "T21n1239_002:0193c19": "眷屬來嬈不能前進。又被大蛇繞足而螫。悶",
    "T21n1239_002:0193c20": "絕躄地口中沫出不能動。爾時大將與諸眷",
    "T21n1239_002:0193c21": "屬天龍鬼神人及非人。二十八部藥叉羅剎",
    "T21n1239_002:0193c22": "百千呪王圍繞。來詣佛所路見比丘大苦。",
    "T21n1239_002:0193c23": "即至迦羅陀竹林中。繞佛三匝頂禮佛足。却",
    "T21n1239_002:0193c24": "住一面白佛言。世尊以降伏極惡鬼神。世",
    "T21n1239_002:0193c25": "人等我有大神呪力。能降伏一切鬼神。唯願",
    "T21n1239_002:0193c26": "世尊納受。時世尊默然受之。時領諸天龍鬼",
    "T21n1239_002:0193c27": "神四天王百千鬼神王百千持呪仙人百萬恒",
    "T21n1239_002:0193c28": "沙鬼神藥叉羅剎兵眾百千阿修羅百千龍王",
    "T21n1239_002:0193c29": "百千鬼王。前後圍繞執幡華戎器而說神呪。",
    "T21n1239_002:0194a01": "當說呪時四大海水涌沸。大鐵圍山崩倒。諸",
    "T21n1239_002:0194a02": "天運運振動。日月當恐墮落星辰流散。百",
    "T21n1239_002:0194a03": "萬惡鬼口中吐血。東西狂走叫喚倒地。四方",
    "T21n1239_002:0194a04": "一時雨下。其嬈比丘鬼神悉被拔舌。血流灑",
    "T21n1239_002:0194a05": "地如波羅奢華。若有善男子持此呪者。一切",
    "T21n1239_002:0194a06": "鬼神無不隨侍守護。若有鬼神不隨侍者。我",
    "T21n1239_002:0194a07": "當將諸鬼神。以千輻輪轢碎其頭。令諸鬼神",
    "T21n1239_002:0194a08": "為作擁護我是鬼神大將。力能降伏一切諸",
    "T21n1239_002:0194a09": "鬼神。若我弟子所至之處。一切金剛密迹。若",
    "T21n1239_002:0194a10": "鬼神二十八部諸鬼神皆來護助。阿吒薄拘",
    "T21n1239_002:0194a11": "有七十二大將首領掌握鬼神。有三十二大",
    "T21n1239_002:0194a12": "神王二十八鬼王。一一王各領二萬五千眷",
    "T21n1239_002:0194a13": "屬隨侍元帥大將。若行此法者。先畫一鋪大",
    "T21n1239_002:0194a14": "力神將。或二幅三幅四幅上上好絹。起八",
    "T21n1239_002:0194a15": "月一日畫。若自畫教人畫皆得。先齋七日",
    "T21n1239_002:0194a16": "即著上妙之衣。清淨洗浴即受齋戒。於一淨",
    "T21n1239_002:0194a17": "室懸幡華作一大火壇。高一尺。壇上燒剛炭",
    "T21n1239_002:0194a18": "火。即取白汁木一千八十段。取胡麻粳米蜜",
    "T21n1239_002:0194a19": "酪及香華。誦呪一呪一燒燒盡此物已。即",
    "T21n1239_002:0194a20": "用上好彩色安壇上呪一百八遍。勿用膠和。",
    "T21n1239_002:0194a21": "白檀汁及熏陸香汁和之。一上廁一洗浴。畫",
    "T21n1239_002:0194a22": "阿吒薄拘元帥。身黑青色身長丈尺四面。當",
    "T21n1239_002:0194a23": "前作佛面。左面虎牙相叉。三眼眼赤如血。右",
    "T21n1239_002:0194a24": "面作神面瞋相亦虎牙相叉。三眼左右安牙",
    "T21n1239_002:0194a25": "髭髮。頭上一面作惡相。亦三眼虎牙相叉",
    "T21n1239_002:0194a26": "眼赤如血色。最上頭用赤龍纏髻。火焰連聳",
    "T21n1239_002:0194a27": "頂上。身懸蛇八臂。左上手執輪。次執槊。次與",
    "T21n1239_002:0194a28": "右第三手當前合掌作供養印。次下手執索。",
    "T21n1239_002:0194a29": "右上手執跋折羅。次下手執捧。次下手作印。",
    "T21n1239_002:0194b01": "次下手執刀。即腕臂上皆纏蛇。著七寶絞",
    "T21n1239_002:0194b02": "絡甲。膊上皆龍。龍𦛜胸前出。三面皆赤黃",
    "T21n1239_002:0194b03": "二眼合口。其上左右面皆青黑奧色。上",
    "T21n1239_002:0194b04": "面黃白色。右面白色左面赤黑色。前面青白",
    "T21n1239_002:0194b05": "色。手皆青色。象頭皮作行纏。脚著履蹈二藥",
    "T21n1239_002:0194b06": "叉。皆黑色。其神作極惡相。可畏雄壯如前",
    "T21n1239_002:0194b07": "奮迅形作。左右作四侍者。左畫提頭賴吒毘",
    "T21n1239_002:0194b08": "樓勒叉。右畫毘樓博叉毘沙門。皆大瞋相。七",
    "T21n1239_002:0194b09": "寶華冠身著細金甲。龍頭臂釧天衣七寶",
    "T21n1239_002:0194b10": "行纏及履。脚蹈藥叉。提頭賴吒執刀按之。",
    "T21n1239_002:0194b11": "毘樓勒叉執叉。毘樓博叉按劍。毘沙門執",
    "T21n1239_002:0194b12": "杵。四天王各領眷屬。東方天王領乾闥婆將",
    "T21n1239_002:0194b13": "軍執鐸鈴。南方天王領鳩槃荼王執弓箭。西",
    "T21n1239_002:0194b14": "方天王領龍王執劍。北方天王領藥叉王執",
    "T21n1239_002:0194b15": "伏突。其神頭上赤黑雲起。四方天王足下作",
    "T21n1239_002:0194b16": "二童子青衣作之。右執紙筆左執硯槃。神前",
    "T21n1239_002:0194b17": "一天人頂戴香爐供養。極須鮮明淨潔作之。",
    "T21n1239_002:0194b18": "所求如意。若欲求神現者。七月七日三月三",
    "T21n1239_002:0194b19": "日。將一切草木華陰乾。穀華稻華酥酪蜜",
    "T21n1239_002:0194b20": "燒之。一切天神八部鬼神皆歡喜現身。凡壇",
    "T21n1239_002:0194b21": "場高下大小隨力分作。若不能作高壇平壇",
    "T21n1239_002:0194b22": "亦得。穿地三尺去惡土瓦石樹根。別取淨土",
    "T21n1239_002:0194b23": "築。先以香塗三遍。即以牛糞蒸去惡土氣。取",
    "T21n1239_002:0194b24": "其汁和香泥摩壇。五色彩畫安了。神座前",
    "T21n1239_002:0194b25": "各各安食盤供養。四門各燒一爐香。刀箭弓",
    "T21n1239_002:0194b26": "杖一依孔雀王壇法繩繞壇入地一寸埋白",
    "T21n1239_002:0194b27": "芥子。四角香水瓶。四門角安鏡。春夏散樹木",
    "T21n1239_002:0194b28": "草華。秋冬散雜彩華。一日一夜換食。出",
    "T21n1239_002:0194b29": "淨衣入淨衣。上廁洗淨下廁一浴。一日一度",
    "T21n1239_002:0194c01": "六時入壇。誦呪一度入壇七匝。行道禮七拜",
    "T21n1239_002:0194c02": "執香華。四方啟告諸佛菩薩諸天善神八部。",
    "T21n1239_002:0194c03": "手執華香四方啟請云。弟子某甲奉請十方",
    "T21n1239_002:0194c04": "諸佛諸大菩薩一切賢聖。有天眼者見我有",
    "T21n1239_002:0194c05": "天耳者願聞。某國某甲今入道場。願諸佛菩",
    "T21n1239_002:0194c06": "薩一切賢聖證知弟子。頂禮七遍啟告自思",
    "T21n1239_002:0194c07": "想。其聲聞周遍十方諸佛前天龍八部前",
    "T21n1239_002:0194c08": "以為召信。即燒香散華悲泣懺悔供養。三稱",
    "T21n1239_002:0194c09": "我名。南無阿吒薄拘鬼神大將。願興大慈悲",
    "T21n1239_002:0194c10": "將領眷屬入我道場。即燒香專心供養。我於",
    "T21n1239_002:0194c11": "爾時召集天龍八部一切鬼神入道場。當入",
    "T21n1239_002:0194c12": "之時道場內。百物自鳴天下大風塵起。有",
    "T21n1239_002:0194c13": "一大叫聲狀如天崩聲。行者勿怖。當出聲時",
    "T21n1239_002:0194c14": "四海涌沸須彌山振動。一切蟲獸皆怖馳走。",
    "T21n1239_002:0194c15": "或見我作菩薩形。或見我作大將形。或見",
    "T21n1239_002:0194c16": "我作金剛大怒形。或見我作帝釋形。皆勿怖",
    "T21n1239_002:0194c17": "懼。但誦呪供養。或語或不語皆禮拜求願。我",
    "T21n1239_002:0194c18": "與其願時重與氣力令得歡喜。或見天下虛",
    "T21n1239_002:0194c19": "空鬼神執戎器杖俱勿怖之。入道場皆須呼",
    "T21n1239_002:0194c20": "我部錄官屬。手執香爐䠒跪敬心。南無佛陀",
    "T21n1239_002:0194c21": "耶南無達磨耶南無僧伽耶。南無一切十方",
    "T21n1239_002:0194c22": "諸佛。南無二十八部鬼神大將軍。我悉歸依",
    "T21n1239_002:0194c23": "汝等。今者我欲說此呪章句。使我所願如意",
    "T21n1239_002:0194c24": "成吉。一切諸鬼神等上方下方東方南方西方",
    "T21n1239_002:0194c25": "北方四維住者。我今留汝汝當集會。隨我所",
    "T21n1239_002:0194c26": "使領金剛密迹護塔善神摩醯首羅三十三天",
    "T21n1239_002:0194c27": "王大自在那羅延。及毘紐天王大辯王神鬼",
    "T21n1239_002:0194c28": "子母神五羅官屬大鬼神王。及其眷屬天魔",
    "T21n1239_002:0194c29": "波旬散脂大將摩尼跋陀摩訶迦羅旃陀羅",
    "T21n1239_002:0195a01": "摩尼。及摩登伽堅牢地神。曇摩竭娑羅毘",
    "T21n1239_002:0195a02": "摩質多羅阿耨達王。目真隣王伊鉢達吒王。",
    "T21n1239_002:0195a03": "諸持呪王。大辯天王。善女功德天王。十四羅",
    "T21n1239_002:0195a04": "剎黑闇天王。孔雀王。大金翅鳥王。降怨鳥王。妙",
    "T21n1239_002:0195a05": "音蜂王。師子吼王。大善見王。乾闥婆王。緊那羅",
    "T21n1239_002:0195a06": "王。毘舍闍鬼王。藥叉大將布單那王。頻婆素嚧",
    "T21n1239_002:0195a07": "鳩槃荼王。辟除精魅噉鬼神王。二十八部一",
    "T21n1239_002:0195a08": "切神王參辰日月諸天善神。南斗注生北斗",
    "T21n1239_002:0195a09": "注殺。天曹天府太山府君。五道大神閻羅大",
    "T21n1239_002:0195a10": "王。善惡童子司命司錄。六道鬼神山神王海",
    "T21n1239_002:0195a11": "神王風神王樹神王水神王金神王。今皆",
    "T21n1239_002:0195a12": "明聽。汝等受我香華飲食供養。擁護弟子某",
    "T21n1239_002:0195a13": "甲及諸眷屬。使作法求願如意成吉。欲入道",
    "T21n1239_002:0195a14": "場燒安息香三稱神名。即閉目存思如執",
    "T21n1239_002:0195a15": "杖入壇竟。呪淨水二十一遍散灑四方。然後",
    "T21n1239_002:0195a16": "於壇四門燒香。壇外安盤食與諸鬼神喫。壇",
    "T21n1239_002:0195a17": "內安一器。石蜜漿石榴漿蒲桃漿蜜漿麵漿",
    "T21n1239_002:0195a18": "米飲漿梨漿。各置一器安壇內。香湯四門安。",
    "T21n1239_002:0195a19": "四角外柳枝四十一安著。壇上畫作跋折羅",
    "T21n1239_002:0195a20": "火輪叉槊杵。米飲一器酪一器薄餅四十",
    "T21n1239_002:0195a21": "九枚。然後結界。手執香爐口云。三世佛所",
    "T21n1239_002:0195a22": "說神呪救眾生陀羅尼。如是三稱。大結界",
    "T21n1239_002:0195a23": "法一依孔雀王法。各三遍了然後小結界。呪",
    "T21n1239_002:0195a24": "刀一百八遍手執畫地作界。又呪灰三重圍",
    "T21n1239_002:0195a25": "壇。又呪白芥子散四方。又呪白土散四方總",
    "T21n1239_002:0195a26": "訖。叩齒三下執大刀確然結界。從東北角",
    "T21n1239_002:0195a27": "至東南角。此是東方乾闥婆王所住處。提頭",
    "T21n1239_002:0195a28": "賴吒將帥官屬鬼神大將軍守護東方。從東",
    "T21n1239_002:0195a29": "南角至西南角。此是南方鳩槃荼王所住處。",
    "T21n1239_002:0195b01": "毘樓勒叉將帥官屬鬼神大將軍守護南方。",
    "T21n1239_002:0195b02": "從西南角至西北角。此是西方龍王所住處。",
    "T21n1239_002:0195b03": "毘樓博叉將帥官屬鬼神大將軍守護西方。",
    "T21n1239_002:0195b04": "從西北角至東北角。此是北方夜叉王所住",
    "T21n1239_002:0195b05": "處。毘沙門將帥官屬鬼神大將軍守護北方。",
    "T21n1239_002:0195b06": "結此四天界呪曰。",
    "T21n1239_002:0195b07": "􄗱耶􄙖婆􄕹壇􄕙底􄗱耶􄙠盤􄕙底􄕣他􄕙底􄕣他􄗽落􄑂已",
    "T21n1239_002:0195b09": "􄩣斗樓􄩣斗樓􄗧弭􅁥莎􄚩訶",
    "T21n1239_002:0195b11": "呪二十一遍解界曰。此中被繫縛鬼神我今",
    "T21n1239_002:0195b12": "解界。聽汝隨意去。凡在界內。先淨水漱口",
    "T21n1239_002:0195b13": "柳枝淨口。不爾令人失驗。",
    "T21n1239_002:0195b14": "復次有畫像法。凡欲救眾生病與一切所求。",
    "T21n1239_002:0195b15": "先畫作一鋪神將像。上上好絹高八尺。作大",
    "T21n1239_002:0195b16": "怒形四臂。左上手執千輻大輪。右下手作",
    "T21n1239_002:0195b17": "大怒印。以大母指押中指無名指中節上。小",
    "T21n1239_002:0195b18": "指頭指直竪於膝。左下手托胯。右上手執",
    "T21n1239_002:0195b19": "跋折囉。七寶冠瓔珞結髮鬒黑。眼白怒瞋看",
    "T21n1239_002:0195b20": "如懸鈴。上唇齧下唇舉身皆青黑奧色。大",
    "T21n1239_002:0195b21": "蟲皮作褌。脚蹈二藥叉著鞋。唯須作大雄迅",
    "T21n1239_002:0195b22": "殺命可畏之形。左右畫二天女。七寶冠瓔",
    "T21n1239_002:0195b23": "珞著憍奢耶衣。一執筆一執硯。足下畫二",
    "T21n1239_002:0195b24": "青衣童子執案。左右十六侍者。十六侍者",
    "T21n1239_002:0195b25": "左右各作一師子。尾竪立勢。左右畫四金剛。",
    "T21n1239_002:0195b26": "大青面火頭摧碎蘇悉地。皆作四臂手執輪",
    "T21n1239_002:0195b27": "杵棒鉾。次畫天魔波旬。白衣冠面作青黑色",
    "T21n1239_002:0195b28": "瞋相。左手執輪右手倒拔阿黎樹繞臂三",
    "T21n1239_002:0195b29": "重。次畫散脂大將軍。著衣甲頭鉢。右手",
    "T21n1239_002:0195c01": "執索左手執劍住立。次畫毘摩質多羅阿",
    "T21n1239_002:0195c02": "修羅王。六手二手掌日月。餘四手斧鏘杵",
    "T21n1239_002:0195c03": "索。次畫羅剎十六手八面。前三眼餘二眼。",
    "T21n1239_002:0195c04": "左作猪頭右作馬頭。餘羅剎頭。吐雲火悉大",
    "T21n1239_002:0195c05": "張口。手悉執戎器仗刀劍輪槊鐵棒。次龍王",
    "T21n1239_002:0195c06": "四箇悉龍冠。著甲執刀。次須作鬼神藥叉",
    "T21n1239_002:0195c07": "羅剎四。毛衣齒如刀目赤如血。爪利可畏之",
    "T21n1239_002:0195c08": "形。右作四金剛密迹。軍荼利金剛六臂手。",
    "T21n1239_002:0195c09": "頭悉火焰聳上。二手作印執杵執棒執跋折",
    "T21n1239_002:0195c10": "羅執杖。次作烏樞沙摩將軍。著衣甲以手",
    "T21n1239_002:0195c11": "相叉。怒目下看張口。次須作四箇天王。著金",
    "T21n1239_002:0195c12": "光甲執杵執旗幡。次作摩尼跋陀著衣甲執",
    "T21n1239_002:0195c13": "弓箭。次作四藥叉王被大蟲皮髮亂如蓬。五",
    "T21n1239_002:0195c14": "眼牙相叉至鼻。眼白爪如虎爪長利。四手一",
    "T21n1239_002:0195c15": "執鏘一執火。一執叉一執刀。次作摩訶迦",
    "T21n1239_002:0195c16": "羅。二手作二眼。執伏突脚蹈毘那夜迦。悉",
    "T21n1239_002:0195c17": "須雄壯可畏。作七寶花蓋。蓋左右作大辯天",
    "T21n1239_002:0195c18": "功德天乘雲。功德天盤內安櫻桃。大辯天盤",
    "T21n1239_002:0195c19": "內散七寶花。二青衣童子。中央作七寶香爐。",
    "T21n1239_002:0195c20": "彩色上上好者用之。畫人持戒勿食五辛。若",
    "T21n1239_002:0195c21": "欲食者我以跋折羅刺其心上。令畫人口中",
    "T21n1239_002:0195c22": "流血。八大金剛析碎頭破七分。若清淨用",
    "T21n1239_002:0195c23": "心畫者。我令其人恍惚不知自得其神相。即",
    "T21n1239_002:0195c24": "令畫人得橫財寶。若欲作大怒形。即大怒",
    "T21n1239_002:0195c25": "將形著龍鱗甲。七寶金鎖頭冠。脚著列鞋蹈",
    "T21n1239_002:0195c26": "二羅剎。悉著毛衣七寶瓔珞。侍者一如怒身",
    "T21n1239_002:0195c27": "三面。左面赤眼大怒面長作張大口。右面",
    "T21n1239_002:0195c28": "黃目圓大上唇齧下脣。前面青作大悲菩",
    "T21n1239_002:0195c29": "薩形合口。左手托胯右作印。即以頭指直",
    "T21n1239_002:0196a01": "向前指形。頭上空中散花如雨。一一神後各",
    "T21n1239_002:0196a02": "藥叉執旗幡。一鋪總一百人也。",
    "T21n1239_002:0196a03": "若欲得一切所求皆吉者。即畫菩薩形。一作",
    "T21n1239_002:0196a04": "虛空藏菩薩形。頭戴七寶花冠。二手一手",
    "T21n1239_002:0196a05": "把蓮華一手施無畏。面目長作唯須大慈悲",
    "T21n1239_002:0196a06": "作。侍者四人使者八人。又作前金剛四侍者",
    "T21n1239_002:0196a07": "散脂阿修羅二龍王。龍王執刀修羅依前散",
    "T21n1239_002:0196a08": "脂執弓箭。一一神後有一鬼執旗幡。不用天",
    "T21n1239_002:0196a09": "女。作二人狀如飛天。仙形擎花盤立供養。其",
    "T21n1239_002:0196a10": "壇中央安二面食器一晉言出乳也勿和水生用供",
    "T21n1239_002:0196a11": "養。花樹一百莖高二尺。壇內安二十八口神",
    "T21n1239_002:0196a12": "幡。像二十八部將軍護界。小界內安五方",
    "T21n1239_002:0196a13": "雜色幡。五色幡十二口竹竿上懸之。入壇一",
    "T21n1239_002:0196a14": "宿即能縛人。遣縛即縛遣放不遮護之。上",
    "T21n1239_002:0196a15": "利人三日神現前。中利人七日下利人三七",
    "T21n1239_002:0196a16": "日。若其不見神。自身內障即發露懺悔。勿瞋",
    "T21n1239_002:0196a17": "罵於人。誦數雖多不得氣力。一死之後永",
    "T21n1239_002:0196a18": "沈地獄別加楚痛。逢佛出世然始得免。受畜",
    "T21n1239_002:0196a19": "生身猶得作王。雄猛無比口恒不合。多聲",
    "T21n1239_002:0196a20": "遠叫人不用見也。不能齋戒者。第一不得食",
    "T21n1239_002:0196a21": "酒肉五辛。一切病人亦不得食之。若食五辛",
    "T21n1239_002:0196a22": "之者。金剛拔舌出析頭作七分。誤食之忽",
    "T21n1239_002:0196a23": "取牛糞汁。斗喫懺悔。念觀世音菩薩名一百",
    "T21n1239_002:0196a24": "八遍。復誦我呪二十一遍呪水洗浴。若欲治",
    "T21n1239_002:0196a25": "病先取一淨房室。四壁香泥一遍。房內地總",
    "T21n1239_002:0196a26": "用牛糞泥泥之。作六肘長存壇高三寸。開四",
    "T21n1239_002:0196a27": "門懸繒幡蓋。小結界。竪兩口刀十隻箭七器",
    "T21n1239_002:0196a28": "漿。朝夕浣衣。飲食菓子如法供養。二十一箇",
    "T21n1239_002:0196a29": "花樹。壇安紫座契安呪師。面西安四天王",
    "T21n1239_002:0196b01": "座。四角四門安香爐。葉座龍王坐。安金剛座。",
    "T21n1239_002:0196b02": "安二十八部將軍座。中安大將座。安菩薩佛",
    "T21n1239_002:0196b03": "座朝夕禮拜。",
    "T21n1239_002:0196b04": "南無釋迦牟尼佛　南無十方三世一切諸佛",
    "T21n1239_002:0196b05": "　南無觀世音菩薩　無南上方諸天王帝　南",
    "T21n1239_002:0196b06": "無一切賢聖　南無鬼神大將阿吒薄拘　南",
    "T21n1239_002:0196b07": "無大梵天王　南無一切金剛力士　南無四",
    "T21n1239_002:0196b08": "天大王　南無二十八部藥叉將軍",
    "T21n1239_002:0196b09": "　南無四十二部羅剎娑眾",
    "T21n1239_002:0196b10": "今悉歸依汝等。今我欲說如此呪章句。使我",
    "T21n1239_002:0196b11": "呪法如法成吉。一切諸鬼王等上方下方四",
    "T21n1239_002:0196b12": "維虛空。在地及水居者。大力藥叉王各皆明",
    "T21n1239_002:0196b13": "聽。我今召汝汝當集會。隨我使令所為。昆弟",
    "T21n1239_002:0196b14": "藥叉大將。拘吒齒藥叉大將。旃荼藥叉大將。",
    "T21n1239_002:0196b15": "翳羅葉藥叉大將。質多羅藥叉大將。苦跋羅藥",
    "T21n1239_002:0196b16": "叉大將。吠率怒藥叉大將。大力藥叉大將。蘇跋",
    "T21n1239_002:0196b17": "吒拏藥叉王大唇藥叉大將將軍乾闥婆藥",
    "T21n1239_002:0196b18": "叉大將。勃利沙藥叉大將。自在那羅延曠野金",
    "T21n1239_002:0196b19": "毘羅僧慎爾耶藥叉大將。正了知鎮軍藥叉大",
    "T21n1239_002:0196b20": "將。摩尼跋陀藥叉大將。阿利陀藥叉大將。寒",
    "T21n1239_002:0196b21": "葉藥叉大將。汝等受我香花飲食供養。及諸",
    "T21n1239_002:0196b22": "眷屬任我所使令作成就。但欲治病。平旦燒",
    "T21n1239_002:0196b23": "百和香誦七遍神名。二十八部藥叉大將名",
    "T21n1239_002:0196b24": "二十一遍。繞舍散白芥子作界畔。若有鬼病",
    "T21n1239_002:0196b25": "人不問多少。神自縛自打。不須人語。行者但",
    "T21n1239_002:0196b26": "云急急。羅法貓鬼狐魅精魅。當呪二十一遍",
    "T21n1239_002:0196b27": "即差。若有婦人治病。未必須令夫相逐",
    "T21n1239_002:0196b28": "與治。不爾者勿治。若治勿笑。相向了即令",
    "T21n1239_002:0196b29": "去。",
    "T21n1239_002:0196c01": "一者若治精鬼病。當使青面尼藍婆官屬。",
    "T21n1239_002:0196c02": "二者治魅病。使北方毘沙門王。",
    "T21n1239_002:0196c03": "三者治神病。使大摧碎金剛力士。",
    "T21n1239_002:0196c04": "四者治魍魎病。使西方天王。",
    "T21n1239_002:0196c05": "五者治鬼病。使摩訶迦羅大神王。",
    "T21n1239_002:0196c06": "六者治猛鬼病。使南方天王。",
    "T21n1239_002:0196c07": "七者治瘦病。使摩登伽大神力天王。",
    "T21n1239_002:0196c08": "八者治骨蒸病。使鳩槃荼王。",
    "T21n1239_002:0196c09": "九者治白虎病。使摩醯首羅天王。",
    "T21n1239_002:0196c10": "十者治怨家。使毘舍遮鬼王。",
    "T21n1239_002:0196c11": "十一者若令鬼散走。使金剛密迹。",
    "T21n1239_002:0196c12": "十二者伏一切惡獸。喚師子吼王。",
    "T21n1239_002:0196c13": "十三者治天行病氣。喚白黑龍王。",
    "T21n1239_002:0196c14": "十四者治一切毒。蟲喚降怨同力鳥王。",
    "T21n1239_002:0196c15": "十五者若打鬼。喚黑闇天王。",
    "T21n1239_002:0196c16": "十六者治伏諸龍。喚金翅鳥王。",
    "T21n1239_002:0196c17": "十七者若治毒蛇。喚大牡槃鳩荼。",
    "T21n1239_002:0196c18": "十八者降魔鬼。呼天魔波旬。",
    "T21n1239_002:0196c19": "十九者降伏樹精。使火頭金剛。",
    "T21n1239_002:0196c20": "二十者降伏內病使軍荼利。",
    "T21n1239_002:0196c21": "二十一者若辟除盜賊。喚摩尼散脂跋陀。",
    "T21n1239_002:0196c22": "二十二者降伏山神。喚目真隣王。",
    "T21n1239_002:0196c23": "二十三者欲興生求利。喚功德天王。",
    "T21n1239_002:0196c24": "二十四者欲隨身出入。喚十四羅剎娑王。",
    "T21n1239_002:0196c25": "二十五者若一切不決者。當喚我阿吒薄拘",
    "T21n1239_002:0196c26": "大將。",
    "T21n1239_002:0196c27": "凡欲使神皆須志心頂禮。勿慢神王。使了又",
    "T21n1239_002:0196c28": "禮云。慚謝無供養叩頭求哀。凡欲誦呪。洗",
    "T21n1239_002:0196c29": "淨水漱口七遍。平旦禁人。取井華水銅器盛。",
    "T21n1239_002:0197a01": "面向東方九過咽之　凡治病齋前總了放",
    "T21n1239_002:0197a02": "神散　凡禁人竟即使六道並悉知之　凡",
    "T21n1239_002:0197a03": "持念者得呪力了。隨心用之以一治萬可知",
    "T21n1239_002:0197a04": "此耳。",
    "T21n1239_002:0197a05": "一法若人患牙齒疼痛不可忍者。以刀指之",
    "T21n1239_002:0197a06": "三遍即差。",
    "T21n1239_002:0197a07": "二法若人患心痛以刀指之即差。",
    "T21n1239_002:0197a08": "三法若人患頭痛目疾。以刀指之即差。",
    "T21n1239_002:0197a09": "四法若人患帶下病。呪刀一百遍指之即差。",
    "T21n1239_002:0197a10": "五法若人患痔病。呪刀已喚降怨鳥王。啄",
    "T21n1239_002:0197a11": "之三日即差。",
    "T21n1239_002:0197a12": "六法若人患痢。呪井華水三遍與飲之。又以",
    "T21n1239_002:0197a13": "刀刺臍下即差　又呪師手不犯觸女人。又不",
    "T21n1239_002:0197a14": "犯五辛者。不須用刀直以手作拳以申頭指。",
    "T21n1239_002:0197a15": "指一切病手下即差。",
    "T21n1239_002:0197a16": "七法若見一切虎狼師子野干。以指指之口",
    "T21n1239_002:0197a17": "即閉塞不害人也。",
    "T21n1239_002:0197a18": "八法若虎狼暴亂百姓人民者。以手印指之",
    "T21n1239_002:0197a19": "口云。百獸諦聽奉上帝勅旨。虎狼聞之即伏",
    "T21n1239_002:0197a20": "不起。",
    "T21n1239_002:0197a21": "九法若鳥相捉。以手指即不相害。",
    "T21n1239_002:0197a22": "十法若犬吠人以手指之。即於地畫師子",
    "T21n1239_002:0197a23": "吼王捉虎。犬即失性而去。",
    "T21n1239_002:0197a24": "十一法若欲遠行。呪二十一遍行去。即足",
    "T21n1239_002:0197a25": "不痛亦不疲乏。",
    "T21n1239_002:0197a26": "十二法若持法之人。誦呪入海水神捧之而",
    "T21n1239_002:0197a27": "度之。",
    "T21n1239_002:0197a28": "十三法呪火三遍叩齒三遍。口云火神無忌",
    "T21n1239_002:0197a29": "光。急急而入之不被火燒。",
    "T21n1239_002:0197b01": "十四法欲令人敬念者。取一切合歡花葉及",
    "T21n1239_002:0197b02": "子。搗末取熏陸香汁和一丸。丸如彈子許",
    "T21n1239_002:0197b03": "大。以刀割破作兩片。二方紙上書前人姓",
    "T21n1239_002:0197b04": "名。一紙上自書名。各一片帖之。即以兩字面",
    "T21n1239_002:0197b05": "相向合之。呪三遍口云。某甲急逐某甲。夜",
    "T21n1239_002:0197b06": "初分時使參辰令追。又拜三拜。其前人即失",
    "T21n1239_002:0197b07": "性而來無疑。",
    "T21n1239_002:0197b08": "十五法若一切惡人。欲令屈伏使和解者。",
    "T21n1239_002:0197b09": "前作一木人長一寸。令木人面向北壁。呪師",
    "T21n1239_002:0197b10": "面向東。誦呪一百二十遍。日進一掬土。木人",
    "T21n1239_002:0197b11": "被沒盡其人即盡伏來。",
    "T21n1239_002:0197b12": "十六法欲斷一切口舌人。精心用意無有不",
    "T21n1239_002:0197b13": "効。紙上書惡人名。伏符安衣領中。人見",
    "T21n1239_002:0197b14": "歡喜。",
    "T21n1239_002:0197b15": "十七法取兵死人血。書惡人名字。又書惡",
    "T21n1239_002:0197b16": "人形以符安口中含口中。一切惡人便賴舌",
    "T21n1239_002:0197b17": "自入肚結著碓尾下。隨意舂之三日內惡人",
    "T21n1239_002:0197b18": "自縛不休。",
    "T21n1239_002:0197b19": "十八法以末沙和苦酒。書惡人名著脚底",
    "T21n1239_002:0197b20": "蹈。不語脣青。面見者罵之去始休。",
    "T21n1239_002:0197b21": "十九法若追鬼神。安符座前以物合之。鬼即",
    "T21n1239_002:0197b22": "來若使去即去。",
    "T21n1239_002:0197b23": "二十法追二十八部眾落鬼。書符合之三",
    "T21n1239_002:0197b24": "呪。九叩齒即來。",
    "T21n1239_002:0197b25": "二十一法若追起方鬼。書符安物下。三呪",
    "T21n1239_002:0197b26": "之即來。",
    "T21n1239_002:0197b27": "二十二法若追浮遊鬼。書符合之即來。",
    "T21n1239_002:0197b28": "二十三法若召一切閻浮提鬼神王。盛三",
    "T21n1239_002:0197b29": "杯乳二杯飯二杯餅子。燒熏陸香而但呼名。",
    "T21n1239_002:0197c01": "祭之一時有青衣人來須臾並至。",
    "T21n1239_002:0197c02": "二十四法集一切虎狼百獸。安符合之一切",
    "T21n1239_002:0197c03": "虎狼蟲獸自至皆集。出符放即去。",
    "T21n1239_002:0197c04": "二十五法結符印樹上。一切飛鳥皆來集。去",
    "T21n1239_002:0197c05": "符還去。",
    "T21n1239_002:0197c06": "二十六法安符呪水飲之。令人不忘聰明。",
    "T21n1239_002:0197c07": "二十七法執符見官長者皆悅。",
    "T21n1239_002:0197c08": "二十八法欲得外人遠來至。使摩訶迦羅",
    "T21n1239_002:0197c09": "往取之。後作法安符合之。其人不覺即",
    "T21n1239_002:0197c10": "來。",
    "T21n1239_002:0197c11": "二十九法呪右手頭指。指之女色。得止念不",
    "T21n1239_002:0197c12": "念男子。",
    "T21n1239_002:0197c13": "三十法呪刀指舟發人如外身即止。",
    "T21n1239_002:0197c14": "三十一法以刀指樹木。呪之一千遍樹自拔",
    "T21n1239_002:0197c15": "出。",
    "T21n1239_002:0197c16": "三十二法呪刀二十一遍。指惡腫當下即",
    "T21n1239_002:0197c17": "除。或四十九遍一百八遍頓滅之。",
    "T21n1239_002:0197c18": "三十三法呪刀二十一遍。指飛鳥毛落如雨。",
    "T21n1239_002:0197c19": "三十四法呪刀二十一遍。欲遠行四方托之",
    "T21n1239_002:0197c20": "即無障礙。",
    "T21n1239_002:0197c21": "三十五法欲入山川。呪刀二十一遍入之無",
    "T21n1239_002:0197c22": "惡獸難。",
    "T21n1239_002:0197c23": "三十六法若有惡瘧鬼病或二日一發或三",
    "T21n1239_002:0197c24": "日一發。俱瞋怒呪之即差。若不止呪三遍即",
    "T21n1239_002:0197c25": "自語而去。即得除愈。",
    "T21n1239_002:0197c26": "三十七法若被蝎螫。呪生薑一遍搗傅之",
    "T21n1239_002:0197c27": "即差。",
    "T21n1239_002:0197c28": "三十八法若被蜂螫。呪刀三遍擬之即差。",
    "T21n1239_002:0197c29": "三十九法若被蛇螫。呪鹽湯洗浴之即差。",
    "T21n1239_002:0198a01": "四十法若被厭蠱呪二十一遍以茅艸掃之。",
    "T21n1239_002:0198a02": "散即將云差。",
    "T21n1239_002:0198a03": "四十一法若鬼神難降伏者。驢夜眼皮香爐",
    "T21n1239_002:0198a04": "中燒鼻下薰之。即伏自倒自語。若罵不休呪",
    "T21n1239_002:0198a05": "白芥子燒。并打面上伏吐血。",
    "T21n1239_002:0198a06": "四十二法若龍行惡風雨。呪刀四十二遍。指",
    "T21n1239_002:0198a07": "雲中即血下或光出。",
    "T21n1239_002:0198a08": "四十三法若人口訥。每朔旦以刀刺口。不",
    "T21n1239_002:0198a09": "過三度即差。",
    "T21n1239_002:0198a10": "四十四法若被蜘蛛咬者。喚降怨王啄之",
    "T21n1239_002:0198a11": "即差。",
    "T21n1239_002:0198a12": "四十五法若患時氣病。呪刀刺口上。并呪水",
    "T21n1239_002:0198a13": "𠹀之即差。",
    "T21n1239_002:0198a14": "四十六法若呪鬼神病者。知姓名以刀往。即",
    "T21n1239_002:0198a15": "忽打之三度即差。收付與南斗獄後七日放",
    "T21n1239_002:0198a16": "之。",
    "T21n1239_002:0198a17": "四十七法若人相爭呪之和解。",
    "T21n1239_002:0198a18": "四十八法呪蛇三遍。不傷人取內衣中。亦",
    "T21n1239_002:0198a19": "得放之即去。",
    "T21n1239_002:0198a20": "四十九法或逢惡獸。瞋怒咄之即失性而倒。",
    "T21n1239_002:0198a21": "但誦呪得神力者。入水不溺入火不燒。入官",
    "T21n1239_002:0198a22": "不瞋入虎穴不被傷。",
    "T21n1239_002:0198a23": "五十法若呪夏月能令雪下。",
    "T21n1239_002:0198a24": "五十一法若呪冬月能令雨下。",
    "T21n1239_002:0198a25": "五十二法呪星辰得散滅。",
    "T21n1239_002:0198a26": "五十三法呪日月得無光。",
    "T21n1239_002:0198a27": "五十四法呪盜賊遠近自縛來投。",
    "T21n1239_002:0198a28": "五十五法呪牛令不行。亦不食水草一月而",
    "T21n1239_002:0198a29": "不死。",
    "T21n1239_002:0198b01": "五十六法呪水得成湯乳也。",
    "T21n1239_002:0198b02": "五十七法或於高山頂誦一百八遍。即有",
    "T21n1239_002:0198b03": "惡鬼藥叉來。呪者勿看之。須臾間即恒河",
    "T21n1239_002:0198b04": "沙鬼圍繞之。呪者勿語之須臾一無。於後",
    "T21n1239_002:0198b05": "行者呪刀能移山住流。摧伏外道一切神無",
    "T21n1239_002:0198b06": "能敢當。若鬼見行者如我無異。",
    "T21n1239_002:0198b07": "五十八法呪石榴樹一遍。以手按之鬼見是",
    "T21n1239_002:0198b08": "刀。",
    "T21n1239_002:0198b09": "五十九法呪邪師。不問多少以刀畫地圍",
    "T21n1239_002:0198b10": "之。悉被縛啼泣說言也。",
    "T21n1239_002:0198b11": "六十法呪病人難差者。先身業重。即請觀",
    "T21n1239_002:0198b12": "世音菩薩度之。畫觀世音菩薩以滅罪印印",
    "T21n1239_002:0198b13": "之。",
    "T21n1239_002:0198b14": "六十一法欲治魔病者。當稱不空羂索菩薩",
    "T21n1239_002:0198b15": "三聲病累除差。",
    "T21n1239_002:0198b16": "六十二法欲於他家治病者。當追竈君問之。",
    "T21n1239_002:0198b17": "即知吉凶。若不實者使南斗君打禁之。其女",
    "T21n1239_002:0198b18": "即報善惡。他凡有人病信者治之。不信者一",
    "T21n1239_002:0198b19": "闡提。不須治難差。",
    "T21n1239_002:0198b20": "六十三法但呪水𠹀之。一切病人亦得除",
    "T21n1239_002:0198b21": "差。",
    "T21n1239_002:0198b22": "六十四法若婦人無子。令淨潔洗浴至心歸",
    "T21n1239_002:0198b23": "命三寶。以白芥子一粒呪之一千八遍吞之",
    "T21n1239_002:0198b24": "即有兒。又若我弟子者我自護持。無有非人",
    "T21n1239_002:0198b25": "能得其便。於一切鬼神中作恭敬心。一切呪",
    "T21n1239_002:0198b26": "師中作兄弟心。恒行平等勿高心勿我慢。又",
    "T21n1239_002:0198b27": "於一切鬼神中作善知識想。",
    "T21n1239_002:0198b28": "六十五法若婦人產難臨欲命終。吉日帝",
    "T21n1239_002:0198b29": "與子司命勿止。作呪索頂戴即產。",
    "T21n1239_002:0198c01": "六十六法若牛馬疫起。呪土一百八遍散身",
    "T21n1239_002:0198c02": "上即差。",
    "T21n1239_002:0198c03": "六十七法若患淋病。呪赤銅鐵一百八遍。煮",
    "T21n1239_002:0198c04": "取汁服即差。",
    "T21n1239_002:0198c05": "六十八法若欲縛人不勞用印。但至心誦呪。",
    "T21n1239_002:0198c06": "即得遣縛即縛遣打即打順人心也。",
    "T21n1239_002:0198c07": "又我今為佛揚化。故變菩薩之身作降伏瞋",
    "T21n1239_002:0198c08": "怒身。我親於佛前自說功能。佛即受我神印",
    "T21n1239_002:0198c09": "之行用當日同時。即大怒金剛說摧碎鬼呪。",
    "T21n1239_002:0198c10": "觀世音菩薩說羂索呪。四大天王說四方滅",
    "T21n1239_002:0198c11": "鬼呪五道。",
    "T21n1239_002:0198c12": "又我於一切鬼神藥叉羅剎天龍阿修羅金剛",
    "T21n1239_002:0198c13": "中元帥。為諸神之總管。於佛法末後。護念",
    "T21n1239_002:0198c14": "眾生並令安穩。我看三千大千世界眾生猶",
    "T21n1239_002:0198c15": "如一子。不令惡鬼神暴亂眾生。若有鬼神惱",
    "T21n1239_002:0198c16": "亂呪師者。我當帥百萬鬼王。羅剎軍眾百億",
    "T21n1239_002:0198c17": "藥叉。天龍阿修羅八部眾鬼神將軍。令四大",
    "T21n1239_002:0198c18": "王天各領百億鬼神前後圍繞。所經之處山",
    "T21n1239_002:0198c19": "川震裂百鬼自奔。我於爾時告天龍八部鬼",
    "T21n1239_002:0198c20": "神。降注大雨起大風雲悉滿天地。我當瞋怒",
    "T21n1239_002:0198c21": "之時日月無光色。雷電霹靂百草自死。一切",
    "T21n1239_002:0198c22": "眾生奔於孔穴。然後令金剛杵碎惡鬼神頭",
    "T21n1239_002:0198c23": "破如微塵。作諸衰害諸鬼皆怖。毘那夜迦作",
    "T21n1239_002:0198c24": "其惱害。我令金剛藏王收錄亦不使之。不須",
    "T21n1239_002:0198c25": "怖毘那夜迦餘鬼神王羅剎夜叉鳩槃荼布單",
    "T21n1239_002:0198c26": "那毘舍闍摩登伽及魔眷屬。其王皆是我營",
    "T21n1239_002:0198c27": "從。終亦不來相怖。",
    "T21n1239_002:0198c28": "又若欲除邪者。先會一座食飲然告之曰。汝",
    "T21n1239_002:0198c29": "等急去如風至於外境。若不去必可除之。",
    "T21n1239_002:0199a01": "又若求仙藥。入於深山無人之處。於一大樹",
    "T21n1239_002:0199a02": "下坐不起不食三日。即有仙人來奉藥。服之",
    "T21n1239_002:0199a03": "與天地畢矣。",
    "T21n1239_002:0199a04": "又若逢大海水不得過。呪七遍三彈指。即龍",
    "T21n1239_002:0199a05": "王迎來。",
    "T21n1239_002:0199a06": "又若不治病者。但誦呪不知多少千萬遍但",
    "T21n1239_002:0199a07": "發善心。於一切鬼神中作大善知識想。於一",
    "T21n1239_002:0199a08": "切有情作慈悲平等想。其人命終不經地獄。",
    "T21n1239_002:0199a09": "有諸菩薩天人授手去。",
    "T21n1239_002:0199a10": "大元經卷中",
    "T21n1239_002:0199a11": "貞享四年二月十三挍點了　淨嚴四十九載"
}