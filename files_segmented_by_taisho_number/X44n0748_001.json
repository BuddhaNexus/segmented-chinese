{
    "X44n0748_001:0798a05": "四分律拾毗尼義鈔輔要記卷第一",
    "X44n0748_001:0798a06": "(并序)(起鈔文總題終轉業變根)",
    "X44n0748_001:0798a08": "天台沙門釋　(允堪)　述",
    "X44n0748_001:0798a09": "茲鈔者吾祖於大毗尼藏撮其機要以成文也懷",
    "X44n0748_001:0798a10": "鉛始畢新羅學者潛竊歸國歷二百載此方絕本",
    "X44n0748_001:0798a11": "會昌五年因侍御李元佐附海東金舍人於本國",
    "X44n0748_001:0798a12": "求之彼國王城慧明寺釋自相東泉寺釋玄靈校",
    "X44n0748_001:0798a13": "寫附至當大中四年二月八日也噫人或咎其竊",
    "X44n0748_001:0798a14": "者予謂不然何哉蓋大師之道將施及天下故神",
    "X44n0748_001:0798a15": "假其手以滋法利繇是此土文之將行不遠而復",
    "X44n0748_001:0798a16": "予景祐中嘗於佛隴撰戒本疏記有淛河沖羽律",
    "X44n0748_001:0798a17": "師躬持斯本扣關為惠故凡執筆得鈔兼閱其猶",
    "X44n0748_001:0798a18": "入旃檀之林復嗅薝蔔之氣法理潛益豈虗言哉",
    "X44n0748_001:0798a19": "然大中至今復逾二百載其間抄寫紕繆駕說尚",
    "X44n0748_001:0798a20": "壅尋抵抗之崇法寺粗事科判阻以疲苶罔逮筆",
    "X44n0748_001:0798a21": "記後遷淨住一日講餘遂發篋再覧凡厥引據悉",
    "X44n0748_001:0798a22": "考正文帝虎之訛於焉辨矣因出記六卷題曰輔",
    "X44n0748_001:0798a23": "要庶輔翼先聖之至要者也覬諸英選無誚狂斐。",
    "X44n0748_001:0798a24": "時大宋慶曆二年龍集壬午孟夏三日序",
    "X44n0748_001:0798b01": "釋四分律拾毗尼義鈔題中十字初三字標本宗通",
    "X44n0748_001:0798b02": "號下七字示今鈔別名又四分律與毗尼五字屬能",
    "X44n0748_001:0798b03": "詮義之一字是所詮拾鈔二字彰撮略之目卷者可",
    "X44n0748_001:0798b04": "卷可舒上者別於中下梵云只埵理等華言四分戒",
    "X44n0748_001:0798b05": "疏云四分者顯宗目也佛滅百年興斯名教相傳云",
    "X44n0748_001:0798b06": "於上座部搜括博要契同己見集為一部四度傳文",
    "X44n0748_001:0798b07": "盡所詮相故云四分此據說之所至非義判也如二",
    "X44n0748_001:0798b08": "十犍度離分三分可是義開耶律者西音毗柰耶等",
    "X44n0748_001:0798b09": "此言律也則此方之刑制故風俗通云皐陶謨虞舜",
    "X44n0748_001:0798b10": "造律故知華梵名異體一如本宗毗尼及律二名不",
    "X44n0748_001:0798b11": "並是也。",
    "X44n0748_001:0798b12": "終南山者所宅之靈岳也漢書太一山古文以為終",
    "X44n0748_001:0798b13": "南即長安之南山也詩云節彼南山維石巖巖茲山",
    "X44n0748_001:0798b14": "一名地肺可避洪水故高士傳曰綺里季等共入商",
    "X44n0748_001:0798b15": "洛隱地肺山是也沙門具云沙門那此云勤息謂勤",
    "X44n0748_001:0798b16": "行眾善息滅諸惡故後漢書祀郊志云沙門漢言息",
    "X44n0748_001:0798b17": "心削髮出家絕情洗慾而歸於無為也釋者姓氏之",
    "X44n0748_001:0798b18": "興本欲召其質也故隨物類而命其形名焉至如東",
    "X44n0748_001:0798b19": "夏姓源本惟有九大夏種姓有四但明佛姓自分五",
    "X44n0748_001:0798b20": "別一曰瞿曇(星名也或曰泥土非)二曰甘蔗(菩薩徃於甘蔗園遊止修道因園命",
    "X44n0748_001:0798b21": "氏)三曰釋迦(此云能仁因父之嘆)四曰舍夷(律云佛舍夷種亦國號也)五曰",
    "X44n0748_001:0798b22": "日種(律云父姓名為目也)統明五異同宗一氏隨事流變故有",
    "X44n0748_001:0798b23": "斯分然釋一姓羣籍多明自餘出沒任緣而舉故祐",
    "X44n0748_001:0798b24": "律師云仰惟定光授記表號釋迦玄符冥契故託釋",
    "X44n0748_001:0798c01": "種名出於未形之前跡孚於既生之後炤灼天人聯",
    "X44n0748_001:0798c02": "綿曠劫其為源也邃矣乎今言釋則簡天竺異道言",
    "X44n0748_001:0798c03": "沙門乃別本族釋種故合而稱焉道宣大師諱也字",
    "X44n0748_001:0798c04": "法徧姓氏生年感通行業遷神等事具如別傳撰謂",
    "X44n0748_001:0798c05": "撰古遺文述謂述而不作鄭康成云述謂訓其義也",
    "X44n0748_001:0798c06": "且此鈔撰述當唐貞觀九年戒疏是八年若再出則",
    "X44n0748_001:0798c07": "在後矣故批文云永徽二年九月十九日方為疏訖。",
    "X44n0748_001:0798c08": "將講者將且也詩云方將萬舞又助也言毗尼藏中",
    "X44n0748_001:0798c09": "文義煩愽故今聊且掇拾翼助之也既非廣故乃曰",
    "X44n0748_001:0798c10": "略存六門也嘗試論之先德謂此鈔有三失一曰文",
    "X44n0748_001:0798c11": "義魯質多云首解二曰著述不全埋名沒代前無序",
    "X44n0748_001:0798c12": "引後無批文三曰備其遺忘略示義章云將講四波",
    "X44n0748_001:0798c13": "羅夷等如此立言何誣先聖之甚乎觀其文理尚乎",
    "X44n0748_001:0798c14": "淳正外爾雕飾直疏祕邃有董狐之筆何魯質之有",
    "X44n0748_001:0798c15": "乎又言首解者由師資傳道跡相祖述如禮子春曰",
    "X44n0748_001:0798c16": "吾聞之曾子曾子聞諸夫子此亦然也夫復何患其",
    "X44n0748_001:0798c17": "次三分不全者蓋鈔主纔撰文畢便為他竊故未暇",
    "X44n0748_001:0798c18": "撰序也或可詞尚簡要故前後省之爾亦猶心經無",
    "X44n0748_001:0798c19": "序及流通蓋括略大部般若之要斯實可擬又始毗",
    "X44n0748_001:0798c20": "尼大綱迄滅諍法各闢義門探摭奧旨凡一發問慮",
    "X44n0748_001:0798c21": "重關之鑰難開及一伸答見大川之氷頓釋自非妍",
    "X44n0748_001:0798c22": "精覃思何能究盡豈止備遺忘者哉但由古人不考",
    "X44n0748_001:0798c23": "文義相沿其說寄言後學可不慎歟。",
    "X44n0748_001:0798c24": "第者居也一者數之始也如來者龍樹云乘如實道",
    "X44n0748_001:0799a01": "來成正覺故曰如來涅槃云不生不滅即是解脫如",
    "X44n0748_001:0799a02": "是解脫即是如來也世者俗以三十年為世又父子",
    "X44n0748_001:0799a03": "相繼為世今云世即世間一器世間山河大地是二",
    "X44n0748_001:0799a04": "有情世間四生九類是謂巍巍大覺蕩蕩垂化出器",
    "X44n0748_001:0799a05": "世間利有情世也五名即五部名也既如來在世早",
    "X44n0748_001:0799a06": "萌五名所以不即分者。",
    "X44n0748_001:0799a07": "鹿苑鶴林者謂如來既成道已說必託處故略舉初",
    "X44n0748_001:0799a08": "後以攝中間不越四十九年矣若示一生在世凡八",
    "X44n0748_001:0799a09": "十年謂十九踰城五載游歷六年苦行三十道成五",
    "X44n0748_001:0799a10": "十年說法合八十矣今多云四十九年說法者蓋於",
    "X44n0748_001:0799a11": "姬周莊王十年四月而生至惠王十九年二月入滅",
    "X44n0748_001:0799a12": "年雖滿以月數之其實七十九以當年入滅故大論",
    "X44n0748_001:0799a13": "釋鹿苑云昔波羅柰王入山遊獵見二鹿群數各五",
    "X44n0748_001:0799a14": "百各有一主有一鹿主身七寶色是釋迦菩薩復有",
    "X44n0748_001:0799a15": "一主是提婆達多菩薩鹿主見王殺其群黨起大悲",
    "X44n0748_001:0799a16": "心直至王前白言若以供饌當差次送每日一鹿王",
    "X44n0748_001:0799a17": "善其言於是二主各差次送次當調達群中有一母",
    "X44n0748_001:0799a18": "鹿白其主言我死分當而我懷子子非死次乃至菩",
    "X44n0748_001:0799a19": "薩鹿王云唯我當代即至王所備陳其事王聞語已",
    "X44n0748_001:0799a20": "即說偈言我實是畜獸名曰人頭鹿汝雖是畜生名",
    "X44n0748_001:0799a21": "曰鹿頭人以理而言之非以形為人若能有慈悲雖",
    "X44n0748_001:0799a22": "獸實是人我從今日始不食一切肉我以無畏施亦",
    "X44n0748_001:0799a23": "可安汝意鹿群所居故名鹿苑婆沙亦名施鹿林謂",
    "X44n0748_001:0799a24": "梵摩達王以樹林施眾鹿故亦號仙人輪處謂羅勝",
    "X44n0748_001:0799b01": "仙人始於彼轉法輪故是以如來亦於此處轉四諦",
    "X44n0748_001:0799b02": "輪始度五俱隣也鶴林者在拘尸城阿夷羅跋提河",
    "X44n0748_001:0799b03": "邊樹有四雙復曰雙樹四方各雙故涅槃後分云東",
    "X44n0748_001:0799b04": "西二雙合為一樹南北二雙合為一樹垂覆寶床蓋",
    "X44n0748_001:0799b05": "於如來其樹即時慘然變白猶如白鶴故名鶴林即",
    "X44n0748_001:0799b06": "於此處將欲圓寂乃於中夜復茲顧命垂示遺教也",
    "X44n0748_001:0799b07": "莫不對彼利鈍之機隨制遮性兩戒數既不等故曰",
    "X44n0748_001:0799b08": "萬差。",
    "X44n0748_001:0799b09": "何下推釋差義良由下二句示根差不越上中下三",
    "X44n0748_001:0799b10": "根也故令下示法差即七五輕重之聚遮性緩急之",
    "X44n0748_001:0799b11": "相也諸部明了論云律中說罪有五部者解云此間",
    "X44n0748_001:0799b12": "為篇如波羅夷部有十六罪是也雖復下會差成益",
    "X44n0748_001:0799b13": "也以是下因差有異也若然則具含五部名計盡在",
    "X44n0748_001:0799b14": "其中矣。",
    "X44n0748_001:0799b15": "又下引經皆約如來在世時說言我滅後有五部也",
    "X44n0748_001:0799b16": "若然則五部之名早預彰於佛世也引付法藏者彼",
    "X44n0748_001:0799b17": "則無文其實反證意云若如來說法律實有五意者",
    "X44n0748_001:0799b18": "則傳中應須言佛在世時分便成五義是則不然故",
    "X44n0748_001:0799b19": "論云牟尼大聖主悉斷一切見今若於傳字下義加",
    "X44n0748_001:0799b20": "應字則文顯也又下方等經中亦說有五部之異彼",
    "X44n0748_001:0799b21": "且不斥人法之非故戒疏云斯但說有不斥人法又",
    "X44n0748_001:0799b22": "大方廣中亦證有五部此既明文顯指豈可須引雖",
    "X44n0748_001:0799b23": "然亦未明示滅後所分故大集中方云滅後分五斯",
    "X44n0748_001:0799b24": "乃懸記亦非本意如世父記子後必分異又文殊師",
    "X44n0748_001:0799c01": "利經分別部品云爾時文殊師利白佛言佛入涅槃",
    "X44n0748_001:0799c02": "後未來弟子云何諸部分別云何根本部枝末部佛",
    "X44n0748_001:0799c03": "告文殊師利未來我弟子有二十部能令諸法住二",
    "X44n0748_001:0799c04": "十部者並得四果三藏平等無下中上譬如海水味",
    "X44n0748_001:0799c05": "無有異如人有二十子以此證知五部二十皆如來",
    "X44n0748_001:0799c06": "在日懸記分耳令即記莂之言也成道證一乘者本",
    "X44n0748_001:0799c07": "欲但以利他所證一乘微妙法樂止由眾生根行悟",
    "X44n0748_001:0799c08": "入有殊故於一覺池分出三也此蓋權巧方便爾故",
    "X44n0748_001:0799c09": "經云唯有一乘法無二亦無三除佛方便說。",
    "X44n0748_001:0799c10": "今下此亦相翻取解意云若本有五意亦應如彼三",
    "X44n0748_001:0799c11": "乘立五種名分為五部良由無五意故所以至結集",
    "X44n0748_001:0799c12": "時仍為八十誦一部文爾故文殊問經偈云十八及",
    "X44n0748_001:0799c13": "本二悉從大乘出無是亦無非我說未來起是知末",
    "X44n0748_001:0799c14": "後挹流歸源尚無有異況乎在時實彰五異輕重如",
    "X44n0748_001:0799c15": "來對根立制互有輕重又五部所計亦有輕重如四",
    "X44n0748_001:0799c16": "分重犯夷結重十誦但吉若無五意不應互執有輕",
    "X44n0748_001:0799c17": "重義抑又大集經中云滅後分五既懸記分五則明",
    "X44n0748_001:0799c18": "有五意何言無耶答中既言滅後則反知在日本無",
    "X44n0748_001:0799c19": "五意理非失矣例彼例十夢經非約在日分五意也",
    "X44n0748_001:0799c20": "五人即迦葉等五聖宗輪論疏云佛有五德任持故",
    "X44n0748_001:0799c21": "不分一不可化者皆能化之(人無異執)二能斷疑網(有疑皆決",
    "X44n0748_001:0799c22": "法無異執)三人天崇敬眾德所遵四說法必益但有聞者",
    "X44n0748_001:0799c23": "皆出盡塵勞五能伏邪論天魔外道皆能伏故由斯",
    "X44n0748_001:0799c24": "五義在日不分若爾滅後何不便分答教主雖無蓋",
    "X44n0748_001:0800a01": "由有迦葉等五聖任持故至百年後根機差別方乃",
    "X44n0748_001:0800a02": "分之由五聖次等付法故云異世即竪五師也聖者",
    "X44n0748_001:0800a03": "指佛也第一即毗婆尸此云勝觀在賢劫前九十一",
    "X44n0748_001:0800a04": "劫出世由中間劫空遠取有劫佛以成七世也乃至",
    "X44n0748_001:0800a05": "後彌勒佛興即以尸棄為第七祖也第二即式棄此",
    "X44n0748_001:0800a06": "云持髻在賢劫前三十四劫中出世第三即毗舍此",
    "X44n0748_001:0800a07": "云徧一切自在同前式棄佛時出世前後兩分空劫",
    "X44n0748_001:0800a08": "無佛也第四即抅留孫此云所應斷即賢劫成時第",
    "X44n0748_001:0800a09": "九減劫時出世賢劫四佛中初佛也第五即抅那含",
    "X44n0748_001:0800a10": "牟尼此云金色仙賢劫第二佛第六即迦葉賢劫第",
    "X44n0748_001:0800a11": "三佛文略第七釋迦人壽百歲時出十二年後方說",
    "X44n0748_001:0800a12": "廣教賢劫第四佛也問前之六佛八七六四二萬歲",
    "X44n0748_001:0800a13": "互望少減或減半等今釋迦減壽何極少乎答機未",
    "X44n0748_001:0800a14": "熟故善見云我今世尊應取迦葉半壽一萬歲時應",
    "X44n0748_001:0800a15": "出世觀於眾生根無熟者五千歲應出次第至五百",
    "X44n0748_001:0800a16": "歲應出又復無根熟眾生乃至百歲然後有眾生可",
    "X44n0748_001:0800a17": "度是故佛出世短壽住滅。",
    "X44n0748_001:0800a18": "言六佛俱說廣者應無久住不久住義何以佛答身",
    "X44n0748_001:0800a19": "子有住滅之說耶首解指首師所解也下云大疏首",
    "X44n0748_001:0800a20": "疏義皆一耳二佛第三第五身子舍利翻身弗云子",
    "X44n0748_001:0800a21": "以母好身形故母名身是身之子也若云二佛隱其",
    "X44n0748_001:0800a22": "說廣生請制之由則六佛通有廣略何言二佛法不",
    "X44n0748_001:0800a23": "久住作業即羯磨受業疏云以成道初用三語法八",
    "X44n0748_001:0800a24": "年制斷令興羯磨則知未宣廣教早彰羯磨則廣略",
    "X44n0748_001:0800b01": "二教通有又安恣之設何止於制廣之後故曰同之",
    "X44n0748_001:0800b02": "今謂受戒安恣既在法亦非滅今言不久住者且抑",
    "X44n0748_001:0800b03": "而談之故戒疏云適化無方隨機隱顯斯乃聖心布",
    "X44n0748_001:0800b04": "教盛衰非凡所謀四受善來破結三語八敬內凡即",
    "X44n0748_001:0800b05": "加行中煗頂忍世第一若據業疏善來者此人宿樹",
    "X44n0748_001:0800b06": "善因早蒙開悟斷惑一輪道成初果即陳如為首四",
    "X44n0748_001:0800b07": "分須證初果五分亦通凡夫以須提那是善來度故",
    "X44n0748_001:0800b08": "破結者此人修慧惑盡道證無學會正理窮自然感",
    "X44n0748_001:0800b09": "戒從所破為名故號破結又三語一位此人積行非",
    "X44n0748_001:0800b10": "遠未登聖位於彼羅漢先有別緣得由三語八敬女",
    "X44n0748_001:0800b11": "人機發深厭生死令傳八敬言下感戒今就多分而",
    "X44n0748_001:0800b12": "言故云凡爾不通末代者業疏云善來三語八敬三",
    "X44n0748_001:0800b13": "受局在佛世破結得戒通佛滅後鈔據像末證四果",
    "X44n0748_001:0800b14": "得戒者少故言不通又善來八敬局在南洲由中成",
    "X44n0748_001:0800b15": "道佛自秉故羯磨破結通於三洲三語一受八年前",
    "X44n0748_001:0800b16": "興未擯賓頭二洲無法何得通也故知羯磨一受約",
    "X44n0748_001:0800b17": "時通三約方通三故法不滅矣。",
    "X44n0748_001:0800b18": "問下此指涅槃第十八卷中迦葉菩薩問也彼具云",
    "X44n0748_001:0800b19": "迦葉菩薩復白佛言世尊我親從佛受如是義迦葉",
    "X44n0748_001:0800b20": "佛法住世七日然後滅盡今鈔借彼問以發起答中",
    "X44n0748_001:0800b21": "利根如輕病鈍根如重病病輕易治治差則藥亡喻",
    "X44n0748_001:0800b22": "教滅也病重難治治難故藥存喻教住也不可定言",
    "X44n0748_001:0800b23": "其法滅矣故彼經云寧說蚊[口*(隹/乃)](即委切)盡大海底不可",
    "X44n0748_001:0800b24": "說言如來法滅寧言以索擊縛猛風口吹須彌散壞",
    "X44n0748_001:0800c01": "等不可說言如來法滅化教如經論化教非無廣略",
    "X44n0748_001:0800c02": "何者鹿野初唱但示四諦終乎一化則八萬四千法",
    "X44n0748_001:0800c03": "蘊先略後廣次第可思。",
    "X44n0748_001:0800c04": "包含者利鈍俱攝未張輕重又總機緣也皆下被純",
    "X44n0748_001:0800c05": "淨之士於行增益也第下十二年後方付弟子則通",
    "X44n0748_001:0800c06": "二教俾乎眾法自行二法成就。",
    "X44n0748_001:0800c07": "又下以羯磨眾法非佛所秉佛不入僧數故問何故",
    "X44n0748_001:0800c08": "愛道施衣令與僧中我即在者答佛在應供僧中不",
    "X44n0748_001:0800c09": "在羯磨僧也所以羯磨一受唯是僧秉不通於佛有",
    "X44n0748_001:0800c10": "十義故始自第一成等化終乎第十通末代故別教",
    "X44n0748_001:0800c11": "對略名別以鈍根不解違略起非是教行俱闕後別",
    "X44n0748_001:0800c12": "制廣通收利鈍則教行俱補佛若宣廣不利滅後故",
    "X44n0748_001:0800c13": "曰不普又廣則已顯輕重十誦云若為犯說頭破七",
    "X44n0748_001:0800c14": "分既無利益故又不說。",
    "X44n0748_001:0800c15": "四分下引付弟子時文弟子淨名疏云師之謙讓處",
    "X44n0748_001:0800c16": "資如弟資則敬師如父故稱子也又大師云學居師",
    "X44n0748_001:0800c17": "後故言弟解從師生故稱子五分等等十律也天眼",
    "X44n0748_001:0800c18": "若於深禪定中發得四大清淨造色住眼根中即能",
    "X44n0748_001:0800c19": "見六道眾生死此生彼及見一切世間種種形色是",
    "X44n0748_001:0800c20": "為天眼若以此眼觀者如駃雨下肉眼非通但取相",
    "X44n0748_001:0800c21": "淨七分即神杵之所碎也如來則有弟子則無。",
    "X44n0748_001:0800c22": "善見下彼論第五云釋迦牟尼佛從菩提樹下二十",
    "X44n0748_001:0800c23": "年中皆說教授波羅提木叉復一時於富婆僧伽藍",
    "X44n0748_001:0800c24": "眉伽羅母殿中諸比丘坐已佛語言我從今後不作",
    "X44n0748_001:0801a01": "布薩不說教授木叉汝輩自說何以故如來不得於",
    "X44n0748_001:0801a02": "不清淨眾布薩等故曰後付弟子無事者光律師釋",
    "X44n0748_001:0801a03": "云由未最初犯故曰無事又釋容有初犯但不在眾",
    "X44n0748_001:0801a04": "得行說戒故曰無事今釋云如律五年制廣教便有",
    "X44n0748_001:0801a05": "犯人但最初不犯即名無事也至十二年方有重犯",
    "X44n0748_001:0801a06": "佛言我不說戒汝今說等隨根下善見云二十婆論",
    "X44n0748_001:0801a07": "云十二此亦見聞不等善下引舍利弗品文彼問曰",
    "X44n0748_001:0801a08": "過去諸佛何不為聲聞弟子結戒答聲聞弟子不犯",
    "X44n0748_001:0801a09": "非故彼論下文又云過去諸佛先觀聲聞心然後教",
    "X44n0748_001:0801a10": "授緣諸聲聞易悟理故佛亦不為廣說諸天來白者",
    "X44n0748_001:0801a11": "為如來六年一說時諸天人心思欲聞佛說戒故恒",
    "X44n0748_001:0801a12": "計年歲應到六年即集大眾往佛所也未得通者承",
    "X44n0748_001:0801a13": "天人力到布薩堂時毗婆尸佛知眾已集即說教授",
    "X44n0748_001:0801a14": "木叉云忍辱第一道涅槃佛最勝出家惱他人不名",
    "X44n0748_001:0801a15": "為沙門一切惡莫作當具足善法自淨其自意是則",
    "X44n0748_001:0801a16": "諸佛教等大疏然本無大字南山尊之故特加耳。",
    "X44n0748_001:0801a17": "二十年一師凡五師經一百年也後方分部故婆沙",
    "X44n0748_001:0801a18": "論及長耳三藏傳云一百年後分為五部二百年後",
    "X44n0748_001:0801a19": "分成十一部四百年後分十八部若付法藏傳但說",
    "X44n0748_001:0801a20": "迦葉至毱多五師相付則不敘年數也文下即文殊",
    "X44n0748_001:0801a21": "問經分別部品云我入涅槃後一百歲此二部當起",
    "X44n0748_001:0801a22": "一摩訶僧祇(此言大眾老少同會共集律部也)二體毗履(此言老宿淳老宿人",
    "X44n0748_001:0801a23": "同會共出律部也)迦葉即摩訶迦葉波此云飲光氏上古有",
    "X44n0748_001:0801a24": "仙身真金色能發光耀又尊者自有光耀因以名也",
    "X44n0748_001:0801b01": "故傳云迦葉過去毗婆尸佛時為鍛金師貧女丐得",
    "X44n0748_001:0801b02": "一金珠倩令修造用補像面共誓曰願我二人常為",
    "X44n0748_001:0801b03": "夫妻身真金色以是因緣九十一劫身作金色理行",
    "X44n0748_001:0801b04": "二教理收定慧行據戒律也。",
    "X44n0748_001:0801b05": "大悲經指彼經第四卷迦葉品中文也。雞足方志曰",
    "X44n0748_001:0801b06": "梵云屈吒播陀山(言雞足也)亦謂窶盧播陀山(言尊足也)直上",
    "X44n0748_001:0801b07": "三峯狀如雞足峭絕孤起逈然空表半下茂林半上",
    "X44n0748_001:0801b08": "蔓草尊者大迦葉波於中寂定也又大悲經云有四",
    "X44n0748_001:0801b09": "石山到迦葉所覆障至身合成為一是迦葉身在彼",
    "X44n0748_001:0801b10": "四山石中身不變壞等現大悲之願者案彼經云佛",
    "X44n0748_001:0801b11": "告阿難迦葉比丘入涅槃時作是誓願願我滅後以",
    "X44n0748_001:0801b12": "佛神力所加持故令我身衣不變不壞髮毛膚色諸",
    "X44n0748_001:0801b13": "根支節亦不變壞乃至彌勒如來出世時令我此身",
    "X44n0748_001:0801b14": "見彼世尊共作初會如是第二第三會以我願力所",
    "X44n0748_001:0801b15": "持故乃至當令百千億那由他眾生得聖道果已而",
    "X44n0748_001:0801b16": "般涅槃故曰願力任持也。",
    "X44n0748_001:0801b17": "化下彼經又云彌勒出時初會共九十六億諸比丘",
    "X44n0748_001:0801b18": "眾二會共九十四億三會共九十二億眾皆到迦葉",
    "X44n0748_001:0801b19": "所彌勒示眾言此迦葉比丘於釋迦牟尼如來法中",
    "X44n0748_001:0801b20": "最大聲聞住勝頭陀少欲知足等又舒金色右手摩",
    "X44n0748_001:0801b21": "迦葉頂種種讚嘆已尊者以本願力所持故住虗空",
    "X44n0748_001:0801b22": "中現種種神變已方以己身火闍維乃至諸比丘天",
    "X44n0748_001:0801b23": "人得聖道果有斯利益故曰化彌勒弟子也十八變",
    "X44n0748_001:0801b24": "瑜伽云一振動二熾然三流布四示現五轉變六往",
    "X44n0748_001:0801c01": "來七卷八舒九眾像入身十同類往趣十一億十二",
    "X44n0748_001:0801c02": "顯十三所作自在十四制他神通十五能施辯才十",
    "X44n0748_001:0801c03": "六能施憶念十七能施安樂十八放大光明如經中",
    "X44n0748_001:0801c04": "即付法藏傳亦號佛說付法藏經彼第二云阿難乘",
    "X44n0748_001:0801c05": "舡在河中流是也恒河方志云殑伽河即古恒河毗",
    "X44n0748_001:0801c06": "婆沙論云有四大河從阿耨達池出流趣大海一名",
    "X44n0748_001:0801c07": "恒伽二名辛頭三名愽叉四名私陀彼恒伽河從金",
    "X44n0748_001:0801c08": "象口出繞阿耨達池一帀流趣東海辛頭河從銀牛",
    "X44n0748_001:0801c09": "口出亦繞大池一帀流趣南海博叉河從瑠璃馬口",
    "X44n0748_001:0801c10": "出繞大池一帀流趣西海私陀河從頗梨師子口出",
    "X44n0748_001:0801c11": "繞池一帀流趣北海是四河復各有四河以為眷屬",
    "X44n0748_001:0801c12": "等四王阿闍世毗舍國王婆竭龍王帝釋也皆來申",
    "X44n0748_001:0801c13": "請於我國我宮入滅阿難曰我若向一處涅槃即不",
    "X44n0748_001:0801c14": "得分身與餘處供養即於恒河中流而入涅槃乃化",
    "X44n0748_001:0801c15": "水為金地地皆振動踊身虗空作十八變入風奮迅",
    "X44n0748_001:0801c16": "三昧分身為四分與上四處起塔供養也。",
    "X44n0748_001:0801c17": "商那和修亦曰舍那婆斯此云胎衣以先施一衣與",
    "X44n0748_001:0801c18": "辟支故五百生與衣俱生在胎為胎衣出胎為嬰孩",
    "X44n0748_001:0801c19": "衣等後至出家為法衣西域記云正梵語商那諾縛",
    "X44n0748_001:0801c20": "蹉此云草衣阿難將滅先付法藏末田地謂慶喜垂",
    "X44n0748_001:0801c21": "滅度時度五百仙皆成道果其四百九十九人不忍",
    "X44n0748_001:0801c22": "師滅先自趣寂最後一人即末田地亦名末田底迦",
    "X44n0748_001:0801c23": "此云金地被師留住付法行化也摩突羅亦云秣菟",
    "X44n0748_001:0801c24": "羅古云摩偷羅中印土境也周五十餘里都城二十",
    "X44n0748_001:0802a01": "餘里尊者和修行化於彼罽賓即迦濕彌羅國北印",
    "X44n0748_001:0802a02": "土古曰罽賓周七千里四面負山雖有門經狹而劣",
    "X44n0748_001:0802a03": "通城西臨大河長十三里廣四里末田於彼行化有",
    "X44n0748_001:0802a04": "緣。",
    "X44n0748_001:0802a05": "以此下示先後也若論得法和修合居第三今望嗣",
    "X44n0748_001:0802a06": "法與第五毱多故反在末田之後也八十誦者即尊",
    "X44n0748_001:0802a07": "者優波離結集時八十迴誦出蓋一夏之功爾毱多",
    "X44n0748_001:0802a08": "具云鄔波毱多此云近護秣菟羅國城東六里有山",
    "X44n0748_001:0802a09": "崖寺是尊者毱多所造寺北石巖室高二丈廣三丈",
    "X44n0748_001:0802a10": "細籌四寸填之近護導夫妻俱證羅漢者送一籌乖",
    "X44n0748_001:0802a11": "此則在不室記也殊方言各有方法耳。",
    "X44n0748_001:0802a12": "育王舊云阿育訛也正云阿恕伽晉言無憂本傳云",
    "X44n0748_001:0802a13": "佛言我若涅槃百年之後此小兒者當作轉輪聖王",
    "X44n0748_001:0802a14": "王四分之一於華氏城作正法王號阿恕伽分我舍",
    "X44n0748_001:0802a15": "利而作八萬四千寶塔饒益眾生等方志云即頻毗",
    "X44n0748_001:0802a16": "娑羅王之曾孫分塔當此土周厲王之時也異部宗",
    "X44n0748_001:0802a17": "輪論云薄伽梵涅槃後百有餘年去聖時淹如日久",
    "X44n0748_001:0802a18": "沒摩揭陀國俱蘇摩城王號無憂統攝贍部感一白",
    "X44n0748_001:0802a19": "蓋化洽人神是時佛法大眾初破莫不悟道者言其",
    "X44n0748_001:0802a20": "五部見雖少異而會正理同大集云五部雖各別不",
    "X44n0748_001:0802a21": "妨諸佛法界涅槃。",
    "X44n0748_001:0802a22": "曇摩毱多此云法正明慧卓朗除邪倒也或曰法藏",
    "X44n0748_001:0802a23": "言含弘正法如藏之密也先果後因者戒疏云如四",
    "X44n0748_001:0802a24": "諦法苦初道後是也又部主曰大集經中所明我身",
    "X44n0748_001:0802b01": "應是謂經中言顛倒解義顛倒說法我今欲說無而",
    "X44n0748_001:0802b02": "先說有欲說有先說無即是顛倒解義況我又名曇",
    "X44n0748_001:0802b03": "摩毱多名字既同我所執法合名四分準此遠因佛",
    "X44n0748_001:0802b04": "記近據分宗又云者皆指大集也受有三世受即執",
    "X44n0748_001:0802b05": "也言執有三世等法故破壞外道者然異道所執誅",
    "X44n0748_001:0802b06": "惡人畜道路女人陵皆無罪此部難言但煞得罪何",
    "X44n0748_001:0802b07": "簡善惡又戒是出離因要身器淨非一切性悉得受",
    "X44n0748_001:0802b08": "故三世有即上受有三世義同迦葉毗亦名迦葉遺",
    "X44n0748_001:0802b09": "解眾生空即了人空也重空者從法得名重重了空",
    "X44n0748_001:0802b10": "也此有戒本相同五分乃至略水火風空也此名下",
    "X44n0748_001:0802b11": "二名皆從法為名也。",
    "X44n0748_001:0802b12": "婆麤富羅此云犢子從姓立名上古有仙染牛生子",
    "X44n0748_001:0802b13": "部主是彼苗裔也今云著有行者從法執為名謂計",
    "X44n0748_001:0802b14": "我非是即蘊亦不離蘊而有實我若言蘊與我一即",
    "X44n0748_001:0802b15": "蘊滅我滅便成斷見若言蘊與我異蘊滅我在便成",
    "X44n0748_001:0802b16": "常見皆墮其邊故知我與五蘊非一異斷常也又梵",
    "X44n0748_001:0802b17": "語波羅畢栗吒拏此云愚異生亦法執為名也無本",
    "X44n0748_001:0802b18": "即法不傳此又云如是下大集結文具云善男子如",
    "X44n0748_001:0802b19": "是五部雖各別異不妨諸佛法界及大涅槃問古師",
    "X44n0748_001:0802b20": "多謂僧祇本律即婆麤所執今如何分答非敢苟分",
    "X44n0748_001:0802b21": "大集明異若合婆麤文不應云遍覽五部遺教亦名",
    "X44n0748_001:0802b22": "遺教法律三昧經古師引此經便許著五大色衣今",
    "X44n0748_001:0802b23": "師雖引但證分五之意故二衣云遺教法律經中五",
    "X44n0748_001:0802b24": "色者此非正錄無知者用之若分部中佛令著五種",
    "X44n0748_001:0802c01": "律衣者不正色也故善見云袈染赤色鮮明(準此木蘭色也)",
    "X44n0748_001:0802c02": "又四分云青黑木蘭豈是正色耶章服儀云上明青",
    "X44n0748_001:0802c03": "黑名同五色如論律中似而非正文中愽通下二句",
    "X44n0748_001:0802c04": "三千威儀云愽通敏智通利法化譯語乃巧三藏即",
    "X44n0748_001:0802c05": "長耳三藏。",
    "X44n0748_001:0802c06": "薩下示十二部名數四百下標示十八部二十部者",
    "X44n0748_001:0802c07": "文殊問經云根本二部從大乘出初摩訶僧祇部分",
    "X44n0748_001:0802c08": "別說有七一執語言二世間語言三高拘梨柯四多",
    "X44n0748_001:0802c09": "聞五只底舸六東山七北山此七皆一百年內次第",
    "X44n0748_001:0802c10": "生出次體毗履部分出十一部一一切語言二雪山",
    "X44n0748_001:0802c11": "三犢子四法勝五賢六一切所貴七芿八大不可棄",
    "X44n0748_001:0802c12": "九法護十迦葉十一修妬路句已上十一亦百年內",
    "X44n0748_001:0802c13": "次第分出各兼本部共成二十經云譬如海水味無",
    "X44n0748_001:0802c14": "有異二十部者亦爾皆從般若波羅蜜出。",
    "X44n0748_001:0802c15": "經云即大集彼云五部雖各別異經既曰異故是別",
    "X44n0748_001:0802c16": "也又僧祇實先滅後便有以廣愽故通含五意故是",
    "X44n0748_001:0802c17": "總也亦無妨者即大集云不妨諸佛法界涅槃專下",
    "X44n0748_001:0802c18": "若據四分一部望不分邊可說為總故戒疏序云自",
    "X44n0748_001:0802c19": "諸部遠流咸開衢術獨斯一宗未懷支派良由師稟",
    "X44n0748_001:0802c20": "有蹤知時不墜故也又疏云唯曇無德部始終不分",
    "X44n0748_001:0802c21": "若論異者約後人傳授為異故又疏序云蘊結西土",
    "X44n0748_001:0802c22": "千有餘年譯傳東夏將四百載諸有傳授同異非無",
    "X44n0748_001:0802c23": "具如戒疏故曰別鈔也。",
    "X44n0748_001:0802c24": "一輪者即見惑也故雜心云須陀洹雖有修道斷不",
    "X44n0748_001:0803a01": "淨業無見道斷業無對事故不墮惡趣具不具足故",
    "X44n0748_001:0803a02": "如車二輪具則所運隨一輪壞則無所堪唱善來者",
    "X44n0748_001:0803a03": "業疏云斷一切惡修一切善從白衣位來入出家位",
    "X44n0748_001:0803a04": "從無戒位入具戒位佛親召命因教感戒也百年毗",
    "X44n0748_001:0803a05": "奈耶云於佛言下鬚髮自落乃至威儀具足如百歲",
    "X44n0748_001:0803a06": "苾蒭又毗尼母云如二十年學法者見論云八事眾",
    "X44n0748_001:0803a07": "具普皆隨身比丘下僧祇雜跋渠云諸比丘亦效如",
    "X44n0748_001:0803a08": "來喚善來度人威儀進止左右顧視著衣持鉢皆不",
    "X44n0748_001:0803a09": "如法為世人所譏乃至舍利弗白佛佛言從今日後",
    "X44n0748_001:0803a10": "制受具足十眾和合一白三羯磨受若付法藏說雪",
    "X44n0748_001:0803a11": "山中有五百仙觀阿難將滅即便飛空往詣其所稽",
    "X44n0748_001:0803a12": "首作禮求哀出家即化恒河變成金地為諸仙人說",
    "X44n0748_001:0803a13": "法鬚髮自落成阿羅漢。",
    "X44n0748_001:0803a14": "上法即破結也謂修慧惑盡道證無學會正理窮自",
    "X44n0748_001:0803a15": "然感戒從所破為名今望了諸法性空無我故稱上",
    "X44n0748_001:0803a16": "法故律中迦葉與五百弟子詣如來所世尊為說布",
    "X44n0748_001:0803a17": "施持戒訶欲不淨迦葉等即於座上諸塵垢盡得法",
    "X44n0748_001:0803a18": "眼淨佛言未來比丘於我法中快修梵行得盡苦際",
    "X44n0748_001:0803a19": "即名受具足戒也言無欲者律中迦葉說偈答佛云",
    "X44n0748_001:0803a20": "飲食諸美味愛欲女及祀我見如是垢故捨事火具",
    "X44n0748_001:0803a21": "今言性空不言相空者以觀諸法相空屬小菩薩也",
    "X44n0748_001:0803a22": "大聖佛也小聖羅漢也業疏云此人積行非遠未登",
    "X44n0748_001:0803a23": "聖位於彼羅漢先有別緣託仗出家得由三語。",
    "X44n0748_001:0803a24": "八敬一百歲尼見初受戒比丘當迎逆禮拜二不罵",
    "X44n0748_001:0803b01": "謗比丘三不舉比丘罪四從僧受具五依僧出罪六",
    "X44n0748_001:0803b02": "從僧求教授人七不應無比丘處住八依僧自恣愛",
    "X44n0748_001:0803b03": "道本經云大愛道裘曇彌亦云波闍波提又曰鉢羅",
    "X44n0748_001:0803b04": "闍鉢底此云生生主即姨母是也本律言是初果五",
    "X44n0748_001:0803b05": "百女通內外凡問此八敬受從佛邊得比丘邊得答",
    "X44n0748_001:0803b06": "業疏云佛邊得若爾何須阿難傳佛之言方乃得戒",
    "X44n0748_001:0803b07": "答約緣須二推本由佛故疏云緣在二人故稱佛秉",
    "X44n0748_001:0803b08": "若是僧者遣人敬己義終不便理從佛也故愛道云",
    "X44n0748_001:0803b09": "若世尊有教我當奉行故也。",
    "X44n0748_001:0803b10": "五下作業即羯磨受明了論疏翻為業也若非假託",
    "X44n0748_001:0803b11": "人僧界法勝緣扶助勝因則塵沙無表不能發也有",
    "X44n0748_001:0803b12": "人下業疏云有人不立破結是戒破名是通初果亦",
    "X44n0748_001:0803b13": "是不同餘受文列人法破結不爾但列空名若以為",
    "X44n0748_001:0803b14": "受乞求割截亦應是戒。",
    "X44n0748_001:0803b15": "而下復引古通意云此言成者在羯磨前年若未滿",
    "X44n0748_001:0803b16": "羅漢者後以羯磨增其戒爾猶如胎閏在前後以筭",
    "X44n0748_001:0803b17": "滿得戒又解下今義若在作業前成道者斯則破結",
    "X44n0748_001:0803b18": "得戒已成何須復用羯磨今反於古人故曰後成故",
    "X44n0748_001:0803b19": "業疏云若小年者自開胎閏如戒本中全無羅漢用",
    "X44n0748_001:0803b20": "開未滿故知後成不是開小用羯磨受(已上疏文)若滿下",
    "X44n0748_001:0803b21": "謂若年滿證羅漢者亦自得戒不假羯磨也。",
    "X44n0748_001:0803b22": "五分下彼云童子迦葉不滿二十受具足戒後方生",
    "X44n0748_001:0803b23": "疑不知云何以事白佛佛集比丘僧問曰童子迦葉",
    "X44n0748_001:0803b24": "有所得不答言得須陀洹佛言此人乃是第一受具",
    "X44n0748_001:0803c01": "足戒然不名白四羯磨受以此證知初果尚然況復",
    "X44n0748_001:0803c02": "無學耶如次即中十邊五也以中國僧多信少機欲",
    "X44n0748_001:0803c03": "漸虧增至十人方為勝境。",
    "X44n0748_001:0803c04": "邊地持律但五人者以邊隅荒儉僧少遊行致令三",
    "X44n0748_001:0803c05": "年方獲受具盖因事曲開也十誦伽論邊僧若多用",
    "X44n0748_001:0803c06": "本開法得戒得罪如前即中國二十邊地十人且初",
    "X44n0748_001:0803c07": "二十者為明女報惑深智淺喜生慢怠必欲受具僧",
    "X44n0748_001:0803c08": "尼各十方發勝心因二眾為名也又邊方義立十眾",
    "X44n0748_001:0803c09": "者謂邊邑大僧少故便開五人尼脫有緣依僧亦五",
    "X44n0748_001:0803c10": "彼此具十義應得受遣信者姿皃瓌逸素染俗心出",
    "X44n0748_001:0803c11": "寺詣僧恐成陵染故開差使詣僧乞受如常作法返",
    "X44n0748_001:0803c12": "告便獲因使感戒即以為名四下即小年曾歸者既",
    "X44n0748_001:0803c13": "以事人深閑儀禮便耐惱辱有持戒能故減八年得",
    "X44n0748_001:0803c14": "行具戒因其時緣而得名也得具沙彌得戒眾僧犯",
    "X44n0748_001:0803c15": "罪答中全引古義今師不爾持律之言豈局中表具",
    "X44n0748_001:0803c16": "如業疏第三卷明之若爾何故邊方獨言持律答中",
    "X44n0748_001:0803c17": "國持律者眾故不言邊方反上故特簡。",
    "X44n0748_001:0803c18": "一謂下以懺罪是滅惡之大倍緣方濟故不開也又",
    "X44n0748_001:0803c19": "慈利故開懺不可更減開於十也二下以受戒是總",
    "X44n0748_001:0803c20": "發懺罪是別悔別若開十則有損總之義故須增十",
    "X44n0748_001:0803c21": "反本受淨律云若少一人是罪不得出又受取相淨",
    "X44n0748_001:0803c22": "懺須體淨義可見也三下如受戒有難遣信開受若",
    "X44n0748_001:0803c23": "以懺例受亦應有難不至其罪即滅是義不然未可",
    "X44n0748_001:0803c24": "相準四下若中國開十出罪則邊國應宜開五若許",
    "X44n0748_001:0804a01": "開五犯者則數以易求懺故或邊僧後多懺法無準",
    "X44n0748_001:0804a02": "故知一定制限二十則僧不敢輕犯數悔故僧祇云",
    "X44n0748_001:0804a03": "因數數犯僧殘如波逸提乃至越毗尼悔故便制六",
    "X44n0748_001:0804a04": "夜懺悔二十人中出罪。",
    "X44n0748_001:0804a05": "略羯磨者如真諦疏約單白是也彼論云依他圓德",
    "X44n0748_001:0804a06": "有七種比丘有四一善來二三歸三略羯磨四廣羯",
    "X44n0748_001:0804a07": "磨方得比丘尼有三種圓德一善來二遣使三廣羯",
    "X44n0748_001:0804a08": "磨四人下業疏云與今不異四人秉白即發具戒廣",
    "X44n0748_001:0804a09": "下疏云善根轉薄戒法難生加至白四方乃得戒尼",
    "X44n0748_001:0804a10": "中三受無歸及略是聖人者佛呼善來非聖人者三",
    "X44n0748_001:0804a11": "歸單白所不感也故曰尼無此也了論復立獨覺有",
    "X44n0748_001:0804a12": "量功德至得諸佛無量功德波羅蜜至得并前成九",
    "X44n0748_001:0804a13": "種圓德言圓德者即戒體也所受周遍無境不備隨",
    "X44n0748_001:0804a14": "行奉修德充一切故曰也奢誕奢縱欺誕也遣信下",
    "X44n0748_001:0804a15": "言懺殘既不可減二十例今遣信懺罪亦不可也故",
    "X44n0748_001:0804a16": "曰亦同是釋。",
    "X44n0748_001:0804a17": "問下意謂造業善惡能所俱齊何為遣信要待還報",
    "X44n0748_001:0804a18": "煞盜事成便結所以不同者答下謂受願在緣緣來",
    "X44n0748_001:0804a19": "思具故待報也為惡在境境損即罪故非待報六受",
    "X44n0748_001:0804a20": "局羯磨中僧二尼四也對前善來等四成十受隱別",
    "X44n0748_001:0804a21": "用羯磨一通隱六種別受故言五受。",
    "X44n0748_001:0804a22": "七種受論云一見諦二善來三三語四三歸五自誓",
    "X44n0748_001:0804a23": "六八法七白四六下論云見諦得戒唯五人(即陳如等)善",
    "X44n0748_001:0804a24": "來三語三歸佛在世得自誓唯大迦葉一人八法唯",
    "X44n0748_001:0804b01": "大愛道故曰六局羯磨佛在滅後僧尼皆得故曰一",
    "X44n0748_001:0804b02": "通也摩夷即論也通備備具也撰下彼經第八寶珠",
    "X44n0748_001:0804b03": "女見佛心生憙樂求索入道佛即告言善來比丘尼",
    "X44n0748_001:0804b04": "頭髮自落法服著身成比丘尼精進修習得阿羅漢",
    "X44n0748_001:0804b05": "果三明六通具八解脫又善愛白淨須澷等尼皆善",
    "X44n0748_001:0804b06": "來度故曰非唯一二若爾多論何不通耶答業疏云",
    "X44n0748_001:0804b07": "多論止謗義在凡夫必是聖人能遣邪執則非教限",
    "X44n0748_001:0804b08": "故了論是聖人者佛唱善來非聖人者則不度也蓮",
    "X44n0748_001:0804b09": "花色法顯傳云優鉢羅比丘尼因中為醜婬女以蓮",
    "X44n0748_001:0804b10": "華獻辟支佛遂感今生端正日丐五百分食又賢愚",
    "X44n0748_001:0804b11": "經說叔離比丘尼出家佛言善來頭髮自墮斯皆通",
    "X44n0748_001:0804b12": "也。",
    "X44n0748_001:0804b13": "問下意謂若約及不及者善來既及理應開度云何",
    "X44n0748_001:0804b14": "有說不通邪答下為三歸八年制斷十四年後愛道",
    "X44n0748_001:0804b15": "方自剃髮求受八敬約時不及故言不度然此答意",
    "X44n0748_001:0804b16": "問中自顯此但相因生下此言不通者等文恐言不",
    "X44n0748_001:0804b17": "通三歸受具故便謂五八十戒三歸亦不通尼故曰",
    "X44n0748_001:0804b18": "理即通也又觀此中答文俱釋上尼約時不及故不",
    "X44n0748_001:0804b19": "通三歸受具而闕答善來時及不度文然前文已顯",
    "X44n0748_001:0804b20": "故此彰略故前云為止誹謗故如來不以善來度女",
    "X44n0748_001:0804b21": "非謂約時不及故業疏引多論云佛不度尼為止謗",
    "X44n0748_001:0804b22": "故若善來度者外道當言本在王宮婇女自娛出家",
    "X44n0748_001:0804b23": "還度以自樂故若是聖人佛亦度之義同上引此不",
    "X44n0748_001:0804b24": "下言僧不可獨行八敬法度尼也以緣在二人故。",
    "X44n0748_001:0804c01": "五百年者大集經明五種五百歲第一五百解脫堅",
    "X44n0748_001:0804c02": "固第二五百禪定堅固第三五百持戒堅固第四五",
    "X44n0748_001:0804c03": "百多聞堅固第五五百闘諍堅固今鈔指最初也羯",
    "X44n0748_001:0804c04": "下通佛在滅後也。",
    "X44n0748_001:0804c05": "閻浮亦曰剡浮贍部傍及鐵圍海內唯有四洲即約",
    "X44n0748_001:0804c06": "蘇山用分方面今即南洲也方志云水陸所經東西",
    "X44n0748_001:0804c07": "二十四萬里南北二十八萬里又依論說三邊等量",
    "X44n0748_001:0804c08": "二千由旬南邊三由旬半是則北闊而南狹人面象",
    "X44n0748_001:0804c09": "焉若約佛成道在此洲地之中也即金剛座是故經",
    "X44n0748_001:0804c10": "云三千日月萬二千天地之中央也三天東西北三",
    "X44n0748_001:0804c11": "洲也通三東西南三洲也如律四分第三十云諸比",
    "X44n0748_001:0804c12": "丘汝等人間遊行勿二人共行等是也百一十人者",
    "X44n0748_001:0804c13": "以度一百一十羅漢分頭廣化也而賓頭盧不在其",
    "X44n0748_001:0804c14": "數故曰無名律受戒云世間在一百一十阿羅漢弟",
    "X44n0748_001:0804c15": "子是也賓頭盧是字頗羅墯是姓因樹提長者作旃",
    "X44n0748_001:0804c16": "檀鉢施尊者現通取之佛訶言未受戒人前現過人",
    "X44n0748_001:0804c17": "法訶已擯之故往二洲也則知擯時三語已廢故言",
    "X44n0748_001:0804c18": "不通俱耶尼即西牛貨洲俱舍云人長十六肘其面",
    "X44n0748_001:0804c19": "圓壽五百歲其地徑量二千五百踰繕那唯下彼律",
    "X44n0748_001:0804c20": "三十七中無上毗奈耶同但於多度弟子下如云起",
    "X44n0748_001:0804c21": "僧坊房舍爾婆提即東勝身洲人長八肘面如半月",
    "X44n0748_001:0804c22": "壽二百五十歲其地三邊廣二千踰繕那東邊廣三",
    "X44n0748_001:0804c23": "百五十踰繕那北方即北俱盧洲俱舍云人長三十",
    "X44n0748_001:0804c24": "二肘面方壽千歲其地四邊各廣二千踰繕那在八",
    "X44n0748_001:0805a01": "難之數故多論云唯鬱單越無有佛法亦無得戒以",
    "X44n0748_001:0805a02": "福報障故并愚癡故不受聖法。",
    "X44n0748_001:0805a03": "果中約成道時也最後心此約三十四心中最後一",
    "X44n0748_001:0805a04": "剎那心解脫道時與盡智相應證於佛果爾時圓德",
    "X44n0748_001:0805a05": "具也若以下大師義斷也然下謂菩薩隱護明之相",
    "X44n0748_001:0805a06": "乘白象之瑞託摩耶宮示太子相盖垂應而來非實",
    "X44n0748_001:0805a07": "生也至乎鶴林告寂金棺掩耀於無滅中而示有滅",
    "X44n0748_001:0805a08": "故非實滅也是知大聖人雖現生滅之身本絕去來",
    "X44n0748_001:0805a09": "之迹豈以因果之位而定得戒之限乎首陀會天長",
    "X44n0748_001:0805a10": "含云首陀會天知如來心譬如力士屈申臂頃從彼",
    "X44n0748_001:0805a11": "天沒忽然至此或云淨居天奉刀落髮授與法衣靈",
    "X44n0748_001:0805a12": "感傳云世尊告文殊大眾言我初踰城出家入山學",
    "X44n0748_001:0805a13": "道以無價寶衣貿得鹿裘著有樹神現身手執僧伽",
    "X44n0748_001:0805a14": "梨告我言過去迦葉佛涅槃時將此布僧伽梨付囑",
    "X44n0748_001:0805a15": "於我令善守護待至仁者出世等準此教文不同也",
    "X44n0748_001:0805a16": "問下凡戒者所以防非也佛既無過何用戒為答下",
    "X44n0748_001:0805a17": "以萬善功德因戒而有一切惡業由戒而滅豈可惡",
    "X44n0748_001:0805a18": "滅無戒無戒則功德不滿況如來萬德莊嚴豈可闕",
    "X44n0748_001:0805a19": "也果頭三十四心頓斷結惑證果當頭故也三護身",
    "X44n0748_001:0805a20": "口意護也謂凡夫過在故懃加三護令非不起果頭",
    "X44n0748_001:0805a21": "過盡不須三護以非不起不妨戒是善法不可無也",
    "X44n0748_001:0805a22": "所謂四句中一心謝境不謝聖無煩惱以境不盡故",
    "X44n0748_001:0805a23": "戒在不失斯可例也(餘句如大鈔中)獨覺簡緣覺也一名麟",
    "X44n0748_001:0805a24": "喻二曰部行以此聖人出無佛世故觀外境榮枯類",
    "X44n0748_001:0805b01": "內身起滅因斯覺悟證理感戒故曰緣於別事多論",
    "X44n0748_001:0805b02": "云離俗出家獨處閑靜而自說偈遠離惡法當得善",
    "X44n0748_001:0805b03": "法善惡俱滅然後得道爾時亦身口教二俱成就後",
    "X44n0748_001:0805b04": "得漏盡戒也準此鈔中二解脫字上屬有漏別解脫",
    "X44n0748_001:0805b05": "下屬無漏解脫是二俱得故多論問云無漏心中何",
    "X44n0748_001:0805b06": "得有漏戒答曰其法應爾也以業力故無漏心中得",
    "X44n0748_001:0805b07": "有漏無漏二戒。",
    "X44n0748_001:0805b08": "佛下多論云波羅提木叉戒佛在世則有禪無漏戒",
    "X44n0748_001:0805b09": "一切時有今云何得解脫戒耶如彼論云佛不入僧",
    "X44n0748_001:0805b10": "數若墮僧數無有佛寶若無佛寶不成三歸三歸既",
    "X44n0748_001:0805b11": "闕何言得戒耶就初說者即在家三歸等彼論問曰",
    "X44n0748_001:0805b12": "若稱佛法不稱僧乃至稱法僧不稱佛寶成三歸不",
    "X44n0748_001:0805b13": "又若不受三歸得五戒八齋十戒不答一切不得具",
    "X44n0748_001:0805b14": "則不爾故論云若受具戒要白四得不以三歸也準",
    "X44n0748_001:0805b15": "此具既不局三歸獨覺得戒雖非佛在理得無疑。",
    "X44n0748_001:0805b16": "得具別解脫者言二種俱得也形俱即盡形也設過",
    "X44n0748_001:0805b17": "去時有形終戒謝不至今身又言三歸五戒等不得",
    "X44n0748_001:0805b18": "者盖準婆論也以彼云佛出世方有故佛若未出必",
    "X44n0748_001:0805b19": "無自加受法若依善見不約具分通一切時也故彼",
    "X44n0748_001:0805b20": "第七云五戒十戒是學若佛出世若不出世於世間",
    "X44n0748_001:0805b21": "中此戒常有故自然戒者多論中佛及辟支無師而",
    "X44n0748_001:0805b22": "受又十律自然無師戒謂佛不假師教會理盡故因",
    "X44n0748_001:0805b23": "感戒也今例證獨覺既同佛得自然戒此則於無佛",
    "X44n0748_001:0805b24": "世得具不疑佛下一句反質意云佛既樹下而得豈",
    "X44n0748_001:0805c01": "亦在家耶又佛自王豈須從佛得耶此證自然得戒",
    "X44n0748_001:0805c02": "故知別脫非專佛世明了下雙證具分俱得性成性",
    "X44n0748_001:0805c03": "即體也苦法忍見道十六心之初心也爾時始得無",
    "X44n0748_001:0805c04": "漏又有道俱戒起盡智者從金剛道後與漏盡得俱",
    "X44n0748_001:0805c05": "故名盡智或云盡智是解脫以解脫道中一切惑染",
    "X44n0748_001:0805c06": "皆已盡故名盡智。",
    "X44n0748_001:0805c07": "弟下謂弟子須假五緣業疏云一假佛教誡二立誓",
    "X44n0748_001:0805c08": "三依教苦修四三毒皆盡五見空感戒故與佛不同",
    "X44n0748_001:0805c09": "又如來得戒已別有十方佛秉法授法王位故靈感",
    "X44n0748_001:0805c10": "傳云盧舍那佛出金色手摩釋迦頂又說妙法我今",
    "X44n0748_001:0805c11": "十方佛欲白羯磨授釋迦文佛成無上法王位諸佛",
    "X44n0748_001:0805c12": "秉此羯磨在金壇上天人大眾無量恒沙聞佛羯磨",
    "X44n0748_001:0805c13": "一時寂然猶如比丘入第三禪諸佛秉羯磨受法王",
    "X44n0748_001:0805c14": "位已地之六種大動佛放光明普照十方廣作佛事",
    "X44n0748_001:0805c15": "利益凡聖不可具述則知弟子雖得上法戒望之遠",
    "X44n0748_001:0805c16": "矣廣下言獨覺亦自具身口二教也如多論獨處閑",
    "X44n0748_001:0805c17": "靜即自身教也自說偈遠塵離惡即自口教也善惡",
    "X44n0748_001:0805c18": "俱滅然後得道即具漏無漏二戒也。",
    "X44n0748_001:0805c19": "比丘者則比丘中行善來度也優婆塞律云耶輸伽",
    "X44n0748_001:0805c20": "父至佛所佛為說法即於坐上諸塵垢盡得法眼淨",
    "X44n0748_001:0805c21": "自審果證前白佛言我今歸依佛法僧唯願世尊聽",
    "X44n0748_001:0805c22": "我為優婆塞等是為最初優婆塞受三自歸耶輸伽",
    "X44n0748_001:0805c23": "父為首優婆夷三歸即耶輸伽母及本二為首斯皆",
    "X44n0748_001:0805c24": "親承佛化故曰從佛得也尋後方令羅漢作三語度",
    "X44n0748_001:0806a01": "如下為引業疏要具五緣一形同文云剃髮著衣二",
    "X44n0748_001:0806a02": "對無學及教也三有求心文云欲往佛所四心境合",
    "X44n0748_001:0806a03": "五作業沙彌如母論云受沙彌十戒亦名受具止謗",
    "X44n0748_001:0806a04": "如上所引也復次佛為法王與一切眾生作大導師",
    "X44n0748_001:0806a05": "導引眾生背俗入道先令眾生信向無疑然後道教",
    "X44n0748_001:0806a06": "化流天人是故如來捨近取遠自不度也報下證上",
    "X44n0748_001:0806a07": "沙彌有從佛度麤習麤惑習氣也如鴿入舍利弗影",
    "X44n0748_001:0806a08": "中猶有怖入佛影中而無怖盖佛大慈悲習氣盡故",
    "X44n0748_001:0806a09": "亡盡也詩云人之云亡轉緣轉彼機緣也。",
    "X44n0748_001:0806a10": "比丘下反上二義也如身子錯授人法又祇律比丘",
    "X44n0748_001:0806a11": "學佛呼之鬢髮在故為人所呵佛言汝不可得如來",
    "X44n0748_001:0806a12": "無畏口也多論下以此三種得戒必從佛得問得稱",
    "X44n0748_001:0806a13": "佛作和尚闍梨不答佛於弟子有和尚闍梨義佛不",
    "X44n0748_001:0806a14": "為人作和尚闍梨是故不得稱也三下謂從諸比丘",
    "X44n0748_001:0806a15": "三歸受戒得稱比丘作和尚闍梨不不下是論中答",
    "X44n0748_001:0806a16": "語具云不得稱和尚得稱阿耆梨耆梨即闍梨也八",
    "X44n0748_001:0806a17": "敬以大愛道八法受戒從阿難言下得故得稱為闍",
    "X44n0748_001:0806a18": "梨四不壞多論云為成四不壞淨故若作和尚則無",
    "X44n0748_001:0806a19": "佛不壞淨又為成六念故若作和尚則無念佛故今",
    "X44n0748_001:0806a20": "鈔但舉四義若據彼論具有十義一為成等化故二",
    "X44n0748_001:0806a21": "為止闘諍故三為止誹謗故四成三歸故五成四不",
    "X44n0748_001:0806a22": "壞故六成六念故七為息滅眾生福故如為比丘一",
    "X44n0748_001:0806a23": "正富羅轉輪王福一時滅盡八不供養下人如作和",
    "X44n0748_001:0806a24": "尚弟子有病當看視等豈是自在法王故九不惱眾",
    "X44n0748_001:0806b01": "生故十為通末代故以是因緣佛不為弟子作和尚",
    "X44n0748_001:0806b02": "也。",
    "X44n0748_001:0806b03": "論義者增一中佛令須陀耶解有常色等義說法無",
    "X44n0748_001:0806b04": "滯又無怯弱是也又母論云於毗尼藏中選擇是非",
    "X44n0748_001:0806b05": "能信行故名為受具又善語亦名受具從智慧受也",
    "X44n0748_001:0806b06": "尼無此用故不可對談得戒。",
    "X44n0748_001:0806b07": "梵行難四分云本時婦大童女淫女黃門伏藏皆因",
    "X44n0748_001:0806b08": "人來欲誘調比丘恐為淨行留難也又解下大鈔尼",
    "X44n0748_001:0806b09": "篇往來是非中引四分云若作本法已即日往大僧",
    "X44n0748_001:0806b10": "中不者犯罪有人就尼寺與受戒者不成薩婆多師",
    "X44n0748_001:0806b11": "資傳云非法不成端正難緣尚自遣信此無難緣蹤",
    "X44n0748_001:0806b12": "有不合有人就尼寺外結界而受者律無定決然情",
    "X44n0748_001:0806b13": "為尼故來非法有罪。",
    "X44n0748_001:0806b14": "陀驃是云陀羅驃專頭亦名均提生舍衛婆羅門家",
    "X44n0748_001:0806b15": "至七歲父付舍利弗將至祇洹聽為沙彌漸為說法",
    "X44n0748_001:0806b16": "心意開解得阿羅漢均提得道已自以智力觀過去",
    "X44n0748_001:0806b17": "作餓犬蒙舍利弗法食恩今得人身而獲果證當盡",
    "X44n0748_001:0806b18": "身供給永作沙彌不受大戒緣備賢愚第十三二沙",
    "X44n0748_001:0806b19": "彌本老虎之二子也老虎命終毱多以食飼之而為",
    "X44n0748_001:0806b20": "說諸行無常等一偈後終雙生婆羅門家八歲出家",
    "X44n0748_001:0806b21": "獲羅漢道尊者即使採華答言瞻蔔樹高不能得及",
    "X44n0748_001:0806b22": "尊者語言豈無神足時二沙彌即處空中經行樹上",
    "X44n0748_001:0806b23": "採花意云四分證果得上法餘文證果未滿具足猶",
    "X44n0748_001:0806b24": "名沙彌何耶答如文又下簡上義也從俗入沙彌時",
    "X44n0748_001:0806c01": "道已成羅漢者果與戒俱得也唯迦葉者彼云唯迦",
    "X44n0748_001:0806c02": "葉一人得更無得者又云大迦葉來詣佛所言佛是",
    "X44n0748_001:0806c03": "我師我是弟子世尊修佉陀是我師我是弟子是名",
    "X44n0748_001:0806c04": "自誓受故曰從勝緣也羯磨前成謂得果戒在羯磨",
    "X44n0748_001:0806c05": "前也故律云修道成羅漢即名出家受具足者今從",
    "X44n0748_001:0806c06": "得果勝緣受名故曰也經言指涅槃也矛盾矛戈也",
    "X44n0748_001:0806c07": "盾干也楚有鬻矛盾者兩皆譽之買者曰以子之矛",
    "X44n0748_001:0806c08": "擊子之盾如何鬻者不答今謂相違之言也如前即",
    "X44n0748_001:0806c09": "婆論經律各一者律據佛邊聞法受八故言證四果",
    "X44n0748_001:0806c10": "經中反此故曰不證五欲色聲香味觸也阿那含顯",
    "X44n0748_001:0806c11": "大經但證第三何言四果解下經分三四為一往對",
    "X44n0748_001:0806c12": "出家在俗分於差別故婆塞但言證三非四也。",
    "X44n0748_001:0806c13": "聖位以初果得無漏道故二凡外凡則觀事麤淺道",
    "X44n0748_001:0806c14": "眼未明內凡雖緣四諦以身居有漏故不應聖人之",
    "X44n0748_001:0806c15": "召也須提那犯初戒知在凡也二人即三歸八敬二",
    "X44n0748_001:0806c16": "種人也所得能持故不羸誓無退道故不捨非受餘",
    "X44n0748_001:0806c17": "報故不變根復離邪見故不斷善始下二句結示多",
    "X44n0748_001:0806c18": "論云以福德深厚故又由勤神根力於此內凡增故",
    "X44n0748_001:0806c19": "所以堅固不退。災患即上羸變等四是今至此位根",
    "X44n0748_001:0806c20": "勝故無不壞信以內凡忍中有信根增世第一中有",
    "X44n0748_001:0806c21": "信力增不可傾動如根不可屈伏如力既有根力故",
    "X44n0748_001:0806c22": "稱不壞又堅固不動不屈故曰不退。",
    "X44n0748_001:0806c23": "何下律第三十云諸比丘受教人間遊行說法時有",
    "X44n0748_001:0806c24": "聞法得信欲受具足時諸比丘將欲受具足戒者詣",
    "X44n0748_001:0807a01": "如來所未至中道失本信意不得受具乃至佛令諸",
    "X44n0748_001:0807a02": "比丘自今已去聽三語受具以此文證何言三歸等",
    "X44n0748_001:0807a03": "信不壞退耶答下業疏云今云失者失事疲苦非理",
    "X44n0748_001:0807a04": "信也即母論云於其中路有生悔心者即還歸家是",
    "X44n0748_001:0807a05": "失事信也。",
    "X44n0748_001:0807a06": "又解下約四分明愛道是初果五百女亦通內外凡",
    "X44n0748_001:0807a07": "三人初果及二凡故羯磨疏云若論羯磨初為凡。興",
    "X44n0748_001:0807a08": "後通果向涅槃淨梵即初果人四分花尼亦同受也",
    "X44n0748_001:0807a09": "五分陀驃十六成聖二十受具亦通四果應作四句",
    "X44n0748_001:0807a10": "料簡一得果不得戒均提陀驃是二得戒不得果內",
    "X44n0748_001:0807a11": "外凡等是三果戒俱得迦葉等是四俱不得如下母",
    "X44n0748_001:0807a12": "論但受翻邪三歸是。",
    "X44n0748_001:0807a13": "前三下論云爾時諸比丘生疑云何三語即是出家",
    "X44n0748_001:0807a14": "即是具足佛曰歸依佛法僧即是出家第二歸依佛",
    "X44n0748_001:0807a15": "意等即是受具業疏問云四分律文但云三語此文",
    "X44n0748_001:0807a16": "更列三歸者答以義約之歸猶結也化法既久宗奉",
    "X44n0748_001:0807a17": "漸離加結成受故多論云宿業力故應三語得戒者",
    "X44n0748_001:0807a18": "三語則止三歸亦然四分文中但云歸依三寶隨佛",
    "X44n0748_001:0807a19": "出家本無結歸故知兩位分也翻邪翻於邪師邪邪",
    "X44n0748_001:0807a20": "侶也三歸歸者多論云迴轉義由翻三邪迴轉三正",
    "X44n0748_001:0807a21": "也不發戒品簡下五八十具三歸有分具所發故五",
    "X44n0748_001:0807a22": "道六道中除地獄也五逆下此簡帶難人也先犯下",
    "X44n0748_001:0807a23": "薩婆多云若受五戒破其重者後捨五戒更受五八",
    "X44n0748_001:0807a24": "十具戒并禪無漏戒一切不得乃至破八戒中重者",
    "X44n0748_001:0807b01": "如前答下準多論文也彼云受三歸竟爾時已得五",
    "X44n0748_001:0807b02": "戒而下應先問云所以說五戒名者將文答之亦如",
    "X44n0748_001:0807b03": "受具已說四依等使令知也。",
    "X44n0748_001:0807b04": "又下亦論中文彼具云有言受三歸竟說一不殺戒。",
    "X44n0748_001:0807b05": "爾時得戒所以說一戒得五戒者為能持一戒五戒",
    "X44n0748_001:0807b06": "盡能持故兼本下既誓心受五不但發一也首解此",
    "X44n0748_001:0807b07": "亦論師自定故彼論云諸說中受三歸已得五戒者",
    "X44n0748_001:0807b08": "此是定義八下謂八十兩戒亦如上受三歸已得八",
    "X44n0748_001:0807b09": "十戒或說一戒得八戒等並例如上五戒廣下彼云",
    "X44n0748_001:0807b10": "下至阿鼻上至非想及三千世界乃至如來一切有",
    "X44n0748_001:0807b11": "命之類盡得四戒又三千世界內一切酒上咽咽得",
    "X44n0748_001:0807b12": "戒復將七毒對境歷之則其數無量諸難即五逆賊",
    "X44n0748_001:0807b13": "住等得戒時亦約受三歸已得八戒故曰準五戒解",
    "X44n0748_001:0807b14": "先受下文中不言八戒者以是一宿之戒故智論云",
    "X44n0748_001:0807b15": "受一日戒法長跪合掌應作是言我某甲今一日一",
    "X44n0748_001:0807b16": "夜歸依佛法僧為淨行優婆塞薩婆多云若從五眾",
    "X44n0748_001:0807b17": "受必無人者但心念口言自歸三寶我持八戒亦得",
    "X44n0748_001:0807b18": "今五戒者是盡形受故能作諸戒根本故善生云此",
    "X44n0748_001:0807b19": "戒甚難能為沙彌大比丘及菩薩戒而作根本是也",
    "X44n0748_001:0807b20": "更有所加者母論云優婆塞者不止三歸更加五戒",
    "X44n0748_001:0807b21": "始得為優婆塞故今作法時云我某甲歸依佛法僧",
    "X44n0748_001:0807b22": "盡戒壽為五戒優婆塞如來至真等正覺是我世尊",
    "X44n0748_001:0807b23": "若具戒三歸則不爾也又未制五八十戒等異故下",
    "X44n0748_001:0807b24": "云八年後方有羯磨自此已後說十八戒法問所以",
    "X44n0748_001:0807c01": "制斷三語者因病比丘無供養看病者故制十僧白",
    "X44n0748_001:0807c02": "四加受使師資相攝問凡歸三寶其境是何答多論",
    "X44n0748_001:0807c03": "歸佛者一切知無學功德是以歸法身不歸色身若",
    "X44n0748_001:0807c04": "爾出血何逆答以色身是器法身所依故害色即得",
    "X44n0748_001:0807c05": "逆歸依法身者斷欲無欲盡諦涅槃是問為歸自身",
    "X44n0748_001:0807c06": "盡處他身盡處答自他盡處俱歸歸依僧者聲聞學",
    "X44n0748_001:0807c07": "無學功德是問僧有真俗為歸何者答第一義諦僧",
    "X44n0748_001:0807c08": "也以常在世間故又俗諦僧是第一義諦僧所依故",
    "X44n0748_001:0807c09": "問為歸一佛耶三世耶答歸三世也以法身同故歸",
    "X44n0748_001:0807c10": "一即三世也若爾諸天各歸一佛者何耶答諸天雖",
    "X44n0748_001:0807c11": "稱一佛亦歸三世直以一佛為證耳問三歸以何為",
    "X44n0748_001:0807c12": "性有論者言三歸是教無教性受三歸時胡跪合掌",
    "X44n0748_001:0807c13": "口說三歸是名身口教若淳重心有身口無教有云",
    "X44n0748_001:0807c14": "以三業為性有云善五陰也釋論即智論羯磨竟大",
    "X44n0748_001:0807c15": "鈔問云羯磨竟時其文何所答解者多途今一法以",
    "X44n0748_001:0807c16": "定謂第三說已云僧已忍與某事竟此時羯磨竟不",
    "X44n0748_001:0807c17": "同前解第三說已名為竟也故律云忍者默然不忍",
    "X44n0748_001:0807c18": "者說今即說其不忍之意便成訶破必其忍默三說",
    "X44n0748_001:0807c19": "已無訶亦成任意兩得餘廣如義鈔即指此及下問",
    "X44n0748_001:0807c20": "答中也又應知第一念具作無作第二念但有形俱",
    "X44n0748_001:0807c21": "無作一發續現戒體具足問意以三結例三羯磨以",
    "X44n0748_001:0807c22": "一夏例一形也不下此反例答釋也如忘成及界即",
    "X44n0748_001:0807c23": "名前坐何俟三結。",
    "X44n0748_001:0807c24": "又下謂受者要期一形脫或形盡始發其戒者則無",
    "X44n0748_001:0808a01": "可對故在三法竟時發也安居不爾要心是短期三",
    "X44n0748_001:0808a02": "月坐限滿形存是有所對故非並也。一時之間有多",
    "X44n0748_001:0808a03": "法者如三時中九十日為一時而有眾多人受是也",
    "X44n0748_001:0808a04": "一時之中不得有多時者如九十為一時即此九十",
    "X44n0748_001:0808a05": "中復無別九十日也要下安居要九十日滿夏法成",
    "X44n0748_001:0808a06": "是前謝後生也受法頓起故又不並。",
    "X44n0748_001:0808a07": "五種順彼論文合云七種今除見諦自誓局論餘五",
    "X44n0748_001:0808a08": "也羯下論云先受五戒以自調伏信樂漸增次受十",
    "X44n0748_001:0808a09": "戒善心轉深然後受具如遊大海漸入漸深餘四即",
    "X44n0748_001:0808a10": "善來三語三歸八法準律但有三語加上法為四多",
    "X44n0748_001:0808a11": "論所以分者以三歸加結故異三語今謂上四論約",
    "X44n0748_001:0808a12": "頓得大師考理其義似失。",
    "X44n0748_001:0808a13": "何下推釋意云先受五八後應善來則通漸也可言",
    "X44n0748_001:0808a14": "為頓如下既言沙彌則已受十戒後證無學方圓上",
    "X44n0748_001:0808a15": "法何為不漸又八敬一受文列五戒則是通漸可曰",
    "X44n0748_001:0808a16": "頓乎三時初五次十後具則顯三時不亂也。一時彰",
    "X44n0748_001:0808a17": "頓得也以無三時次第故以前即上引善來等已受",
    "X44n0748_001:0808a18": "八十驗之則多論頓得未可確定不下不應言五種",
    "X44n0748_001:0808a19": "開其頓受且如羯磨一受必先十戒文中不與受十",
    "X44n0748_001:0808a20": "戒眾僧得罪餘下謂善來三語破結等通於漸頓業",
    "X44n0748_001:0808a21": "疏云先受五戒來從三受則通漸也直本白衣徑投",
    "X44n0748_001:0808a22": "授法此局頓也八敬一受文列五戒則是通漸五百",
    "X44n0748_001:0808a23": "女人未必曾受聞敬得戒應是頓也。",
    "X44n0748_001:0808a24": "依下證羯磨雖云局漸既無併受不得之言理似通",
    "X44n0748_001:0808b01": "頓多論云不受五十二戒直受具戒者一時得三種",
    "X44n0748_001:0808b02": "戒又律但云得戒得罪亦不言併受不得明了下既",
    "X44n0748_001:0808b03": "曰不得具戒顯須先受十戒也以十是具之方便故",
    "X44n0748_001:0808b04": "又十戒是有願具戒名無願無願假有願而起故不",
    "X44n0748_001:0808b05": "可不受此下指了論。",
    "X44n0748_001:0808b06": "問下此亦出多論彼問曰若受具戒一時得三者何",
    "X44n0748_001:0808b07": "須復說先五次十後具以為次第邪引論自答染習",
    "X44n0748_001:0808b08": "者先受五戒以自調伏信樂漸增次受十戒善心轉",
    "X44n0748_001:0808b09": "深後受具戒退敗文略入海之喻彼云如遊大海漸",
    "X44n0748_001:0808b10": "深漸入佛法海者亦爾不如是者即失次第又破威",
    "X44n0748_001:0808b11": "儀也又下亦彼論也彼具云復次或有眾生應受五",
    "X44n0748_001:0808b12": "戒而得道果或有眾生因受十戒而得道果以是因",
    "X44n0748_001:0808b13": "緣故如來說此次第又下論師別義雖曰一時得三",
    "X44n0748_001:0808b14": "而無別故洎乎捨戒其失苑異故論云若言我是沙",
    "X44n0748_001:0808b15": "彌非比丘即失具戒二種戒在即五戒十戒也若言",
    "X44n0748_001:0808b16": "我是優婆塞非沙彌即失十戒五戒在若次第得三",
    "X44n0748_001:0808b17": "種戒捨法次第如一時得戒中說又無下此說次第",
    "X44n0748_001:0808b18": "受也故彼云先受五戒十戒後受具戒捨五戒不答",
    "X44n0748_001:0808b19": "不捨也但失優婆塞等名次第不失戒也隨時受名",
    "X44n0748_001:0808b20": "譬如樹葉春夏則青秋黃冬白隨時異故則一體無",
    "X44n0748_001:0808b21": "失矣雖爾非無說三之別已上皆證有三戒義也首",
    "X44n0748_001:0808b22": "下首解但得樓炭之語未知出自彼經故今的指也",
    "X44n0748_001:0808b23": "受時要期一形不破設後破時其戒莫失不若無失",
    "X44n0748_001:0808b24": "義亦應要期一夏不出設後出宿時應非破夏答下",
    "X44n0748_001:0808c01": "以遍發在己一戒雖破餘戒儼然故不失也夏期有",
    "X44n0748_001:0808c02": "限限滿方得今既先出是故名破。",
    "X44n0748_001:0808c03": "善來對佛下似問若望下是答若世下引律愛道語",
    "X44n0748_001:0808c04": "證彼云若世尊有教我當奉行也又愛道弃家心切",
    "X44n0748_001:0808c05": "渴法情深機感俱勝故但一徧大師又云以唱教人",
    "X44n0748_001:0808c06": "大不假叮嚀渴法心重又不須結故在一徧三語對",
    "X44n0748_001:0808c07": "無學者意云八敬對學人但局一徧三語對無學何",
    "X44n0748_001:0808c08": "增至三。答下是釋形報不同曰異以求戒者身口為",
    "X44n0748_001:0808c09": "緣心是正因因親而緣踈也今愛道緣劣因勝故限",
    "X44n0748_001:0808c10": "一徧豪子緣勝因劣故限至三中路心悔劣可知矣",
    "X44n0748_001:0808c11": "故大師云三語之法初授法弱故須三說前受心奢",
    "X44n0748_001:0808c12": "又假三結。",
    "X44n0748_001:0808c13": "羯下以通凡聖及以滅後故例加四又業疏云羯磨",
    "X44n0748_001:0808c14": "在僧通和非易故須四徧眾心齊忍與奪已決故結",
    "X44n0748_001:0808c15": "一也。稍薄以機緣望善來則又薄矣羯磨疏云三歸",
    "X44n0748_001:0808c16": "得戒善根稍薄戒法難生後方三說歸竟感戒。引文",
    "X44n0748_001:0808c17": "下律中如來始度陳如故善來居首次度一百一十",
    "X44n0748_001:0808c18": "羅漢分頭廣化故三語次二文云三語息故羯磨興",
    "X44n0748_001:0808c19": "故當第三十四年後愛道求度故。八敬在四四分沙",
    "X44n0748_001:0808c20": "彌年減方興上法故常第五十戒中列和尚名明知",
    "X44n0748_001:0808c21": "非是制前也以三語已前未論相攝因過須師方制",
    "X44n0748_001:0808c22": "和尚故羯磨興者意存師資道成彼此兼濟故三語",
    "X44n0748_001:0808c23": "後興羯磨羯磨後有十戒是為次也。羯下逆去羯磨",
    "X44n0748_001:0808c24": "前五年行三語也以善見云佛告乞食比丘汝可度",
    "X44n0748_001:0809a01": "須提那出家與受具足等此時羯磨未興理是三語",
    "X44n0748_001:0809a02": "也以下引僧祇犯證亦在五年彼初戒末云世尊於",
    "X44n0748_001:0809a03": "毗舍離成佛五年冬分為耶舍制(即四分須提那)八夏見論",
    "X44n0748_001:0809a04": "云別家已經八年後還本家勸留續種也此證犯在",
    "X44n0748_001:0809a05": "八年後反驗耶舍是三語受在八年前也後興羯磨",
    "X44n0748_001:0809a06": "斯則與多論應故彼論問曰佛在世幾年便聽白四",
    "X44n0748_001:0809a07": "受戒答有言佛初得道一年後聽有言四年後有言",
    "X44n0748_001:0809a08": "八年後以義而推八年者是正義也(論師自定)不下遮偏",
    "X44n0748_001:0809a09": "執也其下業疏亦云八戒淨信未惻其時。",
    "X44n0748_001:0809a10": "非色心者順成宗也是第三聚故若有部還用色為",
    "X44n0748_001:0809a11": "無作戒體然大乘中雖以心性而為戒體若發無作",
    "X44n0748_001:0809a12": "亦依身口雖依身口體必在心也廣如業疏對事以",
    "X44n0748_001:0809a13": "受隨皆為對淫盜等事防故據大鈔中更立第五多",
    "X44n0748_001:0809a14": "品同如成論戒得重發肥羸不定方便色心俱者八",
    "X44n0748_001:0809a15": "種中作俱無作也與方便色心俱故三性善惡無記",
    "X44n0748_001:0809a16": "性也謂受中無作一發續現始末恒有四心三性不",
    "X44n0748_001:0809a17": "藉緣辨故雜心云身動滅已與餘識俱是也。",
    "X44n0748_001:0809a18": "善性下以從善心對治方生故唯善有惡性無記中",
    "X44n0748_001:0809a19": "無無作故曰狹也義同皆防七支故體同咸以色心",
    "X44n0748_001:0809a20": "為體故短同受局壇場第一念隨據對境方便起故",
    "X44n0748_001:0809a21": "總斷望一切情非情境皆起斷惡故別斷境不頓現",
    "X44n0748_001:0809a22": "故懸防以正受時過未起故一品終至無學隨一品",
    "X44n0748_001:0809a23": "定故雜心云羅漢有下品戒年少比丘上品戒多品",
    "X44n0748_001:0809a24": "由境有優劣心有濃淡故心分三品。",
    "X44n0748_001:0809b01": "勤策奘師云室利摩拏路迦此翻勤策男室利摩拏",
    "X44n0748_001:0809b02": "理迦此云勤策女淨三藏云室利羅末尼羅翻為求",
    "X44n0748_001:0809b03": "寂若言沙彌者古訛略也方軌法則也廣雅軌迹也",
    "X44n0748_001:0809b04": "以善生者律文似對僧所理須生建立勝緣應問遮",
    "X44n0748_001:0809b05": "難一同僧法必若有者五戒不發何況具十準此戒",
    "X44n0748_001:0809b06": "善所生必須無難不同飜邪三歸未發戒品。",
    "X44n0748_001:0809b07": "四性殺盜婬妄四是性惡言體性是惡故六遮一不",
    "X44n0748_001:0809b08": "飲酒二不著華鬘好香塗身三不歌舞倡伎亦不往",
    "X44n0748_001:0809b09": "觀聽四不得高廣大牀上坐五不得非時食六不得",
    "X44n0748_001:0809b10": "捉錢生像金銀寶物此六妨亂修道招世譏謗戒疏",
    "X44n0748_001:0809b11": "云能遮正道故言遮惡自餘即餘情非情同大僧發",
    "X44n0748_001:0809b12": "四分律文俱發七支戒戒下文皆結吉羅理須通護",
    "X44n0748_001:0809b13": "在師別教也。",
    "X44n0748_001:0809b14": "四依一糞掃衣二乞食三樹下坐四腐爛藥依於此",
    "X44n0748_001:0809b15": "四能生聖種故亦名四聖種以四依者為行之大者",
    "X44n0748_001:0809b16": "也四重者防禁之極者也故制受後即先示焉息慈",
    "X44n0748_001:0809b17": "未堪但告十戒懦奴亂乃臥二反軟弱小尼式义沙",
    "X44n0748_001:0809b18": "彌尼也成就十戒六法等行自有大尼為所依故不",
    "X44n0748_001:0809b19": "須大僧也又彰漸次所依故丈夫大戴禮云大者長",
    "X44n0748_001:0809b20": "也夫扶也言長扶制萬物也古者冠而成人通名丈",
    "X44n0748_001:0809b21": "夫今目僧為丈夫爾新章云一切男女若具四法則",
    "X44n0748_001:0809b22": "名丈夫一近善知識二能聽法三思惟義四如說而",
    "X44n0748_001:0809b23": "行。",
    "X44n0748_001:0809b24": "若爾下若云大尼制必依僧何以受時僧但秉法尼",
    "X44n0748_001:0809c01": "為和尚解文炳然梵云式义摩那尼此云學法女何",
    "X44n0748_001:0809c02": "以僧無學法男者懷妊汝鴆切身懷孕也恐帶胎而",
    "X44n0748_001:0809c03": "來故限二年委練身器二下彰其學法本為練心以",
    "X44n0748_001:0809c04": "尼女煩惑重故多不能持故以少法先驗持毀六法",
    "X44n0748_001:0809c05": "一染心相觸二盜人四錢三斷畜生命四小妄語五",
    "X44n0748_001:0809c06": "非時食六飲酒前四深防為護根本後二放逸重禁",
    "X44n0748_001:0809c07": "過源此方復禮法師始因奏請盧獻之女首事遵行",
    "X44n0748_001:0809c08": "慨令法水去不復矣行法即一切大尼戒行並須學",
    "X44n0748_001:0809c09": "之若有犯者則名缺行直令改悔若下前云更與二",
    "X44n0748_001:0809c10": "年約未滿說今據滿已由未正受若再犯者理須重",
    "X44n0748_001:0809c11": "與二年羯磨。",
    "X44n0748_001:0809c12": "問下若云滿後再犯前法壞者亦可行覆竟復犯時",
    "X44n0748_001:0809c13": "前法應壞。隨日隨覆日長短而行如百夜應與百夜",
    "X44n0748_001:0809c14": "覆藏羯磨蓋治覆藏情過爾不例猶言不可例也十",
    "X44n0748_001:0809c15": "八法者一在大尼下沙彌尼上坐二式义不淨食大",
    "X44n0748_001:0809c16": "尼淨大尼不淨食彼亦不淨三大尼得與三宿自與",
    "X44n0748_001:0809c17": "沙彌尼三宿四得與大尼授食除火淨五生種取金",
    "X44n0748_001:0809c18": "銀錢自從沙彌尼受食五尼不得為說七聚名六得",
    "X44n0748_001:0809c19": "語云不淫盜殺妄如是等憶持七八至布薩自恣日",
    "X44n0748_001:0809c20": "入僧中互跪合掌云阿梨耶僧我某甲清淨僧憶持",
    "X44n0748_001:0809c21": "三說而退九十十一十二後四波羅夷犯者更從始",
    "X44n0748_001:0809c22": "學十三十九僧殘已下若犯一一作吉羅悔十四不",
    "X44n0748_001:0809c23": "非時食十五不停食食十六不捉錢寶十七不飲酒",
    "X44n0748_001:0809c24": "十八不著華鬘非出家人即先有諸遮受戒不得者",
    "X44n0748_001:0810a01": "此問亦出伽論彼論但云得戒不言結罪故引首解",
    "X44n0748_001:0810a02": "僧須結吉以非比丘用故與無和尚諸師約不現前",
    "X44n0748_001:0810a03": "為無此中所引皆異宗也若準四分並不開之律云",
    "X44n0748_001:0810a04": "不名受具足戒也結集如迦葉秉白差波離等是也",
    "X44n0748_001:0810a05": "作業師即羯磨師也後人受戒即本法人也。",
    "X44n0748_001:0810a06": "若爾下若云不異所聞且如後差教授師出眾問先",
    "X44n0748_001:0810a07": "既未聞何非難耶解下已聞羯磨師對眾問難單白",
    "X44n0748_001:0810a08": "差問雖異作白是同故後得聞非是難攝不可下謂",
    "X44n0748_001:0810a09": "不可類例上文便言本法尼往大僧中受時亦未受",
    "X44n0748_001:0810a10": "具得預聞法以不異所聞故且單白羯磨雖曰是同",
    "X44n0748_001:0810a11": "然二部大僧不可輙預又前約本法此約納具故不",
    "X44n0748_001:0810a12": "可相擬若受具畢聽在尼下大鈔云得戒已令在大",
    "X44n0748_001:0810a13": "尼下坐待意總為說相八重淫盜殺妄摩觸捉手等",
    "X44n0748_001:0810a14": "八事隨舉比丘覆麤罪四喻喻前四戒也彼云諸佛",
    "X44n0748_001:0810a15": "善能說喻示現於事猶如針鼻缺不復任用如人死",
    "X44n0748_001:0810a16": "終不更生如多羅樹心斷不生長如石破開不可還",
    "X44n0748_001:0810a17": "合八不越即八敬如上具引四下尼雖無樹下坐彼",
    "X44n0748_001:0810a18": "將依麤弊臥具替其第三若業疏解尼四依中樹下",
    "X44n0748_001:0810a19": "依者非蘭若中尼輕易陵不行此教何妨餘樹得受",
    "X44n0748_001:0810a20": "頭陀又尼鈔中受具後亦為說糞衣乞食樹下腐藥",
    "X44n0748_001:0810a21": "四上行也故復引十誦以證之四重據僧八重約尼",
    "X44n0748_001:0810a22": "千途泛標大數也業疏云難隨染起染是生因則無",
    "X44n0748_001:0810a23": "量也且據重者能障聖道標舉十三與此意同也邊",
    "X44n0748_001:0810a24": "罪者業疏云曾受佛戒理宜謹奉捉心不固具緣犯",
    "X44n0748_001:0810b01": "重為過不輕業果生報不思捨悔返戒更受義無再",
    "X44n0748_001:0810b02": "攝分在眾外名之為邊一生永障名之為難難由邊",
    "X44n0748_001:0810b03": "罪障戒不生故曰邊罪。",
    "X44n0748_001:0810b04": "問下此一科皆是假立以難其實受佛戒已毀破重",
    "X44n0748_001:0810b05": "禁捨戒還來欲更受具此人罪重名佛海邊外之人",
    "X44n0748_001:0810b06": "不堪重入淨戒海也今假立殺盜者意在生下難也",
    "X44n0748_001:0810b07": "當於若爾上先加答云縱以殺盜為邊復有何咎方",
    "X44n0748_001:0810b08": "接若爾下難辭也謂俗有輪王業戒殺盜同僧亦可",
    "X44n0748_001:0810b09": "名邊耶是義不爾若以下又立云若望犯重受戒不",
    "X44n0748_001:0810b10": "得立邊名者亦可污尼等難皆得名邊以受戒不得",
    "X44n0748_001:0810b11": "故若下若云簡在清淨僧外立邊名者且如滅擯之",
    "X44n0748_001:0810b12": "人可爾應滅擯人既未作法擯弃應非邊人若下又",
    "X44n0748_001:0810b13": "若以波羅夷罪名立邊號者沙彌犯淫盜等應非是",
    "X44n0748_001:0810b14": "邊以下眾但犯吉故何以論云沙彌十戒破於重者",
    "X44n0748_001:0810b15": "同名邊罪今下此中一答文義隱括今析而通之既",
    "X44n0748_001:0810b16": "曰違佛制教且俗未受五八則無邊過又污尼亦約",
    "X44n0748_001:0810b17": "在俗未受五八又應滅擯人本不名邊將自有擯法",
    "X44n0748_001:0810b18": "故又沙彌但取犯根本為邊豈約夷吉以定邊名故",
    "X44n0748_001:0810b19": "知邊名於上諸位所立義非便也不作則已言不作",
    "X44n0748_001:0810b20": "則非名邊也下句反上。",
    "X44n0748_001:0810b21": "問下若云違佛制名邊者犯重被擯豈非違佛制耶",
    "X44n0748_001:0810b22": "何不名邊又邊罪亦應名滅擯耶以犯重是一違制",
    "X44n0748_001:0810b23": "不殊故答中實下一句是縱但下是奪據理犯重是",
    "X44n0748_001:0810b24": "一應可言邊但由邊罪者約先受曾犯捨後再來故",
    "X44n0748_001:0810c01": "佛制之不堪重受名邊外人今擯無此義故二人即",
    "X44n0748_001:0810c02": "犯邊罪滅擯二種人也但以滅擯一位在比丘中望",
    "X44n0748_001:0810c03": "犯重後僧得法擯棄為言邊罪不爾無法擯故但從",
    "X44n0748_001:0810c04": "本所犯重名邊故曰乃從本稱斯則各隨一義使有",
    "X44n0748_001:0810c05": "區別矣。",
    "X44n0748_001:0810c06": "羅漢三界見思俱斷盡故那含九品欲思盡故樂心",
    "X44n0748_001:0810c07": "既忘全為淨境初中後人污皆成難斯陀含人方斷",
    "X44n0748_001:0810c08": "欲思六品須陀洹雖斷見惑全未斷思樂心未間初",
    "X44n0748_001:0810c09": "人成污中後非愆持戒凡夫初後例爾問意云羅漢",
    "X44n0748_001:0810c10": "那含境屬在聖既不可壞如何言壞尼解下由前境",
    "X44n0748_001:0810c11": "既聖慢污成業不待前壞即成戒難自樂著者反顯",
    "X44n0748_001:0810c12": "與著則成難攝故大鈔云若以白衣俗服強與尼著",
    "X44n0748_001:0810c13": "而行淫者成難又雖曰自著不障出家大師義求若",
    "X44n0748_001:0810c14": "知受具戒緣事著於俗服亦應成難但壞淨境不論",
    "X44n0748_001:0810c15": "知淨不淨未滿之人即式义沙彌尼也善見云若壞",
    "X44n0748_001:0810c16": "尼下二眾不障出家皆亦如是皆但言壞尼不明清",
    "X44n0748_001:0810c17": "濁三部四五十律也僧祇判正大鈔云四分等律並",
    "X44n0748_001:0810c18": "云污尼不明淨穢故世行事者云汝不犯清淨尼不",
    "X44n0748_001:0810c19": "此依僧祇而問又業疏云三律俱無正決斯則不了",
    "X44n0748_001:0810c20": "之文宜用僧祇明判淨穢。",
    "X44n0748_001:0810c21": "問意謂三果支佛殺尚非逆何以污尼位在凡夫中",
    "X44n0748_001:0810c22": "淨者便成難耶殺損福者以人天等於四果供之獲",
    "X44n0748_001:0810c23": "福多由是福田之極故殺之犯逆三果反此又支佛",
    "X44n0748_001:0810c24": "化他義薄是以非逆故須簡之污據陵慢淨境故凡",
    "X44n0748_001:0811a01": "尼清淨亦犯況三果乎答下以凡尼見思惑在具能",
    "X44n0748_001:0811a02": "發業對入地獄若斯須二尼唯有修惑潤業無見惑",
    "X44n0748_001:0811a03": "故但招別報無總報可對入地獄也是故不成相並",
    "X44n0748_001:0811a04": "俗下意云俗男可有壞尼俗女應無壞尼故曰一邊",
    "X44n0748_001:0811a05": "若下躡上生難若降一邊不成污者應可破羯磨法",
    "X44n0748_001:0811a06": "輪二破中尼無破法輪僧耶又不應犯殘耶解下戒",
    "X44n0748_001:0811a07": "疏云尼同犯中雖無破輪體得立主伴堅持五法以",
    "X44n0748_001:0811a08": "誘人也亦須諫之故曰諫法是通又解下準大鈔應",
    "X44n0748_001:0811a09": "先問云何不言壞比丘耶將壞男下通之。",
    "X44n0748_001:0811a10": "未受應受者大師判云據未解也若聦智一聽亦未",
    "X44n0748_001:0811a11": "可也首下此約非眾法對自故非障戒或四人已上",
    "X44n0748_001:0811a12": "餘和合法不秉羯磨皆不成難。",
    "X44n0748_001:0811a13": "問下準業疏先立義云沙彌戒願未是具法雖背無",
    "X44n0748_001:0811a14": "難然後將鈔問之大小大即比丘小即沙彌。",
    "X44n0748_001:0811a15": "黃門者秦官也漢因之漢書云禁門曰黃闥中人主",
    "X44n0748_001:0811a16": "之故號黃門然古用閹官今亦取人去陰藏者曰黃",
    "X44n0748_001:0811a17": "門故鈔主云黃門者不男之相也一下謂從生不能",
    "X44n0748_001:0811a18": "婬二下即半月能男半月不能男三下見他行非身",
    "X44n0748_001:0811a19": "分方勇四下因他人婬己身分方勇彼律但曰精不",
    "X44n0748_001:0811a20": "能男五下朽謂朽爛等取若墮若虫噉也。此下料簡",
    "X44n0748_001:0811a21": "彼云生半妬精是四種不應與出家受具若與出家",
    "X44n0748_001:0811a22": "受具應滅擯以不生我善法毗尼故第五即病不能",
    "X44n0748_001:0811a23": "男者先出家受具足已若落若朽爛若虫噉若不動",
    "X44n0748_001:0811a24": "聽住雖不動若捨戒還欲出家受具不應與若與出",
    "X44n0748_001:0811b01": "家受具應滅擯。二下彼正文作妻妾生兒共相嫉妬。",
    "X44n0748_001:0811b02": "小時捺破今作夫字誤身生即男根也彼曰因他者",
    "X44n0748_001:0811b03": "因前人觸故身生起五下見他行非然後身生起前",
    "X44n0748_001:0811b04": "三即生捺割後三因他妬半月也揵者以刀去勢也",
    "X44n0748_001:0811b05": "或作[利禾+虔]通用文云揵者生已都截却大師云今時或",
    "X44n0748_001:0811b06": "截少分心性未改兼有大操大志者準依五分應得",
    "X44n0748_001:0811b07": "四變律云與他行婬時失男根變為黃門違緣即被",
    "X44n0748_001:0811b08": "怨家惡獸業報落等應同比丘法自割本律不明分",
    "X44n0748_001:0811b09": "齊五分若都截者滅擯猶留一卵者依篇懺之。",
    "X44n0748_001:0811b10": "善下以報卑故異想不作父母想也若準善見實是",
    "X44n0748_001:0811b11": "父母作非父母想殺亦不得出家異因緣者彼問曰",
    "X44n0748_001:0811b12": "若作方便欲殺非母而自殺母得波羅夷并五逆罪",
    "X44n0748_001:0811b13": "耶答不得但得偷蘭又云自手奪人命更無異想異",
    "X44n0748_001:0811b14": "方便是人不應與出家。",
    "X44n0748_001:0811b15": "伽下彼云欲殺凡人而殺阿羅漢偷蘭遮不得逆罪",
    "X44n0748_001:0811b16": "故知得受十輪下彼有四句簡辨一犯根本非逆罪",
    "X44n0748_001:0811b17": "(殺支佛是)二是根本亦逆罪(鈔引此句故曰是逆亦根本也)三非根本是",
    "X44n0748_001:0811b18": "逆(於法誹謗出其過惡等是)四非根本非逆(殺餘類是)彼具釋第二句",
    "X44n0748_001:0811b19": "云若人出家受具足戒得見諦道斷其命根是名逆",
    "X44n0748_001:0811b20": "罪亦是根本罪也如是眾生於我戒律中應驅令出",
    "X44n0748_001:0811b21": "故曰是人等三果不障者福田未極故。",
    "X44n0748_001:0811b23": "四分律拾毗尼義鈔輔要記卷第一"
}