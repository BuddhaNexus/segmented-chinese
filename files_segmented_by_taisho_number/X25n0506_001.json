{
    "X25n0506_001:0858b11": "金剛般若波羅蜜經注",
    "X25n0506_001:0858b12": "序",
    "X25n0506_001:0858b15": "自五祖始勸僧俗誦金剛經。謂但誦此經可以見性",
    "X25n0506_001:0858b16": "成佛。而金剛經遂為世之所重。余嘗三復是經。竊謂",
    "X25n0506_001:0858b17": "經之大旨。在佛告須菩提應如是住如是降伏其心。",
    "X25n0506_001:0858b18": "住者住此心。降伏者降伏此心。皆即所謂阿耨多羅",
    "X25n0506_001:0858b19": "三藐三菩提心。非有二心也。住則實矣。降伏則虗矣。",
    "X25n0506_001:0858b20": "即住即降伏。是以無實無虗。此金剛經之大旨也。以",
    "X25n0506_001:0858b21": "儒理譬之。子貢問。有一言而可以終身行之者乎。子",
    "X25n0506_001:0858b22": "曰。其恕乎。己所不欲勿施於人。所謂應如是住也。子",
    "X25n0506_001:0858b23": "貢曰。我不欲人之加諸我也。我亦欲無加諸人。子曰。",
    "X25n0506_001:0858b24": "賜也。非爾所及也。所謂應如是降伏也。子曰。衣敝縕",
    "X25n0506_001:0858c01": "袍。與衣狐貉者立。而不恥者。其由也與。不忮不求。何",
    "X25n0506_001:0858c02": "用不臧。所謂應如是住也。子路終身誦之。子曰。是道",
    "X25n0506_001:0858c03": "也何足以臧。所謂應如是降伏也。不住固無。所謂降",
    "X25n0506_001:0858c04": "伏而不降伏。又焉能住經中。即非是名句凡數見。即",
    "X25n0506_001:0858c05": "非者降伏之謂。是名者住之謂。而世俗解是經者。則",
    "X25n0506_001:0858c06": "謂安住其真心。降伏其妄心。分而二之。於全經之義",
    "X25n0506_001:0858c07": "俱失。乃明洪武間。僧宗泐奉詔注經。亦如此說。然則",
    "X25n0506_001:0858c08": "經義之晦久矣。是經推論即住即降伏之旨。至於無",
    "X25n0506_001:0858c09": "法可得。無法可說。真無上甚深之妙義也。而佛弟子",
    "X25n0506_001:0858c10": "懼其流傳中土。使人輕蔑佛法。遂於其中。妄有增益。",
    "X25n0506_001:0858c11": "輒謂受持讀誦此經。有無量無邊福德。雖亦護法之",
    "X25n0506_001:0858c12": "苦心。然使經文隔絕意義不明。則亦不得為無罪。如",
    "X25n0506_001:0858c13": "云一切賢聖皆以無為法而有差別。此為下文須陀",
    "X25n0506_001:0858c14": "洹諸文發端。自須陀洹以至如來。即所謂一切賢聖",
    "X25n0506_001:0858c15": "也。而中間忽入七寶布施之文。則文義隔絕矣。此後",
    "X25n0506_001:0858c16": "人附益之證一也。又如佛說非身是名大身。此是譬",
    "X25n0506_001:0858c17": "喻之詞。下文佛說般若波羅蜜即非般若波羅蜜。乃",
    "X25n0506_001:0858c18": "正意也。而中間又入七寶布施之文。則文義隔絕矣。",
    "X25n0506_001:0858c19": "此後人附益之證。二也。至如佛說經已。申以贊歎之",
    "X25n0506_001:0858c20": "言。如楞嚴經末云。若有眾生。能誦此經。能持此呪。直",
    "X25n0506_001:0858c21": "成菩提。無復魔業。固亦體例所有。乃此經則處處及",
    "X25n0506_001:0858c22": "之。經文未半。佛旨未宣。須菩提輒問眾生信不。世尊",
    "X25n0506_001:0858c23": "輒侈陳是經福德。抑何急遽乃爾。此後人附益之證。",
    "X25n0506_001:0858c24": "三也。經文既訖。自表經名。如巨力長者經末云。阿難",
    "X25n0506_001:0859a01": "白佛言。此經當以何名。我等云何受持。佛告阿難。此",
    "X25n0506_001:0859a02": "經名曰巨力長者所問大乘經。是亦體例所有。乃此",
    "X25n0506_001:0859a03": "經則於所謂第十三分中。而即出之。未說經文。先說",
    "X25n0506_001:0859a04": "經名。須菩提之問。世尊之答。皆失敘矣。此後人附益",
    "X25n0506_001:0859a05": "之證。四也。又屢屢言及四句偈。不知何指。或以為若",
    "X25n0506_001:0859a06": "以色見我四句。或以為一切有為法四句。然其文皆",
    "X25n0506_001:0859a07": "在後。是佛說四句偈時。未有此四句偈也。須菩提能",
    "X25n0506_001:0859a08": "不問此四句云何乎。嘗讀楞伽經。知所謂四句偈者。",
    "X25n0506_001:0859a09": "離一異俱不俱有無非有非無常無常。與金剛經之",
    "X25n0506_001:0859a10": "旨頗合。而實非金剛經所有之文。疑佛平時常以此",
    "X25n0506_001:0859a11": "四句。與金剛經並授諸弟子。後人遂牽連而及之。此",
    "X25n0506_001:0859a12": "後人附益之證。五也。有是五證。知金剛經實有後人",
    "X25n0506_001:0859a13": "附益之語。以莠亂苗。厥旨愈晦。又是經本不分章。今",
    "X25n0506_001:0859a14": "釐為三十二分。云是梁昭明太子所定。未知然。不以",
    "X25n0506_001:0859a15": "意分。并妄設名目。實非善本。未足信從。余以章句陋",
    "X25n0506_001:0859a16": "儒。桑榆暮景。窮而學佛。於西來大義。固無所聞。而於",
    "X25n0506_001:0859a17": "此經。竊有獨得之見。不揣固陋。為之注釋。分為上下",
    "X25n0506_001:0859a18": "二篇。上篇七節。下篇十一節。共十有八節。其附益之",
    "X25n0506_001:0859a19": "語。相沿既久。且亦自西土傳來。未敢芟薙。輒下一格",
    "X25n0506_001:0859a20": "書之。學者欲誦習全文。全文具在。若欲推尋旨趣。則",
    "X25n0506_001:0859a21": "刊落繁蕪。真經自見。雖似前後複沓。實則脈絡分明。",
    "X25n0506_001:0859a22": "五祖所謂但誦此經。可以見性成佛者。亦可得其大",
    "X25n0506_001:0859a23": "概矣。",
    "X25n0506_001:0859a24": "光緒九年十月曲園居士俞樾書於吳江舟中",
    "X25n0506_001:0859b06": "金剛般若波羅蜜經上篇",
    "X25n0506_001:0859b08": "曲園居士　俞樾　注",
    "X25n0506_001:0859b09": "如是我聞。一時佛在舍衛國祇樹給孤獨園。與大比",
    "X25n0506_001:0859b10": "邱眾千二百五十人俱。爾時世尊。食時著衣持鉢。入",
    "X25n0506_001:0859b11": "舍衛大城乞食。於其城中。次第乞已。還至本處。飯食",
    "X25n0506_001:0859b12": "訖。收衣鉢。洗足已。敷座而坐。時長老須菩提。在大眾",
    "X25n0506_001:0859b13": "中。即從座起。偏袒右肩。右膝著地。合掌恭敬。而白佛",
    "X25n0506_001:0859b14": "言。希有世尊。如來善護念諸菩薩。善付屬諸菩薩。世",
    "X25n0506_001:0859b15": "尊。善男子善女人發阿耨多羅三藐三菩提心。應云",
    "X25n0506_001:0859b16": "何住。(如何能定)云何降伏其心。(如何能空)佛言善哉善哉。須菩",
    "X25n0506_001:0859b17": "提。如汝所說。如來善護念諸菩薩。善付屬諸菩薩。汝",
    "X25n0506_001:0859b18": "今諦聽。當為汝說。善男子善女人發阿耨多羅三藐",
    "X25n0506_001:0859b19": "三菩提心。應如是住。如是降伏其心。唯然世尊。願樂",
    "X25n0506_001:0859b20": "欲聞(右第一節)。",
    "X25n0506_001:0859b21": "須菩提問。應云何住。云何降伏其心。此心即上",
    "X25n0506_001:0859b22": "文所謂阿耨多羅三藐三菩提心也。住者。住此",
    "X25n0506_001:0859b23": "心。降伏者。降伏此心。非有二心也。能住則能有",
    "X25n0506_001:0859b24": "矣。能降伏則能無矣。此一經之大旨也。俗解謂",
    "X25n0506_001:0859c01": "安住真心。降伏妄心。分而二之。全失其旨。",
    "X25n0506_001:0859c02": "佛告須菩提。諸菩薩摩訶薩。應如是降伏其心。(不言住省",
    "X25n0506_001:0859c03": "文也)所有一切眾生之類。若卵生。若胎生。若濕生。若化",
    "X25n0506_001:0859c04": "生。若有色。若無色。若有想。若無想。若非有想非無想。",
    "X25n0506_001:0859c05": "我皆令入無餘涅槃。而滅度之。如是滅度無量無數",
    "X25n0506_001:0859c06": "無邊眾生。(此即所謂應如是住)實無眾生得滅度者。(此即所謂應如是降",
    "X25n0506_001:0859c07": "伏)何以故。須菩提。若菩薩有我相人相眾生相壽者",
    "X25n0506_001:0859c08": "相。則非菩薩(右第二節)。",
    "X25n0506_001:0859c09": "舊解謂此節佛先告須菩提。以應如是降伏非",
    "X25n0506_001:0859c10": "也。下篇云。爾時須菩提白佛言。世尊。善男子善",
    "X25n0506_001:0859c11": "女人發阿耨多羅三藐三菩提心。云何應住。云",
    "X25n0506_001:0859c12": "何降伏其心。佛告須菩提。善男子善女人發阿",
    "X25n0506_001:0859c13": "耨多羅三藐三菩提心者。當生如是心。我應滅",
    "X25n0506_001:0859c14": "度一切眾生。滅度一切眾生已。而無有一眾生",
    "X25n0506_001:0859c15": "實滅度者云云。正複舉此文。而住與降伏。並不",
    "X25n0506_001:0859c16": "分別言之。然則此文亦必不分別言之矣。經言",
    "X25n0506_001:0859c17": "應如是降伏其心。不言應如是住。蓋文不具耳。",
    "X25n0506_001:0859c18": "此所據者。鳩摩羅什本。其餘各本。文字不同上",
    "X25n0506_001:0859c19": "文問語。魏留支本。陳真諦大唐元奘本。唐義淨",
    "X25n0506_001:0859c20": "本。並有云何修行四字。故說者以住修降伏為",
    "X25n0506_001:0859c21": "三義。而願樂欲聞之下。佛不再複舉上文。可知",
    "X25n0506_001:0859c22": "佛言發明大義。初不一一分別。羅什本乃有應",
    "X25n0506_001:0859c23": "如是降伏其心一語。轉使佛言有所偏著矣。今",
    "X25n0506_001:0859c24": "姑以為省文。實則此七字。乃衍文耳。以下篇證",
    "X25n0506_001:0860a01": "之。可知其無。以各本證之。亦可知其無也。所以",
    "X25n0506_001:0860a02": "然者。即住即降伏。本無二侯。又何從分別言之",
    "X25n0506_001:0860a03": "乎。其即住即降伏之法。不外無我而已。故曰。通",
    "X25n0506_001:0860a04": "達無我法者真是菩薩也。有我則有人。有我有",
    "X25n0506_001:0860a05": "人則有好醜。故以我人眾壽該之。眾生相壽者",
    "X25n0506_001:0860a06": "相。猶言醜相好相耳。滅度眾生非義所重。借以",
    "X25n0506_001:0860a07": "為言。如孔子言。志曰。老者安之。朋友信之。少者",
    "X25n0506_001:0860a08": "懷之。亦是借以為言也。蓋心本空虗。因事而見。",
    "X25n0506_001:0860a09": "故此言滅度。下言布施。其義一也。若卵生若胎",
    "X25n0506_001:0860a10": "生以下。止是廣陳。眾生見其無量無數無邊。初",
    "X25n0506_001:0860a11": "無深義。而解者乃謂胎卵濕化。皆以喻心也。支",
    "X25n0506_001:0860a12": "辭曲說。求深而反淺矣。",
    "X25n0506_001:0860a13": "復次須菩提。菩薩於法應無所住。行於布施。所謂不",
    "X25n0506_001:0860a14": "住色布施。不住聲香味觸法布施。須菩提。菩薩應如",
    "X25n0506_001:0860a15": "是布施。不住於相。",
    "X25n0506_001:0860a16": "何以故。若菩薩不住相布施。其福德不可思量。須",
    "X25n0506_001:0860a17": "菩提。於意云何。東方虗空可思量不。不也世尊。須",
    "X25n0506_001:0860a18": "菩提。南西北方四維上下虗空。可思量不。不也世",
    "X25n0506_001:0860a19": "尊。須菩提。菩薩無住相布施。福德亦復如是。不可",
    "X25n0506_001:0860a20": "思量。",
    "X25n0506_001:0860a21": "須菩提。菩薩但應如所教住(右第三節)。",
    "X25n0506_001:0860a22": "須菩提問。應云何住。而佛告以應無所住者。若",
    "X25n0506_001:0860a23": "心有住。則為非住。故以不住為住。即住即降伏",
    "X25n0506_001:0860a24": "也。上文以滅度言。既明菩薩之無我人眾壽諸",
    "X25n0506_001:0860b01": "相矣。此又以布施言。而緒之曰不住於相。不住",
    "X25n0506_001:0860b02": "於相。是以無相也。皆佛告須菩提。以即住即降",
    "X25n0506_001:0860b03": "伏之旨也。故曰。菩薩但應如所教住。苟不如所",
    "X25n0506_001:0860b04": "教住。則為凡夫之貪著矣。舊解。以上節為佛告",
    "X25n0506_001:0860b05": "須菩提。以應如是降伏。此節為佛告須菩提。以",
    "X25n0506_001:0860b06": "應如是住佛果。分別言之。則應順其問之。次序",
    "X25n0506_001:0860b07": "何以先降伏而後住乎。",
    "X25n0506_001:0860b08": "須菩提。於意云何。可以身相見如來不。不也世尊。不",
    "X25n0506_001:0860b09": "可以身相得見如來。何以故。如來所說身相。即非身",
    "X25n0506_001:0860b10": "相。(色即空也)佛告須菩提。凡所有相。皆是虗妄。若見諸相",
    "X25n0506_001:0860b11": "非相。即見如來。",
    "X25n0506_001:0860b12": "須菩提白佛言。世尊。頗有眾生。得聞如是言說章",
    "X25n0506_001:0860b13": "句。生實信不。佛告須菩提。莫作是說。如來滅後後",
    "X25n0506_001:0860b14": "五百歲。有持戒修福者。於此章句。能生信心。以此",
    "X25n0506_001:0860b15": "為實。當知是人。不於一佛二佛三四五佛。而種善",
    "X25n0506_001:0860b16": "根。已於無量千萬佛所。種諸善根。聞是章句。乃至",
    "X25n0506_001:0860b17": "一念生淨信者。須菩提。如來悉知悉見是諸眾生。",
    "X25n0506_001:0860b18": "得如是無量福德。",
    "X25n0506_001:0860b19": "何以故。是諸眾生(四字衍)無復我相人相眾生相壽者",
    "X25n0506_001:0860b20": "相。無法相。亦無非法相。(即上所云諸相非相也)何以故。是諸眾",
    "X25n0506_001:0860b21": "生。(四字衍)若心取相。則為著我人眾生壽者。(凡所有相皆從心生)",
    "X25n0506_001:0860b22": "若取法相。即著我人眾生壽者。(執有固有也)何以故(三字衍)",
    "X25n0506_001:0860b23": "若取非法相。即著我人眾生壽者(執無亦有也)是故不應",
    "X25n0506_001:0860b24": "取法。不應取非法。以是義故。如來常說。汝等比邱。知",
    "X25n0506_001:0860c01": "我說法。如筏喻者。法尚應捨。何況非法(右第四節)。",
    "X25n0506_001:0860c02": "此因不住於相。而極言之。至於法相非法相。皆",
    "X25n0506_001:0860c03": "不可有。乃至法亦不可有。故以法尚應捨終焉。",
    "X25n0506_001:0860c04": "法者應如是住也。捨者應如是降伏也。",
    "X25n0506_001:0860c05": "須菩提。於意云何。如來得阿耨多羅三藐三菩提耶。",
    "X25n0506_001:0860c06": "如來有所說法耶。須菩提。言如我解。佛所說義。無有",
    "X25n0506_001:0860c07": "定法名阿耨多羅三藐三菩提。亦無有定如來可說。",
    "X25n0506_001:0860c08": "(住則定矣。即住即降伏。故無定)何以故。如來所說法。皆不可取。(以無有定",
    "X25n0506_001:0860c09": "法故)不可說。(以無所得故)非法(無實)非非法。(無虗)所以者何。一切",
    "X25n0506_001:0860c10": "賢聖。皆以無為法。而有差別(一切賢聖包下文須陀洹以上而言。自初果須",
    "X25n0506_001:0860c11": "陀洹。以至於成佛。同一以無為法而有區別。下文具陳之)。",
    "X25n0506_001:0860c12": "須菩提。於意云何。若人滿三千大千世界七寶。以",
    "X25n0506_001:0860c13": "用布施。是人所得福德。寧為多不。須菩提言。甚多",
    "X25n0506_001:0860c14": "世尊。何以故。是福德即非福德性。是故如來說福",
    "X25n0506_001:0860c15": "德多。若復有人。於此經中。受持乃至四句偈等。為",
    "X25n0506_001:0860c16": "他人說。其德勝彼。何以故。須菩提。一切諸佛及諸",
    "X25n0506_001:0860c17": "佛阿耨多羅三藐三菩提法。皆從此經出。",
    "X25n0506_001:0860c18": "須菩提。所謂佛法者。即非佛法。(須陀洹以至於佛。皆是佛法。皆非佛法。佛",
    "X25n0506_001:0860c19": "言此以啟發須菩提。而起下文也)須菩提。於意云何。須陀洹能作是",
    "X25n0506_001:0860c20": "念。我得須陀洹果不。須菩提言。不也世尊。何以故。須",
    "X25n0506_001:0860c21": "陀洹名為入流。(須陀洹應如是住)而無所入。不入色聲香味",
    "X25n0506_001:0860c22": "觸法。(須陀洹應如是降伏)是名須陀洹。(所謂須陀洹法。即非須陀洹法。下文斯陀含也。",
    "X25n0506_001:0860c23": "阿那含也。均依此說之不具說也)須菩提。於意云何。斯陀含能作是",
    "X25n0506_001:0860c24": "念。我得斯陀含果不。須菩提言。不也世尊。何以故。斯",
    "X25n0506_001:0861a01": "陀含名一往來。而實無往來。是名斯陀含。須菩提。於",
    "X25n0506_001:0861a02": "意云何。那阿含能作是念。我得阿那含果不。須菩提",
    "X25n0506_001:0861a03": "言。不也世尊。何以故。阿那含名為不來。而實無不來。",
    "X25n0506_001:0861a04": "是名阿那含。須菩提。於意云何。阿羅漢能作是念。我",
    "X25n0506_001:0861a05": "得阿羅漢道不。須菩提言。不也世尊。何以故。實無有",
    "X25n0506_001:0861a06": "法名阿羅漢。(與上文互相備。實無有法。名阿羅漢。則亦實我有法名須陀洹斯陀含阿那含",
    "X25n0506_001:0861a07": "也)世尊。若阿羅漢作是念。我得阿羅漢道。即為著我",
    "X25n0506_001:0861a08": "人眾生壽者。(阿那含以下亦然)世尊。佛說我得無諍三昧。人",
    "X25n0506_001:0861a09": "中最為第一。是第一離欲阿羅漢。我不作是念。我是",
    "X25n0506_001:0861a10": "離欲阿羅漢。世尊。我若作是念我得阿羅漢道。世尊",
    "X25n0506_001:0861a11": "則不說須菩提是樂阿蘭那行者。以須菩提實無所",
    "X25n0506_001:0861a12": "行。而名須菩提是樂阿蘭那行。(此須菩提自明以無為法之義也)佛",
    "X25n0506_001:0861a13": "告須菩提。於意云何。如來昔在然燈佛所。於法有所",
    "X25n0506_001:0861a14": "得不。不也世尊。如來在然燈佛所。於法實無所得。(此又",
    "X25n0506_001:0861a15": "佛自以意啟發須菩提明以無為法之義。蓋自須陀洹至於佛。雖有差別。而同一以無為法也)須菩",
    "X25n0506_001:0861a16": "提。於意云何。菩薩莊嚴佛土不。不也世尊。何以故。莊",
    "X25n0506_001:0861a17": "嚴佛土者。即非莊嚴。是名莊嚴。(苟知不莊嚴之為莊嚴。乃真莊嚴矣。言此",
    "X25n0506_001:0861a18": "以起下文清淨之意)是故須菩提。諸菩薩摩訶薩。應如是生清",
    "X25n0506_001:0861a19": "淨心。(清淨者無之盡也)不應住色生心。不應住聲香味觸法",
    "X25n0506_001:0861a20": "生心。應無所住而生其心(無則有矣)(右第五節)。",
    "X25n0506_001:0861a21": "此承上文法尚應捨。而進言之。見非獨應捨。且",
    "X25n0506_001:0861a22": "亦無法。自須陀洹。以至成佛。皆是佛法。皆非佛",
    "X25n0506_001:0861a23": "法。葢同一以無為法也。無之至則清淨矣。清淨",
    "X25n0506_001:0861a24": "之至則湛然無物。而天下之理。皆從此出。是謂",
    "X25n0506_001:0861b01": "無所住而生其心。苟有所住。即不能生其心矣。",
    "X25n0506_001:0861b02": "故即住而即降伏之要。在於無所住而生其心。",
    "X25n0506_001:0861b03": "然後可以成佛。然後可以滅度一切眾生。佛告",
    "X25n0506_001:0861b04": "須菩提之大旨。略盡於此矣。",
    "X25n0506_001:0861b05": "須菩提。譬如有人身如須彌山王。於意云何。是身為",
    "X25n0506_001:0861b06": "大不。須菩提言。甚大世尊。何以故。佛說非身。是名大",
    "X25n0506_001:0861b07": "身(泥乎身而言。則雖[邱-丘+(〦/中/文)]瞞巨無霸。不足為大也。身如須彌山王。則非身矣。故名大身也。此設喻以起下之無",
    "X25n0506_001:0861b08": "深義)。",
    "X25n0506_001:0861b09": "須菩提。如恒河中所有沙數。如是沙等恒河。於意",
    "X25n0506_001:0861b10": "云何。是諸恒河沙。寧為多不。須菩提言。甚多世尊。",
    "X25n0506_001:0861b11": "但諸恒河。尚多無數。何況其沙。須菩提。我今實言",
    "X25n0506_001:0861b12": "告汝。若有善男子善女人。以七寶滿爾所恒河沙",
    "X25n0506_001:0861b13": "數三千大千世界。以用布施。得福多不。須菩提言。",
    "X25n0506_001:0861b14": "甚多世尊。佛告須菩提。若善男子善女人。於此經",
    "X25n0506_001:0861b15": "中乃至受持四句偈等。為他人說。而此福德勝前",
    "X25n0506_001:0861b16": "福德。復次須菩提。隨說是經乃至四句偈等。當知",
    "X25n0506_001:0861b17": "此處。一切世間天人阿修羅。皆應供養。如佛塔廟。",
    "X25n0506_001:0861b18": "何況有人盡能受持讀誦。須菩提。當知是人。成就",
    "X25n0506_001:0861b19": "最上第一希有之法。若是經典所在之處。則為有",
    "X25n0506_001:0861b20": "佛。若尊重弟子。爾時須菩提白佛言。世尊。當何名",
    "X25n0506_001:0861b21": "此經。我等云何奉持。佛告須菩提。是經名為金剛",
    "X25n0506_001:0861b22": "般若波羅蜜。以是名字。汝當奉持。",
    "X25n0506_001:0861b23": "所以者何。佛說般若波羅蜜。即非般若波羅蜜。(非法是法。",
    "X25n0506_001:0861b24": "亦猶非身是身也。自此以下。皆申明佛法之非佛法)須菩提。於意云何。如來有",
    "X25n0506_001:0861c01": "所說法不。須菩提白佛言。世尊。如來無所說。(以離乎法為法。",
    "X25n0506_001:0861c02": "則不得泥乎法以為說也)須菩提。於意云何。三千大千世界所有",
    "X25n0506_001:0861c03": "微塵。是為多不。須菩提言。甚多世尊。須菩提。諸微塵",
    "X25n0506_001:0861c04": "如來說非微塵。是名微塵。如來說世界非世界。是名",
    "X25n0506_001:0861c05": "世界。(微塵至小也。世界至大也。然執小以為小。不足為小也。執大以為大。不足為小也。執大以為大。不足為大也。然則微塵非小。世",
    "X25n0506_001:0861c06": "界乃小耳。是故非微塵名微塵。世界非大。微塵乃大耳。是故非世界名世界)須菩提。於意",
    "X25n0506_001:0861c07": "云何。可以三十二相。見如來不。不也世尊。不可以三",
    "X25n0506_001:0861c08": "十二相得見如來。何以故。如來說三十二相。即是非",
    "X25n0506_001:0861c09": "相。(色即是空)是名三十二相(空即是色)。",
    "X25n0506_001:0861c10": "須菩提。若有善男子善女人以恒河沙等身命布",
    "X25n0506_001:0861c11": "施。若復有人。於此經中。乃至受持四句偈等。為他",
    "X25n0506_001:0861c12": "人說。其福甚多。爾時須菩提。聞說是經。深解義趣。",
    "X25n0506_001:0861c13": "涕淚悲泣。而白佛言。希有世尊。佛說如是甚深經",
    "X25n0506_001:0861c14": "典。我從昔來所得慧眼。未曾得聞如是之經。世尊。",
    "X25n0506_001:0861c15": "若復有人。得聞是經。",
    "X25n0506_001:0861c16": "信心清淨。則生實相(信心清淨空也。則生實相者。空即是色也)。",
    "X25n0506_001:0861c17": "當知是人成就第一希有功德。",
    "X25n0506_001:0861c18": "世尊。是實相者即是非相。是故如來說名實相(虗靈不昧",
    "X25n0506_001:0861c19": "之本體。非幻相也)。",
    "X25n0506_001:0861c20": "世尊。我今得聞如是經典。信解受持。不足為難。若",
    "X25n0506_001:0861c21": "當來世。後五百歲。其有眾生。得聞是經。信解受持。",
    "X25n0506_001:0861c22": "是人則為第一希有。",
    "X25n0506_001:0861c23": "何以故。此人(二字衍)無我相人相眾生相壽者相。所以",
    "X25n0506_001:0861c24": "者何。我相即是非相。人相眾生相壽者相即是非相。",
    "X25n0506_001:0862a01": "何以故。離一切諸相。則名諸佛。(世界也微塵也。以至佛之三十二相。皆未",
    "X25n0506_001:0862a02": "離乎相者也。皆非實相也。自大身一喻之後。皆發明此意。而以離一切相為歸宿)佛告須菩",
    "X25n0506_001:0862a03": "提。如是如是。",
    "X25n0506_001:0862a04": "若復有人得聞是經。不驚不怖不畏。當知是人甚",
    "X25n0506_001:0862a05": "為希有。",
    "X25n0506_001:0862a06": "何以故。如來說第一波羅蜜。即非第一波羅蜜。(非法)是",
    "X25n0506_001:0862a07": "名第一波羅蜜。(非非法)須菩提。忍辱波羅蜜。如來說非",
    "X25n0506_001:0862a08": "忍辱波羅蜜。(因第一波羅蜜無可說故。以忍辱波羅蜜言之。以淺見深)何以故。須",
    "X25n0506_001:0862a09": "菩提。如我昔為歌利王割截身體。我於爾時。無我相。",
    "X25n0506_001:0862a10": "無人相。無眾生相。無壽者相。何以故。我於往昔節節",
    "X25n0506_001:0862a11": "支解時。若有我相人相眾生相壽者相。應生嗔恨。須",
    "X25n0506_001:0862a12": "菩提。又念過去。於五百世。作忍辱仙人。於爾所世。無",
    "X25n0506_001:0862a13": "我相。無人相。無眾生相。無壽者相。(就忍辱波羅蜜。證以此二事。明離相",
    "X25n0506_001:0862a14": "之功)是故須菩提。菩薩應離一切相。發阿耨多羅三藐",
    "X25n0506_001:0862a15": "三菩提心。不應住色生心。不應住聲香味觸法生心。",
    "X25n0506_001:0862a16": "應生無所住心(上言應無所住而生其心。由住而生也。此言應生無所住心。住即是生矣)",
    "X25n0506_001:0862a17": "(右第六節)。",
    "X25n0506_001:0862a18": "前因不住於相。而極言之。至於以無為法。所謂",
    "X25n0506_001:0862a19": "佛法皆非佛法。此又因佛法非法。而極言之。至",
    "X25n0506_001:0862a20": "於離一切相。仍歸之於不住於相。迴環相生。總",
    "X25n0506_001:0862a21": "見法相皆空。乃降伏之極功也。",
    "X25n0506_001:0862a22": "若心有住。則為非住。(佛以不住為住故。即住即降伏也。自此以下。皆約舉前文。以總",
    "X25n0506_001:0862a23": "詰上篇)是故佛說菩薩心。不應住色生心。(不言聲香味觸法者。省文",
    "X25n0506_001:0862a24": "也。俗解以為舉重而言非也)須菩提。菩薩為利益一切眾生。應如",
    "X25n0506_001:0862b01": "是布施。如來說一切諸相。即是非相。(色非色)又說一切",
    "X25n0506_001:0862b02": "眾生。即非眾生。(形非形)須菩提。如來是真語者。實語者。",
    "X25n0506_001:0862b03": "如語者。不誑語者。不異語者。(如語即真語。實語亦即不誑語不異語。如其真",
    "X25n0506_001:0862b04": "如其實故。不誑不異也。佛以此告須菩提。明其言之可信。而真語實語。不誑不異。無非如語而已矣。如其義而",
    "X25n0506_001:0862b05": "語。有語亦無語也)須菩提。如來所得法。此法無實無虗。(無實者非",
    "X25n0506_001:0862b06": "法也。無虗者非非法也上言如來於法無所得。明無實也。此言如來所得法。明無虗也無實者降伏之功。無虗",
    "X25n0506_001:0862b07": "者住之效。惟如來於法無所得。故為如來所得法。葢不住固不足以言降伏。而不降伏亦不足以住也。故曰。佛",
    "X25n0506_001:0862b08": "說般若波羅蜜。即非般若波羅蜜。即住即降伏。是為非法非非法。即為無實無虗。金剛經大旨盡此矣)須",
    "X25n0506_001:0862b09": "菩提。若菩薩心住於法。而行布施。如人入闇。則無所",
    "X25n0506_001:0862b10": "見。若菩薩心不住法。而行布施。如人有目。日光明照。",
    "X25n0506_001:0862b11": "見種種色(反覆申明之。上篇止此)(右第七節)。",
    "X25n0506_001:0862b12": "須菩提。當來之世。若有善男子善女人。能於此經",
    "X25n0506_001:0862b13": "受持讀誦。則為如來以佛智慧。悉知是人。悉見是",
    "X25n0506_001:0862b14": "人。皆得成就無量無邊功德。須菩提。若有善男子",
    "X25n0506_001:0862b15": "善女人。初日分。以恒河沙等身布施。中日分。復以",
    "X25n0506_001:0862b16": "恒河沙等身布施。後日分。亦以恒河沙等身布施。",
    "X25n0506_001:0862b17": "如是無量百千萬億劫。以身布施。若復有人。聞此",
    "X25n0506_001:0862b18": "經典。信心不逆。其福勝彼。何況書寫受持讀誦。為",
    "X25n0506_001:0862b19": "人解說。須菩提。以要言之。是經有不可思議不可",
    "X25n0506_001:0862b20": "稱量無邊功德。如來為發大乘者說。為發最上乘",
    "X25n0506_001:0862b21": "者說。若有人能受持讀誦。廣為人說。如來悉知是",
    "X25n0506_001:0862b22": "人。悉見是人。皆得成就不可量不可稱無有邊不",
    "X25n0506_001:0862b23": "可思議功德。如是人等。則為荷擔如來阿耨多羅",
    "X25n0506_001:0862b24": "三藐三菩提。何以故。須菩提。若樂小法者。著我見",
    "X25n0506_001:0862c01": "人見眾生見壽者見。則於此經。不能聽受讀誦。為",
    "X25n0506_001:0862c02": "人解說。須菩提。在在處處。若有此經。一切世間天",
    "X25n0506_001:0862c03": "人阿修羅。所應供養。當知此處則為是塔。皆應恭",
    "X25n0506_001:0862c04": "敬作禮圍繞。以諸華香。而散其處。復次須菩提。善",
    "X25n0506_001:0862c05": "男子善女人受持讀誦此經。若為人輕賤。是人先",
    "X25n0506_001:0862c06": "世罪業。應墮惡道。以今世人輕賤故。先世罪業。則",
    "X25n0506_001:0862c07": "為消滅。當得阿耨多羅三藐三菩提。須菩提。我念",
    "X25n0506_001:0862c08": "過去無量阿僧祇劫。於然燈佛前。得值八百四千",
    "X25n0506_001:0862c09": "萬億那由他諸佛。悉皆供養承事。無空過者。若復",
    "X25n0506_001:0862c10": "有人。於後末世。能受持讀誦此經。所得功德。於我",
    "X25n0506_001:0862c11": "所供養諸佛功德。百分不及一。千萬億分。乃至算",
    "X25n0506_001:0862c12": "數譬喻所不能及。須菩提。若善男子善女人。於後",
    "X25n0506_001:0862c13": "末世。有受持讀誦此經。所得功德。我若具說者。或",
    "X25n0506_001:0862c14": "有人聞。心則狂亂。狐疑不信。須菩提。當知是經義",
    "X25n0506_001:0862c15": "不可思議。果報亦不可思議。"
}