{
    "X44n0744_035:0665c12": "四分律名義標釋卷第三十五",
    "X44n0744_035:0665c13": "明　廣州沙門釋　弘贊在犙　輯",
    "X44n0744_035:0665c14": "　　新安沙門釋　弘麗羅峰　校",
    "X44n0744_035:0665c15": "　　●律藏卷第五十二",
    "X44n0744_035:0665c16": "五道",
    "X44n0744_035:0665c17": "亦名五趣。謂天。人。畜生。餓鬼。地獄也。若言六道者。",
    "X44n0744_035:0665c18": "則加阿修羅趣。此不言者。以阿修羅一道。攝在天",
    "X44n0744_035:0665c19": "人畜生鬼趣之中。大論云。佛去久遠。經法流傳。五",
    "X44n0744_035:0665c20": "百年後。多有別異。或言五道。或言六道。觀諸經義。",
    "X44n0744_035:0665c21": "應有六道。以善有上中下。故有三善道。惡有上中",
    "X44n0744_035:0665c22": "下。故有三惡道。若不爾者。惡有三果報。而善只二",
    "X44n0744_035:0665c23": "果報。是事相違。若有六道。於義無違。故此修羅。在",
    "X44n0744_035:0665c24": "因之時。懷猜忌心。雖行五常。欲勝他故。作下品十",
    "X44n0744_035:0666a01": "善。感此道身。",
    "X44n0744_035:0666a02": "尸賒婆",
    "X44n0744_035:0666a03": "亦作尸舍婆。或云尸尸婆。其木堅實。體甚潤澤。此",
    "X44n0744_035:0666a04": "方無。故不翻。亦似黃楊也。時瓶沙王。以此木作鉢。",
    "X44n0744_035:0666a05": "施比丘。佛言。不應畜。此是外道法。大論云。木鉢受",
    "X44n0744_035:0666a06": "垢膩。不淨故。不聽畜。瓦鐵鉢不熏。亦不聽畜。以熏",
    "X44n0744_035:0666a07": "不受垢膩故。佛自畜石鉢。不聽比丘畜者。以其重",
    "X44n0744_035:0666a08": "故。佛乳哺力。勝八萬白香象。是故不以為重。又是",
    "X44n0744_035:0666a09": "天王鉢。難得故。又欲令佛。與弟子異故。",
    "X44n0744_035:0666a10": "婆伽提國",
    "X44n0744_035:0666a11": "亦作婆竭提。又作婆伽陀。如上釋。",
    "X44n0744_035:0666a12": "跋闍子",
    "X44n0744_035:0666a13": "亦云婆闍。如初篇中釋。",
    "X44n0744_035:0666a14": "梨奢",
    "X44n0744_035:0666a15": "亦云離車。如初篇中釋。",
    "X44n0744_035:0666a16": "尼犍那耶子",
    "X44n0744_035:0666a17": "亦云尼揵陀若提子。如受戒犍度釋。",
    "X44n0744_035:0666a18": "薩遮尼犍子",
    "X44n0744_035:0666a19": "雜阿含經。翻為火種。苑法師云。薩遮。此云有也。尼",
    "X44n0744_035:0666a20": "犍者。具云尼揵連陀。言尼者。不也。揵連陀。繫也。謂",
    "X44n0744_035:0666a21": "此類外道。躶形自餓。以為少欲。不為衣食所繫故",
    "X44n0744_035:0666a22": "也。今按尼犍。是其離繫外道之總稱。薩遮。應是別",
    "X44n0744_035:0666a23": "名。或其種姓也。餘如受戒犍度釋。",
    "X44n0744_035:0666a24": "韛囊",
    "X44n0744_035:0666b01": "韛。薄邁切。音敗。韋囊也。亦云囊袋。又名鼓囊。皆以",
    "X44n0744_035:0666b02": "熟皮作。即鍛家用吹火者。如風箱之類。是也。",
    "X44n0744_035:0666b03": "鏇器",
    "X44n0744_035:0666b04": "在線切。音賤。轉軸也。謂以繩轉軸。裁物為圓器也。",
    "X44n0744_035:0666b05": "熏鉢",
    "X44n0744_035:0666b06": "佛言。聽作爐。若[谷-口+(凵@(下-、+一))]。若瓨。種種泥塗。以杏子。麻子。泥",
    "X44n0744_035:0666b07": "裏。以灰平地。作熏鉢場。安支。以鉢置上。鉢爐覆上。",
    "X44n0744_035:0666b08": "以灰壅四邊。手按令堅。若以薪牛屎。壅四邊。燒之。",
    "X44n0744_035:0666b09": "當作如是熏。毗尼母經云。佛聽作熏鉢爐。若麻子。",
    "X44n0744_035:0666b10": "若胡麻子。擣破。用塗鉢爐上。安鉢在中熏之。此爐。",
    "X44n0744_035:0666b11": "熏鉢已竟。好舉。莫令見雨。尼陀那云。時有苾芻。守",
    "X44n0744_035:0666b12": "持鐵鉢。垢生損壞。多有孔隙。以緣白佛。佛言。凡畜",
    "X44n0744_035:0666b13": "鐵鉢。應可熟燒。時諸苾芻。多積柴薪。而燒其鉢。即",
    "X44n0744_035:0666b14": "便損破。佛言。不應如是。火燒其鉢。可於籠內。安置",
    "X44n0744_035:0666b15": "燒之。彼便不知。云何作籠。佛言。籠有二種。一者匠",
    "X44n0744_035:0666b16": "作。二者自為。言匠作者。謂是陶師。言自作者。或時",
    "X44n0744_035:0666b17": "以壅。或可用瓨。截破用之。彼安在地。打著便碎。佛",
    "X44n0744_035:0666b18": "言。盛灰令滿。使人擎持。然後以釘。徐徐疎孔。鑿為",
    "X44n0744_035:0666b19": "兩段。時彼於外。不以泥塗。佛言。應以草䴬。作泥遍",
    "X44n0744_035:0666b20": "塗。彼不以物。塗拭於內。佛言。應以麻滓作泥。塗拭",
    "X44n0744_035:0666b21": "待乾。然所燒鉢。猶未受色。佛言。內安稻䴬。以籠合",
    "X44n0744_035:0666b22": "之。口邊泥塗。彼便以鉢置地而熏。佛言。應用物支。",
    "X44n0744_035:0666b23": "於上重安。事亦同此。彼物薄小。鉢便相著。佛言。應",
    "X44n0744_035:0666b24": "可高支。勿令相近。仍不受色。佛言。應數數洗。然後",
    "X44n0744_035:0666c01": "更燒。籠內煙出。佛言。應灰擁口。彼以牛糞。積為大",
    "X44n0744_035:0666c02": "聚。燒便損鉢。佛言。應壘牛糞。從上放火。不知欲遣",
    "X44n0744_035:0666c03": "何人看火。佛言。苾芻應自看守。若有別緣。曯餘苾",
    "X44n0744_035:0666c04": "芻看。然後應去。地上燒鉢。多損諸蟲。佛言。應淨灑",
    "X44n0744_035:0666c05": "掃。是故我今聽諸苾芻。畜熏鉢籠。及隨此籠。所須",
    "X44n0744_035:0666c06": "之物。用皆無犯。僧祇云。當用阿摩勒核。佉陀羅核。",
    "X44n0744_035:0666c07": "巨摩。竹根熏(巨摩。是牛糞也)。",
    "X44n0744_035:0666c08": "萬字",
    "X44n0744_035:0666c09": "比丘鉢中作萬字。佛言。不應爾。彼畫鉢作己名字。",
    "X44n0744_035:0666c10": "佛言。不應爾。律攝云。凡於鉢上。不應書己名字。若",
    "X44n0744_035:0666c11": "作私記者。無犯(緣在尼陀那第三卷)。言萬字者。謂是西國之",
    "X44n0744_035:0666c12": "萬字。非此方萬。万。卍。字也。然律亦未出其字體。按",
    "X44n0744_035:0666c13": "華嚴經中。略出一二。並是如來吉祥萬德所集之",
    "X44n0744_035:0666c14": "相。苑師注云。經中上下。據漢本總一十七字。同呼",
    "X44n0744_035:0666c15": "為萬。如梵書州字。是佛胸前吉祥之相。如[絫-糸+((霝-雨)/大/一/口)]字。是",
    "X44n0744_035:0666c16": "吉祥勝德之相。由髮右旋而生。似此[絫-糸+((霝-雨)/大/一/口)]字狀也。若",
    "X44n0744_035:0666c17": "作[虒-虎+力]。亦是德音之相。元非梵書。乃此方所制。即如",
    "X44n0744_035:0666c18": "卍字。本非是字。乃大周長壽二年。主上權制此相。",
    "X44n0744_035:0666c19": "著於天軀。音之為萬。謂吉祥萬德之所集也([虒-虎+力]。譌作[卯-ㄗ+(乳-孚)])。",
    "X44n0744_035:0666c20": "牛屎",
    "X44n0744_035:0666c21": "屎。同屎。屎。屎。音矢。糞也。耶舍傳云。西國土俗。以牛",
    "X44n0744_035:0666c22": "能耕地。出生萬物。故以牛糞為淨。梵王。帝釋。及牛。",
    "X44n0744_035:0666c23": "並立神廟。以祠之。佛隨有情。故同為淨(須黃牛者。水牛不堪",
    "X44n0744_035:0666c24": "用)。",
    "X44n0744_035:0667a01": "鉢囊",
    "X44n0744_035:0667a02": "佛言。聽作鉢囊。應作帶絡肩。雜事云。應作方尺布",
    "X44n0744_035:0667a03": "袋。提上兩角。置鉢在中。角施短襻。將行乞食。得遮",
    "X44n0744_035:0667a04": "塵土。復易擎持。注曰。神州比來。無此鉢袋。下留尖",
    "X44n0744_035:0667a05": "角。鉢不動搖。不同平巾。轉動流溢。作時。應取布。小",
    "X44n0744_035:0667a06": "尺二尺。宜使正方。傍邊剪却。施橫襻。用時極理安",
    "X44n0744_035:0667a07": "穩也。內法傳云。可取布長二尺。寬一尺許。角攝兩",
    "X44n0744_035:0667a08": "頭。對處縫合。於兩角頭。連施一襻。纔長一磔。內鉢",
    "X44n0744_035:0667a09": "在中。上掩鉢口。塵土不入。由其底尖。鉢不動轉。此",
    "X44n0744_035:0667a10": "是乞食鉢袋樣。其貯鉢之袋。與此不同(若非乞食。在於平時。",
    "X44n0744_035:0667a11": "聽作鉢龕。鉢籠貯之。樣如律製。此不繁述)。",
    "X44n0744_035:0667a12": "指[打-丁+沓]",
    "X44n0744_035:0667a13": "徒合切。音沓。縫衣之指[打-丁+沓]也。一曰韋[打-丁+沓]。又曰韋韜。",
    "X44n0744_035:0667a14": "謂以皮作之。俗曰皮指。古文作[韋*沓]。似今之射[韋*沓]。弓",
    "X44n0744_035:0667a15": "指也。",
    "X44n0744_035:0667a16": "赭土",
    "X44n0744_035:0667a17": "止野切。音者。三蒼云。赭。赤土也。",
    "X44n0744_035:0667a18": "白墡",
    "X44n0744_035:0667a19": "上演切。音善。白土也。一名白堊。",
    "X44n0744_035:0667a20": "雌黃",
    "X44n0744_035:0667a21": "色黃如金。又似雲母。甲錯。可析為千重。畫家所珍。",
    "X44n0744_035:0667a22": "云其生於陰山。陰山有金。金精熏故。則生雌黃。亦",
    "X44n0744_035:0667a23": "有黑如鐵色者。",
    "X44n0744_035:0667a24": "賒婆羅草",
    "X44n0744_035:0667b01": "賒詩遮切。音奢。奢婆羅。此言幻化。",
    "X44n0744_035:0667b02": "翅奢草",
    "X44n0744_035:0667b03": "按翅。鷄。繼。迦。四字。皆梵音相近也(迦字。半音讀之)。傳。云佛",
    "X44n0744_035:0667b04": "掃箒。是迦奢草作。箒長三尺餘。圍可七寸。但未識",
    "X44n0744_035:0667b05": "其草體。又此方無。故不可翻也。",
    "X44n0744_035:0667b06": "宏墎",
    "X44n0744_035:0667b07": "梵云。鉢里薩囉伐拏。此云濾水羅。佛言。聽作漉水",
    "X44n0744_035:0667b08": "囊。如杓形。若三角。若作宏墎。若作漉瓶。宏墎未詳。",
    "X44n0744_035:0667b09": "依字釋之。宏大也。墎同郭。內城。外郭也。若作廓。張",
    "X44n0744_035:0667b10": "小使大。謂之廓。今言宏墎。未識何狀。疑是胡語。或",
    "X44n0744_035:0667b11": "以物作匡。取像城墎之形。或以竹木作匡。囊置其",
    "X44n0744_035:0667b12": "中。或似筒類。以方圓為義。如五分律云。亦聽畜漉",
    "X44n0744_035:0667b13": "水筒。用銅。鐵。竹。木。瓦。石。作之。以細衣縵口。不聽用",
    "X44n0744_035:0667b14": "糞掃衣(謂鞔一頭。一頭注水)。雜事云。時有苾芻。濾大眾水。遂",
    "X44n0744_035:0667b15": "生勞倦。佛言。若眾大羅遲。水不供者。應作濾水[谷-口+(凵@(下-、+一))]。",
    "X44n0744_035:0667b16": "不知如何作。佛言。若銅鐵瓦。應作[谷-口+(凵@(下-、+一))]形。底下為孔。",
    "X44n0744_035:0667b17": "大如盞許。作蓮臺形。可高四指。下安多孔。大如麤",
    "X44n0744_035:0667b18": "箸。上以[疊*毛]裹。或用絹布。纏以細繩。於中濾水。用了",
    "X44n0744_035:0667b19": "洗覆曝乾。勿令疾壞(餘如九十事中釋)。",
    "X44n0744_035:0667b20": "若撈",
    "X44n0744_035:0667b21": "郎刀切。音牢。取也。沉取曰撈。應師云。借音力導切。",
    "X44n0744_035:0667b22": "關中名磨。山東名撈。編棘為之。以平塊。",
    "X44n0744_035:0667b23": "耶波徒比丘",
    "X44n0744_035:0667b24": "是比丘。禮事種種外道法。佛言。不應事餘種種外",
    "X44n0744_035:0667c01": "道法。所云外道法者。謂西天九十六種之言。此方",
    "X44n0744_035:0667c02": "百家之教。教止修身。名之為外。三乘之教。教靜心",
    "X44n0744_035:0667c03": "惑。名之為內。俱舍玄義云。學乖諦理。隨自妄情。不",
    "X44n0744_035:0667c04": "返內覺。稱為外道。什師曰。異學能大論義者。名為",
    "X44n0744_035:0667c05": "外道也。大論云。西域外道。大經書。有十八種。謂弊",
    "X44n0744_035:0667c06": "迦蘭那。僧佉。韋陀等。又一切五通仙人。俱有經書。",
    "X44n0744_035:0667c07": "呪術技能。所謂四韋陀。六鴦伽呪術。知日月五星",
    "X44n0744_035:0667c08": "經。原夢經。地動。鬼語。鳥語。手語。四足獸鬼著人語。",
    "X44n0744_035:0667c09": "國王。占相。豐險。日月五星鬬相。醫藥。章算。數卜。歌",
    "X44n0744_035:0667c10": "舞。妓樂。如是等。工巧技術諸經也(餘種種外道。所事之法。如中阿",
    "X44n0744_035:0667c11": "含經說)。涅槃經云。佛告迦葉菩薩言。我涅槃後。無量",
    "X44n0744_035:0667c12": "百歲。有諸沙門等。親近國王大臣長者。占相星宿。",
    "X44n0744_035:0667c13": "勤修醫道。畜養奴婢。金銀。琉璃。[王*車]璖。瑪瑙。玻瓈。真",
    "X44n0744_035:0667c14": "珠。珊瑚。琥珀。璧玉。珂貝。種種果蓏。學諸技藝。畵師",
    "X44n0744_035:0667c15": "泥作。造書教學。種種根栽。蠱道呪幻。和合諸藥。作",
    "X44n0744_035:0667c16": "倡妓樂。香華治身。樗蒲圍碁。學諸工巧。若有比丘。",
    "X44n0744_035:0667c17": "能離如是諸惡事者。當說是人。真我弟子。又佛語",
    "X44n0744_035:0667c18": "諸比丘。出家之人。應修慧學。尋究經典。不得披讀",
    "X44n0744_035:0667c19": "外道典籍。路伽耶等。常處山澤空閒靜室。修禪禮",
    "X44n0744_035:0667c20": "誦。斷邪顯正。是汝所宗。又言。我涅槃後。有聲聞弟",
    "X44n0744_035:0667c21": "子。愚癡破戒。喜生鬬諍。捨十二部經。讀誦種種外",
    "X44n0744_035:0667c22": "道典籍。文頌手筆。受畜一切不淨之物。言是佛聽。",
    "X44n0744_035:0667c23": "如是之人。以好栴檀。貿易瓦木。以金易鍮石。以銀",
    "X44n0744_035:0667c24": "易白鑞。以絹易氀褐。以甘露易於惡毒。大論云。學",
    "X44n0744_035:0668a01": "習外典。如以刀割泥。泥無所成。而刀自損。又如視",
    "X44n0744_035:0668a02": "日光。令人眼暗。婆沙論云。如人觀日。眼不明淨。外",
    "X44n0744_035:0668a03": "道書論。思求之時。使慧眼不淨。如人觀月。眼則明",
    "X44n0744_035:0668a04": "淨。佛法經論。思求之時。令慧眼明淨。若思求外俗。",
    "X44n0744_035:0668a05": "如撮獼猴。唯出不淨。若思求佛法。如鍊真金。多鍊",
    "X44n0744_035:0668a06": "多淨。地持論云。若菩薩於佛所說。棄捨不學。反習",
    "X44n0744_035:0668a07": "外道邪論。世俗經典。是名為犯。眾多犯。是犯染汙",
    "X44n0744_035:0668a08": "起。若上聰明人。能速受學。得不動智。於日月中。常",
    "X44n0744_035:0668a09": "以二分受學佛法。一分外典。是名不犯。若於世典",
    "X44n0744_035:0668a10": "外道邪教。愛樂不捨。不作棄想。是名為犯。眾多犯。",
    "X44n0744_035:0668a11": "是犯染汙起。法苑云。佛法學人。若一廢內尋外。則",
    "X44n0744_035:0668a12": "便得罪。縱解理行。唯可暫習。為伏外道。還須厭離。",
    "X44n0744_035:0668a13": "進修內業。務令增勝。若偏躭著。則壞正法。今且略",
    "X44n0744_035:0668a14": "論中下之人。薄學淺識。謂智過人。起大憍慢。放誕",
    "X44n0744_035:0668a15": "形容。陵蔑一切。籠罩天地。踑踞師長之前。叱吒尊",
    "X44n0744_035:0668a16": "人之側。道本和合。恭順為僧。既心形乖反。豈成僧",
    "X44n0744_035:0668a17": "寶也。或有專讀外典。歌詠琴碁。諷誦詩書。徒消日",
    "X44n0744_035:0668a18": "月。內教法藥。救生為急。文奧理深。辭華祕博。能解",
    "X44n0744_035:0668a19": "一句。演無量義。新舊經論。卷軸數千。曾不窺檢。一",
    "X44n0744_035:0668a20": "句之義。外書不急之事。日夜勤學。若恐白衣笑我",
    "X44n0744_035:0668a21": "無知。不學世典者。何如俗人問我經義。不能答耶。",
    "X44n0744_035:0668a22": "居內不閑於外。未足可羞。在內不解於內。恥辱彌",
    "X44n0744_035:0668a23": "甚。良由時將末法。人命轉促。無常交臂。朝不謀夕。",
    "X44n0744_035:0668a24": "恐一入幽塗。累劫難出。再遇佛法。想見無由。雖經",
    "X44n0744_035:0668b01": "律許一分學外。為伏外道。此為上品聰叡者說。先",
    "X44n0744_035:0668b02": "諳於內。兼令知外。機辯鋒芒。出言關典。內外博究。",
    "X44n0744_035:0668b03": "堪為師匠。得如經說。為伏外道。今自量身。觸事無",
    "X44n0744_035:0668b04": "能。神識常閉。愚戅恒開。自救無聊。何能利物。色香",
    "X44n0744_035:0668b05": "不通。何辯菽麥。願自退私。省己為學。",
    "X44n0744_035:0668b06": "作櫡",
    "X44n0744_035:0668b07": "與箸同。遲據切。音住。匙箸也。別作筯非。",
    "X44n0744_035:0668b08": "燈樹",
    "X44n0744_035:0668b09": "目得迦云。一重燈樹。二重燈樹。多重燈樹。咸悉聽",
    "X44n0744_035:0668b10": "畜。雜事云。苾芻夏月然燈損蟲。佛言。應作燈籠。應",
    "X44n0744_035:0668b11": "以竹片為籠。薄[疊*毛]遮障。此若難求。應以紙絹。及薄",
    "X44n0744_035:0668b12": "物而掩蓋之。尼陀那云。佛言。不應經夜留燈。若收",
    "X44n0744_035:0668b13": "物竟。便可滅除(謂凡作事竟。當滅除燈也)。僧祇云。欲滅燈。不聽",
    "X44n0744_035:0668b14": "用口吹滅。義云。為有食火蟲。恐人口氣損蟲。所以",
    "X44n0744_035:0668b15": "不聽口吹也。",
    "X44n0744_035:0668b16": "雜糅",
    "X44n0744_035:0668b17": "糅。粈。二形。同忍九切。柔上聲。糅。雜也。謂異色物相",
    "X44n0744_035:0668b18": "集。曰糅。前漢傳云。邪正雜糅。忠佞並進。是也。佛不",
    "X44n0744_035:0668b19": "聽以外道言論。雜糅佛經。聽隨國俗言音所解。誦",
    "X44n0744_035:0668b20": "習佛經。雜事云。苾芻不應歌詠引聲。而誦經法。若",
    "X44n0744_035:0668b21": "苾芻作闡陀聲。誦經典者。得越法罪。若方國言音。",
    "X44n0744_035:0668b22": "須引聲者。作時。無犯(言闡陀者。謂是婆羅門讀誦之法。長引其聲。以手點空。而",
    "X44n0744_035:0668b23": "為節段。博士先唱。諸人隨後誦也)。",
    "X44n0744_035:0668b24": "[貝*為]物",
    "X44n0744_035:0668c01": "[貝*為]者。賭也。六羣比丘。共他[貝*為]物。佛言。不應爾。彼得",
    "X44n0744_035:0668c02": "物便取。佛言。不應爾。雜事云。時六眾苾芻。隨有事",
    "X44n0744_035:0668c03": "至。即以衣鉢腰絛等物。而為賭[貝*為]。俗侶見時。共生",
    "X44n0744_035:0668c04": "譏恥。告言。仁等。豈可同俗流耶。緣有事來。便賭衣",
    "X44n0744_035:0668c05": "鉢。斯非合理。答言。有何非理。豈噉[葸-十+夕]蒜。而飲酒耶。",
    "X44n0744_035:0668c06": "彼便默爾。苾芻白佛。佛言。俗人譏恥。誠是合宜。苾",
    "X44n0744_035:0668c07": "芻不應賭物。作者。得越法罪。",
    "X44n0744_035:0668c08": "蓋枓",
    "X44n0744_035:0668c09": "枓。音斗。柱上方斗。栱枓。今此借用。亦作斗。毗曇云。",
    "X44n0744_035:0668c10": "蓋斗受入蓋子。為蓋子所依。以蓋斗能持諸蓋子。",
    "X44n0744_035:0668c11": "使不散壞也。俗云傘托。是也。",
    "X44n0744_035:0668c12": "蓋宏",
    "X44n0744_035:0668c13": "宏。應作橫。橫。欄也。",
    "X44n0744_035:0668c14": "摩樓葉",
    "X44n0744_035:0668c15": "或云。摩樓多。又云摩魯迦。舊作摩樓迦。此是藤類。",
    "X44n0744_035:0668c16": "蔓生。纏繞覆樹。至死者也。",
    "X44n0744_035:0668c17": "蓋干",
    "X44n0744_035:0668c18": "今云傘把。傘柄。是也。雜事云。有二種蓋。一竹。二葉。",
    "X44n0744_035:0668c19": "柄長二肘。或與蓋等。入聚落時。不得正擎。應偏持",
    "X44n0744_035:0668c20": "去(其傘式。廣如百事中齊整著三衣句釋。于字原從木。而去其枝本。像木干之形。會意通用。或作",
    "X44n0744_035:0668c21": "竿。竿是竹挺也)。",
    "X44n0744_035:0668c22": "作楬",
    "X44n0744_035:0668c23": "巨列切。音傑。杙也。或作栓。橛。其月切。音掘。木段。亦",
    "X44n0744_035:0668c24": "杙也。",
    "X44n0744_035:0669a01": "作錔",
    "X44n0744_035:0669a02": "託合切。音沓。說文云。以金銀有所覆冐也。廣韻云。",
    "X44n0744_035:0669a03": "器物錔頭。是也。",
    "X44n0744_035:0669a04": "錫杖",
    "X44n0744_035:0669a05": "時六羣比丘。畜空中杖。為俗譏嫌。佛不聽持。而諸",
    "X44n0744_035:0669a06": "比丘道行。見蛇蠍蜈蚣等毒。未離欲者。皆生恐怖。",
    "X44n0744_035:0669a07": "佛言。聽作錫杖搖。若筒盛破石。搖令作聲。若搖破",
    "X44n0744_035:0669a08": "竹作聲。根本雜事中。因苾芻乞食。默然入他家內。",
    "X44n0744_035:0669a09": "見他私事。佛令作聲。彼即呵呵作聲。喧閙而入。俗",
    "X44n0744_035:0669a10": "復譏恥。佛制不聽。遂拳打門作聲而入。家人怪問。",
    "X44n0744_035:0669a11": "何故打破我門。默爾無對。佛言。不應打門。應作錫",
    "X44n0744_035:0669a12": "杖。苾芻不解。佛言。杖頭安環。圓如盞口。安小環子。",
    "X44n0744_035:0669a13": "搖動作聲。而為警覺。狗便出吠。用錫杖打。佛言。不",
    "X44n0744_035:0669a14": "應以杖打狗。應舉怖之。時有惡狗。怖時瞋劇。佛言",
    "X44n0744_035:0669a15": "應取一抄飯。擲地令食。至不信家。久搖錫時。遂生",
    "X44n0744_035:0669a16": "疲倦。而彼家人。竟無出問。佛言。不應久時搖動。可",
    "X44n0744_035:0669a17": "二三度搖。無人問時。即須行去。因此多緣。故制斯",
    "X44n0744_035:0669a18": "杖。按梵音名隙棄羅。此譯為錫杖。由其振時。作錫",
    "X44n0744_035:0669a19": "錫聲。故十誦律名聲杖。本以聲目名。體任銅鐵而",
    "X44n0744_035:0669a20": "作。不局錫為。據錫杖經。名智杖。德杖。以彰顯聖智。",
    "X44n0744_035:0669a21": "行功德本。聖人之表幟。賢士之明記。趣道法之正",
    "X44n0744_035:0669a22": "幢。建念義之志。三世諸佛。皆執持之。如彼經重重",
    "X44n0744_035:0669a23": "表釋名義。而妙喻雖然。元非本號。況彼經。文非正",
    "X44n0744_035:0669a24": "本。無譯者名。僧祐法師。附東晉時錄。文句多屑。詞",
    "X44n0744_035:0669b01": "非佛語。故上古判之為偽。義違三藏制式逾別。智",
    "X44n0744_035:0669b02": "者應察。宜取通途。去其譌異。勿順久非為是。當慕",
    "X44n0744_035:0669b03": "元始制意。如義淨三藏。目擊西天。杖本製式。錄以",
    "X44n0744_035:0669b04": "寄歸。彼云。言杖錫者。梵語喫棄羅。即是鳴聲之義。",
    "X44n0744_035:0669b05": "古人譯為錫者。意取錫作聲鳴。杖錫任情稱就。目",
    "X44n0744_035:0669b06": "驗西方。所持錫杖。頭上唯有一股鐵棬。可容三二",
    "X44n0744_035:0669b07": "寸。安其諄管。長可四五指。其竿用木。麤細隨時。高",
    "X44n0744_035:0669b08": "與眉齊。下安鐵纂。可二寸許。其鐶。或圓。或匾。屈合",
    "X44n0744_035:0669b09": "中間。可容大指。或六。或八。穿安股上。銅鐵任情。元",
    "X44n0744_035:0669b10": "斯制意。為乞食時。防其牛犬。何用辛苦。擎奉勞心。",
    "X44n0744_035:0669b11": "而復通身總鐵。頭上安四股。重滯將持。非常冷澀。",
    "X44n0744_035:0669b12": "非本制意也。又西方僧徒出外。并乞食之時。所有",
    "X44n0744_035:0669b13": "瓶鉢。隨身衣物。各置一肩。通覆袈裟。擎傘而去。此",
    "X44n0744_035:0669b14": "等並是佛教。出家之儀。有暇。手執觸瓶。并革屣袋。",
    "X44n0744_035:0669b15": "鍚杖斜挾。進止安詳。鳥喻月經。雅當其況。至如王",
    "X44n0744_035:0669b16": "城覺樹。鷲嶺鹿園。娑羅鶴變之所。蕭條鵲封之處。",
    "X44n0744_035:0669b17": "禮制底時。四方俱湊。日觀千數。咸同此式。若那爛",
    "X44n0744_035:0669b18": "陀寺。大德多聞。並皆乘輿。無騎鞍乘者。及大王寺。",
    "X44n0744_035:0669b19": "僉亦同爾。所有資具。咸令人擔。或遣童子擎持。此",
    "X44n0744_035:0669b20": "是西方僧徒法式(今北天竺。醯羅城。有佛錫杖。以鐵為環。紫檀為笴)。",
    "X44n0744_035:0669b21": "毛[肖*毛]",
    "X44n0744_035:0669b22": "先彫切。音宵。毛貌。通俗文云。毛茂謂之[召*毛][肖*毛]。又[肖*毛]。",
    "X44n0744_035:0669b23": "鳥尾翹毛也([召*毛]。音迢。毛貌)。",
    "X44n0744_035:0669b24": "作拂",
    "X44n0744_035:0669c01": "時諸比丘。患蟲草塵露墮身上。佛言。聽作拂。以草。",
    "X44n0744_035:0669c02": "若樹皮葉。以縷線作。若裁碎繒帛作。有比丘得尾",
    "X44n0744_035:0669c03": "拂。佛言。聽畜。按僧祇律。則不聽用白犛牛。馬尾作。",
    "X44n0744_035:0669c04": "當染壞色已。聽用。",
    "X44n0744_035:0669c05": "伊梨阿若著衣",
    "X44n0744_035:0669c06": "謂如白衣擔物著衣也。母經云。爾時六羣比丘。抄",
    "X44n0744_035:0669c07": "泥洹僧背上。負重。低頭而行。身體露現。為白衣所",
    "X44n0744_035:0669c08": "嫌。佛言。從今已去。不聽比丘。負重襞抄。若有因緣。",
    "X44n0744_035:0669c09": "為三寶事。須襞抄者。好自料理。莫令身現。",
    "X44n0744_035:0669c10": "鉢肆酖嵐婆",
    "X44n0744_035:0669c11": "或作鉢耽娑婆。善見云。盋兜那波吒。漢言。絹也。此",
    "X44n0744_035:0669c12": "亦國號。衣出彼國。故受斯名(酖。音耽。盋。同鉢)。",
    "X44n0744_035:0669c13": "頭頭羅",
    "X44n0744_035:0669c14": "如初篇中釋。",
    "X44n0744_035:0669c15": "馱載",
    "X44n0744_035:0669c16": "唐何切。音駝。載負也。凡以畜載物。皆曰馱。",
    "X44n0744_035:0669c17": "優波離",
    "X44n0744_035:0669c18": "優波離。義如上釋。此優波離童子。非持律第一優",
    "X44n0744_035:0669c19": "波離也。今佛在王舍城。令童子剃髮。童子即入第",
    "X44n0744_035:0669c20": "四禪。母論云。此童子。所以敢剃佛髮者。有三因緣。",
    "X44n0744_035:0669c21": "一者。愚癡故剃。二者。如來神力。欲令得第四禪故",
    "X44n0744_035:0669c22": "剃。三者。欲令後代眾生。知剃髮有大功德故剃。",
    "X44n0744_035:0669c23": "瞿波離",
    "X44n0744_035:0669c24": "亦作瞿波羅。又作拘波羅。此云牛護。是憂禪國。波",
    "X44n0744_035:0670a01": "羅殊提王子。因緣詳如下釋。",
    "X44n0744_035:0670a02": "起塔",
    "X44n0744_035:0670a03": "塔義。如上眾學法篇釋。時諸淨信士。作如是念。若",
    "X44n0744_035:0670a04": "世尊聽我等。及世尊現在起塔者。我當起立。佛言",
    "X44n0744_035:0670a05": "聽作。不知云何作。佛言。應四方。若八角。若圓作。應",
    "X44n0744_035:0670a06": "以甎石。若木作。作已應用黑泥泥。若藳泥。若牛屎",
    "X44n0744_035:0670a07": "泥。若用白泥。若石灰。若白墡。聽作塔基。四邊作欄",
    "X44n0744_035:0670a08": "楯。餘如律文說。僧祇律云。作塔法者。下基四方。周",
    "X44n0744_035:0670a09": "帀欄楯。圓起二重。方牙四出。上施槃蓋。長表。輪相。",
    "X44n0744_035:0670a10": "毗奈耶雜事云。佛言應可用甎。兩重作基。次安塔",
    "X44n0744_035:0670a11": "身。上安覆鉢。隨意高下。置平頭高一二尺。方二三",
    "X44n0744_035:0670a12": "尺。準量大小。中豎輪竿。次著輪相。其相輪重數。或",
    "X44n0744_035:0670a13": "一二三四。乃至十三。次安寶瓶。若為如來造窣堵",
    "X44n0744_035:0670a14": "波者。應可如前。具足而作。若為獨覺。勿安寶瓶。若",
    "X44n0744_035:0670a15": "阿羅漢輪相四重。不還至三。一來應二。預流應一。",
    "X44n0744_035:0670a16": "凡夫善人。但可平頭。無有輪蓋(律攝云。若淳善異生苾芻。上無輪竿",
    "X44n0744_035:0670a17": "名平頭制底。十二緣生經云。凡僧。但蕉葉火珠而已。凡僧隨次。應為禮敬)。如世尊說。如",
    "X44n0744_035:0670a18": "是應作。苾芻不知。若為安置。佛言。如世尊住法。處",
    "X44n0744_035:0670a19": "中應安大師制底。諸大聲聞。應在兩邊。餘尊宿類。",
    "X44n0744_035:0670a20": "隨大小安置。凡夫善人。應在寺外。涅槃後分經云。",
    "X44n0744_035:0670a21": "佛告阿難。佛般涅槃。荼毗既訖。一切四眾。收取舍",
    "X44n0744_035:0670a22": "利。置七寶瓶。當於拘尸那城內。四衢道中。起七寶",
    "X44n0744_035:0670a23": "塔。高十三層。上有相輪。一切妙寶。間雜莊嚴。一切",
    "X44n0744_035:0670a24": "世間。眾妙華旛。而嚴飾之。四邊欄楯。七寶合成。一",
    "X44n0744_035:0670b01": "切裝鉸。靡不周徧。其塔四面。面開一門。層層間次。",
    "X44n0744_035:0670b02": "牕牖相當。安置寶瓶。如來舍利。天人四眾。瞻仰供",
    "X44n0744_035:0670b03": "養。其辟支佛塔。應十一層。阿羅漢塔。成以四層。亦",
    "X44n0744_035:0670b04": "以眾寶。而嚴飾之。其轉輪王塔。亦七寶成。無復層",
    "X44n0744_035:0670b05": "級。何以故。未脫三界。諸有苦故。尼陀那云。給孤獨",
    "X44n0744_035:0670b06": "長者。請世尊曰。願許我造鐵窣堵波。佛言。隨作。復",
    "X44n0744_035:0670b07": "言。欲以金銀。琉璃。水精。銅等造作。佛言。應作。復言。",
    "X44n0744_035:0670b08": "唯願許我。於窣堵波中間空者。為作門戶。復安簷",
    "X44n0744_035:0670b09": "屋。并造塔基。復於塔上。以鮮白物。而塗拭之。以赤",
    "X44n0744_035:0670b10": "石塗拭其柱。於塔壁上。紫礦圖畵。佛言。隨意。內法",
    "X44n0744_035:0670b11": "傳云。凡造形像。及制底。金銀銅鐵。泥漆甎石。或聚",
    "X44n0744_035:0670b12": "沙雪。當作之時。中安二種舍利。一謂大師身骨。二",
    "X44n0744_035:0670b13": "謂緣起法頌。其頌曰。",
    "X44n0744_035:0670b14": "　諸法從緣起　　如來說是因　　彼法因緣盡",
    "X44n0744_035:0670b15": "　是大沙門說",
    "X44n0744_035:0670b16": "要安此二。福乃弘多。由是經中。廣為譬喻。歎其利",
    "X44n0744_035:0670b17": "益。不可思議。若人造像。如穬麥。制底。如小棗。上置",
    "X44n0744_035:0670b18": "輪相。竿若細鍼。殊因類七海而無窮。勝報遍四生",
    "X44n0744_035:0670b19": "而莫盡。故造塔經云。隨所在方。未有塔處。能於其",
    "X44n0744_035:0670b20": "中。建立之者。其狀高妙。出過三界。乃至至小。如菴",
    "X44n0744_035:0670b21": "羅果。所有表剎。上至梵天。乃至至小。如鍼。所有輪",
    "X44n0744_035:0670b22": "蓋。覆彼大千。乃至至小。如棗葉。於彼內。藏掩如來。",
    "X44n0744_035:0670b23": "所有舍利。髮。牙。髭。爪。下至一分。或置如來。所有十",
    "X44n0744_035:0670b24": "二部經。下下至於一四句偈。其人功德。如彼梵天。",
    "X44n0744_035:0670c01": "命終之後。生於梵世。於彼壽盡。生五淨居。於彼諸",
    "X44n0744_035:0670c02": "天。等無有異。佛說偈言。",
    "X44n0744_035:0670c03": "　諸法因緣生　　我說是因緣　　因緣盡故滅",
    "X44n0744_035:0670c04": "　我作如是說",
    "X44n0744_035:0670c05": "如是偈義。名佛法身。當書寫置彼塔內。何以故。一",
    "X44n0744_035:0670c06": "切因緣。及所生法。性空寂故。是故我說名為法身。",
    "X44n0744_035:0670c07": "若有眾生。解了如是因緣之義。當知是人。即為見",
    "X44n0744_035:0670c08": "佛(二頌隨書其一。安置塔中)。僧祇律云。初起寺時。先規度好地。",
    "X44n0744_035:0670c09": "將作塔處。不得在南。不得在西。應在東。應在北。不",
    "X44n0744_035:0670c10": "得僧地。侵佛地。佛地。不得侵僧地。應在西。在南作",
    "X44n0744_035:0670c11": "僧房。佛塔。高顯處作。不得塔院內。浣染。灑衣。唾地。",
    "X44n0744_035:0670c12": "得為佛塔。四邊作龕。作師子鳥獸。種種綵畵。內懸",
    "X44n0744_035:0670c13": "旛蓋。佛塔四面。造種園林華果。是中出華。應供養",
    "X44n0744_035:0670c14": "塔。若樹檀越自種。檀越言。是中華供養佛。果與僧",
    "X44n0744_035:0670c15": "食。應從檀越語。若華多者。得與華鬘家。語言。爾許",
    "X44n0744_035:0670c16": "華。作鬘與我。餘者與我爾許直。若得直。得用然燈。",
    "X44n0744_035:0670c17": "買香供佛。兼得治塔。若直多者。得置佛無盡物中。",
    "X44n0744_035:0670c18": "若人言佛無貪怒癡。但自莊嚴。用是塔華果園。而",
    "X44n0744_035:0670c19": "受樂為。得罪報重(輪相。相輪。露盤。皆一也。以人仰望瞻相。而表聖德也。孝明帝。熙",
    "X44n0744_035:0670c20": "平元年。靈太后胡氏。造永寧寺。起九層木浮圖。高九十丈。上有寶剎。復高十丈。去地千尺。剎上金寶瓶。容",
    "X44n0744_035:0670c21": "二十五石。寶瓶下。有承露金盤。一十一重。周帀輪郭。皆垂金鐸。復有鐵鏁。四道引剎。向浮圖角。四角鏁上。",
    "X44n0744_035:0670c22": "亦有金鐸。大小皆如一碩甕。云云)。",
    "X44n0744_035:0670c23": "作幢",
    "X44n0744_035:0670c24": "梵云脫闍。此翻為幢也。佛言。聽作幢。若師子幢。若",
    "X44n0744_035:0671a01": "龍幢。若犎牛幢。尼陀那云。給孤長者。雖作塔已。未",
    "X44n0744_035:0671a02": "善莊嚴。欲以旛旗。并雜繒綵。而為供養。佛言。應作。",
    "X44n0744_035:0671a03": "時彼不解。造旗法式。佛言。有四種旗。謂師子旗。牛",
    "X44n0744_035:0671a04": "旗。金翅鳥旗。及龍旗等。於旗上。畵作四形。諸苾芻",
    "X44n0744_035:0671a05": "眾。於供養時。欲以華鬘。掛於塔上。即便登躡。以釘",
    "X44n0744_035:0671a06": "釘塔。掛諸華鬘。佛言。不應於塔上。尖刺釘之。得惡",
    "X44n0744_035:0671a07": "作罪。然於剏始。造塔之時。應出傍橛。作象牙杙。彼",
    "X44n0744_035:0671a08": "至供養時。遂便登上塔頂。而安燈盞。佛言。不應於",
    "X44n0744_035:0671a09": "香臺頂上。而設燈明。彼上塔安置旛蓋供養之物。",
    "X44n0744_035:0671a10": "佛言應使俗人。求寂。此若無者。苾芻等。應先濯足。",
    "X44n0744_035:0671a11": "淨以香湯。或塗香泥。作如是念。我今為欲供養大",
    "X44n0744_035:0671a12": "師。然後升塔。若塔形高大者。可以繩繫相輪。下攀",
    "X44n0744_035:0671a13": "而上。異此。皆得惡作罪。給孤長者。以燈安在級上。",
    "X44n0744_035:0671a14": "油下汙塔。佛言。可於級下。行列然燈。有犬食油。墜",
    "X44n0744_035:0671a15": "損油器。聽作燈樹。牛來觸破。聽為燈架。四面安燈。",
    "X44n0744_035:0671a16": "便非顯望。長者白佛。請作高簷。佛言。隨意。僧祇律",
    "X44n0744_035:0671a17": "云。若卒風雨來。一切眾僧。應共收旛蓋供具。隨近",
    "X44n0744_035:0671a18": "房安置。溼者應曬。塵土坌者。應抖擻疊舉。若塔物。",
    "X44n0744_035:0671a19": "僧物。難起。不可便捨物去。應使可信人。藏佛僧物。",
    "X44n0744_035:0671a20": "當先探候看賊。不可令奄爾卒至。若賊來急。不得",
    "X44n0744_035:0671a21": "藏者。佛物。應莊嚴佛像。僧坐具。應敷。安置種種飲",
    "X44n0744_035:0671a22": "食。令賊見相。當使年少比丘。在屏處伺看。賊至時。",
    "X44n0744_035:0671a23": "見供養具。若起慈心。作是問。有比丘不。莫畏。可來",
    "X44n0744_035:0671a24": "出。爾時年少比丘應看。若賊卒至。不得藏物者。應",
    "X44n0744_035:0671b01": "言。一切行無常。作是語已。捨去。",
    "X44n0744_035:0671b02": "持死人衣",
    "X44n0744_035:0671b03": "時著糞掃衣比丘。不敢持死人衣塔下過。佛言。若",
    "X44n0744_035:0671b04": "淨浣染。以香熏之。聽。母經云。若得糞掃衣。水中久",
    "X44n0744_035:0671b05": "漬。用純灰浣淨。用奚黑伽香塗上。然後得著入塔。",
    "X44n0744_035:0671b06": "都子婆羅門村",
    "X44n0744_035:0671b07": "或云都夷。又云都雞。法顯傳云。舍衛城西。五十里。",
    "X44n0744_035:0671b08": "到一邑。名都雞。是迦葉佛本生處。父子相見處。般",
    "X44n0744_035:0671b09": "泥洹處。皆悉起塔。迦葉如來。全身舍利。亦起大塔。",
    "X44n0744_035:0671b10": "西域記云。室羅筏悉底國(舊云舍衛)。大城西北。六十餘",
    "X44n0744_035:0671b11": "里。有故城。是賢劫中。人壽二萬歲時。迦葉波佛。本",
    "X44n0744_035:0671b12": "生城也。城南有窣堵波。成正覺已。初見父處。城北",
    "X44n0744_035:0671b13": "有窣堵波。是迦葉波佛。全身舍利。並無憂王所建",
    "X44n0744_035:0671b14": "也(舊云阿育王。此是育王之重建也。由旬有大小。故里數不等)。",
    "X44n0744_035:0671b15": "翅毗伽尸",
    "X44n0744_035:0671b16": "或云迦翅。或云機里毗。或云吉利。又云吉梨姑。又",
    "X44n0744_035:0671b17": "云吉利枳。皆梵音輕重而轉也。除災患經云。善頸",
    "X44n0744_035:0671b18": "王。僧祇云。佛告波斯匿王。過去世時。迦葉佛。般泥",
    "X44n0744_035:0671b19": "洹時。有王名吉利。欲作七寶塔。時有臣。白王言。未",
    "X44n0744_035:0671b20": "來世。當有非法人出。當破此塔。得重罪。唯願王當",
    "X44n0744_035:0671b21": "以塼作。金銀覆上。若取金銀者。塔故在得全。王如",
    "X44n0744_035:0671b22": "臣言。以塼作。金薄覆上。高一由延。面廣半由延。銅",
    "X44n0744_035:0671b23": "作欄楯。經七年。七月。七日。乃成。作成已。香華供養",
    "X44n0744_035:0671b24": "佛及比丘僧。其塔四面作龕。上作師子象。種種彩",
    "X44n0744_035:0671c01": "畵。前作欄楯。安置華處。龕內懸繒旛蓋。四面復造",
    "X44n0744_035:0671c02": "種種園林華樹。及作華池。池中種種蓮華雜華。佛",
    "X44n0744_035:0671c03": "塔四面。起寶支提。彫文刻鏤。種種彩畵。以一切歌",
    "X44n0744_035:0671c04": "舞妓樂。而為供養(有舍利名塔。無舍利名支提)。爾時釋迦世尊。",
    "X44n0744_035:0671c05": "自起迦葉佛塔。下基四方。周帀欄楯。圓起二重。方",
    "X44n0744_035:0671c06": "牙四出。上施槃蓋。長表相輪。佛言。作塔法。應如是。",
    "X44n0744_035:0671c07": "塔成已。世尊敬過去佛故。便自作禮。即說偈言。",
    "X44n0744_035:0671c08": "　人等百千金　　持用行布施　　不如一善心",
    "X44n0744_035:0671c09": "　恭敬禮佛塔",
    "X44n0744_035:0671c10": "　百千車真金　　持用行布施　　不如一善心",
    "X44n0744_035:0671c11": "　香華供養塔",
    "X44n0744_035:0671c12": "　百千閻浮提　　滿中真金施　　不如一法施",
    "X44n0744_035:0671c13": "　隨順令修行",
    "X44n0744_035:0671c14": "　百千世界中　　滿中真金施　　不如一法施",
    "X44n0744_035:0671c15": "　隨順見真諦",
    "X44n0744_035:0671c16": "目得迦云。然造窣堵波。小者增大。大者不應減小。",
    "X44n0744_035:0671c17": "若有俗人。能大作者善。如不能辦。苾芻應可勸化",
    "X44n0744_035:0671c18": "助造。若塔相輪。久故破壞。佛言。應可修營。時有先",
    "X44n0744_035:0671c19": "下故輪。更造新者。時久不成。佛言不應先下。造新",
    "X44n0744_035:0671c20": "者訖。方下故輪。若佛形像。泥素虧壞。苾芻生疑。不",
    "X44n0744_035:0671c21": "敢瑩飾。佛言。或增令大。或可相似。隨意而作。諸彩",
    "X44n0744_035:0671c22": "畵壁。不分明者。應可拂除。更為新畵。諸餘紙葉。佛",
    "X44n0744_035:0671c23": "經磨滅。應拭故者。更可新書。鄔波離。白佛言。如世",
    "X44n0744_035:0671c24": "尊說。應鳴鼓樂者。不知誰當作之。佛言。令俗人作。",
    "X44n0744_035:0672a01": "復白佛言。苾芻頗得鳴鼓樂不。佛言。不合。唯除供",
    "X44n0744_035:0672a02": "養佛時。告樂人曰。仁者。汝今應可供養大師。不應",
    "X44n0744_035:0672a03": "無故擊鼓作樂。作者得惡作罪。",
    "X44n0744_035:0672a04": "浴室",
    "X44n0744_035:0672a05": "時眾僧。大得供養。諸比丘不節。遂成患。耆婆童子",
    "X44n0744_035:0672a06": "啟佛。若聽諸比丘。作浴室者。可得少病。佛告諸比",
    "X44n0744_035:0672a07": "丘。聽作浴室洗浴。應在屋邊屏處作浴室。若方。若",
    "X44n0744_035:0672a08": "圓。若八角。作戶。開牕。上應開孔出煙。內以石甎砌",
    "X44n0744_035:0672a09": "地。及作浴牀。別作安衣屋。煖水屋。安薪屋。若露地",
    "X44n0744_035:0672a10": "浴得患。聽別作小浴室。餘如律說。僧祇律云。若欲",
    "X44n0744_035:0672a11": "浴時。使園民等。掃灑令淨。辦其薪炭。溫暖得所。乃",
    "X44n0744_035:0672a12": "打揵椎。應知入浴。各以腰帶。繫衣作幟。安衣架上。",
    "X44n0744_035:0672a13": "入時。不得掉兩臂而入。一手遮前而入。若欲與師",
    "X44n0744_035:0672a14": "揩者。當先白已。無罪。不得一時舉兩手。當先令揩",
    "X44n0744_035:0672a15": "一臂一手。覆前竟。次揩一臂一手。及餘內外已。閉",
    "X44n0744_035:0672a16": "戶而坐。令身汗出。籌量用水。不得多用。若池水。自",
    "X44n0744_035:0672a17": "恣無罪。不聽露地裸形而浴。若水齊腰腋。得用。無",
    "X44n0744_035:0672a18": "罪。若坐水中。至臍亦得。根本雜事云。時諸苾芻。身",
    "X44n0744_035:0672a19": "嬰疾病。醫人報曰。我曾讀誦輪王醫方。彼說浴室。",
    "X44n0744_035:0672a20": "澡浴身形。能除其病。然我不識。其狀云何。苾芻白",
    "X44n0744_035:0672a21": "佛。佛言。浴室之法。內寬外迮。形如苽瓶。處中作牕。",
    "X44n0744_035:0672a22": "令煙出外。鳥鴿入室。應作牕檽。風雨傍入。可安門",
    "X44n0744_035:0672a23": "扇。作羊甲杖。而開閉之。室應著扇。并橫扂鐶鈕。若",
    "X44n0744_035:0672a24": "瓨水置地冷。應在室內。兩邊安垛。瓨置於上。高與",
    "X44n0744_035:0672b01": "膝齊。以甎石藉地。方然其火。火若燄猛。不應即入。",
    "X44n0744_035:0672b02": "待煙燄消。隨意當入。火散速滅。應用杴聚。苾芻中",
    "X44n0744_035:0672b03": "火。熱悶絕時。應以少許蔓菁子油。和麨置於火中。",
    "X44n0744_035:0672b04": "得令醒悟。若有惡氣。應可燒香。眼中淚出。用麨團",
    "X44n0744_035:0672b05": "拭。淚猶不除。應以餘甘子屑。溲作小團。用掩其淚。",
    "X44n0744_035:0672b06": "足蹈地時。被塵土污。應敷青草。青者難求。應將水",
    "X44n0744_035:0672b07": "溼油塗。身癢。不應搔破。應用浮石。磨却利處。然後",
    "X44n0744_035:0672b08": "方用。用了。應以繩繫。掛象牙杙上。浮石油膩。不應",
    "X44n0744_035:0672b09": "數洗。可置火中。若其室冷。入時應閉。出者亦然。應",
    "X44n0744_035:0672b10": "令苾芻。防守門戶。然洗浴時。有二儀式。一者法語。",
    "X44n0744_035:0672b11": "二聖默然。不應漫為言話。時苾芻。於其室中洗浴。",
    "X44n0744_035:0672b12": "遂便泥溼。佛言不應於此室內。以水洗浴。應別作",
    "X44n0744_035:0672b13": "室。於中洗浴。此還有泥。應用甎砌。或可布沙。作竇。",
    "X44n0744_035:0672b14": "決水令出。若澆水時。可令浴人在下。澆人在上。於",
    "X44n0744_035:0672b15": "浴室處。預置齒木。澡豆。牛糞。土屑。既洗浴已。身體",
    "X44n0744_035:0672b16": "虗羸。任飡小食。手有油膩。難卒洗除。若更延停。洗",
    "X44n0744_035:0672b17": "時恐過。應用匙食。或得熱粥。亦可用匙(西國平時不用匙箸",
    "X44n0744_035:0672b18": "此方準略教中開用)。佛令作浴室。不知遣何人作。佛言。應使",
    "X44n0744_035:0672b19": "弟子門人共作。若有施主。亦可憑求。洗浴之時。應",
    "X44n0744_035:0672b20": "將弟子入。令揩摩身。注曰。此是西方浴室制度。以",
    "X44n0744_035:0672b21": "複甎疊成。形如穀積。上尖下寬。中高一丈許。下濶",
    "X44n0744_035:0672b22": "七八尺。一畔開門。須扇掩。灰泥表裏。勿令薄漏。可",
    "X44n0744_035:0672b23": "於後面。安一小龕。龕置石像。或是銅像。先浴像已。",
    "X44n0744_035:0672b24": "擎向餘處。餘人後入。要心供養。發願常為。所費不",
    "X44n0744_035:0672c01": "多。獲無窮福。室中安地爐。深一尺許。至洗浴時。於",
    "X44n0744_035:0672c02": "此燒炭。或可然柴。看其冷暖。以適時節。室內明燈。",
    "X44n0744_035:0672c03": "通窻煙出。若欲洗時。著洗裙。入室已。可在一邊。踞",
    "X44n0744_035:0672c04": "枯而坐。片時遍汗。以油塗身。令人揩拭。遂得沉疴。",
    "X44n0744_035:0672c05": "冷脾。風癊。煩勞。眾病皆除。不煩餘藥。豈同湯洗。去",
    "X44n0744_035:0672c06": "垢而已。然後移向別室。適其時候。以藥湯浴身。此",
    "X44n0744_035:0672c07": "是帝釋浴法。佛教苾芻。事異未知。恐覽者不悟。聊",
    "X44n0744_035:0672c08": "因注出。若無病逐省者。任隨時量事。然中天熱地。",
    "X44n0744_035:0672c09": "作者亦稀。北方寒國。在處皆有。以表來爾。溫室經",
    "X44n0744_035:0672c10": "云。佛告祇域長者(即耆婆也)。澡浴之法。當用七物。除去",
    "X44n0744_035:0672c11": "七病。得七福報。何謂為七物。一者然火。二者淨水。",
    "X44n0744_035:0672c12": "三者澡豆。四者酥膏。五者淳灰。六者楊枝。七者內",
    "X44n0744_035:0672c13": "衣。此是澡浴之法。何謂除七病。一者四大安隱。二",
    "X44n0744_035:0672c14": "者除風病。三者除溼痺。四者除寒冷。五者除熱氣。",
    "X44n0744_035:0672c15": "六者除垢穢。七者身體輕便。眼目清明。是為除眾",
    "X44n0744_035:0672c16": "僧七病。如是供養。便得七福。一者。四大無病。所生",
    "X44n0744_035:0672c17": "常安。勇武丁健。眾所敬仰。二者。所生清淨。面貌端",
    "X44n0744_035:0672c18": "正。塵水不著。為人所敬。三者。身體常香。衣服潔淨。",
    "X44n0744_035:0672c19": "見者歡喜。莫不欽敬。四者。肌體潤澤。威光德大。莫",
    "X44n0744_035:0672c20": "不敬歎。獨步無雙。五者。多饒人從。拂拭塵垢。自然",
    "X44n0744_035:0672c21": "受福。常識宿命。六者。齒口香好。方白齊平。所說教",
    "X44n0744_035:0672c22": "言。莫不肅用。七者。所生之處。自然衣裳。光飾珍寶。",
    "X44n0744_035:0672c23": "見者悚息。佛告祇域。作此洗浴眾僧。七福如是。從",
    "X44n0744_035:0672c24": "此因緣。或為人臣帝王。或為日月四天神王。或為",
    "X44n0744_035:0673a01": "帝釋轉輪聖王。或為梵天。受福難量。或為菩薩。發",
    "X44n0744_035:0673a02": "意治地。功成志就。遂致作佛。寄歸傳云。夫論洗浴",
    "X44n0744_035:0673a03": "之法。西國乃與東夏不同。但以時節調和。稍異餘",
    "X44n0744_035:0673a04": "處。於十二月。華果恒有。不識冰雪。薄有微霜。雖復",
    "X44n0744_035:0673a05": "多暑。亦非苦熱。熱則身無疿子。寒乃足無皴裂。為",
    "X44n0744_035:0673a06": "此人多洗沐。體尚清淨。每於日日之中。不洗不食。",
    "X44n0744_035:0673a07": "又復所在之處。極饒池水。時人皆以穿池為福。若",
    "X44n0744_035:0673a08": "行一驛。則望見三二十所。或寬一畝五畝。於其四",
    "X44n0744_035:0673a09": "邊。種多羅樹。高四五十尺。池乃皆承雨水。湛若清",
    "X44n0744_035:0673a10": "江。八制底處。皆有世尊洗浴之池。其水清美。異於",
    "X44n0744_035:0673a11": "餘者。那爛陀寺。有十餘所大池。每至晨時。寺鳴揵",
    "X44n0744_035:0673a12": "稚。令僧徒洗浴。人皆自持浴裙。或千或百。俱出寺",
    "X44n0744_035:0673a13": "外。散向諸池。各為澡浴。其浴裙法。以氎布長五肘。",
    "X44n0744_035:0673a14": "濶肘半。繞身使帀。抽出舊裙。迴兩頭令向前。取左",
    "X44n0744_035:0673a15": "邊上角。以右手牽向腰下。令使近身。併蹙右邊擪",
    "X44n0744_035:0673a16": "入腰內。此謂著浴裙法。臥時著裙。其法亦爾。欲出",
    "X44n0744_035:0673a17": "池時。抖擻徐出。勿使蟲著。若不向池寺中浴者。著",
    "X44n0744_035:0673a18": "裙同此。水遣人澆。隨處隨時。可為障蔽。世尊教為",
    "X44n0744_035:0673a19": "浴室。或作露地甎池。或作去病湯藥。或令油遍塗",
    "X44n0744_035:0673a20": "體。深為利益。皆有聖教。不遑具述。廣如律也。又洗",
    "X44n0744_035:0673a21": "浴者。並須饑時。浴已方食。有其二益。一則身體清",
    "X44n0744_035:0673a22": "虗。無諸垢穢。二則痰癊消散。能餐飲食。飽食方洗。",
    "X44n0744_035:0673a23": "醫明所諱。故知饑沐。飽浴之言。未是通方之論。若",
    "X44n0744_035:0673a24": "著三尺浴衣。褊小形露。或元不著。赤體而浴者。深",
    "X44n0744_035:0673b01": "乖教理也。應用四幅洗裙。遮身可愛。非直奉遵聖",
    "X44n0744_035:0673b02": "教。亦乃不愧人神。餘之可不。智者當悉。夜浴尚不",
    "X44n0744_035:0673b03": "改容。對人寧無掩蔽耳(羊甲杖者。小作鐵叉子。形如羊足甲也)。",
    "X44n0744_035:0673b05": "四分律名義標釋卷第三十五",
    "X44n0744_035:0673b07": "　　音釋",
    "X44n0744_035:0673b08": "[谷-口+(凵@(下-、+一))]與釜同。本作鬴。鍑屬。",
    "X44n0744_035:0673b09": "瓨與缸同。音岡。",
    "X44n0744_035:0673b10": "[麥*戈]音戈。麥[(麩-夫+弋)-來+(土/儿)]也。",
    "X44n0744_035:0673b11": "堊音惡。",
    "X44n0744_035:0673b12": "路伽耶此云惡論議。師破弟子。是順世外道典。",
    "X44n0744_035:0673b13": "計順世情也。若云逆路伽耶。此云惡問難。弟子破",
    "X44n0744_035:0673b14": "師也。以所計不順世間故也。",
    "X44n0744_035:0673b15": "罩音嘲去聲。",
    "X44n0744_035:0673b16": "踑音其。",
    "X44n0744_035:0673b17": "戅同戇。音撞。愚也。亦與憃同。",
    "X44n0744_035:0673b18": "錞與鐓同。音頺上聲。柄下底平者。曰鐓。銳者曰",
    "X44n0744_035:0673b19": "鐏。",
    "X44n0744_035:0673b20": "鉸音教。裝鉸也。",
    "X44n0744_035:0673b21": "簷音炎。屋簷。",
    "X44n0744_035:0673b22": "幢音牀。旛幢。乃旌旗之屬。",
    "X44n0744_035:0673b23": "犎音風。形如橐駝。脊高起。",
    "X44n0744_035:0673b24": "迮音適。迫也。",
    "X44n0744_035:0673c01": "垛音柁。亦音妥。",
    "X44n0744_035:0673c02": "杴虗嚴切。音險平聲。",
    "X44n0744_035:0673c03": "溲音蒐上聲。所九切。以水調粉麪也。",
    "X44n0744_035:0673c04": "竇音豆。出水之穴也。",
    "X44n0744_035:0673c05": "痺音秘。冷溼病。氣不生也。",
    "X44n0744_035:0673c06": "悚音聳。懼也。怖也。",
    "X44n0744_035:0673c09": "　　四分律名義標釋卷第三十六目錄",
    "X44n0744_035:0673c10": "覆鉢絡囊祇桓",
    "X44n0744_035:0673c11": "居土嚏呪詛安[卄/毦]",
    "X44n0744_035:0673c12": "闍提那帶散綫尸婆羅",
    "X44n0744_035:0673c13": "楊枝三事刮舌刀",
    "X44n0744_035:0673c14": "羆子瞿波羅奢彌跋提",
    "X44n0744_035:0673c15": "八婆羅門碁局博掩",
    "X44n0744_035:0673c16": "樗蒲八道十道拍石",
    "X44n0744_035:0673c17": "彗星月蝕右脅累脚",
    "X44n0744_035:0673c18": "五蓋拘尸城末羅園",
    "X44n0744_035:0673c19": "娑羅林般涅槃"
}