{
    "T34n1723_04b:0726a11": "folio_4b 妙法蓮華經玄贊卷第四末",
    "T34n1723_04b:0726a13": "沙門基撰",
    "T34n1723_04b:0726a14": "經「一切諸世尊至唯一無二乘」。贊曰：下第",
    "T34n1723_04b:0726a15": "五段七十頌半，頌第五依法，有三：初一",
    "T34n1723_04b:0726a16": "頌半頌十方佛法，次三十八頌半頌三世佛",
    "T34n1723_04b:0726a17": "法，後三十頌半頌我亦如是。此初也。既唯",
    "T34n1723_04b:0726a18": "一無二乘，云何破三以歸一？",
    "T34n1723_04b:0726a19": "經「過去無數劫至其數不可量」。贊曰：下三十",
    "T34n1723_04b:0726a20": "八頌半頌三世，中分三：初二十七頌半頌",
    "T34n1723_04b:0726a21": "過去，次六頌半頌未來，後四頌半頌現在。",
    "T34n1723_04b:0726a22": "初中有二：初四頌半頌佛說法初權後實，後",
    "T34n1723_04b:0726a23": "二十三頌頌眾生聞法皆究竟得一切種智。",
    "T34n1723_04b:0726a24": "初中有四：一頌佛多，一頌開權，一頌顯實，一",
    "T34n1723_04b:0726a25": "頌半釋開權顯實之意。此初也。",
    "T34n1723_04b:0726a26": "經「如是諸世尊至演說諸法相」。贊曰：明初",
    "T34n1723_04b:0726a27": "開權。",
    "T34n1723_04b:0726a28": "經「是諸世尊等至令入於佛道」。贊曰：明後",
    "T34n1723_04b:0726a29": "顯實。",
    "T34n1723_04b:0726b01": "經「又諸大聖主至助顯第一義」。贊曰：釋開",
    "T34n1723_04b:0726b02": "權顯實之義。知諸眾生未能頓學一乘教",
    "T34n1723_04b:0726b03": "故，識其根、欲故，初以權方便助顯一乘，後",
    "T34n1723_04b:0726b04": "令入實。又菩薩根性有二：一不定性，二定",
    "T34n1723_04b:0726b05": "性。為不定性初權後實，顯暢一乘，前二頌",
    "T34n1723_04b:0726b06": "是；為定性者說頓教一乘，此文是也。謂知",
    "T34n1723_04b:0726b07": "眾生心性頓欲故，以異方便不從權取實",
    "T34n1723_04b:0726b08": "顯助一乘，一乘者第一義諦真如等是。初三",
    "T34n1723_04b:0726b09": "後一是權實之方便，頓說一乘故名異方",
    "T34n1723_04b:0726b10": "便。",
    "T34n1723_04b:0726b11": "經「若有眾生類至皆已成佛道」。贊曰：下二十",
    "T34n1723_04b:0726b12": "三頌頌眾生聞法究竟皆得一切種智，為",
    "T34n1723_04b:0726b13": "三：初二頌佛在，次二十頌滅後，後一頌結。",
    "T34n1723_04b:0726b14": "此初也。逢佛、聞法、修行六度四攝無量等，",
    "T34n1723_04b:0726b15": "名種種福德，修佛之因菩薩行故，皆已成",
    "T34n1723_04b:0726b16": "道。",
    "T34n1723_04b:0726b17": "經「諸佛滅度已至皆已成佛道」。贊曰：下二十",
    "T34n1723_04b:0726b18": "頌頌佛滅後，分五：一頌慈心，四頌半造塔，",
    "T34n1723_04b:0726b19": "六頌半造像，七頌供養，一頌稱佛。此初也。有",
    "T34n1723_04b:0726b20": "善剛強非菩薩，心柔軟非善亦非菩薩，",
    "T34n1723_04b:0726b21": "要善而耎方菩薩心，順理益物極柔和故。「已",
    "T34n1723_04b:0726b22": "成佛道」，植佛因故。後文且據佛滅之行，",
    "T34n1723_04b:0726b23": "後難作故，是別行故；非是佛在作此諸行，",
    "T34n1723_04b:0726b24": "而非佛因，在易修故。准上六度佛滅後行，",
    "T34n1723_04b:0726b25": "是總行故亦成佛道。",
    "T34n1723_04b:0726b26": "經「諸佛滅度已至莊校於諸塔」。贊曰：下四頌",
    "T34n1723_04b:0726b27": "半造塔成佛，分二：初四頌明造塔，後半頌",
    "T34n1723_04b:0726b28": "結。初文有三，初二頌造塔數多八珍嚴瑩，",
    "T34n1723_04b:0726b29": "次一頌九物為塔，後一頌下至戲笑劣物為",
    "T34n1723_04b:0726c01": "塔。此初也。《佛地論》數七寶無玫瑰，仍琉璃",
    "T34n1723_04b:0726c02": "與珠別，珠謂赤真珠。今此若以琉璃為珠",
    "T34n1723_04b:0726c03": "即為七寶，不爾故八，琉璃與珠別故。頗梨",
    "T34n1723_04b:0726c04": "多白紅色，車渠青白間色，馬腦有多色，或",
    "T34n1723_04b:0726c05": "純白、或純青黃、或眾色間，玫瑰赤色。《說文》「火",
    "T34n1723_04b:0726c06": "齊珠也」。一曰石之美好曰玫、圓好曰瑰，餘",
    "T34n1723_04b:0726c07": "者可知。《增一阿含經》中佛告諸比丘：我今當",
    "T34n1723_04b:0726c08": "說四梵之福：一若有信心善男子等未曾",
    "T34n1723_04b:0726c09": "起塔處能起於塔，二補持故寺，三和合",
    "T34n1723_04b:0726c10": "聖眾，四佛初成道諸天人等請轉法輪，是",
    "T34n1723_04b:0726c11": "名四梵之福。比丘白佛：梵福多少？佛言：四",
    "T34n1723_04b:0726c12": "天下及六欲天所有福德，猶不如一梵王之",
    "T34n1723_04b:0726c13": "福，故勸造塔當得菩提。",
    "T34n1723_04b:0726c14": "經「或有起石廟至磚瓦埿土等」。贊曰：此一",
    "T34n1723_04b:0726c15": "頌九物為塔。「石廟」者石佛堂，古云支提，今",
    "T34n1723_04b:0726c16": "云制多，翻為靈廟，應作廟字，廟貌也。",
    "T34n1723_04b:0726c17": "《白虎通》、《玉篇》「云先祖尊貌所在，故謂之廟。」",
    "T34n1723_04b:0726c18": "「木櫁」者，《字林》「香木」，《切韻》作「榓」，《玉篇》作「櫁」，其",
    "T34n1723_04b:0726c19": "樹似槐而香極大，伐之五年始用，若取其",
    "T34n1723_04b:0726c20": "香皆預研，久乃香出。",
    "T34n1723_04b:0726c21": "經「若於曠野中至皆已成佛道」。贊曰：初一頌",
    "T34n1723_04b:0726c22": "下至戲咲劣物為塔，後半頌結之。論云「聚",
    "T34n1723_04b:0726c23": "沙為佛塔已成佛道者，謂發菩提心行",
    "T34n1723_04b:0726c24": "菩薩行者，所作善根能證菩提，非諸凡夫",
    "T34n1723_04b:0726c25": "及決定種姓聲聞、未發菩提心者之所能",
    "T34n1723_04b:0726c26": "得故，如是乃至上文及下小低頭等亦如",
    "T34n1723_04b:0726c27": "是。」",
    "T34n1723_04b:0726c28": "經「若人為佛故至皆已成佛道」。贊曰：下六頌",
    "T34n1723_04b:0726c29": "半明造像，中有二：初五頌造，後一頌半結。",
    "T34n1723_04b:0727a01": "初中分四：一頌刻彫，二頌十物嚴飾，一頌",
    "T34n1723_04b:0727a02": "綵畫，一頌戲作。此初也。明作佛像非作餘",
    "T34n1723_04b:0727a03": "像，故言為佛；為求作佛、為思敬佛，故名",
    "T34n1723_04b:0727a04": "為佛。又說為佛而作諸像，為莊嚴佛故名",
    "T34n1723_04b:0727a05": "為佛。《造像功德經》說：「造像得十一種果：一",
    "T34n1723_04b:0727a06": "世世所生眼目淨潔面目端正，二生處無惡，",
    "T34n1723_04b:0727a07": "三常生貴家，四身體姝好紫磨金色，五常豐",
    "T34n1723_04b:0727a08": "珍翫，六生賢善家，七後生為王王中最勝，",
    "T34n1723_04b:0727a09": "八金輪化王，九後生梵天壽命一劫，十不",
    "T34n1723_04b:0727a10": "隨惡道，十一後生之中還重三寶、喜持妙",
    "T34n1723_04b:0727a11": "物復造功德」，一之梵福多四天下大海",
    "T34n1723_04b:0727a12": "十倍。",
    "T34n1723_04b:0727a13": "經「或以七寶成至皆已成佛道」。贊曰：此二頌",
    "T34n1723_04b:0727a14": "十物嚴飾作像。《切韻》「鈆即錫也」。有云「錫，銀、",
    "T34n1723_04b:0727a15": "鈆之間」，《玉篇》「青金也」。",
    "T34n1723_04b:0727a16": "經「綵畫作佛像至皆已成佛道」。贊曰：此頌",
    "T34n1723_04b:0727a17": "畫佛。",
    "T34n1723_04b:0727a18": "經「乃至童子戲至而畫作佛像」。贊曰：此頌",
    "T34n1723_04b:0727a19": "戲作。",
    "T34n1723_04b:0727a20": "經「如是諸人等至度脫無量眾」。贊曰：此結",
    "T34n1723_04b:0727a21": "也。「具足大悲心」者，凡所作善，必帶悲心方",
    "T34n1723_04b:0727a22": "成到彼岸，故成佛道。",
    "T34n1723_04b:0727a23": "經「若人於塔廟至敬心而供養」。贊曰：下有",
    "T34n1723_04b:0727a24": "七頌明供養，有二：初五頌半明供養，後一",
    "T34n1723_04b:0727a25": "頌半結成。初中有五：一頌四物供養，一頌半",
    "T34n1723_04b:0727a26": "音樂供養，一頌歌唄供養，一頌華供養，一",
    "T34n1723_04b:0727a27": "頌身業行敬供養。此初也。《發菩提心經》云：「若",
    "T34n1723_04b:0727a28": "以華施，得七覺華故；以香施，得五分法身",
    "T34n1723_04b:0727a29": "香故；以幡施，得陀羅尼轉眾惡故；以蓋",
    "T34n1723_04b:0727b01": "施，獲四無量覆眾生故。」《業報差別經》說各",
    "T34n1723_04b:0727b02": "得十德。",
    "T34n1723_04b:0727b03": "經「若使人作樂至盡持以供養」。贊曰：此以",
    "T34n1723_04b:0727b04": "音樂供養。「樂」音五覺反，以生樂故，亦慮各",
    "T34n1723_04b:0727b05": "反，黃帝世伶倫作樂，《說文》「五聲八音之總名」，",
    "T34n1723_04b:0727b06": "《禮記》「干戚羽毛謂之樂」。鄭玄云「八音克諧",
    "T34n1723_04b:0727b07": "謂之樂。」「鼓」動也鳴也，凡出音曰鼓，今木有",
    "T34n1723_04b:0727b08": "皮動之即鳴。「角」者曲形而似角。「貝」者螺也，",
    "T34n1723_04b:0727b09": "《涅槃經》吹貝知時。「簫」管也，《玉篇》「編小管所",
    "T34n1723_04b:0727b10": "吹」，又箾也。「笛」七孔籥，俗名直，《玉篇》「五孔竹",
    "T34n1723_04b:0727b11": "笛，羌笛三孔」。「琴」禁也，君子守正自禁，神農",
    "T34n1723_04b:0727b12": "所作。箜篌、琵琶相可知矣。「鐃」如鈴而大，《玉",
    "T34n1723_04b:0727b13": "篇》「小鉦也」。軍法十長執鐃，五人為伍，五伍",
    "T34n1723_04b:0727b14": "二十五人為兩，兩司馬執鐸。銅拔兩扇相",
    "T34n1723_04b:0727b15": "擊出聲，有作「鈸」無所從，或為「跋」字。《發菩",
    "T34n1723_04b:0727b16": "提心經》云：「音樂、女色不以施人，亂眾生故」，",
    "T34n1723_04b:0727b17": "此供養佛故不相違，如金藏中音樂供養",
    "T34n1723_04b:0727b18": "事。",
    "T34n1723_04b:0727b19": "經「或以歡喜心至皆已成佛道」。贊曰：此以",
    "T34n1723_04b:0727b20": "歌唄供養，當得大士梵音聲故。梵云婆陟，",
    "T34n1723_04b:0727b21": "此言讚歎，「唄匿」訛也。陳思登漁山聞巖",
    "T34n1723_04b:0727b22": "岫誦經，清婉遒亮遠谷流響，遂擬其聲而",
    "T34n1723_04b:0727b23": "製梵唄，故今俗中謂之漁梵，冥合西域三",
    "T34n1723_04b:0727b24": "契七聲聞俱胝耳等所作也。",
    "T34n1723_04b:0727b25": "經「若人散亂心至漸見無數佛」。贊曰：此以",
    "T34n1723_04b:0727b26": "華供養。與前四事中華施何別？彼專善心，",
    "T34n1723_04b:0727b27": "此以散心，故不相違。略言供養畫像，供養",
    "T34n1723_04b:0727b28": "餘像亦得。",
    "T34n1723_04b:0727b29": "經「或有人禮拜至或復小低頭」。贊曰：此明",
    "T34n1723_04b:0727c01": "身業行敬供養。上歌唄是語業也。其能發",
    "T34n1723_04b:0727c02": "心即是意業，自餘皆是外財供養、三業行供",
    "T34n1723_04b:0727c03": "養。",
    "T34n1723_04b:0727c04": "經「以此供養像至如薪盡火滅」。贊曰：結成",
    "T34n1723_04b:0727c05": "供養。",
    "T34n1723_04b:0727c06": "經「若人散亂心至皆已成佛道」。贊曰：此稱",
    "T34n1723_04b:0727c07": "佛作佛，且舉一稱尚得作佛，何況多稱？",
    "T34n1723_04b:0727c08": "如《藥王藥上經》云「我常稱五十三佛名故，",
    "T34n1723_04b:0727c09": "今得作佛」，即其事也。",
    "T34n1723_04b:0727c10": "經「於諸過去佛至皆已成佛道」。贊曰：頌眾",
    "T34n1723_04b:0727c11": "生聞法得種智中，此為第三結成佛道。",
    "T34n1723_04b:0727c12": "經「未來諸世尊至亦方便說法」。贊曰：下六",
    "T34n1723_04b:0727c13": "頌半頌未來法，中分二：初三頌半標同今",
    "T34n1723_04b:0727c14": "說實，後三頌重釋前義。初中有三：一頌標",
    "T34n1723_04b:0727c15": "同初方便，一頌半標後成說實，一頌釋前",
    "T34n1723_04b:0727c16": "所由。此初也。",
    "T34n1723_04b:0727c17": "經「一切諸如來至無一不成佛」。贊曰：此頌",
    "T34n1723_04b:0727c18": "標後成說實，令聞法者皆得作佛，佛及",
    "T34n1723_04b:0727c19": "眾生二俱合說。",
    "T34n1723_04b:0727c20": "經「諸佛本誓願至亦同得此道」。贊曰：釋前",
    "T34n1723_04b:0727c21": "所由，由本願故。",
    "T34n1723_04b:0727c22": "經「未來世諸佛至其實為一乘」。贊曰：下三",
    "T34n1723_04b:0727c23": "頌重釋前義，有二：初一頌明初方便皆為",
    "T34n1723_04b:0727c24": "一乘，後二頌明悟三性諸法歸趣所以如",
    "T34n1723_04b:0727c25": "此。此初也。",
    "T34n1723_04b:0727c26": "經「諸佛兩足尊至導師方便說」。贊曰：明悟",
    "T34n1723_04b:0727c27": "三性諸法歸趣，所以初權後說一乘。真如",
    "T34n1723_04b:0727c28": "妙理體性常住，佛能證知，遍計所執生法",
    "T34n1723_04b:0727c29": "二我體性是無，佛證無我理故，亦知此無、是",
    "T34n1723_04b:0728a01": "凡虛妄執。「佛種從緣起」者，無漏依他報佛種",
    "T34n1723_04b:0728a02": "子，因緣所生從緣所起，因脩作故。由證",
    "T34n1723_04b:0728a03": "真理斷能執心染分依他，知所執無，從於",
    "T34n1723_04b:0728a04": "淨分依他因緣修佛種者為一乘故。何者",
    "T34n1723_04b:0728a05": "一乘？重顯常法即圓成實，「法住法位」者，真如",
    "T34n1723_04b:0728a06": "住在諸法之中，體性常有名為法住。法有",
    "T34n1723_04b:0728a07": "染淨，離染得淨分位顯之，故名法位。相者",
    "T34n1723_04b:0728a08": "體性，世間本體即是常住真如實性，一乘",
    "T34n1723_04b:0728a09": "體也。於金剛座道場之中，知此諸法本體",
    "T34n1723_04b:0728a10": "性已，於無名相法中，導師方便以名相說，",
    "T34n1723_04b:0728a11": "一切法中略有二種：一空、二有。空無差別",
    "T34n1723_04b:0728a12": "總立一性，名遍計所執有。法有差別，分之",
    "T34n1723_04b:0728a13": "為二：一者常，二者無常。常者名圓成實性，",
    "T34n1723_04b:0728a14": "無常者為依他起性。依他起性復分為二：一",
    "T34n1723_04b:0728a15": "有漏，二無漏。有漏為依他起性，無漏為圓成",
    "T34n1723_04b:0728a16": "實性。今依前門。無常為依他，依他有漏皆悉",
    "T34n1723_04b:0728a17": "除斷，就中但取無漏無常淨分依他，究竟滿",
    "T34n1723_04b:0728a18": "位成菩提故，故言佛種從緣起也。意顯能",
    "T34n1723_04b:0728a19": "證常住法性真如無我理故，乃能了知二",
    "T34n1723_04b:0728a20": "我為無，依於善友修習智慧，從緣起法",
    "T34n1723_04b:0728a21": "菩提覺滿，為證一乘真如妙理，妙理即是法",
    "T34n1723_04b:0728a22": "住法位世間常住相。大般涅槃於道場中",
    "T34n1723_04b:0728a23": "既證知已。今為眾生方便說之令欣趣證，",
    "T34n1723_04b:0728a24": "今此依他即菩提、圓成即涅槃合成一乘，",
    "T34n1723_04b:0728a25": "圓成勝故獨名一乘。由斷有漏依他起性，",
    "T34n1723_04b:0728a26": "遣遍計所執，證此二果。由了依他、所執",
    "T34n1723_04b:0728a27": "性故，初說《阿含》次說《般若》，純有、空教名為",
    "T34n1723_04b:0728a28": "方便。今三俱說，故名真實。三性之義如別章",
    "T34n1723_04b:0728a29": "說。",
    "T34n1723_04b:0728b01": "經「天人所供養至亦說如是法」。贊曰：下有",
    "T34n1723_04b:0728b02": "四頌半頌現在，有三：初一頌半標，一頌開",
    "T34n1723_04b:0728b03": "權顯實，二頌顯意。此初也。",
    "T34n1723_04b:0728b04": "經「知第一寂滅至其實為一乘」。贊曰：此初開",
    "T34n1723_04b:0728b05": "權，後還顯實。",
    "T34n1723_04b:0728b06": "經「知眾生諸行至隨應方便說」。贊曰：此顯",
    "T34n1723_04b:0728b07": "初權後實之意。「眾生諸行」者總句，心行相也。",
    "T34n1723_04b:0728b08": "下是別句，或勝解也。「心所念」者，遍趣行也。",
    "T34n1723_04b:0728b09": "「業力」者自業也。「欲力」謂勝解也。「性力」謂種",
    "T34n1723_04b:0728b10": "種界也。「精進力」者謂處非處等。或精進等體",
    "T34n1723_04b:0728b11": "即性力，以種性體即五根故，下一力字貫",
    "T34n1723_04b:0728b12": "通上也。「根利鈍」者，根勝劣力也。佛有此智",
    "T34n1723_04b:0728b13": "力，能知之故，所以初權後還真實。前未來",
    "T34n1723_04b:0728b14": "佛由悟三性，此現在佛由知眾生，互相",
    "T34n1723_04b:0728b15": "影顯，故初方便後說真實。",
    "T34n1723_04b:0728b16": "經「今我亦如是至皆令得歡喜」。贊曰：下三十",
    "T34n1723_04b:0728b17": "頌半頌我亦如是釋迦同，中分二：初二頌",
    "T34n1723_04b:0728b18": "標，後二十八頌半廣釋。此初也。初頌今實，",
    "T34n1723_04b:0728b19": "後頌昔權，皆令歡喜漸入道故。",
    "T34n1723_04b:0728b20": "經「舍利弗當知至貧窮無福慧」。贊曰：下廣",
    "T34n1723_04b:0728b21": "釋，分二：初二十一頌半頌初以三乘方便",
    "T34n1723_04b:0728b22": "誘引，即長行云「知諸眾生有種種欲深心",
    "T34n1723_04b:0728b23": "所著，隨其本性以種種因緣譬喻言辭方便",
    "T34n1723_04b:0728b24": "力而為說法」；後有七頌頌今說真實，即",
    "T34n1723_04b:0728b25": "長行云「如此皆為得一佛乘一切種智故」。",
    "T34n1723_04b:0728b26": "即頌初權後實之義。就初文分四：初三頌",
    "T34n1723_04b:0728b27": "半見生處危難，次三頌思救不可得，次",
    "T34n1723_04b:0728b28": "十一頌半請念設權方，後三頌半正說三",
    "T34n1723_04b:0728b29": "乘化。初中有二：一頌無善，二頌半有惡。此",
    "T34n1723_04b:0728c01": "初也。《般若經》說佛有五眼：一肉眼，非脩定",
    "T34n1723_04b:0728c02": "生，四大所造，或長養、或異熟，淨色為性。二",
    "T34n1723_04b:0728c03": "天眼，斷於定障，修習所起，唯是長養，四大",
    "T34n1723_04b:0728c04": "所造淨色為性。三法眼，觀事有慧。四慧眼，",
    "T34n1723_04b:0728c05": "觀空理慧。五佛眼，因積而果圓，攬前四",
    "T34n1723_04b:0728c06": "為體。龍樹解云「如四大河流至天池通名",
    "T34n1723_04b:0728c07": "大海，如是四眼流至佛果通為佛眼。」初二",
    "T34n1723_04b:0728c08": "體色，次二體智，後一通二。又言人等有肉",
    "T34n1723_04b:0728c09": "眼，天等有天眼，二乘有慧眼，菩薩有法",
    "T34n1723_04b:0728c10": "眼，佛有佛眼，由此說五。《瑜伽》十四說有",
    "T34n1723_04b:0728c11": "三眼：一肉眼，能照顯露無障礙色；二天眼，能",
    "T34n1723_04b:0728c12": "照隱顯有無障色；三慧眼，能照一切種若色",
    "T34n1723_04b:0728c13": "非色。法眼體慧合慧為一，不同色眼境有",
    "T34n1723_04b:0728c14": "隱顯，故略不論。佛眼即前四眼，或談因非",
    "T34n1723_04b:0728c15": "果，故亦不說。《華嚴經》說十眼：一肉眼，見一",
    "T34n1723_04b:0728c16": "切色；二天眼，見死此生彼；三慧眼，見諸",
    "T34n1723_04b:0728c17": "眾生諸根差別；四法眼，見一切法第一義；",
    "T34n1723_04b:0728c18": "五佛眼，見佛十力；六智眼，分別了知一切種",
    "T34n1723_04b:0728c19": "法；七光明眼，見一切佛光明；八出生死眼，",
    "T34n1723_04b:0728c20": "見涅槃法；九無礙眼，見一切法無有障礙；",
    "T34n1723_04b:0728c21": "十普眼，謂見法界平等法門。十中第一是五",
    "T34n1723_04b:0728c22": "中第一，見諸色故；此中第二是前第二；此",
    "T34n1723_04b:0728c23": "中第三第五第六第七第九五眼是前法眼；",
    "T34n1723_04b:0728c24": "此第四第八是前慧眼，見真諦故，或第四第",
    "T34n1723_04b:0728c25": "八第九三眼是前慧眼，俱見理故；第十普眼",
    "T34n1723_04b:0728c26": "是前佛眼，普見法界平等性故。「以佛眼觀」",
    "T34n1723_04b:0728c27": "者，以五眼中佛眼觀也；十中佛眼不見眾",
    "T34n1723_04b:0728c28": "生見十力故。六道眾生無始不修福智二",
    "T34n1723_04b:0728c29": "因，未獲七種聖財及人天七法財，謂施、戒、",
    "T34n1723_04b:0729a01": "忍、勤、定、慧、方便，故無福及慧。",
    "T34n1723_04b:0729a02": "經「入生死險道至盲瞑無所見」。贊曰：下二",
    "T34n1723_04b:0729a03": "頌半有惡，為二：初一頌半現苦沈溺煩惱增",
    "T34n1723_04b:0729a04": "多，後一頌設求出要而行邪行。此初也。世",
    "T34n1723_04b:0729a05": "間犛牛由自愛尾藏身護尾，人貪其尾",
    "T34n1723_04b:0729a06": "遂殺其身；眾生亦爾，貪著五欲以自藏身，",
    "T34n1723_04b:0729a07": "遂以貪愛而自弊敗，反自弊困墜墮惡道。",
    "T34n1723_04b:0729a08": "有本云「自蔽」，蔽掩障也。如犛牛愛尾以弊",
    "T34n1723_04b:0729a09": "其心遂致喪命；眾生亦爾，貪愛蔽心。犛",
    "T34n1723_04b:0729a10": "牛，《說文》「西南夷長髭牛也」。有作「猫」字，人間",
    "T34n1723_04b:0729a11": "捕鼠者，非此中義。有作「猫」、「𤚐」，不知所",
    "T34n1723_04b:0729a12": "從。",
    "T34n1723_04b:0729a13": "經「不求大勢佛至以苦欲捨苦」。贊曰：設求",
    "T34n1723_04b:0729a14": "出要而行邪行，佛有神通威勢及以智慧斷",
    "T34n1723_04b:0729a15": "苦之法而不求趣，翻墮外道邪見網中，行",
    "T34n1723_04b:0729a16": "諸身苦行以捨生死苦，此為未可，所以六",
    "T34n1723_04b:0729a17": "年麻麥尚不證於菩提，坐臥荊棘何容得",
    "T34n1723_04b:0729a18": "於道果？如狗逐塊，塊打轉多，豈同師子逐",
    "T34n1723_04b:0729a19": "人非塊。",
    "T34n1723_04b:0729a20": "經「為是眾生故而起大悲心」。贊曰：下三頌",
    "T34n1723_04b:0729a21": "思救不可得，為三：初半頌思起因行，一",
    "T34n1723_04b:0729a22": "頌得果已思，一頌半思救不可得。此初",
    "T34n1723_04b:0729a23": "也。見諸眾生有此二緣遂起悲心，發心修",
    "T34n1723_04b:0729a24": "行思惟將救。",
    "T34n1723_04b:0729a25": "經「我始坐道場至思惟如是事」。贊曰：得果",
    "T34n1723_04b:0729a26": "已思，佛成道已樹下經行，觀樹喜自道圓，",
    "T34n1723_04b:0729a27": "經行思惟利物。又觀樹心凝妙理，經行想",
    "T34n1723_04b:0729a28": "化群生。又觀樹想蔭四生，經行思施福",
    "T34n1723_04b:0729a29": "慧。諸經說佛成道已後說法時節各各不",
    "T34n1723_04b:0729b01": "同，此云三七日，《彌沙塞律》三昧七日，與《十",
    "T34n1723_04b:0729b02": "地經》同，七日不說法，顯示自受法樂故，為",
    "T34n1723_04b:0729b03": "令眾生增愛敬故。律及薩婆多傳過六七",
    "T34n1723_04b:0729b04": "四十二日方說法，梵天來請，憍陳如等根",
    "T34n1723_04b:0729b05": "方熟故。又有說云，夏安居後方度五人。《十",
    "T34n1723_04b:0729b06": "二由經》成道後二年方度五人。《智度論》說五",
    "T34n1723_04b:0729b07": "十箇七日不說法。此皆諸部宜見不同，",
    "T34n1723_04b:0729b08": "未可和會。然今解者，大乘以《法華》為正，",
    "T34n1723_04b:0729b09": "此說通行四諦法輪故三七日。若唯說大乘",
    "T34n1723_04b:0729b10": "法輪，《十地》為正，第二七日說十地故。",
    "T34n1723_04b:0729b11": "經「我所得智慧至云何而可度」。贊曰：思",
    "T34n1723_04b:0729b12": "救不可得，有四因故：一法深難解，二根鈍",
    "T34n1723_04b:0729b13": "難救，三著樂難捨，四癡盲難悟，云何可",
    "T34n1723_04b:0729b14": "度？",
    "T34n1723_04b:0729b15": "經「爾時諸梵王至請我轉法輪」。贊曰：下十一",
    "T34n1723_04b:0729b16": "頌半請念設權方，中分四：初二頌諸天請",
    "T34n1723_04b:0729b17": "說，次三頌示相思惟，次四頌半化遇良緣，",
    "T34n1723_04b:0729b18": "後二頌念隨權誘。此初也。「大自在天」色界天",
    "T34n1723_04b:0729b19": "也。今對三乘，法爾說法皆待請故。《智度論》",
    "T34n1723_04b:0729b20": "云：「淨居天勸出家，四天王獻鉢，帝釋獻寶",
    "T34n1723_04b:0729b21": "座，梵王請轉法輪，佛初不許，梵王說有三",
    "T34n1723_04b:0729b22": "根，重請慇懃，佛方許之初說三乘。」《勝天王",
    "T34n1723_04b:0729b23": "般若》云：「四天王等獻鉢，天帝釋獻座，佛為",
    "T34n1723_04b:0729b24": "受之，各見獨為受之，皆發勝心。」然下大通",
    "T34n1723_04b:0729b25": "智勝唯梵王請，此說通諸天者，彼舉勝",
    "T34n1723_04b:0729b26": "類，非無餘天請彼佛也。",
    "T34n1723_04b:0729b27": "經「我即自思惟至疾入於涅槃」。贊曰：下三頌",
    "T34n1723_04b:0729b28": "示相思惟，有二：初二頌即說大乘，眾生有",
    "T34n1723_04b:0729b29": "損；後一頌且說三乘，眾生有益。此初也。",
    "T34n1723_04b:0729c01": "以諸眾生處俗現在苦中、出家妄行苦行，",
    "T34n1723_04b:0729c02": "無暇頓能信大乘法，若為說者返生誹謗",
    "T34n1723_04b:0729c03": "疑惑破壞，脫生不信却墮惡道。又在俗者",
    "T34n1723_04b:0729c04": "沒苦故不信、外道出家者破法故不信，既",
    "T34n1723_04b:0729c05": "有此損，寧不說法疾入涅槃，何得翻損",
    "T34n1723_04b:0729c06": "諸眾生也。即同《智論》初不許也。",
    "T34n1723_04b:0729c07": "經「尋念過去佛至亦應說三乘」。贊曰：且說",
    "T34n1723_04b:0729c08": "三乘，眾生有益、同諸佛故。此同《智論》重請",
    "T34n1723_04b:0729c09": "方許。",
    "T34n1723_04b:0729c10": "經「作是思惟時至而用方便力」。贊曰：下有四",
    "T34n1723_04b:0729c11": "頌半，化遇良緣，有三：初一頌半佛現讚揚，",
    "T34n1723_04b:0729c12": "次半頌勸同諸佛，後二頌半引己為證後",
    "T34n1723_04b:0729c13": "實初權。此初二也。十方佛現歎佛稱善，讚",
    "T34n1723_04b:0729c14": "第一師得無上法，勸隨諸佛後實初權。釋",
    "T34n1723_04b:0729c15": "迦能姓，牟尼寂號，今略言文如音訓說。法",
    "T34n1723_04b:0729c16": "爾隨喜，皆云善哉！",
    "T34n1723_04b:0729c17": "經「我等亦皆得至分別說三乘」。贊曰：下二頌",
    "T34n1723_04b:0729c18": "半引己為證後實初權，中有三：初一頌引",
    "T34n1723_04b:0729c19": "己為證，次一頌釋此所由，後半頌結歸真",
    "T34n1723_04b:0729c20": "實。此初也。引已初時說三乘也。",
    "T34n1723_04b:0729c21": "經「少智樂小法至但為教菩薩」。贊曰：此釋",
    "T34n1723_04b:0729c22": "所由，及結歸真實，以不定人創在凡夫，小",
    "T34n1723_04b:0729c23": "智樂小無欣大意，不信自作佛，故初說",
    "T34n1723_04b:0729c24": "三乘；雖復初權，後必真實，但化菩薩。",
    "T34n1723_04b:0729c25": "經「舍利弗當知至喜稱南無佛」。贊曰：下二頌",
    "T34n1723_04b:0729c26": "念隨權誘，分二：初頌聞之敬讚，後頌思",
    "T34n1723_04b:0729c27": "順彼行。此初也。有本云「稱南無諸佛」，應",
    "T34n1723_04b:0729c28": "從「喜稱」為正，正言納慕亦言納莫，此云",
    "T34n1723_04b:0729c29": "敬禮。若言伴談或言伴題，此云禮拜，舊",
    "T34n1723_04b:0730a01": "云和南訛略也。",
    "T34n1723_04b:0730a02": "經「復作如是念至我亦隨順行」。贊曰：思順",
    "T34n1723_04b:0730a03": "彼行也。既遇良緣勸我權化，思生濁劫",
    "T34n1723_04b:0730a04": "應順彼行。",
    "T34n1723_04b:0730a05": "經「思惟是事已至為五比丘說」。贊曰：下三頌",
    "T34n1723_04b:0730a06": "半正說三乘化，分三：初一頌半正起權化，",
    "T34n1723_04b:0730a07": "次一頌三寶遂興，後一頌會成今古。此初也。",
    "T34n1723_04b:0730a08": "梵云婆羅痆斯，云波羅奈訛也。中印度境，",
    "T34n1723_04b:0730a09": "往昔此地有兩群鹿各五百餘，佛為一群",
    "T34n1723_04b:0730a10": "鹿王，提婆達多復為一王。時此國王畋遊原",
    "T34n1723_04b:0730a11": "澤，菩薩鹿王前請王曰：大王狡獵中原縱",
    "T34n1723_04b:0730a12": "獠飛矢，凡我徒屬命盡斯晨，即日腐臭無",
    "T34n1723_04b:0730a13": "所充膳，願欲次差日輸一鹿，王有割鮮",
    "T34n1723_04b:0730a14": "之膳、我延旦夕之命。王善其言迴駕而返，",
    "T34n1723_04b:0730a15": "兩群之鹿更次輸命。提婆群中有懷孕鹿，次",
    "T34n1723_04b:0730a16": "當就死，白其王曰：身雖應死，子未次也；",
    "T34n1723_04b:0730a17": "願暫差替，誕訖當往。鹿王怒曰：誰不寶命？",
    "T34n1723_04b:0730a18": "雌鹿歎曰：吾王不仁，死無日矣。乃急告菩",
    "T34n1723_04b:0730a19": "薩，菩薩鹿王曰：悲哉！慈母之心恩及未形，",
    "T34n1723_04b:0730a20": "吾今代汝。遂至王門，道路之人傳聲唱",
    "T34n1723_04b:0730a21": "曰：彼大鹿王今來入邑。都人士庶莫不馳",
    "T34n1723_04b:0730a22": "觀。王之聞也，以為不誠。門者白王，王乃信",
    "T34n1723_04b:0730a23": "然。王曰：鹿王何遽來耶？鹿王曰：有雌鹿當",
    "T34n1723_04b:0730a24": "死，胎子未產；心不能忍，敢以身代。王聞歎",
    "T34n1723_04b:0730a25": "曰：我人身鹿也，無慈育之心；爾鹿身人也，",
    "T34n1723_04b:0730a26": "有代命之德。於是悉放諸鹿不復輸命，",
    "T34n1723_04b:0730a27": "即以其林為諸鹿藪，因而謂之施鹿林焉，",
    "T34n1723_04b:0730a28": "鹿野之號自此而興。初薩縛喝剌他悉陀",
    "T34n1723_04b:0730a29": "唐言一切義成，古曰悉達多，訛略也太子踰城之後，棲山隱谷",
    "T34n1723_04b:0730b01": "亡身殉法，淨飯王乃命家族三人舅氏二",
    "T34n1723_04b:0730b02": "人曰：我子一切義成捨家脩學，孤遊山澤",
    "T34n1723_04b:0730b03": "獨處林藪，故命爾曹隨知所止。內則叔父",
    "T34n1723_04b:0730b04": "伯舅、外則君而且臣，凡厥動靜宜知進止。",
    "T34n1723_04b:0730b05": "五人銜命相望營衛，因即懃求欲期出離，",
    "T34n1723_04b:0730b06": "每相謂曰：夫修道者苦證耶樂證耶？二人",
    "T34n1723_04b:0730b07": "曰安樂為道，三人曰勤苦為道，二三交諍",
    "T34n1723_04b:0730b08": "未有以明。於是太子思惟至理，為伏苦",
    "T34n1723_04b:0730b09": "行外道，即麻麥以支身。彼二人者見而言",
    "T34n1723_04b:0730b10": "曰：太子所行非真實法，夫道也者樂以證",
    "T34n1723_04b:0730b11": "之，今乃勤苦非吾徒也。捨而遠遁思惟果",
    "T34n1723_04b:0730b12": "證。太子六年苦行未證菩提，欲驗苦行非",
    "T34n1723_04b:0730b13": "真，受乳糜而證果，斯三人者聞而歎曰：功",
    "T34n1723_04b:0730b14": "垂成焉今其退矣，六年苦行一旦捐功。亦捨",
    "T34n1723_04b:0730b15": "而去。於是相從求訪二人，既相見已匡坐",
    "T34n1723_04b:0730b16": "高論更相議曰：昔見太子一切義成，出王",
    "T34n1723_04b:0730b17": "宮就荒谷，去珍服被鹿皮，精勤勵志貞",
    "T34n1723_04b:0730b18": "節苦心，求深妙法期無上果，今乃受牧",
    "T34n1723_04b:0730b19": "牛女乳糜，敗道虧志吾知之矣。無能為",
    "T34n1723_04b:0730b20": "也。彼二人曰：君何見之晚歟，此猖蹶人耳！",
    "T34n1723_04b:0730b21": "夫處乎深宮安乎尊勝，不能靜志遁迹山",
    "T34n1723_04b:0730b22": "林，棄轉輪王位為鄙賤人行，何可念哉！言",
    "T34n1723_04b:0730b23": "增磣切。菩薩浴尼連河坐菩提樹，成等",
    "T34n1723_04b:0730b24": "正覺號天人師，寂默宴然惟察應度，思曰：",
    "T34n1723_04b:0730b25": "彼欝頭藍子者證非想定，堪受我法。空中諸",
    "T34n1723_04b:0730b26": "天尋聲報曰：欝頭藍子命終已來經今七日。",
    "T34n1723_04b:0730b27": "如來歎惜：斯何不遇，垂聞妙法遽從變化。",
    "T34n1723_04b:0730b28": "重更觀察有阿藍迦藍，得無所有處定可",
    "T34n1723_04b:0730b29": "授至理。諸天又曰：命終已經五日：如來再",
    "T34n1723_04b:0730c01": "歎愍其薄祐。又更諦觀誰應受教，唯施",
    "T34n1723_04b:0730c02": "鹿林有五人者可先誘導。如來爾時起菩",
    "T34n1723_04b:0730c03": "提樹趣鹿野園，威儀寂靜神光晃曜，豪含",
    "T34n1723_04b:0730c04": "玉彩身瑩金色，安詳前進導彼五人。斯",
    "T34n1723_04b:0730c05": "之五人遙見如來，互相謂曰：一切義成彼",
    "T34n1723_04b:0730c06": "來是，歲月遽淹，聖果不證，心期已返，故尋",
    "T34n1723_04b:0730c07": "吾徒；宜各默然，勿起迎禮。如來漸近威神動",
    "T34n1723_04b:0730c08": "物，五人忘制拜迎問訊，侍從如儀。如來",
    "T34n1723_04b:0730c09": "漸誘示之妙理。相傳解云，言五人者：一",
    "T34n1723_04b:0730c10": "陳如；二十力迦葉；三頞鞞，有云即馬勝比",
    "T34n1723_04b:0730c11": "丘；四跋提；五摩訶男拘利。應勘《婆沙》。何故",
    "T34n1723_04b:0730c12": "唯五人？有云迦葉佛時同學九人，四人利根",
    "T34n1723_04b:0730c13": "已前得道，五人鈍根故今始悟，願逢釋迦",
    "T34n1723_04b:0730c14": "佛出成道故。又經云「釋迦過去作大魚身，",
    "T34n1723_04b:0730c15": "願先食我者先度。五人先食故先度之。」又",
    "T34n1723_04b:0730c16": "經云「六人曾供養佛，五人取稻華供養，一",
    "T34n1723_04b:0730c17": "人待熟，五人初悟一人在後，即須跋陀羅。」",
    "T34n1723_04b:0730c18": "又即五夜叉食慈力王肉也，五人中陳如得",
    "T34n1723_04b:0730c19": "初果，四人在四善根，至夏初方得道。《西",
    "T34n1723_04b:0730c20": "域記》云「夏安居畢方得道跡」。法寂滅相即是",
    "T34n1723_04b:0730c21": "真如，不可言宣性離言故，無名相法以",
    "T34n1723_04b:0730c22": "名相說，名方便力趣波羅捺為五人",
    "T34n1723_04b:0730c23": "說。",
    "T34n1723_04b:0730c24": "經「是名轉法輪至法僧差別名」。贊曰：三寶遂",
    "T34n1723_04b:0730c25": "興也。此法輪義，略以五門分別：一出體，",
    "T34n1723_04b:0730c26": "二釋名，三轉相，四差別，五三乘。出體者，《俱",
    "T34n1723_04b:0730c27": "舍論》第二十四說「所說沙門性，亦名婆羅",
    "T34n1723_04b:0730c28": "門，亦名為梵輪，真梵所轉故，於中唯見",
    "T34n1723_04b:0730c29": "道，說名為法輪，由速等似輪，或具輻等",
    "T34n1723_04b:0731a01": "故。」即於此中依見道，世尊有處說名法輪，",
    "T34n1723_04b:0731a02": "如世間輪有速等相，見道似彼故名法輪。",
    "T34n1723_04b:0731a03": "謂見諦道速疾行故，有取捨故，降未伏故，",
    "T34n1723_04b:0731a04": "鎮已伏故，上下轉故，具此五相似世間輪。",
    "T34n1723_04b:0731a05": "故《顯宗》云：「如聖王輪取前捨後，見道亦爾，",
    "T34n1723_04b:0731a06": "捨苦等境取集等故。」此意顯示，見四諦理",
    "T34n1723_04b:0731a07": "必不俱時，如聖王輪降未伏故，尊者妙音",
    "T34n1723_04b:0731a08": "作如是說。如世間輪有輻等故，八聖道",
    "T34n1723_04b:0731a09": "支似彼名輪，謂正見、正思惟、正懃、正念似",
    "T34n1723_04b:0731a10": "世輪輻，正語、正業、正命似轂，正定似輞，故",
    "T34n1723_04b:0731a11": "名法輪。寧知法輪唯是見道，憍陳那等見",
    "T34n1723_04b:0731a12": "道生時說名已轉正法輪故。天親論主依",
    "T34n1723_04b:0731a13": "經部宗破薩婆多言：「三轉行相非唯見道，",
    "T34n1723_04b:0731a14": "如何可說？唯於見道立法輪名，是故唯應",
    "T34n1723_04b:0731a15": "即此三轉十二行相，所有法門名為法輪",
    "T34n1723_04b:0731a16": "可應正理。云何名轉？由此法門往他相續",
    "T34n1723_04b:0731a17": "令解義故。或諸聖道皆名法輪，於所化生",
    "T34n1723_04b:0731a18": "身中轉故，於他相續見道生時，已至轉初",
    "T34n1723_04b:0731a19": "故名已轉。」此有釋言，初說見道名為法輪，",
    "T34n1723_04b:0731a20": "非薩婆多正義，《雜心》亦敘不正義云：「牟尼",
    "T34n1723_04b:0731a21": "說見道，速疾名法輪。《俱舍》復言：或諸聖道皆",
    "T34n1723_04b:0731a22": "是法輪等，此是薩婆多師本意。」故《顯宗》云：「毘",
    "T34n1723_04b:0731a23": "婆沙師本意，總說一切聖道皆名法輪，以",
    "T34n1723_04b:0731a24": "說三轉三道攝故。於他相續見道生時，",
    "T34n1723_04b:0731a25": "已至轉初故名已轉，非唯見道以八聖道",
    "T34n1723_04b:0731a26": "支獨名法輪，妙音所說非正義故。」《成實論》",
    "T34n1723_04b:0731a27": "說：「初轉生聞慧，第二轉生思慧，第三轉生",
    "T34n1723_04b:0731a28": "修慧。」亦無十二行相，唯作一空行。今者",
    "T34n1723_04b:0731a29": "大乘總貫諸文，法輪有五：一輪自性，謂擇",
    "T34n1723_04b:0731b01": "法覺支、正見、正智等。《瑜伽》九十五云：「正見",
    "T34n1723_04b:0731b02": "等法所成性故說名法輪，自他三轉通見及",
    "T34n1723_04b:0731b03": "脩無學道故。諸聖慧眼能摧煩惱說名輪",
    "T34n1723_04b:0731b04": "故。」《俱舍》亦言：「一切聖道名法輪故，或體唯",
    "T34n1723_04b:0731b05": "取八聖道支，具轂、輞、輻圓滿義故。正見、正",
    "T34n1723_04b:0731b06": "思惟、說名為轂，是根本故。正語、業、命說名",
    "T34n1723_04b:0731b07": "為輻，因轂有故。正念、勤、定說名為輞，攝",
    "T34n1723_04b:0731b08": "錄餘故。不同小乘，此八聖道別脩行相雖",
    "T34n1723_04b:0731b09": "在脩道，體實通餘見無學道，世尊應無八",
    "T34n1723_04b:0731b10": "聖道故。」二法輪因，謂能生後聖道諸教，聞、",
    "T34n1723_04b:0731b11": "思、脩等。《無量義經》十七名中亦名法輪故，",
    "T34n1723_04b:0731b12": "諸經論中說佛教法名法輪故。《俱舍》亦言：",
    "T34n1723_04b:0731b13": "「此即三轉十二行相，所有法門名法輪故。」《瑜",
    "T34n1723_04b:0731b14": "伽》亦說「三周十二行相，名得所得之方便",
    "T34n1723_04b:0731b15": "故。前為後因，合為果因，故名為方便。」又",
    "T34n1723_04b:0731b16": "云「三周正轉，見、脩、無學隨其次第，智、見現",
    "T34n1723_04b:0731b17": "觀名為方便。」三輪眷屬，謂諸聖道助伴五",
    "T34n1723_04b:0731b18": "蘊。《瑜伽》等說：「聖所愛戒及信等法，助觀增明、",
    "T34n1723_04b:0731b19": "助道除惑，非正斷故。」四法輪境，謂四聖",
    "T34n1723_04b:0731b20": "諦、十二因緣、三性等法。《瑜伽》又說：「為得所",
    "T34n1723_04b:0731b21": "得，所緣境者謂四聖諦。」此經亦說「大通智勝",
    "T34n1723_04b:0731b22": "轉十二因緣」，《解深密經》說「依顯了相，說三",
    "T34n1723_04b:0731b23": "無性皆依遍計所執已名法輪故」。五法輪",
    "T34n1723_04b:0731b24": "果，《瑜伽》又說「為得所得者，謂大菩提」，後文",
    "T34n1723_04b:0731b25": "又說「四沙門果所攝受，聲聞、菩提、獨覺菩",
    "T34n1723_04b:0731b26": "提，若諸如來無上菩提是法論果。」《瑜伽》又說",
    "T34n1723_04b:0731b27": "「三周十二行相，名得所得之方便」，又云「三周",
    "T34n1723_04b:0731b28": "正轉，見、脩、無學隨其次第，智、見現觀名得",
    "T34n1723_04b:0731b29": "方便，故菩提涅槃名所得果。」然此五體不",
    "T34n1723_04b:0731c01": "過四種：一教、二理、三行、四果。釋名者：一",
    "T34n1723_04b:0731c02": "名梵輪，如來、應供是梵增語，彼所轉故亦名",
    "T34n1723_04b:0731c03": "梵輪。二名法輪，法者可軌持義，正見等法",
    "T34n1723_04b:0731c04": "所成性故，說名法輪。輪有四義：一圓滿義，",
    "T34n1723_04b:0731c05": "具轂、輞、輻，或擇法覺等，體用周備名之為",
    "T34n1723_04b:0731c06": "輪。二摧壞義，此四種法，若伏、若斷、若助、若",
    "T34n1723_04b:0731c07": "正，未斷煩惱皆能摧故。三鎮遏義，已伏煩惱",
    "T34n1723_04b:0731c08": "令勢遠故。四不定義，從自見至自脩，從",
    "T34n1723_04b:0731c09": "自脩至自無學，從自無學智發言教，他",
    "T34n1723_04b:0731c10": "從言教解於諦理，他從諦理起於正行，",
    "T34n1723_04b:0731c11": "他從正行起於果智，如是展轉復為他說；",
    "T34n1723_04b:0731c12": "如轉輪王所有輪寶，能降未伏諸煩惱故，",
    "T34n1723_04b:0731c13": "能鎮已伏諸煩惱故，往復往故。《瑜伽論》說",
    "T34n1723_04b:0731c14": "「當知世尊轉所解法置於阿若憍陳如身",
    "T34n1723_04b:0731c15": "中，此復隨轉置餘身中，彼復隨轉置餘身",
    "T34n1723_04b:0731c16": "中，以是展轉隨轉義故說名為輪。」法即是",
    "T34n1723_04b:0731c17": "輪，持業釋也。「轉」者動也顯也、運也起也。動",
    "T34n1723_04b:0731c18": "宣言教顯揚妙理，運聖道於聲前，起真",
    "T34n1723_04b:0731c19": "智於言後，圓摧障惱名轉法輪，所轉即法",
    "T34n1723_04b:0731c20": "輪，法輪之轉，二釋皆得。轉相者，九十五說",
    "T34n1723_04b:0731c21": "由五種相轉法輪者，當知名為善轉法輪：",
    "T34n1723_04b:0731c22": "一者世尊為菩薩時，為得所得所緣境界；",
    "T34n1723_04b:0731c23": "二者為得所得方便；三者證得自所應得；",
    "T34n1723_04b:0731c24": "四者得已樹他相續，令於自證深生信解；",
    "T34n1723_04b:0731c25": "五者令於他所證深生信解。此意總說化",
    "T34n1723_04b:0731c26": "身化相，自證果時令聲聞等亦有所證，不",
    "T34n1723_04b:0731c27": "依菩薩報身成義，或亦依實菩薩轉義，總",
    "T34n1723_04b:0731c28": "依始終究竟作論，不依一會得成三轉。",
    "T34n1723_04b:0731c29": "所緣境者謂四聖諦依安立諦、非安立諦",
    "T34n1723_04b:0732a01": "依於三性，皆此攝故。得方便者，謂即於此",
    "T34n1723_04b:0732a02": "四聖諦中三周正轉十二相智，此自三周轉",
    "T34n1723_04b:0732a03": "法輪相，為得無上菩提因故。最初轉者，謂",
    "T34n1723_04b:0732a04": "昔菩薩入現觀時，如實了知，是苦聖諦，廣",
    "T34n1723_04b:0732a05": "說乃至，是道聖諦，於中所有現量聖智能",
    "T34n1723_04b:0732a06": "斷見道所斷煩惱，爾時說名真聖慧眼。即此",
    "T34n1723_04b:0732a07": "由依去來今世有差別故，如其次第名",
    "T34n1723_04b:0732a08": "智明覺。此說一智總名法眼，有三行相名",
    "T34n1723_04b:0732a09": "智明覺，非於一諦別起四智，由真見道唯",
    "T34n1723_04b:0732a10": "一剎那，不同小乘上下別觀，依詮證滅說",
    "T34n1723_04b:0732a11": "通三世，非是滅諦通三世有。第二轉者，謂",
    "T34n1723_04b:0732a12": "是有學，以其妙慧如實通達，我當於後猶",
    "T34n1723_04b:0732a13": "有所作，應當遍知未知苦諦，應當永斷未",
    "T34n1723_04b:0732a14": "斷集諦，應當作證未證滅諦，應當脩習未",
    "T34n1723_04b:0732a15": "脩道諦，如是亦有四種行相，如前應知。第",
    "T34n1723_04b:0732a16": "三轉者，謂是無學，已得盡智無生智故，言所",
    "T34n1723_04b:0732a17": "應作我皆已作，謂我已遍知未知苦諦，乃至",
    "T34n1723_04b:0732a18": "廣說，我已脩習未脩道諦，亦有四行類前",
    "T34n1723_04b:0732a19": "應知。此差別者，謂前二轉四種行相是其",
    "T34n1723_04b:0732a20": "有學真聖慧眼，最後一種是其無學真聖慧",
    "T34n1723_04b:0732a21": "眼。觀此文意，初轉之時，見道以前加行智位，",
    "T34n1723_04b:0732a22": "雖知四諦但是轉因猶非正轉，未摧壞故，",
    "T34n1723_04b:0732a23": "由此但名損力益能，轉位所攝。入見道中",
    "T34n1723_04b:0732a24": "真無間道正名為轉，正斷惑故。其解脫道及",
    "T34n1723_04b:0732a25": "相見道亦名初轉，雖不斷惑，斷麁重故、",
    "T34n1723_04b:0732a26": "鎮已伏故、亦非別知四諦相故。此後脩道",
    "T34n1723_04b:0732a27": "未斷惑前，所起行相應遍知等，是正轉相，",
    "T34n1723_04b:0732a28": "正起真智乃至金剛心，斷諸煩惱亦此轉",
    "T34n1723_04b:0732a29": "攝，起別行相但擬趣聖，斷惑道故，折伏正",
    "T34n1723_04b:0732b01": "斷俱名轉故。至其無學解脫道後，起我已",
    "T34n1723_04b:0732b02": "作所應作智，後更不斷，但鎮已伏無降",
    "T34n1723_04b:0732b03": "未伏。然見道前雖有伏道不與轉名，非無",
    "T34n1723_04b:0732b04": "漏故，前無無漏故不同脩。如是菩薩自",
    "T34n1723_04b:0732b05": "為三轉，初轉在見道名印相轉，次轉在脩",
    "T34n1723_04b:0732b06": "道名應脩轉，後轉在無學道名已作轉，一",
    "T34n1723_04b:0732b07": "一轉時於一一諦生四行相，三轉竪論成",
    "T34n1723_04b:0732b08": "十二相，如是四諦合四十八，不過十二以",
    "T34n1723_04b:0732b09": "數等故，總名三轉十二行相。《俱舍》亦說眼、",
    "T34n1723_04b:0732b10": "智、明、覺，別觀諦故，彼以法忍、法智、類忍、類",
    "T34n1723_04b:0732b11": "智，如次為四。若作此釋，所作八諦觀於",
    "T34n1723_04b:0732b12": "一一諦便無四行相。或忍、智一一皆具四",
    "T34n1723_04b:0732b13": "行相，照境分明者名眼，對治無知名智，",
    "T34n1723_04b:0732b14": "對治無明名明，對治邪覺名覺。不同於",
    "T34n1723_04b:0732b15": "此證得自所應得者，謂得無上正等菩",
    "T34n1723_04b:0732b16": "提，謂即雙取菩提、涅槃，前為後因，前無間",
    "T34n1723_04b:0732b17": "道為解脫道因。此說菩薩自三周轉法輪之",
    "T34n1723_04b:0732b18": "果，或說法身涅槃真理名無上菩提，起",
    "T34n1723_04b:0732b19": "無學位菩提報身已作之智，證法身故。《俱舍",
    "T34n1723_04b:0732b20": "論》等無佛自轉樹他相續令於自證生信",
    "T34n1723_04b:0732b21": "解者，謂如長老阿若憍陳如，從世尊所聞",
    "T34n1723_04b:0732b22": "正法已，最初悟解四聖諦法，又答問言我",
    "T34n1723_04b:0732b23": "已解法。從此已後如前所說究竟行相，五",
    "T34n1723_04b:0732b24": "皆證得阿羅漢果生解脫處。此說世尊自得",
    "T34n1723_04b:0732b25": "道故，復為於他三轉法輪，同《俱舍》說三周",
    "T34n1723_04b:0732b26": "循歷四聖諦故，謂此是苦，乃至此是道，是",
    "T34n1723_04b:0732b27": "名初轉；謂此應遍知，乃至此應脩習，是第",
    "T34n1723_04b:0732b28": "二轉；此已遍知乃至此已脩習，是第三轉。",
    "T34n1723_04b:0732b29": "如次顯示見道、脩道、無學道三，此是佛為",
    "T34n1723_04b:0732c01": "他三轉者：初名示相，示四諦相故；次名勸",
    "T34n1723_04b:0732c02": "脩，勸脩諦行故；後名作證，為作證明知",
    "T34n1723_04b:0732c03": "彼滿故。由彼憍陳最初悟解入見道已，佛",
    "T34n1723_04b:0732c04": "問彼言：汝已解耶？彼答：已解。故得解名。第",
    "T34n1723_04b:0732c05": "二第三轉已，遂得阿羅漢，生解脫智處，證",
    "T34n1723_04b:0732c06": "得無為果，是名轉在他身。於佛所證深生",
    "T34n1723_04b:0732c07": "信解，最後令他於他所證生信解者，謂如",
    "T34n1723_04b:0732c08": "長老阿若憍陳那，起世間心：我已解法。如",
    "T34n1723_04b:0732c09": "來知已起世間心，阿若憍陳已證我法。地神",
    "T34n1723_04b:0732c10": "知已舉聲傳告，經於剎那瞬息須臾其聲展",
    "T34n1723_04b:0732c11": "轉乃至梵世。世間心者緣事之心，非要散",
    "T34n1723_04b:0732c12": "心。此前第四樹聖道於他五人身中，令於",
    "T34n1723_04b:0732c13": "佛自所證深生信解。第五令他地神等知",
    "T34n1723_04b:0732c14": "阿若憍陳所證深生信解。差別者，雖轉四",
    "T34n1723_04b:0732c15": "諦，法相不殊，三乘之人各各證果，聲聞姓",
    "T34n1723_04b:0732c16": "人已於三生或六十劫先脩習已，聞佛所",
    "T34n1723_04b:0732c17": "說，依蘊、處、界證四諦理，名聲聞法輪。獨",
    "T34n1723_04b:0732c18": "覺姓人已於四生或於百劫先脩習已，",
    "T34n1723_04b:0732c19": "聞佛所說，依十二緣起脩證四諦，名獨",
    "T34n1723_04b:0732c20": "覺法輪。菩薩姓人已於一大阿僧祇劫先脩",
    "T34n1723_04b:0732c21": "習已，聞佛所說，依三性等證四諦理，名菩",
    "T34n1723_04b:0732c22": "薩法輪。不爾，三乘俱觀四諦，俱時證聖，有",
    "T34n1723_04b:0732c23": "何差別？《大般若》云「世尊初於波羅奈國轉四",
    "T34n1723_04b:0732c24": "諦法輪時，無量眾生發聲聞心證聲聞果，",
    "T34n1723_04b:0732c25": "無量眾生發獨覺心，無量眾生發起無上正",
    "T34n1723_04b:0732c26": "等覺心，證於初地二地三地，乃至一生當",
    "T34n1723_04b:0732c27": "得菩提。」故知鹿野創轉三乘通行法輪，若",
    "T34n1723_04b:0732c28": "不爾者第二七日已說十地，何故不名轉",
    "T34n1723_04b:0732c29": "法輪也？彼非三乘同所脩故，不與初轉",
    "T34n1723_04b:0733a01": "法輪之名；然實他身三時智起，亦有經生",
    "T34n1723_04b:0733a02": "而證聖果名三轉者，其解憍陳等佛於鹿",
    "T34n1723_04b:0733a03": "苑一時之間令其次第得此三果，名為三",
    "T34n1723_04b:0733a04": "轉。《無垢稱經》云：「三轉法輪於大千，其輪能",
    "T34n1723_04b:0733a05": "寂、本性寂，希有法智天人證，三寶於是現",
    "T34n1723_04b:0733a06": "世間」，即此經言便有涅槃言音出現，及阿",
    "T34n1723_04b:0733a07": "羅漢法之與僧三寶現也。佛為佛寶，涅槃、",
    "T34n1723_04b:0733a08": "及言、果法教法名為法寶，阿若多等名之",
    "T34n1723_04b:0733a09": "為僧，阿羅漢者即是陳如。復言僧者，餘之",
    "T34n1723_04b:0733a10": "四人住有學故，能證智、所證諦即行、理法",
    "T34n1723_04b:0733a11": "寶，四法已周。並佛及僧，能化、所化既有體",
    "T34n1723_04b:0733a12": "出，合名三寶出現世間。三乘者，佛及菩",
    "T34n1723_04b:0733a13": "薩並以聲聞。說法令他得智斷惑，可名",
    "T34n1723_04b:0733a14": "轉法輪，獨覺不爾。《涅槃經》言：「緣覺說法，不",
    "T34n1723_04b:0733a15": "能令人得燸等法」，由聲聞等不識藥、病，",
    "T34n1723_04b:0733a16": "不與聲聞轉法輪名，理亦何爽。",
    "T34n1723_04b:0733a17": "經「從久遠劫來至或常如是說」。贊曰：結會",
    "T34n1723_04b:0733a18": "今古。非但今日方讚涅槃永盡眾苦，久來",
    "T34n1723_04b:0733a19": "常說，故古同今。",
    "T34n1723_04b:0733a20": "經「舍利弗當知至方便所說法」。贊曰：下有",
    "T34n1723_04b:0733a21": "七頌，今說真實頌如是皆為得一切種智。",
    "T34n1723_04b:0733a22": "中分四：初二頌根熟來逢，一頌念之應度，",
    "T34n1723_04b:0733a23": "三頌正說真實，一頌結成法儀。此初也。我",
    "T34n1723_04b:0733a24": "見先以權教度者，曾於佛所已聞權教，善",
    "T34n1723_04b:0733a25": "根熟故，今來逢我。故上文云「是會眾生曾見",
    "T34n1723_04b:0733a26": "諸佛，亦曾見釋迦」，今總言諸佛。",
    "T34n1723_04b:0733a27": "經「我即作是念至今正是其時」。贊曰：念之",
    "T34n1723_04b:0733a28": "應度，為說佛慧令生脩學，今根已熟何得",
    "T34n1723_04b:0733a29": "不教？",
    "T34n1723_04b:0733b01": "經「舍利弗當知至不能信是法」。贊曰：下三",
    "T34n1723_04b:0733b02": "頌正說真實，分二：初一頌明鈍不堪授，後",
    "T34n1723_04b:0733b03": "二頌明利則堪授。此初也。有五過失不堪",
    "T34n1723_04b:0733b04": "受大：一鈍根，聞法不解，或阿顛底迦；二小",
    "T34n1723_04b:0733b05": "智，雖復聰明情見不廣，或趣寂者；三者著",
    "T34n1723_04b:0733b06": "相，謂起計執空、有二相，錯學亂行，或不",
    "T34n1723_04b:0733b07": "定種姓，執有非空根未熟故；四憍者，恃己",
    "T34n1723_04b:0733b08": "盛事，諸富貴者醉逸縱任，或根未熟有性凡",
    "T34n1723_04b:0733b09": "夫稟性醉逸；五慢者，恃己陵他，五千之輩，",
    "T34n1723_04b:0733b10": "或復具起七種慢等諸煩惱者，不能信大，",
    "T34n1723_04b:0733b11": "不應授與。",
    "T34n1723_04b:0733b12": "經「今我喜無畏至悉亦當作佛」。贊曰：此明",
    "T34n1723_04b:0733b13": "堪授。初頌明捨權就實，後頌除疑記。得",
    "T34n1723_04b:0733b14": "喜者喜無量，不嫉眾生成佛事。「無畏」者決",
    "T34n1723_04b:0733b15": "定義，作師子吼理決定故。「於菩薩中」者對",
    "T34n1723_04b:0733b16": "勝人前故，二乘發心皆菩薩故。依真實理",
    "T34n1723_04b:0733b17": "說一乘道名為正直；不隨機權說有三故",
    "T34n1723_04b:0733b18": "名捨方便；但說無上一乘之道，即顯今直",
    "T34n1723_04b:0733b19": "唯說一道非於餘故。地前頓悟菩薩疑自",
    "T34n1723_04b:0733b20": "獨得菩提聲聞無分，不定種姓菩薩疑於",
    "T34n1723_04b:0733b21": "佛果自亦無分，欲退向小，故今聞法此疑",
    "T34n1723_04b:0733b22": "皆除；現前名高千二百聲聞，疑不得作",
    "T34n1723_04b:0733b23": "佛，今正為說悉當作佛，涅槃由此說須",
    "T34n1723_04b:0733b24": "陀洹八萬劫乃至辟支十千劫到，到於十",
    "T34n1723_04b:0733b25": "信初發心也。此等脩行極為遲鈍，不如初",
    "T34n1723_04b:0733b26": "脩始業菩薩，此據不定，非諸二乘皆定作",
    "T34n1723_04b:0733b27": "佛。故《涅槃》第三十四云：「我於一時說一乘",
    "T34n1723_04b:0733b28": "一道一行一緣，能為眾生作大寂靜，永斷",
    "T34n1723_04b:0733b29": "一切結縛愁苦苦及苦因，令一切眾生到於",
    "T34n1723_04b:0733c01": "一有。我諸弟子不解我意，於大眾中唱如",
    "T34n1723_04b:0733c02": "是言：如來說須陀洹乃至阿羅漢皆得佛",
    "T34n1723_04b:0733c03": "道等故。」",
    "T34n1723_04b:0733c04": "經「如三世諸佛至說無分別法」。贊曰：結成",
    "T34n1723_04b:0733c05": "法儀也。大乘妙理體無分別，三乘不異悉",
    "T34n1723_04b:0733c06": "皆作佛，故說之也。",
    "T34n1723_04b:0733c07": "經「諸佛興出世至斯人亦復難」。贊曰：下第六",
    "T34n1723_04b:0733c08": "段有七頌，頌前第一未聞令聞，分四：二頌",
    "T34n1723_04b:0733c09": "法說四希，二頌半喻顯二希，一頌半勸信，",
    "T34n1723_04b:0733c10": "一頌歎結。此初也。一佛出希，二說法希，三",
    "T34n1723_04b:0733c11": "難聞希，四能聽希。佛出希者，如賢劫千佛，",
    "T34n1723_04b:0733c12": "今第九住劫已四佛出，後第十劫彌勒佛出，",
    "T34n1723_04b:0733c13": "至第十五劫有九百九十四佛出；此劫壞已，",
    "T34n1723_04b:0733c14": "鶻盧支佛獨王一劫，經十二劫後始有星",
    "T34n1723_04b:0733c15": "宿劫，千佛中初淨光稱王佛出，後更三百劫",
    "T34n1723_04b:0733c16": "空過無有佛，故佛希也。如迦葉佛住壽七",
    "T34n1723_04b:0733c17": "日不說此法，及今釋迦成佛四十年方說",
    "T34n1723_04b:0733c18": "此經，故是說希。常處八難，叵與佛相逢，",
    "T34n1723_04b:0733c19": "故難聞希。雖逢出日，更聞小乘不希大",
    "T34n1723_04b:0733c20": "法，故能聽希。",
    "T34n1723_04b:0733c21": "經「譬如優曇華至過於優曇華」。贊曰：喻顯",
    "T34n1723_04b:0733c22": "二希也。一頌頌法出希，一頌半頌聞讚希，",
    "T34n1723_04b:0733c23": "聞法及讚歎過優曇華故。行真法行，則",
    "T34n1723_04b:0733c24": "為供養三世佛故，自聽聞、教他聞，合名聞",
    "T34n1723_04b:0733c25": "法，慶慰聞此云歡喜，讚歎聞此云讚，行",
    "T34n1723_04b:0733c26": "此四種皆真行故。",
    "T34n1723_04b:0733c27": "經「汝等勿有疑至無聲聞弟子」。贊曰：勸信",
    "T34n1723_04b:0733c28": "勿疑。",
    "T34n1723_04b:0733c29": "經「汝等舍利弗至諸佛之祕要」。贊曰：歎結",
    "T34n1723_04b:0734a01": "深妙，此為諸佛祕藏勝道。",
    "T34n1723_04b:0734a02": "經「以五濁惡世至終不求佛道」。贊曰：下第二",
    "T34n1723_04b:0734a03": "大段有三頌，頌破四疑，分三：初一頌佛何",
    "T34n1723_04b:0734a04": "時出化以三乘，出五濁世；次一頌云何知",
    "T34n1723_04b:0734a05": "增上慢，若我弟子自謂阿羅漢，不信此法",
    "T34n1723_04b:0734a06": "無有是處；一頌云何堪說，除佛滅後現前",
    "T34n1723_04b:0734a07": "無佛。此初也。",
    "T34n1723_04b:0734a08": "經「當來世惡人至破法墮惡道」。贊曰：頌釋",
    "T34n1723_04b:0734a09": "云何知增上慢。當來惡人不信此法者多",
    "T34n1723_04b:0734a10": "是增上慢，不但增上慢，所餘惡人亦不能",
    "T34n1723_04b:0734a11": "信，佛在慢者上已說相，滅後難知，故此獨",
    "T34n1723_04b:0734a12": "舉。",
    "T34n1723_04b:0734a13": "經「有慚愧清淨至廣讚一乘道」。贊曰：頌釋",
    "T34n1723_04b:0734a14": "云何堪說，有具四德：一慚，崇重賢善，復顧",
    "T34n1723_04b:0734a15": "自身羞恥過罪；二愧，輕拒暴惡，復顧世間",
    "T34n1723_04b:0734a16": "羞恥過罪；三清淨，內外無瑕，棄世名利；四",
    "T34n1723_04b:0734a17": "志求佛道不顧二乘，能信此經不愚法類",
    "T34n1723_04b:0734a18": "乃可為說。設愚法者，若遇餘佛便得決了",
    "T34n1723_04b:0734a19": "一乘道也。",
    "T34n1723_04b:0734a20": "經「舍利弗當知至自知當作佛」。贊曰：此中",
    "T34n1723_04b:0734a21": "三頌頌品第四大段，勸發喜心令欣作",
    "T34n1723_04b:0734a22": "佛。初一頌半明佛法皆同，不學不了；後",
    "T34n1723_04b:0734a23": "一頌半勸知生喜欣求作佛，如文可解。",
    "T34n1723_04b:0734a24": "法華經玄贊卷第四末",
    "T34n1723_04b:0734a26": "大治五年庚戌十月二十六日乙未申時，藥",
    "T34n1723_04b:0734a27": "師寺善明房得業奉讀受已了，覺印之。",
    "T34n1723_04b:0734a28": "同年十月三十日以興福寺圓如房之本移",
    "T34n1723_04b:0734a29": "點已了，覺印本者皆點本也，以此可悉之也。",
    "T34n1723_04b:0734b01": "保安三年五月三日書畢，法隆寺僧覺印之。"
}