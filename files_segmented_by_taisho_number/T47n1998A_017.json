{
    "T47n1998A_017:0881c20": "大慧普覺禪師普說卷第十七",
    "T47n1998A_017:0881c22": "徑山能仁禪院住持嗣法",
    "T47n1998A_017:0881c23": "慧日禪師臣蘊聞　上進",
    "T47n1998A_017:0881c24": "禮侍者斷七請普說。僧問。和尚室中道。喚作",
    "T47n1998A_017:0881c25": "竹篦則觸。不喚作竹篦則背。不得下語。不得",
    "T47n1998A_017:0881c26": "無語。遂以坐具打地一下云。學人為蛇畫足。",
    "T47n1998A_017:0881c27": "却請和尚頭上安頭。師云。自起自倒得人憎。",
    "T47n1998A_017:0881c28": "進云。也要和尚相委悉。師云。切忌靴裏動指",
    "T47n1998A_017:0881c29": "頭。進云。還有為人處也無。師云無。進云。却較",
    "T47n1998A_017:0882a01": "些子。師云。換却爾眼睛。乃云。喚作竹篦則",
    "T47n1998A_017:0882a02": "觸。不喚作竹篦則背。不得下語。不得無語。不",
    "T47n1998A_017:0882a03": "得思量。不得擬議。當恁麼時釋迦老子達磨",
    "T47n1998A_017:0882a04": "大師。雖有鼻孔。直是無出氣處。還委悉麼。遇",
    "T47n1998A_017:0882a05": "貴則賤遇賤則貴。若向貴賤處著到。更須買",
    "T47n1998A_017:0882a06": "草鞵行脚始得。所以道。不可以有心求。不可",
    "T47n1998A_017:0882a07": "以無心得。不可以語言造。不可以寂默通。雖",
    "T47n1998A_017:0882a08": "然如是。如天普蓋。似地普擎。全放全收。全殺",
    "T47n1998A_017:0882a09": "全活。妙喜恁麼道。也不離這箇消息。正如適",
    "T47n1998A_017:0882a10": "來禪客。以坐具打地一般。乃拍禪床一下云。",
    "T47n1998A_017:0882a11": "且道。明甚麼邊事。斯辰比丘了賢。為近體侍",
    "T47n1998A_017:0882a12": "者。將俗家寄來衣物。估唱請老漢舉揚宗旨。",
    "T47n1998A_017:0882a13": "莊嚴報地。可惜這兄弟。方始於竹篦子話。有",
    "T47n1998A_017:0882a14": "箇發明處。而今已是說前年話。一日問他。喚",
    "T47n1998A_017:0882a15": "作竹篦則觸。不喚作竹篦則背如何。渠答不",
    "T47n1998A_017:0882a16": "得。却曰。望和尚為某作箇方便指示。山僧向",
    "T47n1998A_017:0882a17": "他道。爾是福州人。我說箇喻子向爾。如將名",
    "T47n1998A_017:0882a18": "品荔枝和皮殼。一時剝了。以手送在爾口邊。",
    "T47n1998A_017:0882a19": "只是爾不解吞。渠聞之不覺失笑曰。和尚吞",
    "T47n1998A_017:0882a20": "著即禍事。過得幾時。又問。他前日吞了底荔",
    "T47n1998A_017:0882a21": "枝。只是爾不知滋味。渠曰。若知滋味。轉見禍",
    "T47n1998A_017:0882a22": "事。我愛他這兩轉語。所謂從門入者不是家",
    "T47n1998A_017:0882a23": "珍。信知宗師家無實法與人。且如世間工巧",
    "T47n1998A_017:0882a24": "技藝有樣子便做得。若是這一解。須是自悟",
    "T47n1998A_017:0882a25": "始得。得之於心應之於手。若未得箇安樂處。",
    "T47n1998A_017:0882a26": "一向求知見覓解會。這般雜毒纔入心。如油",
    "T47n1998A_017:0882a27": "入麫。永取不出。縱取得出。亦費料理。此事如",
    "T47n1998A_017:0882a28": "青天白日。元無障礙。却被這些雜毒障却。所",
    "T47n1998A_017:0882a29": "以於法不得自在。老漢常愛真淨和尚道。如",
    "T47n1998A_017:0882b01": "今人多是得箇身心寂滅前後際斷。休去歇",
    "T47n1998A_017:0882b02": "去一念萬年去。似古廟裏香爐去。冷湫湫地",
    "T47n1998A_017:0882b03": "去。便為究竟。殊不知。却被此勝妙境界障蔽。",
    "T47n1998A_017:0882b04": "自己正知見不能現前。神通光明不能發露。",
    "T47n1998A_017:0882b05": "或又執箇一切平常心是道。以為極則。天是",
    "T47n1998A_017:0882b06": "天地是地。山是山水是水。僧是僧俗是俗。",
    "T47n1998A_017:0882b07": "大盡三十日。小盡二十九。凡百施為。須要平",
    "T47n1998A_017:0882b08": "常一路子以為穩當。定將去合將去。更不敢",
    "T47n1998A_017:0882b09": "別移一步。怕墮坑落塹。長時一似雙盲人行",
    "T47n1998A_017:0882b10": "路。一條拄杖子寸步拋不得。緊把著憑將去。",
    "T47n1998A_017:0882b11": "步步依倚。一日若道眼谿開。頓覺前非。拋却",
    "T47n1998A_017:0882b12": "杖子。撒開兩手。十方蕩蕩。七縱八橫。東西南",
    "T47n1998A_017:0882b13": "北。無可不可。到這裏方得自在。如今人能有",
    "T47n1998A_017:0882b14": "幾箇放得杖撒得手。昔因真淨和尚新開語",
    "T47n1998A_017:0882b15": "錄。其時我老和尚在五祖堂中。作首座。五祖",
    "T47n1998A_017:0882b16": "一日廊下見僧。把一冊文字。祖曰。爾手中是",
    "T47n1998A_017:0882b17": "甚文字。僧曰。是真淨和尚語錄。祖遂取讀。",
    "T47n1998A_017:0882b18": "即讚歎曰。慚愧末世中有恁地尊宿。乃喚首",
    "T47n1998A_017:0882b19": "座。我老和尚時在後架洗襪。聞呼很忙走出",
    "T47n1998A_017:0882b20": "來。祖曰。我得一本文字。不可思議。所謂善說",
    "T47n1998A_017:0882b21": "法要。爾試看。休去歇去。一念萬年。前後際",
    "T47n1998A_017:0882b22": "斷。諸方如今有幾箇得到這田地。他却喚作",
    "T47n1998A_017:0882b23": "勝妙境界。舊時寶峯有箇廣道者。便是這般",
    "T47n1998A_017:0882b24": "人一箇渾身都不理會。都不見有世間事。世",
    "T47n1998A_017:0882b25": "間塵勞昧他不得。雖然恁麼。却被這勝妙境",
    "T47n1998A_017:0882b26": "界障却道眼。須知到一念不生前後際斷處。",
    "T47n1998A_017:0882b27": "正要尊宿。如水潦和尚。因採藤次。問馬祖",
    "T47n1998A_017:0882b28": "曰。如何是祖師西來意。祖曰。近前來向爾",
    "T47n1998A_017:0882b29": "道。水潦纔近前。馬祖當胸一蹋蹋倒。水潦",
    "T47n1998A_017:0882c01": "忽然大悟。不覺起來呵呵大笑。祖曰。爾見箇",
    "T47n1998A_017:0882c02": "甚麼道理。潦曰。百千法門無量妙義。只向一",
    "T47n1998A_017:0882c03": "毛頭上。便識得根源去。這箇教中。謂之入流",
    "T47n1998A_017:0882c04": "亡所。所入既寂。動靜二相。了然不生。纔得箇",
    "T47n1998A_017:0882c05": "入處。便亡了定相。定相既亡。不墮有為。不",
    "T47n1998A_017:0882c06": "墮無為。動靜二相了然不生。便是觀音入理",
    "T47n1998A_017:0882c07": "之門。他既悟了。便打開自己庫藏。運出自己",
    "T47n1998A_017:0882c08": "家珍。乃曰。百千法門無量妙義。只向一毛頭",
    "T47n1998A_017:0882c09": "上。便識得根源去。又呵呵大笑。馬祖知他已",
    "T47n1998A_017:0882c10": "到這箇田地更不采他。亦無後語。後來住水",
    "T47n1998A_017:0882c11": "潦菴。禪和家來參。他有百十眾。纔舉揚便",
    "T47n1998A_017:0882c12": "賣弄這一蹋云。自從一喫馬師蹋。直至而今",
    "T47n1998A_017:0882c13": "笑不休。渠又何曾有峯巒疊翠澗水潺湲岸",
    "T47n1998A_017:0882c14": "柳含煙庭華笑日鸎啼喬木蝶舞芳叢底說話",
    "T47n1998A_017:0882c15": "來。只道。自從一喫馬師蹋。直至而今笑不休。",
    "T47n1998A_017:0882c16": "這箇便是第一箇入流亡所動靜二相了然不",
    "T47n1998A_017:0882c17": "生底樣子。又不見雲門問洞山。近離甚處。山",
    "T47n1998A_017:0882c18": "曰。查渡。門曰。夏在甚處。山曰。湖南報慈。門",
    "T47n1998A_017:0882c19": "曰。幾時離彼山。曰八月二十五。門曰。放爾三",
    "T47n1998A_017:0882c20": "頓棒。古人淳樸據實祇對。自言。我此回實從",
    "T47n1998A_017:0882c21": "查渡來。有甚麼過。便道。放我三頓棒。大丈夫",
    "T47n1998A_017:0882c22": "漢。須共這老漢理會始得。至明日便去問曰。",
    "T47n1998A_017:0882c23": "昨日蒙和尚放三頓棒。未審過在甚麼處。問",
    "T47n1998A_017:0882c24": "曰。飯袋子。江西湖南。便恁麼去。洞山忽然大",
    "T47n1998A_017:0882c25": "悟。更無消息可通。亦無道理可拈出。只禮拜",
    "T47n1998A_017:0882c26": "而已。既悟了。便打開自己庫藏。運出自己家",
    "T47n1998A_017:0882c27": "珍。乃曰。他後向無人煙處住箇草菴。不蓄一",
    "T47n1998A_017:0882c28": "粒米。不種一莖菜。接待十方往來。盡與伊出",
    "T47n1998A_017:0882c29": "却釘拔却楔。拈却炙脂帽子。脫却鶻臭布衫。",
    "T47n1998A_017:0883a01": "教伊灑灑地作箇衲僧。豈不俊哉。雲門曰。爾",
    "T47n1998A_017:0883a02": "身如椰子大。開得許大口。這箇是第二箇入",
    "T47n1998A_017:0883a03": "流亡所動靜二相了然不生底樣子。又鼓山",
    "T47n1998A_017:0883a04": "晏國師在雪峯多年。一日雪峯知其緣熟。忽",
    "T47n1998A_017:0883a05": "起搊住曰。是甚麼。晏釋然了悟。唯舉手搖曳",
    "T47n1998A_017:0883a06": "而已。峯曰。子作道理耶。晏曰。何道理之有。",
    "T47n1998A_017:0883a07": "後來楊大年收在傳燈錄中。謂之亡其了心。",
    "T47n1998A_017:0883a08": "此是第三箇入流亡所動靜二相了然不生底",
    "T47n1998A_017:0883a09": "樣子。又灌谿和尚。一日見臨濟。濟下繩床纔",
    "T47n1998A_017:0883a10": "擒住。谿便云。領領。這箇是第四箇入流亡所",
    "T47n1998A_017:0883a11": "動靜二相了然不生底樣子。這箇說似人不",
    "T47n1998A_017:0883a12": "得。傳授人不得。老漢十七年參也。曾零零",
    "T47n1998A_017:0883a13": "碎碎悟來。雲門下也理會得些子。曹洞下也",
    "T47n1998A_017:0883a14": "理會得些子。只是不能得前後際斷。後來在",
    "T47n1998A_017:0883a15": "京師天寧。見老和尚陞堂。舉僧問雲門。如何",
    "T47n1998A_017:0883a16": "是諸佛出身處。門曰。東山水上行。若是天寧",
    "T47n1998A_017:0883a17": "即不然。如何是諸佛出身處。薰風自南來殿",
    "T47n1998A_017:0883a18": "閣生微涼。向這裏忽然前後際斷。譬如一綟",
    "T47n1998A_017:0883a19": "亂絲將刀一截截斷相似。當時通身汗出。雖",
    "T47n1998A_017:0883a20": "然動相不生。却坐在淨裸裸處得。一日去入",
    "T47n1998A_017:0883a21": "室。老和尚曰。也不易爾到這箇田地。可惜爾",
    "T47n1998A_017:0883a22": "死了不能活。不疑言句。是為大病。不見道。",
    "T47n1998A_017:0883a23": "懸崖撒手自肯承當。絕後再甦欺君不得。須",
    "T47n1998A_017:0883a24": "信有這箇道理。老漢自言。我只據如今得處。",
    "T47n1998A_017:0883a25": "已是快活。更不能理會得也。老和尚却令我",
    "T47n1998A_017:0883a26": "在擇木寮作不釐務。侍者每日同士大夫。須",
    "T47n1998A_017:0883a27": "得三四回入室。只舉有句無句如藤倚樹。纔",
    "T47n1998A_017:0883a28": "開口便道。不是。如是半年間。只管參。一日同",
    "T47n1998A_017:0883a29": "諸官員在方丈藥石次。我只把箸在手。都忘",
    "T47n1998A_017:0883b01": "了喫食。老和尚曰。這漢參得黃楊木禪。却倒",
    "T47n1998A_017:0883b02": "縮去。我遂說箇譬喻曰。和尚。這箇道理。恰",
    "T47n1998A_017:0883b03": "如狗看著熱油鐺相似。要舐又舐。不得。要捨",
    "T47n1998A_017:0883b04": "又捨不得。老和尚曰。爾喻得極好。只這箇便",
    "T47n1998A_017:0883b05": "是金剛圈栗棘蓬。一日因問老和尚。見說。和",
    "T47n1998A_017:0883b06": "尚當時在五祖。曾門這箇話。不知五祖和尚",
    "T47n1998A_017:0883b07": "如何答。和尚不肯說。老漢曰。和尚當時不可",
    "T47n1998A_017:0883b08": "獨自問。須對大眾前問。如今說又何妨。老",
    "T47n1998A_017:0883b09": "和尚乃曰。我問。有句無句如藤倚樹時如何。",
    "T47n1998A_017:0883b10": "祖曰。描也描不成。畫也畫不就。又問。忽遇樹",
    "T47n1998A_017:0883b11": "倒藤枯時如何。祖曰。相隨來也。老漢纔聞舉",
    "T47n1998A_017:0883b12": "便理會得。乃曰。某會也。老和尚曰。只恐爾",
    "T47n1998A_017:0883b13": "透公案未得。老漢曰。請和尚舉。老和尚遂連",
    "T47n1998A_017:0883b14": "舉一絡索誵訛公案。被我三轉兩轉截斷。如",
    "T47n1998A_017:0883b15": "箇太平無事時得路便行更無滯礙。老和尚",
    "T47n1998A_017:0883b16": "曰。如今方知道。我不謾爾。我既會了。却倒疑",
    "T47n1998A_017:0883b17": "著幾箇禪頭。乃問老和尚。老和尚曰。我箇禪",
    "T47n1998A_017:0883b18": "如大海相似。是爾將得箇大海來。傾取去始",
    "T47n1998A_017:0883b19": "得。若只將得鉢盂來。盛得些子去便休。是爾",
    "T47n1998A_017:0883b20": "器量只如此。教我怎奈何。能有幾箇得到爾",
    "T47n1998A_017:0883b21": "田地。舊時只有一箇璟上座。與爾一般。只是",
    "T47n1998A_017:0883b22": "死了。過得幾時。便舉。我立僧後來在雲居首",
    "T47n1998A_017:0883b23": "座寮。夜間常與兄弟入室。老和尚愛來聽。有",
    "T47n1998A_017:0883b24": "時入室了。却上方丈。見老和尚。同在火爐頭",
    "T47n1998A_017:0883b25": "坐。老和尚曰。或有箇禪和子。得似老僧。爾又",
    "T47n1998A_017:0883b26": "如何支遣。老漢曰。何幸如之。正如東坡說作",
    "T47n1998A_017:0883b27": "劊子得一箇肥漢剮。我却倒與老和尚入室。",
    "T47n1998A_017:0883b28": "被我拶得上壁。老和尚呵呵大笑。思量這老",
    "T47n1998A_017:0883b29": "和尚。粉骨碎身亦未能報得。因禮上座聲老",
    "T47n1998A_017:0883c01": "漢舉。福州人喫荔枝。有箇瞥地處。所以說到",
    "T47n1998A_017:0883c02": "這裏。這兄弟在叢林中。規行矩步。無衲子之",
    "T47n1998A_017:0883c03": "過。可惜尺頭短。然打箇筋斗出來。決定昧他",
    "T47n1998A_017:0883c04": "不得。有一則古話。舉似大眾。教中道。吾不見",
    "T47n1998A_017:0883c05": "時。何不見吾不見之處。若見不見。自然非彼",
    "T47n1998A_017:0883c06": "不見之相。若不見吾不見之地。自然非物。云",
    "T47n1998A_017:0883c07": "何非汝。後來湛堂和尚頌曰。老胡徹底老婆",
    "T47n1998A_017:0883c08": "心。為阿難陀意轉深。韓幹馬嘶青草渡。戴",
    "T47n1998A_017:0883c09": "嵩牛臥綠楊陰。妙喜亦有箇頌子。雖不甚文",
    "T47n1998A_017:0883c10": "彩。却不在湛堂之下。荒田無人耕。耕著有人",
    "T47n1998A_017:0883c11": "爭。無風荷葉動。決定有魚行。",
    "T47n1998A_017:0883c12": "師紹興二十六年。三月十一日。於臨江軍新",
    "T47n1998A_017:0883c13": "淦縣東山寺。被旨還僧。謝恩罷。拈香祝聖畢。",
    "T47n1998A_017:0883c14": "乃就座云。青氈本是吾家物。今日重還舊日",
    "T47n1998A_017:0883c15": "僧。珍重聖恩何以報。萬年松上一枝藤。遂拈",
    "T47n1998A_017:0883c16": "起拄杖云。一枝藤在這裏。且報恩一句作麼",
    "T47n1998A_017:0883c17": "生道。若也道得。粉骨碎身未足酬一句了然",
    "T47n1998A_017:0883c18": "超百億其或未然。山僧不免為諸人道破。長",
    "T47n1998A_017:0883c19": "將日月為天眼。指出須彌作壽山。",
    "T47n1998A_017:0883c20": "新淦縣眾官。請普說。僧問。聖恩已受。僧相",
    "T47n1998A_017:0883c21": "再圓。學人上來。乞師指示重新底佛法。師",
    "T47n1998A_017:0883c22": "云。雨過谿光澹。雲開嶽色新。進云。恁麼則龍",
    "T47n1998A_017:0883c23": "圖增久固。佛日轉光輝。師云。一道舊行路。高",
    "T47n1998A_017:0883c24": "下自分明。進云。只如大顛叩齒。韓文公直下",
    "T47n1998A_017:0883c25": "知歸。黃檗安名。裴相國便知落處。未審和尚",
    "T47n1998A_017:0883c26": "今日與知縣朝議相見。有何指示。師云。兩眼",
    "T47n1998A_017:0883c27": "對兩眼。進云。莫便是指示也無。師云。一任鑽",
    "T47n1998A_017:0883c28": "龜打瓦。僧禮拜。師乃云。問得亦好不問更親。",
    "T47n1998A_017:0883c29": "何故。聲前一路千聖不傳。學者勞形如猿捉",
    "T47n1998A_017:0884a01": "影。可中有箇英靈漢。恁麼不恁麼聊聞舉著",
    "T47n1998A_017:0884a02": "剔起便行。猶在葛藤窠裏。直得內無所證外",
    "T47n1998A_017:0884a03": "無所修。似地擎山。如石含玉。亦未是衲僧放",
    "T47n1998A_017:0884a04": "身命處。若也知得。塵塵念念皆無空闕。折旋",
    "T47n1998A_017:0884a05": "俯仰盡在其中。正當恁麼時。畢竟是誰家風",
    "T47n1998A_017:0884a06": "月。還委悉麼。千聖不知何處去。倚天長劍逼",
    "T47n1998A_017:0884a07": "人寒。復云。這箇是知縣朝議。今日率諸同官。",
    "T47n1998A_017:0884a08": "洎寄居賢士大夫。同來隨喜宗杲披剃。請說",
    "T47n1998A_017:0884a09": "法底意旨此一段因緣。問佛有因。況宗杲自",
    "T47n1998A_017:0884a10": "居衡梅。首尾十七年。今日不覺不知。一來新",
    "T47n1998A_017:0884a11": "淦。同此法會。豈非前報世中曾在靈山會上",
    "T47n1998A_017:0884a12": "同為聽法之人。元來說法自有時處。若時節",
    "T47n1998A_017:0884a13": "因緣未會。說法不成。所以釋迦老子說法三",
    "T47n1998A_017:0884a14": "百六十餘會。皆立時處。何謂時處。豈不見。圓",
    "T47n1998A_017:0884a15": "覺經末上云。如是我聞。一時婆伽婆。入於神",
    "T47n1998A_017:0884a16": "通大光明藏三昧正受。只這箇便是今日說",
    "T47n1998A_017:0884a17": "法底時節。所以道。欲識佛性義。當觀時節因",
    "T47n1998A_017:0884a18": "緣。時節若至。其理自彰。不見。天台智者大師",
    "T47n1998A_017:0884a19": "因讀法華經。至藥王菩薩焚身處云。是真精",
    "T47n1998A_017:0884a20": "進是名真法供養如來。於此豁然。前後際斷。",
    "T47n1998A_017:0884a21": "便證法華三昧。於三昧中見靈山會上釋迦",
    "T47n1998A_017:0884a22": "老子與百萬大眾儼然未散。如今說與人。若",
    "T47n1998A_017:0884a23": "是不曾入得這般境界。剗地不信。何故。智者",
    "T47n1998A_017:0884a24": "自是陳隋時人與釋迦老子相去二千年。如",
    "T47n1998A_017:0884a25": "何因是真精進。是名真法供養如來。便於法",
    "T47n1998A_017:0884a26": "華三昧中。見靈山一會儼然未散。為復是謾",
    "T47n1998A_017:0884a27": "人耶。是假說耶。此事唯證乃知難可測。須知",
    "T47n1998A_017:0884a28": "妙喜今日說法。與釋迦老子在靈山會上說",
    "T47n1998A_017:0884a29": "法無異。與智者大師在南嶽證得是真精進",
    "T47n1998A_017:0884b01": "是名真法供養如來。亦無異。真實證者必不",
    "T47n1998A_017:0884b02": "相欺。未證者一似說夢。所以道。過去一切劫。",
    "T47n1998A_017:0884b03": "安置未來今。未來現在劫。回置過去世。以海",
    "T47n1998A_017:0884b04": "印三昧一印印定。更無透漏。無去無來無前",
    "T47n1998A_017:0884b05": "無後。非但妙喜一人如是。判府郎中亦如是。",
    "T47n1998A_017:0884b06": "非但判府郎中如是。判縣朝議與諸同官寄",
    "T47n1998A_017:0884b07": "居賢士大夫亦如是。非但判縣朝議與諸同",
    "T47n1998A_017:0884b08": "官寄居賢士大夫如是。乃至現前若僧若俗",
    "T47n1998A_017:0884b09": "若貴若賤亦如是。如是之法。在天同天。在人",
    "T47n1998A_017:0884b10": "同人。應以佛身得度者。即現佛身而為說法。",
    "T47n1998A_017:0884b11": "應以宰官身乃至婆羅門婦女身得度者。悉",
    "T47n1998A_017:0884b12": "現其身而為說法。此是一味清淨平等法門。",
    "T47n1998A_017:0884b13": "若向這裏明得。各人本地風光本來面目。方",
    "T47n1998A_017:0884b14": "知一大藏教五千四十八卷句句不說別事。",
    "T47n1998A_017:0884b15": "無常迅速莫作等閑。所以道。努力今生須了",
    "T47n1998A_017:0884b16": "却。莫教永劫受餘殃。人身難得。為貴人復",
    "T47n1998A_017:0884b17": "難。不見釋迦老子說四十二章經。裏面有二",
    "T47n1998A_017:0884b18": "十難。謂貧窮布施難。豪貴學道難。有勢不臨",
    "T47n1998A_017:0884b19": "難。就中有箇[拚-ㄙ+ㄊ]命不死難。爾諸人還會麼。若",
    "T47n1998A_017:0884b20": "[拚-ㄙ+ㄊ]得命無有不死者。如何說不死底道理。若",
    "T47n1998A_017:0884b21": "會得這箇。方始把二十難。一翻翻轉來。總是",
    "T47n1998A_017:0884b22": "易底事。[拚-ㄙ+ㄊ]命不死也易。貧窮布施也易。豪貴",
    "T47n1998A_017:0884b23": "學道也易。有勢不臨也易。若悟即易。不悟即",
    "T47n1998A_017:0884b24": "難。然難易兩字。亦不干本地風光本來面目",
    "T47n1998A_017:0884b25": "事。何故。此箇法門本無難本無易。若能向不",
    "T47n1998A_017:0884b26": "難不易處。急著眼看。外息諸緣內心無喘。方",
    "T47n1998A_017:0884b27": "知本無難易底法。如今聰明靈利底人。不能",
    "T47n1998A_017:0884b28": "便悟。病在於何。却為心意識先行。被心意識",
    "T47n1998A_017:0884b29": "障却自己光明。塞却行路。進步不得。所以這",
    "T47n1998A_017:0884c01": "裏使聰明靈利不著。要須內不放出外不放",
    "T47n1998A_017:0884c02": "入。內不放出。則是內心無喘。外不放入。即是",
    "T47n1998A_017:0884c03": "外息諸緣。內心既定。則諸緣亦定。故曰。那伽",
    "T47n1998A_017:0884c04": "常在定。無有不定時。這一段大事因緣。大底",
    "T47n1998A_017:0884c05": "如是。若能如是信如是解。如是修如是證。則",
    "T47n1998A_017:0884c06": "三世諸佛即是汝諸人。汝諸人即是三世諸",
    "T47n1998A_017:0884c07": "佛。無古無今。同一解脫。世間有如此殊勝之",
    "T47n1998A_017:0884c08": "事。可惜百姓日用而不知。然今日一會亦非",
    "T47n1998A_017:0884c09": "小緣。又承諸山禪師洎諸善男信女。同此聽",
    "T47n1998A_017:0884c10": "法。伏願。一聞千悟得大總持。一歷耳根永為",
    "T47n1998A_017:0884c11": "道種。久立伏惟珍重。",
    "T47n1998A_017:0884c12": "錢計議請普說。師云。法不可見聞覺知。若行",
    "T47n1998A_017:0884c13": "見聞覺知。是則見聞覺知。非求法也。既離見",
    "T47n1998A_017:0884c14": "聞覺知外。却喚甚麼作法。到這裏如人飲水",
    "T47n1998A_017:0884c15": "冷煖自知。除非親證親悟。方可見得。若實",
    "T47n1998A_017:0884c16": "曾證悟底人。拈起一絲毫頭。盡大地一時明",
    "T47n1998A_017:0884c17": "得。今時不但禪和子。便是士大夫聰明靈利",
    "T47n1998A_017:0884c18": "博極群書底人。箇箇有兩般病。若不著意。便",
    "T47n1998A_017:0884c19": "是忘懷。忘懷則墮在黑山下鬼窟裏。教中謂",
    "T47n1998A_017:0884c20": "之昏沈。著意則心識紛飛。一念續一念。前念",
    "T47n1998A_017:0884c21": "未止後念相續。教中謂之掉舉。不知有人人",
    "T47n1998A_017:0884c22": "脚跟下不沈。不掉底一段大事因緣。如天普",
    "T47n1998A_017:0884c23": "蓋。似地普擎。未有世界。早有此段大事因",
    "T47n1998A_017:0884c24": "緣。世界壞時。此段大事因緣。不曾動著一",
    "T47n1998A_017:0884c25": "絲毫頭。往往士大夫。多是掉舉。而今諸方",
    "T47n1998A_017:0884c26": "有一般默照邪禪。見士大夫為塵勞所障方",
    "T47n1998A_017:0884c27": "寸不寧。怗便教他寒灰枯木去。一條白練去。",
    "T47n1998A_017:0884c28": "古廟香爐去。冷湫湫地去。將這箇休歇人。爾",
    "T47n1998A_017:0884c29": "道。還休歇得麼。殊不知。這箇猢猻子。不死如",
    "T47n1998A_017:0885a01": "何休歇得。來為先鋒去為殿後底。不死如何",
    "T47n1998A_017:0885a02": "休歇得。此風往年福建路極盛。妙喜紹興初。",
    "T47n1998A_017:0885a03": "入閩住菴時。便力排之。謂之斷佛慧命。千佛",
    "T47n1998A_017:0885a04": "出世不通懺悔。彼中有箇士人鄭尚明。極聰",
    "T47n1998A_017:0885a05": "明教乘也理會得。道藏也理會得。儒教則故",
    "T47n1998A_017:0885a06": "是也。一日持一片香來妙喜室中。怒氣可掬。",
    "T47n1998A_017:0885a07": "聲色俱厲。曰昂有一片香未燒在。欲與和尚",
    "T47n1998A_017:0885a08": "理會一件事。只如默然無言。是法門中第一",
    "T47n1998A_017:0885a09": "等休歇處。和尚肆意詆訶。昂心疑和尚不到",
    "T47n1998A_017:0885a10": "這田地。所以信不及。且如釋迦老子在摩竭",
    "T47n1998A_017:0885a11": "提國。三七日中掩室不作聲。豈不是佛默然。",
    "T47n1998A_017:0885a12": "毘耶離城三十二菩薩。各說不二法門。末後",
    "T47n1998A_017:0885a13": "維摩詰無語。文殊讚善。豈不是菩薩默然。須",
    "T47n1998A_017:0885a14": "菩提在巖中宴坐。無言無說。豈不是聲聞默",
    "T47n1998A_017:0885a15": "然。天帝釋見須菩提在巖中宴坐。乃雨華供",
    "T47n1998A_017:0885a16": "養。亦無言說。豈不是凡夫默然。達磨游梁",
    "T47n1998A_017:0885a17": "歷魏。少林冷坐九年。豈不是祖師默然。魯祖",
    "T47n1998A_017:0885a18": "見僧便面壁。豈不是宗師默然。和尚因甚麼。",
    "T47n1998A_017:0885a19": "却力排默照。以為邪非。妙喜曰。尚明。爾問得",
    "T47n1998A_017:0885a20": "我也是待我與爾說。我若說不行。却燒一炷",
    "T47n1998A_017:0885a21": "香禮爾三拜。我若說得行。却受爾燒香禮拜。",
    "T47n1998A_017:0885a22": "我也不與爾說釋迦老子及先德言句。我即",
    "T47n1998A_017:0885a23": "就爾屋裏說。所謂借婆帔子拜婆年。乃問。爾",
    "T47n1998A_017:0885a24": "曾讀莊子麼。曰是何不讀。妙喜曰。莊子云。言",
    "T47n1998A_017:0885a25": "而足。終日言而盡道。言而不足終日言而盡",
    "T47n1998A_017:0885a26": "物。道物之極。言默不足。以載非言非默。義有",
    "T47n1998A_017:0885a27": "所極。我也不曾看郭象解并諸家註解。只據",
    "T47n1998A_017:0885a28": "我杜撰說破爾這默然。豈不見。孔夫子一日",
    "T47n1998A_017:0885a29": "大驚小怪曰。參乎。吾道一以貫之。曾子曰唯。",
    "T47n1998A_017:0885b01": "爾措大家。纔聞箇唯字。便來這裏惡口却云。",
    "T47n1998A_017:0885b02": "這一唯。與天地同根萬物一體。致君於堯舜",
    "T47n1998A_017:0885b03": "之上。成家立國。出將入相。以至啟手足時。",
    "T47n1998A_017:0885b04": "不出這一唯。且喜沒交涉。殊不知。這箇道理。",
    "T47n1998A_017:0885b05": "便是曾子言而足。孔子言而足。其徒不會。却",
    "T47n1998A_017:0885b06": "問曰。何謂也。曾子見他理會不得。却向第二",
    "T47n1998A_017:0885b07": "頭答他話。謂夫子之道不可無言。所以云。夫",
    "T47n1998A_017:0885b08": "子之道忠恕而已矣。要之道與物至極處。不",
    "T47n1998A_017:0885b09": "在言語上。不在默然處。言也載不得。默也載",
    "T47n1998A_017:0885b10": "不得。公之所說。尚不契莊子意。何況要契釋",
    "T47n1998A_017:0885b11": "迦老子達磨大師意耶。爾要理會得莊子非",
    "T47n1998A_017:0885b12": "言非默義有所極麼。便是雲門大師拈起扇",
    "T47n1998A_017:0885b13": "子云。扇子[跳-兆+孛]跳上三十三天。築著帝釋鼻孔。",
    "T47n1998A_017:0885b14": "東海鯉魚打一棒。雨似傾盆。爾若會得雲門。",
    "T47n1998A_017:0885b15": "這箇說話。便是莊子說底。曾子說底。孔子說",
    "T47n1998A_017:0885b16": "底一般。渠遂不作聲。妙喜曰。爾雖不語。心",
    "T47n1998A_017:0885b17": "未伏在。然古人決定。不在默然處。坐地明",
    "T47n1998A_017:0885b18": "矣。爾適來舉釋迦掩室維摩默然。且看。舊時",
    "T47n1998A_017:0885b19": "有箇座主。喚作肇法師。把那無言說處。說出",
    "T47n1998A_017:0885b20": "來與人云。釋迦掩室於摩竭。淨名杜口於毘",
    "T47n1998A_017:0885b21": "耶。須菩提唱無說以顯道。釋梵絕聽而雨華。",
    "T47n1998A_017:0885b22": "斯皆理為神御。故口以之而默豈曰無辯。辯",
    "T47n1998A_017:0885b23": "所不能言也。這箇是理與神忽然相撞著。不",
    "T47n1998A_017:0885b24": "覺到說不得處。雖然不語。其聲如雷。故云。",
    "T47n1998A_017:0885b25": "豈曰無辯。蓋辯所不能言也。這裏世間聰明",
    "T47n1998A_017:0885b26": "辯才。用一點不得。到得恁麼田地。方始是放",
    "T47n1998A_017:0885b27": "身捨命處。這般境界。須是當人自證自悟始",
    "T47n1998A_017:0885b28": "得。所以華嚴經云。如來宮殿無有邊。自然覺",
    "T47n1998A_017:0885b29": "者處其中。此是從上諸聖大解脫法門。無邊",
    "T47n1998A_017:0885c01": "無量。無得無失。無默無語。無去無來。塵塵",
    "T47n1998A_017:0885c02": "爾剎剎爾。念念爾法法爾。只為眾生根性狹",
    "T47n1998A_017:0885c03": "劣。不到三教聖人境界。所以分彼分此。殊不",
    "T47n1998A_017:0885c04": "知。境界如此廣大。却向黑山下鬼窟裏默然",
    "T47n1998A_017:0885c05": "坐地。故先聖訶為解脫深坑。是可怖畏之處。",
    "T47n1998A_017:0885c06": "以神通道眼觀之。則是刀山劍樹鑊湯鑪炭",
    "T47n1998A_017:0885c07": "裏坐地一般。座主家尚不滯在默然處。況祖",
    "T47n1998A_017:0885c08": "師門下客。却道。纔開口便落今時。且喜沒交",
    "T47n1998A_017:0885c09": "涉。尚明不覺作禮。妙喜曰。公雖作禮。然更",
    "T47n1998A_017:0885c10": "有事在。至晚間來入室。乃問他。今年幾歲。曰",
    "T47n1998A_017:0885c11": "六十四。又問。爾六十四年前。從甚麼處來。渠",
    "T47n1998A_017:0885c12": "開口不得。被我將竹篦劈脊打出去。次日又",
    "T47n1998A_017:0885c13": "來室中曰。六十四年前尚未有昂在。如何和",
    "T47n1998A_017:0885c14": "尚却問昂從甚麼處來妙喜曰。爾六十四年",
    "T47n1998A_017:0885c15": "前。不可元在福州鄭家。只今這聽法說法一",
    "T47n1998A_017:0885c16": "段歷歷孤明底。未生已前畢竟在甚麼處。曰",
    "T47n1998A_017:0885c17": "不知。妙喜曰。爾若不知。便是生大。今生且限",
    "T47n1998A_017:0885c18": "百歲。百歲後爾待飛出三千大千世界外去。",
    "T47n1998A_017:0885c19": "須是與他入棺材始得。當爾之時。四大五蘊",
    "T47n1998A_017:0885c20": "一時解散。有眼不見物。有耳不聞聲。有箇肉",
    "T47n1998A_017:0885c21": "團心分別不行。有箇身火燒刀斫都不覺痛。",
    "T47n1998A_017:0885c22": "到這裏歷歷孤明底。却向甚麼處去。曰昂也",
    "T47n1998A_017:0885c23": "不知。妙喜曰。爾既不知。便是死大。故曰無",
    "T47n1998A_017:0885c24": "常迅速生死事大。便是這箇道理。這裏便聰",
    "T47n1998A_017:0885c25": "明也不得。記持也不得。我更問爾。平生做許",
    "T47n1998A_017:0885c26": "多之乎者也。臘月三十日。將那一句敵他生",
    "T47n1998A_017:0885c27": "死。須是知得生來死去處分曉始得。若不知",
    "T47n1998A_017:0885c28": "即是愚人。渠方心伏。從此遂救他不坐在無",
    "T47n1998A_017:0885c29": "言無說處。肯來這下做工夫。今日一會。同此",
    "T47n1998A_017:0886a01": "聽法。須知人人有此一段大事因緣。亘古亘",
    "T47n1998A_017:0886a02": "今不變不動。也不著忘懷。也不著著意。但",
    "T47n1998A_017:0886a03": "自時時提撕。妄念起時。亦不得將心止遏。止",
    "T47n1998A_017:0886a04": "動歸止。止更彌動。只就動止處。看箇話頭。便",
    "T47n1998A_017:0886a05": "是釋迦老子達磨大師出來也。只是這箇。僧",
    "T47n1998A_017:0886a06": "問趙州。狗子還有佛性也無。州云無。爾措大",
    "T47n1998A_017:0886a07": "家。多愛穿鑿說道。這箇不是有無之無。乃是",
    "T47n1998A_017:0886a08": "真無之無。不屬世間虛豁之無。恁麼說時。還",
    "T47n1998A_017:0886a09": "敵得他生死也無。既敵他生死不得。則未是",
    "T47n1998A_017:0886a10": "在。既然未是。須是行也提撕。坐也提撕。喜",
    "T47n1998A_017:0886a11": "怒哀樂時。應用酬酢時。總是提撕時節。提撕",
    "T47n1998A_017:0886a12": "來提撕去。沒滋味。心頭恰如頓一團熱鐵相",
    "T47n1998A_017:0886a13": "似。那時便是好處不得放捨。忽然心華發明。",
    "T47n1998A_017:0886a14": "照十方剎。便能於一毛端。現寶王剎。坐微塵",
    "T47n1998A_017:0886a15": "裏。轉大法輪。汝等諸人。聞恁麼說話。往往心",
    "T47n1998A_017:0886a16": "裏道。妙喜老漢搖脣鼓舌。說得也相似。不知",
    "T47n1998A_017:0886a17": "他肚裏如何。須知妙喜說得底。便是行得底。",
    "T47n1998A_017:0886a18": "更無兩般。所以西天第十三祖迦毘摩羅尊",
    "T47n1998A_017:0886a19": "者。欲求一弟子繼紹祖位。謂深山窮谷中。必",
    "T47n1998A_017:0886a20": "有高人居止。因往求之。故知非但弟子求師",
    "T47n1998A_017:0886a21": "切。師求弟子亦切。遂入山果見一人出迎。曰",
    "T47n1998A_017:0886a22": "深山孤寂。龍蟒所居。大德至尊。何枉神足。",
    "T47n1998A_017:0886a23": "祖曰。吾非至尊。來訪賢者。彼默念曰。此師",
    "T47n1998A_017:0886a24": "得決定性明道眼否。是大聖繼真乘否。祖曰。",
    "T47n1998A_017:0886a25": "汝雖心語。吾已意知。但辦出家。何慮吾之不",
    "T47n1998A_017:0886a26": "聖。彼聞已悔謝。於是投祖出家。即第十四祖",
    "T47n1998A_017:0886a27": "龍樹是也。今時學道者多不自疑。却疑他人。",
    "T47n1998A_017:0886a28": "所以道。大疑之下必有大悟。且道悟得箇甚",
    "T47n1998A_017:0886a29": "麼。良久云。我不敢輕於汝等。汝等皆當作佛。",
    "T47n1998A_017:0886b01": "下座。",
    "T47n1998A_017:0886b02": "大慧普覺禪師普說卷第十七"
}