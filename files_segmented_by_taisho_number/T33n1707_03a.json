{
    "T33n1707_03a:0343c19": "folio_3a 仁王般若經疏卷下五",
    "T33n1707_03a:0343c21": "胡吉藏撰",
    "T33n1707_03a:0343c22": "5 護國品仁王護國般若波羅蜜經護國品第五",
    "T33n1707_03a:0343c23": "正說六品中，上來三品明能護般若，辨經力",
    "T33n1707_03a:0343c24": "用，生菩薩二利，能護佛因果，及知四生相寂",
    "T33n1707_03a:0343c25": "了，語因果本來不二，得出世利益，已竟於前。",
    "T33n1707_03a:0343c26": "今此一品明所護國土，辨世間利益。上〈空品〉",
    "T33n1707_03a:0343c27": "初十六國王意欲問護國土法用，佛先答為",
    "T33n1707_03a:0343c28": "諸菩薩說護佛果十地行因緣。上來三品諸",
    "T33n1707_03a:0343c29": "說觀門，明能護般若因而生解，內德既圓外",
    "T33n1707_03a:0344a01": "化復顯，經之威力使國無災民主獲安，故名為",
    "T33n1707_03a:0344a02": "護。所護是何？題名為國。國者，王化封疆名之",
    "T33n1707_03a:0344a03": "為國。盛辨此義，因以標名，故云護國品。問：何",
    "T33n1707_03a:0344a04": "故弘此經能護國土？答：其意眾多，今略明三",
    "T33n1707_03a:0344a05": "義，故能護國土。一者般若是佛母，能生諸佛，",
    "T33n1707_03a:0344a06": "今弘宣般若，稱可佛心，為佛神通之所擁護，",
    "T33n1707_03a:0344a07": "能使七難不生，萬民安樂。二者大乘經是菩",
    "T33n1707_03a:0344a08": "薩所學，由講此經，十方菩薩雲集此土聽受",
    "T33n1707_03a:0344a09": "大乘，以菩薩神通大故，能令七難不起。三者",
    "T33n1707_03a:0344a10": "此大乘經是十方護法天龍鬼神等之所愛敬，",
    "T33n1707_03a:0344a11": "由講此經，天龍神等悉來聽法，擁護國土，能",
    "T33n1707_03a:0344a12": "除七難災障不起，故能護國也。此品分為五",
    "T33n1707_03a:0344a13": "別：初明護國行法；大王昔日下，第二引昔顯",
    "T33n1707_03a:0344a14": "今，明益非虛；大王十六大國下，第三勸物修",
    "T33n1707_03a:0344a15": "行；爾時釋迦下，第四得益；吾今下，第五結。",
    "T33n1707_03a:0344a16": "就第一段中復有四別：初明護國行法；二大",
    "T33n1707_03a:0344a17": "王國土亂時下，明七難正壞國土，以為所護；",
    "T33n1707_03a:0344a18": "三從不但護國已下，明護餘臣庶等，亦名護",
    "T33n1707_03a:0344a19": "福；四從不但護福亦護眾難下，明護餘人八",
    "T33n1707_03a:0344a20": "難。就初護國行法中又分為三：初勅聽許說；",
    "T33n1707_03a:0344a21": "二當國土欲下，明須護時節；三當請百佛下，",
    "T33n1707_03a:0344a22": "正明護國行法。",
    "T33n1707_03a:0344a23": "爾時佛告大王：「汝等善聽。吾今正說護國土法，",
    "T33n1707_03a:0344a24": "用汝當受持般若波羅蜜。當國土欲亂破壞、劫",
    "T33n1707_03a:0344a25": "燒、賊來破國時，當請百佛像、百菩薩像、百羅漢",
    "T33n1707_03a:0344a26": "像，百比丘眾、四大眾七眾共聽是經，請百法師",
    "T33n1707_03a:0344a27": "講般若波羅蜜，百師子吼高座前燃百燈，燒百",
    "T33n1707_03a:0344a28": "和香，百種色華，以用供養三寶。三衣什物供養",
    "T33n1707_03a:0344a29": "法師，小飯中食亦復以時。」初文云告大王者，",
    "T33n1707_03a:0344b01": "誡聽也。吾今者，許為正說。汝當受持下，勸王",
    "T33n1707_03a:0344b02": "修行也。始是答上〈空品〉中問護國土因緣。二",
    "T33n1707_03a:0344b03": "明須護時節。文云當國土欲亂者，明七難將起",
    "T33n1707_03a:0344b04": "壞國惱民，故國王修德攘災，令萬民安樂。文",
    "T33n1707_03a:0344b05": "云劫燒，未必劫燒也。言賊者，有二：一外劫盜",
    "T33n1707_03a:0344b06": "禽獸，二內所作諸煩惱。賊既有二，護亦有二：",
    "T33n1707_03a:0344b07": "一外即百部鬼神，二內所謂功德智慧，若內",
    "T33n1707_03a:0344b08": "若外皆是諸佛菩薩神力也。三明行法中又",
    "T33n1707_03a:0344b09": "分為四別：初從請百佛下，列七種福田，明福",
    "T33n1707_03a:0344b10": "田闊大。二從百師子下，標列六種供養之具，明",
    "T33n1707_03a:0344b11": "供養事。三從大王一日二時下，第三教其說法",
    "T33n1707_03a:0344b12": "儀式。四從百部鬼神下，明諸善神王聞經歡",
    "T33n1707_03a:0344b13": "喜擁護國土。初明七種福田：一者百佛、二百菩",
    "T33n1707_03a:0344b14": "薩、三百羅漢，此等就入涅槃後，故但請像，以",
    "T33n1707_03a:0344b15": "其末世七難急故。若就佛在世時，亦請佛、菩",
    "T33n1707_03a:0344b16": "薩、羅漢等身。四百比丘眾。五四大眾，一比丘、",
    "T33n1707_03a:0344b17": "二比丘尼、三優婆塞、四優婆夷。六七眾，前四",
    "T33n1707_03a:0344b18": "大眾外，更加式叉摩尼、沙彌、沙彌尼為七也。",
    "T33n1707_03a:0344b19": "七請百法師。法師等七種，何故皆百？略舉圓",
    "T33n1707_03a:0344b20": "數以應百部鬼神也。二明六種供養具中，一",
    "T33n1707_03a:0344b21": "百師子坐，以佛及法師坐此座上說妙法，名",
    "T33n1707_03a:0344b22": "師子座。二燃百燈、三百和香、四百種色華、五",
    "T33n1707_03a:0344b23": "三衣什物。什物者，三衣、鉢、坐具、剃刀、褐子、",
    "T33n1707_03a:0344b24": "烏子、刀子、漉水帒、鉢帒、針筒。六小飯中食。",
    "T33n1707_03a:0344b25": "用此六種供養三寶。百高座者，以有百法師",
    "T33n1707_03a:0344b26": "故。燈香華各有百者，以供養百佛等故。三明",
    "T33n1707_03a:0344b27": "說法儀式。",
    "T33n1707_03a:0344b28": "「時大王一日二時講讀此經，汝國土中有百部",
    "T33n1707_03a:0344b29": "鬼神，是一一部復有百部，樂聞是經，此諸鬼神",
    "T33n1707_03a:0344c01": "護汝國土。」文云一日二時講者，午前、午後也。",
    "T33n1707_03a:0344c02": "四明善神護國土。文云百部鬼神者，三藏師",
    "T33n1707_03a:0344c03": "云：出《金銀仙人義經》，此經外國不來。此仙人",
    "T33n1707_03a:0344c04": "領諸鬼神，鬼神根本有十部，一一部各有十",
    "T33n1707_03a:0344c05": "部，故云百部也。根本十者，一大神，能化作諸",
    "T33n1707_03a:0344c06": "神。二童子神，摩醯首羅兒犯仙人，仙人法不",
    "T33n1707_03a:0344c07": "殺小兒，故仙人記年十六成大仙必死。此言",
    "T33n1707_03a:0344c08": "不可勉，摩醯力住此兒恒年十四，以小兒為",
    "T33n1707_03a:0344c09": "部黨，害世間小兒，若年十五，此兒不復害。三",
    "T33n1707_03a:0344c10": "母神，童子乳母也。四梵神，摩醯首羅，面上三",
    "T33n1707_03a:0344c11": "目，有一切智。若失物，呪小兒面，更生一目，直",
    "T33n1707_03a:0344c12": "往取物，得物還失目。五象頭神，好障礙他一",
    "T33n1707_03a:0344c13": "切善惡事，願令不成就。六天龍神，多貪嗔。七",
    "T33n1707_03a:0344c14": "羅羅神，好犯人天，有善惡二健兒。八沙神，食",
    "T33n1707_03a:0344c15": "肉薄福，身如沙土。九夜叉神，有大神通。十羅",
    "T33n1707_03a:0344c16": "剎神，翻名極難。言百部者，是鬼神王也。一一",
    "T33n1707_03a:0344c17": "部復有百部鬼神者，是前神王眷族也。是諸",
    "T33n1707_03a:0344c18": "鬼神皆欲得人行般若，若不弘宣，好為損害。",
    "T33n1707_03a:0344c19": "由國內講此經，諸鬼神等為聞法故，悉來護國",
    "T33n1707_03a:0344c20": "令無七難，由無七難得講得聽，故云樂聞此",
    "T33n1707_03a:0344c21": "經也。明行法竟。",
    "T33n1707_03a:0344c22": "「大王！國土亂時先鬼神亂，鬼神亂故萬民亂，賊",
    "T33n1707_03a:0344c23": "來劫國，百姓亡喪，臣君大子王子，王王子百官",
    "T33n1707_03a:0344c24": "共生是非，天地怪異，二十八宿、星道、日月失時",
    "T33n1707_03a:0344c25": "失度，多有賊起。大王！若火難、水難、風難一切諸",
    "T33n1707_03a:0344c26": "難，亦應講讀此經，法用如上說。」第二明七難",
    "T33n1707_03a:0344c27": "正壞國土。七難者，一鬼神難、二賊難、三臣君",
    "T33n1707_03a:0344c28": "太子百官難、四二十八宿難。大王下，三災，合",
    "T33n1707_03a:0344c29": "前為七難。此意由國無三寶，復不講讀大乘，",
    "T33n1707_03a:0345a01": "鬼神等無聞正法，故惡心滋多惱亂萬民，萬",
    "T33n1707_03a:0345a02": "民復亂及以衰死，故外賊來侵國耳。又百部",
    "T33n1707_03a:0345a03": "鬼神樂聞正法，由其國中不講經故，諸鬼神瞋",
    "T33n1707_03a:0345a04": "忿，故起七難惱亂國。二十八宿者，角、亢、弖、房、",
    "T33n1707_03a:0345a05": "心、尾、箕，是東方宿也。斗、牛、女、虛、危、室、壁，是北",
    "T33n1707_03a:0345a06": "方宿也。奎、婁、胃、昂、畢、觜、參，是西方宿也。井、鬼、",
    "T33n1707_03a:0345a07": "柳、星、張、翼、軫，是南方宿也。一方有七，四七二",
    "T33n1707_03a:0345a08": "十八宿也。失度者，於上度數錯亂，故曰失度",
    "T33n1707_03a:0345a09": "也。日月失度者，天有三百六十五度四分度",
    "T33n1707_03a:0345a10": "之一，日一日行一度，一歲一周天；月一日行",
    "T33n1707_03a:0345a11": "十三度十九分之七，行一月一周天。又天道",
    "T33n1707_03a:0345a12": "日月所行乃有無量，大判有三道，謂冬至之",
    "T33n1707_03a:0345a13": "日行於南道，夏至日行於北道，奉秋二分行",
    "T33n1707_03a:0345a14": "於中道。護難法用同上，故云如上說也。",
    "T33n1707_03a:0345a15": "「大王！不但護國，亦有護福，求富貴官位、七寶如",
    "T33n1707_03a:0345a16": "意、行來、求男女、求慧解名聞、求六天果報、人中",
    "T33n1707_03a:0345a17": "九品果樂，亦講讀此經，法用如上說。」大王不",
    "T33n1707_03a:0345a18": "但護國下，第三明護臣庶等法用。有九種福：",
    "T33n1707_03a:0345a19": "一富、二貴官位、三七寶如意、四行來安穩、五男",
    "T33n1707_03a:0345a20": "女、六慧解、七名聞、八六天果、九人中九品果",
    "T33n1707_03a:0345a21": "也。九品者，九品人，上中下各有三品，三三合",
    "T33n1707_03a:0345a22": "九種。上品上中下者，上品道種性金輪王，中",
    "T33n1707_03a:0345a23": "品性種性銀輪王，下品習種性銅輪王。中品",
    "T33n1707_03a:0345a24": "上中下者，上品鐵輪王，中品粟散王，下品小國",
    "T33n1707_03a:0345a25": "王。下品上中下者，上品剎利大姓，中品波羅",
    "T33n1707_03a:0345a26": "門大姓，下品居士大家等。",
    "T33n1707_03a:0345a27": "「大王！不但護福，亦護眾難。若疾病苦難、杻械枷",
    "T33n1707_03a:0345a28": "鎖撿繫其身、破四重禁、作五逆因、作八難罪、行",
    "T33n1707_03a:0345a29": "六道事一切無量苦難，亦講讀此經，法用如上",
    "T33n1707_03a:0345b01": "說。」大王不但護福亦護眾難下，第四明護難。",
    "T33n1707_03a:0345b02": "難有八：一疾病苦難、二杻難、三械難、四枷難、五",
    "T33n1707_03a:0345b03": "鎖難、六撿繫、七四重五篇等是、八五逆等是。",
    "T33n1707_03a:0345b04": "五逆，殺父、殺母、殺真人羅漢、出佛身血、破和合",
    "T33n1707_03a:0345b05": "僧。此八難。又八者，三途難即三，四佛前佛",
    "T33n1707_03a:0345b06": "後難、五邊地難、六聾盲瘖瘂難、七世智辨聰難、",
    "T33n1707_03a:0345b07": "八長壽天難。第一大段明護國行法竟。",
    "T33n1707_03a:0345b08": "「大王！昔日有王釋提桓因，為頂生王來上天，上",
    "T33n1707_03a:0345b09": "欲滅其國。時帝釋天王即如七佛法用，敷百高",
    "T33n1707_03a:0345b10": "座，請百法師，講說般若波羅蜜，頂生即退，如《滅",
    "T33n1707_03a:0345b11": "罪經》中說。」大王昔日下，第二大段引昔類今。",
    "T33n1707_03a:0345b12": "就中有二：初引帝釋王證成波若能護國土，",
    "T33n1707_03a:0345b13": "如《涅槃經》引出其事也。二從天羅國下，引普",
    "T33n1707_03a:0345b14": "明證波若能護身命。如《十王經》中說五千國",
    "T33n1707_03a:0345b15": "王集，引此為證也。就初引天王中有四：一舉",
    "T33n1707_03a:0345b16": "頂生王領奪天國；二明帝釋護國行法；三頂",
    "T33n1707_03a:0345b17": "生即退下，明頂生退散；四如《滅罪經》下，引經證",
    "T33n1707_03a:0345b18": "成。此應名涅槃經為滅罪經，闍王中說也。",
    "T33n1707_03a:0345b19": "「大王！昔有天羅國王，有一太子欲登王位，一名",
    "T33n1707_03a:0345b20": "斑足太子。為外道羅陀師受教，應取千王頭以",
    "T33n1707_03a:0345b21": "祭塚神。自登其位，已得九百九十九王。少一王，",
    "T33n1707_03a:0345b22": "即北行萬里，即得一王名曰普明王。其普明王",
    "T33n1707_03a:0345b23": "白斑足王言：『願聽一日飯食沙門，頂禮三寶。』其",
    "T33n1707_03a:0345b24": "斑足王許之一日。時普明王即依過去七佛法，",
    "T33n1707_03a:0345b25": "請百法師，敷百高座，一日二時講說般若波羅",
    "T33n1707_03a:0345b26": "蜜八千億偈竟，其第一法師為普明王而說偈",
    "T33n1707_03a:0345b27": "言：」大王昔有天羅下，第二引普明王為證。",
    "T33n1707_03a:0345b28": "文有三：一明難事；二從普明王白斑足下，明",
    "T33n1707_03a:0345b29": "依經修福，明護國行法；三爾時法師下，聞法",
    "T33n1707_03a:0345c01": "悟解。第一難事者，斑足欲破諸國，取千王頭",
    "T33n1707_03a:0345c02": "祭塚神，文相顯可解。第二明行法中，文別有",
    "T33n1707_03a:0345c03": "三：初明普明乞一日暇，斑足即許；二時普明",
    "T33n1707_03a:0345c04": "下，請法師說法；三其第一法師下，就彼一人",
    "T33n1707_03a:0345c05": "明說四非常偈。前二分，文相顯可知。就說偈",
    "T33n1707_03a:0345c06": "中有八偈，為四：初兩偈說無常，次兩偈說苦，",
    "T33n1707_03a:0345c07": "次兩偈說空，次兩偈說無我。",
    "T33n1707_03a:0345c08": "「『劫燒終訖，乾坤洞燃，須彌巨海，都為灰揚。天龍",
    "T33n1707_03a:0345c09": "福盡，於中彫喪，二儀尚殞，國有何常？』」乾坤洞",
    "T33n1707_03a:0345c10": "然者，如造天地。《本起經》說天地壽二百萬劫，",
    "T33n1707_03a:0345c11": "壽盡為劫火燒盡。七日凝住，過七日天下洞",
    "T33n1707_03a:0345c12": "然。劫火去，上至欲界第六天，一劫火盡。他方",
    "T33n1707_03a:0345c13": "大龍王雨水滅。火上至第十梵天，盡色界。復",
    "T33n1707_03a:0345c14": "有一劫，旋藍風從他方來，吹此天雨水波蕩",
    "T33n1707_03a:0345c15": "至上無色界。復有劫水盡，吹水波即作山川。",
    "T33n1707_03a:0345c16": "天地初成，未有日月星宿，諸天飛來日月，國",
    "T33n1707_03a:0345c17": "土始有也。就初兩偈中，初二句就天地，次兩",
    "T33n1707_03a:0345c18": "句約山海，次兩句就天龍，次一句就陰陽。二",
    "T33n1707_03a:0345c19": "儀者，一陰、二陽，此之二種能生能成，名為二",
    "T33n1707_03a:0345c20": "儀。言尚殞者，明此陰陽雖復生長，而念念彫",
    "T33n1707_03a:0345c21": "喪，故是無常。下一句結無常。無常多種，今略",
    "T33n1707_03a:0345c22": "出五種：一滅無常，捨現報；二壞無常，和合破",
    "T33n1707_03a:0345c23": "散；三轉變無常，色等變為異；四集相無常，無",
    "T33n1707_03a:0345c24": "實生滅也；五自性無常，有為之法平等不住",
    "T33n1707_03a:0345c25": "也。次兩偈明苦，即明八苦。",
    "T33n1707_03a:0345c26": "「『生老病死，輪轉無際，事與願違，憂悲為害。欲深",
    "T33n1707_03a:0345c27": "禍重，瘡疣無外，三界皆苦，國有何賴？』」生等者，",
    "T33n1707_03a:0345c28": "即生苦、老苦、病苦、死苦。輪轉無際者，輪迴即是",
    "T33n1707_03a:0345c29": "行苦。事與願違者，即是求不得苦，亦名愛別",
    "T33n1707_03a:0346a01": "離苦。憂悲即是壞苦。欲深禍重者，論云如大",
    "T33n1707_03a:0346a02": "海水無邊亦無底，能召重苦，故云禍重也。瘡",
    "T33n1707_03a:0346a03": "疣無外者，貪欲內心生故。瘡疣即身自有，故",
    "T33n1707_03a:0346a04": "云無外。三界皆苦者，明苦實樂虛。國有何賴",
    "T33n1707_03a:0346a05": "者，明依報皆苦也。苦位有四：一欲界不淨故",
    "T33n1707_03a:0346a06": "苦，二色界退墮故苦，三無色界不安故苦，四",
    "T33n1707_03a:0346a07": "二乘不一向寂靜故苦。次兩偈明空。",
    "T33n1707_03a:0346a08": "「『有本自無，因緣成諸，盛者必衰，實者必虛。眾生",
    "T33n1707_03a:0346a09": "蠢蠢，都如幻居，聲響俱空，國土亦如。』」文云有",
    "T33n1707_03a:0346a10": "本自無者，明自性本來空也。因緣成諸者，明",
    "T33n1707_03a:0346a11": "因緣空也。因緣之法由若空華，但有假名而",
    "T33n1707_03a:0346a12": "無其實也。正觀云因緣生法即是空也。盛者",
    "T33n1707_03a:0346a13": "必衰者，此是始終空也。眾生虛妄橫計為有，",
    "T33n1707_03a:0346a14": "諦實而觀始終皆不可得也。實者必虛者，眾",
    "T33n1707_03a:0346a15": "生計我為實，實相刀切身，無常即壞，即是實",
    "T33n1707_03a:0346a16": "者必虛也。眾生蠢蠢都如幻居者，明生空也。",
    "T33n1707_03a:0346a17": "聲響俱空者，明相空。響但有相貌無實，故云",
    "T33n1707_03a:0346a18": "相空。聞響者是耳，根壞顛倒聽，例如空華旋",
    "T33n1707_03a:0346a19": "火輪等。次兩偈明無我，初句就心明無我。心",
    "T33n1707_03a:0346a20": "非形相，故言無形也。",
    "T33n1707_03a:0346a21": "「『識神無形，假乘四蛇，無眼保養，以為樂車。形無",
    "T33n1707_03a:0346a22": "常主，神無常家，形神尚離，豈有國耶？』」假乘四",
    "T33n1707_03a:0346a23": "蛇者，約色明無我，四蛇譬四大也。無眼保養",
    "T33n1707_03a:0346a24": "以為樂車者，此二句約情明無我。以凡夫無慧",
    "T33n1707_03a:0346a25": "眼，保翫此身以為樂車，如似無目之象，但求",
    "T33n1707_03a:0346a26": "食味、樂五陰之車也。不達無我，保養四大謂",
    "T33n1707_03a:0346a27": "為有我，不知此身假合而有，似眾木成車，橫",
    "T33n1707_03a:0346a28": "計輕苦謂之為樂，名為樂車。形者，四大也。神",
    "T33n1707_03a:0346a29": "者，識神也。形神尚離，正明無我。豈有國耶者，",
    "T33n1707_03a:0346b01": "舉類顯國空也。",
    "T33n1707_03a:0346b02": "「爾時法師說此偈已，時普明王眷屬得法眼空，",
    "T33n1707_03a:0346b03": "王自證得虛空等定，聞法悟解，還至天羅國斑",
    "T33n1707_03a:0346b04": "足王所。」第三聞法悟解。有二：初明自行，次",
    "T33n1707_03a:0346b05": "明化他。自行有二：一眷族得解，二普明自證",
    "T33n1707_03a:0346b06": "虛空等定。次明化他有五。",
    "T33n1707_03a:0346b07": "「眾中即告九百九十九王言：『就命時到，人人皆",
    "T33n1707_03a:0346b08": "應誦過去七佛仁王問般若波羅蜜經中偈句。』",
    "T33n1707_03a:0346b09": "時斑足王問諸王言：『皆誦何法？』時普明王即以",
    "T33n1707_03a:0346b10": "上偈答王。王聞是法，得空三昧，九百九十九王",
    "T33n1707_03a:0346b11": "亦聞法已皆證三空門定。時斑足王極大歡喜，",
    "T33n1707_03a:0346b12": "告諸王言：『我為外道邪師所誤，非君等過。汝可",
    "T33n1707_03a:0346b13": "還本國，各各請法師講說般若波羅蜜名味句。』",
    "T33n1707_03a:0346b14": "時斑足王以國付弟，出家為道，證無生法忍。如",
    "T33n1707_03a:0346b15": "《十王地》中說。五千國王常誦是經，現世生報。」",
    "T33n1707_03a:0346b16": "即告九百下，一明化餘王。時斑足問諸王下，",
    "T33n1707_03a:0346b17": "二明斑足與諸王同聞法獲益。即告諸王下，",
    "T33n1707_03a:0346b18": "三明悉放諸王各還本國皆弘此經。以國付",
    "T33n1707_03a:0346b19": "弟下，四明斑足出家進行得無生忍。五千下，",
    "T33n1707_03a:0346b20": "第五明五千王得益。第二引證訖。",
    "T33n1707_03a:0346b21": "「大王！十六大國王修護國之法，法應如是。汝當",
    "T33n1707_03a:0346b22": "受持，天上人中六道眾生皆應受持七佛名味",
    "T33n1707_03a:0346b23": "句，未來世中復有無量小國王欲護國土亦復",
    "T33n1707_03a:0346b24": "爾者，應請法師說般若波羅蜜經名味句。」大",
    "T33n1707_03a:0346b25": "王十六大國下，品中大段第三勸持。有三：初",
    "T33n1707_03a:0346b26": "勸十六國王受持；二天上人中下，勸六道眾",
    "T33n1707_03a:0346b27": "生受持；三無量小國王下，勸諸小國王受持。",
    "T33n1707_03a:0346b28": "第三勸持訖。",
    "T33n1707_03a:0346b29": "爾時釋迦牟尼佛說此般若波羅蜜時，眾中五",
    "T33n1707_03a:0346c01": "百億人得入初地，復有六欲諸天子八十萬人",
    "T33n1707_03a:0346c02": "得性空地，復有十八梵得無生法忍、得無生法",
    "T33n1707_03a:0346c03": "樂忍，復有先已學菩薩者證一地二地三地乃",
    "T33n1707_03a:0346c04": "至十地，復有八部阿須輪王得十三昧門、得二",
    "T33n1707_03a:0346c05": "三昧門，得轉鬼身天上正受。在此曾者皆得自",
    "T33n1707_03a:0346c06": "性信乃至無量空信。「吾今略說天等功德不可",
    "T33n1707_03a:0346c07": "具盡。」爾時釋迦牟尼下，品中大段第四明得",
    "T33n1707_03a:0346c08": "益。有六種得益不同：初五百億人得初地；二",
    "T33n1707_03a:0346c09": "六欲天八十萬人得性空地，在四地已上；三",
    "T33n1707_03a:0346c10": "十八梵天得無生忍及法樂忍，在七地以上；",
    "T33n1707_03a:0346c11": "四復有先已學菩薩，明初地乃至十地；五八",
    "T33n1707_03a:0346c12": "部神王得十三昧者，十一切入也。得二三昧",
    "T33n1707_03a:0346c13": "者，八勝處、八背捨也。或云：一空、二無相也。又",
    "T33n1707_03a:0346c14": "轉鬼神身得天身。六現在眾在此會者得自",
    "T33n1707_03a:0346c15": "性信者，四不壞信也。又得空信者，入初地也。",
    "T33n1707_03a:0346c16": "又十信名自性信，種性已上名空信也。吾今",
    "T33n1707_03a:0346c17": "下，品中大段第五總結。略說如此，廣說不可窮",
    "T33n1707_03a:0346c18": "盡也。",
    "T33n1707_03a:0346c19": "6 散華品仁王護國般若波羅蜜經散華品第六正說",
    "T33n1707_03a:0346c20": "六品為四：上三品明能護般若，第二〈護國〉一",
    "T33n1707_03a:0346c21": "品明所護國土已竟，今此品是第三示物供",
    "T33n1707_03a:0346c22": "儀令人供養。十六國王聞上說般若得益眾",
    "T33n1707_03a:0346c23": "多，內心慶喜散華供養，因以題名，故云散華",
    "T33n1707_03a:0346c24": "品。問：供養多種，今何故散華？答：供養雖多，不",
    "T33n1707_03a:0346c25": "出三種：一敬供養，謂香華等；二利供養，謂衣",
    "T33n1707_03a:0346c26": "服等；三修行供養，謂六度四攝等。此品多明",
    "T33n1707_03a:0346c27": "恭供養、修行供養也。此品文為六段：初明十",
    "T33n1707_03a:0346c28": "六國王聞法歡喜散華供養；時諸國王下，第",
    "T33n1707_03a:0346c29": "二發願；佛告大王下，第三如來述成；時佛",
    "T33n1707_03a:0347a01": "下，第四現神力；佛現神足下，第五時眾得益；",
    "T33n1707_03a:0347a02": "諦聽諦聽下，第六結。",
    "T33n1707_03a:0347a03": "爾時十六大國王聞佛所說十萬億偈般若波",
    "T33n1707_03a:0347a04": "羅蜜，歡喜無量，即散百萬億行華，於虛空中變",
    "T33n1707_03a:0347a05": "為一座，十方諸佛共坐一座說般若波羅蜜，無",
    "T33n1707_03a:0347a06": "量大眾共坐一座，持金羅華散釋迦牟尼佛上，",
    "T33n1707_03a:0347a07": "成萬輪華，蓋大眾上。就初散華中有四：初",
    "T33n1707_03a:0347a08": "散百萬億行華者，地前三十心華。二復散八",
    "T33n1707_03a:0347a09": "萬四千波若波羅蜜華，初地已下十地華。三",
    "T33n1707_03a:0347a10": "復散妙覺華，佛地華也。四諸天人散天華。就",
    "T33n1707_03a:0347a11": "前三十心行華中有四：初明十六國王聞上",
    "T33n1707_03a:0347a12": "說般若歡喜，即散百萬億行華。二華於空中",
    "T33n1707_03a:0347a13": "變成一座，十方佛共坐一座說般若。三無量",
    "T33n1707_03a:0347a14": "大眾共坐一座，持金羅華散釋迦上。四金羅",
    "T33n1707_03a:0347a15": "華變成萬輪華，蓋大眾也。問：何故一時間諸",
    "T33n1707_03a:0347a16": "華變轉自在如此？答：以般若故，於一無所得",
    "T33n1707_03a:0347a17": "心內作種種名，不可以相心而求。若約勸解，",
    "T33n1707_03a:0347a18": "其事眾多，不可具出。下云諸華，例爾也。",
    "T33n1707_03a:0347a19": "復散八萬四千般若波羅蜜華，於虛空中變成",
    "T33n1707_03a:0347a20": "白雲臺，臺中光明王佛共無量大眾說般若波",
    "T33n1707_03a:0347a21": "羅蜜，臺中大眾持雷吼華，散釋迦牟尼佛及諸",
    "T33n1707_03a:0347a22": "大眾。第二地上行華。文有三：初明散華變",
    "T33n1707_03a:0347a23": "成白雲臺；二明臺中光明王佛說般若；三臺",
    "T33n1707_03a:0347a24": "中大眾持雷吼華散釋迦及大眾也。",
    "T33n1707_03a:0347a25": "復散妙覺華，於虛空中變作金剛城，城中師子",
    "T33n1707_03a:0347a26": "吼王佛共十方佛大菩薩眾論第一義諦，時城",
    "T33n1707_03a:0347a27": "中菩薩持光明華散釋迦牟尼佛上成一華臺，",
    "T33n1707_03a:0347a28": "臺中十方諸佛說不二法。第三佛地散妙覺",
    "T33n1707_03a:0347a29": "華中，文有五：初明散妙覺華；二華於空中變",
    "T33n1707_03a:0347b01": "作金剛城；三城中師子吼王佛共十方佛大",
    "T33n1707_03a:0347b02": "菩薩論第一義諦；四時城中菩薩持光明華",
    "T33n1707_03a:0347b03": "散釋迦佛成一華臺；五臺中十方佛說不二",
    "T33n1707_03a:0347b04": "法也。",
    "T33n1707_03a:0347b05": "及諸天人亦散天華於釋迦牟尼佛上，虛空中",
    "T33n1707_03a:0347b06": "成紫雲蓋，覆三千大千世界，蓋中天人散恒河",
    "T33n1707_03a:0347b07": "沙華如雲而下。第四諸大眾天人散華。有三：",
    "T33n1707_03a:0347b08": "初散天華釋迦上；二華於空中成紫雲蓋，覆",
    "T33n1707_03a:0347b09": "三千大千世界；三蓋中天人散恒沙華。此等",
    "T33n1707_03a:0347b10": "若就事是敬供養，若約行即修行供養。問：前",
    "T33n1707_03a:0347b11": "後四番散華變成華蓋等，何故於中有佛說",
    "T33n1707_03a:0347b12": "法、有不說法者？答：諸佛方便，約緣不同，不可",
    "T33n1707_03a:0347b13": "定准。第一明散華供養訖。",
    "T33n1707_03a:0347b14": "時諸國王散華供養已，「願過去佛現在佛未來",
    "T33n1707_03a:0347b15": "佛常說般若波羅蜜，願一切受持者比丘、比丘",
    "T33n1707_03a:0347b16": "尼、信男、信女所求如意，常行般若波羅蜜。」時",
    "T33n1707_03a:0347b17": "諸下，品中大段第二發願。就文有二：初時諸",
    "T33n1707_03a:0347b18": "天國王願三世諸佛常說般若；二願一切受",
    "T33n1707_03a:0347b19": "持者下，願四眾所求如意，常行無所得般若",
    "T33n1707_03a:0347b20": "也。",
    "T33n1707_03a:0347b21": "佛告大王：「如是如是。如王所說般若波羅蜜，應",
    "T33n1707_03a:0347b22": "說應受，是諸佛母、諸菩薩母，神通生處。」佛告",
    "T33n1707_03a:0347b23": "下，品內大段此第三如來述成。就文有二：初",
    "T33n1707_03a:0347b24": "述可，故云如是如是；二如王所說下，勸應說",
    "T33n1707_03a:0347b25": "應受持，歎般若諸聖之本，有三句：是一切諸",
    "T33n1707_03a:0347b26": "佛母、一切菩薩母、一切神通母。",
    "T33n1707_03a:0347b27": "時佛為王現五不思議神變：一華入無量華、無",
    "T33n1707_03a:0347b28": "量華入一華，一佛土入無量佛土、無量佛土入",
    "T33n1707_03a:0347b29": "一佛土，無量佛土入一毛吼土、一毛吼土入",
    "T33n1707_03a:0347c01": "無量毛吼土，無量須彌無量大海入芥子中，一",
    "T33n1707_03a:0347c02": "佛身入無量眾生身、無量眾生身入一佛身，入",
    "T33n1707_03a:0347c03": "六道身、入地水火風身，佛身不可思議、眾生身",
    "T33n1707_03a:0347c04": "不可思議、世界不可思議。時佛為王下，品中",
    "T33n1707_03a:0347c05": "第四神力現五不思議，即為五別：第一華變",
    "T33n1707_03a:0347c06": "不思議，一華入無量者，少能入多；無量入一",
    "T33n1707_03a:0347c07": "者，多能入少，故皆不思議神力也。二佛土不",
    "T33n1707_03a:0347c08": "思議，無量佛土入一佛土，能變多土入一土故。",
    "T33n1707_03a:0347c09": "三毛吼不思議，少能容多故。四須彌大不思",
    "T33n1707_03a:0347c10": "議，多能入芥子故。五眾生不思議，無量眾生",
    "T33n1707_03a:0347c11": "入一佛身故。五種神通稱不思議者，無得正",
    "T33n1707_03a:0347c12": "觀之異名也。",
    "T33n1707_03a:0347c13": "佛現神足時，十方諸天人得佛華三昧，十恒河",
    "T33n1707_03a:0347c14": "沙菩薩現身成佛，三恒河沙八部神王成菩薩",
    "T33n1707_03a:0347c15": "道，十千女人現身得神通三昧。「善男子！是般若",
    "T33n1707_03a:0347c16": "波羅蜜有三世利益，過去已說、現在今說、未來",
    "T33n1707_03a:0347c17": "當說。」佛現神足下，品中大段第五明得益。有",
    "T33n1707_03a:0347c18": "二：初別明四種人得益；二善男子下，總舉波",
    "T33n1707_03a:0347c19": "若有三世利益。別明四眾內，即為四別：一十",
    "T33n1707_03a:0347c20": "方天人得佛華三昧者，此是華嚴三昧，第十",
    "T33n1707_03a:0347c21": "地得之；二十恒河沙菩薩得成佛身；三三恒",
    "T33n1707_03a:0347c22": "河沙八部神王成菩薩道，初地以上；四十千",
    "T33n1707_03a:0347c23": "女人現身得神通，謂五神通也。善男子下，總",
    "T33n1707_03a:0347c24": "舉般若明三世利益。",
    "T33n1707_03a:0347c25": "「諦聽諦聽，善思念之，如法修行。」諦聽諦聽下，",
    "T33n1707_03a:0347c26": "品中大段第六勸依三慧結勸修行也。",
    "T33n1707_03a:0347c27": "7 受持品仁王護國般若波羅蜜經受持品第七此品",
    "T33n1707_03a:0347c28": "明十三法師，開而奉行為受，久久不失為持，",
    "T33n1707_03a:0347c29": "因以題名，故言受持品。正說六品為四，今是",
    "T33n1707_03a:0348a01": "第四明弘經人德行相貌，勸將來依憑學經。",
    "T33n1707_03a:0348a02": "就文有二：初月光疑問；從大牟尼下，第二答。",
    "T33n1707_03a:0348a03": "初問中有二：初月光從前品生疑；白佛言下，",
    "T33n1707_03a:0348a04": "第二正問末代持法人。就前疑問中，初覩瑞",
    "T33n1707_03a:0348a05": "疑念；次即發言諮請。",
    "T33n1707_03a:0348a06": "爾時月光心念口言：「見釋迦牟尼佛現無量神",
    "T33n1707_03a:0348a07": "力，亦見千華臺上寶滿佛是一切佛化身主，復",
    "T33n1707_03a:0348a08": "見千華葉世界上佛，其中諸佛各各說般若波",
    "T33n1707_03a:0348a09": "羅蜜。」所言月光者，性月，名波斯匿。而言月",
    "T33n1707_03a:0348a10": "光者，當是受法已後更立光字，故云月光也。",
    "T33n1707_03a:0348a11": "次發言者，見釋迦神力，復見寶滿如來化身佛",
    "T33n1707_03a:0348a12": "主，復見千葉上佛各各說般若，此三處佛為",
    "T33n1707_03a:0348a13": "一為異？",
    "T33n1707_03a:0348a14": "白佛言：「如是無量般若波羅蜜，不可說、不可解、",
    "T33n1707_03a:0348a15": "不可以識識，云何諸善男子於是經中明了覺",
    "T33n1707_03a:0348a16": "解，如法為一切眾生開空法道？」白佛下，正問。",
    "T33n1707_03a:0348a17": "就中有二：初正問所說般若甚深無量；次云",
    "T33n1707_03a:0348a18": "何下，結問意。就前正問中有三句歎般若甚",
    "T33n1707_03a:0348a19": "深：一過言說，故云不可說，言語道斷故；二過",
    "T33n1707_03a:0348a20": "相心境界，故言不可解，深而無盡故；三過覺",
    "T33n1707_03a:0348a21": "觀，故云不可以識識，非思慮境界，非緣慮之所",
    "T33n1707_03a:0348a22": "達也；云何下，次結問意，法相如是絕緣忘觀，",
    "T33n1707_03a:0348a23": "云何解了，令一切眾生得入空道？開空法道",
    "T33n1707_03a:0348a24": "者，達有本空，故名開空。即空能通名道，故云",
    "T33n1707_03a:0348a25": "開空法道也。",
    "T33n1707_03a:0348a26": "大牟尼言：「有修行十三觀門諸善男子，為大法",
    "T33n1707_03a:0348a27": "王，從習忍至金剛頂，皆為法師依持建立。汝等",
    "T33n1707_03a:0348a28": "大眾應如佛供養而供養之，應持百萬億天華",
    "T33n1707_03a:0348a29": "天香而以奉上。」大牟尼下，第二佛答。有三：初",
    "T33n1707_03a:0348b01": "正答問；佛告月光我滅度後下，第二勸持；時",
    "T33n1707_03a:0348b02": "諸大眾及阿須輪王下，第三明時眾得益。就",
    "T33n1707_03a:0348b03": "前正答中有三：初略答；善男子其法師下，第",
    "T33n1707_03a:0348b04": "二廣答；善男子如是如是下，第三總結十三",
    "T33n1707_03a:0348b05": "法師功能。就前略答中有二：初佛答勸修觀",
    "T33n1707_03a:0348b06": "門，略歎其德。文云十三觀門者，謂三賢十聖",
    "T33n1707_03a:0348b07": "為十三，前四忍各有三品以為十二，寂滅下",
    "T33n1707_03a:0348b08": "忍為十三。從習忍已下，第二辨位。習忍者，即",
    "T33n1707_03a:0348b09": "習種性。至金剛頂者，即第十地。標初舉後，中",
    "T33n1707_03a:0348b10": "間十一略具列。依持建立者，明十三種合可",
    "T33n1707_03a:0348b11": "依止。汝等下，第三勸大眾如法供養。文云應",
    "T33n1707_03a:0348b12": "如佛供養者，教其重敬供養也。故〈二諦品〉云",
    "T33n1707_03a:0348b13": "「一念信般若，當知是人即是如來。」況十三法",
    "T33n1707_03a:0348b14": "師不應如佛供養也？",
    "T33n1707_03a:0348b15": "「善男子！其法師者，是習種性菩薩，若在家婆差、",
    "T33n1707_03a:0348b16": "憂婆差，若出家比丘、比丘尼，修行十善，自觀己",
    "T33n1707_03a:0348b17": "身地水火風空識分分不淨。復觀十四根，所謂",
    "T33n1707_03a:0348b18": "五情、五受、男、女、意、命等有無量罪過故，即發無",
    "T33n1707_03a:0348b19": "上菩提心，常修三界一切念念皆不淨，故得不",
    "T33n1707_03a:0348b20": "淨忍觀門，住在佛家，修六和敬，所謂三業、同戒、",
    "T33n1707_03a:0348b21": "同見、同學行八萬四千波羅蜜道。」善男子其",
    "T33n1707_03a:0348b22": "法師下，第二廣答十三忍，即為十三段。就初",
    "T33n1707_03a:0348b23": "習忍有三：第一內凡伏忍。初習忍，十住也。第",
    "T33n1707_03a:0348b24": "二善男子習忍下，舉失顯得，更解三十心前",
    "T33n1707_03a:0348b25": "外凡夫十善菩薩。第三是定人者下，顯得還",
    "T33n1707_03a:0348b26": "結習忍位也。就初習忍有八句文：初標忍名",
    "T33n1707_03a:0348b27": "位，文云是習種性菩薩也。第二別明四部眾，",
    "T33n1707_03a:0348b28": "在家二眾名優婆塞、優婆夷。有本云波差、優婆",
    "T33n1707_03a:0348b29": "差。外國語音不同，有此異耳。此間名善宿男、",
    "T33n1707_03a:0348c01": "善宿女，亦云善男子、善女人。出家二眾者，一",
    "T33n1707_03a:0348c02": "名比丘，此名破煩惱；二名比丘尼，此名為女。",
    "T33n1707_03a:0348c03": "第三修習德行，文云修行十信。十信者，即前",
    "T33n1707_03a:0348c04": "〈教化品〉伏忍下品十種心。十信者，一精進心乃",
    "T33n1707_03a:0348c05": "至第十迴向心。第四作六大觀，四大、空、識也。",
    "T33n1707_03a:0348c06": "第五作十四根觀，五情根、五受根、男、女、意、命，",
    "T33n1707_03a:0348c07": "此十四是生死根本，故《成實論》名往來根、生",
    "T33n1707_03a:0348c08": "死過患，故菩薩先須觀之。三無漏根入聖位",
    "T33n1707_03a:0348c09": "非過，不須觀之。信等五根不斷善根，亦不觀",
    "T33n1707_03a:0348c10": "也。是故二十二根中除八根，但觀十四。喜、樂、",
    "T33n1707_03a:0348c11": "捨、意此四雖通漏無漏，是染污根本，所以不",
    "T33n1707_03a:0348c12": "除也。第六發菩提心者，《智度論》云五種菩提，",
    "T33n1707_03a:0348c13": "是第五無上菩提心也。《涅槃經》四種菩提，發",
    "T33n1707_03a:0348c14": "第四上上觀菩提也。《大品經》三種菩提，第三",
    "T33n1707_03a:0348c15": "佛菩提心也。第七常修三界忍者，觀三界念",
    "T33n1707_03a:0348c16": "念皆不淨，是諸漏本，無一念淨處，即得不淨",
    "T33n1707_03a:0348c17": "忍也。以作上來諸觀，名佛弟子，故云住在佛",
    "T33n1707_03a:0348c18": "家也。第八修六和敬，與物同修名之為和，共",
    "T33n1707_03a:0348c19": "相受德目之為敬。三業同修為三，同戒、同見、",
    "T33n1707_03a:0348c20": "同學八萬四千度名六，餘經以同利利為六",
    "T33n1707_03a:0348c21": "也。",
    "T33n1707_03a:0348c22": "「善男子！習忍以前行十善菩薩有退有進，譬如",
    "T33n1707_03a:0348c23": "輕毛隨風東西，是諸菩薩亦復如是，雖以十千",
    "T33n1707_03a:0348c24": "劫行十正道發三菩提心，乃當入習忍位，亦常",
    "T33n1707_03a:0348c25": "學三伏忍法，而不可字名。」善男子下，習忍內",
    "T33n1707_03a:0348c26": "大段第二，更解三十心前外凡十善，舉失顯",
    "T33n1707_03a:0348c27": "得也。就文有六句：初法說，明外凡菩薩行十",
    "T33n1707_03a:0348c28": "善由有進退。譬如下，第二舉輕毛喻，善趣見",
    "T33n1707_03a:0348c29": "理未明，數數退大住小乘，似彼輕毛隨風動",
    "T33n1707_03a:0349a01": "轉不能正住。是諸菩薩下，第三合喻。雖以十",
    "T33n1707_03a:0349a02": "千劫下，第四明十千劫有所得心行十正道亦",
    "T33n1707_03a:0349a03": "不得進位也。發菩提心下，第五明發無所得",
    "T33n1707_03a:0349a04": "心得入習忍位也。亦常學下，第六結是不定",
    "T33n1707_03a:0349a05": "人，不可名字也。",
    "T33n1707_03a:0349a06": "「是不定人是定人者，入生空位聖人性故，必不",
    "T33n1707_03a:0349a07": "起五逆、六重、二十八輕，佛法經書作反逆罪言",
    "T33n1707_03a:0349a08": "非佛說，無有是處。能以一阿僧祇劫修伏道忍",
    "T33n1707_03a:0349a09": "行，始得入僧伽陀位。」是定人下，習忍位中第",
    "T33n1707_03a:0349a10": "三大段，顯得還結習種忍也。就文有三：初得",
    "T33n1707_03a:0349a11": "生空位，此人得人空無我解也，亦名假名空。",
    "T33n1707_03a:0349a12": "必不起下，第二明離過。五逆如前說。六重者，",
    "T33n1707_03a:0349a13": "四重，加沽酒為五，不說四眾罪過為六。二十",
    "T33n1707_03a:0349a14": "八輕者，出《善生優婆塞經》。第一不供養父母師",
    "T33n1707_03a:0349a15": "長。二者耽樂飯酒。三者不能瞻身病苦。四者",
    "T33n1707_03a:0349a16": "有乞食不能隨多少與而令空去。五者若比",
    "T33n1707_03a:0349a17": "丘比丘尼、長老尊宿處，優婆塞等不須禮拜問",
    "T33n1707_03a:0349a18": "訊。六者若見四果犯戒，生憍慢心。七者月月",
    "T33n1707_03a:0349a19": "不能持六齊、受八支戒。八者四十里有講法",
    "T33n1707_03a:0349a20": "處，不往聽。九者受招提僧臥具床座。十者疑",
    "T33n1707_03a:0349a21": "水有虫，故飲。十一險難之處無伴獨行。十二",
    "T33n1707_03a:0349a22": "無伴獨宿尼寺。十三若為財命打罵奴婢僮",
    "T33n1707_03a:0349a23": "僕外人。十四若殘食施四部眾。十五若畜猫",
    "T33n1707_03a:0349a24": "狸。十六畜養象馬牛驢，一切禽獸不作淨施。",
    "T33n1707_03a:0349a25": "十七若不儲僧伽梨衣鉢盂錫杖。十八若為",
    "T33n1707_03a:0349a26": "身田作。十九不得自為身命，若作市易斗秤",
    "T33n1707_03a:0349a27": "賣物。一說價已不得前却，捨賤取貴。二十若",
    "T33n1707_03a:0349a28": "在非處非時行欲。二十一商賈販賣不輸官",
    "T33n1707_03a:0349a29": "稅，盜棄而去。二十二若犯國制。二十三得",
    "T33n1707_03a:0349b01": "新菓菜，不先奉三寶先自受用。二十四僧若",
    "T33n1707_03a:0349b02": "不敢說法讚歎，輒便自作。二十五若在沙彌",
    "T33n1707_03a:0349b03": "比丘前行。二十六僧中行食，不得撰擇取美",
    "T33n1707_03a:0349b04": "過分而取。二十七不得養蠶。二十八行路之",
    "T33n1707_03a:0349b05": "時遇見病者，不住瞻視方便付囑而捨去。佛",
    "T33n1707_03a:0349b06": "法經書作反逆罪言非佛說者，於佛法真佛",
    "T33n1707_03a:0349b07": "說言非佛說，實非佛說言是佛說者，無有是",
    "T33n1707_03a:0349b08": "處。以一阿僧祇者，從善趣初心至滿心習種",
    "T33n1707_03a:0349b09": "位，合逕一阿僧祇也。始得入僧伽陀位者，第",
    "T33n1707_03a:0349b10": "三段結習忍位也。外國名僧伽，此方名習種",
    "T33n1707_03a:0349b11": "性。又義翻名為離著地，以不著人我故也。問：",
    "T33n1707_03a:0349b12": "習種性更有異名，復有別稱？答：《瓔珞經》明有",
    "T33n1707_03a:0349b13": "六名：在性名習種性，在信名堅信，在忍名信",
    "T33n1707_03a:0349b14": "忍，在慧名聞慧，在定名習相定，在觀名住觀。",
    "T33n1707_03a:0349b15": "問：云何名十住？答：一名發心住，二治地住，三",
    "T33n1707_03a:0349b16": "修行住，四生貴住，五方便具足住，六正心住，",
    "T33n1707_03a:0349b17": "七不退住，八童真住，九法王子住，十灌頂住。",
    "T33n1707_03a:0349b18": "位內王名銅寶瓔珞。",
    "T33n1707_03a:0349b19": "「復次性種性行十慧觀，滅十顛倒，及我人知見",
    "T33n1707_03a:0349b20": "分分假偽，但有名、但有受、但有法，不可得，無定",
    "T33n1707_03a:0349b21": "相、無自他相，故修護空觀，亦常行百萬波羅蜜，",
    "T33n1707_03a:0349b22": "念念不去心。以二阿僧祇劫行正道法，住波羅",
    "T33n1707_03a:0349b23": "陀位。」復次性種下，第二明中忍。文有八句：一",
    "T33n1707_03a:0349b24": "標名、二出行德、三滅惑、四知俗、五修觀、六辨",
    "T33n1707_03a:0349b25": "行多少、七修行時節、八結名。第一標名，文云",
    "T33n1707_03a:0349b26": "性種性也。第二出行德，文云行十慧觀。十慧，",
    "T33n1707_03a:0349b27": "即前〈教化品〉十止心也。四意止為四，即四念",
    "T33n1707_03a:0349b28": "處，三善根為七，即慈、施、慧，三意止為十。三意",
    "T33n1707_03a:0349b29": "止者，所謂三世忍，過去因忍、現在因果忍、未來",
    "T33n1707_03a:0349c01": "果忍也。第三滅惑，文云滅十顛倒。十顛倒者，",
    "T33n1707_03a:0349c02": "常樂我淨四對四依止，三煩惱顛倒對三依",
    "T33n1707_03a:0349c03": "止，過去因忍對因倒、未來果忍對果倒、現在",
    "T33n1707_03a:0349c04": "因果忍對因果倒也。或可如《地持論．發心品》中",
    "T33n1707_03a:0349c05": "說：十種煩惱為十倒也。我我所通障十地，性",
    "T33n1707_03a:0349c06": "種人少分滅也。第四知世諦假有非實，文云",
    "T33n1707_03a:0349c07": "分分假偽不可得也。第五空觀，文云無自他相",
    "T33n1707_03a:0349c08": "修護空觀。觀我人無有自他相故空，即三空",
    "T33n1707_03a:0349c09": "觀門。具足未得名修，已得名護。第六辨行少",
    "T33n1707_03a:0349c10": "多，文云常行百萬波羅蜜念念不去心者，以",
    "T33n1707_03a:0349c11": "無間修故不去離心也。第七修行時節，文云",
    "T33n1707_03a:0349c12": "以二阿僧祇也。第八結名，波羅陀位者，此名",
    "T33n1707_03a:0349c13": "性種性。三藏師云：義翻為守護度，所習諸行",
    "T33n1707_03a:0349c14": "能堅守不失也。從善趣初心至性種位，時逕",
    "T33n1707_03a:0349c15": "二阿僧祇劫也。《瓔珞經》有六名，在性名性種",
    "T33n1707_03a:0349c16": "性，在堅名法堅，在忍名法忍，在慧名思惟慧，",
    "T33n1707_03a:0349c17": "在定名性定，在觀名行觀。問：云何名十行？答：",
    "T33n1707_03a:0349c18": "一歡喜行，二饒益行，三無瞋恨行，四無盡行，五",
    "T33n1707_03a:0349c19": "離癡亂行，六善現行，七無著行，八尊重行，九",
    "T33n1707_03a:0349c20": "善法行，十真實行也。位內王名銀輪王。",
    "T33n1707_03a:0349c21": "「復次道種性住堅忍中，觀一切法無生無住無",
    "T33n1707_03a:0349c22": "滅，所謂五受、三界、二諦無自他相，如實性不可",
    "T33n1707_03a:0349c23": "得故，而常入第十第一義諦，心心寂滅。」復次",
    "T33n1707_03a:0349c24": "道種下，第三明上忍。有六句：初標名、二行德、",
    "T33n1707_03a:0349c25": "三觀解、四為物受生、五修行時節、六結位。第一",
    "T33n1707_03a:0349c26": "標名，名道種性。第二行德，文云住堅忍中，即",
    "T33n1707_03a:0349c27": "前〈教化品〉十堅心。十堅者，一戒忍、二知見忍、",
    "T33n1707_03a:0349c28": "三定忍、四慧忍、五解脫忍、六三界因果空忍、七",
    "T33n1707_03a:0349c29": "無願忍、八無相忍、九無常忍、十一切法空無生",
    "T33n1707_03a:0350a01": "忍。第三觀解，文云觀一切法無三相，所謂",
    "T33n1707_03a:0350a02": "以知五受、三界、二諦無自他相。如實性者，",
    "T33n1707_03a:0350a03": "無所得不二性也。以知諸法無所有，故云",
    "T33n1707_03a:0350a04": "不可得。文云常入第十第一義諦者，牒前五",
    "T33n1707_03a:0350a05": "受為五，三界為八，世諦為九，真諦為十也。",
    "T33n1707_03a:0350a06": "從前觀向後，故言常入第十第一義諦也。心",
    "T33n1707_03a:0350a07": "心寂滅者，前觀諸境無生，今明能緣之心亦寂",
    "T33n1707_03a:0350a08": "滅也。",
    "T33n1707_03a:0350a09": "「而受生三界。何以？故業習果報未壞盡故，順道",
    "T33n1707_03a:0350a10": "生故。復以三阿僧祇劫，修八萬億波羅蜜，當得",
    "T33n1707_03a:0350a11": "平等聖人地，故住阿毘跋致正位。」第四為物",
    "T33n1707_03a:0350a12": "受生，文云而受生三界。何以故下，釋受生意。",
    "T33n1707_03a:0350a13": "以業習未盡故，地前三賢菩薩為物受三途",
    "T33n1707_03a:0350a14": "生。以無始願為因，大悲為緣，發願入三途教",
    "T33n1707_03a:0350a15": "化眾生也。第五明修行時節，文云三阿僧祇",
    "T33n1707_03a:0350a16": "劫。修八萬億諸度將入初地，故云當得平等",
    "T33n1707_03a:0350a17": "聖人地。第六結位，阿毘跋致，正翻為不退也。",
    "T33n1707_03a:0350a18": "道種性，例前有六名，在堅名堅修，在忍名修",
    "T33n1707_03a:0350a19": "忍，在慧名修慧，在定名慧定，在觀名向觀。十",
    "T33n1707_03a:0350a20": "迴向者，一離眾生相迴向，二不壞迴向，三等一",
    "T33n1707_03a:0350a21": "切佛迴向，四至一切處迴向，五無盡功德藏迴",
    "T33n1707_03a:0350a22": "向，六平等善根迴向，七等觀眾生迴向，八如",
    "T33n1707_03a:0350a23": "相迴向，九無縛解脫迴向，十法界無量迴向",
    "T33n1707_03a:0350a24": "也。《瓔珞經》名金輪王。",
    "T33n1707_03a:0350a25": "「復次善覺菩薩摩訶薩，住平等忍，修行四攝念",
    "T33n1707_03a:0350a26": "念不去心，入無相捨，滅三界貪煩惱，於第一義",
    "T33n1707_03a:0350a27": "諦而不二，為法性無為，緣理而滅一切相，故為",
    "T33n1707_03a:0350a28": "智緣滅無相無為。」復次善覺下，次明信忍。就",
    "T33n1707_03a:0350a29": "初地又有十段：初標名、二歎地功德、三明空",
    "T33n1707_03a:0350b01": "有兩解、四滅惑、五得二無為、六解法方便、七",
    "T33n1707_03a:0350b02": "明二智成就、八進行、九結位、十以四大藏益",
    "T33n1707_03a:0350b03": "物。第一標名者，文云善覺菩薩也。第二歎地",
    "T33n1707_03a:0350b04": "德行，文云住平等忍。初地證信，空有并觀，故云",
    "T33n1707_03a:0350b05": "平等忍。第三明空有兩解，文云修行四攝即",
    "T33n1707_03a:0350b06": "有解，入無相下即空解。第四滅惑，文云滅三",
    "T33n1707_03a:0350b07": "界貪煩惱。第五明得二無為，文云於第一義",
    "T33n1707_03a:0350b08": "而不二。滅一切相，是數滅無為。",
    "T33n1707_03a:0350b09": "「住初忍時，未來無量生死不由智緣而滅，故非",
    "T33n1707_03a:0350b10": "智緣滅無相無為，無自他相、無相無無相，故無",
    "T33n1707_03a:0350b11": "量方便皆現前，觀實相方便者，於第一義諦不",
    "T33n1707_03a:0350b12": "沈、不出、不轉、不顛倒，遍學方便者，非證非不證",
    "T33n1707_03a:0350b13": "而一切學。」住初忍下，未來生死不起，即非數",
    "T33n1707_03a:0350b14": "緣滅無為。無自無他相者，由自故有他，自無",
    "T33n1707_03a:0350b15": "故他亦無。一無遣自、一無遣他，二無雙遣，故",
    "T33n1707_03a:0350b16": "名無無相也。第六釋法方便，文有六子句：一",
    "T33n1707_03a:0350b17": "實相方便、二遍學方便、三迴向方便、四魔自在",
    "T33n1707_03a:0350b18": "方便、五一乘方便、六變化方便。第一實相方",
    "T33n1707_03a:0350b19": "便者，文云於第一義諦而不沈不出。二乘沈",
    "T33n1707_03a:0350b20": "空、凡夫沈有，動轉顛倒也；菩薩於實相無有",
    "T33n1707_03a:0350b21": "沈出，故不顛不倒也。第二遍學方便者，文云",
    "T33n1707_03a:0350b22": "非證非不證。菩薩空有並觀，齊行不二，故云",
    "T33n1707_03a:0350b23": "非證非不證。而一切學者，明大小遍學，名一",
    "T33n1707_03a:0350b24": "切學也。",
    "T33n1707_03a:0350b25": "「迴向方便者，非住果非不住果，而向薩婆若。魔",
    "T33n1707_03a:0350b26": "自在方便者，於非道而行佛道，四魔所不動。一",
    "T33n1707_03a:0350b27": "乘方便者，於不二相通達眾生一切行故。變化",
    "T33n1707_03a:0350b28": "方便者，以願力自在生一切淨佛國土。如是善",
    "T33n1707_03a:0350b29": "男子！是初覺智於有無相而不二是實智照。」",
    "T33n1707_03a:0350c01": "第三迴向方便者，文云非住果非不住果而向",
    "T33n1707_03a:0350c02": "薩婆若。有三種迴向：一迴因向果，所有善根",
    "T33n1707_03a:0350c03": "向薩婆若果；二迴果向因，與一切眾生共也；",
    "T33n1707_03a:0350c04": "三者迴向無所得，故離相也。非住果者，不住",
    "T33n1707_03a:0350c05": "人天二乘果。非不住者，住初地已上四種果：",
    "T33n1707_03a:0350c06": "調柔果、發趣果、願智果、攝報果。又非住者，不",
    "T33n1707_03a:0350c07": "住四果；非不住者，住薩婆若果也。第四魔自",
    "T33n1707_03a:0350c08": "在方便者，文云於非道而行佛道，四魔所不",
    "T33n1707_03a:0350c09": "動。同魔而行佛道，魔不能壞。表二義：一者欲",
    "T33n1707_03a:0350c10": "引邪入正；二明邪正不二，解魔事無所有即",
    "T33n1707_03a:0350c11": "是佛事。四魔者，煩惱魔、陰魔、死魔、天魔也。欲",
    "T33n1707_03a:0350c12": "明初地菩薩能降伏四魔，故云不為所動也。",
    "T33n1707_03a:0350c13": "初地菩薩斷初地惑故離煩惱魔，得法身故離",
    "T33n1707_03a:0350c14": "陰魔，得道法力故離死魔，得不動三昧故離",
    "T33n1707_03a:0350c15": "天魔。若依《大集經》，四諦三空四念處等治四",
    "T33n1707_03a:0350c16": "魔，如此等示行非道通達佛道也。第五一乘",
    "T33n1707_03a:0350c17": "方便者，文云不二相通達眾生一切行故，唯",
    "T33n1707_03a:0350c18": "行一大乘不二法門以化眾生也。第六變化",
    "T33n1707_03a:0350c19": "方便者，文云願力自在生一切淨佛國土，起身",
    "T33n1707_03a:0350c20": "通益物也。願力者，是起通心。言自在者，明其",
    "T33n1707_03a:0350c21": "通體智慧。言生一切淨佛國土者，明其通用。",
    "T33n1707_03a:0350c22": "道理亦生穢土，略故不說。第七明二智成就，",
    "T33n1707_03a:0350c23": "有三意：初法說；譬如水下，譬說；乃至下，合譬。",
    "T33n1707_03a:0350c24": "初法說中，前明實智、後明方便，文言初覺智",
    "T33n1707_03a:0350c25": "於有無相而不二者是實智也。",
    "T33n1707_03a:0350c26": "「巧用不證，不沈不出不到是方便觀，譬如水之",
    "T33n1707_03a:0350c27": "與波不一不異，乃至一切行波羅蜜、禪定、陀羅",
    "T33n1707_03a:0350c28": "尼不一不二故。而二行成就，以四阿僧祇劫行",
    "T33n1707_03a:0350c29": "行故，入此功德藏門。無三界業習生故，畢故不",
    "T33n1707_03a:0351a01": "造新。以願力故變化生一切淨土，常修捨觀故",
    "T33n1707_03a:0351a02": "登鳩摩羅伽位，以四大寶藏常授與人。」巧用",
    "T33n1707_03a:0351a03": "下，明方便智。譬文云如水與波不一不異者，",
    "T33n1707_03a:0351a04": "明動義異濕義，似行義異理義。言不異者，明",
    "T33n1707_03a:0351a05": "波體即水體，似行體即理體。合譬中文云乃",
    "T33n1707_03a:0351a06": "至一切行不一者，明行相異理，又明諸行體",
    "T33n1707_03a:0351a07": "同義別。言不二者，明理行體同，又明諸行體",
    "T33n1707_03a:0351a08": "同，其似波水，合前成不一不異之言也。今所",
    "T33n1707_03a:0351a09": "明二智，不同他說異實智外別有方便，所言",
    "T33n1707_03a:0351a10": "實智者即方便實也，言方便者實方便也。豈",
    "T33n1707_03a:0351a11": "可言一、豈可言異？譬說中自顯也。第八進行，",
    "T33n1707_03a:0351a12": "有四子句：一明久行故入此門。文云四阿僧",
    "T33n1707_03a:0351a13": "祇得入者，過前三忍，故云四阿僧祇。二無三",
    "T33n1707_03a:0351a14": "界業報生，文云畢故不造新。更不受三界果",
    "T33n1707_03a:0351a15": "報，故云不造新也。三以願力受生，以地前",
    "T33n1707_03a:0351a16": "三十心無漏為因，無明為緣，感三界外初地變",
    "T33n1707_03a:0351a17": "易生也。四常修捨觀，捨所斷諸煩惱也。第九",
    "T33n1707_03a:0351a18": "結位。鳩摩羅伽者，此方名童子地。以生在佛",
    "T33n1707_03a:0351a19": "家，亦名離欲地。亦名勝惡魔地，初地離五怖",
    "T33n1707_03a:0351a20": "畏，過二乘魔也。第十常以四大藏益物。四大",
    "T33n1707_03a:0351a21": "藏者，修多羅、毘尼、阿毘曇、雜藏也。亦可依《勝",
    "T33n1707_03a:0351a22": "鬘經》一名人天善根藏、二聲聞藏、三緣覺藏、四",
    "T33n1707_03a:0351a23": "大乘藏。亦可依《地持》四攝益物為四藏也。",
    "T33n1707_03a:0351a24": "「復次德慧菩薩，以四無量心滅三有瞋等煩惱，",
    "T33n1707_03a:0351a25": "住中忍中，行一切功德故，以五阿僧祇劫行大",
    "T33n1707_03a:0351a26": "慈觀，心心常現在前，入無相闍波陀羅位，化一",
    "T33n1707_03a:0351a27": "切眾生。」德慧下，第二地，文有五別：一標名、",
    "T33n1707_03a:0351a28": "二智斷、三住中忍自行、四修行時節、五結。第一",
    "T33n1707_03a:0351a29": "標名，文云德慧菩薩。第二智斷，文云以四無",
    "T33n1707_03a:0351b01": "量心者，明智也；滅三有煩惱，即斷也。第三住",
    "T33n1707_03a:0351b02": "中忍中行一切功德者，歎自利行相也。第四",
    "T33n1707_03a:0351b03": "明修行時節者，文云以五阿僧祇者，怙前四",
    "T33n1707_03a:0351b04": "為五也。第五結，云入無相闍陀波羅者，此翻",
    "T33n1707_03a:0351b05": "為度黑闇、無復黑闇，亦名無畏地。三藏師翻",
    "T33n1707_03a:0351b06": "為滿足也。",
    "T33n1707_03a:0351b07": "「復次明慧道人，常以無相忍中行三明觀，知三",
    "T33n1707_03a:0351b08": "世法無來無去無住處，心心寂滅，盡三界癡煩",
    "T33n1707_03a:0351b09": "惱，得三明一切功德觀故，常以六阿僧祇劫集",
    "T33n1707_03a:0351b10": "無量明波羅蜜故，入伽羅陀位，無相行受持一",
    "T33n1707_03a:0351b11": "切法。」明慧下，第三地，文有五別：初標名、二",
    "T33n1707_03a:0351b12": "忍名、三智斷、四進行時節、五結位。第一標名",
    "T33n1707_03a:0351b13": "者，文云明慧道人也。第二標忍名，文云無相",
    "T33n1707_03a:0351b14": "忍中行者，明信忍上品也。言三明者，照三世",
    "T33n1707_03a:0351b15": "無生，故云無來無去無住處。三世不可得，觀",
    "T33n1707_03a:0351b16": "盡於緣；心心寂滅，緣盡於觀也。第三智斷者，",
    "T33n1707_03a:0351b17": "文云盡三界癡煩惱也。第四進行時節者，六",
    "T33n1707_03a:0351b18": "阿僧祇，足前五為六也。第五結位，文云入伽",
    "T33n1707_03a:0351b19": "羅陀位者，此云度邊地也。",
    "T33n1707_03a:0351b20": "仁王般若經疏卷下五終"
}