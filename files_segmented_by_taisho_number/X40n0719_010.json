{
    "X40n0719_010:0423b08": "重治毗尼事義集要卷第十",
    "X40n0719_010:0423b10": "古吳蕅益沙門　智旭　彚釋",
    "X40n0719_010:0423b11": "不得生草菜上大小便涕唾。除病。應當學(四十九)。",
    "X40n0719_010:0423b12": "比丘尼波逸提。不犯者。在無生草菜處大小便。流",
    "X40n0719_010:0423b13": "墮生草菜上。或風吹鳥[銜-金+缶]而墮生草菜中。律攝",
    "X40n0719_010:0423b14": "云。棘刺叢處。無犯。若大林中行。枝葉交茂。應離人",
    "X40n0719_010:0423b15": "處。若涉生草田間無空處。應持乾葉布上便利。若",
    "X40n0719_010:0423b16": "不可得者。無犯。",
    "X40n0719_010:0423b17": "不得水中大小便涕唾。除病。應當學(五十)。",
    "X40n0719_010:0423b18": "不犯同上。善見律云。若水。人所不用。或海水。不",
    "X40n0719_010:0423b19": "犯。水雖中用。曠遠無人用。不犯。",
    "X40n0719_010:0423b20": "不得立大小便。除病。應當學(五十一)。",
    "X40n0719_010:0423b21": "不犯者。被縛。脚[跳-兆+專]垢汙。",
    "X40n0719_010:0423b22": "不得與反抄衣不恭敬人說法。除病。應當學(五十二)。",
    "X40n0719_010:0423b23": "不得為衣纏頸者說法。除病。應當學(五十三)。",
    "X40n0719_010:0423b24": "不得為覆頭者說法。除病。應當學(五十四)。",
    "X40n0719_010:0423c01": "不得為裹頭者說法。除病。應當學(五十五)。",
    "X40n0719_010:0423c02": "不得為叉腰者說法。除病。應當學(五十六)。",
    "X40n0719_010:0423c03": "不得為著革屣者說法。除病。應當學(五十七)。",
    "X40n0719_010:0423c04": "五分律云。若多人著革屣。不能令脫。但因不著者",
    "X40n0719_010:0423c05": "為說。不犯。",
    "X40n0719_010:0423c06": "不得為著木屐者說法。除病。應當學(五十八)。",
    "X40n0719_010:0423c07": "不得為騎乘者說法。除病。應當學(五十九)。",
    "X40n0719_010:0423c08": "十誦律云。波斯匿王乘乘向祇洹見佛。六羣為王",
    "X40n0719_010:0423c09": "說法。故制。人前己後。人在道己非道。人坐己立。人",
    "X40n0719_010:0423c10": "高座己卑座。人臥己坐。覆頭。裹頭。肘隱人。扠腰。偏",
    "X40n0719_010:0423c11": "抄衣。覆右肩。著革屣。著屐。捉杖。捉蓋。捉刀。捉楯弓",
    "X40n0719_010:0423c12": "箭。緣起並同。戒因緣經亦同。",
    "X40n0719_010:0423c13": "不得在佛塔中止宿。除為守護故。應當學(六十)。",
    "X40n0719_010:0423c14": "不犯者。被執。命難等。根本雜事云。諸香臺殿旛",
    "X40n0719_010:0423c15": "竿制底等。皆誦伽陀。然後足蹈。不爾者得越法罪。",
    "X40n0719_010:0423c16": "不得藏財物置佛塔中。除為堅牢。應當學(六十一)。",
    "X40n0719_010:0423c17": "不得著革屣入佛塔中。應當學(六十二)。",
    "X40n0719_010:0423c18": "不得手捉革屣入佛塔中。應當學(六十三)。",
    "X40n0719_010:0423c19": "不得著革屣遶佛塔行。應當學(六十四)。",
    "X40n0719_010:0423c20": "不得著富羅入佛塔中。應當學(六十五)。",
    "X40n0719_010:0423c21": "不得手捉富羅入佛塔中。應當學(六十六)。",
    "X40n0719_010:0423c22": "不犯者。或為強者所執。喚入塔中。",
    "X40n0719_010:0423c23": "不得塔下坐食。留草及食汙地。應當學(六十七)。",
    "X40n0719_010:0423c24": "不犯者。聚著脚邊。出時持棄。",
    "X40n0719_010:0424a01": "不得擔死屍從塔中下過。應當學(六十八)。",
    "X40n0719_010:0424a02": "不犯者。或須此道行。或強力所將。",
    "X40n0719_010:0424a03": "不得塔下埋死屍。應當學(六十九)。",
    "X40n0719_010:0424a04": "不得在塔下燒死屍。應當學(七十)。",
    "X40n0719_010:0424a05": "不得向塔下燒死屍。應當學(七十一)。",
    "X40n0719_010:0424a06": "不得佛塔四邊燒死屍。使臭氣來入。應當學(七十二)。",
    "X40n0719_010:0424a07": "不得持死人衣及牀從塔下過。除浣染香熏。應當學",
    "X40n0719_010:0424a08": "(七十三)。",
    "X40n0719_010:0424a09": "不得佛塔下大小便。應當學(七十四)。",
    "X40n0719_010:0424a10": "不得向佛塔大小便。應當學(七十五)。",
    "X40n0719_010:0424a11": "不得遶佛塔四邊大小便。使臭氣來入。應當學(七十六)。",
    "X40n0719_010:0424a12": "不得持佛像至大小便處。應當學(七十七)。",
    "X40n0719_010:0424a13": "不犯者。道由中過。強力所持。",
    "X40n0719_010:0424a14": "不得在佛塔下嚼楊枝。應當學(七十八)。",
    "X40n0719_010:0424a15": "不得向佛塔嚼楊枝。應當學(七十九)。",
    "X40n0719_010:0424a16": "不得佛塔四邊嚼楊枝。應當學(八十)。",
    "X40n0719_010:0424a17": "不得在佛塔下涕唾。應當學(八十一)。",
    "X40n0719_010:0424a18": "不得向佛塔涕唾。應當學(八十二)。",
    "X40n0719_010:0424a19": "不得塔四邊涕唾。應當學(八十三)。",
    "X40n0719_010:0424a20": "不得向塔舒脚坐。應當學(八十四)。",
    "X40n0719_010:0424a21": "不犯者。中間有隔。強力所持。第四分云。若僧伽",
    "X40n0719_010:0424a22": "藍內塔滿。聽在中間舒脚坐。",
    "X40n0719_010:0424a23": "不得安佛塔在下房。己在上房住。應當學(八十五)。",
    "X40n0719_010:0424a24": "不犯者。命難。梵行難。",
    "X40n0719_010:0424b01": "人坐己立。不得為說法。除病。應當學(八十六)。",
    "X40n0719_010:0424b02": "僧祇律云。若比丘。為塔事僧事。詣王及地主處。彼",
    "X40n0719_010:0424b03": "言。比丘為我說法。不得語令起。恐生疑故。若邊有",
    "X40n0719_010:0424b04": "立人者。即作意為立人說。王雖聽。比丘無罪。",
    "X40n0719_010:0424b05": "人臥。己坐。不得為說法。除病。應當學(八十七)。",
    "X40n0719_010:0424b06": "人在座。己在非座。不得為說法。除病。應當學(八十八)。",
    "X40n0719_010:0424b07": "人在高坐。己在下坐。不得為說法。除病。應當學(八十九)。",
    "X40n0719_010:0424b08": "善見律云。佛告比丘。往昔波羅柰國有一居士。其",
    "X40n0719_010:0424b09": "婦懷姙。思菴羅果。夫夜入王園偷取果未得。明相",
    "X40n0719_010:0424b10": "出。樹上藏住。時王與婆羅門入園。欲食菴羅果。婆",
    "X40n0719_010:0424b11": "羅門在下。王在高座。婆羅門為王說法。偷果人念",
    "X40n0719_010:0424b12": "言。我應死。今得脫。我無法。王亦無法。婆羅門亦無",
    "X40n0719_010:0424b13": "法。我為女人故而偷王果。王猶憍慢故。師在下。自",
    "X40n0719_010:0424b14": "在高座聽法。婆羅門貪利養故。自在下座。為王說",
    "X40n0719_010:0424b15": "法。我與王婆羅門。相與無法。我今得脫。即下樹向",
    "X40n0719_010:0424b16": "王說偈。時偷果人者。即如來是。",
    "X40n0719_010:0424b17": "人在前行。己在後行。不得為說法。除病應當學(九十)。",
    "X40n0719_010:0424b18": "僧祇律云。若比丘眼患。前人捉杖牽前。為說無罪。",
    "X40n0719_010:0424b19": "人在高經行處。己在下經行處。不應為說法。除病。應",
    "X40n0719_010:0424b20": "當學(九十一)。",
    "X40n0719_010:0424b21": "人在道。己在非道。不應為說法。除病。應當學(九十二)。",
    "X40n0719_010:0424b22": "不得擕手在道行。應當學(九十三)。",
    "X40n0719_010:0424b23": "不犯者。患眼闇須扶接。",
    "X40n0719_010:0424b24": "不得上樹過人。除時因緣。應當學(九十四)。",
    "X40n0719_010:0424c01": "一比丘在大樹上受夏安居。於樹上大小便下。樹",
    "X40n0719_010:0424c02": "神瞋之。佛制不得樹上安居。不得遶樹大小便。若",
    "X40n0719_010:0424c03": "先有大小便處。大小便無犯。後一比丘道值惡獸。",
    "X40n0719_010:0424c04": "恐怖上樹。不敢過上。即為惡獸所害。故除時因緣",
    "X40n0719_010:0424c05": "(沙彌等取楊枝取華果等。上樹無罪)。安居犍度云。欲取樹上乾薪。",
    "X40n0719_010:0424c06": "聽作鉤鉤取。作梯取。若繩羂取。若樹通身乾。聽上。",
    "X40n0719_010:0424c07": "不得絡囊盛鉢貫杖頭著肩上而行。應當學(九十五)。",
    "X40n0719_010:0424c08": "跋難陀如是行。居士見之。謂是官人。皆下道避。故",
    "X40n0719_010:0424c09": "制。不犯者。強力所捉等。第四分云。不應背負物",
    "X40n0719_010:0424c10": "行。除寺內。老比丘須杖絡囊。聽與作。白二羯磨。",
    "X40n0719_010:0424c11": "人持杖不恭敬。不應為說法。除病。應當學(九十六)。",
    "X40n0719_010:0424c12": "人持劒不應為說法。除病。應當學(九十七)。",
    "X40n0719_010:0424c13": "人持鉾不應為說法。除病。應當學(九十八)。",
    "X40n0719_010:0424c14": "人持刀不應為說法。除病。應當學(九十九)。",
    "X40n0719_010:0424c15": "人持蓋不應為說法。除病。應當學(一百)。",
    "X40n0719_010:0424c16": "僧祇律云。若比丘在怖畏險道時。防衛人言。尊者",
    "X40n0719_010:0424c17": "為我說法。為說無罪。",
    "X40n0719_010:0424c18": "○三結問。",
    "X40n0719_010:0424c19": "諸大德。我已說眾學戒法。今問諸大德。是中清淨不",
    "X40n0719_010:0424c20": "(三說)。諸大德是中清淨。默然故。是事如是持。",
    "X40n0719_010:0424c21": "附　第四分云。鼻中毛長。聽以鑷拔。爪極長如",
    "X40n0719_010:0424c22": "一麥。應剪。不應以綵色染爪。不應以剪刀剪",
    "X40n0719_010:0424c23": "鬚髮。應鬢髮盡剃。髮極長。長兩指。若二月一",
    "X40n0719_010:0424c24": "剃。不應梳鬚髮。不應油塗髮。不應畫眼臉。",
    "X40n0719_010:0425a01": "患眼痛。聽著藥。不應以鏡若水照面。若面患瘡",
    "X40n0719_010:0425a02": "著藥。聽獨在一房。以水若鏡照。不應著耳璫耳",
    "X40n0719_010:0425a03": "環頸瓔臂脚釧指環指印。不應作鉛錫腰帶。",
    "X40n0719_010:0425a04": "不應用五色線絡腋繫腰臂。十誦律云。聽載犍",
    "X40n0719_010:0425a05": "牛車。當使餘人御。不得自御。梳頭刷頭。突吉羅。",
    "X40n0719_010:0425a06": "頂留少髮。突吉羅。留髮令長。突吉羅。阿蘭若比丘。",
    "X40n0719_010:0425a07": "長至二寸無罪。若頭上有瘡。當以剪刀剪。手摩鬚",
    "X40n0719_010:0425a08": "髮。突吉羅。洗脚時。不得共他語。根本雜事云。",
    "X40n0719_010:0425a09": "佛告苾芻。或時有事。我於先來非遮非許。然於此",
    "X40n0719_010:0425a10": "事若違不清淨。順清淨者。此即是淨。應可行之。若",
    "X40n0719_010:0425a11": "違清淨。順不清淨者。此是不淨。即不應行。",
    "X40n0719_010:0425a12": "七。眾學法竟。",
    "X40n0719_010:0425a13": "○八。七滅諍法三。初總標。二別列。三結問。",
    "X40n0719_010:0425a14": "○初總標。此七種法。大乘比丘悉同學。應善和鬬",
    "X40n0719_010:0425a15": "諍故。一一緣起。皆在第三分滅諍犍度中。",
    "X40n0719_010:0425a16": "諸大德。是七滅諍法。半月半月說。戒經中來。若比丘",
    "X40n0719_010:0425a17": "有諍事起。即應除滅。",
    "X40n0719_010:0425a18": "釋　有四種諍。一言諍者。比丘共比丘諍言。引十",
    "X40n0719_010:0425a19": "八諍事。法非法乃至說不說。若以如是。相共諍言",
    "X40n0719_010:0425a20": "語。遂彼此共鬪。二覓諍者。比丘與比丘覓罪。以三",
    "X40n0719_010:0425a21": "舉事。破戒。破見。破威儀。見。聞。疑。作如是相覓罪。三",
    "X40n0719_010:0425a22": "犯諍者。犯七種罪。一波羅夷。二僧殘。三墮。四悔過。",
    "X40n0719_010:0425a23": "五偷蘭遮。六突吉羅。七惡說。四事諍者。前三諍中",
    "X40n0719_010:0425a24": "事作。是中言諍以二毗尼滅。謂現前。多人語。或但",
    "X40n0719_010:0425b01": "一毗尼滅。謂現前。覓諍共四毗尼滅。謂現前。憶念。",
    "X40n0719_010:0425b02": "或現前。不癡。或現前。罪處所。犯諍共三毗尼滅。謂",
    "X40n0719_010:0425b03": "現前。自言治。或現前。草覆地。事諍以一切毗尼滅。",
    "X40n0719_010:0425b04": "隨所犯。十誦律云。有六諍本。一瞋恨不語。二惡",
    "X40n0719_010:0425b05": "性欲害。三貪嫉。四諂曲。五無慚愧。六惡欲邪見。",
    "X40n0719_010:0425b06": "相　十誦律云。自言滅諍。有十種非法。若犯五篇",
    "X40n0719_010:0425b07": "罪。自言不犯。又不犯五篇。自言犯。有十種如法。若",
    "X40n0719_010:0425b08": "犯五篇罪。自言犯。若不犯五篇。自言不犯。現前滅",
    "X40n0719_010:0425b09": "諍。有二種非法。若非法者約勅非法者令折伏。若",
    "X40n0719_010:0425b10": "非法者約勅如法者令折伏。有二種如法。若如法",
    "X40n0719_010:0425b11": "者約勅如法者令折伏。若如法者約勅非法者令",
    "X40n0719_010:0425b12": "折伏。憶念毗尼。有三非法。有比丘犯無殘罪。自言",
    "X40n0719_010:0425b13": "犯有殘罪。從僧乞憶念毗尼。若與者非法。應滅擯",
    "X40n0719_010:0425b14": "故有比丘狂癡還得心。從僧乞憶念毗尼。若與者",
    "X40n0719_010:0425b15": "非法。應與不癡毗尼故。有比丘有見聞疑罪。自言",
    "X40n0719_010:0425b16": "我有是罪。後言我無是罪。從僧乞憶念毗尼。若與",
    "X40n0719_010:0425b17": "者非法。應與實覓毗尼故(即覓罪相)。有三如法。有比丘",
    "X40n0719_010:0425b18": "被無根謗。若人常說是事。應與憶念毗尼。有比丘",
    "X40n0719_010:0425b19": "犯罪已悔除。若人猶說是事。應與憶念毗尼。有比",
    "X40n0719_010:0425b20": "丘未犯是罪。將必當犯。若人說犯是事。應與憶念",
    "X40n0719_010:0425b21": "毗尼。不癡毗尼有四種非法。有比丘不癡狂。現癡",
    "X40n0719_010:0425b22": "狂相。問時答言。我憶念。癡故作。他人教我使作。憶",
    "X40n0719_010:0425b23": "夢中作。憶裸形東西走立大小便。是人乞不癡毗",
    "X40n0719_010:0425b24": "尼若與者非法。有四如法。有比丘實狂癡心顛倒。",
    "X40n0719_010:0425c01": "問時答言。不憶念。他不教我。不憶夢中作。不憶裸",
    "X40n0719_010:0425c02": "形東西走立大小便。是人乞不癡毗尼。若與者如",
    "X40n0719_010:0425c03": "法實覓滅諍。有五非法。有比丘犯五篇罪。先言不",
    "X40n0719_010:0425c04": "犯後言犯。若與實覓毗尼者非法。應隨所犯治故",
    "X40n0719_010:0425c05": "有五如法。有比丘犯五篇罪。先言犯。後言不犯。是",
    "X40n0719_010:0425c06": "人應與實覓毗尼。根本目得迦云。有二苾芻共",
    "X40n0719_010:0425c07": "生瑕隙。種種異言。互相謗讟。於此二人。應信持戒",
    "X40n0719_010:0425c08": "者。若二俱持戒。應信多聞者。若二俱多聞。應信少",
    "X40n0719_010:0425c09": "欲者。若二俱少欲。應信極少欲者。若二俱極少欲",
    "X40n0719_010:0425c10": "而生瑕隙。無有是處。僧祇律云。若有大德勝人。",
    "X40n0719_010:0425c11": "欲聽眾僧斷事者。得聞斷事。令眾中有辯才能語",
    "X40n0719_010:0425c12": "使事相分明者說。若凡庶人前斷事者。越毗尼罪。",
    "X40n0719_010:0425c13": "辯　問。凡斷事者。惟四種諍。此四種諍。皆比丘過",
    "X40n0719_010:0425c14": "失向外人說。並有重禁。今既不許向凡庶人前斷",
    "X40n0719_010:0425c15": "事。何故大德勝人。獨許得聞。設令彼有智慧。未免",
    "X40n0719_010:0425c16": "仍是未受具人。向之斷事。豈不違律。答。斷事雖則",
    "X40n0719_010:0425c17": "通指四諍。大約言諍中事居多。其間法非法等辯",
    "X40n0719_010:0425c18": "析折伏。能使大德勝人聞之增長信心。故許向說。",
    "X40n0719_010:0425c19": "非指治罪羯磨等事也。言大德勝人者。如波斯匿",
    "X40n0719_010:0425c20": "王。給孤長者之類。以其慧深正信不謗。故名大德。",
    "X40n0719_010:0425c21": "以其福重能護正法。故名勝人。豈尋常富貴而已哉。",
    "X40n0719_010:0425c22": "附　比丘有十法者應差別平斷事。一持戒具足。",
    "X40n0719_010:0425c23": "二多聞。三誦二部毗尼極利。四廣解其義。五善巧",
    "X40n0719_010:0425c24": "言語。辭辯了了。堪任問答。令彼歡喜。六諍事起能",
    "X40n0719_010:0426a01": "滅。七不愛。八不恚。九不怖。十不癡。第四分云。佛",
    "X40n0719_010:0426a02": "告比丘。以二十二種行。知是平斷事人。具持二百",
    "X40n0719_010:0426a03": "五十戒(一)。多聞善解阿毗曇毗尼(二三)不與人諍(四)",
    "X40n0719_010:0426a04": "亦不堅住此事(五)應訶者訶然後住(六)應教者教",
    "X40n0719_010:0426a05": "然後住(七)應滅擯者滅擯然後住(八)不愛(九)不恚",
    "X40n0719_010:0426a06": "(十)不怖(十一)不癡(十二)不受此部飲食(十三)亦不受彼部",
    "X40n0719_010:0426a07": "飲食(十四)不受此部衣鉢坐具針筒(十五)亦不受彼部",
    "X40n0719_010:0426a08": "衣鉢坐具針筒(十六)不供給此部(十七)亦不供給彼部",
    "X40n0719_010:0426a09": "(十八)不共此部入村(十九)亦不共彼部入村(二十)不與作",
    "X40n0719_010:0426a10": "期要(二十一)亦不至彼後來後坐(二十二)。僧祇律云。",
    "X40n0719_010:0426a11": "比丘成就五法。能滅諍事。知是實。非是不實。是利",
    "X40n0719_010:0426a12": "益。非不利益。得伴。非不得伴。得平等伴。非不得平",
    "X40n0719_010:0426a13": "等伴。得時。非不得時。成就十四法。是名持律最",
    "X40n0719_010:0426a14": "第一。除如來應供正徧知。何等十四。知罪。知無罪。",
    "X40n0719_010:0426a15": "知重知輕。知覆。知不覆。知可治。知不可治。知得清",
    "X40n0719_010:0426a16": "淨。知不得清淨。得四福功德住現法樂。謂天眼。天",
    "X40n0719_010:0426a17": "耳。宿命通。盡有漏得無漏。是名十四法。有七事",
    "X40n0719_010:0426a18": "非他邏咃。似他邏咃(亦作關賴吒。薩婆多論云。闥賴名地。吒利名住。智勝自在。",
    "X40n0719_010:0426a19": "於正法不動。如人住地。無傾覆也)。何等七。或有狂故不著此眾。不",
    "X40n0719_010:0426a20": "著彼眾。謂是他邏咃。是最初非他邏咃似他邏咃。",
    "X40n0719_010:0426a21": "如是心亂鈍癡病。病故不著此眾。不著彼眾。復次",
    "X40n0719_010:0426a22": "或有人為利故。作是念。若我著此眾。失彼利。著彼",
    "X40n0719_010:0426a23": "眾。失此利。是二俱不著。復次或有人得二眾利故",
    "X40n0719_010:0426a24": "作是念。我為得二邊利故。不著此眾。不著彼眾。是",
    "X40n0719_010:0426b01": "名非他邏咃似他邏咃。有二他邏咃。一者自護心。",
    "X40n0719_010:0426b02": "見他是非。作是念。業行作者自知。譬如失火。但自",
    "X40n0719_010:0426b03": "救身。焉知他事。二者待時。見他諍訟相言。作是念。",
    "X40n0719_010:0426b04": "此諍訟相言。時到自當判斷。是名二他邏咃。共此",
    "X40n0719_010:0426b05": "眾法食味食。亦共彼眾法食味食。或請斷當事。或",
    "X40n0719_010:0426b06": "不請而斷當事。十誦律云。用瞋恨者。不滅瞋恨。",
    "X40n0719_010:0426b07": "惟忍辱力。乃能滅之。有五事諍難滅。不求僧斷。不",
    "X40n0719_010:0426b08": "順佛語。不如法白。二眾諍心不息。所犯不求清淨。",
    "X40n0719_010:0426b09": "反上五事者易滅。闥利吒比丘取諍時。應以五",
    "X40n0719_010:0426b10": "事觀。此中誰先來持戒清淨。誰多聞智慧善誦阿",
    "X40n0719_010:0426b11": "含。誰於師如法。誰信佛法僧。誰不輕佛戒。烏迥",
    "X40n0719_010:0426b12": "鳩羅比丘。有十事。僧應差(薩婆多論云。烏逈名二。鳩羅名平。等心無二。其",
    "X40n0719_010:0426b13": "平如稱)。知諍來往處根本。善知諍。能分別諍。知諍起",
    "X40n0719_010:0426b14": "因緣。知諍義。善滅諍。滅諍已更不令起。持戒清淨。",
    "X40n0719_010:0426b15": "多聞。多智。闥利吒比丘行。有二十二法。當知是",
    "X40n0719_010:0426b16": "利根多聞。一善知事起根本。二善分別事相。三善",
    "X40n0719_010:0426b17": "知事差別。四善知事本末。五善知事輕重。六善知",
    "X40n0719_010:0426b18": "除滅事。七善知滅事更不起。八善知作事人有事",
    "X40n0719_010:0426b19": "人。九有教勅力。十能使人受力。十一有方便軟語",
    "X40n0719_010:0426b20": "力。十二亦能使人受。十三有自折伏力。十四亦能",
    "X40n0719_010:0426b21": "使人受。十五知慚愧。十六心不憍慢。十七無憍慢",
    "X40n0719_010:0426b22": "語。十八身口意業無偏著。十九不隨愛行。二十不",
    "X40n0719_010:0426b23": "隨瞋行。二十一不隨怖行。二十二不隨癡行。",
    "X40n0719_010:0426b24": "○二別列七。初現前滅諍法(至)七草覆地滅諍法。",
    "X40n0719_010:0426c01": "○初現前滅諍法。",
    "X40n0719_010:0426c02": "應與現前毗尼。當與現前毗尼。",
    "X40n0719_010:0426c03": "釋　不應人不現前而作羯磨。云何現前。法。毗尼。",
    "X40n0719_010:0426c04": "人。僧。界。云何法現前。所持法滅諍者是。云何毗尼",
    "X40n0719_010:0426c05": "現前。所持毗尼滅諍者是。云何人現前。言義往返",
    "X40n0719_010:0426c06": "者是。云何僧現前。同羯磨和合集一處。不來者囑",
    "X40n0719_010:0426c07": "授。在現前得訶而不訶者是。云何界現前。在界內",
    "X40n0719_010:0426c08": "羯磨作制限者是。",
    "X40n0719_010:0426c09": "相　若諍事。若滅。更發起者。波逸提。與欲已。後悔",
    "X40n0719_010:0426c10": "者。波逸提。後六毗尼滅亦如是。",
    "X40n0719_010:0426c11": "附　薩婆多摩得勒伽云。十種不現前作羯磨。覆",
    "X40n0719_010:0426c12": "鉢。捨覆鉢。學家。捨學家。作房。沙彌狂。不禮拜。不共",
    "X40n0719_010:0426c13": "不語。供養(一覆鉢者。治罰俗人。但可遙作羯磨故。二捨覆鉢者。彼既三乞。令彼在眼見耳",
    "X40n0719_010:0426c14": "不聞處。乃為捨故。三學家者。護惜檀信。亦遙作故。四捨學家者。彼若三乞。亦令彼在眼見耳不聞處。乃為",
    "X40n0719_010:0426c15": "捨故。五作房者。謂以故廢僧地。羯磨與彼白衣。任其為僧更作房屋。亦三乞已。令彼在眼見耳不聞處而",
    "X40n0719_010:0426c16": "與之故。六沙彌者。滅擯惡見沙彌。亦令彼在眼見耳不聞處。作滅擯故。七狂者。癡狂羯磨。其人既有狂病。",
    "X40n0719_010:0426c17": "不可以法拘攝故。八不禮拜。九不共語。十不供養者。謂比丘作諸非法觸惱比丘尼僧。尼僧作此三種羯",
    "X40n0719_010:0426c18": "磨。但可遙作。不可令大比丘現前而治罰故。惟此十種不須現前。餘皆須現前明矣)。",
    "X40n0719_010:0426c19": "○二憶念滅諍法。",
    "X40n0719_010:0426c20": "應與憶念毗尼。當與憶念毗尼。",
    "X40n0719_010:0426c21": "緣　沓婆摩羅子不犯粗罪。彼人故問不已。應與",
    "X40n0719_010:0426c22": "憶念毗尼彼應僧中三乞。大德僧聽。我某甲。不犯",
    "X40n0719_010:0426c23": "重罪。諸比丘言我犯重罪波羅夷僧殘偷蘭遮。問",
    "X40n0719_010:0426c24": "我言。汝憶犯重罪不。我不憶犯重罪。答言。我不憶",
    "X40n0719_010:0427a01": "犯如是重罪。諸長老不須數數難詰問我。而諸比",
    "X40n0719_010:0427a02": "丘故難詰不止。我今不憶念。從僧乞憶念毗尼。願",
    "X40n0719_010:0427a03": "僧與我憶念毗尼。慈愍故僧應為作白四羯磨。",
    "X40n0719_010:0427a04": "釋　云何憶念毗尼。彼比丘此罪。更不應舉。不應",
    "X40n0719_010:0427a05": "作憶念(因眾比丘數數令其憶念。今作此憶念毗尼使莫更問也)。",
    "X40n0719_010:0427a06": "○三不癡滅諍法。",
    "X40n0719_010:0427a07": "應與不癡毗尼。當與不癡毗尼。",
    "X40n0719_010:0427a08": "緣　難提癲狂心亂。多犯眾罪。後還得心。諸比丘",
    "X40n0719_010:0427a09": "詰問不止。應與不癡毗尼。彼應三乞。僧與白四羯磨。",
    "X40n0719_010:0427a10": "釋　云何不癡毗尼。彼比丘此罪。更不應舉。不應",
    "X40n0719_010:0427a11": "作憶念者是。",
    "X40n0719_010:0427a12": "○四自言滅諍法。",
    "X40n0719_010:0427a13": "應與自言治。當與自言治。",
    "X40n0719_010:0427a14": "緣　世尊說戒時。有犯戒者近佛而坐。佛默然不",
    "X40n0719_010:0427a15": "說。目連知之。捉臂牽出。佛言。不應爾。令彼伏罪。然",
    "X40n0719_010:0427a16": "後與罪。五分律云。慈比丘尼以無根波羅夷法",
    "X40n0719_010:0427a17": "謗陀婆比丘。自言陀婆汙我。即與自言滅擯。",
    "X40n0719_010:0427a18": "釋　云何自言。說罪名罪種懺悔者是。云何治。語",
    "X40n0719_010:0427a19": "言。自責汝心生厭離也。",
    "X40n0719_010:0427a20": "○五覓罪相滅諍法。",
    "X40n0719_010:0427a21": "應與覓罪相。當與覓罪相(十誦作實覓。五分作本言治。根本作求罪自性)。",
    "X40n0719_010:0427a22": "緣　僧祇律云。尸利耶娑比丘。於僧中言見罪。復",
    "X40n0719_010:0427a23": "言不見。不見。復言見。作是語言不憶。與作覓相羯",
    "X40n0719_010:0427a24": "磨。",
    "X40n0719_010:0427b01": "釋　結罪處所也。云何罪處所。彼比丘此罪。與作",
    "X40n0719_010:0427b02": "舉作憶念者是。",
    "X40n0719_010:0427b03": "相　僧祇律云。此人盡壽應行八事。不得度人。不",
    "X40n0719_010:0427b04": "得與人受具足。不得與人依止。不得受比丘按摩",
    "X40n0719_010:0427b05": "供給。不得作比丘使。不得受次第差會。不得為僧",
    "X40n0719_010:0427b06": "作說法人。及說毗尼人。盡壽不應與捨。五分律",
    "X40n0719_010:0427b07": "云。本言有二種。一可悔。二不可悔。若本言犯重。仍",
    "X40n0719_010:0427b08": "覆藏者。應作盡壽不可悔白四羯磨。",
    "X40n0719_010:0427b09": "○六多人語滅諍法。",
    "X40n0719_010:0427b10": "應與多人覓罪。當與多人覓罪。",
    "X40n0719_010:0427b11": "釋　用多人知法者語。聽行籌。差行籌人。白二羯",
    "X40n0719_010:0427b12": "磨。有五法不應差。愛。恚。怖。癡。不知己行不行。反上",
    "X40n0719_010:0427b13": "五法者應差。有三種行籌。一顯露。二覆藏。三耳語。",
    "X40n0719_010:0427b14": "若眾中雖非法比丘多。然彼二師或上座多知等",
    "X40n0719_010:0427b15": "皆如法。應顯露行籌。作二種籌。一破。二完。白言。作",
    "X40n0719_010:0427b16": "如是語者捉不破籌。作如是語者捉破籌。行籌已。",
    "X40n0719_010:0427b17": "應別處數。若如法者多。應作白。作如是語者諍事",
    "X40n0719_010:0427b18": "滅。若如法者少。應作禮便去遣信往比丘住處僧",
    "X40n0719_010:0427b19": "中白言。彼住處非法比丘多。善哉長老。能往至彼。",
    "X40n0719_010:0427b20": "若如法比丘多。諍事滅功德多。此比丘聞。應往。若",
    "X40n0719_010:0427b21": "不往。如法治。若眾中雖如法者多。而彼二師及上",
    "X40n0719_010:0427b22": "座等不如法。恐顯露行籌。諸比丘隨二師等捉籌。",
    "X40n0719_010:0427b23": "應覆藏行籌。若眾中雖如法者多。而彼二師等非",
    "X40n0719_010:0427b24": "法說。應耳語行籌。行籌時。應稀坐間容一人身。小",
    "X40n0719_010:0427c01": "障翳彼比丘。作耳語語言。汝和尚等已捉籌。善哉。",
    "X40n0719_010:0427c02": "汝亦當捉籌。慈愍故。若如法比丘多。諍事得滅。功",
    "X40n0719_010:0427c03": "德多。行捉已。在一面數之。十誦律云。說如法者。",
    "X40n0719_010:0427c04": "為作長籌。說非法者。為作短籌。說如法者。為作白",
    "X40n0719_010:0427c05": "籌。說非法者。為作黑籌。說如法籌。以右手捉。說非",
    "X40n0719_010:0427c06": "法籌。以左手捉。說如法籌。緩捉。說非法籌。急捉。先",
    "X40n0719_010:0427c07": "行說如法籌。後行說非法籌。一切僧應和合集一",
    "X40n0719_010:0427c08": "處。不得取欲。僧祇律云。行籌訖。若非法籌乃至",
    "X40n0719_010:0427c09": "多一者。不應唱非法人多如法人少。當作方便解",
    "X40n0719_010:0427c10": "坐。或前食欲至者。應唱令前食。或後食時。浴時。說",
    "X40n0719_010:0427c11": "法時。說毗尼時。隨應唱之。若非法者覺。言我等得",
    "X40n0719_010:0427c12": "勝為我故解坐。我等今不起。要即此坐決斷是事。",
    "X40n0719_010:0427c13": "爾時精舍邊若有小屋無蟲者。應使淨人放火已。",
    "X40n0719_010:0427c14": "唱言火起火起。即便散起救火。乃往覓如法伴。",
    "X40n0719_010:0427c15": "○七草覆地滅諍法。",
    "X40n0719_010:0427c16": "應與如草覆地。當與如草覆地。",
    "X40n0719_010:0427c17": "緣　舍衛國諸比丘共諍。多犯眾戒。非沙門法。亦",
    "X40n0719_010:0427c18": "作亦說。出入無限。後彼自作是念。我曹若還共問",
    "X40n0719_010:0427c19": "此事。或令此諍轉深重。經歷年月不得滅。令僧不",
    "X40n0719_010:0427c20": "得安樂。以是白佛。佛言。應滅此事諍如草覆地。彼",
    "X40n0719_010:0427c21": "一眾中。有智慧堪能比丘。從座起。胡跪合掌。作是",
    "X40n0719_010:0427c22": "言。諸長老。我等此諍事。多犯眾罪。非沙門法。言無",
    "X40n0719_010:0427c23": "限齊。出入行來。不順威儀。若我等尋究此事。恐令",
    "X40n0719_010:0427c24": "罪深重。不得如法如毗尼如佛所教諍事滅。令諸",
    "X40n0719_010:0428a01": "比丘不安樂。若長老忍者。我今為諸長老作如草",
    "X40n0719_010:0428a02": "覆地懺悔此罪。第二眾中亦如是說。彼應作白。大",
    "X40n0719_010:0428a03": "德僧聽。若僧時到。僧忍聽。僧令此諍事作草覆地",
    "X40n0719_010:0428a04": "懺悔。白如是。白已。作草覆地懺悔。有智慧堪能者。",
    "X40n0719_010:0428a05": "胡跪合掌白言。諸長老。我今此諍事。己所犯罪。除",
    "X40n0719_010:0428a06": "重罪遮不至白衣家羯磨。若諸長老聽者。為諸長",
    "X40n0719_010:0428a07": "老及己。作草覆地懺悔。第二眾亦應作如是說(除重",
    "X40n0719_010:0428a08": "罪等者。謂此如草覆地法。一切因諍所起波逸提。突吉羅等輕罪。皆悉悔除。但除波羅夷重罪。仍須滅。擯",
    "X40n0719_010:0428a09": "僧殘及偷蘭遮重罪。仍須別行懺悔。非此所滅。又除遮不至白衣家羯磨。亦不因此而解也)。",
    "X40n0719_010:0428a10": "釋　云何草覆地。不稱說罪名罪種懺悔者是。",
    "X40n0719_010:0428a11": "十誦律云。草布地有二種義。一鬬諍數起。諍人亦",
    "X40n0719_010:0428a12": "多。其事轉眾。推其原本。難可知處。佛聽布草除滅。",
    "X40n0719_010:0428a13": "如亂草難可整理。亂來棄之。二者有德上座勸喻",
    "X40n0719_010:0428a14": "諍者。使向兩眾羊皮四布悔過(即五分所謂皆舒手脚伏地。故如羊",
    "X40n0719_010:0428a15": "皮也)。二眾者各有所助。故令各在一處。五分律云。",
    "X40n0719_010:0428a16": "若有比丘。鬬諍相罵。作身口意惡業。後欲於僧中",
    "X40n0719_010:0428a17": "除罪。作草布地悔過。應三乞已。皆舒手脚伏地。向",
    "X40n0719_010:0428a18": "羯磨師一心聽受羯磨。彼為白四羯磨。是名現前",
    "X40n0719_010:0428a19": "毗尼草布地滅犯罪諍。何謂草布地。彼諸比丘不",
    "X40n0719_010:0428a20": "復說鬬原。僧亦不更問事根本。",
    "X40n0719_010:0428a21": "○三結問。",
    "X40n0719_010:0428a22": "諸大德。我已說七滅諍法。今問諸大德。是中清淨不",
    "X40n0719_010:0428a23": "(三說)。諸大德是中清淨默然故。是事如是持。",
    "X40n0719_010:0428a24": "二正示戒相竟。",
    "X40n0719_010:0428b01": "○三結勸迴向三。初結前示餘。二述七佛戒經。三",
    "X40n0719_010:0428b02": "偈讚迴向。初中二。初結前。二示餘。今初。",
    "X40n0719_010:0428b03": "諸大德。我已說戒經序。已說四波羅夷法。已說十三",
    "X40n0719_010:0428b04": "僧伽婆尸沙法。已說二不定法。已說三十尼薩耆波",
    "X40n0719_010:0428b05": "逸提法。已說九十波逸提法。已說四波羅提提舍尼",
    "X40n0719_010:0428b06": "法。已說眾學戒法。已說七滅諍法。此是佛所說。半月",
    "X40n0719_010:0428b07": "半月說。戒經中來。",
    "X40n0719_010:0428b08": "○二示餘。",
    "X40n0719_010:0428b09": "若更有餘佛法。是中皆共和合。應當學。",
    "X40n0719_010:0428b10": "餘佛法。指餘隨律威儀。及一切修多羅阿毗曇也。",
    "X40n0719_010:0428b11": "諸佛慧命。寄於三藏。不學。則世間眼滅。不和合學。",
    "X40n0719_010:0428b12": "則說食不飽。故必如法同住。朝夕研求。俾正義昭",
    "X40n0719_010:0428b13": "然。道明德備。方無忝於僧寶。方能紹隆佛種。否則",
    "X40n0719_010:0428b14": "不惟招羺羊之誚。亦且墮無聞之禍矣。可不勉哉。",
    "X40n0719_010:0428b15": "○二述七佛戒經七。初毗婆尸佛所說(至)七本師",
    "X40n0719_010:0428b16": "釋迦佛所說。今初。",
    "X40n0719_010:0428b17": "　忍辱第一道　　佛說無為最　　出家惱他人",
    "X40n0719_010:0428b18": "　不名為沙門",
    "X40n0719_010:0428b19": "此是毗婆尸如來無所著等正覺。說是戒經。",
    "X40n0719_010:0428b20": "略說戒經。乃偏讚忍辱者。以持戒者。未必能忍辱。",
    "X40n0719_010:0428b21": "而忍辱者。決無不持戒。故遺教經云。忍之為德。持",
    "X40n0719_010:0428b22": "戒苦行所不能及也。若見有辱可忍。縱使身口不",
    "X40n0719_010:0428b23": "行報復。心中決難脫然。只此未得脫然一念。便與",
    "X40n0719_010:0428b24": "沙門勤息名義不得相應。惟深觀無為法性。若生",
    "X40n0719_010:0428c01": "若法。俱不可得。尚無有辱。將誰名忍。是為第一義",
    "X40n0719_010:0428c02": "忍。故稱第一道也。梵云多陀阿伽度。此翻如來。梵",
    "X40n0719_010:0428c03": "云阿羅訶。此翻應供。亦翻無所著。梵云三藐三佛",
    "X40n0719_010:0428c04": "陀。此翻正徧知。亦翻等正覺。即略舉十號之三也。",
    "X40n0719_010:0428c05": "○二尸棄佛所說。",
    "X40n0719_010:0428c06": "　譬如明眼人　　能避嶮惡道　　世有聰明人",
    "X40n0719_010:0428c07": "　能遠離諸惡",
    "X40n0719_010:0428c08": "此是尸棄如來無所著等正覺。說是戒經。",
    "X40n0719_010:0428c09": "三界之中。無非是嶮是惡。愚人無智。不思出要。故",
    "X40n0719_010:0428c10": "使長受輪迴。聰則能聞道。明則能見道。信佛妙法。",
    "X40n0719_010:0428c11": "深識苦因。但離諸惡。便無惡果。諸惡。謂見思塵沙",
    "X40n0719_010:0428c12": "無明三惑一切現行及種子也。",
    "X40n0719_010:0428c13": "○三毗葉羅佛所說。",
    "X40n0719_010:0428c14": "　不謗亦不嫉　　當奉行於戒　　飲食知止足",
    "X40n0719_010:0428c15": "　常樂在空閑　　心定樂精進　　是名諸佛教",
    "X40n0719_010:0428c16": "此是毗葉羅如來無所著等正覺。說是戒經。",
    "X40n0719_010:0428c17": "謗是口出惡言。嫉是心存惡念。無此二者。奉行於",
    "X40n0719_010:0428c18": "戒。乃三業皆淨也。知足遠離。皆頭陀勝法。息世間",
    "X40n0719_010:0428c19": "馳求。故心定。勤出世道業。故精進。三世諸佛所有",
    "X40n0719_010:0428c20": "法要。俱不出於此矣。",
    "X40n0719_010:0428c21": "○四拘留孫佛所說。",
    "X40n0719_010:0428c22": "　譬如蜂採華　　不壞色與香　　但取其味去",
    "X40n0719_010:0428c23": "　比丘入聚然　　不違戾他事　　不觀作不作",
    "X40n0719_010:0428c24": "　但自觀身行　　若正若不正",
    "X40n0719_010:0429a01": "此是拘留孫如來無所著等正覺。說是戒經。",
    "X40n0719_010:0429a02": "聚。謂聚落。然。謂乞食之法亦應爾也。又復聚。謂大",
    "X40n0719_010:0429a03": "眾。然。謂求法之道亦應爾也。不違戾他。正所謂不",
    "X40n0719_010:0429a04": "壞色香也。不觀句。謂不觀他人之作善不作善也。",
    "X40n0719_010:0429a05": "問曰。不違戾他。是所宜矣。不觀作不作。得無偏於",
    "X40n0719_010:0429a06": "自利而闕慈悲耶。答曰。其身正。不令而行。其身不",
    "X40n0719_010:0429a07": "正。雖令不從。故欲利他。先須自利。為利他而自利。",
    "X40n0719_010:0429a08": "雖自利實包利他。何名偏也。若捨身行於不觀。而",
    "X40n0719_010:0429a09": "欲觀他作與不作。他未必利。自先受害。自既受害。",
    "X40n0719_010:0429a10": "亦能害他。如癩病人賣好瘡藥。著鬼人施好符呪。",
    "X40n0719_010:0429a11": "其不被訶笑者鮮矣。故大乘理趣經云。若諸凡夫。",
    "X40n0719_010:0429a12": "自不清淨。為毀戒者。雖說正法。勸他持戒。終不信",
    "X40n0719_010:0429a13": "從。反被輕訶。以是當知。先自檢身離諸放逸。堅持",
    "X40n0719_010:0429a14": "淨戒波羅蜜多。然後為人說正法要。有情聞已。便",
    "X40n0719_010:0429a15": "能信受。又云。知己過戒。省察自心故。不見他過戒。",
    "X40n0719_010:0429a16": "護彼意故。正與此偈義同也。嗚呼。時丁末運。道法",
    "X40n0719_010:0429a17": "陵夷。持律者。輕重罔知。開遮莫辨。習教者。徒事口",
    "X40n0719_010:0429a18": "耳。縱恣身心。參禪者。接響承虗。如狂似醉。舉世滔",
    "X40n0719_010:0429a19": "滔。狂瀾誰砥。稍為舉目。血淚便流。故佛藏經云。當",
    "X40n0719_010:0429a20": "爾之時。不應入眾。乃至一宿。當應自處山林空靜。",
    "X40n0719_010:0429a21": "乃至畢命如野獸死。應生如是厭心。我當云何見",
    "X40n0719_010:0429a22": "法破亂。見此沙門惡世難時。我當勤心精進。早獲",
    "X40n0719_010:0429a23": "道果。夫佛藏乃大乘經律。而所言若此。正謂宏法",
    "X40n0719_010:0429a24": "利生。原不在虗張聲勢。但使南閻浮提深山窮谷",
    "X40n0719_010:0429b01": "之中。有五清淨持戒比丘。即是僧寶種性不斷。有",
    "X40n0719_010:0429b02": "一清淨正見比丘。即是正法眼藏不滅。願我同志。",
    "X40n0719_010:0429b03": "念正教之將湮。悲含生之永溺。欽慈尊明誨。濬護",
    "X40n0719_010:0429b04": "法遠懷。覷開名利兩關。痛絕偷心一點。深求出要。",
    "X40n0719_010:0429b05": "厚蓄資糧。朗戒珠而澄定水。揭慧日而拓願輪。但",
    "X40n0719_010:0429b06": "期上契佛心。何患下遺生界。倘或欲速見小。未免",
    "X40n0719_010:0429b07": "之楚北轅。高明者自不以人廢言。異見者必且因",
    "X40n0719_010:0429b08": "言罪我。然則海運而圖南。亦惟自擇。決起而控地。",
    "X40n0719_010:0429b09": "亦惟自取矣。",
    "X40n0719_010:0429b10": "○五拘那含牟尼佛所說。",
    "X40n0719_010:0429b11": "　心莫作放逸　　聖法當勤學　　如是無憂愁",
    "X40n0719_010:0429b12": "　心定入涅槃",
    "X40n0719_010:0429b13": "此是拘那含牟尼如來無所著等正覺。說是戒經。",
    "X40n0719_010:0429b14": "不放逸。故無憂患。學聖法。故無愁慮。無憂愁。故心",
    "X40n0719_010:0429b15": "定也。憂愁屬苦。放逸是集。聖法是道。入涅槃是滅。",
    "X40n0719_010:0429b16": "若約四種四諦解釋。則浩然無涯。思之。",
    "X40n0719_010:0429b17": "○六迦葉佛所說。",
    "X40n0719_010:0429b18": "　一切惡莫作　　當奉行諸善　　自淨其志意",
    "X40n0719_010:0429b19": "　是則諸佛教",
    "X40n0719_010:0429b20": "此是迦葉如來無所著等正覺。說是戒經。",
    "X40n0719_010:0429b21": "五住煩惱。皆名為惡。一切莫作。即圓伏圓斷義也。",
    "X40n0719_010:0429b22": "性具功德。皆名為善。盡當奉行。即圓修圓證義也。",
    "X40n0719_010:0429b23": "終日止惡。而無能止之相。終日行善。而無能行之",
    "X40n0719_010:0429b24": "相。是名自淨其志意也。",
    "X40n0719_010:0429c01": "○七本師釋迦佛所說。",
    "X40n0719_010:0429c02": "　善護於口言　　自淨其志意　　身莫作諸惡",
    "X40n0719_010:0429c03": "　此三業道淨　　能得如是行　　是大仙人道",
    "X40n0719_010:0429c04": "此是釋迦牟尼如來無所著等正覺。於十二年中。為",
    "X40n0719_010:0429c05": "無事僧說是戒經。從是以後。廣分別說。諸比丘。自為。",
    "X40n0719_010:0429c06": "樂法。樂沙門者。有慚。有愧。樂學戒者。當於中學。",
    "X40n0719_010:0429c07": "三業道淨。即是十善道法。若人天。若聲聞。若緣覺。",
    "X40n0719_010:0429c08": "若菩薩。若諸佛。無不依之。具如華嚴十地品中廣",
    "X40n0719_010:0429c09": "明也。無事僧。謂不犯戒者。此七戒經。各逗時機而",
    "X40n0719_010:0429c10": "說。故旨趣各有所重。所謂應病與藥。至於會歸涅",
    "X40n0719_010:0429c11": "槃。則一而已。諸部中。惟根本部敘厥緣起為詳。而",
    "X40n0719_010:0429c12": "字句文義。與此略殊。故不錄之。廣分別說者。有漏",
    "X40n0719_010:0429c13": "法生。乃結二百五十戒法。為斷彼有漏法故。一一",
    "X40n0719_010:0429c14": "戒中。復有根本。從生方便。等流之不同。為比丘者。",
    "X40n0719_010:0429c15": "皆應學之。除非不自為者。不樂法者。樂作非沙門",
    "X40n0719_010:0429c16": "非釋子者。無慚無愧者。不樂學戒者。可不學耳。問",
    "X40n0719_010:0429c17": "曰。十二年前。學箇甚麼。答曰。其無事者。即是無學。",
    "X40n0719_010:0429c18": "其未登無學者。即學淨三業道。問曰。我今亦但淨",
    "X40n0719_010:0429c19": "三業道。何用學此煩瑣戒相。答曰。汝今為在十二",
    "X40n0719_010:0429c20": "年後。為在十二年前。又且不論時前時後。且問汝",
    "X40n0719_010:0429c21": "今三業。為同無事僧。為不同無事僧。既不同無事",
    "X40n0719_010:0429c22": "僧。若不學此戒。何由知持知犯。若謂戒不必學。即",
    "X40n0719_010:0429c23": "犯輕戒波逸提。只此輕戒一念。為是淨。為是不淨。",
    "X40n0719_010:0429c24": "若謂持取犯戒俱不可得。汝今何獨不得持戒。却",
    "X40n0719_010:0430a01": "得犯戒。若謂犯即無犯。則亦可持即無持。何乃捨",
    "X40n0719_010:0430a02": "持取犯。若謂情無取捨。即不應取略捨廣。若謂淨",
    "X40n0719_010:0430a03": "穢平等。則地獄天堂亦平等。惡罵美稱亦平等。檀",
    "X40n0719_010:0430a04": "麝糞穢亦平等。甘露膿血亦平等。天衣刀杖亦平",
    "X40n0719_010:0430a05": "等。汝何不常處地獄。汝何不名猪狗畜生禿奴禿",
    "X40n0719_010:0430a06": "賊。汝何不常嗅糞穢。汝何不飡噉膿血。汝何不刀",
    "X40n0719_010:0430a07": "杖打割其身。若汝實證平等法性。自然不壞俗諦。",
    "X40n0719_010:0430a08": "必將受現法樂。善化有情。若汝勉強受上等事。即",
    "X40n0719_010:0430a09": "是魔入汝心。亦非正道。若汝既未證平等法性。亦",
    "X40n0719_010:0430a10": "未能受如上等事。而獨隨情逐意。懶惰懈怠。不肯",
    "X40n0719_010:0430a11": "學此戒法。即是賊住。即非沙門。即無慚愧。即師子",
    "X40n0719_010:0430a12": "身蟲。即最上大賊。即惡魔眷屬。即地獄種子。汝何",
    "X40n0719_010:0430a13": "不觀如來證得色平等故。能使地獄天宮。皆為淨",
    "X40n0719_010:0430a14": "土。如來證得聲平等故。能使天魔惡聲化為讚頌。",
    "X40n0719_010:0430a15": "如來證得香平等故。能使幻士廁室。化為香殿。如",
    "X40n0719_010:0430a16": "來證得味平等故。能使食中毒藥。化成甘露。如來",
    "X40n0719_010:0430a17": "證得觸平等故。能使魔軍刀箭。化成天華。如來證",
    "X40n0719_010:0430a18": "得法平等故。不為物轉。恒能轉物。具足無量不可",
    "X40n0719_010:0430a19": "思議神通妙用。如來證得持犯平等故。三業無不",
    "X40n0719_010:0430a20": "隨智慧行。能使破戒眾生還得清淨。汝既妄稱持",
    "X40n0719_010:0430a21": "犯平等。何乃三業仍多蕪穢。且於戒法作留難耶。",
    "X40n0719_010:0430a22": "如此欺心。但為自害。嗚呼痛哉。二述七佛戒經竟。",
    "X40n0719_010:0430a23": "○三偈讚迴向七。初讚護戒勝益(至)七迴向佛道。",
    "X40n0719_010:0430a24": "○今初。",
    "X40n0719_010:0430b01": "　明人能護戒　　能得三種樂　　名譽及利養",
    "X40n0719_010:0430b02": "　死得生天上",
    "X40n0719_010:0430b03": "　當觀如是處　　有智勤護戒　　戒淨有智慧",
    "X40n0719_010:0430b04": "　便得第一道",
    "X40n0719_010:0430b05": "明人者。以護戒非愚癡人所堪故。三種樂者。先舉",
    "X40n0719_010:0430b06": "現在未來華報以為勸誘。非謂護戒本意實圖此",
    "X40n0719_010:0430b07": "也。如是處。指學處言因智故使戒清淨。因戒故智",
    "X40n0719_010:0430b08": "慧性顯。更相由藉。以成福慧二嚴。直至成佛。乃護",
    "X40n0719_010:0430b09": "戒之實果也。前智是聞思正見。後智是無漏始覺。",
    "X40n0719_010:0430b10": "始覺合乎本覺。名究竟覺。故便得第一道。",
    "X40n0719_010:0430b11": "○二明諸佛道同。",
    "X40n0719_010:0430b12": "　如過去諸佛　　及以未來者　　現在諸世尊",
    "X40n0719_010:0430b13": "　能勝一切憂　　皆共尊敬戒　　此是諸佛法",
    "X40n0719_010:0430b14": "一切憂者。煩惱所知二障為因。分段變易二種生",
    "X40n0719_010:0430b15": "死為果。惟尊敬此戒。乃能勝之。以一一戒。能治煩",
    "X40n0719_010:0430b16": "惱。通達戒性。能離所知愚故。",
    "X40n0719_010:0430b17": "○三勸遵佛教。",
    "X40n0719_010:0430b18": "　若有自為身　　欲求於佛道　　當尊重正法",
    "X40n0719_010:0430b19": "　此是諸佛教",
    "X40n0719_010:0430b20": "自為身。揀非為名為利。求佛道。揀非聲聞緣覺。正",
    "X40n0719_010:0430b21": "法者。指此波羅提木叉。惟佛出世方有。不同定共",
    "X40n0719_010:0430b22": "道共。及治世五常十善。故名正法。又有此戒。乃有",
    "X40n0719_010:0430b23": "僧寶。有僧寶。乃使佛法不滅。故名正法也。欲求佛",
    "X40n0719_010:0430b24": "道。必當尊重此法。詎可忽為小檢。謗諸佛之明訓。",
    "X40n0719_010:0430c01": "○四證戒經利益。",
    "X40n0719_010:0430c02": "　七佛為世尊　　滅除諸結使　　說是七戒經",
    "X40n0719_010:0430c03": "　諸縛得解脫　　已入於涅槃　　諸戲永滅盡",
    "X40n0719_010:0430c04": "　尊行大仙說　　聖賢稱譽戒　　弟子之所行",
    "X40n0719_010:0430c05": "　入寂滅涅槃",
    "X40n0719_010:0430c06": "言七佛世尊。為欲滅除眾生諸結使故。所以說是",
    "X40n0719_010:0430c07": "戒經。普令眾生解脫諸縛。同入涅槃。滅諸三界種",
    "X40n0719_010:0430c08": "種戲論。故知此大仙所說之戒。聖賢所讚之戒。凡",
    "X40n0719_010:0430c09": "為佛弟子者。無不行此而入涅槃者也。",
    "X40n0719_010:0430c10": "○五重述顧命。",
    "X40n0719_010:0430c11": "　世尊涅槃時　　興起於大悲　　集諸比丘眾",
    "X40n0719_010:0430c12": "　與如是教誡　　莫謂我涅槃　　淨行者無護",
    "X40n0719_010:0430c13": "　我今說戒經　　亦善說毗尼　　我雖般涅槃",
    "X40n0719_010:0430c14": "　當視如世尊　　此經久住世　　佛法得熾盛",
    "X40n0719_010:0430c15": "　以是熾盛故　　得入於涅槃　　若不持此戒",
    "X40n0719_010:0430c16": "　如所應布薩　　喻如日沒時　　世界皆闇冥",
    "X40n0719_010:0430c17": "臨涅槃而與教誡。正如父母顧命其子。較諸平日。",
    "X40n0719_010:0430c18": "拔苦之心更切矣。戒經。指五篇學處。毗尼。謂滅罪",
    "X40n0719_010:0430c19": "之方。此即如來法身常住世間。故當視如世尊。有",
    "X40n0719_010:0430c20": "秉羯磨。有如說行者。名為此經住世。名為正法住",
    "X40n0719_010:0430c21": "世。教行果三。皆悉具足。否則法輪墜地。惡道充滿。",
    "X40n0719_010:0430c22": "故喻如日沒之時。闇冥不見道路矣。",
    "X40n0719_010:0430c23": "○六申誡護持。",
    "X40n0719_010:0430c24": "　當護持是戒　　如犛牛愛尾　　和合一處坐",
    "X40n0719_010:0431a01": "　如佛之所說",
    "X40n0719_010:0431a02": "犛音茅。牛名也。犛牛惜尾而忘身。喻持戒者應護",
    "X40n0719_010:0431a03": "戒而不顧身命也。如佛所說者。半月半月如法說。",
    "X40n0719_010:0431a04": "不犯非法別眾等過也。",
    "X40n0719_010:0431a05": "○七迴向佛道。",
    "X40n0719_010:0431a06": "　我已說戒竟　　眾僧布薩竟　　我今說戒經",
    "X40n0719_010:0431a07": "　所說諸功德　　施一切眾生　　皆共成佛道",
    "X40n0719_010:0431a08": "問。此戒本為聲聞建立。何以迴向佛道。若聲聞法",
    "X40n0719_010:0431a09": "果同佛道。何故經中有云。聲聞持戒。名菩薩破戒。",
    "X40n0719_010:0431a10": "聲聞破戒。名菩薩持戒耶。答。處處經中。但訶聲聞",
    "X40n0719_010:0431a11": "心。不訶聲聞律。以但欲自度。不思度人。墮無為坑。",
    "X40n0719_010:0431a12": "缺大悲用。所以被訶。又聲聞以趣寂為志。故瞋心",
    "X40n0719_010:0431a13": "犯輕。貪心犯重。菩薩以度生為本。故瞋心犯重。貪",
    "X40n0719_010:0431a14": "心犯輕。至於比丘之名。本通大小。有聲聞比丘。有",
    "X40n0719_010:0431a15": "菩薩比丘。所趨雖異。比丘體同。體同則戒亦同。若",
    "X40n0719_010:0431a16": "無此戒。則同在家菩薩。何必捨家趣於非家。故知",
    "X40n0719_010:0431a17": "比丘戒法。大小通持。喻如不龜手藥。顧所用何如",
    "X40n0719_010:0431a18": "耳。迴向佛道。豈有違於經說哉。",
    "X40n0719_010:0431a20": "重治毗尼事義集要卷第十",
    "X40n0719_010:0431a22": "音義",
    "X40n0719_010:0431a23": "肘隱人隱蔽也。又安也。亦憑著也。",
    "X40n0719_010:0431a24": "楯乳允切。與盾同。",
    "X40n0719_010:0431b01": "富羅此翻短靿靴。靿音要。靴統也。",
    "X40n0719_010:0431b02": "菴羅果亦云菴婆羅。亦云菴摩羅。舊翻為奈。新",
    "X40n0719_010:0431b03": "翻為難分別。其果似桃非桃。似柰非柰。又生熟難",
    "X40n0719_010:0431b04": "分。",
    "X40n0719_010:0431b05": "鉾音矛。同矛。長二丈。建於兵車。其端如劒。",
    "X40n0719_010:0431b06": "鑷音聶。[竺-二+拍]也。",
    "X40n0719_010:0431b07": "璫音當。穿耳垂珠。",
    "X40n0719_010:0431b08": "犍音堅。犗牛也。犗音界。凡畜之強健者曰犗。",
    "X40n0719_010:0431b09": "讟音讀。怨謗也。",
    "X40n0719_010:0431b10": "阿含亦云阿笈多。此翻教又翻無比法。即如來",
    "X40n0719_010:0431b11": "所說之言教也。又翻法歸。所謂萬法之淵府。總持",
    "X40n0719_010:0431b12": "之林苑也。又翻傳所說義。通則大小二教皆號阿",
    "X40n0719_010:0431b13": "含。別則小開四部。謂增一阿含。明人天因果。長阿",
    "X40n0719_010:0431b14": "含。破邪見。中阿含。明諸深義。雜阿含。明諸禪法。",
    "X40n0719_010:0431b15": "罪名罪種五篇七聚為罪名。二百五十事為罪",
    "X40n0719_010:0431b16": "種。",
    "X40n0719_010:0431b17": "之楚北轅楚在中州之南。欲往楚而北其轅。則",
    "X40n0719_010:0431b18": "愈馳愈遠。",
    "X40n0719_010:0431b19": "海運圖南決起控地莊子逍遙游篇。明北溟鯤",
    "X40n0719_010:0431b20": "魚。化為鵬鳥。海風發動。乃徙於南溟。水擊三千里。",
    "X40n0719_010:0431b21": "摶風而上者九萬里。去以六月乃息。此譬大人境",
    "X40n0719_010:0431b22": "界。所養者厚。所行者遠。所持者久也。又云。斥鷃笑",
    "X40n0719_010:0431b23": "之曰。我決起而飛搶榆枋。時則不至而控於地而",
    "X40n0719_010:0431b24": "已矣。奚以之九萬里而南為。此譬庸流境界。急於",
    "X40n0719_010:0431c01": "自用。猶如決起。眼前活計。如搶榆枋。無有忍力。如",
    "X40n0719_010:0431c02": "不至則控於地也。決起者。輕急妄舉。搶者。飛集。榆",
    "X40n0719_010:0431c03": "枋者。小樹。控者。仆地以自安息也。",
    "X40n0719_010:0431c04": "五住煩惱一者見一切住地煩惱。三界中分別",
    "X40n0719_010:0431c05": "見惑。見道之所斷也。二者欲愛住地煩惱。欲界中",
    "X40n0719_010:0431c06": "任運俱生思惑。三者色愛住地煩惱。四禪天任運",
    "X40n0719_010:0431c07": "俱生思惑。四者無色愛住地煩惱。四空天任運俱",
    "X40n0719_010:0431c08": "生思惑。皆修道之所斷也。五者無始無明住地煩",
    "X40n0719_010:0431c09": "惱。即界外二種別惑。障俗諦者。名為塵沙。障中道",
    "X40n0719_010:0431c10": "者。名為無明。非二乘見修之所能斷。故但合為一",
    "X40n0719_010:0431c11": "住。菩薩諸佛修假中二觀。乃能斷之前四住名煩",
    "X40n0719_010:0431c12": "惱障。後一住即所知障。",
    "X40n0719_010:0431c13": "根本從生方便等流二百五十戒。各就本條結",
    "X40n0719_010:0431c14": "罪。名根本罪。非僅以四重為根本也。犯罪而不發",
    "X40n0719_010:0431c15": "露懺悔。則覆藏之罪日日倍增。名從生罪。將犯罪",
    "X40n0719_010:0431c16": "而其事未成。名方便罪。罪已成而輕於根本。名等",
    "X40n0719_010:0431c17": "流罪。後文治罪法中。有從生偷蘭遮。當知即是此",
    "X40n0719_010:0431c18": "中初篇二篇之方便罪所攝。與今從生二字不同。",
    "X40n0719_010:0431c19": "彼約從罪前生。今約從罪後生也。有獨頭偷蘭遮。",
    "X40n0719_010:0431c20": "當知即是此中初篇二篇之等流罪所攝。以其自",
    "X40n0719_010:0431c21": "成罪性。故名獨頭。以是兩篇根本罪之同等流類。",
    "X40n0719_010:0431c22": "故名等流也。",
    "X40n0719_010:0431c23": "五常仁義禮智信。",
    "X40n0719_010:0431c24": "不龜手藥龜。音均。手凍拆也。莊子中明。宋人有",
    "X40n0719_010:0432a01": "善為不龜手之藥者。世世以漂布為業。客聞之。請",
    "X40n0719_010:0432a02": "以百金買其方。往說吳王。冬與越人水戰。由此藥",
    "X40n0719_010:0432a03": "力。手不凍拆。大敗越人。吳王遂分地而封之。此藥",
    "X40n0719_010:0432a04": "是一。或以封爵。或不免於作漂工。則所用者異耳。",
    "X40n0719_010:0432a05": "今此比丘戒法亦爾。聲聞持之。僅得阿羅漢果。如",
    "X40n0719_010:0432a06": "彼漂工。菩薩持之。迴向眾生同成無上菩提。猶如",
    "X40n0719_010:0432a07": "吳客之受封也。"
}