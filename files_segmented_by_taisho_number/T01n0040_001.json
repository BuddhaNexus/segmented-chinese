{
    "T01n0040_001:0824a19": "No. 40 [No. 26(60), No. 39]",
    "T01n0040_001:0824a20": "佛說文陀竭王經",
    "T01n0040_001:0824a22": "北涼三藏曇無讖譯",
    "T01n0040_001:0824a23": "聞如是：一時，佛在舍衛國祇樹給孤獨園。是",
    "T01n0040_001:0824a24": "時，阿難於屏處思惟：「世間人略厭五所思者",
    "T01n0040_001:0824a25": "少，至死不知厭足者多。」阿難日中後，到佛所",
    "T01n0040_001:0824a26": "前，為佛作禮，却白佛言：「我於屏處思惟，世間",
    "T01n0040_001:0824a27": "人略厭五所思者少，至死不知厭足者多。」佛",
    "T01n0040_001:0824a28": "言：「審如阿難言，世間人略厭五所思者少，",
    "T01n0040_001:0824a29": "至死不知厭足者多。所以者何？昔者有王名",
    "T01n0040_001:0824b01": "號文陀竭，生從母頂出，是故字為文陀竭，",
    "T01n0040_001:0824b02": "後作遮迦越王，東西南北皆屬之。有七寶：一",
    "T01n0040_001:0824b03": "者金輪，二者白象，三者紺色馬，四者明月珠，",
    "T01n0040_001:0824b04": "五者玉女婦，六者聖輔臣，七者導道主兵臣，",
    "T01n0040_001:0824b05": "作遮迦越王有七寶如是。王仁賢，修正法，不",
    "T01n0040_001:0824b06": "煩擾萬民。有千子，皆端正高才，健猛力壯，四",
    "T01n0040_001:0824b07": "天下皆降屬之。作王數千歲，意中自念：『我有",
    "T01n0040_001:0824b08": "四天下，人民熾盛，穀米平賤，人民多富。』王復",
    "T01n0040_001:0824b09": "自念言：『我有千子，皆端正，無比高才，健猛力",
    "T01n0040_001:0824b10": "壯，令天為我雨錢金銀七日七夜，快耶。』天聞",
    "T01n0040_001:0824b11": "其語，隨其所願，即為雨錢金銀七日七夜。王",
    "T01n0040_001:0824b12": "見天雨錢金銀七日七夜，大歡喜，即共相娛",
    "T01n0040_001:0824b13": "樂數千歲。王自念言：『四天下皆屬我，我有千",
    "T01n0040_001:0824b14": "子七寶皆在我前，所欲得者皆已得之，天復",
    "T01n0040_001:0824b15": "不奪我所願，為我雨錢金銀七日七夜。』文陀",
    "T01n0040_001:0824b16": "竭王聞南方有閻浮提國大樂人民熾盛，王",
    "T01n0040_001:0824b17": "意欲往，適生意，便舉七寶、四種兵俱飛到。閻",
    "T01n0040_001:0824b18": "浮提國二十八萬里，其國見王即降伏屬之，",
    "T01n0040_001:0824b19": "王宿命作善故，至使得是福。「在俱耶尼國數",
    "T01n0040_001:0824b20": "千歲，王復生意：『我有大國在西方，名俱耶尼，",
    "T01n0040_001:0824b21": "縱廣三十二萬里，我有七寶，天為我雨錢金",
    "T01n0040_001:0824b22": "銀七日七夜，我有千子，皆端正無比高才健",
    "T01n0040_001:0824b23": "猛力壯，我有南方閻浮提國二十八萬里。』王",
    "T01n0040_001:0824b24": "聞東方有弗于逮國，人民熾盛，穀米平賤，其",
    "T01n0040_001:0824b25": "國大樂。王意欲往，適生意，便舉七寶、四種兵",
    "T01n0040_001:0824b26": "俱飛行到，其國王及人民便降伏屬之，王因",
    "T01n0040_001:0824b27": "以正法治國。「如是數千歲，王復生意：『我有閻",
    "T01n0040_001:0824b28": "浮提國二十八萬里，我有俱耶尼國三十二",
    "T01n0040_001:0824b29": "萬里，我有弗于逮國三十六萬里。』王聞北方",
    "T01n0040_001:0824c01": "有欝單曰，天下大樂，人民熾盛。王意欲往到",
    "T01n0040_001:0824c02": "其國，其國中無貧窮，無豪羸強弱，無有奴婢",
    "T01n0040_001:0824c03": "尊卑，皆同一等。『令我人眾官屬，共食之自然",
    "T01n0040_001:0824c04": "粳米，自然衣被服飾諸珍寶。』王適生意，便舉",
    "T01n0040_001:0824c05": "七寶、四種兵俱飛行入欝單曰國界。遙見地",
    "T01n0040_001:0824c06": "正青如翠羽色，王問邊臣言：『汝曹寧見是地",
    "T01n0040_001:0824c07": "正青如翠羽色不？』邊臣對言：『唯然見之。』王言：",
    "T01n0040_001:0824c08": "『是故欝單曰天下也。』王適前行，復見地正白",
    "T01n0040_001:0824c09": "如雪，王復語邊臣言：『見是地正白不？』邊臣",
    "T01n0040_001:0824c10": "對言：『唯然見之。』王言：『是故欝單曰地自然生",
    "T01n0040_001:0824c11": "成擣稻米，汝曹皆當共食之。』適復前行，遙見",
    "T01n0040_001:0824c12": "諸寶樹，百種衣樹，金銀、璧環、瓔珞皆懸著樹，",
    "T01n0040_001:0824c13": "王問邊臣言：『汝曹見是諸寶樹不？』邊臣言：『唯",
    "T01n0040_001:0824c14": "然見之。』王言：『是故百種衣樹，金銀、璧環、瓔珞",
    "T01n0040_001:0824c15": "樹也，汝曹往皆當共取著之。』王便前到欝單",
    "T01n0040_001:0824c16": "曰國，人民皆悉降伏屬之。「王治欝單曰數千",
    "T01n0040_001:0824c17": "歲，復生意，自念言：『我有閻浮提地，有拘耶尼",
    "T01n0040_001:0824c18": "地，有弗于逮地，有欝單曰四十萬里。』王意欲",
    "T01n0040_001:0824c19": "上須彌四寶山王，至忉利天王釋所止處。王",
    "T01n0040_001:0824c20": "適生意，便舉七寶、百官俱飛到須彌山上，便",
    "T01n0040_001:0824c21": "前入天王釋宮。釋遙見文陀竭王來，便起迎",
    "T01n0040_001:0824c22": "之言：『數聞功德，欲相見日久。仁者來，大善！』便",
    "T01n0040_001:0824c23": "牽與共坐，以半之座與文陀竭王。適坐，左右",
    "T01n0040_001:0824c24": "顧視天上，有玉女侍使，皆以七寶金銀琉璃、",
    "T01n0040_001:0824c25": "水精珊瑚、虎魄車𤦲，以為宮殿。見之，心便念",
    "T01n0040_001:0824c26": "言：『我有閻浮提、俱耶尼、弗于逮、欝單曰，我舍",
    "T01n0040_001:0824c27": "中有雨錢金銀七日七夜。』文陀竭王自念言：",
    "T01n0040_001:0824c28": "『使天王釋死去，我欲代其處治天上，如治天",
    "T01n0040_001:0824c29": "下時快耶。』王適生意，神便去，即來還在天下，",
    "T01n0040_001:0825a01": "便被病困劣著床。王所從群臣官屬，悉在王",
    "T01n0040_001:0825a02": "床邊問王：『得無有遺言？』王曰：『有敢問汝曹：「王",
    "T01n0040_001:0825a03": "有何等遺言？」汝曹語之言：「王在時治四天下，",
    "T01n0040_001:0825a04": "天為雨錢金銀七日七夜，王有千子、七寶，皆",
    "T01n0040_001:0825a05": "能飛行。王上忉利天上，天王釋起迎勞賚問",
    "T01n0040_001:0825a06": "訊，以半之座坐之，尚復生意欲得天王釋處。",
    "T01n0040_001:0825a07": "適生意，便來下在地，即被病困劣。自悔言：『人",
    "T01n0040_001:0825a08": "至死無有厭足，知厭足者少耳。』」』經說言，不以",
    "T01n0040_001:0825a09": "天雨錢金銀七日七夜故不飽也，其利少耳，",
    "T01n0040_001:0825a10": "其過大重，有智之人當思惟是事。復得天王",
    "T01n0040_001:0825a11": "釋半尚復不足，人行求道，得須陀洹、斯陀含、",
    "T01n0040_001:0825a12": "阿那含、阿羅漢、辟支佛，至得佛道乃厭足耳。」",
    "T01n0040_001:0825a13": "佛告阿難：「時文陀竭王者，是我身也。」佛說如",
    "T01n0040_001:0825a14": "是，阿難歡喜，為佛作禮。",
    "T01n0040_001:0825a15": "佛說文陀竭王經"
}