{
    "X04n0223_092:0617a11": "大方廣佛新華嚴經合論卷第九十二",
    "X04n0223_092:0617a12": "唐于闐國三藏沙門實叉難陀譯經",
    "X04n0223_092:0617a13": "唐太原方山長者李通玄造論",
    "X04n0223_092:0617a14": "唐福州開元寺沙門志寧釐經合論",
    "X04n0223_092:0617a15": "入法界品第三十九之五",
    "X04n0223_092:0617a16": "【論】從此已下總是善財知識第一十住門中十知",
    "X04n0223_092:0617a17": "識第一妙峯山德雲比丘主發心住。",
    "X04n0223_092:0617a18": "【經】爾時善財童子聞是語已歡喜踊躍頭頂禮足遶",
    "X04n0223_092:0617a19": "無數帀殷勤瞻仰悲泣流淚辭退南行向勝樂國登",
    "X04n0223_092:0617a20": "妙峯山於其山上東西南北四維上下觀察求覓渴",
    "X04n0223_092:0617a21": "仰欲見德雲比丘經于七日見彼比丘在別山上徐",
    "X04n0223_092:0617a22": "步經行見已往詣頂禮其足右遶三帀於前而住作",
    "X04n0223_092:0617a23": "如是言聖者我已先發阿耨多羅三藐三菩提心而",
    "X04n0223_092:0617a24": "未知菩薩云何學菩薩道云何修菩薩行乃至應云",
    "X04n0223_092:0617b01": "何於普賢行疾得圓滿我聞聖者善能誘誨唯願垂",
    "X04n0223_092:0617b02": "慈為我宣說云何菩薩而得成就阿耨多羅三藐三",
    "X04n0223_092:0617b03": "菩提時德雲比丘告善財言善哉善哉善男子汝已",
    "X04n0223_092:0617b04": "能發阿耨多羅三藐三菩提心復能請問諸菩薩行",
    "X04n0223_092:0617b05": "如是之事難中之難所謂求菩薩行求菩薩境界求",
    "X04n0223_092:0617b06": "菩薩出離道求菩薩清淨道求菩薩清淨廣大心求",
    "X04n0223_092:0617b07": "菩薩成就神通求菩薩示現解脫門求菩薩示現世",
    "X04n0223_092:0617b08": "間所作業求菩薩隨順眾生心求菩薩生死涅槃門",
    "X04n0223_092:0617b09": "求菩薩觀察有為無為心無所著善男子我得自在",
    "X04n0223_092:0617b10": "決定解力信眼清淨智光照耀普觀境界離一切障",
    "X04n0223_092:0617b11": "善巧觀察普眼明徹具清淨行往詣十方一切國土",
    "X04n0223_092:0617b12": "恭敬供養一切諸佛常念一切諸佛如來總持一切",
    "X04n0223_092:0617b13": "諸佛正法常見一切十方諸佛所謂見於東方一佛",
    "X04n0223_092:0617b14": "二佛十佛百佛千佛百千佛億佛百億佛千億佛百",
    "X04n0223_092:0617b15": "千億佛那由他億佛百那由他億佛千那由他億佛",
    "X04n0223_092:0617b16": "百千那由他億佛乃至見無數無量無邊無等不可",
    "X04n0223_092:0617b17": "數不可稱不可思不可量不可說不可說不可說佛",
    "X04n0223_092:0617b18": "乃至見閻浮提微塵數佛四天下微塵數佛千世界",
    "X04n0223_092:0617b19": "微塵數佛二千世界微塵數佛三千世界微塵數佛",
    "X04n0223_092:0617b20": "佛剎微塵數佛乃至不可說不可說佛剎微塵數佛",
    "X04n0223_092:0617b21": "如東方南西北方四維上下亦復如是一一方中所",
    "X04n0223_092:0617b22": "有諸佛種種色相種種形貌種種神通種種遊戲種",
    "X04n0223_092:0617b23": "種眾會莊嚴道場種種光明無邊照耀種種國土種",
    "X04n0223_092:0617b24": "種壽命隨諸眾生種種心樂示現種種成正覺門於",
    "X04n0223_092:0617c01": "大眾中而師子吼善男子我唯得此憶念一切諸佛",
    "X04n0223_092:0617c02": "境界智慧光明普見法門豈能了知諸大菩薩無邊",
    "X04n0223_092:0617c03": "智慧清淨行門所謂智光普照念佛門常見一切諸",
    "X04n0223_092:0617c04": "佛國土種種宮殿悉嚴淨故令一切眾生念佛門隨",
    "X04n0223_092:0617c05": "諸眾生心之所樂皆令見佛得清淨故令安住力念",
    "X04n0223_092:0617c06": "佛門令入如來十力中故令安住法念佛門見無量",
    "X04n0223_092:0617c07": "佛聽聞法故照耀諸方念佛門悉見一切諸世界中",
    "X04n0223_092:0617c08": "等無差別諸佛海故入不可見處念佛門悉見一切",
    "X04n0223_092:0617c09": "微細境中諸佛自在神通事故住於諸劫念佛門一",
    "X04n0223_092:0617c10": "切劫中常見如來諸所施為無暫捨故住一切時念",
    "X04n0223_092:0617c11": "佛門於一切時常見如來親近同住不捨離故住一",
    "X04n0223_092:0617c12": "切剎念佛門一切國土咸見佛身超過一切無與等",
    "X04n0223_092:0617c13": "故住一切世念佛門隨於自心之所欲樂普見三世",
    "X04n0223_092:0617c14": "諸如來故住一切境念佛門普於一切諸境界中見",
    "X04n0223_092:0617c15": "諸如來次第現故住寂滅念佛門於一念中見一切",
    "X04n0223_092:0617c16": "剎一切諸佛示涅槃故住遠離念佛門於一念中見",
    "X04n0223_092:0617c17": "一切佛從其所住而出去故住廣大念佛門心常觀",
    "X04n0223_092:0617c18": "察一一佛身充徧一切諸法界故住微細念佛門於",
    "X04n0223_092:0617c19": "一毛端有不可說如來出現悉至其所而承事故住",
    "X04n0223_092:0617c20": "莊嚴念佛門於一念中見一切剎皆有諸佛成等正",
    "X04n0223_092:0617c21": "覺現神變故住能事念佛門見一切佛出現世間放",
    "X04n0223_092:0617c22": "智慧光轉法輪故住自在心念佛門知隨自心所有",
    "X04n0223_092:0617c23": "欲樂一切諸佛現其像故住自業念佛門知隨眾生",
    "X04n0223_092:0617c24": "所積集業現其影像令覺悟故住神變念佛門見佛",
    "X04n0223_092:0618a01": "所坐廣大蓮華周徧法界而開敷故住虗空念佛門",
    "X04n0223_092:0618a02": "觀察如來所有身雲莊嚴法界虗空界故而我云何",
    "X04n0223_092:0618a03": "能知能說彼功德行善男子南方有國名曰海門彼",
    "X04n0223_092:0618a04": "有比丘名為海雲汝往彼問菩薩云何學菩薩行修",
    "X04n0223_092:0618a05": "菩薩道海雲比丘能分別說發起廣大善根因緣善",
    "X04n0223_092:0618a06": "男子海雲比丘當令汝入廣大助道位當令汝生廣",
    "X04n0223_092:0618a07": "大善根力當為汝說發菩提心因當令汝生廣大乘",
    "X04n0223_092:0618a08": "光明當令汝修廣大波羅蜜當令汝入廣大諸行海",
    "X04n0223_092:0618a09": "當令汝滿廣大誓願輪當令汝淨廣大莊嚴門當令",
    "X04n0223_092:0618a10": "汝生廣大慈悲力時善財童子禮德雲比丘足右遶",
    "X04n0223_092:0618a11": "觀察辭退而去。",
    "X04n0223_092:0618a12": "【論】爾時善財童子聞是語已歡喜踊躍已下至我",
    "X04n0223_092:0618a13": "唯得此憶念一切諸佛境界智慧光明普見法門",
    "X04n0223_092:0618a14": "有三十七行經義有十一門一得聞善知識名歡",
    "X04n0223_092:0618a15": "喜二頂禮文殊師利右遶三帀悲泣辭退南行三",
    "X04n0223_092:0618a16": "至處求覓德雲比丘四求經七日五見比丘在別",
    "X04n0223_092:0618a17": "山上徐步經行六見已往詣禮敬右遶三帀七申",
    "X04n0223_092:0618a18": "請所求八德雲歎善財二種難法皆能已發九先",
    "X04n0223_092:0618a19": "舉善財所求十種菩薩之行十自申己德授與善",
    "X04n0223_092:0618a20": "財十一我唯得此憶念一切諸佛境界智慧光明",
    "X04n0223_092:0618a21": "普見法門是都結自己當位法門授與善財竟已",
    "X04n0223_092:0618a22": "下更推勝進前位一得聞善知識名歡喜者經云",
    "X04n0223_092:0618a23": "聞是語已歡喜踊躍舉身離地為踊再踊不已為",
    "X04n0223_092:0618a24": "躍二頂禮文殊足下辭退南行頭頂禮足以己之",
    "X04n0223_092:0618b01": "尊高至彼之足下是敬極之禮也遶無數帀敬順",
    "X04n0223_092:0618b02": "法心辭退南行昇進明智三至處求覓德雲比丘",
    "X04n0223_092:0618b03": "者明至勝樂國妙峯山表無染寂靜為勝樂身心",
    "X04n0223_092:0618b04": "不動如山是習定也十方求覓是觀也是十方觀",
    "X04n0223_092:0618b05": "圓融心境使無邊等虗空故四求經七日者明七",
    "X04n0223_092:0618b06": "覺分推求勝進除沉掉心也處定曰沉出定曰掉",
    "X04n0223_092:0618b07": "去此二障五見比丘在別山上徐步經行者表同",
    "X04n0223_092:0618b08": "其定體已登山頂義也明初居定體猶有定心以",
    "X04n0223_092:0618b09": "七覺支分推求正覺法身本無定亂體故初心有",
    "X04n0223_092:0618b10": "禪可定故云遙見德雲住居別山頂也徐步者不",
    "X04n0223_092:0618b11": "居亂體也經行者表不住淨心也定亂兩融方明",
    "X04n0223_092:0618b12": "契會又雖得同十方一切諸佛正覺慧現前自此",
    "X04n0223_092:0618b13": "方堪求菩薩之行成普賢行為明不住用故故云",
    "X04n0223_092:0618b14": "徐步不住定故修菩薩行故云經行夫修道者皆",
    "X04n0223_092:0618b15": "須信心之後當須要以定門以為方便得定之後",
    "X04n0223_092:0618b16": "方堪起十方觀七覺支觀用會心境徧周定亂雙",
    "X04n0223_092:0618b17": "融身邊見謝始名見道方堪修菩薩道具菩薩行",
    "X04n0223_092:0618b18": "隨俗多生在真一念六見已往詣禮敬右遶三帀",
    "X04n0223_092:0618b19": "者勝進敬順體會心成也右遶者左尊右卑以自",
    "X04n0223_092:0618b20": "卑己順尊正教三帀者一三五七九是陽之位二",
    "X04n0223_092:0618b21": "四六八十是陰之位陽生陰煞以三是生義也七",
    "X04n0223_092:0618b22": "申請所求者經云我已先發無上菩提心而未知",
    "X04n0223_092:0618b23": "菩薩云何學菩薩行是乃至應云何於普賢行速",
    "X04n0223_092:0618b24": "得圓滿八德雲比丘歎善財二種難法皆能發行",
    "X04n0223_092:0618c01": "者歎菩提心難發先已發菩薩行難行今能行云",
    "X04n0223_092:0618c02": "我已發無上菩提心者已於文殊師利所發菩提",
    "X04n0223_092:0618c03": "心為知菩提無證修無所求故但求菩薩方便三",
    "X04n0223_092:0618c04": "昧加行其菩提心自然明白無垢猶如空中有雲",
    "X04n0223_092:0618c05": "雲亡其虗空自空不復云求虗空也以明但修菩",
    "X04n0223_092:0618c06": "薩三昧觀照以治執障然菩提心無有修作留除",
    "X04n0223_092:0618c07": "之體在凡不減在聖不增是故今以妙峯山像以",
    "X04n0223_092:0618c08": "止觀二門七菩提之助顯方便菩提心自明白及",
    "X04n0223_092:0618c09": "至菩提明白即菩薩行諸三昧自是菩提不復別",
    "X04n0223_092:0618c10": "有菩提而自明白以明菩薩處於世間修諸萬行",
    "X04n0223_092:0618c11": "世間萬行乃至菩提涅槃性自離故以將此法教",
    "X04n0223_092:0618c12": "化迷流不了此者而令悟達性空無垢之智以淨",
    "X04n0223_092:0618c13": "諸業令苦不生名為大悲猶如化人教化幻士以",
    "X04n0223_092:0618c14": "智觀業隨時隨根十方等利無心意識智幻利生",
    "X04n0223_092:0618c15": "以此義故但求菩薩一切諸行以明即行是菩提",
    "X04n0223_092:0618c16": "一切無生滅故云我已發無上菩提心者以明信",
    "X04n0223_092:0618c17": "心菩提雖未有三昧加行顯發已知無所修無所",
    "X04n0223_092:0618c18": "求故今求菩薩行者以明方便三昧相印方明行",
    "X04n0223_092:0618c19": "及菩提如實無二於此之中不可說言諸行無常",
    "X04n0223_092:0618c20": "是生是滅經云一切法不生一切法不滅若能如",
    "X04n0223_092:0618c21": "是見諸佛常現前以是下文得見四維上下十方",
    "X04n0223_092:0618c22": "無數佛等為得此見解故如來於三乘中說諸行",
    "X04n0223_092:0618c23": "無常者為執諸行作實者說非為大根眾生頓受",
    "X04n0223_092:0618c24": "法界佛乘理智體用無礙者說故是故發菩提心",
    "X04n0223_092:0619a01": "者須識教之權實可以堪發大心問曰何故不於",
    "X04n0223_092:0619a02": "文殊師利一箇善知識邊求法豈不足耶何故須",
    "X04n0223_092:0619a03": "經歷五十三善知識求菩薩行也答曰明治宿習",
    "X04n0223_092:0619a04": "氣之淺深修差別智之廣狹大慈悲之厚薄攝化",
    "X04n0223_092:0619a05": "之多少以此安立五位修行法則隨位善知識五",
    "X04n0223_092:0619a06": "十三人一百一十重因果總別同異成壞之相令",
    "X04n0223_092:0619a07": "進修法不錯謬不滯其功不迂其行故從此妙峯",
    "X04n0223_092:0619a08": "山以方便三昧加行因緣顯自法身自體清淨本",
    "X04n0223_092:0619a09": "無依住普光明智與菩薩行寂用無二門已下諸",
    "X04n0223_092:0619a10": "位以普光明智用修差別智及治習氣并以大願",
    "X04n0223_092:0619a11": "起生智門長養大悲行周法界如下具明一一次",
    "X04n0223_092:0619a12": "第九德雲先舉善財所求十種菩薩之行者從所",
    "X04n0223_092:0619a13": "謂求菩薩行已下總有十種菩薩行是總舉十住",
    "X04n0223_092:0619a14": "十十行十十迴向十十地十十一地十如是五位",
    "X04n0223_092:0619a15": "中各十十總在此十種菩薩行中且如初第一所",
    "X04n0223_092:0619a16": "謂求菩薩行向十住中配初發心住成檀波羅蜜",
    "X04n0223_092:0619a17": "門為主餘九為伴以方便三昧為檀行體能捨一",
    "X04n0223_092:0619a18": "切法故二求菩薩境界者配治地住以戒波羅蜜",
    "X04n0223_092:0619a19": "為體餘九為伴以法身根本智為戒體大悲及差",
    "X04n0223_092:0619a20": "別智為用如海雲比丘所觀察大海見佛出興達",
    "X04n0223_092:0619a21": "十二緣生成根本智便以差別智說普眼經及十",
    "X04n0223_092:0619a22": "王是智悲之行如下至位方明此同十地中第二",
    "X04n0223_092:0619a23": "地治欲界惑三求菩薩出離道者配修行住此同",
    "X04n0223_092:0619a24": "十地中第三地修上二界禪超彼禪定位故治上",
    "X04n0223_092:0619b01": "二界惑如此修行住中第三善知識於海岸國善",
    "X04n0223_092:0619b02": "住比丘在於虗空中來往經行明得不住三界及",
    "X04n0223_092:0619b03": "禪定得智自在故十王恭敬者明智悲竝濟不偏",
    "X04n0223_092:0619b04": "修故至位方明此以忍波羅蜜為主餘九為伴此",
    "X04n0223_092:0619b05": "明三界惑盡是出離道故四求菩薩清淨道如十",
    "X04n0223_092:0619b06": "住中第四生貴住及十地第四地三界心盡出世",
    "X04n0223_092:0619b07": "現前方學世間文字智義五住五地方滿六住中",
    "X04n0223_092:0619b08": "如海幢比丘得離出入息寂滅神通化身周徧十",
    "X04n0223_092:0619b09": "方如是十種所求所修菩薩道一中十十之行五",
    "X04n0223_092:0619b10": "位齊彰一一如上配之如中意況具在文義炳然",
    "X04n0223_092:0619b11": "不悟讀之虗談且過一一須得意如十住法與後",
    "X04n0223_092:0619b12": "位及十地作樣已後諸位倣此規模慣習已終元",
    "X04n0223_092:0619b13": "依初法十自申己德授與善財者經云善男子我",
    "X04n0223_092:0619b14": "得自在決定解力信眼清淨智光照耀普觀境界",
    "X04n0223_092:0619b15": "離一切障善巧觀察普眼明徹具清淨行往詣十",
    "X04n0223_092:0619b16": "方一切佛國土恭敬供養一切諸佛此明舉本果",
    "X04n0223_092:0619b17": "法令凡信樂修行從初發心修行慣習十地功終",
    "X04n0223_092:0619b18": "方依及此初時本樣果法也還以法界中時不遷",
    "X04n0223_092:0619b19": "智不異慈悲不異願行不異之所成就以於法界",
    "X04n0223_092:0619b20": "大智無延促中修行故不同情解有修行者莫作",
    "X04n0223_092:0619b21": "延促時分修學應須善觀法界體用莫如世情作",
    "X04n0223_092:0619b22": "一剎那計作三僧祇計如法界中都無脩短遠近",
    "X04n0223_092:0619b23": "故以此解行如法修行於諸境界善照生滅令使",
    "X04n0223_092:0619b24": "執盡而成智之大用於自心境莫浪攝持但知放",
    "X04n0223_092:0619c01": "蕩任性坦然習定觀照執盡智現生滅自無業垢",
    "X04n0223_092:0619c02": "自淨會佛境界同如來心佛見自會非由捉搦謾",
    "X04n0223_092:0619c03": "作別治令心狂惑但自明心境見融執業便謝見",
    "X04n0223_092:0619c04": "亡執謝一切萬法本自無瘡智境朗然名為佛國",
    "X04n0223_092:0619c05": "也無煩強生見執永自沈淪自作自殃非他能與",
    "X04n0223_092:0619c06": "十一自此善男子我得自在決定信解力已下至",
    "X04n0223_092:0619c07": "善男子我唯知此憶念一切諸佛境界智慧光明",
    "X04n0223_092:0619c08": "普見法門有十九行半經明普見十方一切諸佛",
    "X04n0223_092:0619c09": "及諸佛國土境界無礙門是此位中之果也此明",
    "X04n0223_092:0619c10": "本來如是佛境清淨比來妄作客塵今從文殊師",
    "X04n0223_092:0619c11": "利所得決定信眼以止觀二門七覺支分至此真",
    "X04n0223_092:0619c12": "境契會無差普見一切眾生心境及以自心本來",
    "X04n0223_092:0619c13": "解脫佛國此名初發心住以身心會佛所住故以",
    "X04n0223_092:0619c14": "檀波羅蜜為主餘九為伴自此已下但有所見佛",
    "X04n0223_092:0619c15": "及佛境界總是當位中之果也自此已下推功前",
    "X04n0223_092:0619c16": "位治地住中已下一一善知識邊皆有本位昇進",
    "X04n0223_092:0619c17": "二門第二治地住善知識名字法門如下一初昇",
    "X04n0223_092:0619c18": "進門中從豈能了知諸大菩薩無邊智慧清淨行",
    "X04n0223_092:0619c19": "門已下至辭退而去有三十八行半經是推德勝",
    "X04n0223_092:0619c20": "進分於此段中約分四段一豈能了知諸大菩薩",
    "X04n0223_092:0619c21": "無邊智慧已下至云何能知能說彼功德行有二",
    "X04n0223_092:0619c22": "十九行半經明仰推勝德令善財進修分二南方",
    "X04n0223_092:0619c23": "有國名為海門是示善知識處三彼有比丘名為",
    "X04n0223_092:0619c24": "海雲是示善知識名四禮德雲足是辭去而昇進",
    "X04n0223_092:0620a01": "前位此明一一位中與十法門令入授十法門令",
    "X04n0223_092:0620a02": "修皆一位有正入本位之果授前位之因已下倣",
    "X04n0223_092:0620a03": "此例然初二十九行半經明未申善知識名懸歎",
    "X04n0223_092:0620a04": "其德自推無能後九行半經明舉善知識名重舉",
    "X04n0223_092:0620a05": "十法而令預聞一一如經具明。",
    "X04n0223_092:0620a06": "第二海門國海雲比丘主治地住。",
    "X04n0223_092:0620a07": "【經】爾時善財童子一心思惟善知識教正念觀察智",
    "X04n0223_092:0620a08": "慧光明門正念觀察菩薩解脫門正念觀察菩薩三",
    "X04n0223_092:0620a09": "昧門正念觀察菩薩大海門正念觀察諸佛現前門",
    "X04n0223_092:0620a10": "正念觀察諸佛方所門正念觀察諸佛軌則門正念",
    "X04n0223_092:0620a11": "觀察諸佛等虗空界門正念觀察諸佛出現次第門",
    "X04n0223_092:0620a12": "正念觀察諸佛所入方便門漸次南行至海門國向",
    "X04n0223_092:0620a13": "海雲比丘所頂禮其足右遶畢於前合掌作如是言",
    "X04n0223_092:0620a14": "聖者我已先發阿耨多羅三藐三菩提心欲入一切",
    "X04n0223_092:0620a15": "無上智海而未知菩薩云何能捨世俗家生如來家",
    "X04n0223_092:0620a16": "云何能渡生死海入佛智海云何能離凡夫地入如",
    "X04n0223_092:0620a17": "來地云何能斷生死流入菩薩行流云何能破生死",
    "X04n0223_092:0620a18": "輪成菩薩願輪云何能滅魔境界顯佛境界云何能",
    "X04n0223_092:0620a19": "竭愛欲海長大悲海云何能閉眾難惡趣門開諸大",
    "X04n0223_092:0620a20": "涅槃門云何能出三界城入一切智城云何能棄捨",
    "X04n0223_092:0620a21": "一切玩好之物悉以饒益一切眾生時海雲比丘告",
    "X04n0223_092:0620a22": "善財言善男子汝已發阿耨多羅三藐三菩提心耶",
    "X04n0223_092:0620a23": "善財言唯我已先發阿耨多羅三藐三菩提心海雲",
    "X04n0223_092:0620a24": "言善男子若諸眾生不種善根則不能發阿耨多羅",
    "X04n0223_092:0620b01": "三藐三菩提心要得普門善根光明具真實道三昧",
    "X04n0223_092:0620b02": "智光出生種種廣大福海長白淨法無有懈息事善",
    "X04n0223_092:0620b03": "知識不生疲厭不顧身命無所藏積等心如地無有",
    "X04n0223_092:0620b04": "高下性常慈愍一切眾生於諸有趣專念不捨恒樂",
    "X04n0223_092:0620b05": "觀察如來境界如是乃能發菩提心發菩提心者所",
    "X04n0223_092:0620b06": "謂發大悲心普救一切眾生故發大慈心等祐一切",
    "X04n0223_092:0620b07": "世間故發安樂心令一切眾生滅諸苦故發饒益心",
    "X04n0223_092:0620b08": "令一切眾生離惡法故發哀愍心有怖畏者咸守護",
    "X04n0223_092:0620b09": "故發無礙心捨離一切諸障礙故發廣大心一切法",
    "X04n0223_092:0620b10": "界咸徧滿故發無邊心等虗空界無不往故發寬博",
    "X04n0223_092:0620b11": "心悉見一切諸如來故發清淨心於三世法智無違",
    "X04n0223_092:0620b12": "故發智慧心普入一切智慧海故善男子我住此海",
    "X04n0223_092:0620b13": "門國十有二年常以大海為其境界所謂思惟大海",
    "X04n0223_092:0620b14": "廣大無量思惟大海甚深難測思惟大海漸次深廣",
    "X04n0223_092:0620b15": "思惟大海無量眾寶奇妙莊嚴思惟大海積無量水",
    "X04n0223_092:0620b16": "思惟大海水色不同不可思議思惟大海無量眾生",
    "X04n0223_092:0620b17": "之所住處思惟大海容受種種大身眾生思惟大海",
    "X04n0223_092:0620b18": "能受大雲所雨之雨思惟大海無增無減善男子我",
    "X04n0223_092:0620b19": "思惟時復作是念世間之中頗有廣博過此海不頗",
    "X04n0223_092:0620b20": "有無量過此海不頗有甚深過此海不頗有殊特過",
    "X04n0223_092:0620b21": "此海不善男子我作是念時此海之下有大蓮華忽",
    "X04n0223_092:0620b22": "然出現以無能勝因陀羅尼羅寶為莖吠瑠璃寶為",
    "X04n0223_092:0620b23": "華閻浮檀金為葉沈水為臺瑪瑙為鬚芬敷布濩彌",
    "X04n0223_092:0620b24": "覆大海百萬阿脩羅王執持其莖百萬摩尼寶莊嚴",
    "X04n0223_092:0620c01": "網彌覆其上百萬龍王雨以香水百萬迦樓羅王銜",
    "X04n0223_092:0620c02": "諸纓絡及寶繒帶周帀垂下百萬羅剎王慈心觀察",
    "X04n0223_092:0620c03": "百萬夜叉王恭敬禮拜百萬乾闥婆王種種音樂讚",
    "X04n0223_092:0620c04": "歎供養百萬天王雨諸天華天鬘天香天燒香天塗",
    "X04n0223_092:0620c05": "香天末香天妙衣服天幢幡蓋百萬梵王頭頂禮敬",
    "X04n0223_092:0620c06": "百萬淨居天合掌作禮百萬轉輪王各以七寶莊嚴",
    "X04n0223_092:0620c07": "供養百萬海神俱時出現恭敬頂禮百萬味光摩尼",
    "X04n0223_092:0620c08": "寶光明普照百萬淨福摩尼寶以為莊嚴百萬普光",
    "X04n0223_092:0620c09": "摩尼寶為清淨藏百萬殊勝摩尼寶其光赫弈百萬",
    "X04n0223_092:0620c10": "妙藏摩尼寶光照無邊百萬閻浮幢摩尼寶次第行",
    "X04n0223_092:0620c11": "列百萬金剛師子摩尼寶不可破壞清淨莊嚴百萬",
    "X04n0223_092:0620c12": "日藏摩尼寶廣大清淨百萬可樂摩尼寶具種種色",
    "X04n0223_092:0620c13": "百萬如意摩尼寶莊嚴無盡光明照耀此大蓮華如",
    "X04n0223_092:0620c14": "來出世善根所起一切菩薩皆生信樂十方世界無",
    "X04n0223_092:0620c15": "不現前從如幻法生如夢法生清淨業生無諍法門",
    "X04n0223_092:0620c16": "之所莊嚴入無為印住無礙門充滿十方一切國土",
    "X04n0223_092:0620c17": "隨順諸佛甚深境界於無數百千劫歎其功德不可",
    "X04n0223_092:0620c18": "得盡我時見彼蓮華之上有一如來結跏趺坐其身",
    "X04n0223_092:0620c19": "從此上至有頂寶蓮華座不可思議道場眾會不可",
    "X04n0223_092:0620c20": "思議諸相成就不可思議隨好圓滿不可思議神通",
    "X04n0223_092:0620c21": "變化不可思議色相清淨不可思議無見頂相不可",
    "X04n0223_092:0620c22": "思議廣長舌相不可思議善巧言說不可思議圓滿",
    "X04n0223_092:0620c23": "音聲不可思議無邊際力不可思議清淨無畏不可",
    "X04n0223_092:0620c24": "思議廣大辯才不可思議又念彼佛往修諸行不可",
    "X04n0223_092:0621a01": "思議自在成道不可思議妙音演法不可思議普門",
    "X04n0223_092:0621a02": "示現種種莊嚴不可思議隨其左右見各差別不可",
    "X04n0223_092:0621a03": "思議一切利益皆令圓滿不可思議時此如來即伸",
    "X04n0223_092:0621a04": "右手而摩我頂為我演說普眼法門開示一切如來",
    "X04n0223_092:0621a05": "境界顯發一切菩薩諸行闡明一切諸佛妙法一切",
    "X04n0223_092:0621a06": "法輪悉入其中能淨一切諸佛國土能摧一切異道",
    "X04n0223_092:0621a07": "邪論能滅一切諸魔軍眾能令眾生皆生歡喜能照",
    "X04n0223_092:0621a08": "一切眾生心行能了一切眾生諸根隨眾生心悉令",
    "X04n0223_092:0621a09": "開悟我從於彼如來之所聞此法門受持讀誦憶念",
    "X04n0223_092:0621a10": "觀察假使有人以大海量墨須彌聚筆書寫於此普",
    "X04n0223_092:0621a11": "眼法門一品中一門一門中一法一法中一義一義",
    "X04n0223_092:0621a12": "中一句不得少分何況能盡善男子我於彼佛所千",
    "X04n0223_092:0621a13": "二百歲受持如是普眼法門於日日中以聞持陀羅",
    "X04n0223_092:0621a14": "尼光明領受無數品以寂靜門陀羅尼光明趣入無",
    "X04n0223_092:0621a15": "數品以無邊旋陀羅尼光明普入無數品以隨地觀",
    "X04n0223_092:0621a16": "察陀羅尼光明分別無數品以威力陀羅尼光明普",
    "X04n0223_092:0621a17": "攝無數品以蓮華莊嚴陀羅尼光明引發無數品以",
    "X04n0223_092:0621a18": "清淨言音陀羅尼光明開演無數品以虗空藏陀羅",
    "X04n0223_092:0621a19": "尼光明顯示無數品以光聚陀羅尼光明增廣無數",
    "X04n0223_092:0621a20": "品以海藏陀羅尼光明辯析無數品若有眾生從十",
    "X04n0223_092:0621a21": "方來若天若天王若龍若龍王若夜叉若夜叉王若",
    "X04n0223_092:0621a22": "乾闥婆若乾闥婆王若阿脩羅若阿脩羅王若迦樓",
    "X04n0223_092:0621a23": "羅若迦樓羅王若緊那羅若緊那羅王若摩睺羅伽",
    "X04n0223_092:0621a24": "若摩睺羅伽王若人若人王若梵若梵王如是一切",
    "X04n0223_092:0621b01": "來至我所我悉為其開示解釋稱揚讚歎咸令愛樂",
    "X04n0223_092:0621b02": "趣入安住此諸佛菩薩行光明普眼法門善男子我",
    "X04n0223_092:0621b03": "唯知此普眼法門如諸菩薩摩訶薩深入一切菩薩",
    "X04n0223_092:0621b04": "行海隨其願力而修行故入大願海於無量劫住世",
    "X04n0223_092:0621b05": "間故入一切眾生海隨其心樂廣利益故入一切眾",
    "X04n0223_092:0621b06": "生心海出生十力無礙智光故入一切眾生根海應",
    "X04n0223_092:0621b07": "時教化悉令調伏故入一切剎海成滿本願嚴淨佛",
    "X04n0223_092:0621b08": "剎故入一切佛海願常供養諸如來故入一切法海",
    "X04n0223_092:0621b09": "能以智慧咸悟入故入一切功德海一一修行令具",
    "X04n0223_092:0621b10": "足故入一切眾生言辭海於一切剎轉正法輪故而",
    "X04n0223_092:0621b11": "我云何能知能說彼功德行善男子從此南行六十",
    "X04n0223_092:0621b12": "由旬楞伽道邊有一聚落名為海岸彼有比丘名曰",
    "X04n0223_092:0621b13": "善住汝詣彼問菩薩云何淨菩薩行時善財童子禮",
    "X04n0223_092:0621b14": "海雲足右遶瞻仰辭退而去。",
    "X04n0223_092:0621b15": "【論】第二治地住本位門中復分為五段一爾時善",
    "X04n0223_092:0621b16": "財已下正念觀十法二南行至海門國三至海雲",
    "X04n0223_092:0621b17": "比丘所頂禮其足四正申所求五海雲比丘稱歎",
    "X04n0223_092:0621b18": "善財示所觀法如海門國者明觀生死海為廣大",
    "X04n0223_092:0621b19": "佛海海雲比丘者因所觀法立名其心如雨以法",
    "X04n0223_092:0621b20": "潤生如雲又性戒如海不宿死屍一切生滅死屍",
    "X04n0223_092:0621b21": "至於根本智海皆為智海無生滅故海雲比丘稱",
    "X04n0223_092:0621b22": "歎善財與所觀之法者所謂觀察大海云我住此",
    "X04n0223_092:0621b23": "海門國十有二年者明不離十二因緣生死海故",
    "X04n0223_092:0621b24": "如是十二有支一切凡夫無明所覆常處其中權",
    "X04n0223_092:0621c01": "教菩薩及以二乘皆厭而捨之一乘菩薩以此無",
    "X04n0223_092:0621c02": "明十二有支以為如來一切智智之海為大智海",
    "X04n0223_092:0621c03": "無有生滅本來如是凡夫不了妄繫生死無明故",
    "X04n0223_092:0621c04": "云我住此海門國十有二年經云常以大海為其",
    "X04n0223_092:0621c05": "境界已下有十種思惟大海意明一切眾生十二",
    "X04n0223_092:0621c06": "緣生生老之海廣大無量無有中邊性相可得便",
    "X04n0223_092:0621c07": "為佛海思惟大海無量眾寶奇妙莊嚴明觀生死",
    "X04n0223_092:0621c08": "緣生海便成自性清淨佛之智海即一切智寶功",
    "X04n0223_092:0621c09": "德莊嚴思惟大海積無量水者以諸愛水為大悲",
    "X04n0223_092:0621c10": "水思惟大海水色不同者根本智中起無量差別",
    "X04n0223_092:0621c11": "智慈思惟大海無量眾生住處以明佛海中有無",
    "X04n0223_092:0621c12": "量眾生之所住處不覺不知思惟大海容受種種",
    "X04n0223_092:0621c13": "大身眾生明無量菩薩咸處生死海中一一身土",
    "X04n0223_092:0621c14": "咸滿其中如影如光不相障蔽思惟大海能受大",
    "X04n0223_092:0621c15": "雲所雨之雨者菩薩心海堪受大雲諸佛法雨思",
    "X04n0223_092:0621c16": "惟大海無增無減諸佛智性之海無有增減乃至",
    "X04n0223_092:0621c17": "四種無過此廣大深廣便見海中有大蓮華忽然",
    "X04n0223_092:0621c18": "出現其上有佛說普眼經意明自觀生死海便為",
    "X04n0223_092:0621c19": "自己如來清淨智海自佛出興根本智差別智究",
    "X04n0223_092:0621c20": "竟不離此生死海中圓滿故十力四無畏一切智",
    "X04n0223_092:0621c21": "智海皆迴生死海廣大業力而成就之生死業果",
    "X04n0223_092:0621c22": "盡一切智智海如是成自己如來廣大智海普賢",
    "X04n0223_092:0621c23": "行海不離一切眾生及自己十二有支緣生行海",
    "X04n0223_092:0621c24": "中若離此者別有成佛處所法者無有是處從海",
    "X04n0223_092:0622a01": "出蓮華其蓮華上所有莊嚴眾寶是達無明及諸",
    "X04n0223_092:0622a02": "有支為大智海以智隨行功德報生因陀羅者主",
    "X04n0223_092:0622a03": "也尼羅者青色此寶青色為眾寶中之主為蓮華",
    "X04n0223_092:0622a04": "莖芬敷布護者言此蓮華開敷廣大徧布大海此",
    "X04n0223_092:0622a05": "明以行隨智用無染業所成百萬阿脩羅王執持",
    "X04n0223_092:0622a06": "其莖者百萬隨智用處生死而不沒像阿修羅處",
    "X04n0223_092:0622a07": "大海而纔沒半身表萬行隨智以智為主明智悲",
    "X04n0223_092:0622a08": "萬行處生死海而恒不沒故一切眾苦波濤此明",
    "X04n0223_092:0622a09": "根本智差別智大悲萬行一時同舉明前妙峰山",
    "X04n0223_092:0622a10": "得佛境界無相智慧光明海但得普見諸佛智慧",
    "X04n0223_092:0622a11": "光明境界門此治地住中以將無相智慧光明照",
    "X04n0223_092:0622a12": "十二有支成根本智差別大悲萬行齊備百萬摩",
    "X04n0223_092:0622a13": "尼寶莊嚴網彌覆其上者明以根本智起差別智",
    "X04n0223_092:0622a14": "設教徧周之所報生百萬龍王雨以香水者明以",
    "X04n0223_092:0622a15": "智隨悲行雨戒定慧解脫知見香水浴眾生心垢",
    "X04n0223_092:0622a16": "百萬迦樓羅王銜諸纓絡及寶繒帶周帀垂下者",
    "X04n0223_092:0622a17": "智隨萬行垂大慈悲同於生死惡接義也百萬羅",
    "X04n0223_092:0622a18": "剎王慈心觀察者羅剎王者即毗沙門王也主此",
    "X04n0223_092:0622a19": "眾也此云持國在須彌北面而居明守護義取其",
    "X04n0223_092:0622a20": "像以表法明菩薩以大慈悲常居生死海守護眾",
    "X04n0223_092:0622a21": "生令一切眾生慈心相向百萬夜叉王恭敬禮拜",
    "X04n0223_092:0622a22": "者取之像表離憍慢殘害夜叉常恭敬故號之為",
    "X04n0223_092:0622a23": "王明勝於生死惡害心故明主當護持生死惡害",
    "X04n0223_092:0622a24": "不生自在如王也百萬乾闥婆王種種音樂讚歎",
    "X04n0223_092:0622b01": "供養者明法樂以樂眾生故百萬天王雨諸天華",
    "X04n0223_092:0622b02": "鬘香及衣服幢幡蓋等明廣大饒益皆悉自在萬",
    "X04n0223_092:0622b03": "事備周如天王已下例然總明迴生死海中無量",
    "X04n0223_092:0622b04": "不善作無量善根表以十王明於生死海達無明",
    "X04n0223_092:0622b05": "十二緣行一切不善成大智大悲善行滿足寄喻",
    "X04n0223_092:0622b06": "如王舉諸寶莊嚴充滿大海義亦如之以迴一切",
    "X04n0223_092:0622b07": "不善行作一切善行之所報生隨智隨悲莊嚴滿",
    "X04n0223_092:0622b08": "剎皆以無為無性智法印普印生死海總成福海",
    "X04n0223_092:0622b09": "以法身無依住自性清淨普光明大平等智印印",
    "X04n0223_092:0622b10": "生死海總成法界解脫法門以差別智印印眾生",
    "X04n0223_092:0622b11": "根之所調伏而為說法號之為佛出興也普眼徧",
    "X04n0223_092:0622b12": "知諸法緣起善知總別同異本末生起號之為普",
    "X04n0223_092:0622b13": "眼法門應當如是觀生死海觀如來海觀如來無",
    "X04n0223_092:0622b14": "差別智海觀如來差別智海觀如來大慈悲海乃",
    "X04n0223_092:0622b15": "至普賢行願海無邊法門海總在此一切眾生十",
    "X04n0223_092:0622b16": "二有支生死海生若出此海外別有成佛處所無",
    "X04n0223_092:0622b17": "有是處當知諸佛及以國土生居此生住居此住",
    "X04n0223_092:0622b18": "無別處也從時海雲比丘告善財言善男子汝已",
    "X04n0223_092:0622b19": "發阿耨多羅三藐三菩提耶已下至善男子我唯",
    "X04n0223_092:0622b20": "知此普眼法門有九十一行經是正入本位法門",
    "X04n0223_092:0622b21": "從如諸菩薩已下至辭退而去有十三行經是此",
    "X04n0223_092:0622b22": "位中推德昇進於此段中約分四門一歎推先德",
    "X04n0223_092:0622b23": "二示善知識住處三舉其名號四禮敬辭去文義",
    "X04n0223_092:0622b24": "如經自具如從此南行六十由旬者南義如前所",
    "X04n0223_092:0622c01": "釋六十由旬者明此位治上二界四禪四空八禪",
    "X04n0223_092:0622c02": "惑已過前位欲界六天業故故言六十由旬海岸",
    "X04n0223_092:0622c03": "聚落者明超過欲界第六欲天故此位治上二界",
    "X04n0223_092:0622c04": "住禪息念障約昇進之德立名此位治三界惑盡",
    "X04n0223_092:0622c05": "住無所住名為善住此位與第六海幢比丘得無",
    "X04n0223_092:0622c06": "三界業見齊有習氣未得第六住寂滅定神通自",
    "X04n0223_092:0622c07": "在又世間文頌字智技藝未具且得一分出三界",
    "X04n0223_092:0622c08": "麤業得一分神通未於世間中出世間自在即如",
    "X04n0223_092:0622c09": "下海幢比丘是三界定亂二業不能拘留也前妙",
    "X04n0223_092:0622c10": "峯山以止觀門顯諸佛境界智慧光明普見法門",
    "X04n0223_092:0622c11": "以成真諦此位直以智慧觀察世間俗諦十二有",
    "X04n0223_092:0622c12": "支為佛境界通修大悲普賢願行以戒波羅蜜為",
    "X04n0223_092:0622c13": "主餘九為伴約智三界通觀同治約位偏治欲界",
    "X04n0223_092:0622c14": "惑障已上諸位但有所見境界及如來名號總是",
    "X04n0223_092:0622c15": "自心佛果所會之法若自心不會對面無覩見之",
    "X04n0223_092:0622c16": "期。",
    "X04n0223_092:0622c18": "大方廣佛新華嚴經合論卷第九十二"
}