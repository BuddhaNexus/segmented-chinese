{
    "T31n1595_010:0221a02": "攝大乘論釋卷第十",
    "T31n1595_010:0221a04": "世親菩薩釋",
    "T31n1595_010:0221a05": "陳天竺三藏真諦譯",
    "T31n1595_010:0221a06": "釋入因果修差別勝相第五之一",
    "T31n1595_010:0221a07": "對治章第一",
    "T31n1595_010:0221a08": "釋曰。此義有五章。一對治二立名三得相四",
    "T31n1595_010:0221a09": "修相五修時。",
    "T31n1595_010:0221a10": "論曰。如此已說入因果勝相。云何應知入因",
    "T31n1595_010:0221a11": "果修差別。釋曰。前已總說六度因果差別。",
    "T31n1595_010:0221a12": "在願行位為因。在清淨位為果。未約地辯修",
    "T31n1595_010:0221a13": "差別故。目前總說為如此。唯識智名入。三",
    "T31n1595_010:0221a14": "無性為勝相。六度即是唯識智。入三無性因",
    "T31n1595_010:0221a15": "果。欲顯諸波羅蜜修習差別故。問云何應知。",
    "T31n1595_010:0221a16": "論曰。由十種菩薩地。何者為十。一歡喜地。二",
    "T31n1595_010:0221a17": "無垢地。三明焰地。四燒然地。五難勝地。六現",
    "T31n1595_010:0221a18": "前地。七遠行地。八不動地。九善慧地。十法雲",
    "T31n1595_010:0221a19": "地。釋曰。若欲知修差別。觀十地差別。即知",
    "T31n1595_010:0221a20": "因果修差別。",
    "T31n1595_010:0221a21": "論曰。云何應知。以此義成立諸地為十。釋",
    "T31n1595_010:0221a22": "曰。此問欲顯何義。若菩薩入初地。見真如即",
    "T31n1595_010:0221a23": "盡。何以故。真如無分數故。若見真如不盡。真",
    "T31n1595_010:0221a24": "如則有分數。若有分數則同有為法。若見已",
    "T31n1595_010:0221a25": "盡。何故說有十地。",
    "T31n1595_010:0221a26": "論曰。為對治地障十種無明故。釋曰。真如",
    "T31n1595_010:0221a27": "實無一二分數。若約真如體。不可立有十種",
    "T31n1595_010:0221a28": "差別。真如有十種功德。能生十種正行。由無",
    "T31n1595_010:0221a29": "明覆故不見此功德。由不見功德故正行不",
    "T31n1595_010:0221b01": "成。為所障功德正行有十種故。分別能障無",
    "T31n1595_010:0221b02": "明亦有十種。",
    "T31n1595_010:0221b03": "論曰。於十相所顯法界。釋曰。十相謂十種",
    "T31n1595_010:0221b04": "功德及十種正行。此相皆能顯法界。",
    "T31n1595_010:0221b05": "論曰。有十種無明猶在為障。釋曰。此十種",
    "T31n1595_010:0221b06": "相雖復實有。由無明所覆不得顯現。故知菩",
    "T31n1595_010:0221b07": "薩初入真如觀障見道。無明即滅。所餘無明",
    "T31n1595_010:0221b08": "猶在未滅故。十無明覆十功德。障十正行。",
    "T31n1595_010:0221b09": "何者為十種無明。一凡夫性無明。二依身業",
    "T31n1595_010:0221b10": "等。於諸眾生起邪行無明。三心遲苦無明。",
    "T31n1595_010:0221b11": "聞思修忘失無明。四微細煩惱行共生身見",
    "T31n1595_010:0221b12": "等無明。此煩惱最下品故。隨思惟起故。已遠",
    "T31n1595_010:0221b13": "離隨順本所行事故。故名微細煩惱。五於下",
    "T31n1595_010:0221b14": "乘般涅槃無明。六麁相行無明。七微細相行",
    "T31n1595_010:0221b15": "無明。八於無相作功用心無明。九於眾生利",
    "T31n1595_010:0221b16": "益事不由功用無明。十於眾法中不得自在",
    "T31n1595_010:0221b17": "無明。凡夫性無明是初地障。此無明即是身",
    "T31n1595_010:0221b18": "見。身見有二種。一因二果。法我執是因。人我",
    "T31n1595_010:0221b19": "執是果。因即凡夫性迷法無我故稱無明。二",
    "T31n1595_010:0221b20": "乘但能除果。不能斷因。若不斷此無明則不",
    "T31n1595_010:0221b21": "得入初地。故此無明為初地障。依身業等。於",
    "T31n1595_010:0221b22": "諸眾生起邪行無明。是二地障。菩薩未入二",
    "T31n1595_010:0221b23": "地生如此想。謂三乘人有三行差別。迷一乘",
    "T31n1595_010:0221b24": "理故稱無明。又釋一切眾生所行之善。無非",
    "T31n1595_010:0221b25": "菩薩大清淨方便。何以故。清淨既一。未至大",
    "T31n1595_010:0221b26": "清淨位。無住義故。若悉應同歸菩薩大道。",
    "T31n1595_010:0221b27": "云何修方便不修正道。未入二地則無此智。",
    "T31n1595_010:0221b28": "由迷此義故稱無明。若不斷此無明。則不得",
    "T31n1595_010:0221b29": "入二地。故此無明為二地障。心遲苦無明。",
    "T31n1595_010:0221c01": "聞思修忘失無明。是三地障。未至智根位為",
    "T31n1595_010:0221c02": "遲。未得菩薩微妙勝定為苦。以障根及修故",
    "T31n1595_010:0221c03": "稱無明障。聞持等陀羅尼不得成就。令所聞",
    "T31n1595_010:0221c04": "思修有忘失故稱無明。若不斷此無明。不",
    "T31n1595_010:0221c05": "得入三地。故此無明為三地障。微細煩惱行",
    "T31n1595_010:0221c06": "共生身見等無明。為四地障。煩惱行者。法",
    "T31n1595_010:0221c07": "執分別種子為體。生住滅不停故名行。此種",
    "T31n1595_010:0221c08": "子為身見因。此種子體亦即是身見。以是法",
    "T31n1595_010:0221c09": "分別種類故。此煩惱最下品故者。此釋微細",
    "T31n1595_010:0221c10": "義。由是最下品不能染污菩薩心。故名微細。",
    "T31n1595_010:0221c11": "隨思惟起故者。此釋共生義。雖復不能染菩",
    "T31n1595_010:0221c12": "薩心。隨正思惟起。與正思惟相應故不可說",
    "T31n1595_010:0221c13": "無。以能障菩薩一切智故。已遠離隨順本所",
    "T31n1595_010:0221c14": "行事故者。此釋離伴義。昔在凡夫共位中及",
    "T31n1595_010:0221c15": "地前。隨順本所行一切煩惱事。今修行四地",
    "T31n1595_010:0221c16": "離之已遠。由不了法我空故稱無明。若不",
    "T31n1595_010:0221c17": "斷此無明則不得入四地。故此無明為四地",
    "T31n1595_010:0221c18": "障。於下乘般涅槃無明。是五地障。若人依",
    "T31n1595_010:0221c19": "四諦觀修行五地。見生死為無量過失火之",
    "T31n1595_010:0221c20": "所燒然。見涅槃最清涼寂靜功德圓滿。不",
    "T31n1595_010:0221c21": "欲捨生死。此行難行。不欲取涅槃。此行亦",
    "T31n1595_010:0221c22": "難行。若人修行五地。心多求般涅槃故稱無",
    "T31n1595_010:0221c23": "明。若不斷此無明不得入五地。故此無明為",
    "T31n1595_010:0221c24": "五地障。麁相行無明。是六地障。若人修行六",
    "T31n1595_010:0221c25": "地。一切諸行相續生。如量如理證已。多住",
    "T31n1595_010:0221c26": "厭惡諸行心中。未能多住無相心中。故稱無",
    "T31n1595_010:0221c27": "明。若不斷此無明不得入六地。故此無明為",
    "T31n1595_010:0221c28": "六地障。微細相行無明為七地障。若人修行",
    "T31n1595_010:0221c29": "七地。由心於百萬大劫中。未能離諸行相續",
    "T31n1595_010:0222a01": "相謂生及滅故。不能通達法界無染淨相。如",
    "T31n1595_010:0222a02": "經言。龍王十二緣生者。或生或不生。云何生。",
    "T31n1595_010:0222a03": "由俗諦故。云何不生。由真諦故。於十二緣生",
    "T31n1595_010:0222a04": "中。未能離生相住無生相。不得入七地故稱",
    "T31n1595_010:0222a05": "無明。若不斷此無明不得入七地。故此無明",
    "T31n1595_010:0222a06": "為七地障。於無相作功用心無明。為八地障。",
    "T31n1595_010:0222a07": "若人修行八地由作功用心。為除微細相行",
    "T31n1595_010:0222a08": "無明。及為住無相心中。未能自然恒住無間",
    "T31n1595_010:0222a09": "缺無相心。故稱無明。若不斷此無明不得入",
    "T31n1595_010:0222a10": "八地。故此無明為八地障。於眾生利益事",
    "T31n1595_010:0222a11": "不由功用無明。是九地障。若人修行九地。",
    "T31n1595_010:0222a12": "心自然恒住無相。但於利益眾生事四種自",
    "T31n1595_010:0222a13": "在中。未能自然恒起利益眾生事。故稱無明。",
    "T31n1595_010:0222a14": "若不斷此無明不得入九地。故此無明為九",
    "T31n1595_010:0222a15": "地障。於眾法中不得自在無明。是十地障。",
    "T31n1595_010:0222a16": "若人修行十地。於成就三身業及微細祕密",
    "T31n1595_010:0222a17": "陀羅尼三摩提門。未得自在故稱無明。若不",
    "T31n1595_010:0222a18": "斷此無明不得入十地。故此無明為十地",
    "T31n1595_010:0222a19": "障。",
    "T31n1595_010:0222a20": "論曰。何者能顯法界十相。釋曰。此問欲顯",
    "T31n1595_010:0222a21": "真如有十功德相。此十功德能生十正行及",
    "T31n1595_010:0222a22": "十不共果。以顯法界體。十功德是顯法界之",
    "T31n1595_010:0222a23": "本故。先問十功德相。",
    "T31n1595_010:0222a24": "論曰。於初地由一切遍滿義。應知法界。釋",
    "T31n1595_010:0222a25": "曰。真如法界。於一切法中遍滿無餘。何以故。",
    "T31n1595_010:0222a26": "諸法中無有一法非無我故。人法二執所起",
    "T31n1595_010:0222a27": "分別覆藏法界一切遍滿義。由此障故。願行",
    "T31n1595_010:0222a28": "位人不得入初地。若除此障。即見真如遍滿",
    "T31n1595_010:0222a29": "義。人法二執永得清淨。由觀此義得入初地。",
    "T31n1595_010:0222b01": "論曰。於二地由最勝義。釋曰。人法二空攝",
    "T31n1595_010:0222b02": "一切法。盡是遍滿義。此義於一切法中最勝",
    "T31n1595_010:0222b03": "清淨。由觀此義得入二地。",
    "T31n1595_010:0222b04": "論曰。於三地由勝流義。釋曰。真如於一切",
    "T31n1595_010:0222b05": "法中最勝。由緣真如起無分別智。無分別智",
    "T31n1595_010:0222b06": "是真如所流。此智於諸智中最勝。因此智流",
    "T31n1595_010:0222b07": "出無分別後智所生大悲。此大悲於一切定",
    "T31n1595_010:0222b08": "中最勝。因此大悲。如來欲安立正法救濟眾",
    "T31n1595_010:0222b09": "生。說大乘十二部經。此法是大悲所流。此法",
    "T31n1595_010:0222b10": "於一切說中最勝。菩薩為得此法。一切難行",
    "T31n1595_010:0222b11": "能行。難忍能忍。由觀此法得入三地。",
    "T31n1595_010:0222b12": "論曰。於四地由無攝義。釋曰。於最勝真如",
    "T31n1595_010:0222b13": "及真如所流法。菩薩於中見無攝義。謂此法",
    "T31n1595_010:0222b14": "非我所攝。非他所攝。何以故。自他及法三義",
    "T31n1595_010:0222b15": "不可得故。譬如北鳩婁越人。於外塵不生",
    "T31n1595_010:0222b16": "自他攝想。菩薩於法界亦爾。故法愛不得生。",
    "T31n1595_010:0222b17": "由觀此義得入四地。",
    "T31n1595_010:0222b18": "論曰。於五地由相續不異義。釋曰。此法雖",
    "T31n1595_010:0222b19": "復無攝。三世諸佛於中相續不異。不如眼等",
    "T31n1595_010:0222b20": "諸根色等諸塵。及六道眾生相續有異。何以",
    "T31n1595_010:0222b21": "故。如此等法分別所作故。相續有異。三世諸",
    "T31n1595_010:0222b22": "佛真如所顯故。相續不異。若觀此義得入五",
    "T31n1595_010:0222b23": "地。",
    "T31n1595_010:0222b24": "論曰。於六地由無染淨義。釋曰。三世諸佛",
    "T31n1595_010:0222b25": "於此法中。雖復相續不異。此法於未來佛無",
    "T31n1595_010:0222b26": "染。以本性淨故。於過去現在佛無淨。以本性",
    "T31n1595_010:0222b27": "無染故。由觀此義得入六地。",
    "T31n1595_010:0222b28": "論曰。於七地由種種法無別義。釋曰。十二",
    "T31n1595_010:0222b29": "部經所顯法門。由種種義成立有異。由一味",
    "T31n1595_010:0222c01": "修行一味通達一味至得故。不見有異。由觀",
    "T31n1595_010:0222c02": "此義得入七地。",
    "T31n1595_010:0222c03": "論曰。於八地由不增減義。釋曰。菩薩見一",
    "T31n1595_010:0222c04": "切法。道成時不增。或滅時無減。如此智是",
    "T31n1595_010:0222c05": "相自在及土自在依止。相自在者。如所欲求",
    "T31n1595_010:0222c06": "相以自在故。即得現前。土自在者。若菩薩",
    "T31n1595_010:0222c07": "起分別願。願此土皆成頗梨柯等。以自在",
    "T31n1595_010:0222c08": "故如其所願即成。初自在為成熟佛法。後自",
    "T31n1595_010:0222c09": "在為成熟眾生。此二自在由不增減智得成。",
    "T31n1595_010:0222c10": "即以不增減智為依止。由觀此義得入八",
    "T31n1595_010:0222c11": "地。",
    "T31n1595_010:0222c12": "論曰。於九地由定自在依止義。由土自在依",
    "T31n1595_010:0222c13": "止義。由智自在依止義。釋曰。初二依止",
    "T31n1595_010:0222c14": "義如前釋。智自在者。四無礙解所顯名智。",
    "T31n1595_010:0222c15": "此智以無分別後智為體。何以故。遍一切法",
    "T31n1595_010:0222c16": "門悉無倒故。由得此智故成大法師。能令無",
    "T31n1595_010:0222c17": "窮大千世界眾生入甚深義。如意能成故名",
    "T31n1595_010:0222c18": "自在。此自在以無分別智為依止。由得此自",
    "T31n1595_010:0222c19": "在故入九地。又釋通達法界為智自在依止。",
    "T31n1595_010:0222c20": "故得四無礙解。由觀此義得入九地。",
    "T31n1595_010:0222c21": "論曰。於十地由業自在依止義。由陀羅尼門",
    "T31n1595_010:0222c22": "三摩提門自在依止義。應知法界。釋曰。通",
    "T31n1595_010:0222c23": "達法界。為作眾生利益事若得諸佛三業。",
    "T31n1595_010:0222c24": "及得陀羅尼門三摩提門。則能通達如來一",
    "T31n1595_010:0222c25": "切祕密法藏。得入十地。又釋通達法界為業",
    "T31n1595_010:0222c26": "自在依止。通達法界為陀羅尼門三摩提門",
    "T31n1595_010:0222c27": "自在依止。由此通達為化度十方眾生。得",
    "T31n1595_010:0222c28": "三身三業故名業自在。由得陀羅尼門三摩",
    "T31n1595_010:0222c29": "提門。如來一切祕密法藏如意通達。故名",
    "T31n1595_010:0223a01": "自在。此三自在並以真如為依止。由觀此義",
    "T31n1595_010:0223a02": "得入十地。若通達法界。真如十種功德為得",
    "T31n1595_010:0223a03": "何果。若通達法界遍滿功德。得通達一切障",
    "T31n1595_010:0223a04": "空義。得一切障滅果。若通達法界最勝功德。",
    "T31n1595_010:0223a05": "得於一切眾生最勝無等菩提果。若通達法",
    "T31n1595_010:0223a06": "界勝流文句功德。得無邊法音及能滿一切",
    "T31n1595_010:0223a07": "眾生意欲果。何以故。此法音無邊無倒故。",
    "T31n1595_010:0223a08": "若通達法界無攝功德。得如所應一切眾生",
    "T31n1595_010:0223a09": "利益事果。若通達法界相續不異功德。得與",
    "T31n1595_010:0223a10": "三世諸佛無差別法身果。若通達十二緣生",
    "T31n1595_010:0223a11": "真如無染淨功德。得自相續清淨及能清淨",
    "T31n1595_010:0223a12": "一切眾生染濁果。若通達種種法無別功德。",
    "T31n1595_010:0223a13": "得一切相滅恒住無相果。若通達不增減功",
    "T31n1595_010:0223a14": "德。得共諸佛平等威德智慧業果。若通達",
    "T31n1595_010:0223a15": "四種自在依止功德。得三身果。若通達無分",
    "T31n1595_010:0223a16": "別依止。得法身果。若通達土及智自在依止。",
    "T31n1595_010:0223a17": "得應身果。由此應身於大集中。得共眾生受",
    "T31n1595_010:0223a18": "法樂果。若通達業依止。得化身果。因於此果",
    "T31n1595_010:0223a19": "能作無量眾生無邊利益果。",
    "T31n1595_010:0223a20": "論曰。此中說偈。",
    "T31n1595_010:0223a21": "　遍滿最勝義　　勝流及無攝",
    "T31n1595_010:0223a22": "　無異無染淨　　種種法無別",
    "T31n1595_010:0223a23": "　不增減四種　　自在依止義",
    "T31n1595_010:0223a24": "　業自在依止　　總持三摩提",
    "T31n1595_010:0223a25": "如此二偈。依中邊分別論。應當了知。",
    "T31n1595_010:0223a26": "復次此無明。應知於二乘非染污。於菩薩是",
    "T31n1595_010:0223a27": "染污。",
    "T31n1595_010:0223a28": "釋曰。二乘修行不為入十地。此無明不障二",
    "T31n1595_010:0223a29": "乘。非二乘道所破故。不染污二乘。菩薩修行",
    "T31n1595_010:0223b01": "為入十地。此無明障菩薩十地。為菩薩道所破",
    "T31n1595_010:0223b02": "故。染污菩薩。若菩薩於初地。能通達一切",
    "T31n1595_010:0223b03": "地。云何次第製立諸地差別。由此住故。菩",
    "T31n1595_010:0223b04": "薩修行十度。通別二行。因此住修別行故。次",
    "T31n1595_010:0223b05": "第製立十地差別。",
    "T31n1595_010:0223b06": "立名章第二",
    "T31n1595_010:0223b07": "論曰。云何初地名歡喜由始得自他利益功",
    "T31n1595_010:0223b08": "能故。釋曰。菩薩於初登地時。即具得自利",
    "T31n1595_010:0223b09": "利他功能。昔所未得此時始得。是故歡喜。聲",
    "T31n1595_010:0223b10": "聞於初證真如時。但得自利功能。無利他功",
    "T31n1595_010:0223b11": "能聲聞亦有歡喜義。不及菩薩故。唯菩薩初",
    "T31n1595_010:0223b12": "地立歡喜名。聲聞初果不立此名。復次昔所",
    "T31n1595_010:0223b13": "未證出世法。今始得證。無量因緣有大慶悅。",
    "T31n1595_010:0223b14": "恒相續生故稱歡喜。",
    "T31n1595_010:0223b15": "論曰。云何二地名無垢。此地遠離犯菩薩",
    "T31n1595_010:0223b16": "戒垢故。釋曰。菩薩於此地中有自性清淨",
    "T31n1595_010:0223b17": "戒。非如初地由正思量所得。故稱無垢。復次",
    "T31n1595_010:0223b18": "於此地中。一切細微犯戒過失垢離之已遠。",
    "T31n1595_010:0223b19": "自性清淨戒恒相續流故稱無垢。",
    "T31n1595_010:0223b20": "論曰。云何三地名明焰。由無退三摩提及三",
    "T31n1595_010:0223b21": "摩跋提依止故。大法光明依止故。釋曰。菩",
    "T31n1595_010:0223b22": "薩於此地中。未曾離三摩提及三摩跋提。以",
    "T31n1595_010:0223b23": "不退此定故。所說大乘教是此定依止。大法",
    "T31n1595_010:0223b24": "謂大乘法。無分別智及無分別後智名光明。",
    "T31n1595_010:0223b25": "菩薩亦恒不離此智。聞持陀羅尼為此智依",
    "T31n1595_010:0223b26": "止。以定為明。以智為焰。故稱明焰。又釋定為",
    "T31n1595_010:0223b27": "智根故名依止。智為定根故亦名依止。復次",
    "T31n1595_010:0223b28": "此地是無量智慧光明。無量三摩提聞持陀",
    "T31n1595_010:0223b29": "羅尼依止。故稱明焰。",
    "T31n1595_010:0223c01": "論曰。云何四地名燒然。由助菩提法能焚滅",
    "T31n1595_010:0223c02": "一切障故。釋曰。菩薩於此地中。恒住助道",
    "T31n1595_010:0223c03": "法故名然。由住此法焚滅大小諸惑故名燒。",
    "T31n1595_010:0223c04": "故稱燒然。復次道火熾盛。能燒惑薪。故稱燒",
    "T31n1595_010:0223c05": "然。",
    "T31n1595_010:0223c06": "論曰。云何五地名難勝。真俗二智更互相違。",
    "T31n1595_010:0223c07": "能合難合令相應故。釋曰。真智無分別。俗",
    "T31n1595_010:0223c08": "智如工巧等明處。有分別。分別無分別此二",
    "T31n1595_010:0223c09": "互相違。合令相應此事為難。菩薩於此地中",
    "T31n1595_010:0223c10": "能令相應。故稱難勝。",
    "T31n1595_010:0223c11": "論曰。云何六地名現前。由十二緣生智依止",
    "T31n1595_010:0223c12": "故。能令般若波羅蜜現前住故。釋曰。菩薩",
    "T31n1595_010:0223c13": "於此地中。住十二緣生觀。由十二緣生智力。",
    "T31n1595_010:0223c14": "得無分別住。無分別住即是般若波羅蜜。此",
    "T31n1595_010:0223c15": "般若波羅蜜恒明了住。故稱現前。",
    "T31n1595_010:0223c16": "論曰。云何七地名遠行。由至有功用行最後",
    "T31n1595_010:0223c17": "邊故。釋曰。菩薩於此地中。作功用心修行",
    "T31n1595_010:0223c18": "已。究竟思量一切相皆決了。此思量由功用",
    "T31n1595_010:0223c19": "得成。於加行功用心中。最在後邊故稱遠行。",
    "T31n1595_010:0223c20": "復次無間缺思惟諸法相。長久入修行心。與",
    "T31n1595_010:0223c21": "清淨地相隣接故稱遠行。",
    "T31n1595_010:0223c22": "論曰。云何八地名不動。由一切相及作意功",
    "T31n1595_010:0223c23": "用不能動故。釋曰。於無相及一切相。作功",
    "T31n1595_010:0223c24": "用心及惑不能動故。菩薩於此地有二種境。",
    "T31n1595_010:0223c25": "一真境二俗境。真境名無相。菩薩住此境。一",
    "T31n1595_010:0223c26": "切相及功用所不能轉。俗境名一切相。即利",
    "T31n1595_010:0223c27": "益眾生事。菩薩於此境一切惑不能染。菩薩",
    "T31n1595_010:0223c28": "心由此二義故稱不動。復次一切相一切法",
    "T31n1595_010:0223c29": "一切功用。不能轉菩薩無分別心。何以故。",
    "T31n1595_010:0224a01": "此無分別心自然相續恒流故稱不動。",
    "T31n1595_010:0224a02": "論曰。云何九地名善慧。由最勝無礙解智依",
    "T31n1595_010:0224a03": "止故。釋曰。菩薩於此地中。所得四辯名",
    "T31n1595_010:0224a04": "慧。此慧圓滿無退無垢名善。故稱善慧。復次",
    "T31n1595_010:0224a05": "菩薩於此地中。能具足說一切法。由得無失",
    "T31n1595_010:0224a06": "廣大智慧有此功能。故稱善慧。",
    "T31n1595_010:0224a07": "論曰。云何十地名法雲。由緣通境知一切法。",
    "T31n1595_010:0224a08": "一切陀羅尼門及三摩提門為藏故譬雲。能",
    "T31n1595_010:0224a09": "覆如虛空麁障故。能圓滿法身故。釋曰。菩",
    "T31n1595_010:0224a10": "薩於此地中得如此智。能緣一切法通為一",
    "T31n1595_010:0224a11": "境。此智有勝功能。譬雲有三義。謂能藏能",
    "T31n1595_010:0224a12": "覆能益。如淨水在雲內為雲所含。即是能藏",
    "T31n1595_010:0224a13": "義。此智亦爾。陀羅尼門及三摩提門如淨水",
    "T31n1595_010:0224a14": "在此智內。為此智所含故。有能藏義。雲能",
    "T31n1595_010:0224a15": "覆空一分。此智亦爾。能覆一切麁大惑障。",
    "T31n1595_010:0224a16": "為能對治故。作自地滅道。作餘地不生道。復",
    "T31n1595_010:0224a17": "次如雲能遍滿虛空。此智亦爾。能圓滿菩薩",
    "T31n1595_010:0224a18": "轉依法身。由此二意故有能覆義。菩薩由有",
    "T31n1595_010:0224a19": "此智。如大雲於一切眾生。隨根隨性常雨法",
    "T31n1595_010:0224a20": "雨。能除眾生煩惱燋熱。能脫眾生三障塵",
    "T31n1595_010:0224a21": "垢。能生長眾生三乘善種故。有能益義。法目",
    "T31n1595_010:0224a22": "此智。以雲譬智。故稱法雲。通名地者有四義。",
    "T31n1595_010:0224a23": "一住義二處義三攝義四治義。是十一無流",
    "T31n1595_010:0224a24": "勝智住位故。以住為義。是受用現世安樂住。",
    "T31n1595_010:0224a25": "成熟佛法。成熟眾生處故。以處為義。總攝一",
    "T31n1595_010:0224a26": "切福德智慧故。以攝為義。能對治惑流故。以",
    "T31n1595_010:0224a27": "治為義。",
    "T31n1595_010:0224a28": "得相章第三",
    "T31n1595_010:0224a29": "論曰。云何應知得諸地相。釋曰。若菩薩",
    "T31n1595_010:0224b01": "已得歡喜地所得實相。此相能發起菩薩自",
    "T31n1595_010:0224b02": "精進心。能生眾生信樂心。能令菩薩離增",
    "T31n1595_010:0224b03": "上慢心。須說所得地相。故問云何應知。",
    "T31n1595_010:0224b04": "論曰。由四種相。釋曰。四種相中。隨一相顯",
    "T31n1595_010:0224b05": "現。即驗此人已入菩薩地。何以故。此四相離",
    "T31n1595_010:0224b06": "登地人於餘處則無。",
    "T31n1595_010:0224b07": "論曰。一由已得信樂相。於一一地決定生信",
    "T31n1595_010:0224b08": "樂故。釋曰。有五種信樂。如地持論說。一",
    "T31n1595_010:0224b09": "無放逸。二遭苦難眾生無救無依。為作救濟",
    "T31n1595_010:0224b10": "依止之所。三於三寶起極尊重心。窮諸供養。",
    "T31n1595_010:0224b11": "四知所有過不一念覆藏。即皆發露。五於一",
    "T31n1595_010:0224b12": "切事及思修中。先發菩提心。於此五中。隨一",
    "T31n1595_010:0224b13": "顯現。即驗已入菩薩地。譬如須陀洹人得四",
    "T31n1595_010:0224b14": "不壞信。何以故。此五是菩薩常所行法。是故",
    "T31n1595_010:0224b15": "能顯菩薩已入地相。",
    "T31n1595_010:0224b16": "論曰。二由已得行相。得與地相應十種法",
    "T31n1595_010:0224b17": "正行故。釋曰。若菩薩修行十地。不出十種",
    "T31n1595_010:0224b18": "正行。此十種正行是十地依止。十種法正行",
    "T31n1595_010:0224b19": "如十七地論說。諸菩薩於大乘中。為成熟眾",
    "T31n1595_010:0224b20": "生有十種善法正行。與大乘相應。十二部方",
    "T31n1595_010:0224b21": "等經菩薩藏所攝。何等為十。一書持二供養",
    "T31n1595_010:0224b22": "三施他。四若他正說恭敬聽受。五自讀六教",
    "T31n1595_010:0224b23": "他令得。七如所說一心習誦。八為他如理廣",
    "T31n1595_010:0224b24": "釋。九獨處空閑正思稱量簡擇。十由修相入",
    "T31n1595_010:0224b25": "意。如此十種正行。幾是大福德道。幾是加行",
    "T31n1595_010:0224b26": "道。幾是淨障道。一切是大福德道。第九是加",
    "T31n1595_010:0224b27": "行道。第十是淨障道。",
    "T31n1595_010:0224b28": "論曰。三由已得通達相。先於初地通達真如",
    "T31n1595_010:0224b29": "法界時。皆能通達一切地故。釋曰。由四尋",
    "T31n1595_010:0224c01": "思四如實智。所得真如地地不異。",
    "T31n1595_010:0224c02": "論曰。四由已得成就相。此十地皆已至究竟",
    "T31n1595_010:0224c03": "修行故。釋曰。成就心有四種。所緣境亦有",
    "T31n1595_010:0224c04": "四種。菩薩於願樂地中善增長善根。已依菩",
    "T31n1595_010:0224c05": "提道出離二執。是菩薩心緣四種境起。何者",
    "T31n1595_010:0224c06": "為四。一緣未來世菩提資糧。速疾圓滿。二緣",
    "T31n1595_010:0224c07": "作眾生利益事圓滿。三緣無上菩提果。四緣",
    "T31n1595_010:0224c08": "諸如來具相佛事圓滿。緣此四境即有四心。",
    "T31n1595_010:0224c09": "一精進心。二大悲心。三善願心。四善行",
    "T31n1595_010:0224c10": "心。◎",
    "T31n1595_010:0224c11": "◎修相章第四",
    "T31n1595_010:0224c12": "論曰。云何應知修諸地相。釋曰。已說得諸",
    "T31n1595_010:0224c13": "地相。復以何方便修能得諸地。故問云何應",
    "T31n1595_010:0224c14": "知。",
    "T31n1595_010:0224c15": "論曰。諸菩薩先於地地中。修習奢摩他毘鉢",
    "T31n1595_010:0224c16": "舍那。各有五相修習得成。釋曰。三世菩薩",
    "T31n1595_010:0224c17": "修行悉同。為得未曾得為先。此顯修時在清",
    "T31n1595_010:0224c18": "淨意位。故言於地地中所修十波羅蜜。通有",
    "T31n1595_010:0224c19": "二體。一不散亂為體。二不顛倒為體。不散亂",
    "T31n1595_010:0224c20": "屬奢摩他。不顛倒屬毘鉢舍那。諸地各",
    "T31n1595_010:0224c21": "各具五相修習。得成菩薩地。若無此五修不得",
    "T31n1595_010:0224c22": "入菩薩地。",
    "T31n1595_010:0224c23": "論曰。何者為五。一集總修。釋曰。依佛所",
    "T31n1595_010:0224c24": "說。大乘正教。種種文句。種種義理。種種法",
    "T31n1595_010:0224c25": "門。由四尋思及四如實智。觀察名義法門。自",
    "T31n1595_010:0224c26": "性及差別皆不可得。此不可得不可說有。離",
    "T31n1595_010:0224c27": "三性故。不可說無。是清淨梵行果故。如來",
    "T31n1595_010:0224c28": "所說通是一味。故名總修。此修依智慧行。",
    "T31n1595_010:0224c29": "論曰。二無相修。釋曰。如前所說無著等五",
    "T31n1595_010:0225a01": "種清淨。故名無相。又於自身報恩果報不著。",
    "T31n1595_010:0225a02": "故名無相。此修依大悲行。",
    "T31n1595_010:0225a03": "論曰。三無功用修。釋曰。菩薩不由作功用",
    "T31n1595_010:0225a04": "心。自然在菩提行。若於餘事須作功用心。此",
    "T31n1595_010:0225a05": "修依自在及正見行。",
    "T31n1595_010:0225a06": "論曰。四熾盛修。釋曰。菩薩不以攸攸心修",
    "T31n1595_010:0225a07": "道。捨下中心依止上品心。修行之時。於身",
    "T31n1595_010:0225a08": "命財無所悋惜。故名熾盛。此修依精進行。",
    "T31n1595_010:0225a09": "論曰。五不知足修。釋曰。如前所說。於長時",
    "T31n1595_010:0225a10": "修施等行。不生疲厭故名不知足。此修依信",
    "T31n1595_010:0225a11": "行。如經言。若人有信則於善無厭。",
    "T31n1595_010:0225a12": "論曰。應知於諸地皆有此五修。釋曰。諸地",
    "T31n1595_010:0225a13": "皆須五修有二義。一未得令得。二已得令不",
    "T31n1595_010:0225a14": "失。",
    "T31n1595_010:0225a15": "論曰。此五修生五法為果。釋曰。五修是因。",
    "T31n1595_010:0225a16": "五法為果。果有二種。一真實果。二假名果。五",
    "T31n1595_010:0225a17": "法是真實果。地是假名果。以五法成地故。地",
    "T31n1595_010:0225a18": "是假名果。",
    "T31n1595_010:0225a19": "論曰。何者為五。一剎那剎那能壞一切麁重",
    "T31n1595_010:0225a20": "依法。釋曰。惑障為麁。智障為重。本識中",
    "T31n1595_010:0225a21": "一切不淨品熏習種子。為此二障依法。初剎",
    "T31n1595_010:0225a22": "那為次第道。第二剎那為解脫道。初剎那壞",
    "T31n1595_010:0225a23": "現在惑令滅。第二剎那遮未來惑令不生。",
    "T31n1595_010:0225a24": "復次由奢摩他毘鉢舍那智緣總法為境。剎",
    "T31n1595_010:0225a25": "那剎那能破壞諸惑聚。是所對治者令滅。",
    "T31n1595_010:0225a26": "非所對治者令羸。此惑滅不生果。是總修所",
    "T31n1595_010:0225a27": "得。",
    "T31n1595_010:0225a28": "論曰。二能得出離種種亂想法樂。釋曰。能",
    "T31n1595_010:0225a29": "得出離種種立相想現受法樂。何以故。如來",
    "T31n1595_010:0225b01": "隨眾生根性及煩惱行。立種種法相。若人如",
    "T31n1595_010:0225b02": "文判義。此種種法前後相違。若執此相不離",
    "T31n1595_010:0225b03": "疑惑。於正法中。現世無有得安樂住義。若",
    "T31n1595_010:0225b04": "依無相修。於正法中出離種種立相想。觀此",
    "T31n1595_010:0225b05": "正說同一真如味。心無疑厭。於正法中。縱任",
    "T31n1595_010:0225b06": "自在故現世得安樂住。此成熟佛法果。是無",
    "T31n1595_010:0225b07": "相修所得。",
    "T31n1595_010:0225b08": "論曰。三能見一切處無量無分別相善法光",
    "T31n1595_010:0225b09": "明。釋曰。約三乘法說一切處。又約內外法",
    "T31n1595_010:0225b10": "說一切處。又約真俗說一切處。如此一切處",
    "T31n1595_010:0225b11": "菩薩能見無量相。如佛所說法相及世間所",
    "T31n1595_010:0225b12": "立法相。菩薩皆能了達即是如量智。如其數",
    "T31n1595_010:0225b13": "量。菩薩以如理智。通達無分別相。此二智",
    "T31n1595_010:0225b14": "能照了真俗境。故名善法光明。此二智果是",
    "T31n1595_010:0225b15": "無功用修所得。",
    "T31n1595_010:0225b16": "論曰。四如所分別法相。轉得清淨分恒相續",
    "T31n1595_010:0225b17": "生。為圓滿成就法身。釋曰。如昔所聞。於",
    "T31n1595_010:0225b18": "思量覺觀中。奢摩他毘鉢舍那未滿未大。未",
    "T31n1595_010:0225b19": "隨緣行。以未有熾盛修故。得此修已由離障",
    "T31n1595_010:0225b20": "故。轉得清淨分。由相續生故得圓滿。由圓",
    "T31n1595_010:0225b21": "滿故得觸法身。至究竟位故得成就。謂起",
    "T31n1595_010:0225b22": "時圓滿時究竟時。復次如來有二種身。一解",
    "T31n1595_010:0225b23": "脫身二法身。由滅惑故解脫身圓滿。由解脫",
    "T31n1595_010:0225b24": "身圓滿故法身成就。此出離果是熾盛修所",
    "T31n1595_010:0225b25": "得。",
    "T31n1595_010:0225b26": "論曰。五於上品中轉增。為最上上品因緣聚",
    "T31n1595_010:0225b27": "集。釋曰。菩薩登地已得上品。由於善法不",
    "T31n1595_010:0225b28": "知足故。更進修習。從初地轉觸二地。乃",
    "T31n1595_010:0225b29": "至從十地轉觸佛果。成最上上品。先所修福",
    "T31n1595_010:0225c01": "德智慧資糧。無分別智為因。諸助道法為緣。",
    "T31n1595_010:0225c02": "一時滿足故言因緣聚集。此圓滿果是不知",
    "T31n1595_010:0225c03": "足修所得。所餘諸地義。應知如十七地論說。",
    "T31n1595_010:0225c04": "謂有能無能等。於十地中有幾種法。未滅為",
    "T31n1595_010:0225c05": "滅未得為得故。菩薩修十地行。菩薩先在願",
    "T31n1595_010:0225c06": "行地中。於十種法行修願忍得成。由願忍成",
    "T31n1595_010:0225c07": "過願行地。入菩薩正定位。願者有十大願。",
    "T31n1595_010:0225c08": "一供養願。願供養勝緣福田師法主。二受持",
    "T31n1595_010:0225c09": "願。願受持勝妙正法。三轉法輪願。願於大",
    "T31n1595_010:0225c10": "集中轉未曾有法輪。四修行願。願如說修行",
    "T31n1595_010:0225c11": "一切菩薩正行。五成熟願。願成熟此器世",
    "T31n1595_010:0225c12": "界眾生三乘善根。六承事願。願往諸佛土常",
    "T31n1595_010:0225c13": "見諸佛恒得敬事聽受正法。七淨土願。願清",
    "T31n1595_010:0225c14": "淨自土安立正法及能修行眾生。八不離願。",
    "T31n1595_010:0225c15": "願於一切生處恒不離諸佛菩薩得同意行。",
    "T31n1595_010:0225c16": "九利益願。願於一切時恒作利益眾生事無",
    "T31n1595_010:0225c17": "有空過。十正覺願。願與一切眾生同得無上",
    "T31n1595_010:0225c18": "菩提恒作佛事。此十願至登初地乃得成立。",
    "T31n1595_010:0225c19": "何以故。此願以真如為體。初地能見真如故。",
    "T31n1595_010:0225c20": "忍者即無分別智。由願忍成故有二種勝能。",
    "T31n1595_010:0225c21": "謂能滅能得。何者是耶。有二十二無明。十一",
    "T31n1595_010:0225c22": "麁重報障十一地。諸地各能滅三障。各得勝",
    "T31n1595_010:0225c23": "功德。初地能滅三障者。一法我分別無明。二",
    "T31n1595_010:0225c24": "惡道業無明。此二無明感方便生死名麁重",
    "T31n1595_010:0225c25": "報。為滅三障故修正勤。因修正勤滅三障",
    "T31n1595_010:0225c26": "已得入初地得十分圓滿。一入菩薩正定位。",
    "T31n1595_010:0225c27": "以入菩薩初無流地故。二生在佛家。如諸",
    "T31n1595_010:0225c28": "菩薩生法王家。具足尊勝故。三種性無可",
    "T31n1595_010:0225c29": "譏嫌。以過二乘及世間種性故。四已轉一切",
    "T31n1595_010:0226a01": "世間行。以決定不作殺生等邪行故。五已",
    "T31n1595_010:0226a02": "至出世行。所得諸地必無流故。六已得菩薩",
    "T31n1595_010:0226a03": "法如。由得自他平等故。七已善立菩薩處。",
    "T31n1595_010:0226a04": "由證真實菩薩法故。八已至三世平等。由覺",
    "T31n1595_010:0226a05": "了一切法無我真如故。九已決定在如來性",
    "T31n1595_010:0226a06": "中。當來必成佛故。十已離壞卵事由佛道破",
    "T31n1595_010:0226a07": "無明[聲-耳+卵]。於外般涅槃故。菩薩於初地。由見法",
    "T31n1595_010:0226a08": "界遍滿義。得此十分。如聲聞在初果有十分",
    "T31n1595_010:0226a09": "功德。由此分故初地圓滿。菩薩於初地未有",
    "T31n1595_010:0226a10": "勝能。未能了達菩薩戒中微細犯戒過行故。",
    "T31n1595_010:0226a11": "所以未能者由三障故。一微細犯過無明。二",
    "T31n1595_010:0226a12": "種種相業行無明。此二無明感方便生死故",
    "T31n1595_010:0226a13": "名麁重報。為滅三障故修正勤。因修正勤滅",
    "T31n1595_010:0226a14": "三障。已入第二地得八種清淨功德。一信樂",
    "T31n1595_010:0226a15": "清淨。二心清淨。三慈悲清淨。四波羅蜜清淨。",
    "T31n1595_010:0226a16": "五見佛事佛清淨。六成熟眾生清淨。七生清",
    "T31n1595_010:0226a17": "淨。八威德清淨。於上上地離如來地。此八種",
    "T31n1595_010:0226a18": "功德轉上轉勝。由此分故二地圓滿。菩薩於",
    "T31n1595_010:0226a19": "二地未有勝能。未得世間四定四空三摩跋",
    "T31n1595_010:0226a20": "提。及聞持陀羅尼具足念力。所以未得者由",
    "T31n1595_010:0226a21": "三障故。一欲愛無明。二具足聞持陀羅尼",
    "T31n1595_010:0226a22": "無明。此二無明所感方便生死名麁重報。",
    "T31n1595_010:0226a23": "為滅三障故修正勤因。修正勤滅三障已。入",
    "T31n1595_010:0226a24": "第三地得八種轉勝清淨及四定等。乃至通",
    "T31n1595_010:0226a25": "達法界勝流義。由此分故三地圓滿。菩薩於",
    "T31n1595_010:0226a26": "三地未有勝能。未能隨自所得助道品法中",
    "T31n1595_010:0226a27": "如意久住。未能捨離三摩跋提法愛心清淨",
    "T31n1595_010:0226a28": "住。所以未能者由三障故。一三摩跋提愛",
    "T31n1595_010:0226a29": "無明。二行法愛無明。此二無明所感方便",
    "T31n1595_010:0226b01": "生死為麁重報。為滅此三障故修正勤。因",
    "T31n1595_010:0226b02": "修正勤滅三障。已入第四地得八種轉勝清",
    "T31n1595_010:0226b03": "淨。及於助道品法中如意久住等。乃至通",
    "T31n1595_010:0226b04": "達法界無攝義。由此分故四地圓滿。菩薩於",
    "T31n1595_010:0226b05": "四地未有勝能。菩薩正修四諦觀。於生死涅",
    "T31n1595_010:0226b06": "槃。未能捨離一向背取心。未能得修四種",
    "T31n1595_010:0226b07": "方便所攝菩薩道品。所以未得者由三障故。",
    "T31n1595_010:0226b08": "一生死涅槃一向背取思惟無明。二方便所",
    "T31n1595_010:0226b09": "攝修習道品無明。此二無明所感因緣生死",
    "T31n1595_010:0226b10": "名麁重報。為滅此三障故。修正勤。因修正",
    "T31n1595_010:0226b11": "勤滅三障。已入第五地得八種轉勝清淨。",
    "T31n1595_010:0226b12": "及得捨離背取心等。乃至通達法界相續不",
    "T31n1595_010:0226b13": "異義。由此分故五地圓滿。菩薩於五地。未",
    "T31n1595_010:0226b14": "有勝能。諸行法生起相續如理證故。由多",
    "T31n1595_010:0226b15": "修行厭惡有為法相故。未能長時如意住無",
    "T31n1595_010:0226b16": "相思惟故。所以未能者由三障故。一證諸行",
    "T31n1595_010:0226b17": "法生起相續無明。二相想數起無明。此二",
    "T31n1595_010:0226b18": "無明感因緣生死名麁重報。為滅此三障故",
    "T31n1595_010:0226b19": "修正勤。由修正勤滅三障。已入第六地得",
    "T31n1595_010:0226b20": "八種轉勝清淨。及不證諸行生起相續等。",
    "T31n1595_010:0226b21": "乃至通達法界無染淨義。由此分故六地圓",
    "T31n1595_010:0226b22": "滿。菩薩於六地未有勝能。未能離有為法微",
    "T31n1595_010:0226b23": "細諸相行起。未能長時如意住無間無流無",
    "T31n1595_010:0226b24": "相思惟中。所以未能者由三障故。一微細相",
    "T31n1595_010:0226b25": "行起無明。二一向無相思惟方便無明。此二",
    "T31n1595_010:0226b26": "無明所感因緣生死名麁重報。為滅三障故",
    "T31n1595_010:0226b27": "修正勤。由修正勤滅三障。已入第七地得",
    "T31n1595_010:0226b28": "八種轉勝清淨。及離有為法微細行起諸相。",
    "T31n1595_010:0226b29": "乃至通達法界種種法無差別義。由此分故",
    "T31n1595_010:0226c01": "七地圓滿。菩薩於七地未有勝能。未能離功",
    "T31n1595_010:0226c02": "用心得住無相修中。未能於自利利他相中",
    "T31n1595_010:0226c03": "心得自在。所以未能者由三障故。一於無相",
    "T31n1595_010:0226c04": "觀作功用無明。二於相行自在無明。此二",
    "T31n1595_010:0226c05": "無明所感有有生死名麁重報。為滅三障故",
    "T31n1595_010:0226c06": "修正勤。因修正勤滅三障。已入第八地得八",
    "T31n1595_010:0226c07": "種轉勝清淨。及離功用心得住無相修中等。",
    "T31n1595_010:0226c08": "乃至通達法界無增減義。由此分故八地圓",
    "T31n1595_010:0226c09": "滿。菩薩於八地未有勝能。未得於正說中具",
    "T31n1595_010:0226c10": "足相別異名言品類等自在。未得善巧說陀",
    "T31n1595_010:0226c11": "羅尼。所以未得者由三障故。一無量正說法",
    "T31n1595_010:0226c12": "無量名句味難答巧言自在陀羅尼無明。二",
    "T31n1595_010:0226c13": "依四無礙解決疑生解無明。此二無明所感",
    "T31n1595_010:0226c14": "有有生死名麁重報。為滅此三障故修正勤。",
    "T31n1595_010:0226c15": "因修正勤滅三障。已入第九地得八種轉勝",
    "T31n1595_010:0226c16": "清淨及於正說中得具足相自在等。乃至通",
    "T31n1595_010:0226c17": "達法界智自在依止義。由此分故九地圓滿。",
    "T31n1595_010:0226c18": "菩薩於九地未有勝能。未能得正說圓滿法",
    "T31n1595_010:0226c19": "身。未得無著無礙圓滿六通慧。所以未得",
    "T31n1595_010:0226c20": "者由三障故。一六神通慧無明。二入微細",
    "T31n1595_010:0226c21": "祕密佛法無明。此二無明所感有有生死名",
    "T31n1595_010:0226c22": "麁重報。為滅此三障故修正勤。因修正勤",
    "T31n1595_010:0226c23": "滅三障。已入第十地得八種轉勝清淨。及能",
    "T31n1595_010:0226c24": "得正說圓滿法身等。乃至通達法界業自在",
    "T31n1595_010:0226c25": "依止義。由此分故十地圓滿。菩薩於十地未",
    "T31n1595_010:0226c26": "有勝能。未得清淨圓滿法身。未能於一切應",
    "T31n1595_010:0226c27": "知境得無著無礙見及智。所以未得者由三",
    "T31n1595_010:0226c28": "障故一於一切應知境微細著無明。二於一",
    "T31n1595_010:0226c29": "切應知境微細礙無明。此二無明所感無有",
    "T31n1595_010:0227a01": "生死名麁重報。為滅此三障故修正勤。因修",
    "T31n1595_010:0227a02": "正勤滅三障。已入如來地得七種最勝清淨。",
    "T31n1595_010:0227a03": "離生清淨。及得清淨圓滿法身無著無礙見",
    "T31n1595_010:0227a04": "智等。由此分故如來地圓滿。十地功德皆是",
    "T31n1595_010:0227a05": "有上。如來地功德悉是無上。諸波羅蜜是菩",
    "T31n1595_010:0227a06": "薩學處。何故或說有六。或說有十。說有六",
    "T31n1595_010:0227a07": "者凡有二義。一前三成他世間利益。二後三",
    "T31n1595_010:0227a08": "成他煩惱對治。由菩薩行施。立眾生資生具",
    "T31n1595_010:0227a09": "故。令他離貧窮苦。由菩薩行戒。離逼害損惱",
    "T31n1595_010:0227a10": "眾生故。令他無怖畏。由菩薩行忍。不報眾",
    "T31n1595_010:0227a11": "生逼害損惱惡事故。令他無疑安心故。此三",
    "T31n1595_010:0227a12": "是成他世間利益。菩薩行精進。若他未伏惑",
    "T31n1595_010:0227a13": "及未斷惑能安立此人於善及助善處。由此",
    "T31n1595_010:0227a14": "精進。諸惑不能令彼退善及助善處。菩薩行",
    "T31n1595_010:0227a15": "定。能伏滅他煩惱。菩薩行般若。能斷除他",
    "T31n1595_010:0227a16": "煩惱。是故後三為成他煩惱對治。或說有十。",
    "T31n1595_010:0227a17": "更立後四波羅蜜數者。為助成前六故立後",
    "T31n1595_010:0227a18": "四前三波羅蜜所利益。由四攝所顯。方便",
    "T31n1595_010:0227a19": "波羅蜜能安立彼於善處故。方便波羅蜜是",
    "T31n1595_010:0227a20": "前三波羅蜜助伴。若菩薩於現世或為煩惱",
    "T31n1595_010:0227a21": "多。或由願生下界。或由心羸弱。於恒修習",
    "T31n1595_010:0227a22": "及心住內無有功能。定緣菩薩藏文句生。無",
    "T31n1595_010:0227a23": "有功能引出世般若。菩薩行薄少善根功",
    "T31n1595_010:0227a24": "德。願於未來世煩惱薄少無力等。是菩薩願",
    "T31n1595_010:0227a25": "波羅蜜力。令煩惱薄少等。能起菩薩精進波",
    "T31n1595_010:0227a26": "羅蜜。自為既爾令他亦然。故願波羅蜜是精",
    "T31n1595_010:0227a27": "進波羅蜜助伴。此已得精進菩薩。由事善知",
    "T31n1595_010:0227a28": "識得聞正法。如聞正思惟故。能除羸弱心地。",
    "T31n1595_010:0227a29": "於美妙境得強勝心地。是菩薩力波羅蜜。",
    "T31n1595_010:0227b01": "由此修力菩薩能引心。令住內境故力波羅",
    "T31n1595_010:0227b02": "蜜是。定波羅蜜助伴。此已得力菩薩。緣菩",
    "T31n1595_010:0227b03": "薩藏文句所生聞思修慧。及緣五明智。此智",
    "T31n1595_010:0227b04": "能如理簡擇真俗境。此智或在無分別智前。",
    "T31n1595_010:0227b05": "或在無分別智後。是菩薩智波羅蜜。由此智",
    "T31n1595_010:0227b06": "能生定及引出般若故。智波羅蜜是般若波",
    "T31n1595_010:0227b07": "羅蜜助伴。復次菩薩十種學處次第云何。",
    "T31n1595_010:0227b08": "前前波羅蜜能攝成後後波羅蜜。為彼依止",
    "T31n1595_010:0227b09": "故。若菩薩不惜六塵及自身樂。得受持禁",
    "T31n1595_010:0227b10": "戒。菩薩為護惜戒故。忍受他毀辱。由能忍",
    "T31n1595_010:0227b11": "受故精進不懈。由此精進息惡生善故。觸",
    "T31n1595_010:0227b12": "三摩提。若定成就則能引出世般若。由般若",
    "T31n1595_010:0227b13": "迴向前六度。為得大菩提故。施等無盡故。",
    "T31n1595_010:0227b14": "般若能引方便因。此方便發諸善願。能攝",
    "T31n1595_010:0227b15": "隨順生處。一切生處恒值如來出世。是故常",
    "T31n1595_010:0227b16": "行施等故。方便能引願。因此願故得二種力。",
    "T31n1595_010:0227b17": "謂思擇力及修習力。破施等對治。決定常能",
    "T31n1595_010:0227b18": "修行施等。是故願能引力。因此力故如言執",
    "T31n1595_010:0227b19": "義。無明則滅。得受施等增上緣正說法樂。因",
    "T31n1595_010:0227b20": "此法樂能成熟眾生善根故。力能引智。初地",
    "T31n1595_010:0227b21": "通達遍滿義。得出世智菩薩見見道所攝法",
    "T31n1595_010:0227b22": "界。所謂二空故能了知自他平等。由得平等",
    "T31n1595_010:0227b23": "不愛自憎他。於自他利益能平等行。是故初",
    "T31n1595_010:0227b24": "地行施圓滿。二地由通達最勝義。謂自性清",
    "T31n1595_010:0227b25": "淨。菩薩作如此意。如經言。我等同得此清",
    "T31n1595_010:0227b26": "淨故出離。是故應唯修真道。此經顯二義。一",
    "T31n1595_010:0227b27": "顯法界自性清淨最勝無別。二顯真道歸趣",
    "T31n1595_010:0227b28": "法界。既不見法界有上中下品故。不求二乘",
    "T31n1595_010:0227b29": "果。但求無上菩提。此清淨道即是菩薩戒",
    "T31n1595_010:0227c01": "是故二地行戒圓滿。三地由通達勝流義故",
    "T31n1595_010:0227c02": "行忍。何以故。如來所說十二部經是法界勝",
    "T31n1595_010:0227c03": "流。從通達法界生故。若人如理依文修行。",
    "T31n1595_010:0227c04": "得證此希有法。菩薩作是思惟。如經言。為得",
    "T31n1595_010:0227c05": "此文。無有難忍而不能忍。假使三千大千世",
    "T31n1595_010:0227c06": "界滿中盛火。菩薩為求此法能投身火中。",
    "T31n1595_010:0227c07": "是故三地行忍圓滿。四地由通達無攝義。觀",
    "T31n1595_010:0227c08": "法界無所繫屬。以是無分別智境故。如經言。",
    "T31n1595_010:0227c09": "由此通達陀訶那三摩提三摩跋提。及善法",
    "T31n1595_010:0227c10": "愛滅不更生。此地中一切定。及三十七道品",
    "T31n1595_010:0227c11": "法極成就。於中愛樂不可捨離。何以故。過失",
    "T31n1595_010:0227c12": "難見故。若無最勝正勤。此愛不可滅。此愛",
    "T31n1595_010:0227c13": "若滅知正勤已成。是故四地行精進圓滿。五",
    "T31n1595_010:0227c14": "地由通達相續不異義。謂一切諸佛法身自",
    "T31n1595_010:0227c15": "性無別異。菩薩得十種清淨意平等。此意平",
    "T31n1595_010:0227c16": "等即是菩薩定。何以故。菩薩定者境界平等。",
    "T31n1595_010:0227c17": "由緣真如及眾生故。由行平等通攝六度故。",
    "T31n1595_010:0227c18": "由方便平等離高下心故。由道平等離有無",
    "T31n1595_010:0227c19": "二邊故。如此等十種意平等為定體。是故五",
    "T31n1595_010:0227c20": "地行定圓滿。六地由通達無染淨義。菩薩在",
    "T31n1595_010:0227c21": "六地觀十二緣生。此觀中不見一法有淨有",
    "T31n1595_010:0227c22": "染。何以故。法界自性清淨故。無明等十二",
    "T31n1595_010:0227c23": "分唯分別為性。分別既無相為性故。不見",
    "T31n1595_010:0227c24": "法有染。染既不成故不見法有淨。如經言。",
    "T31n1595_010:0227c25": "龍王十二緣生。或生或非生。約世諦說生。約",
    "T31n1595_010:0227c26": "真諦說不生。復次於十二緣生。無法名染",
    "T31n1595_010:0227c27": "無法名淨。法性無別異故。是故六地行般",
    "T31n1595_010:0227c28": "若圓滿。十地由通達種種法無別異義。",
    "T31n1595_010:0227c29": "謂如來說三乘無量法門。同一真如味十二",
    "T31n1595_010:0228a01": "部經所說種種相想。永不復生。由知諸法無",
    "T31n1595_010:0228a02": "別異義。所有真俗諸行一向迴向無上菩提。",
    "T31n1595_010:0228a03": "即是方便迴向勝智為方便。體。令他得益為",
    "T31n1595_010:0228a04": "方便用。施等善根不減不盡為方便事。此方",
    "T31n1595_010:0228a05": "便但為利他非為自利。以不盡故利他無窮。",
    "T31n1595_010:0228a06": "是故七地行方便行圓滿。八地由通達不增",
    "T31n1595_010:0228a07": "減義。菩薩觀煩惱滅時無減。道生時無增。法",
    "T31n1595_010:0228a08": "界有兩位。一有垢位。二無垢位。菩薩不見法",
    "T31n1595_010:0228a09": "界垢位有增。不見法界無垢位有減。又不見",
    "T31n1595_010:0228a10": "無垢位道生為增。有垢位道不生為減。不",
    "T31n1595_010:0228a11": "見一法有增減故。依此法界勝願得成。菩薩",
    "T31n1595_010:0228a12": "於八地緣真俗境。兩智相違。若離願力無",
    "T31n1595_010:0228a13": "並成義。何以故。緣真是無分別智自在。以無",
    "T31n1595_010:0228a14": "功用心故。緣俗是淨土自在。以清淨有功用",
    "T31n1595_010:0228a15": "心故。此二自在必依願力得成。此願以何法",
    "T31n1595_010:0228a16": "為體。未得求得。是願體。如先所求自然而成。",
    "T31n1595_010:0228a17": "是願用。一切生處恒值諸佛。常行施等善根",
    "T31n1595_010:0228a18": "成立不斷。是願事。此願但為利他非為自利。",
    "T31n1595_010:0228a19": "以不斷故。一切生處利他無窮。是故八地行願",
    "T31n1595_010:0228a20": "圓滿。九地由通達智自在依止義。於九地中",
    "T31n1595_010:0228a21": "得二種力。謂思擇力及修習力。由此力故能",
    "T31n1595_010:0228a22": "伏一切正行對治。能令善行決定。此力以何",
    "T31n1595_010:0228a23": "為體。無邊智能。是力體。能伏對治令不起。是",
    "T31n1595_010:0228a24": "力用。令所行善決定清淨無雜無礙。是力事。",
    "T31n1595_010:0228a25": "此力但為利他非為自利。以決定故利他無",
    "T31n1595_010:0228a26": "窮。是故九地行力圓滿十地由通達業自在",
    "T31n1595_010:0228a27": "依止義。菩薩觀真如遍滿。是應化身依止故。",
    "T31n1595_010:0228a28": "得隨真如。於十方世界顯現二身。作自他利",
    "T31n1595_010:0228a29": "益事。此業是應化二身所顯。此智以何為",
    "T31n1595_010:0228b01": "體。般若及定是智體。不住生死涅槃。是智用。",
    "T31n1595_010:0228b02": "利益凡夫及聖人。是智事。此智但為利他非",
    "T31n1595_010:0228b03": "為自利。二身所顯故利他無窮。是故十地行",
    "T31n1595_010:0228b04": "智圓滿故。",
    "T31n1595_010:0228b05": "論曰。於十地中修十波羅蜜。隨次第成。於前",
    "T31n1595_010:0228b06": "六地有六波羅蜜。如次第說。釋曰。前六地。",
    "T31n1595_010:0228b07": "通達法界六種功德故各行一波羅蜜。此義",
    "T31n1595_010:0228b08": "如前說。",
    "T31n1595_010:0228b09": "論曰。於後四地有四波羅蜜。釋曰。若說六",
    "T31n1595_010:0228b10": "波羅蜜。方便勝智等四波羅蜜。應知攝在六",
    "T31n1595_010:0228b11": "中。攝義如前說。若說十波羅蜜。前六波羅蜜",
    "T31n1595_010:0228b12": "是無分別智攝。後四波羅蜜是無分別後智",
    "T31n1595_010:0228b13": "攝。後四地依無分別後智。修行四波羅蜜。云",
    "T31n1595_010:0228b14": "何知方便勝智是無分別後智攝。此波羅蜜",
    "T31n1595_010:0228b15": "復以何法為體。為答此兩問故。",
    "T31n1595_010:0228b16": "論曰。一漚和拘舍羅波羅蜜。六波羅蜜所生",
    "T31n1595_010:0228b17": "長善根功德。施與一切眾生悉令平等。為一",
    "T31n1595_010:0228b18": "切眾生迴向無上菩提。",
    "T31n1595_010:0228b19": "釋曰。若人求得無上菩提。先自思惟。凡是",
    "T31n1595_010:0228b20": "一切眾生利益事我悉應作。是故求無上菩",
    "T31n1595_010:0228b21": "提。一切行菩薩道人。其心皆爾。由為欲利",
    "T31n1595_010:0228b22": "益眾生故。所作善根功德悉迴向無上菩提。",
    "T31n1595_010:0228b23": "因果皆同是名平等。此平等是方便勝智用。",
    "T31n1595_010:0228b24": "般若大悲以為其體。何以故。是六波羅蜜依",
    "T31n1595_010:0228b25": "般若生長。依大悲為眾生迴向無上菩提令",
    "T31n1595_010:0228b26": "平等皆得。由般若故不迴向梵釋等富樂果。",
    "T31n1595_010:0228b27": "由大悲故不迴向二乘果。是故不捨生死。於",
    "T31n1595_010:0228b28": "中不被染污。是名方便勝智波羅蜜。若離分",
    "T31n1595_010:0228b29": "別此事不成。故是無分別後智攝。復云何知",
    "T31n1595_010:0228c01": "願波羅蜜是無分別後智攝。復以何法為此",
    "T31n1595_010:0228c02": "波羅蜜體。為答此兩問故。",
    "T31n1595_010:0228c03": "論曰。二波尼他那波羅蜜。此度能引攝種種",
    "T31n1595_010:0228c04": "善願。於未來世感六度生緣故。釋曰。此",
    "T31n1595_010:0228c05": "願於現在世依諸善行。能引攝種種善願。此",
    "T31n1595_010:0228c06": "願於未來世能感隨六度生緣。謂好道器及",
    "T31n1595_010:0228c07": "外資糧善知識正聞等。是名善願因果事。清",
    "T31n1595_010:0228c08": "淨意欲以為其體。依般若故得清淨。依大悲",
    "T31n1595_010:0228c09": "故有意欲。若離分別此事不成故。是無分別",
    "T31n1595_010:0228c10": "後智攝。云何知力波羅蜜是無分別後智攝。",
    "T31n1595_010:0228c11": "此波羅蜜復以何法為體。為答此兩問故。",
    "T31n1595_010:0228c12": "論曰。三婆羅波羅蜜。由思擇修習力伏諸波",
    "T31n1595_010:0228c13": "羅蜜對治故。能引六波羅蜜相續生。無有間",
    "T31n1595_010:0228c14": "缺。釋曰。於餘經中說力有二種。一思擇力。",
    "T31n1595_010:0228c15": "二修習力。思擇力者。正思諸法過失及功德。",
    "T31n1595_010:0228c16": "此思擇若增勝非自地惑所能動。堅強故",
    "T31n1595_010:0228c17": "名力。修習力者。心緣此法作觀行。令心與法",
    "T31n1595_010:0228c18": "和合成一。猶如水乳。亦如熏衣。是名為修。此",
    "T31n1595_010:0228c19": "修若增成上上品。能斷除下地惑。亦以堅強",
    "T31n1595_010:0228c20": "故名力。此中但取思擇力。伏滅諸波羅蜜",
    "T31n1595_010:0228c21": "對治惑。行六波羅蜜令相續無間缺。此即",
    "T31n1595_010:0228c22": "是力波羅蜜事。既但取思擇力故。以思慧為",
    "T31n1595_010:0228c23": "其體。為利益他伏惡行善故。兼屬大悲。若",
    "T31n1595_010:0228c24": "離分別此事不成。故是無分別後智攝。云何",
    "T31n1595_010:0228c25": "知智波羅蜜是無分別後智攝。復以何法為",
    "T31n1595_010:0228c26": "此波羅蜜體。為答此兩問故。",
    "T31n1595_010:0228c27": "論曰。四若那波羅蜜。此度是能成立前六度",
    "T31n1595_010:0228c28": "智。能令菩薩於大集中受法樂。及成熟眾生。",
    "T31n1595_010:0228c29": "釋曰。此度謂智波羅蜜。智有二種。一有",
    "T31n1595_010:0229a01": "分別。二無分別。今明有分別智。何以故。以能",
    "T31n1595_010:0229a02": "成立前六波羅蜜故。能成立者。如來依六波",
    "T31n1595_010:0229a03": "羅蜜所說一切正法。菩薩能思量簡擇自得",
    "T31n1595_010:0229a04": "通達。及令他得通達。能成立六度故。菩薩於",
    "T31n1595_010:0229a05": "大集中得受法樂。令自他通達。為欲成熟眾",
    "T31n1595_010:0229a06": "生。此即智波羅蜜事。亦以思慧為體。此智",
    "T31n1595_010:0229a07": "既為利物故。兼屬大悲。若離分別此事不成。",
    "T31n1595_010:0229a08": "故是無分別後智攝。",
    "T31n1595_010:0229a09": "論曰。後四波羅蜜應知是無分別後智。攝一",
    "T31n1595_010:0229a10": "切波羅蜜。於一切地中不同時修習。釋曰。",
    "T31n1595_010:0229a11": "隨別義。諸地各修一度。故不同時。",
    "T31n1595_010:0229a12": "論曰。從波羅蜜藏藏經。應知此法門廣顯諸",
    "T31n1595_010:0229a13": "義。釋曰。一切大乘法名波羅蜜藏。為利益",
    "T31n1595_010:0229a14": "他故佛說大乘。攝藏諸波羅蜜。非聲聞乘得",
    "T31n1595_010:0229a15": "此藏名。以聲聞乘不為利他說故。若一切大",
    "T31n1595_010:0229a16": "乘皆名波羅蜜藏。此法門為從何出。此法",
    "T31n1595_010:0229a17": "門是十地波羅蜜藏所攝。以文攝義故名藏。",
    "T31n1595_010:0229a18": "部黨類相攝又名藏。故有重藏名。復次佛",
    "T31n1595_010:0229a19": "不為二乘說。於二乘有隱祕義。故名為藏。",
    "T31n1595_010:0229a20": "此經中說一切波羅蜜地地各各修習。得成",
    "T31n1595_010:0229a21": "此地。諸佛於一切土處恒為勝行人說。此正",
    "T31n1595_010:0229a22": "說地義。如來法中為無等說。以無義無行得",
    "T31n1595_010:0229a23": "勝此地。此地能為一切義作依止故。何以故。",
    "T31n1595_010:0229a24": "由如來簡擇於勝處說故。所以勝者。以外塵",
    "T31n1595_010:0229a25": "及能住眾生所住之處皆勝故。",
    "T31n1595_010:0229a26": "攝大乘論釋卷第十"
}