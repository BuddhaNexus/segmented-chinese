{
    "T35n1735_036:0779a02": "大方廣佛華嚴經疏卷第三十六",
    "T35n1735_036:0779a04": "唐清涼山大華嚴寺沙門澄觀撰",
    "T35n1735_036:0779a05": "第三發光地所以來者。前戒此定義次第故。",
    "T35n1735_036:0779a06": "又前三地寄同世間施戒修法前二施戒竟。",
    "T35n1735_036:0779a07": "今此顯修故。深密云。前位能持微細戒品。",
    "T35n1735_036:0779a08": "未得圓滿世間等持等至。及圓滿聞法總",
    "T35n1735_036:0779a09": "持。為令得此因說此地。令勤修學。此則",
    "T35n1735_036:0779a10": "具前二意。言發光者。智論四十九名為光",
    "T35n1735_036:0779a11": "地。本論及金光明十住婆沙等。皆名明地。光",
    "T35n1735_036:0779a12": "之與明眼目殊稱。皆略無發字。仁王名明",
    "T35n1735_036:0779a13": "慧。慧亦是明義旨皆同。今統收下經及諸經",
    "T35n1735_036:0779a14": "論。總有三義。立發光名。一以初住地十種",
    "T35n1735_036:0779a15": "淨心為能發。勝定聞持為所發光。以安住",
    "T35n1735_036:0779a16": "地竟。方始聞法修得定故。故瑜伽四十八",
    "T35n1735_036:0779a17": "云。由聞行正法光明等持。光明之所顯示",
    "T35n1735_036:0779a18": "故名發光地。由內心淨能發光明。是故說",
    "T35n1735_036:0779a19": "名增上心住。既言由內心淨能發明知以",
    "T35n1735_036:0779a20": "十淨心為能發也。攝論金光明經意皆同",
    "T35n1735_036:0779a21": "此二以聞持為能發。勝定為所發。以聞法",
    "T35n1735_036:0779a22": "竟。靜處修行方發定故。瑜伽亦說等持為",
    "T35n1735_036:0779a23": "光明故。此約地中釋之。三以勝定總持。並",
    "T35n1735_036:0779a24": "為能發。彼四地證光明相。以為所發。故下",
    "T35n1735_036:0779a25": "論云。彼無生慧此名光明。依此光明故名",
    "T35n1735_036:0779a26": "明地。此約地滿釋。唯識亦云。成就勝定大",
    "T35n1735_036:0779a27": "法總持。能發無邊妙慧光故。謂由得勝定",
    "T35n1735_036:0779a28": "發修慧光。由得總持教法發聞思光。彼無",
    "T35n1735_036:0779a29": "邊慧即是三慧。故上本分論云。隨聞思修照",
    "T35n1735_036:0779b01": "法顯現。謂就此慧中。四地證法為所照。三",
    "T35n1735_036:0779b02": "慧光明為能照。三慧是彼證智光明之相。餘",
    "T35n1735_036:0779b03": "諸經論言雖少異。並不出此故。十淨心唯",
    "T35n1735_036:0779b04": "是能發。證光明相唯是所發。勝定一種通能",
    "T35n1735_036:0779b05": "所發。是以此地偏得增上心名。若所離障",
    "T35n1735_036:0779b06": "通約三慧故。本分論云。闇相於聞思修諸",
    "T35n1735_036:0779b07": "法忘障。唯識名闇鈍障。謂所知障中俱生",
    "T35n1735_036:0779b08": "一分。令聞思修法忘失彼障三地勝定總",
    "T35n1735_036:0779b09": "持。及彼所發殊勝三慧。入三地時便能永",
    "T35n1735_036:0779b10": "斷。由斯三地說斷二愚及彼麁重。一欲貪",
    "T35n1735_036:0779b11": "愚。此障勝定及彼修慧。二圓滿陀羅尼愚。此",
    "T35n1735_036:0779b12": "障聞思慧。及障彼圓滿陀羅尼故。若約所",
    "T35n1735_036:0779b13": "證。唯就總持名證勝流真如。唯識云。謂此",
    "T35n1735_036:0779b14": "真如所流教法。於餘教法極為勝故。梁攝",
    "T35n1735_036:0779b15": "論云。從真如流出正體智。正體智流出後",
    "T35n1735_036:0779b16": "得智。後得智流出大悲。大悲流出十二部經。",
    "T35n1735_036:0779b17": "名為勝流法界故。下經中。能捨身命求此",
    "T35n1735_036:0779b18": "善說。其所成行。亦唯禪及求法。其所得果。亦",
    "T35n1735_036:0779b19": "法及禪。梁攝論云。通達勝流法界。得無邊",
    "T35n1735_036:0779b20": "法音果。金光明云。三地發心得難動三昧果。",
    "T35n1735_036:0779b21": "下文四無量五神通等。皆定所攝。次正釋文",
    "T35n1735_036:0779b22": "總分三分。初讚請分。二正說分。三重頌分。",
    "T35n1735_036:0779b23": "今初六偈分二。前三慶前後三請後。前中",
    "T35n1735_036:0779b24": "初偈集經者序。後二偈發言讚能所說。於",
    "T35n1735_036:0779b25": "中善哉是總。第八句是結。別明能說有二",
    "T35n1735_036:0779b26": "前偈有慈後偈有悲。故云利益。所說亦二。",
    "T35n1735_036:0779b27": "前偈教相故云律儀。後偈證相故云微妙。真",
    "T35n1735_036:0779b28": "實者契理故。無異者千聖同轍故。無差別者",
    "T35n1735_036:0779b29": "理貫事故。後三請。後中二。初二偈大眾請。",
    "T35n1735_036:0779c01": "前偈總請三地之法。謂如彼教法相應三智",
    "T35n1735_036:0779c02": "之業。後偈別請十度行法。以地地通有故。",
    "T35n1735_036:0779c03": "慈悲是願道謂道力。佛清淨行即無漏智。末",
    "T35n1735_036:0779c04": "後一偈上首請。第二正說分中。先明地行。後",
    "T35n1735_036:0779c05": "辨地果。前中四分。一起厭行分。二厭行分。三",
    "T35n1735_036:0779c06": "厭分。四厭果分。此地修禪厭伏煩惱。亦厭",
    "T35n1735_036:0779c07": "於禪故名厭地。設忻大法亦為厭故。正住",
    "T35n1735_036:0779c08": "地心住於八禪。故但名厭。初入地心觀修",
    "T35n1735_036:0779c09": "彼行。名厭行分。趣地方便起彼厭行。地滿",
    "T35n1735_036:0779c10": "心中得無量等。是厭之果。亦可初一是入",
    "T35n1735_036:0779c11": "心。餘三是住心。今初分中有三。初結前起後。",
    "T35n1735_036:0779c12": "二何等下徵列十心。三菩薩以是下。結行入",
    "T35n1735_036:0779c13": "位。初中標起云十種深心。論經云深念心。",
    "T35n1735_036:0779c14": "則異前二地。單云深心。謂更以十心念前",
    "T35n1735_036:0779c15": "十深心故。瑜伽云。若菩薩先於增上戒住",
    "T35n1735_036:0779c16": "已。得十種清淨意樂。復由餘十淨心意樂",
    "T35n1735_036:0779c17": "作意思惟。成上品故。入增上心住。二徵列",
    "T35n1735_036:0779c18": "中十心義分四對。初二一對根本建立。次三",
    "T35n1735_036:0779c19": "一對方便發修。次三一對修已成就。後二一",
    "T35n1735_036:0779c20": "對德用自在。此四對中皆前離過。後明成",
    "T35n1735_036:0779c21": "善。初言淨心者離過也。論云依彼淨深念",
    "T35n1735_036:0779c22": "心。謂依二地淨心。起此趣地淨心故。瑜伽云。",
    "T35n1735_036:0779c23": "一者作意思惟。我於十種淨心意樂已得清",
    "T35n1735_036:0779c24": "淨故。二安住心者。依不捨自乘及前十故。",
    "T35n1735_036:0779c25": "此二依前。故云根本建立。後八依前起後。",
    "T35n1735_036:0779c26": "次第二對方便發修者。論云志求勝法起善",
    "T35n1735_036:0779c27": "方便。三地勝定總持。名為勝法。於中前二",
    "T35n1735_036:0779c28": "句離過。一懸厭當欲。二離於現貪。後一造",
    "T35n1735_036:0779c29": "行進善。若不勝進則名為退。故異第二。若",
    "T35n1735_036:0780a01": "准瑜伽。所修對治不復退失。故下頌云不",
    "T35n1735_036:0780a02": "害。若失對治則有害故。第三對中。初一離",
    "T35n1735_036:0780a03": "過。謂自地煩惱不能壞。故名堅固心。自地",
    "T35n1735_036:0780a04": "即第二。以初十心未增。未入三地故。後二",
    "T35n1735_036:0780a05": "成善。初句體成。依等至八禪出入自在。故",
    "T35n1735_036:0780a06": "云明盛。後句用成。即依前句禪定自在力。",
    "T35n1735_036:0780a07": "雖生下地而不退失。故云勇猛。故下經",
    "T35n1735_036:0780a08": "云。於禪能出能入者。即明盛也。又云不隨",
    "T35n1735_036:0780a09": "禪解脫力生者。是勇猛也。地滿方成。今此",
    "T35n1735_036:0780a10": "作是思惟。即得入地故。瑜伽。十心。皆有",
    "T35n1735_036:0780a11": "作意思惟之言。第四對中。初句自行離過。依",
    "T35n1735_036:0780a12": "欲界生煩惱不能染故。論名快心。晉經",
    "T35n1735_036:0780a13": "名勝心。皆以有智故不染煩惱。今言廣",
    "T35n1735_036:0780a14": "者。兼不樂陜小故。後句利他自在。依利眾",
    "T35n1735_036:0780a15": "生不斷諸有。故云大心。此廣大二心。與",
    "T35n1735_036:0780a16": "前後有異。三結行入地。謂於前十心作意",
    "T35n1735_036:0780a17": "思惟。便入增上心住。第二佛子菩薩摩訶薩",
    "T35n1735_036:0780a18": "住第三下。厭行分中有三。一修行護煩惱",
    "T35n1735_036:0780a19": "行。以觀有為可厭患故。二見如是下修行",
    "T35n1735_036:0780a20": "護小乘行。求一切智。深念眾生捨陜劣心",
    "T35n1735_036:0780a21": "故。三菩薩如是厭離下。修行方便攝行。欲",
    "T35n1735_036:0780a22": "攝眾生。不離無障礙智究竟方便等故。又",
    "T35n1735_036:0780a23": "此三段攝前三位。初及第二一半攝修行住。",
    "T35n1735_036:0780a24": "次護小乘陜心。下攝無恚恨行。以慈悲故。",
    "T35n1735_036:0780a25": "後段攝等一切佛迴向。思惟佛智度眾生",
    "T35n1735_036:0780a26": "故。今初二十句分二。初十觀無常即知有",
    "T35n1735_036:0780a27": "為體性。後十觀無救者即人彰過。今初分",
    "T35n1735_036:0780a28": "三。初顯觀時。謂住地已揀前趣入。次觀一",
    "T35n1735_036:0780a29": "切下。總辨所觀。言如實相者此有二義。一",
    "T35n1735_036:0780b01": "事實。謂無常等。二理實謂即不生等。今文",
    "T35n1735_036:0780b02": "具二。後所謂下別示其相。文有十句。初總",
    "T35n1735_036:0780b03": "餘別。總云無常者。論云是中命行不住故。",
    "T35n1735_036:0780b04": "謂命行二字是所無常法。不住二字是無常",
    "T35n1735_036:0780b05": "義。相續名命遷流名行。命舉於內行通內",
    "T35n1735_036:0780b06": "外。故下別中分出依正。別中九句。初五句。",
    "T35n1735_036:0780b07": "云何此無常。即前命行。後四句何者是無常。",
    "T35n1735_036:0780b08": "即前不住。初中有二義。一隨事前三內報",
    "T35n1735_036:0780b09": "以顯無常。後二外報以顯無常。二據義。五",
    "T35n1735_036:0780b10": "句以苦等四觀共顯無常。初句即苦。論云",
    "T35n1735_036:0780b11": "依身轉時力生三種苦故。謂三苦依三受。",
    "T35n1735_036:0780b12": "三受依觸生故。依身轉方能生苦。即是無",
    "T35n1735_036:0780b13": "常。二即不依飲食力。形色增損故。三不",
    "T35n1735_036:0780b14": "安隱者依不護諸惡力橫夭壽等。四敗壞",
    "T35n1735_036:0780b15": "者。依世界成。力成必滅故。五不久住者。此",
    "T35n1735_036:0780b16": "句依無我。謂資生依主無有定力。屬於五",
    "T35n1735_036:0780b17": "家。非一處住不定。我所反顯我無。後四何",
    "T35n1735_036:0780b18": "者是無常。然無常有二種。一者少時無常即",
    "T35n1735_036:0780b19": "剎那生滅。二自性不成實無常。謂三世緣生",
    "T35n1735_036:0780b20": "俱無自性故。不成實體。即下三句。一非從",
    "T35n1735_036:0780b21": "前際生者。過去已滅故。二非向後際去者。現",
    "T35n1735_036:0780b22": "在即滅。無容從現轉至未來故。三非於現",
    "T35n1735_036:0780b23": "在住者。念念遷謝求其住相不可得故。約",
    "T35n1735_036:0780b24": "三世遷滅。求生等相皆不可得。即入不生",
    "T35n1735_036:0780b25": "不滅是無常義。此中三世約相續門。如因",
    "T35n1735_036:0780b26": "前身有今身等。若依生滅門。則應從未",
    "T35n1735_036:0780b27": "來藏流入現在。遷至過去。二門不同也。第",
    "T35n1735_036:0780b28": "二又觀下明其無救。初句總顯。言此法者",
    "T35n1735_036:0780b29": "即前無常。今又觀之。不出生老病死。如四",
    "T35n1735_036:0780c01": "方山來無逃避處。無能救者。別有九句約",
    "T35n1735_036:0780c02": "生老病死。初四約死以顯無救。此相顯故",
    "T35n1735_036:0780c03": "所以先明。一無依者。於無常未至中無所",
    "T35n1735_036:0780c04": "依告救令不至。二與憂者無常既至無能",
    "T35n1735_036:0780c05": "救者。意地懼死所以懷憂。三與悲者。生陰",
    "T35n1735_036:0780c06": "轉壞死相現前。於此中間彌增涕泗。四苦",
    "T35n1735_036:0780c07": "惱同住者。正捨壽時四大分散。在於五根",
    "T35n1735_036:0780c08": "苦惱事中。其力虛弱。更以憂悲隨逐則憂",
    "T35n1735_036:0780c09": "苦轉增。心生熱惱。次二約資生事不知是",
    "T35n1735_036:0780c10": "苦。妄生樂想。對治不入故無救也。謂五追",
    "T35n1735_036:0780c11": "求資生境有順違。故愛憎所繫。六於受用",
    "T35n1735_036:0780c12": "時苦多樂少。云愁慼轉多。謂受而不散眾",
    "T35n1735_036:0780c13": "禍皆集。用而毀損如損身命。故曰苦多。七",
    "T35n1735_036:0780c14": "於身老時。盛年壯色不可救令停積。後二",
    "T35n1735_036:0780c15": "約病。初一病因。謂八於少壯時具樂等三",
    "T35n1735_036:0780c16": "受。故貪等常燒不容法水。熾然難救。九於",
    "T35n1735_036:0780c17": "年衰時眾患所纏。如樹將朽。日夜增長無",
    "T35n1735_036:0780c18": "能令免。然病通始終。老時多故論偏說老。",
    "T35n1735_036:0780c19": "老即病緣故。論云後三句皆明身患事也。何",
    "T35n1735_036:0780c20": "故不在初說。示身數數患事可卒加故。如",
    "T35n1735_036:0780c21": "幻不實總結前九。第二護小乘行有三十",
    "T35n1735_036:0780c22": "句。前十句護小心。後二十句護陜心。今初",
    "T35n1735_036:0780c23": "先總。後見佛下別。總中初結前。謂先觀無",
    "T35n1735_036:0780c24": "常已厭有為。次觀無救故倍增厭離。趣佛",
    "T35n1735_036:0780c25": "智慧明其生後正護小心求佛大智故。別",
    "T35n1735_036:0780c26": "中十句分二。前五攝功德大。即求佛菩提。",
    "T35n1735_036:0780c27": "後五清淨大。即求涅槃果。菩提是德修成",
    "T35n1735_036:0780c28": "名攝。涅槃本有離障稱淨。此二無礙。菩提",
    "T35n1735_036:0780c29": "菩提斷。俱名菩提。智相智性皆名佛智。今",
    "T35n1735_036:0781a01": "初。一神力攝功德大。智用不測故。二無比",
    "T35n1735_036:0781a02": "德學地無等故。上二妙用自在。三大義德。利",
    "T35n1735_036:0781a03": "他無量故。四無譏嫌德。自行難得故。五不",
    "T35n1735_036:0781a04": "同德外道無雜故。顯上二利不同外道。無",
    "T35n1735_036:0781a05": "利勤苦。上三德行圓滿。後五中義攝有三。謂",
    "T35n1735_036:0781a06": "離惑苦得涅槃故。一無惱者。即離惑習無",
    "T35n1735_036:0781a07": "明不雜故。二無憂者離苦。苦依根本亡故。",
    "T35n1735_036:0781a08": "憂悲隨盡。三得涅槃有二義。一得體。謂無",
    "T35n1735_036:0781a09": "憂畏城。亦是無餘涅槃。二得用。謂能建大",
    "T35n1735_036:0781a10": "事。亦無住涅槃。即後二句。不住生死故云",
    "T35n1735_036:0781a11": "不復退還。不住涅槃故能救無量苦難。由",
    "T35n1735_036:0781a12": "俱不住。方是世間涅槃勝事。以斯為業。則",
    "T35n1735_036:0781a13": "翻有為之業矣。第二菩薩如是見如來智",
    "T35n1735_036:0781a14": "下。護陜劣心有二十句。前十悲其淪溺。後",
    "T35n1735_036:0781a15": "十決志慈濟。前中二。先牒前標後。謂見佛",
    "T35n1735_036:0781a16": "智勝利。傷物不得有為過患。愍物處之。此",
    "T35n1735_036:0781a17": "是牒前則起悲心是為生後。二何等下正",
    "T35n1735_036:0781a18": "顯悲行。文有十句。初總餘別。總由孤獨無",
    "T35n1735_036:0781a19": "依故生哀愍。少而無父曰孤。老而無子曰",
    "T35n1735_036:0781a20": "獨。今眾生上遠慈尊。又無方便下不利物。",
    "T35n1735_036:0781a21": "又闕善心。故云孤獨。既孤且獨何所依救。",
    "T35n1735_036:0781a22": "別有九種孤獨無依。初二依欲求眾生。一",
    "T35n1735_036:0781a23": "已得心無厭足。故貧窮無依。經云知足之",
    "T35n1735_036:0781a24": "人雖貧而富。不知足者雖富而貧。未必無",
    "T35n1735_036:0781a25": "財方曰貧也。二未得他財求無休息故。",
    "T35n1735_036:0781a26": "三毒火然此即多欲。多欲之人多求利故煩",
    "T35n1735_036:0781a27": "惱亦多。初求生貪不遂生瞋。非理為癡。次",
    "T35n1735_036:0781a28": "三依有求眾生。一閉苦果獄。二集因覆障。",
    "T35n1735_036:0781a29": "三無觀察道。由生八難不聞法故。由上",
    "T35n1735_036:0781b01": "三故安能得滅。後四依梵行求眾生行。前",
    "T35n1735_036:0781b02": "三小乘。一行小因不求大因勝善之法。二",
    "T35n1735_036:0781b03": "保執小果不求菩提。為失佛法。當知此",
    "T35n1735_036:0781b04": "輩皆是增上慢人。三不得大般涅槃。長隨",
    "T35n1735_036:0781b05": "變易生死。後一外道雖求解脫。以行邪故",
    "T35n1735_036:0781b06": "失於方便。又上總別十句。亦可通為五對。",
    "T35n1735_036:0781b07": "一無親無財。二有惑有苦。三有障無治。四闕",
    "T35n1735_036:0781b08": "因失緣。五順流背滅。第二菩薩如是下決",
    "T35n1735_036:0781b09": "志救度中。初結前生後。作是念不正顯救心。",
    "T35n1735_036:0781b10": "文有十句。初總餘別。別分為三。初三何處",
    "T35n1735_036:0781b11": "救度。謂三道中一脫業結。二淨惑染。三度",
    "T35n1735_036:0781b12": "苦果。次五以何行度。謂授三學。初二正授。",
    "T35n1735_036:0781b13": "一著戒善處。二勸住定慧三昧地故。定慧",
    "T35n1735_036:0781b14": "合說。為四地已去方是慧地。此地定增故。慧",
    "T35n1735_036:0781b15": "是定中之慧耳。後三明授法利益。初二戒",
    "T35n1735_036:0781b16": "益。一將受戒者。令除疑生信。眾生受佛",
    "T35n1735_036:0781b17": "戒便同大覺。固應歡喜。二已受者令知持",
    "T35n1735_036:0781b18": "犯。見其勝益安固不動。後一定慧益。滅除",
    "T35n1735_036:0781b19": "沈掉故云調伏。後一度果。云何救度成。令",
    "T35n1735_036:0781b20": "得有餘無餘涅槃故。上皆論意。更有一理",
    "T35n1735_036:0781b21": "授行五句中。初三是戒。初著戒處。次由持",
    "T35n1735_036:0781b22": "戒得心不悔。故云安住。後由不悔得心",
    "T35n1735_036:0781b23": "歡喜。次一授慧故云知見。後一授定故云調",
    "T35n1735_036:0781b24": "伏。然三學對於三道。有通有別。別則戒無",
    "T35n1735_036:0781b25": "業結。慧能斷惑定度苦果為別。對前次故",
    "T35n1735_036:0781b26": "先說慧。然猶附論。若直就經文。對前十類",
    "T35n1735_036:0781b27": "生此十心。一救孤獨故。二脫貧窮故。三",
    "T35n1735_036:0781b28": "淨三毒故。四度有獄故。五著無覆障處",
    "T35n1735_036:0781b29": "露地坐故。六住善觀察故。七得善法欲生",
    "T35n1735_036:0781c01": "歡喜故。八知見性相同佛法故。九調伏",
    "T35n1735_036:0781c02": "諸根不隨流故。十應令涅槃得解脫方便",
    "T35n1735_036:0781c03": "故。論非無理。未若此順經文。第三修行",
    "T35n1735_036:0781c04": "方便攝行。謂修攝生方便之行。故下經云。",
    "T35n1735_036:0781c05": "以何方便而能拔濟。即知不離佛智等故。",
    "T35n1735_036:0781c06": "佛智等即是攝生之方便也。文分為四。一發",
    "T35n1735_036:0781c07": "起攝行之因。二作是思惟下。思求方便攝行。",
    "T35n1735_036:0781c08": "三便作是念下。思得攝生方便。四菩薩如是",
    "T35n1735_036:0781c09": "下依思修行。今初分二。先牒前二行以為",
    "T35n1735_036:0781c10": "三因。後欲依下。依前三因以明發起。今",
    "T35n1735_036:0781c11": "初。一如是厭離一切有為。是牒護煩惱行",
    "T35n1735_036:0781c12": "為離妄想因。二如是愍念一切眾生。是牒",
    "T35n1735_036:0781c13": "護陜心為不捨一切世間因。三知一切智",
    "T35n1735_036:0781c14": "智有勝利益。是牒護小心為發精進因。謂",
    "T35n1735_036:0781c15": "既知佛智勝益。則修行彼道以趣入故。然",
    "T35n1735_036:0781c16": "三因之中初後是智。中一是悲。悲智為因能",
    "T35n1735_036:0781c17": "求方便。後發起者既思三因。欲將有益之",
    "T35n1735_036:0781c18": "智救可愍之眾生。故說經者為此發起故。",
    "T35n1735_036:0781c19": "論云此言示現發起方便攝行故。第二思求",
    "T35n1735_036:0781c20": "方便者。亦只思前眾生。墮有為惑業苦中。",
    "T35n1735_036:0781c21": "欲令永滅得大涅槃。未知方便故思求",
    "T35n1735_036:0781c22": "之。今經闕一業字。論經具有。問前決志救",
    "T35n1735_036:0781c23": "中。知授三學滅業惑苦。今何故言以何方",
    "T35n1735_036:0781c24": "便。答今但思其能授智慧耳。若爾前護小",
    "T35n1735_036:0781c25": "中。已知如來智慧有大勢力。及上因中。云",
    "T35n1735_036:0781c26": "知一切智有勝利益。今何更思。答前知智",
    "T35n1735_036:0781c27": "勝欲令物得。今亦思其令得攝生方便。下",
    "T35n1735_036:0781c28": "乃知之。要自得佛智方令他得。第三思得",
    "T35n1735_036:0781c29": "攝生方便中。方便有五。自古皆將配位。論",
    "T35n1735_036:0782a01": "雖無文於理無失。言有五者。一佛無礙",
    "T35n1735_036:0782a02": "智。二八地如實覺。三四地無行慧。四三地禪",
    "T35n1735_036:0782a03": "定。五亦三地多聞。然此五中從微至著。則",
    "T35n1735_036:0782a04": "後後起於前前。故今觀求逆尋其本展轉",
    "T35n1735_036:0782a05": "相因。並云不離。此五之中多聞唯能起佛",
    "T35n1735_036:0782a06": "智。唯所起中間三種通能所起。論依此義",
    "T35n1735_036:0782a07": "攝五為三。一佛智窮盡果海。名證畢竟盡。",
    "T35n1735_036:0782a08": "二以中三皆有。下從他起上能起。他漸增",
    "T35n1735_036:0782a09": "至佛。故攝為一。名起上上證畢竟盡。三",
    "T35n1735_036:0782a10": "以聞慧為彼中間起行所依。名彼起依止",
    "T35n1735_036:0782a11": "行。以其聞慧未是證行。不得名起。而忘",
    "T35n1735_036:0782a12": "軀求聞亦得稱行。已知大旨。次略釋文。",
    "T35n1735_036:0782a13": "一佛智名無障礙解脫者。無二障故是離",
    "T35n1735_036:0782a14": "障解脫。具十智力權實無礙故。是作用解",
    "T35n1735_036:0782a15": "脫。此是究竟攝生方便。二此智要依如實覺",
    "T35n1735_036:0782a16": "者。八地得無生忍。覺一切法如實性故。若",
    "T35n1735_036:0782a17": "覺實性方能盡惑。於事理無礙故。佛智由",
    "T35n1735_036:0782a18": "起。論釋一切法云。如來所說一切法者。因",
    "T35n1735_036:0782a19": "音聲忍方得無生。尋於能詮悟所詮故。",
    "T35n1735_036:0782a20": "釋如實覺云。隨順如實覺者。因於順忍得",
    "T35n1735_036:0782a21": "無生故。三此覺不離無生慧者。欲覺一切",
    "T35n1735_036:0782a22": "法。一切法不出二種。一者自相。謂色心等",
    "T35n1735_036:0782a23": "殊。是有為法體故名為行。二者同相。色心",
    "T35n1735_036:0782a24": "雖殊同皆生住異滅所遷。舉初攝後故。但",
    "T35n1735_036:0782a25": "名生。今四地菩薩了自及同。皆緣生無性",
    "T35n1735_036:0782a26": "成無分別慧。故云無行。無生下一行字是",
    "T35n1735_036:0782a27": "慧行相。以無行無生為慧行相。若如是行。",
    "T35n1735_036:0782a28": "則得八地覺法自性也。四此慧不離禪等",
    "T35n1735_036:0782a29": "者。謂此無生慧非定不發。言禪善巧者。得",
    "T35n1735_036:0782b01": "三地滿勝進分禪故。出入自在亦不染禪。",
    "T35n1735_036:0782b02": "故名善巧。決定者。於他四地決能發也。觀",
    "T35n1735_036:0782b03": "察智者。論云自智慧觀故。謂即三地禪中之",
    "T35n1735_036:0782b04": "智。非前所發四地無生之慧。彼四地之慧。此",
    "T35n1735_036:0782b05": "中名光明。依此光明故名明地。故四地證",
    "T35n1735_036:0782b06": "慧。由三地禪中修慧而發。五此禪不離善",
    "T35n1735_036:0782b07": "巧多聞者。此中修慧由後聞慧方得起故。",
    "T35n1735_036:0782b08": "三節皆慧而慧不同。言善巧多聞者。不取",
    "T35n1735_036:0782b09": "聞相故。然佛智之因乃通十地。而偏舉三",
    "T35n1735_036:0782b10": "者。此地聞修近所行故。四地是慧增之首",
    "T35n1735_036:0782b11": "故。八地無功用之初故。第四依思修行。上既",
    "T35n1735_036:0782b12": "逆推本由多聞。今則順行。先求聞慧而起",
    "T35n1735_036:0782b13": "聞行。文中二。初結前標後。後日夜下正起",
    "T35n1735_036:0782b14": "求行。於中分二。先明求法行。後菩薩如是",
    "T35n1735_036:0782b15": "下明求行因。今初文有十句。聞法者無慢",
    "T35n1735_036:0782b16": "心故。二喜法者無妬心故。三樂法者。無折",
    "T35n1735_036:0782b17": "伏他心問義故。此三約聽聞時。四依大乘",
    "T35n1735_036:0782b18": "教自見正取不忘失故。此揀求小不名",
    "T35n1735_036:0782b19": "善故。自見正取者不由他悟故。五隨自讀",
    "T35n1735_036:0782b20": "誦故。六為他解說故。七順所聞法靜處思",
    "T35n1735_036:0782b21": "義故。此三約已得法自他利時。八到法者。",
    "T35n1735_036:0782b22": "依定修行到究竟故。九住出世間智故。十",
    "T35n1735_036:0782b23": "順佛解脫行故。上之後三皆約修行。然後",
    "T35n1735_036:0782b24": "二揀不同世間之行。若望後厭分正修此",
    "T35n1735_036:0782b25": "十。皆是聞慧。若望依思而行此十。皆名為",
    "T35n1735_036:0782b26": "行。於中初日夜常聞。以顯勤行喜法等九。",
    "T35n1735_036:0782b27": "顯正修行。又此十句。若約所受唯教與義。",
    "T35n1735_036:0782b28": "聞約教成修依於義。思通教義。第二求行因",
    "T35n1735_036:0782b29": "中二。初常勤求因。二菩薩如是下正修行因。",
    "T35n1735_036:0782c01": "以前十句有此二故。今初論云彼常勤行",
    "T35n1735_036:0782c02": "以何為因。示現恭敬重法畢竟盡故。於中",
    "T35n1735_036:0782c03": "分六。一總明輕財重法。二是故菩薩下雙",
    "T35n1735_036:0782c04": "捨內外。三無有恭敬下內財敬事。謂心則恭",
    "T35n1735_036:0782c05": "敬捨慢。身則承事忘苦。四若聞一句下。況",
    "T35n1735_036:0782c06": "捨外財。五若聞一偈下輕位重法。人天王",
    "T35n1735_036:0782c07": "位終是無常。句偈教義法王為果。一句一",
    "T35n1735_036:0782c08": "偈。約聞教法淨菩薩行。約聞義法。六若",
    "T35n1735_036:0782c09": "有人言下甘苦重法。以一句之法能盡苦",
    "T35n1735_036:0782c10": "源。地獄多劫誠可甘也。二正修行因中。初",
    "T35n1735_036:0782c11": "結前。後如其下正顯因相。謂靜處思惟正",
    "T35n1735_036:0782c12": "觀。為修行之因也。然論經但云正觀無修",
    "T35n1735_036:0782c13": "行字。故是思慧為修行因。若順今經。此一",
    "T35n1735_036:0782c14": "段文乃是後文標舉耳。大文第三此菩薩得",
    "T35n1735_036:0782c15": "聞法下。明厭分者。前明聞思。今顯修慧。即",
    "T35n1735_036:0782c16": "五種方便中。第四禪善巧決定觀察智也。論",
    "T35n1735_036:0782c17": "云云何厭分。是菩薩聞諸法已。知如說行",
    "T35n1735_036:0782c18": "乃得佛法入禪。無色無量神通彼非樂處。",
    "T35n1735_036:0782c19": "於中不染必定應作故。謂不樂不染即是厭",
    "T35n1735_036:0782c20": "義。其無量神通是厭之果。皆修行力乘便舉",
    "T35n1735_036:0782c21": "來。經文七相。一依何修。二云何修。三何處",
    "T35n1735_036:0782c22": "修。四何故修。五何時修。六何所修。七何為",
    "T35n1735_036:0782c23": "修。束此七相大為三段。初四修行。次二證",
    "T35n1735_036:0782c24": "入後一入意。今初。此菩薩得聞法已。即依",
    "T35n1735_036:0782c25": "何修。以依正法故。即了相作意。次攝心安",
    "T35n1735_036:0782c26": "住。即云何修。攝散住法是修相故。即攝樂",
    "T35n1735_036:0782c27": "作意。次於空閑處。即何處修。空閑通於事",
    "T35n1735_036:0782c28": "理。則無處非修即遠離作意。次作是思下",
    "T35n1735_036:0782c29": "即何故修。要必修行方證得故。即勝解作",
    "T35n1735_036:0783a01": "意。然口言者通於說聽故。瑜伽云。非但",
    "T35n1735_036:0783a02": "聽聞文字音聲而得清淨也。瑜伽三十三明",
    "T35n1735_036:0783a03": "修行八定皆有七種作意。一了相作意。謂",
    "T35n1735_036:0783a04": "了欣厭相故。二勝解作意。謂正是修行。三",
    "T35n1735_036:0783a05": "遠離作意。謂與斷道俱。四攝樂作意。謂少",
    "T35n1735_036:0783a06": "分觸證喜樂。五觀察作意。謂重觀試練。六加",
    "T35n1735_036:0783a07": "行究竟作意。謂心得離繫。七加行究竟果作",
    "T35n1735_036:0783a08": "意。謂無間證入。上修行中已攝其四。前修",
    "T35n1735_036:0783a09": "行因中有觀察作意。後二作意在證入中。七",
    "T35n1735_036:0783a10": "中前五通貫八定。下八定中各有後二故。此",
    "T35n1735_036:0783a11": "總修下亦總發。然皆即妄即真圓融自在。又",
    "T35n1735_036:0783a12": "任運而發不同欣厭故。下論云三昧地故。",
    "T35n1735_036:0783a13": "得不退禪。不退即無漏定也。又釋內淨云。",
    "T35n1735_036:0783a14": "修無漏不斷三昧故。故知一一皆同鳥迹。",
    "T35n1735_036:0783a15": "第二佛子是菩薩下。證入中分二。初結前。",
    "T35n1735_036:0783a16": "即何時修證。謂在三昧地時是修行時。正修",
    "T35n1735_036:0783a17": "行竟是證入時。論經云。住此明地因如說",
    "T35n1735_036:0783a18": "行故。今經闕如說行言。若但云住地。豈初",
    "T35n1735_036:0783a19": "安住即得此禪。但前已有修行之言故今",
    "T35n1735_036:0783a20": "略耳。後即離下即何所修。修何所證謂證八",
    "T35n1735_036:0783a21": "定。八定之義廣如別章。略以四門分別。一",
    "T35n1735_036:0783a22": "入意。二釋名。三體性。四釋文。即當辨相。",
    "T35n1735_036:0783a23": "今初下。經云但隨順法故。行而無所染著。",
    "T35n1735_036:0783a24": "論云。以何義故入禪。無色無量神通為五",
    "T35n1735_036:0783a25": "種眾生故。一為禪樂憍慢眾生故入諸禪。",
    "T35n1735_036:0783a26": "謂得世禪恃以生慢。二為無色解脫憍慢",
    "T35n1735_036:0783a27": "眾生故入無色定。謂外道證此以為涅槃。",
    "T35n1735_036:0783a28": "恃以生慢。菩薩示入八禪。一一過彼故攝",
    "T35n1735_036:0783a29": "伏之。三為苦惱眾生入慈悲無量。令安善",
    "T35n1735_036:0783b01": "處永與樂故入慈無量。應解彼苦令不受",
    "T35n1735_036:0783b02": "故入悲無量。四為得解脫眾住。故入喜捨",
    "T35n1735_036:0783b03": "無量。謂喜其所得自離動亂故。五為邪歸",
    "T35n1735_036:0783b04": "依眾生故入勝神通力。令正信故又示入",
    "T35n1735_036:0783b05": "禪定示定寂靜。超欲等過令物倣故。善",
    "T35n1735_036:0783b06": "自調練知純熟故。寄位次第法應爾故。尚",
    "T35n1735_036:0783b07": "不同二乘自為。豈與凡外而同年。然無量",
    "T35n1735_036:0783b08": "神通即是厭果。論主併舉者。欲顯皆為順",
    "T35n1735_036:0783b09": "法故。云何順法。為順菩薩大悲化生法故。",
    "T35n1735_036:0783b10": "二釋名者。先通後別。通中先釋四禪。禪那",
    "T35n1735_036:0783b11": "西音此云靜慮。靜謂寂靜慮謂審慮。故瑜",
    "T35n1735_036:0783b12": "伽三十三云。於一所緣繫念寂靜。而審思",
    "T35n1735_036:0783b13": "慮故名靜慮。是以靜能斷結慮能正觀。諸無",
    "T35n1735_036:0783b14": "色定有靜無慮。雖能斷結不能正觀。欲",
    "T35n1735_036:0783b15": "界等持有慮無靜。雖能正觀不能斷結。",
    "T35n1735_036:0783b16": "故唯色界獨受斯稱。次無色定者。婆沙百四",
    "T35n1735_036:0783b17": "十一云。此四地中。超過一切有色法故。違",
    "T35n1735_036:0783b18": "害一切有色法故。色法於彼無容生故。俱",
    "T35n1735_036:0783b19": "舍云。無色謂無色。若大眾部及化地部。亦許",
    "T35n1735_036:0783b20": "有色細故名無。俱舍論中廣破有色。次釋",
    "T35n1735_036:0783b21": "別名者。初四禪者。一有尋有伺靜慮。二無尋",
    "T35n1735_036:0783b22": "無伺靜慮。三離喜靜慮。四離樂靜慮。俱舍",
    "T35n1735_036:0783b23": "定品云。初具伺喜樂。後漸離前支即斯義",
    "T35n1735_036:0783b24": "也。無色別名至文當釋。三體性者。婆沙云。",
    "T35n1735_036:0783b25": "四靜慮有二種。一修得。俱舍論云是善性攝",
    "T35n1735_036:0783b26": "心一境性。以善等持為自性故。若兼助伴",
    "T35n1735_036:0783b27": "五蘊為性。二生得隨地所繫。五蘊為性。皆",
    "T35n1735_036:0783b28": "有色者定共戒故。無色體性。但除於色餘",
    "T35n1735_036:0783b29": "義同前。故俱舍云無色亦如是。四蘊離下",
    "T35n1735_036:0783c01": "地。大乘宗中亦無異轍。若會相歸性。則八",
    "T35n1735_036:0783c02": "定支林一切皆空。若事盡理現皆如來藏。泯",
    "T35n1735_036:0783c03": "絕無寄則定亂兩亡。若事理圓融一即一切。",
    "T35n1735_036:0783c04": "第四釋文。初明四禪後說四空。四禪之中",
    "T35n1735_036:0783c05": "雖支有多少。論主並勒為四。一離障二對",
    "T35n1735_036:0783c06": "治。三利益四彼二依止三昧。四中後三是支",
    "T35n1735_036:0783c07": "初一非支。雖後後所離是前前支。望於當",
    "T35n1735_036:0783c08": "地並皆非支。然四禪通說有十八支。謂初",
    "T35n1735_036:0783c09": "三各五。二四皆四。為欲惡難除。第二禪喜",
    "T35n1735_036:0783c10": "深難拔故。初三各五。初三不然故二四唯",
    "T35n1735_036:0783c11": "四。其間除重則唯有十。謂一覺二觀。此唯",
    "T35n1735_036:0783c12": "初禪。三捨四念。此通後二。五喜局於前兩。",
    "T35n1735_036:0783c13": "六樂該於前三。七者一心遍於諸地。八內",
    "T35n1735_036:0783c14": "淨唯二。九正知唯三。十捨受唯四。若分二樂",
    "T35n1735_036:0783c15": "則有十一。若內淨無別體。則唯有九。此等",
    "T35n1735_036:0783c16": "皆為順益於禪故。立支名故。瑜伽十一云。",
    "T35n1735_036:0783c17": "諸靜慮中。雖有餘法然此勝故。於修定者",
    "T35n1735_036:0783c18": "為恩重故。偏立為支。今初初禪一即離欲",
    "T35n1735_036:0783c19": "惡不善法者。此明離障。以一即離貫於下",
    "T35n1735_036:0783c20": "三。然諸論說大同小異。若毘曇離五欲故",
    "T35n1735_036:0783c21": "名為離欲。斷十惡故名為離惡。除五蓋故",
    "T35n1735_036:0783c22": "名離不善法。若智論八十八云。離欲者。謂",
    "T35n1735_036:0783c23": "離五欲惡不善法。謂離五蓋。五蓋將人入",
    "T35n1735_036:0783c24": "惡道故名惡。障善法故名不善法。若辨蓋",
    "T35n1735_036:0783c25": "欲之相。廣如智論十九。及瑜伽十一。雜集",
    "T35n1735_036:0783c26": "第八。斷欲恚害恚即是惡害即不善法。瑜",
    "T35n1735_036:0783c27": "伽三十三亦合惡不善法。彼論云。離欲者欲",
    "T35n1735_036:0783c28": "有二種。一煩惱欲。二事欲。離亦有二。一相",
    "T35n1735_036:0783c29": "應離二境界離。言離惡不善法者。煩惱欲",
    "T35n1735_036:0784a01": "因所生種種惡不善法。即身口惡行。此意則",
    "T35n1735_036:0784a02": "總棄欲界諸惡不善。已明離障。二有覺有",
    "T35n1735_036:0784a03": "觀者。此有二支。是修行對治。新譯名尋伺。",
    "T35n1735_036:0784a04": "皆初麁後細。俱舍云。尋伺心麁細。智論云譬",
    "T35n1735_036:0784a05": "如振鈴。麁聲喻覺細聲喻觀。瑜伽十一。以",
    "T35n1735_036:0784a06": "尋求伺察不淨慈悲。治欲界欲恚害障。又五",
    "T35n1735_036:0784a07": "蓋中。有欲恚害不死親里國土等覺。今對",
    "T35n1735_036:0784a08": "惡覺起善覺察。又智論四十四云。小乘以",
    "T35n1735_036:0784a09": "欲恚惱覺為麁。親里國土等覺為細。又唯",
    "T35n1735_036:0784a10": "善覺為細。於摩訶衍準皆麁則覺空為",
    "T35n1735_036:0784a11": "細。三離生喜樂者。是修行利益。慶離欲惡",
    "T35n1735_036:0784a12": "等是故生喜。身心猗息及得解脫之樂。故",
    "T35n1735_036:0784a13": "名為樂。由此名利益支。瑜伽三十三云。離",
    "T35n1735_036:0784a14": "者已得加行究竟作意故。所言生者。由此",
    "T35n1735_036:0784a15": "為因為緣無間生故。已獲加行究竟果作",
    "T35n1735_036:0784a16": "意故。喜樂者。謂已獲得所希義。故得大輕",
    "T35n1735_036:0784a17": "安。身心調暢有堪能故。四住初禪者。是彼",
    "T35n1735_036:0784a18": "二依止三昧。謂於所緣審正觀察。心一境",
    "T35n1735_036:0784a19": "性。為彼對治及利益支之所依止。依止定力",
    "T35n1735_036:0784a20": "尋等轉故。其所離障以無行體。非是支故",
    "T35n1735_036:0784a21": "不為彼依。而言初者。欲界上進此最初故。",
    "T35n1735_036:0784a22": "而言住者即安住義。瑜伽云。安住者。謂於",
    "T35n1735_036:0784a23": "後時由所修習多成辦故。得隨所樂得",
    "T35n1735_036:0784a24": "無艱難。乃至七日七夜能正安住四禪。此",
    "T35n1735_036:0784a25": "句大旨不殊。第二禪中。一滅覺觀是所離",
    "T35n1735_036:0784a26": "障。覺觀麁動發生三識。亂於二禪。如淨水",
    "T35n1735_036:0784a27": "波動則無所見故。初禪能治為此所治。則",
    "T35n1735_036:0784a28": "病盡藥亡。二內淨一心無覺無觀者。是修",
    "T35n1735_036:0784a29": "行對治。言內淨者。小乘是信能淨心相離",
    "T35n1735_036:0784b01": "外散動定等內流。大乘即攬三禪三支以",
    "T35n1735_036:0784b02": "成故。顯揚十九瑜伽六十三。皆云內淨。以",
    "T35n1735_036:0784b03": "捨念正知為體。以此三法尚為喜覆。力用",
    "T35n1735_036:0784b04": "未勝但能離外尋伺。故合名內淨。言一心",
    "T35n1735_036:0784b05": "者釋於內義。唯緣法塵不同初禪有三識",
    "T35n1735_036:0784b06": "故。故身子阿毘曇云。欲界地中心行六處。初",
    "T35n1735_036:0784b07": "禪地中心行四處。謂無鼻舌識。二禪已上心",
    "T35n1735_036:0784b08": "行一處。唯意識身緣法塵故。無覺無觀釋",
    "T35n1735_036:0784b09": "於淨義。不同初禪有覺觀故。前滅覺觀",
    "T35n1735_036:0784b10": "顯於所治。此復言無顯能治無故非重也。",
    "T35n1735_036:0784b11": "本論釋一心云。修無漏不斷三昧行一境",
    "T35n1735_036:0784b12": "故。欲異世間是如實修故。不斷者相續一",
    "T35n1735_036:0784b13": "心。行一境者對緣一心。由此即名三昧無",
    "T35n1735_036:0784b14": "漏。三定生喜樂。此二支是修行利益。初禪慶",
    "T35n1735_036:0784b15": "背欲惡故名離生。今慶覺觀心息故名定",
    "T35n1735_036:0784b16": "生。如淨鑑止水故身心適悅。若智論意。即",
    "T35n1735_036:0784b17": "從初禪定生。欲界無定故。初但云離二禪。",
    "T35n1735_036:0784b18": "雖離初禪煩惱。初禪有定故。又初禪離欲",
    "T35n1735_036:0784b19": "大障故。四住第二禪。即彼二依止三昧。第三",
    "T35n1735_036:0784b20": "禪中。一離喜者是所離障。謂二禪利益支。喜",
    "T35n1735_036:0784b21": "心分別想生動亂。三禪轉寂故須除遣。如",
    "T35n1735_036:0784b22": "貧人得寶生喜失則深憂。莫若雙絕喜憂。",
    "T35n1735_036:0784b23": "方為快樂。二住捨有念正知三支。是修行對",
    "T35n1735_036:0784b24": "治。一住捨者。即是捨數揀非捨受故。諸經",
    "T35n1735_036:0784b25": "論皆名行捨。行心調停捨彼喜過。故顯揚",
    "T35n1735_036:0784b26": "云住捨者。於己生喜不忍可故。平等正直",
    "T35n1735_036:0784b27": "無動安住。二有念者。於喜不行中不忘明",
    "T35n1735_036:0784b28": "記故。三正知者。或時失念喜行。於此分別",
    "T35n1735_036:0784b29": "正知而住。謂住於捨。瑜伽三十三大同於",
    "T35n1735_036:0784c01": "此。上三即前內淨漸修轉勝。至此別開深細",
    "T35n1735_036:0784c02": "寂靜故。能治下地喜踊浮動。三身受樂下是",
    "T35n1735_036:0784c03": "利益支。於中初身受樂。正顯支體。正對二",
    "T35n1735_036:0784c04": "禪喜心浮動。是故但言身受於樂。設心受樂",
    "T35n1735_036:0784c05": "亦名身受。故瑜伽云。由捨念正知數修習",
    "T35n1735_036:0784c06": "故。令心踊躍。俱行喜受便得除滅。離喜寂",
    "T35n1735_036:0784c07": "靜最極寂靜。與喜相違心受生起。彼於爾",
    "T35n1735_036:0784c08": "時色身意身領納受樂及輕安樂。是故說言",
    "T35n1735_036:0784c09": "有身受樂。又初禪喜樂。如土石山頂而有",
    "T35n1735_036:0784c10": "池水。二禪喜樂如純土山頂而有池水。三禪",
    "T35n1735_036:0784c11": "之樂。如純土山在大池。內樂遍身外身在",
    "T35n1735_036:0784c12": "樂中。是故心樂亦名身受。次諸聖所說能捨",
    "T35n1735_036:0784c13": "有念受樂者。釋成勝義。謂下諸地。無如是",
    "T35n1735_036:0784c14": "樂及無間捨。上地有捨而復無樂故。諸佛",
    "T35n1735_036:0784c15": "及佛弟子說第三禪。具有能捨及念正知。而",
    "T35n1735_036:0784c16": "復受樂故。諸樂中三禪樂勝。此瑜伽意。不",
    "T35n1735_036:0784c17": "應別解。文中略牒尚闕正知。但有捨念已",
    "T35n1735_036:0784c18": "殊上下。四住第三禪。即彼二依止三昧。第",
    "T35n1735_036:0784c19": "四禪中。一斷樂先除苦喜憂滅者。即是離障。",
    "T35n1735_036:0784c20": "三禪勝樂於此為害。如重病人。觀妙音樂",
    "T35n1735_036:0784c21": "為障四禪故。須除遣故云斷樂。得此定",
    "T35n1735_036:0784c22": "者。即於爾時所有苦樂。皆得超越故。總集",
    "T35n1735_036:0784c23": "說先除苦等。先之一字總貫下三。二禪先",
    "T35n1735_036:0784c24": "除苦受。三禪先滅喜受。初禪先滅憂受。并",
    "T35n1735_036:0784c25": "今斷樂則已滅四受。依禪次第應先明憂。",
    "T35n1735_036:0784c26": "為對前樂先言除苦。瑜伽十一云。何故苦",
    "T35n1735_036:0784c27": "根初禪未斷。答彼品麁重猶未斷故。若爾",
    "T35n1735_036:0784c28": "何不現行。答由其助伴相對憂根所攝諸",
    "T35n1735_036:0784c29": "苦彼已斷故。若初靜慮已斷苦根。是則行者。",
    "T35n1735_036:0785a01": "入初靜慮及第二時。受所作住差別應無。",
    "T35n1735_036:0785a02": "由二俱有喜及樂故。此意明不斷麁重",
    "T35n1735_036:0785a03": "故。異二禪而無現行。故立樂支。若依小",
    "T35n1735_036:0785a04": "乘。初二禪之樂。但是輕安而非樂受。三是",
    "T35n1735_036:0785a05": "樂受故不同也。二不苦不樂者。是利益支。餘",
    "T35n1735_036:0785a06": "禪皆先明治。今此先明益者。乘前總無四",
    "T35n1735_036:0785a07": "受。便舉不苦不樂明五受。內唯有於捨。",
    "T35n1735_036:0785a08": "是不動故。若爾前來亦滅憂喜。此何不言",
    "T35n1735_036:0785a09": "不憂不喜。答五受明義無別不憂不喜。三受",
    "T35n1735_036:0785a10": "明義。苦樂攝於憂喜故但對之。又此正斷",
    "T35n1735_036:0785a11": "於樂故宜對之。三捨念清淨。此二是對治",
    "T35n1735_036:0785a12": "支。三禪捨念與樂受俱。此斷樂受故云清",
    "T35n1735_036:0785a13": "淨。然其能治大同三禪。但所治喜樂故分二",
    "T35n1735_036:0785a14": "別。喜心浮動常須正知。樂受深細但須捨",
    "T35n1735_036:0785a15": "念。若遠顯清淨者。瑜伽云。從初靜慮一切",
    "T35n1735_036:0785a16": "下地災患已斷。謂尋伺喜樂入息出息。是故",
    "T35n1735_036:0785a17": "此中捨念清淨鮮白。由是此禪心住無動。此",
    "T35n1735_036:0785a18": "論略舉六事。應兼無苦及憂故。俱舍等。明",
    "T35n1735_036:0785a19": "此禪中離八災患。然四禪雖曰不動。而猶",
    "T35n1735_036:0785a20": "有捨受。未名無受。瑜伽十一云。又無相者。",
    "T35n1735_036:0785a21": "經中說為無相心定。於此定中捨根永滅。",
    "T35n1735_036:0785a22": "若非無相乃至有頂。皆有捨受。四住第四",
    "T35n1735_036:0785a23": "禪。即彼二依止三昧。然入上色定。其身相",
    "T35n1735_036:0785a24": "狀如處室中。入下四空如處虛空。第二",
    "T35n1735_036:0785a25": "四空空處等。名同心一境性。有何差別。俱",
    "T35n1735_036:0785a26": "舍定品顯此差別。由離下地染故立四名。",
    "T35n1735_036:0785a27": "謂離第四禪。立空無邊處。離空無邊處立",
    "T35n1735_036:0785a28": "識無邊處等。差別既爾。從何得名。彼次頌",
    "T35n1735_036:0785a29": "云。空無邊等三名從加行。立非想非非想昧",
    "T35n1735_036:0785b01": "劣故立名。謂修定前起加行位厭壞色",
    "T35n1735_036:0785b02": "故。作勝解想思無邊空。加行成時名空無",
    "T35n1735_036:0785b03": "邊處。厭空想識厭識想無所有。準此可",
    "T35n1735_036:0785b04": "知。其第四空由想昧劣。謂無下地明慧勝",
    "T35n1735_036:0785b05": "想得非想名。有昧劣想名非非想。故前三",
    "T35n1735_036:0785b06": "無色加行受名。第四無色當體受稱。以前",
    "T35n1735_036:0785b07": "三近分加行位中。唯緣空等。入根本位。亦",
    "T35n1735_036:0785b08": "緣餘蘊故。從加行受名。第四非想加行根",
    "T35n1735_036:0785b09": "本。同一所緣故。當體受稱。瑜伽論中亦同",
    "T35n1735_036:0785b10": "於此。加行等想空識等殊。至文當辨。然此",
    "T35n1735_036:0785b11": "四空亦各有四。謂離障等。而經文中。但各",
    "T35n1735_036:0785b12": "三句義含於四。謂初段離障具對治義。問若",
    "T35n1735_036:0785b13": "有治等為有支不。答準雜集等論。諸無色",
    "T35n1735_036:0785b14": "奢摩他一味相故無有皮分建立。若依瓔",
    "T35n1735_036:0785b15": "珞本業。四無色定各有五支。謂想護止觀一",
    "T35n1735_036:0785b16": "心。經論相違云何會通。論依相似不同四禪",
    "T35n1735_036:0785b17": "覺觀等異。又慧用劣名無支分。經就相似",
    "T35n1735_036:0785b18": "同皆有五。如初空定厭下色相。起於空想。",
    "T35n1735_036:0785b19": "即今對治護彼色相。令不現前。若超色想",
    "T35n1735_036:0785b20": "即名為止。是今離障空無邊行。照了分明即",
    "T35n1735_036:0785b21": "是觀義。是今利益一心。即是彼二所依故。五",
    "T35n1735_036:0785b22": "支顯然。豈得判無違經依論。今初空處。謂",
    "T35n1735_036:0785b23": "觀虛空作無邊行相。能滅色想。心安空定。",
    "T35n1735_036:0785b24": "名空無邊處。文中三句。初句含二義。一明",
    "T35n1735_036:0785b25": "離障。二明對治。言離障者。曲有三句。謂",
    "T35n1735_036:0785b26": "離三有對等色。論云。超一切色想者。過眼",
    "T35n1735_036:0785b27": "識相。此明超可見有對。二滅有對想者。耳",
    "T35n1735_036:0785b28": "鼻舌身識和合想滅故。此滅不可見有對。三",
    "T35n1735_036:0785b29": "不念種種想者。不念意識和合想故。意識",
    "T35n1735_036:0785c01": "分別一切法故說名種種。此滅不可見無",
    "T35n1735_036:0785c02": "對。意識雖緣非色之境。今但取緣色自有",
    "T35n1735_036:0785c03": "種種。皆云想者。小乘以在色欲修起此定。",
    "T35n1735_036:0785c04": "未捨色形故不言滅色。但言滅想想取",
    "T35n1735_036:0785c05": "色相。故偏滅之。大乘之中決唯滅想。若超",
    "T35n1735_036:0785c06": "色相說無色者。後滅空識應無識空。問",
    "T35n1735_036:0785c07": "香味之想初禪已離。色聲觸想二禪已除。今",
    "T35n1735_036:0785c08": "云何言空定滅耶。遠公答云。香味二想雖",
    "T35n1735_036:0785c09": "盡初禪。今云滅者治有四種。一壞對治。謂",
    "T35n1735_036:0785c10": "方便道觀下有漏無常等故。二斷對治。謂",
    "T35n1735_036:0785c11": "無礙道正斷下過。三持對治。謂解脫道為",
    "T35n1735_036:0785c12": "首。及後一切無間解脫持彼無為。不令失",
    "T35n1735_036:0785c13": "壞。四遠分對治。謂解脫為首。及後一切無",
    "T35n1735_036:0785c14": "礙解脫。遠令前障畢竟不起今此空定據第",
    "T35n1735_036:0785c15": "四治色聲觸三。云二禪雖滅者。二禪已上",
    "T35n1735_036:0785c16": "乃至四禪。當地雖無得借。初禪三識之心",
    "T35n1735_036:0785c17": "見聞覺觸。是故乃至第四猶有此想空定滅",
    "T35n1735_036:0785c18": "之。此上所釋約次第修。若於色界頓修空",
    "T35n1735_036:0785c19": "定。則六識行境並皆得滅。故論上言意緣",
    "T35n1735_036:0785c20": "一切法亦無揀故。已明離障云何對治。前",
    "T35n1735_036:0785c21": "三句中不念之言。含於對治。謂不分別色",
    "T35n1735_036:0785c22": "等境故。何以不念見無我故。約菩薩實治",
    "T35n1735_036:0785c23": "故云無我。若依有漏但厭苦麁。以為加行。",
    "T35n1735_036:0785c24": "順正理云。謂若有法雖與色俱。而其自體",
    "T35n1735_036:0785c25": "不依屬色。諸有於色求出離者。必應最",
    "T35n1735_036:0785c26": "初思惟彼法。謂虛空體雖與色俱。而待色",
    "T35n1735_036:0785c27": "無方得顯了。外法所攝其相無邊。思惟彼",
    "T35n1735_036:0785c28": "時而能離色。此即加行之相也。二入無邊",
    "T35n1735_036:0785c29": "虛空者。是修行利益。謂三色想絕。則入空",
    "T35n1735_036:0786a01": "理廓爾無邊故。三住虛空無邊處者。是彼二",
    "T35n1735_036:0786a02": "依止三昧。瑜伽云。由已超過近分加行究",
    "T35n1735_036:0786a03": "竟作意。入上根本加行究竟果作意定。是故",
    "T35n1735_036:0786a04": "說言空無邊處具足安住。準瑜伽意。四義之",
    "T35n1735_036:0786a05": "中離障是超下地對治。是加行究竟作意利",
    "T35n1735_036:0786a06": "益。是勝解作意。彼二依止。是加行究竟果作",
    "T35n1735_036:0786a07": "意。前三為近分後一是根本。後之三定一",
    "T35n1735_036:0786a08": "同於此。又此四義初何所超。次云何能超。三",
    "T35n1735_036:0786a09": "超前何緣。四超何所證。二識無邊處。心緣",
    "T35n1735_036:0786a10": "內識作無邊行相。故以為名。初超虛空無",
    "T35n1735_036:0786a11": "邊處。是明離障。彼何所障外念為麁故。云",
    "T35n1735_036:0786a12": "何對治。見彼外念麁分別過患故。二入無",
    "T35n1735_036:0786a13": "邊識。是修行利益。前明捨外今辨緣內。正",
    "T35n1735_036:0786a14": "理云。謂於純淨六識身能了知中。善取相",
    "T35n1735_036:0786a15": "已安住勝解。由假想力。思惟觀察無邊識",
    "T35n1735_036:0786a16": "想。由此加行。為先得入根本。後依止可",
    "T35n1735_036:0786a17": "知。三無所有處者。即內外皆無也。初超無",
    "T35n1735_036:0786a18": "邊識是明離障。何過須超。事念麁故。云何",
    "T35n1735_036:0786a19": "對治。見麁念事分別過患。次入無少所有",
    "T35n1735_036:0786a20": "者。修行利益。前以捨外緣內故為麁。念既",
    "T35n1735_036:0786a21": "無所取能取亦無。故內外俱無。斯為利益。",
    "T35n1735_036:0786a22": "正理云。見前無邊行相麁動起此加行。是",
    "T35n1735_036:0786a23": "故此處名最勝捨。以於此中不復樂作無",
    "T35n1735_036:0786a24": "邊行相。心於所緣捨諸所有。寂然而住。瑜",
    "T35n1735_036:0786a25": "伽云。從識處上進時離其識。外更求餘境",
    "T35n1735_036:0786a26": "都無所得。此意明識既為麁。識外復無故",
    "T35n1735_036:0786a27": "無所有後住無所有處。是彼二依止。四非",
    "T35n1735_036:0786a28": "想中。無下七地明了之想。有昧劣想故以",
    "T35n1735_036:0786a29": "為名。超一切無所有處。是所離障。云何對",
    "T35n1735_036:0786b01": "治。無彼無所有以見麁念分別過患。故",
    "T35n1735_036:0786b02": "為能治。既寂無所有云何名麁。猶有無所",
    "T35n1735_036:0786b03": "有想故經闕一句論經則具。彼云知非有",
    "T35n1735_036:0786b04": "想非無想安隱即修行利益。即入非有想非",
    "T35n1735_036:0786b05": "無想處行。是二依止。瑜伽云。先入無所有",
    "T35n1735_036:0786b06": "處定。超過一切有所有想。今復超過無所有",
    "T35n1735_036:0786b07": "想。故言非想。又言非無想者。非如無想",
    "T35n1735_036:0786b08": "及滅盡定。一切諸想皆悉滅盡。唯有微細想。",
    "T35n1735_036:0786b09": "緣無想境轉故。即於此處起勝解。則超近",
    "T35n1735_036:0786b10": "分而入根本。此中所以不出三界者。由",
    "T35n1735_036:0786b11": "緣無相境。即是細想。外道不了謂為涅槃。",
    "T35n1735_036:0786b12": "未能無緣豈離心境。況計此為我復生愛",
    "T35n1735_036:0786b13": "味故。法華喻頭上火然。若知此患更求上",
    "T35n1735_036:0786b14": "進。求上進時求上所緣。竟無所得。無所",
    "T35n1735_036:0786b15": "得故滅而不轉。則得滅受想定也。若未得",
    "T35n1735_036:0786b16": "此定厭想為先。後想不行即入無想定。然",
    "T35n1735_036:0786b17": "婆沙百四十一。顯揚第三及諸論皆明。而文",
    "T35n1735_036:0786b18": "言浩博。上引二論文略義顯。今更約第一",
    "T35n1735_036:0786b19": "義修略示四空。謂觀色即空心安於空。是",
    "T35n1735_036:0786b20": "空處定。次知空色不出於心。是識處定。次",
    "T35n1735_036:0786b21": "心境兩亡為無所有。次亦亡無所有想。緣",
    "T35n1735_036:0786b22": "無想住名非想非非想。若不緣此無想。則",
    "T35n1735_036:0786b23": "諸漏永寂。第三入意但順化眾生法不同",
    "T35n1735_036:0786b24": "凡小有愛味等。如前已釋。大文第四佛子",
    "T35n1735_036:0786b25": "此菩薩心隨下。明其厭果。即前八定之所等",
    "T35n1735_036:0786b26": "引。故名為果。文分為三。初四無量即行方",
    "T35n1735_036:0786b27": "便果。次五神通即行功用果。三此菩薩於諸",
    "T35n1735_036:0786b28": "禪下總結自在。今初所以先明者。凡夫味",
    "T35n1735_036:0786b29": "定三界輪迴。二乘上升多皆趣滅。菩薩因定",
    "T35n1735_036:0786c01": "發生慈悲。廣利有情成菩薩性。然入之所",
    "T35n1735_036:0786c02": "以前論已辨。為對生死涅槃分四為二。準",
    "T35n1735_036:0786c03": "瑜伽等。四種無量為四有情。謂緣求樂眾",
    "T35n1735_036:0786c04": "生興慈。有苦興悲有喜隨喜。有惑不染。",
    "T35n1735_036:0786c05": "復應此四通緣一切。以智導之則無所著。",
    "T35n1735_036:0786c06": "此四皆緣無量境。故名四無量。若總相說。",
    "T35n1735_036:0786c07": "皆以定慧而為其體。若別明之。慈即與樂",
    "T35n1735_036:0786c08": "無瞋為體。拔苦不害慶他不嫉。自他捨惑",
    "T35n1735_036:0786c09": "即是善捨。文中二。初別顯慈行。後住悲下",
    "T35n1735_036:0786c10": "類顯餘三。初中有十二句。心隨於慈。此句",
    "T35n1735_036:0786c11": "為總。隨有二義。一心不趣寂動皆合慈。二",
    "T35n1735_036:0786c12": "以此慈心隨逐於物如犢逐母。次十句別。",
    "T35n1735_036:0786c13": "慈之種類總有其三。初有七句八義。眾生",
    "T35n1735_036:0786c14": "緣慈。次一法緣後二無緣。緣謂緣念。初緣假",
    "T35n1735_036:0786c15": "者欲與其樂。次緣人空。但有蘊等善惡行",
    "T35n1735_036:0786c16": "法。以用教化。後緣眾生體空。欲令悟入。初",
    "T35n1735_036:0786c17": "一通凡次一通小。後一唯大。今初八義曲",
    "T35n1735_036:0786c18": "復有四。初四與樂正顯行相。廣者與欲界",
    "T35n1735_036:0786c19": "樂。欲境廣多故。大者與同喜樂。謂初二禪",
    "T35n1735_036:0786c20": "喜受俱。故高出名大。無量者與不同喜樂。",
    "T35n1735_036:0786c21": "三禪已上離苦離喜故。深故名無量。不二",
    "T35n1735_036:0786c22": "者三樂平等與故。上皆論意更有一理。廣則",
    "T35n1735_036:0786c23": "無樂不與。大謂菩提涅槃。無量謂窮來際。",
    "T35n1735_036:0786c24": "不二者無一不與故。次二治障。不愛之冤",
    "T35n1735_036:0786c25": "亦與其樂。故無怨障。是愛之親亦與其樂。",
    "T35n1735_036:0786c26": "非是偏情故無對礙。中人無愛不愛故非",
    "T35n1735_036:0786c27": "障也。次一清淨。謂無身心不調五蓋等障。",
    "T35n1735_036:0786c28": "是行清淨慈。後一攝界慈定。起於色界正",
    "T35n1735_036:0786c29": "果。慈之餘勢起欲界習果。皆無苦惱之事。",
    "T35n1735_036:0787a01": "故修慈經說修慈。有十五利。謂臥安覺安。",
    "T35n1735_036:0787a02": "天護人護。眠無惡夢寤常歡喜。水不能漂",
    "T35n1735_036:0787a03": "火不能燒。刀不能傷毒不能害。常生善",
    "T35n1735_036:0787a04": "處鎮受快樂。正報梵世殘報人王。遠果作",
    "T35n1735_036:0787a05": "佛皆慈之果。然此中有多種果。初現報果。常",
    "T35n1735_036:0787a06": "生下後報果正報梵世望上。生報望下正報。",
    "T35n1735_036:0787a07": "殘報人王即是習果。又初七用果。水不漂",
    "T35n1735_036:0787a08": "等是增上果。常生下異熟果。殘報等流果。作",
    "T35n1735_036:0787a09": "佛是離繫果。修一慈心。三報不斷五果俱",
    "T35n1735_036:0787a10": "圓。無費一毫而功報無極。幸諸後學思而",
    "T35n1735_036:0787a11": "修之。次遍至一切處即法緣慈。橫遍十方",
    "T35n1735_036:0787a12": "豎通三界。彼中所有一切諸法。皆能緣念。然",
    "T35n1735_036:0787a13": "法有二種。一緣聖凡五蘊之法。二者眾生",
    "T35n1735_036:0787a14": "所有分別。作業之法。此即所化差別故。涅槃",
    "T35n1735_036:0787a15": "云。緣利眾生法名為法緣。後二句無緣者。",
    "T35n1735_036:0787a16": "無緣有二。一自體無緣。豎窮法空云盡法",
    "T35n1735_036:0787a17": "界。二遍至無緣。顯空無分齊。橫盡虛空。末",
    "T35n1735_036:0787a18": "句。云遍一切世間者。總結上慈成無量義",
    "T35n1735_036:0787a19": "也。類三可知。",
    "T35n1735_036:0787a20": "大方廣佛華嚴經疏卷第三十六"
}