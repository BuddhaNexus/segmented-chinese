{
    "X71n1416_001:0405a03": "瑞巖恕中和尚語錄序",
    "X71n1416_001:0405a05": "余觀大梵天王問佛決疑經所載。梵王以金色波羅",
    "X71n1416_001:0405a06": "華獻佛。請為說法。佛拈華示眾。人天百萬悉皆罔措。",
    "X71n1416_001:0405a07": "獨金色頭陀破顏微笑。佛云。吾有正法眼藏。涅槃妙",
    "X71n1416_001:0405a08": "心。實相無相。分付摩訶迦葉。嗚呼此非禪波羅蜜之",
    "X71n1416_001:0405a09": "初乎。人生而靜。性本圓明。如大月輪光明徧照。凡蘇",
    "X71n1416_001:0405a10": "迷盧境界。具濕性者。大而河海。細而沼沚。無不有月。",
    "X71n1416_001:0405a11": "是故有百億水。則百億之月形焉。仰而瞻之。而中天",
    "X71n1416_001:0405a12": "之月未甞分也。月譬則性也。水譬則境也。一為千萬。",
    "X71n1416_001:0405a13": "千萬為一。初無應者。亦無不應者。體用一源。顯微無",
    "X71n1416_001:0405a14": "間也。大聖全體皆真。不失其圓明之性。如月在寒潭。",
    "X71n1416_001:0405a15": "無纖毫障翳。清光燁如也。凡夫為結習所使。業識所",
    "X71n1416_001:0405a16": "縛。而惟迷暗是趨。如月在濁水。固已昏冥無見。加以",
    "X71n1416_001:0405a17": "獰飈四興。翻濤鼓浪。魚龍出沒。變幻恍惚。欲求一隙",
    "X71n1416_001:0405a18": "之明。有不可得矣。故聖人之心主乎靜。靜而非靜而",
    "X71n1416_001:0405a19": "動亦靜也。凡夫之情役於動。動而不靜而靜亦動也。",
    "X71n1416_001:0405a20": "吾達磨大師特來東土。以迦葉所傳心學。化度有情。",
    "X71n1416_001:0405a21": "欲澄濁為情。止浪為平。直入於覺地而後止。故其體",
    "X71n1416_001:0405a22": "常寂。而寂而寂也。其智常照。而照無照也。其應常用。",
    "X71n1416_001:0405a23": "而用無用也。至此則其妙難名矣。然未易以一蹴至",
    "X71n1416_001:0405a24": "也。惟一惟虗。坐忘其軀。或緩或徐。長與神明居。懼其",
    "X71n1416_001:0405b01": "散而弗齊也。設疑情以一之。恐其至而自畫也。假善",
    "X71n1416_001:0405b02": "巧以引之。慮其偏而失正也。挽沉溺以返之。其道蓋",
    "X71n1416_001:0405b03": "如斯而已。歷代諸師。各尊所聞。守此而不敢失。逮我",
    "X71n1416_001:0405b04": "育王珙公。起於東海之濵。秉執法輪。弘開度門。達磨",
    "X71n1416_001:0405b05": "大師之道。煥然中興。入其門者無非龍象。而竺元道",
    "X71n1416_001:0405b06": "公號為世適。今吾恕中慍禪師。則又竺元之入室弟",
    "X71n1416_001:0405b07": "子也。初受度於元叟端公。多聞法要。辦香酬恩。歸之",
    "X71n1416_001:0405b08": "道公。厥後俯徇眾請。出世象山之靈巖。黃巖之瑞巖。",
    "X71n1416_001:0405b09": "皈依者日益眾。名聞東夷。使者入貢中國。兼奏請住",
    "X71n1416_001:0405b10": "持。師因奉",
    "X71n1416_001:0405b11": "詔來南京。力辭其行。",
    "X71n1416_001:0405b12": "皇上憫其耄也。特從所請。一旦將歸隱鄞江。其徒居",
    "X71n1416_001:0405b13": "頂。以二會語。徵余序。余久聞師名。亦嘗窺見語言之",
    "X71n1416_001:0405b14": "一二。茲又獲覩其全。驚霆舂而疾飈馳。山嶽移而海",
    "X71n1416_001:0405b15": "水立。鬼神泣而魑魅奔。有聞之者。凡情盡喪。余故不",
    "X71n1416_001:0405b16": "辭。為稽決疑經所載。以啟禪源。法水月之喻。以明性",
    "X71n1416_001:0405b17": "源。推達磨之教。以為學源。歷題之於首簡。余老且病。",
    "X71n1416_001:0405b18": "凡求文繽紛於前。悉皆謝絕。今獨為師拈此者。憫大",
    "X71n1416_001:0405b19": "法之陵遲。樂師言之契道也。",
    "X71n1416_001:0405b20": "洪武七年。十月二十二日。翰林侍講學士中順大",
    "X71n1416_001:0405b21": "夫知　制誥同修　國史兼　太子讚善大夫金",
    "X71n1416_001:0405b22": "華宋濂序。",
    "X71n1416_001:0405c04": "恕中和尚語錄目錄",
    "X71n1416_001:0405c06": "卷一",
    "X71n1416_001:0405c07": "序",
    "X71n1416_001:0405c08": "住象山靈巖廣福禪寺語錄",
    "X71n1416_001:0405c09": "卷二",
    "X71n1416_001:0405c10": "住黃巖瑞巖淨土禪寺語錄",
    "X71n1416_001:0405c11": "卷三",
    "X71n1416_001:0405c12": "舉古頌古小佛事",
    "X71n1416_001:0405c13": "卷四",
    "X71n1416_001:0405c14": "讚銘偈頌",
    "X71n1416_001:0405c15": "卷五",
    "X71n1416_001:0405c16": "偈頌法語",
    "X71n1416_001:0405c17": "卷六",
    "X71n1416_001:0405c18": "律詩絕句題䟦",
    "X71n1416_001:0405c19": "行業記",
    "X71n1416_001:0405c21": "目錄(終)",
    "X71n1416_001:0406a03": "恕中和尚語錄卷第一",
    "X71n1416_001:0406a05": "門人前住昌國萬壽禪寺宗黼等編",
    "X71n1416_001:0406a06": "住象山靈巖廣福禪寺語錄",
    "X71n1416_001:0406a07": "山門。入門一句。有甚難見。動著機關。東扇西扇。喝一",
    "X71n1416_001:0406a08": "喝。",
    "X71n1416_001:0406a09": "祖堂。栗棘蓬。金剛圈。拋來擲去。此土西天。",
    "X71n1416_001:0406a10": "據室。一椎便就。把髻投衙。不假一椎。抱贓叫屈。直饒",
    "X71n1416_001:0406a11": "百發百中。雙放雙收。向我靈巖門下。總用不著。拈拄",
    "X71n1416_001:0406a12": "杖畫一畫云。乾三連坤六斷。",
    "X71n1416_001:0406a13": "山門疏。未入靈巖門。諸人是主。山僧是賓。既入靈巖",
    "X71n1416_001:0406a14": "門。山僧是主。諸人是賓。且賓主混融一句作麼生道。",
    "X71n1416_001:0406a15": "金香鑪下鐵崑崙。",
    "X71n1416_001:0406a16": "方外交疏。夫子鼻孔。達磨眼睛。總在者裏。論其根本。",
    "X71n1416_001:0406a17": "同出一源。較其功德。各具八百。中間有些誵訛。今古",
    "X71n1416_001:0406a18": "無人道著。(度疏云)殺人刀活人劒。",
    "X71n1416_001:0406a19": "陞座。拈香祝",
    "X71n1416_001:0406a20": "聖罷。次拈香云。古人出世拈香。酬法乳也。今人出世",
    "X71n1416_001:0406a21": "拈香。酬世恩也。慍上座總不然。昔年行脚。到紫籜山",
    "X71n1416_001:0406a22": "中。參箇老布衲。彼亦無法可授。我亦無法可受。只向",
    "X71n1416_001:0406a23": "無授受中拈出。供養。",
    "X71n1416_001:0406a24": "前住崑山薦嚴禪寺竺元道和尚。不圖報德酬恩。只",
    "X71n1416_001:0406b01": "要大家知委。遂斂衣就座。智門和尚白椎云。法筵龍",
    "X71n1416_001:0406b02": "象眾。當觀第一義。師垂語云。第一義諦。即今智門和",
    "X71n1416_001:0406b03": "尚與諸人華擘了也。若向椎聲未舉已前薦得。猶為",
    "X71n1416_001:0406b04": "鈍漢。何況踏步向前聽人處分。豈堪珍羨。雖然官不",
    "X71n1416_001:0406b05": "容針。私通車馬。其或有疑。不妨致問。(問答不錄)乃云。",
    "X71n1416_001:0406b06": "靈山奧旨。少室真機。日月不足喻其明。虗空不足喻",
    "X71n1416_001:0406b07": "其廣。巍巍獨運。蕩蕩無私。思之則差。議之則錯。五千",
    "X71n1416_001:0406b08": "四十八卷。說食向人。一千七百葛藤。持蠡測海。在今",
    "X71n1416_001:0406b09": "諸方。莫不盡謂驅其耕敓其食。貴圖宗風不墜。殊不",
    "X71n1416_001:0406b10": "知正是救暍進火。禦凍贈冰。愈增其劇。新靈巖與麼",
    "X71n1416_001:0406b11": "道。不是壓良為賤。取笑大家。臂三折而知醫。閱多人",
    "X71n1416_001:0406b12": "而曉相。靈利底不用如何若何。便請單刀直入。掃蕩",
    "X71n1416_001:0406b13": "攙搶。坐享太平。豈不快哉。少涉遲疑。白雲萬里。",
    "X71n1416_001:0406b14": "復舉。臺山有一婆子。凡有僧問臺山路向什麼處去。",
    "X71n1416_001:0406b15": "便云驀直去。僧纔行數步。婆云。好箇師僧便與麼去。",
    "X71n1416_001:0406b16": "趙州云。待我去勘破者婆子。州亦如是問。婆亦如是",
    "X71n1416_001:0406b17": "答。州歸告眾云。婆子被我勘破了也。師拈云。婆子如",
    "X71n1416_001:0406b18": "蟲蝕木。偶爾成紋。趙州見義勇為。翻成特地。諸人還",
    "X71n1416_001:0406b19": "會麼。雲收雨霽長空闊。一對鴛鴦畫不成。",
    "X71n1416_001:0406b20": "小參。靈巖峭絕。到者應難。已到者享用安然。未到者",
    "X71n1416_001:0406b21": "竛竮孤露。孤露底。正好踏步向前。享用底。更須退步",
    "X71n1416_001:0406b22": "就己。所以道。事無一向。有時翻頭作尾。有時翻尾作",
    "X71n1416_001:0406b23": "頭。收放縱橫。寧存軌轍。摩竭掩室。毗耶杜詞。雖曰正",
    "X71n1416_001:0406b24": "令全提。要且未臻其極。山僧今夜入門之始。聚首之",
    "X71n1416_001:0406c01": "初。與汝諸人。約法三章。第一不得起佛見。第二不得",
    "X71n1416_001:0406c02": "起法見。第三不得道不起佛見法見。若也依而行之。",
    "X71n1416_001:0406c03": "管取眉毛廝結。驀拈拄杖云。明眼漢沒窠臼。高高處",
    "X71n1416_001:0406c04": "觀之不足。低低處平之有餘。卓拄杖。鐵牛不喫攔邊",
    "X71n1416_001:0406c05": "草。直向須彌頂上眠。",
    "X71n1416_001:0406c06": "復舉。大慧和尚問僧云。不是心不是佛不是物。你作",
    "X71n1416_001:0406c07": "麼生會。僧云領。慧云。領你屋裏七代先靈。僧便喝。慧",
    "X71n1416_001:0406c08": "云。適來領而今喝。干他不是心不是佛不是物。什麼",
    "X71n1416_001:0406c09": "事。僧擬議。慧便打。師拈云。大慧老人提持箇一著子。",
    "X71n1416_001:0406c10": "縱以太虗空為口。須彌盧為舌。亦難擬其用處。然撿",
    "X71n1416_001:0406c11": "點將來。未免有得有失。當時者僧。若是箇人。見他與",
    "X71n1416_001:0406c12": "麼問。只向他道。三更過鐵圍。豈不光前絕後。擊拂子。",
    "X71n1416_001:0406c13": "竹杖化龍去。癡人戽夜塘。",
    "X71n1416_001:0406c14": "謝專使上堂。達磨大師。十萬里西來。要作箇馳書達",
    "X71n1416_001:0406c15": "信漢。及乎面對梁王。盡力只道得箇不識。拈拄杖。有",
    "X71n1416_001:0406c16": "賓有主。有禮有樂。手面分開白月團。頂門撼動黃金",
    "X71n1416_001:0406c17": "鐸。",
    "X71n1416_001:0406c18": "上堂。你若會禪會道。被會縛。你若不會禪不會道。被",
    "X71n1416_001:0406c19": "不會縛。空中求鳥跡。水內覓魚蹤。",
    "X71n1416_001:0406c20": "上堂。有問有答。日下挑燈。無問無答。兔頭截角。別資",
    "X71n1416_001:0406c21": "一路。萬里崖州。直下承當。且緩緩地。拈拄杖畫一畫",
    "X71n1416_001:0406c22": "云。天傾東南。地傾西北。臨濟小廝兒。只具眼一隻。卓",
    "X71n1416_001:0406c23": "拄杖喝一喝。",
    "X71n1416_001:0406c24": "上堂。明月照高巖。懸水響前嶺。耳目一何清。冥然了",
    "X71n1416_001:0407a01": "心境。咄哉觀世音。檐雪來填井。下座。",
    "X71n1416_001:0407a02": "上堂。豎起拂子云。世尊拈華。達磨面壁。乃至後來。或",
    "X71n1416_001:0407a03": "行棒行喝。或擎叉舞笏。神頭鬼面。百種施呈。總向者",
    "X71n1416_001:0407a04": "裏出。擲下云。好事不如無。",
    "X71n1416_001:0407a05": "上堂。魚以水為命。鳥以樹為家。伐却樹鳥獲栖遲。竭",
    "X71n1416_001:0407a06": "却水魚全性命。且道既伐却樹竭却水。因什麼鳥反",
    "X71n1416_001:0407a07": "獲栖遲。魚反全性命。若向者裏明得。許你有箇入處。",
    "X71n1416_001:0407a08": "若向者裏明不得。也許你有箇入處。明得明不得則",
    "X71n1416_001:0407a09": "且置。只如莊周道。北冥有魚。其名曰鯤。化而為鳥。其",
    "X71n1416_001:0407a10": "名曰鵬。正與麼時。喚作鵬又是鯤。喚作鯤又是鵬。且",
    "X71n1416_001:0407a11": "鯤之與鵬。還有分別也無。若謂有分別。本出一體。若",
    "X71n1416_001:0407a12": "謂無分別。又化作兩形。畢竟作麼生評論。擊拂子。竿",
    "X71n1416_001:0407a13": "頭絲線從君弄。不犯清波意自殊。",
    "X71n1416_001:0407a14": "上堂。祖師意無別法。下地走穿却鞋。上牀眠脫却襪。",
    "X71n1416_001:0407a15": "只恁麼太誵訛。不恁麼無合殺。溈山水牛。百丈野鴨。",
    "X71n1416_001:0407a16": "帶水拖泥不足觀。腦後圓光最輝赫。喝一喝。",
    "X71n1416_001:0407a17": "上堂。剛刀雖利。不斬無罪之人。勁竹雖長。難點天邊",
    "X71n1416_001:0407a18": "之月。臨濟三玄戈甲。洞山五位君臣。是甚閑家潑具。",
    "X71n1416_001:0407a19": "良久云。也是為他閑事長無明。",
    "X71n1416_001:0407a20": "上堂。風不來樹不動。心不生境不到。僧問雲門。如何",
    "X71n1416_001:0407a21": "是佛。門云。乾屎橛。僧問楊岐。如何是佛。岐云。三脚驢",
    "X71n1416_001:0407a22": "子弄蹄行。好大眾。向道是龍剛不信。果然奪得錦標",
    "X71n1416_001:0407a23": "歸。",
    "X71n1416_001:0407a24": "上堂。舉黃龍心禪師。與夏公立劇談肇論。論萬物為",
    "X71n1416_001:0407b01": "自己。情與無情共一體。時有狗子。臥香卓下。龍拈壓",
    "X71n1416_001:0407b02": "尺擊狗子。又擊香卓云。狗子有情即去。香卓無情自",
    "X71n1416_001:0407b03": "住。情與無情如何得成一體。公立不能加對。龍云。纔",
    "X71n1416_001:0407b04": "涉思惟。便成剩法。何嘗會萬物為自己哉。黃龍老漢",
    "X71n1416_001:0407b05": "傷慈不少。夏公立如入寶山空手而回。諸人要會萬",
    "X71n1416_001:0407b06": "物為自己。情與無情共一體麼。槌殺有情狗子。碎却",
    "X71n1416_001:0407b07": "無情香卓。盡情收拾將來。與他一團束縛。拋向東大",
    "X71n1416_001:0407b08": "洋海。自然洒洒落落。雖然更須知有頂門一竅始得。",
    "X71n1416_001:0407b09": "拈拄杖擊香臺云。阿剌剌。阿剌剌。登山脚膝酸。啜茶",
    "X71n1416_001:0407b10": "舌頭滑。十字街頭石敢當。對月臨風吹尺八。",
    "X71n1416_001:0407b11": "上堂。朝看般若。暮誦華嚴。一字何曾道著。坐斷千差。",
    "X71n1416_001:0407b12": "壁立萬仞。自己何曾會得。蛇無頭不行。虎有脚方走。",
    "X71n1416_001:0407b13": "達磨老臊胡。面皮三寸厚。",
    "X71n1416_001:0407b14": "上堂。旭日照高巖。爛爛黃金色。普賢縮首藏身。文殊",
    "X71n1416_001:0407b15": "奮大威力。諸人坐地看楊州。山僧亦坐地看楊州。牛",
    "X71n1416_001:0407b16": "角長三寸。兔角長八尺。",
    "X71n1416_001:0407b17": "上堂。靈雲見桃華。香嚴聞擊竹。眼睛耳朵放大光明。",
    "X71n1416_001:0407b18": "照徹一切。只是不能自照。若能自照。即非本光。",
    "X71n1416_001:0407b19": "上堂。適來行者打鼓。一下下打著你諸人心肝五臟。",
    "X71n1416_001:0407b20": "還知疼痛麼。而今長老說黃道黑。一句句道著你屋",
    "X71n1416_001:0407b21": "裏七代先靈。還知慚愧麼。若也知得。可謂恩大難酬。",
    "X71n1416_001:0407b22": "若也未知。未免為汝重下註脚。拈拄杖卓一卓。",
    "X71n1416_001:0407b23": "上堂。禪和家道。我無有不知。無有不會。忽有人問如",
    "X71n1416_001:0407b24": "何是行脚事。便口如扁檐。病在於何。病在多知多解。",
    "X71n1416_001:0407c01": "恁麼參學。不如三家村裏種田漢。忽有人問今歲稼",
    "X71n1416_001:0407c02": "穡如何。一一道出如瓶瀉水。蓋其無知解故。無簡擇",
    "X71n1416_001:0407c03": "故。秋氣向寒。各自歸堂。珍重。",
    "X71n1416_001:0407c04": "上堂。舉金牛每於齋時。自舁飯至僧堂前作舞。喚曰。",
    "X71n1416_001:0407c05": "菩薩子喫飯來。師拈云。金牛露出醜舉止。殘羮餿飯",
    "X71n1416_001:0407c06": "阿誰肯喫。",
    "X71n1416_001:0407c07": "上堂。直指之宗。初無別法。只要當人了却自己而已。",
    "X71n1416_001:0407c08": "後代兒孫。駕空說空。抝直作曲。所謂舄九書而為鳥。",
    "X71n1416_001:0407c09": "虎三寫而成帝。靈巖不能為人。只是箇喫飯屙屎漢。",
    "X71n1416_001:0407c10": "諸人不得妄生節目。",
    "X71n1416_001:0407c11": "上堂。魯祖見僧面壁。俱胝見僧豎指。有指示無指示。",
    "X71n1416_001:0407c12": "雪峯覆却飯桶。甘贄禮拜蒸籠。是機要非機要。纔涉",
    "X71n1416_001:0407c13": "思惟。打入陰界去也。便下座。",
    "X71n1416_001:0407c14": "上堂。盡十方世界。是一口劒。且道。柄欛落在什麼人",
    "X71n1416_001:0407c15": "手裏。縱然道得分明。我要問你。是殺人劒活人劒。",
    "X71n1416_001:0407c16": "上堂。明機自味。息慮迷源。轉腦回頭。墮坑落壍。祖師",
    "X71n1416_001:0407c17": "云。至道無難。唯嫌揀擇。但莫憎愛。洞然明白。走殺多",
    "X71n1416_001:0407c18": "少人。坐殺多少人。",
    "X71n1416_001:0407c19": "新鞔法鼓上堂。只與麼散去。已遲三刻。那更指東畫",
    "X71n1416_001:0407c20": "西。說黃道黑。明眼人咬牙有分。雖然有條攀條。無條",
    "X71n1416_001:0407c21": "攀例。不見鹽官示眾云。虗空為鼓。須彌為椎。什麼人",
    "X71n1416_001:0407c22": "打得。掘地深埋。南泉云。王老師不打者破鼓。是精識",
    "X71n1416_001:0407c23": "精。法眼別云。王老師不打。班門弄斧。靈巖新鞔法鼓。",
    "X71n1416_001:0407c24": "以木為身。以皮為面。要打便打。要歇便歇。且無許多",
    "X71n1416_001:0408a01": "勞攘。只是不得聞著。聞著則喪身失命。且誰是喪身",
    "X71n1416_001:0408a02": "命者。牀下爛蒲鞋。籬根禿苕菷。",
    "X71n1416_001:0408a03": "上堂。丁一卓二。爛泥有刺。放兩拋三。吉無不利。堂前",
    "X71n1416_001:0408a04": "鐵鋸舞三臺。等閑撲碎天靈蓋。",
    "X71n1416_001:0408a05": "上堂。狂象難調。枯株易拉。隋珠非寶。魚目生光。咄咄",
    "X71n1416_001:0408a06": "咄。力囗希。誰將金彈子。換你糞毬兒。",
    "X71n1416_001:0408a07": "上堂。大棒打虗空。虗空痛不徹。黃面老瞿曇。腦門流",
    "X71n1416_001:0408a08": "出血。負屈要人知。四十九年說。燈籠為證明。露柱成",
    "X71n1416_001:0408a09": "饒舌。阿呵呵。推倒門前大桉山。却從火裏撈明月。",
    "X71n1416_001:0408a10": "上堂。雀兒不向鷂子頭上屙。明眼人不從盲者問路。",
    "X71n1416_001:0408a11": "空華不能結果。陽焰不堪止渴。此四件事。是人知得。",
    "X71n1416_001:0408a12": "法如是故。世尊云。法本法無法。無法法亦法。今付無",
    "X71n1416_001:0408a13": "法時。法法何曾法。",
    "X71n1416_001:0408a14": "謝國清清涼開元三藏主上堂。向上一路。千聖不傳。",
    "X71n1416_001:0408a15": "未曾踏著。早隔大千。清涼山裏萬菩薩。拖犂拽[木*罷]。方",
    "X71n1416_001:0408a16": "廣寺中半千尊者。掇供邏齋。惟有開元石佛。硬糾糾",
    "X71n1416_001:0408a17": "地。風吹不入。水灑不著。五千餘卷言言異。一一龍宮",
    "X71n1416_001:0408a18": "海藏來。",
    "X71n1416_001:0408a19": "上堂。無今無古。無臭無聲。天上天下。莫之與京。蝦蟆",
    "X71n1416_001:0408a20": "蚯蚓。十相具足。木雞芻狗。唱道談經。喝一喝。猶較靈",
    "X71n1416_001:0408a21": "巖半月程。",
    "X71n1416_001:0408a22": "上堂。波騰鼎沸。起必全真。寂默無為。領歸空界。截斷",
    "X71n1416_001:0408a23": "兩頭。光熈熈地。認賊為子。劫我家資。拈拄杖畫一畫。",
    "X71n1416_001:0408a24": "三邊不用安戈甲。萬里謌謠賀太平。",
    "X71n1416_001:0408b01": "上堂。辭親割愛。剃髮染衣。入此門中。合為何事。若也",
    "X71n1416_001:0408b02": "知慚識愧。是真出家。一出俗塵恩愛家。二出三界火",
    "X71n1416_001:0408b03": "宅家。三出麤惑煩惱家。四出細惑無明家。出得四家。",
    "X71n1416_001:0408b04": "始稱衲僧家。且如何是衲僧家。撞著冤家。惡口小家。",
    "X71n1416_001:0408b05": "上堂。石女高歌峙前過。木人撫掌相酬和。蚍蜉把住",
    "X71n1416_001:0408b06": "大風輪。百億須彌自掀簸。",
    "X71n1416_001:0408b07": "秀才道士相訪上堂。豎起拂子云。三教聖人。總在拂",
    "X71n1416_001:0408b08": "子頭上。牽枝引蔓。說妙談玄。儒者曰。吾道一以貫之。",
    "X71n1416_001:0408b09": "老者曰。聖人抱一。為天下式。佛者曰。惟此一事實。餘",
    "X71n1416_001:0408b10": "二則非真。既各說有來由。未免稱強稱弱。且作麼生",
    "X71n1416_001:0408b11": "判斷。使其聲和響順。形直影端。剖破人我蕃籬。塞却",
    "X71n1416_001:0408b12": "無明窟穴。擊拂子。二由一有。一亦莫守。日午打三更。",
    "X71n1416_001:0408b13": "面南看北斗。",
    "X71n1416_001:0408b14": "上堂。迷則總迷。悟則總悟。悟時悟迷底。迷時迷悟底。",
    "X71n1416_001:0408b15": "迷悟悟迷。如水與水。似火與火。歷劫來來。更非別物。",
    "X71n1416_001:0408b16": "上堂。朝陞堂暮入室。嬴得閙熱門庭有甚交涉。德山",
    "X71n1416_001:0408b17": "隔江招手。高亭便乃橫趨。麻谷携鋤入園。良遂當下",
    "X71n1416_001:0408b18": "休去。",
    "X71n1416_001:0408b19": "上堂。截斷生死路。高踞涅槃城。敗軍之將。豈足論功。",
    "X71n1416_001:0408b20": "須彌山上走馬。大洋海底挑燈。舉則易。會則難。",
    "X71n1416_001:0408b21": "謝來蘇莊監收上堂。山僧昨遣數員宿將。征諸未服。",
    "X71n1416_001:0408b22": "既徯我來蘇一鼓而下。直得風以時雨以時。嘉穀登",
    "X71n1416_001:0408b23": "庶民樂。今當還師振旅。奏凱論功。坐享太平之時。玄",
    "X71n1416_001:0408b24": "弼真君忍俊不禁。不覺手之舞之足之蹈之。於一毫",
    "X71n1416_001:0408c01": "端上。揚聲而歌曰。台州仙高一伯。紅蓮青江口白。鰕",
    "X71n1416_001:0408c02": "殻來歸兮連子格。且道是什麼曲調。乃云。飯飽弄箸。",
    "X71n1416_001:0408c03": "冬至小參。海寺荒涼。巖巒攢拱。門外寒潮浸月。庭前",
    "X71n1416_001:0408c04": "古木號風。人人眼見耳聞。一一超今邁古。戢玄機於",
    "X71n1416_001:0408c05": "未兆。藏冥運於即化。慈明揭榜堂前。鬼門貼卦。洞山",
    "X71n1416_001:0408c06": "掇退果卓。欺陷平人。若非智眼洞明。盡作奇特話會。",
    "X71n1416_001:0408c07": "所以道。參禪須透祖師關。學道要窮心路絕。心路不",
    "X71n1416_001:0408c08": "絕。祖關不透。未免受他寒暑變遷。生死籠罩。拈拄杖",
    "X71n1416_001:0408c09": "云。此土西天十萬程。冬至寒食一百五。",
    "X71n1416_001:0408c10": "復舉。溈山示眾云。仲冬嚴寒年年事。晷運推移事若",
    "X71n1416_001:0408c11": "何。仰山進前叉手立。溈云。我也知你答者話不得。却",
    "X71n1416_001:0408c12": "問香嚴。你作麼生會。嚴云。某甲偏答得者話。乃叉手",
    "X71n1416_001:0408c13": "進前立。溈云。賴遇寂子不會。拈云。溈山將引二子。向",
    "X71n1416_001:0408c14": "冰枯雪老之時。作一家燕。熊掌駞峯。下箸猒餵。管弦",
    "X71n1416_001:0408c15": "鼉鼓。聲徹雲霄。遠近觀瞻。莫不歆豔。及乎分付家財。",
    "X71n1416_001:0408c16": "依然却成吳越。擊拂子。當初只道茅長短。斫却元來",
    "X71n1416_001:0408c17": "地不平。",
    "X71n1416_001:0408c18": "上堂。心如工伎兒。意如和伎者。五識為伴侶。妄想觀",
    "X71n1416_001:0408c19": "眾伎。大眾還識得心也未。若識得心。便識得意。識得",
    "X71n1416_001:0408c20": "意。便識得諸識。識得諸識。便識得妄想。妄想滅。則諸",
    "X71n1416_001:0408c21": "識滅。諸識滅則意滅。意滅則心滅心滅。則一切滅。所",
    "X71n1416_001:0408c22": "以道。心生種種法生。心滅種種法滅。喝一喝。山河大",
    "X71n1416_001:0408c23": "地。日月星辰。有什麼過。下座。",
    "X71n1416_001:0408c24": "元旦上堂。新年頭佛法。觸處皆現成。憧憧賀歲客。倒",
    "X71n1416_001:0409a01": "屣相歡迎。笑指好天氣。風日猶和明。必定田稻熟。鼓",
    "X71n1416_001:0409a02": "腹歌太平。大眾。忽遇上上人來。又作麼生祗待。青原",
    "X71n1416_001:0409a03": "酒。趙州茶。三杯兩盞醉臥煙霞。大底風流出當家。",
    "X71n1416_001:0409a04": "元宵請後堂首座上堂。曠大劫來燈一椀。照天照地",
    "X71n1416_001:0409a05": "幾人知。要看不盡傳持處。兜率宮中夢覺時。",
    "X71n1416_001:0409a06": "願藏主集眾禮梁皇懺請陞座。金剛正體。猶若虗空。",
    "X71n1416_001:0409a07": "在天同天。在地同地。出生萬有。囊括古今。爍石流金",
    "X71n1416_001:0409a08": "而不熱。折膠墮指而不寒。高出蓋纏。逈超言義。向者",
    "X71n1416_001:0409a09": "裏。提持得去。領略得行。便見郄氏即蛇身而證法身。",
    "X71n1416_001:0409a10": "梁武了世智而明真智。現前若僧若俗。若男若女。若",
    "X71n1416_001:0409a11": "幽若顯。若聖若凡。無罪可懺。罪若冰消。無福可修。福",
    "X71n1416_001:0409a12": "同川至。無恩不報。無願不從。無果不滿。無行不圓。頭",
    "X71n1416_001:0409a13": "頭攝入。法法圓融。交光相羅。如寶綵網。天堂地獄。任",
    "X71n1416_001:0409a14": "性優游。火聚刀山。如意出沒。左之右之。無可不可。直",
    "X71n1416_001:0409a15": "得千祥駢集。萬善咸臻。麒麟出鳳凰現。干戈寢文德",
    "X71n1416_001:0409a16": "修。秋穀登庶民樂。雖然如是。且畢竟功歸何處。擊拂",
    "X71n1416_001:0409a17": "子。皇風常永扇。佛日鎮長明。",
    "X71n1416_001:0409a18": "復說偈云。善哉大丈夫。其名曰善願。其願高且深。山",
    "X71n1416_001:0409a19": "海莫能喻。憫茲五濁世。眾生煩惱纏。罪垢積累久。非",
    "X71n1416_001:0409a20": "懺莫能滌。因憶梁世主。郗氏專內嬖。癡愛膠漆堅。死",
    "X71n1416_001:0409a21": "生常對面。由瞋墮蟒類。苦願求昇濟。乃知迷背覺。處",
    "X71n1416_001:0409a22": "處成住著。無心罪亦無。有心還有罪。禮彼諸聖師。為",
    "X71n1416_001:0409a23": "啟無心懺。遺文日月懸。照映千載下。凡有遵修者。無",
    "X71n1416_001:0409a24": "不獲饒益。故於上元節。廣集清淨眾。對佛重宣揚。積",
    "X71n1416_001:0409b01": "罪如湯雪。重重華藏海。種種言辭海。廣說及略說。總",
    "X71n1416_001:0409b02": "說如是義。是義不可窮。功德亦無盡。普願諸有情。誓",
    "X71n1416_001:0409b03": "弘懺悔力。",
    "X71n1416_001:0409b04": "上堂。舉傅大士偈云。空手把鋤頭。揭諦揭諦。步行騎",
    "X71n1416_001:0409b05": "水牛。波羅揭諦。人從橋上過。波羅僧揭諦。橋流水不",
    "X71n1416_001:0409b06": "流。菩提薩摩訶。下座。",
    "X71n1416_001:0409b07": "上堂。舉僧問香林。如何是室內一椀燈。林云。三人證",
    "X71n1416_001:0409b08": "龜成鼈。拈云。三人證龜成鼈。一口各含一舌。當機不",
    "X71n1416_001:0409b09": "辯來風。喫水也須防咽。老香林。能列挈真燈照世都",
    "X71n1416_001:0409b10": "吹滅。喝一喝。",
    "X71n1416_001:0409b11": "涅槃上堂。今朝二月十五。令人做盡腸肚。踈山手中",
    "X71n1416_001:0409b12": "木蛇。咬殺南山猛虎。翻身觸破虗空。好手應難修補。",
    "X71n1416_001:0409b13": "椎胸只合哭蒼天。發機須是千鈞弩。拍禪牀。",
    "X71n1416_001:0409b14": "上堂。春日遲遲。春華灼灼。大事現前。常情不覺。若也",
    "X71n1416_001:0409b15": "覺去。回三毒為三聚淨戒。回六識為六神通。回煩惱",
    "X71n1416_001:0409b16": "為菩提。回無明為大智。若也不覺。且向生死海中。頭",
    "X71n1416_001:0409b17": "出頭沒。與麼說話。曲為今時。汝等還覺腦門重麼。",
    "X71n1416_001:0409b18": "上堂。恁麼來者。截斷脚跟。不恁麼來者。穿却鼻孔。恁",
    "X71n1416_001:0409b19": "麼不恁麼則且置。昨夜文殊普賢。起佛見法見。各與",
    "X71n1416_001:0409b20": "二十棒。貶向二鐵圍山。是人知得。且道非非想天。今",
    "X71n1416_001:0409b21": "日有幾人退位。喝一喝。",
    "X71n1416_001:0409b22": "上堂。心無自性。全物而彰。物無自體。全心而現。有時",
    "X71n1416_001:0409b23": "拈一莖草。作丈六金身。有時將丈六金身。作一莖草。",
    "X71n1416_001:0409b24": "七出八沒。築著磕著。明月堂前垂玉露。水精殿裏撒",
    "X71n1416_001:0409c01": "真珠。",
    "X71n1416_001:0409c02": "上堂。惟一堅密身。一切塵中現。拈拄杖。釋迦老子來",
    "X71n1416_001:0409c03": "也。三百六十骨節。八萬四千毫竅。一一放大光明。照",
    "X71n1416_001:0409c04": "澈恒沙國土。於其中間。若聖若凡。有情無情。被其光",
    "X71n1416_001:0409c05": "者。無不證大涅槃。獲大安樂。得大受用。靠拄杖。此時",
    "X71n1416_001:0409c06": "若不究根源。直待當來問彌勒。",
    "X71n1416_001:0409c07": "春日示眾。巖寺春深草樹肥。幾回特地啟柴扉。行人",
    "X71n1416_001:0409c08": "只在青山外。杜宇聲聲喚不歸。",
    "X71n1416_001:0409c09": "上堂。猪肉桉頭。喪車幙下。靈山一會。儼然未散。盤山",
    "X71n1416_001:0409c10": "無理可伸。智者無妙可說。眼如木[木*突]。口似鼓椎。",
    "X71n1416_001:0409c11": "佛誕日上堂。黃面老子未出母胎已前。好箇大力量",
    "X71n1416_001:0409c12": "人。既出之後。口吧吧地。便見不堪。只如道天上天下",
    "X71n1416_001:0409c13": "惟我獨尊。閙市裏颺碌磚。必定打著。爭奈無人承當。",
    "X71n1416_001:0409c14": "下座。",
    "X71n1416_001:0409c15": "結夏小參。俊快底撩起便行。似鶻提鳩。脚跟下好與",
    "X71n1416_001:0409c16": "三十。懵懂底三搭不回。如魚止濼。腦門上不銷一錐。",
    "X71n1416_001:0409c17": "古今天地。古今日月。古今人倫。好不增一毫。醜不減",
    "X71n1416_001:0409c18": "一毫。以大圓覺。為我伽藍。畫地為牢。刑名斯著。身心",
    "X71n1416_001:0409c19": "安居。平等性智。沉埋鬼窟。塵慮尤多。靈巖寺裏明日",
    "X71n1416_001:0409c20": "結夏。今夜小參。亦不說妙談玄。亦不設期立限。三條",
    "X71n1416_001:0409c21": "椽下七尺單前。一任諸人橫眠倒臥。渴飲饑餐。管取",
    "X71n1416_001:0409c22": "心華發明。照十方剎。其或情存限量。墮在見聞。他時",
    "X71n1416_001:0409c23": "後日。有人索飯錢在。莫言不道。",
    "X71n1416_001:0409c24": "復舉。世尊在摩竭陀國說法。是時將白夏。乃謂阿難",
    "X71n1416_001:0410a01": "曰。諸大弟子。人天四眾。我常說法。不生敬仰。我今入",
    "X71n1416_001:0410a02": "因沙舊室中。夏坐九旬。忽有人來問法。汝代我說。一",
    "X71n1416_001:0410a03": "切法不生。一切法不滅。言訖掩室而坐。頌云。白夏時",
    "X71n1416_001:0410a04": "將至。垂慈勉進修。人天不敬仰。歲月自遷流。法法無",
    "X71n1416_001:0410a05": "生滅。頭頭有放收。九旬聊掩室。恩大實難酬。",
    "X71n1416_001:0410a06": "結夏上堂。雲門云。今月十五入夏也。寒山子作麼生。",
    "X71n1416_001:0410a07": "靈巖道。今月十五入夏也。黑漆桶作麼生。旃檀叢林。",
    "X71n1416_001:0410a08": "旃檀圍繞。師子叢林。師子圍繞。衲僧鼻孔大頭垂。金",
    "X71n1416_001:0410a09": "剛腦後三斤鐵。",
    "X71n1416_001:0410a10": "上堂。空生大覺中。如海一漚發。有漏微塵國。皆依空",
    "X71n1416_001:0410a11": "所生。國土依空生。空依大覺生。大覺無所依。是謂光",
    "X71n1416_001:0410a12": "明藏。眾中忽有道。依文解義。座主家風。東搭西兜。時",
    "X71n1416_001:0410a13": "流趣向。衲僧門下未見作家。山僧聞與麼道。直得倒",
    "X71n1416_001:0410a14": "頭禮拜。何也。將謂猴白。更有猴黑。",
    "X71n1416_001:0410a15": "啟建聖節上堂。拈拄杖。崇高不極。廣博無涯。是謂聖",
    "X71n1416_001:0410a16": "中之聖。天中之天。馭三光以照臨。總萬宇而光宅。無",
    "X71n1416_001:0410a17": "思不服。有感必通。畫拄杖。擘開華嶽連天秀。放出黃",
    "X71n1416_001:0410a18": "河徹底清。",
    "X71n1416_001:0410a19": "上堂。相逢不拈出。舉意便知有。颺下柴爿。賣弄不少。",
    "X71n1416_001:0410a20": "罰錢出院。力盡烏江。山上有鯉魚。井底有蓬塵。千年",
    "X71n1416_001:0410a21": "桃核裏。覓甚舊時仁。",
    "X71n1416_001:0410a22": "上堂。大眾業不可為。業不可避。不見道。假使百千劫。",
    "X71n1416_001:0410a23": "所作業不忘。世尊有金鎗馬麥之報。迦葉有世世金",
    "X71n1416_001:0410a24": "色之報。只此二報。無起相無滅相。如風吹水。自然成",
    "X71n1416_001:0410b01": "文。",
    "X71n1416_001:0410b02": "滿散上堂。一年三百六十日。惟有此日最吉祥。黃河",
    "X71n1416_001:0410b03": "澄清聖人出。文經武緯開明堂。聖人既出。天下太平。",
    "X71n1416_001:0410b04": "無為而治。不令而行。南北風塵俱蕩盡。熈熈萬姓歌",
    "X71n1416_001:0410b05": "黃唐。",
    "X71n1416_001:0410b06": "上堂。不用低頭。思量難得。菩提煩惱。熱椀鳴聲。譬如",
    "X71n1416_001:0410b07": "煉鐵成器。入火則紅。出火則黑。鐵性如故。",
    "X71n1416_001:0410b08": "上堂。圓明了知。不由心念。活活鱍鱍。蓋地蓋天。去却",
    "X71n1416_001:0410b09": "七三存一。合眼跳黃河。黃昏候日出。",
    "X71n1416_001:0410b10": "端午上堂。五月五日端午節。競渡江頭歌管咽。衲僧",
    "X71n1416_001:0410b11": "共啜菖蒲茶。無限馨香生頰舌。百病消除。千妖殄滅。",
    "X71n1416_001:0410b12": "文殊令善財採藥。善財拈草度與文殊。石上栽華。文",
    "X71n1416_001:0410b13": "殊接得示眾云。此藥亦能殺人。亦能活人。空中釘橛。",
    "X71n1416_001:0410b14": "顧視左右云。莫有與文殊善財作主底麼。喝一喝。",
    "X71n1416_001:0410b15": "上堂。舉教中道。凡夫實謂之有。二乘析謂之無。圓覺",
    "X71n1416_001:0410b16": "謂之幻有。菩薩當體即空。拈云。虎咬大蟲。蛇吞鼈鼻。",
    "X71n1416_001:0410b17": "上堂。十五日以前。崖標嶽峙。十五日以後。電激雷奔。",
    "X71n1416_001:0410b18": "正當十五日。風不鳴條。雨不破塊。拈拄杖云。拄杖子",
    "X71n1416_001:0410b19": "久默斯要。不務速說。茲見人天普集。佛事興隆。剛要",
    "X71n1416_001:0410b20": "出來。露箇消息。爭奈落在靈巖手中。要橫不得橫。要",
    "X71n1416_001:0410b21": "豎不得豎。雖然。執之失度。必入邪路。放之自然。體無",
    "X71n1416_001:0410b22": "去住。乃橫拄杖云。即今橫也。三千大千世界。有情無",
    "X71n1416_001:0410b23": "情。莫不受他蓋覆。豎起云。即今豎也。上極須彌頂頭。",
    "X71n1416_001:0410b24": "下極金輪水際。有情無情。莫不被他窒礙。提起云。即",
    "X71n1416_001:0410c01": "今不橫不豎也。爍迦羅眼覷不見。大悲千手摸不著。",
    "X71n1416_001:0410c02": "千佛出興讚不及。波旬聚族毀不得。大眾。拄杖子具",
    "X71n1416_001:0410c03": "如是神通。如是妙用。宜其出沒卷舒。得大自在。適來",
    "X71n1416_001:0410c04": "因甚。得與麼隈[毯-炎+崔]。而今得與麼光采。不見道。得之於",
    "X71n1416_001:0410c05": "心。伊蘭作旃檀之樹。失之於旨。甘露乃蒺[卄/梨]之園。復",
    "X71n1416_001:0410c06": "卓一卓。下座。",
    "X71n1416_001:0410c07": "上堂。威音以前。本無授受。釋迦以後。遞相傳持。鎔瓶",
    "X71n1416_001:0410c08": "盤釵釧。為一金。攪酥酪醍醐。為一味。臨濟和尚云。誰",
    "X71n1416_001:0410c09": "知吾正法眼藏。向者瞎驢邊滅却。只知開口易。不覺",
    "X71n1416_001:0410c10": "舌頭長。",
    "X71n1416_001:0410c11": "瑞龍夢堂和尚至上堂。大人具大見。大智得大用。黑",
    "X71n1416_001:0410c12": "漆竹篦。掀翻海嶽。芭蕉拄杖。敲打虗空。直得釋迦彌",
    "X71n1416_001:0410c13": "勒拱手歸降。文殊普賢潛身無地。所以道。殺人須是",
    "X71n1416_001:0410c14": "殺人刀。活人須是活人劒。有活人劒。無殺人刀。一切",
    "X71n1416_001:0410c15": "活人死不得。有殺人刀。無活人劒。一切死人活不得。",
    "X71n1416_001:0410c16": "活得死人。死得活人。猶且墮在功勛。埋沒宗旨。豈不",
    "X71n1416_001:0410c17": "見。芙蓉和尚一日訪同參實性大師。性乃陞堂。以右",
    "X71n1416_001:0410c18": "手拈拄杖倚左邊。良久云。此事若非芙蓉師兄。大難",
    "X71n1416_001:0410c19": "委悉。便下座。實性與麼道。李向赤邊咬。當茲季運。袒",
    "X71n1416_001:0410c20": "肩檐荷。赤手提持。不涉廉纖。斬釘截鐵。惟我瑞龍師",
    "X71n1416_001:0410c21": "兄一人也。勿謂土曠人稀。祕而不泄。惟願放開線道。",
    "X71n1416_001:0410c22": "曲徇時宜。使彼承言滯句者。澈證直指單傳。一段奇",
    "X71n1416_001:0410c23": "持大事。顧不韙歟。下座與首座大眾。同伸拜請。冀為",
    "X71n1416_001:0410c24": "敷揚。",
    "X71n1416_001:0411a01": "上堂。佛佛授手。祖祖相傳。蒸沙不成飯。掘地難覓天。",
    "X71n1416_001:0411a02": "祖祖相傳。佛佛授手。鈍鳥逆風飛。蝦跳不出斗。跳得",
    "X71n1416_001:0411a03": "出萬事畢。跳不出甘受屈。赤脚波斯入大唐。一對眼",
    "X71n1416_001:0411a04": "睛烏律律。",
    "X71n1416_001:0411a05": "禱雨上堂。甘雨愆期。田疇龜拆。衲僧鼻孔。焦熱生煙。",
    "X71n1416_001:0411a06": "拈拄杖云。拄杖子化為龍。向南閻浮提行雨去也。山",
    "X71n1416_001:0411a07": "僧不可洗手奉功。未免助其神力。卓拄杖云。急急如",
    "X71n1416_001:0411a08": "律令。敕。",
    "X71n1416_001:0411a09": "禱雨有應上堂。信心生一念。諸佛盡能知。拈拄杖云。",
    "X71n1416_001:0411a10": "諸佛在者裏。信心在什麼處。昨日焚香禱告。令朝驟",
    "X71n1416_001:0411a11": "雨傾盆。清涼熱惱。甦活枯苗。畫拄杖。不是信心所感。",
    "X71n1416_001:0411a12": "不是諸佛降靈。若也會得。被我熱瞞。若也不會。長連",
    "X71n1416_001:0411a13": "牀上有粥有飯。",
    "X71n1416_001:0411a14": "上堂。赤肉團上有一物。昭昭靈靈恍恍惚惚。隨事變",
    "X71n1416_001:0411a15": "通。了無拘束。要知來處分明。不離舉足下足。今時叢",
    "X71n1416_001:0411a16": "林中兄弟。聞與麼道。便道說老婆禪。殊不知雲無心",
    "X71n1416_001:0411a17": "而出岫。水盈科而或流。遇高山而必止。至大海而方",
    "X71n1416_001:0411a18": "休。拍禪牀。",
    "X71n1416_001:0411a19": "仲膚首座允藏主至上堂。風行草偃。水到渠成。正令",
    "X71n1416_001:0411a20": "既行。十方坐斷。睦州拶人脚折。雲門颺下柴爿。雖是",
    "X71n1416_001:0411a21": "逸格超宗。未免麻纏紙裹。也堪笑。也堪悲。烏石嶺頭",
    "X71n1416_001:0411a22": "相見事。知音知後更誰知。",
    "X71n1416_001:0411a23": "解夏小參。達磨不來東土。二祖不往西天。水長船高。",
    "X71n1416_001:0411a24": "泥多佛大。翠巖一夏。與兄弟東語西話。唐喪光陰。靈",
    "X71n1416_001:0411b01": "巖只管九十日為一夏。鵞護雪。蠟人冰。鐵彈子。者一",
    "X71n1416_001:0411b02": "火絡索。總拈來拋向背後。日不待火而熱。月不待風",
    "X71n1416_001:0411b03": "而涼。三家村裏臭老婆。全無伎倆。十字階頭醉翁子。",
    "X71n1416_001:0411b04": "太殺風流。目機銖兩底有甚數。粘牙綴齒底有甚數。",
    "X71n1416_001:0411b05": "解夏上堂。舉德山遠和尚夏滿上堂。僧問。九旬禁足",
    "X71n1416_001:0411b06": "今已滿。自恣之儀事若何。德山云。猢猻趂蛺蝶。九步",
    "X71n1416_001:0411b07": "作一歇。僧云。未審意旨如何。德山以頌示之云。兩箇",
    "X71n1416_001:0411b08": "兒童舁木鼓。左邊打了右邊舞。剎那變現百千般。分",
    "X71n1416_001:0411b09": "明示君君記取。拈云。答也答了。頌也頌了。爭奈者僧",
    "X71n1416_001:0411b10": "未肯點首在。靈巖路見不平。要與德山相見。自恣在",
    "X71n1416_001:0411b11": "今朝。有華當面貼。一句定誵訛。猢孫趂蛺蝶。蛺蝶飛",
    "X71n1416_001:0411b12": "無處尋。空中打坐。海底穿針。驀拈拄杖顧視左右云。",
    "X71n1416_001:0411b13": "眾中莫有因齋慶讚者麼。卓拄杖。休將閑學解。埋沒",
    "X71n1416_001:0411b14": "祖師心。",
    "X71n1416_001:0411b15": "上堂。不用參禪學道。不用寂默無為。不用因邪打正。",
    "X71n1416_001:0411b16": "不用分別是非。任運騰騰。無繩自縛。現成受用。緣木",
    "X71n1416_001:0411b17": "求魚。饒伊別有神僊術。難避靈巖腦後錐。",
    "X71n1416_001:0411b18": "請監收上堂。兼謝天。童藏主。以字不成。八字不是。玲",
    "X71n1416_001:0411b19": "瓏巖頂。白浪滔天。萬工塘中。蓬塵漲起。分毫上定當。",
    "X71n1416_001:0411b20": "升合裏論量。收得來。放得去。隨緣剔脫。觸處放光。可",
    "X71n1416_001:0411b21": "以起臨濟正宗。可以滅正法眼藏。雖然。若是箇中人。",
    "X71n1416_001:0411b22": "聞與麼道。直須洗耳有分。且誰是箇中人。面如滿月",
    "X71n1416_001:0411b23": "目如蓮。天上人間咸恭敬。",
    "X71n1416_001:0411b24": "中秋謝侍者上堂。一痕未吐。千聖罔測其由。三五正",
    "X71n1416_001:0411c01": "圓。萬像莫逃其質。長沙與仰山一踏。南泉拂袖便行。",
    "X71n1416_001:0411c02": "諸人還會麼。犀牛扇子無頭角。拈起清風徧大千。",
    "X71n1416_001:0411c03": "上堂。舉真淨和尚示眾云。今朝九月一。夜來霜氣寒。",
    "X71n1416_001:0411c04": "當知門外路。一一透長安。喝一喝。拈云。老真淨向淨",
    "X71n1416_001:0411c05": "潔地上。撒屎撒溺。當時一眾。什麼處去也。山僧敢將",
    "X71n1416_001:0411c06": "狗尾。要續其貂。今朝九月一。山風吹面寒。知音千里",
    "X71n1416_001:0411c07": "外。白鴈報平安。是則是。未見作家。不見道。善言言者。",
    "X71n1416_001:0411c08": "言所不能言。善跡跡者。跡所不能跡。喝一喝。纔有是",
    "X71n1416_001:0411c09": "非。紛然失心。",
    "X71n1416_001:0411c10": "上堂。情塵易遣。理障難除。十二時中。放教虗豁豁地。",
    "X71n1416_001:0411c11": "不取一法。不捨一法。情塵不遣而自遣。理障不除而",
    "X71n1416_001:0411c12": "自除。饑則喫飯。寒則添衣。又不可違時失候。",
    "X71n1416_001:0411c13": "祖忌拈香。破六宗之邪見。傳上乘之妙法。日鑿一竅。",
    "X71n1416_001:0411c14": "七日而混沌死。插香云。無人知此意。令我憶南泉。",
    "X71n1416_001:0411c15": "上堂。形興未質。名起未名。三乘十二分教。是游說生",
    "X71n1416_001:0411c16": "活。十聖三賢。是去國覊人。且到家一句作麼生道。石",
    "X71n1416_001:0411c17": "女畫娥眉。",
    "X71n1416_001:0411c18": "請首座上堂。開鑿人天眼目。挽回上古風規。坐斷情",
    "X71n1416_001:0411c19": "塵意想。不落玄妙機關。斬新日月。特地乾坤。須是其",
    "X71n1416_001:0411c20": "人。堪任其事。靈樹虗第一座而待雲門。蓋為此也。拍",
    "X71n1416_001:0411c21": "禪牀。莫怪渠儂多意氣。他家曾踏上頭關。",
    "X71n1416_001:0411c22": "上堂。舉僧問長沙云。如何轉得山河國土。歸自己去。",
    "X71n1416_001:0411c23": "沙云。如何轉得自己。成山河國土去。僧云不會。沙云。",
    "X71n1416_001:0411c24": "湖南城裏好養民。米賤柴多足四隣。僧無語。沙有頌",
    "X71n1416_001:0412a01": "云。誰問山河轉。山河轉向誰。圓通無兩畔。法性本無",
    "X71n1416_001:0412a02": "歸。拈云。者僧檐一檐矒[目*董]。換得一檐[泳-永+盾]淈。雖然。不因",
    "X71n1416_001:0412a03": "夜來鴈。爭見海門秋。",
    "X71n1416_001:0412a04": "與沙彌落髮。世尊在雪山。以金刀自剪。丕顯如來頂",
    "X71n1416_001:0412a05": "相。汝既不能。吾為汝剃落。前聖後聖。其揆一也。",
    "X71n1416_001:0412a06": "付衣。提起云。此衣竪窮三際。橫亘十方。從上老宿。莫",
    "X71n1416_001:0412a07": "不披之。提持正印。宜善護持。令法久住。",
    "X71n1416_001:0412a08": "至節小參。古佛心。只于今。明月照幽谷。寒濤助夜砧。",
    "X71n1416_001:0412a09": "先德與麼吐露。可謂千鈞之弩。要待勍敵發機。萬斛",
    "X71n1416_001:0412a10": "之舟。不為坳堂剏設。若是滄溟上客。閫外將軍。捩轉",
    "X71n1416_001:0412a11": "船頭。踏翻射垛。自然中的於機先。豈用瞻風於五兩。",
    "X71n1416_001:0412a12": "所以道。譬如師子王哮吼。師子兒聞之。皆增勇健。不",
    "X71n1416_001:0412a13": "見洞山問興平云。如何是古佛心。興平云。汝心便是。",
    "X71n1416_001:0412a14": "洞山云。雖然如是。猶是某甲疑處。興平云。恁麼即問",
    "X71n1416_001:0412a15": "取木人去。大眾。者些子。見不破踏不著。饒伊辯如滿",
    "X71n1416_001:0412a16": "慈。智如鶖子。未免癡狂外邊走。今夜正當群陰剝盡。",
    "X71n1416_001:0412a17": "一陽來復之時。聊與諸人聚話片時。敢問諸人。且洞",
    "X71n1416_001:0412a18": "山與麼問。興平與麼答。莫是將錯就錯。借路經過麼。",
    "X71n1416_001:0412a19": "莫是真實相為拳踢相赴麼。如斯品論。鄭州出曹門。",
    "X71n1416_001:0412a20": "只如興平末後云。恁麼即問取木人去。此一轉語。太",
    "X71n1416_001:0412a21": "殺慈悲。多少人向者裏錯會。有能於此撥開胸襟。伸",
    "X71n1416_001:0412a22": "得口氣。何止醍醐灌頂。苟或未然。陋巷不騎金色馬。",
    "X71n1416_001:0412a23": "回來却著破襴衫。",
    "X71n1416_001:0412a24": "上堂。若以語言名狀心。終不得心。不以語言名狀心。",
    "X71n1416_001:0412b01": "亦不得心。去此二途。如何湊泊。驢唇先生開口笑。阿",
    "X71n1416_001:0412b02": "脩羅王打[跳-兆+孛]跳。海神失却夜明珠。擘破毗盧穿七竅。",
    "X71n1416_001:0412b03": "成道上堂。一明一切明。一了一切了。豁開總持門。諸",
    "X71n1416_001:0412b04": "法不相到。六年冷坐。舌上生茅。夜覩明星。眼中添翳。",
    "X71n1416_001:0412b05": "以手拍禪牀左邊云。釋迦老子。過者邊著。就中若有",
    "X71n1416_001:0412b06": "識機宜別休咎底。必然別有生涯。下座。",
    "X71n1416_001:0412b07": "上堂。舉僧問古德。如何是冬來事。德云。京師出大黃。",
    "X71n1416_001:0412b08": "拈云。會醫還少病。知分不多愁。",
    "X71n1416_001:0412b09": "除夜小參。靈山會上。少室巖前。的的相傳。將錯就錯。",
    "X71n1416_001:0412b10": "德山小參不答話。鈎頭有餌。趙州小參要答話。秤尾",
    "X71n1416_001:0412b11": "無星。七十三八十四。築著磕著礙塞殺人。看看今夜",
    "X71n1416_001:0412b12": "是年窮。箇箇明朝添一歲。靈不在己。聖不慕他。檢點",
    "X71n1416_001:0412b13": "將來。不是不是。",
    "X71n1416_001:0412b14": "洪祐和尚送歸源法衣至上堂。拈衣示眾云。者箇是",
    "X71n1416_001:0412b15": "先歸源。向異類中遺下皮可漏子。日炙風吹而不壞。",
    "X71n1416_001:0412b16": "刀斫鋸解而不開。業力既重。累及不肖子。亦入其羣",
    "X71n1416_001:0412b17": "隊去也。披云。且道是驢是馬。遂陞座。(問答不錄)乃云。",
    "X71n1416_001:0412b18": "夫為宗師者。垂一機示一境。如青天霹靂。不容掩耳。",
    "X71n1416_001:0412b19": "如十日並照。無幽不燭。如大爐鞴。煆煉頑鈍。如大醫",
    "X71n1416_001:0412b20": "王。療種種病。如大舟航。運載一切。有如是奇特。如是",
    "X71n1416_001:0412b21": "作略。然後方可據法空座。傳持大法。為人抽釘拔楔。",
    "X71n1416_001:0412b22": "解粘去縛。明頭合暗頭合。據虎頭收虎尾。若也向上",
    "X71n1416_001:0412b23": "論去。尚恐埋沒宗風。恥他先作。那更婆婆和和。淟淟",
    "X71n1416_001:0412b24": "涊涊。撒土拋沙。瞎學者眼。豈堪稱譽。天台那畔。石佛",
    "X71n1416_001:0412c01": "山前。有大智人。把斷要津。不通水泄。提破沙盆。索起",
    "X71n1416_001:0412c02": "遼天重價。用黑豆法。換盡大地人眼睛。掀翻舊日條",
    "X71n1416_001:0412c03": "章。裂破今時窠臼。直得德山臨濟吞聲飲氣。竺乾震",
    "X71n1416_001:0412c04": "旦逈絕行踪。灼然不落聖凡。實謂大功不宰。諸人還",
    "X71n1416_001:0412c05": "知落處麼。經天緯地無多子。扶樹單傳只一人。",
    "X71n1416_001:0412c06": "復舉。阿難問迦葉。世尊傳金襴外。別傳何法。迦葉召",
    "X71n1416_001:0412c07": "阿難。阿難應諾。迦葉云。倒却門前剎竿著。拈云。世尊",
    "X71n1416_001:0412c08": "做盡生涯。貴在後來承紹。阿難太殺奢華。迦葉亦成",
    "X71n1416_001:0412c09": "落魄。靈巖今日承鴻祐木庵師兄。持先師竺元和尚",
    "X71n1416_001:0412c10": "法衣到來。但知頂受一語。不敢問著。何故。不經一事。",
    "X71n1416_001:0412c11": "不長一智。",
    "X71n1416_001:0412c12": "元宵上堂。天上月圓。人間燈晃。曠劫來事。不隔纖塵。",
    "X71n1416_001:0412c13": "有佛處不得住。無佛處急走過。",
    "X71n1416_001:0412c14": "上堂。兼謝維那侍者。金槌一擊。電掣飈馳。紙襖潛書。",
    "X71n1416_001:0412c15": "珠回玉轉。東頭賣貴。西頭賣賤。拈得鼻孔。打失眼睛。",
    "X71n1416_001:0412c16": "拈拄杖。出頭天外看。誰是我般人。",
    "X71n1416_001:0412c17": "退院上堂。靈巖作主僅三年。說法匡宗媿昔賢。今日",
    "X71n1416_001:0412c18": "盡情都放下。話頭不舉自完全。大丈夫漢。終不向淨",
    "X71n1416_001:0412c19": "潔地上坐殺。蓋其自有透脫一路。所以道。去來不以",
    "X71n1416_001:0412c20": "像。動靜不以心。塵塵普入。剎剎全彰。正與麼時。且臨",
    "X71n1416_001:0412c21": "歧一句作麼生道。擕取詩書歸舊隱。野華啼鳥一般",
    "X71n1416_001:0412c22": "春。",
    "X71n1416_001:0412c24": "恕中和尚語錄卷第一"
}