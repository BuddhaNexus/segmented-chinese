{
    "T20n1185B_001:0798a03": "文殊師利寶藏陀羅尼經(亦名文殊師利菩薩",
    "T20n1185B_001:0798a04": "八字三昧法)",
    "T20n1185B_001:0798a06": "唐天竺三藏法師菩提流志譯",
    "T20n1185B_001:0798a07": "如是我聞。一時婆伽婆。在淨居天宮。與大菩",
    "T20n1185B_001:0798a08": "薩摩訶薩眾及無量淨居天子。前後圍遶供",
    "T20n1185B_001:0798a09": "養恭敬尊重讚歎瞻仰如來。是時世尊正於",
    "T20n1185B_001:0798a10": "眾中。為諸大眾說陀羅尼無量妙法。復為利",
    "T20n1185B_001:0798a11": "益未來世中薄福諸眾生等。便入三昧名曰",
    "T20n1185B_001:0798a12": "演光。於其頂上放無量種種光明。其光旋環",
    "T20n1185B_001:0798a13": "照無量無邊諸佛世界。照已却來繞文殊師",
    "T20n1185B_001:0798a14": "利童子。便入於頂。其光從頂入已。文殊師",
    "T20n1185B_001:0798a15": "利即入三昧。名曰陀羅尼自在王。入此三昧",
    "T20n1185B_001:0798a16": "已。文殊師利從於口中。出無量種種色相光",
    "T20n1185B_001:0798a17": "明。其光出已。便入金剛密迹主菩薩頂中。爾",
    "T20n1185B_001:0798a18": "時金剛密迹主菩薩。即從座起偏袒右肩。右",
    "T20n1185B_001:0798a19": "膝著地向佛合掌。恭敬頂禮瞻仰尊顏。而白",
    "T20n1185B_001:0798a20": "佛言。世尊往昔為我說如是言。我法滅後於",
    "T20n1185B_001:0798a21": "贍部洲惡世之時。文殊師利廣能利益無量",
    "T20n1185B_001:0798a22": "眾生當作佛事。唯願世尊為我分別演說。於",
    "T20n1185B_001:0798a23": "何處住復何方面能行利益。矜愍擁護諸眾",
    "T20n1185B_001:0798a24": "生故願為說之。爾時世尊告金剛密迹主言。",
    "T20n1185B_001:0798a25": "善男子乃能為諸有情發問於我。善哉善哉",
    "T20n1185B_001:0798a26": "汝今諦聽諦聽善思念之。我今為汝分別演",
    "T20n1185B_001:0798a27": "說。是時金剛密迹主菩薩。聞佛語已歡喜踊",
    "T20n1185B_001:0798a28": "躍。整衣服一心受聽。爾時世尊復告金剛密",
    "T20n1185B_001:0798a29": "迹主菩薩言。我滅度後於此贍部洲東北方。",
    "T20n1185B_001:0798b01": "有國名大振那。其國中間有山號為五頂。文",
    "T20n1185B_001:0798b02": "殊師利童子遊行居住。為諸眾生於中說法。",
    "T20n1185B_001:0798b03": "及有無量無數諸天龍神藥叉羅剎緊那羅摩",
    "T20n1185B_001:0798b04": "睺羅伽人非人等。圍繞供養恭敬於是。世尊",
    "T20n1185B_001:0798b05": "復告金剛密迹主言。是文殊師利童子。有如",
    "T20n1185B_001:0798b06": "是等無量威德神通變化自在莊嚴。廣能饒",
    "T20n1185B_001:0798b07": "益一切有情。成就圓滿福德之力不可思議。",
    "T20n1185B_001:0798b08": "復告金剛密迹言。文殊師利有陀羅尼最極",
    "T20n1185B_001:0798b09": "祕密心呪并畫像壇印等法。於後末世佛法",
    "T20n1185B_001:0798b10": "滅時。惡法增長諸災興盛。如此之時於當來",
    "T20n1185B_001:0798b11": "世贍部洲中。薄福少智諸眾生輩惡業增長。",
    "T20n1185B_001:0798b12": "五行失序陰陽交錯。風雨不調惡星變怪。天",
    "T20n1185B_001:0798b13": "阿脩羅鬪戰競起。天人減少脩羅增長種種",
    "T20n1185B_001:0798b14": "諸災。如此之時流行於世。惡鬼下降變為女",
    "T20n1185B_001:0798b15": "身。與諸眾生作種種病。所謂喉閉疔瘡疥癩",
    "T20n1185B_001:0798b16": "腹痛。瘧病或一日二日三日四日。乃至七日",
    "T20n1185B_001:0798b17": "一發。或患風黃痰病或頭痛瘡腫眼痛大小",
    "T20n1185B_001:0798b18": "便利諸雜等病。其惡鬼神變身為蟲狼虎豹",
    "T20n1185B_001:0798b19": "獅子種種獸身。於世間中攝諸眾生。噉其精",
    "T20n1185B_001:0798b20": "氣威失力衰。如此之時此贍部洲。無量眾生",
    "T20n1185B_001:0798b21": "橫遭枉死。縱有諸醫不能救療。如是世時一",
    "T20n1185B_001:0798b22": "日之時。有三十毘末囉數。是故金剛密迹主。",
    "T20n1185B_001:0798b23": "我今令汝轉與此陀羅尼法。令使眾生展轉",
    "T20n1185B_001:0798b24": "受持。何以故此贍部洲所有眾生。一念發菩",
    "T20n1185B_001:0798b25": "提大善願心。我輩眾類何日能得離此煩惱",
    "T20n1185B_001:0798b26": "苦海無明愛獄。如是善男子善女人。汝當擁",
    "T20n1185B_001:0798b27": "護教化使益善根。廣為流布此陀羅尼勿令",
    "T20n1185B_001:0798b28": "斷絕。常於三寶及佛塔形像處。發正信心虔",
    "T20n1185B_001:0798b29": "誠頂禮。時時勿闕勤修善根。學菩薩行莫起",
    "T20n1185B_001:0798c01": "非法。孝順父母尊重師長。於諸賢善生奇特",
    "T20n1185B_001:0798c02": "想。常以香華百味甘膳朝夕供養。勿令厭怠",
    "T20n1185B_001:0798c03": "尊重讚歎。若解法人處珍重請法。若得陀羅",
    "T20n1185B_001:0798c04": "尼呪已。於七日七夜每日受八關齋戒。誦此",
    "T20n1185B_001:0798c05": "陀羅尼。爾時世尊大悲愍念。即說廣深智雷",
    "T20n1185B_001:0798c06": "音如來陀羅尼。即說呪曰。",
    "T20n1185B_001:0798c07": "南謨(上聲)微補羅勃地嚴避囉孽[口*栗]爾多囉",
    "T20n1185B_001:0798c08": "(去聲)社野怛他(去聲)孽多(去聲)野怛[(仁二+爾)/也]他(去聲)微",
    "T20n1185B_001:0798c09": "補羅孽囉爾諦微補羅莎(去聲)[口*(隸-木+士)]微補羅瑜寧",
    "T20n1185B_001:0798c10": "(上聲)勢阿囊(上聲)攞細阿囊(上聲)攞娑孽底孕孽",
    "T20n1185B_001:0798c11": "多莎訶",
    "T20n1185B_001:0798c12": "次說除一切障如來陀羅尼曰。",
    "T20n1185B_001:0798c13": "南麼薩沫寧(去聲)嚩囉儜微色劍毘嬭(去聲)怛他",
    "T20n1185B_001:0798c14": "(去聲)孽多(去聲)野怛[(仁二+爾)/也]他(去聲)醯袂醯袂摩醯莎",
    "T20n1185B_001:0798c15": "訶",
    "T20n1185B_001:0798c16": "次說阿彌陀如來陀羅尼曰。",
    "T20n1185B_001:0798c17": "南謨阿(上聲)弭多(去聲)婆(去聲)野怛他(去聲)孽多(去",
    "T20n1185B_001:0798c18": "聲)野怛[(仁二+爾)/也]他(去聲)阿弭多(去聲)那婆(上聲)吠阿弭",
    "T20n1185B_001:0798c19": "多三婆(上聲)吠阿弭多微乞[口*闌]諦莎訶",
    "T20n1185B_001:0798c20": "次說功德處如來陀羅尼曰。",
    "T20n1185B_001:0798c21": "南謨(上聲)愚(上聲)儜羯囉(引)野怛他(去聲)孽多(去聲)",
    "T20n1185B_001:0798c22": "野怛[(仁二+爾)/也](去聲)他伽(輕呼)伽囊(上聲)羯[口*(隸-木+士)]伽伽囊(上聲)",
    "T20n1185B_001:0798c23": "三婆(上聲)吠伽伽囊(上聲)枳[口*栗]底羯[口*(隸-木+士)]莎訶",
    "T20n1185B_001:0798c24": "次說遍覆香如來陀羅尼曰。",
    "T20n1185B_001:0798c25": "南麼三曼多言(上聲)馱野怛他(去聲)孽多(去聲)野",
    "T20n1185B_001:0798c26": "怛[(仁二+爾)/也](去聲)他三莽糝袂莎訶",
    "T20n1185B_001:0798c27": "次說難勝行如來陀羅尼曰。",
    "T20n1185B_001:0798c28": "南麼阿鉢囉(引)爾多微乞囉莽孽[口*栗]爾多縒",
    "T20n1185B_001:0798c29": "(且何切)弭寧(去聲)怛他(去聲)孽多(去聲)野怛[(仁二+爾)/也]他(去聲)",
    "T20n1185B_001:0799a01": "麼麼袂莎訶",
    "T20n1185B_001:0799a02": "次說除慢如來陀羅尼曰。",
    "T20n1185B_001:0799a03": "南謨(上聲)忙囊(上聲)娑耽囊野怛他(去聲)孽多(去聲)",
    "T20n1185B_001:0799a04": "野怛[(仁二+爾)/也]他(去聲)莽怒(輕呼)微輸(上聲)悌莽囊微戍",
    "T20n1185B_001:0799a05": "誕寧(去聲)莎訶",
    "T20n1185B_001:0799a06": "次說斷一切障如來陀羅尼曰。",
    "T20n1185B_001:0799a07": "南麼薩麼勃馱菩提薩怛嚩(引)難(引)南麼薩沫",
    "T20n1185B_001:0799a08": "寧(去聲)嚩囉儜(上聲)微色劍避嬭(去聲)怛他(去聲)孽",
    "T20n1185B_001:0799a09": "多(去聲)夜阿囉訶諦三藐三勃馱野怛[(仁二+爾)/也]他(去",
    "T20n1185B_001:0799a10": "聲)契諦羯囉陛入嚩里陛莎(去聲)訶染(而閻切)拔",
    "T20n1185B_001:0799a11": "寧(去聲)娑擔拔寧(上聲)謨訶寧(上聲)莎(去聲)訶(去聲)",
    "T20n1185B_001:0799a12": "莽(去聲)拏(上聲)唎迦(引)野莎訶(去聲)護袂達[口*栗]摩",
    "T20n1185B_001:0799a13": "達[口*栗]摩質多(去聲)曳莎訶(去聲)達[口*(隸-木+士)]微達[口*(隸-木+士)]羯羅",
    "T20n1185B_001:0799a14": "微孕羯嚕多(去聲)曳莎訶(去聲)扇諦詰寧(去聲)[口*栗]",
    "T20n1185B_001:0799a15": "嚩(引)粄嬭(去聲)莎訶(去聲)杜嚕杜嚕地曳莎訶(去",
    "T20n1185B_001:0799a16": "聲)鉢特忙娑(去聲)[口*(隸-木+士)]鉢特忙三婆(上聲)吠枳羯[口*(隸-木+士)]",
    "T20n1185B_001:0799a17": "訶蹬羯唎曳莎訶",
    "T20n1185B_001:0799a18": "次說月光菩薩陀羅尼曰。",
    "T20n1185B_001:0799a19": "南麼薩[口*栗]嚩勃馱菩提薩怛嚩(引)難怛[(仁二+爾)/也]他(去",
    "T20n1185B_001:0799a20": "聲)戰捺[口*(隸-木+士)]鉢囉陛栴娜囊(上聲)注[口*栗]嬭(去聲)罽羅",
    "T20n1185B_001:0799a21": "娑嚩底薩囉嚩勃駄地瑟恥多(去聲)南謨(上聲)弭",
    "T20n1185B_001:0799a22": "諦莎訶",
    "T20n1185B_001:0799a23": "次說文殊師利菩薩陀羅尼曰。",
    "T20n1185B_001:0799a24": "南謨(上聲)痾(去聲)哩也曼殊室哩曳菩提薩怛嚩",
    "T20n1185B_001:0799a25": "(引)野怛[(仁二+爾)/也]他(去聲)若(而也切下同)曳若曳若野臘悌若",
    "T20n1185B_001:0799a26": "野摩訶(去聲)摩醯莎訶",
    "T20n1185B_001:0799a27": "次說觀世音菩薩陀羅尼曰。",
    "T20n1185B_001:0799a28": "南謨(上聲)痾(去聲)哩夜嚩路枳諦濕嚩囉(引)野菩",
    "T20n1185B_001:0799a29": "地薩怛嚩(引)野怛[(仁二+爾)/也]他(去聲)伽(輕呼下同)伽囊豸伽",
    "T20n1185B_001:0799b01": "伽囊(上聲)糝謨(上聲)榾孽諦伽伽囊(上聲)微訖[口*闌]",
    "T20n1185B_001:0799b02": "多微訖[口*闌]多曀爾袂爾波若袂爾莎訶",
    "T20n1185B_001:0799b03": "次說普賢菩薩陀羅尼曰。",
    "T20n1185B_001:0799b04": "南謨(上聲)痾(去聲)哩也三曼多拔捺囉(引)野菩地",
    "T20n1185B_001:0799b05": "薩怛嚩(引)野怛[(仁二+爾)/也]他(去聲)醯拔捺[口*(隸-木+士)]摩訶(去聲)拔",
    "T20n1185B_001:0799b06": "捺[口*(隸-木+士)]阿底(下以切)拔捺[口*(隸-木+士)]微孽多囉若細摩訶(去",
    "T20n1185B_001:0799b07": "聲)微孽多囉若細醯莽嚩底羯[口*栗]忙嚩囉寧微",
    "T20n1185B_001:0799b08": "戍誕寧(去聲)莎訶",
    "T20n1185B_001:0799b09": "次說彌勒菩薩陀羅尼曰。",
    "T20n1185B_001:0799b10": "南謨(上聲)痾(去聲)哩也昧怛[口*(隸-木+士)]野菩地薩怛嚩(引)",
    "T20n1185B_001:0799b11": "野怛[(仁二+爾)/也](去聲)他(去聲)昧怛[口*(隸-木+士)]昧怛囉忙囊(上聲)細",
    "T20n1185B_001:0799b12": "莎訶",
    "T20n1185B_001:0799b13": "次說虛空藏菩薩陀羅尼曰。",
    "T20n1185B_001:0799b14": "南麼痾(去聲)哩夜迦(去聲)賒孽[口*栗]婆(去聲)野菩地",
    "T20n1185B_001:0799b15": "薩怛嚩(引)野怛[(仁二+爾)/也](去聲)他孽[口*栗]陛孽[口*栗]陛微戍",
    "T20n1185B_001:0799b16": "誕寧(去聲)莎訶",
    "T20n1185B_001:0799b17": "次說無盡意菩薩陀羅尼曰。",
    "T20n1185B_001:0799b18": "南麼痾(去聲)哩夜訖灑野沫底菩地薩怛嚩(引)",
    "T20n1185B_001:0799b19": "野怛[(仁二+爾)/也](去聲)他惡訖灑曳護惡訖灑曳護惡訖",
    "T20n1185B_001:0799b20": "灑野羯[口*栗]忙微戍誕寧(去聲)護莎訶",
    "T20n1185B_001:0799b21": "次說維摩詰菩薩陀羅尼曰(又云無垢稱菩薩)。",
    "T20n1185B_001:0799b22": "南麼痾(去聲)哩也微沫羅枳(去聲)[口*栗]多(上聲)曳菩",
    "T20n1185B_001:0799b23": "地薩怛嚩野怛[(仁二+爾)/也]他(去聲)枳(去聲)[口*栗]底多(去聲)薩",
    "T20n1185B_001:0799b24": "囉麼爾寧(去聲)囉底多(去聲)薩囉麼爾寧(去聲)嚩",
    "T20n1185B_001:0799b25": "日囉羯[口*(隸-木+士)]嚩日囉三婆(上聲)吠嚩日囉(引)陛諾",
    "T20n1185B_001:0799b26": "迦[口*(隸-木+士)]莎訶",
    "T20n1185B_001:0799b27": "次說除一切障菩薩陀羅尼曰。",
    "T20n1185B_001:0799b28": "南麼薩囉麼寧(去聲)嚩囉儜(上聲)微色劍避嬭",
    "T20n1185B_001:0799b29": "(平聲)薩菩地薩怛嚩(引)野怛[(仁二+爾)/也]他(去聲)薩囉摩",
    "T20n1185B_001:0799c01": "嚩囉儜(上聲)微色劍避嬭(平聲)莎訶駄覩微羯囉",
    "T20n1185B_001:0799c02": "嬭(平聲)莎訶(去聲)誕寧(去聲)莎訶阿嚩[口*栗]爾多迦",
    "T20n1185B_001:0799c03": "(引)曳莎訶(去聲)沫羅娜那寧(去聲)娑訶(去聲)菩地",
    "T20n1185B_001:0799c04": "孕伽娜那寧(去聲)莎訶(去聲)閼囉忙涅[口*栗]嚩嚩(引)",
    "T20n1185B_001:0799c05": "比多迦(引)曳莎訶(去聲)曀迦(引)囉(引)忙曳莎訶(去",
    "T20n1185B_001:0799c06": "聲)瑜伽槡囉(引)曳莎訶(去聲)薩囉麼勃駄毘色訖",
    "T20n1185B_001:0799c07": "多(去聲)曳莎訶(去聲)沒囉訶謀跛麌訶(去聲)曳莎",
    "T20n1185B_001:0799c08": "訶(去聲)薩[口*栗]麼達囉忙毘色訖多(去聲)曳莎訶",
    "T20n1185B_001:0799c09": "(去聲)薩囉麼勃馱毘數多(去聲)曳莎(去聲)訶曀迦",
    "T20n1185B_001:0799c10": "室[口*陵]伽(引)曳莎訶(去聲)河部多(去聲)曳莎訶(去聲)",
    "T20n1185B_001:0799c11": "阿糝部多(去聲)曳莎訶薩[口*栗]麼耨區(去聲)鉢閃滿",
    "T20n1185B_001:0799c12": "寧(去聲)莎訶",
    "T20n1185B_001:0799c13": "次說月光童子陀羅尼曰。",
    "T20n1185B_001:0799c14": "南麼戰捺囉鉢囉婆(去聲)野矩忙囉部多(去聲)野",
    "T20n1185B_001:0799c15": "怛[(仁二+爾)/也]他(去聲)鉢囉陛鉢囉婆(去聲)嚩底達[口*栗]忙微",
    "T20n1185B_001:0799c16": "輸(上聲)地[口*栗]婆鑁覩袂莎訶",
    "T20n1185B_001:0799c17": "爾時佛告金剛密迹主菩薩言。若有善男子",
    "T20n1185B_001:0799c18": "善女人。念誦此十八大陀羅尼者。七日七夜。",
    "T20n1185B_001:0799c19": "彼人所有過去及現在世三業等罪。乃至一",
    "T20n1185B_001:0799c20": "切諸障悉皆消滅身心清淨。所有世間風痰",
    "T20n1185B_001:0799c21": "冷熱。諸餘病等悉得除瘥。一切鬼神布單那",
    "T20n1185B_001:0799c22": "鬼癲狂鬼。藥叉羅剎執富那鬼毘舍闍者鬼。",
    "T20n1185B_001:0799c23": "茶枳儞鬼并吸人精氣。諸餘一切鬼神。常去",
    "T20n1185B_001:0799c24": "此人十二由旬。及饑荒疫病閃電霹靂之患",
    "T20n1185B_001:0799c25": "不相損害。若男子女人身有災厄。當於宅內",
    "T20n1185B_001:0799c26": "安置舍利塔并佛形像。畫文殊師利童子像。",
    "T20n1185B_001:0799c27": "燒種種香沈香白膠等香。然燈散華上妙果",
    "T20n1185B_001:0799c28": "蓏。百味飯食每日供養。書寫受持讀誦此經",
    "T20n1185B_001:0799c29": "依法修行。勤加念誦繞塔行道。所有諸患及",
    "T20n1185B_001:0800a01": "餘災厄悉當除滅。爾時世尊復告金剛菩薩",
    "T20n1185B_001:0800a02": "言。此文殊師利法藏中。有真實法最上殊勝",
    "T20n1185B_001:0800a03": "無可比法。能為眾生作如意寶。能令所在國",
    "T20n1185B_001:0800a04": "土人民皆發十善。若國王勤化十善。所作悉",
    "T20n1185B_001:0800a05": "皆圓滿。此八字大威德陀羅尼者。乃往過去",
    "T20n1185B_001:0800a06": "無量百千恒河沙諸佛所說。為擁護一切行",
    "T20n1185B_001:0800a07": "十善國王。令得如意壽命長遠。福德果報無",
    "T20n1185B_001:0800a08": "比最勝。諸方兵甲悉皆休息國土安寧。王之",
    "T20n1185B_001:0800a09": "所願常得增長。此陀羅尼能大利益。怜愍",
    "T20n1185B_001:0800a10": "一切有情諸眾生故。能斷諸三惡道。能為一",
    "T20n1185B_001:0800a11": "切作法。如佛現在處世無異。此是文殊師利",
    "T20n1185B_001:0800a12": "菩薩自身。為利諸眾生故。自變其身為八字",
    "T20n1185B_001:0800a13": "呪神像。能滿一切有情意樂等事。若人能暫",
    "T20n1185B_001:0800a14": "聞憶念此陀羅尼者。即能滅四重五逆等罪。",
    "T20n1185B_001:0800a15": "何況常念誦者。設使一切諸天有大福德。及",
    "T20n1185B_001:0800a16": "十地一生補處。於中二大威力人。亦不能奪",
    "T20n1185B_001:0800a17": "其福德。所作事業不能為障持八字人福。何",
    "T20n1185B_001:0800a18": "況餘小天人。及無威德龍神鬼而作障難設",
    "T20n1185B_001:0800a19": "我住世恒沙億劫。說文殊師利童子菩薩八",
    "T20n1185B_001:0800a20": "字陀羅尼。為諸有情除罪生福成就事業。具",
    "T20n1185B_001:0800a21": "滿一切眾生諸願之法。非口所宣能盡其福。",
    "T20n1185B_001:0800a22": "勤心念誦證者乃知。於今略說。汝金剛菩薩",
    "T20n1185B_001:0800a23": "於我滅後以汝神力。於贍部洲廣宣流布。使",
    "T20n1185B_001:0800a24": "薄福眾生持此八字陀羅尼。同汝神力令速",
    "T20n1185B_001:0800a25": "超於三界。加功不退勿就餘法。日夜精勤。作",
    "T20n1185B_001:0800a26": "法念誦不計日月。畢見文殊童子。為現其童",
    "T20n1185B_001:0800a27": "子身。悉了一切事斷一切苦果。於現身中超",
    "T20n1185B_001:0800a28": "入六地。具六波羅蜜。即能悉捨一切。進修",
    "T20n1185B_001:0800a29": "不退速入八地。任運自在分身百億。隨類教",
    "T20n1185B_001:0800b01": "化眾生悉滿其願。見身獲報如是。爾時世尊",
    "T20n1185B_001:0800b02": "說此語已。默然而住顧視金剛菩薩。時金剛",
    "T20n1185B_001:0800b03": "菩薩。即於會中從座而起。踊躍歡喜繞佛三",
    "T20n1185B_001:0800b04": "匝。胡跪合掌瞻仰世尊。復白佛言向者如來",
    "T20n1185B_001:0800b05": "所說。大聖文殊師利童子八字大威德陀羅",
    "T20n1185B_001:0800b06": "尼。名字句義何者是也。八部之類願皆樂聞",
    "T20n1185B_001:0800b07": "唯願說之。我亦欲聞聞已受持。持已常當",
    "T20n1185B_001:0800b08": "益後未來一切有情。令離三癡八苦十纏。爾",
    "T20n1185B_001:0800b09": "時世尊告金剛菩薩言。汝今諦聽諦聽當為",
    "T20n1185B_001:0800b10": "汝說。此大威德八字祕密心陀羅尼。若有聞",
    "T20n1185B_001:0800b11": "者。如從佛口稟受此陀羅尼句義。亦如佛住",
    "T20n1185B_001:0800b12": "世無有異耳。能與眾生於黑闇中作大明燈。",
    "T20n1185B_001:0800b13": "爾時如來即為大眾而說呪曰。",
    "T20n1185B_001:0800b14": "南麼阿鉢哩弭多(一)壤囊微寧濕嚩囉(引)[口*誓]",
    "T20n1185B_001:0800b15": "捺囉野怛他(去聲)孽多(去聲)野南謨(上聲)曼殊室",
    "T20n1185B_001:0800b16": "哩曳矩忙囉部多(去聲)野怛[(仁二+爾)/也](去聲)他(去聲)唵痾",
    "T20n1185B_001:0800b17": "(去聲)末囉[合*牛]却浙囉",
    "T20n1185B_001:0800b18": "爾時世尊告金剛菩薩言。是八字最勝威德",
    "T20n1185B_001:0800b19": "心陀羅尼。我今重復告汝一切大眾心勿有",
    "T20n1185B_001:0800b20": "疑。若見聞之者如佛在世。亦見文殊師利童",
    "T20n1185B_001:0800b21": "子無有異也。能見諸佛神力不可思議。亦能",
    "T20n1185B_001:0800b22": "作大神通變化自在。我今略讚此陀羅尼少",
    "T20n1185B_001:0800b23": "分功能。若具說無量俱胝那庾多百千大劫",
    "T20n1185B_001:0800b24": "不可說盡。如前已釋。金剛菩薩若男女人於",
    "T20n1185B_001:0800b25": "此陀羅尼發心念誦者。不能廣辦供養。在家",
    "T20n1185B_001:0800b26": "種種迫迮不可具依法則。但能禁其身三口",
    "T20n1185B_001:0800b27": "四制勒三癡。如上十惡永絕其源者。即念誦",
    "T20n1185B_001:0800b28": "此陀羅尼憶持不忘。依時隨分不闕多少供",
    "T20n1185B_001:0800b29": "養。漸漸亦得成就。除不正心不發大乘菩提",
    "T20n1185B_001:0800c01": "之心。於三寶處起不善心行惡業之人。一切",
    "T20n1185B_001:0800c02": "小法尚不成就。何況佛之大法。文殊聖者軌",
    "T20n1185B_001:0800c03": "儀而能成就。爾時佛重告金剛菩薩言。善男",
    "T20n1185B_001:0800c04": "子若有男子女人。發心能憶誦此陀羅尼一",
    "T20n1185B_001:0800c05": "遍者。即能擁護自身。兩遍能護同伴。三遍",
    "T20n1185B_001:0800c06": "即能大擁護國王。住十地菩薩亦不能越過",
    "T20n1185B_001:0800c07": "此陀羅尼力者。何況諸小天魔龍神鬼類惡",
    "T20n1185B_001:0800c08": "眾生等。而能障礙。若誦四遍即能擁護妻",
    "T20n1185B_001:0800c09": "妾男女。若誦五遍擁護一切眷屬。若誦六遍",
    "T20n1185B_001:0800c10": "能護一切城邑村坊。若誦七遍能護一切眾",
    "T20n1185B_001:0800c11": "生。若欲著衣之時當呪衣七遍。能除一切內",
    "T20n1185B_001:0800c12": "外惡毒及諸災難。若洗手面時當呪水七遍。",
    "T20n1185B_001:0800c13": "能令一切眾人生貴重心。所有諸惡人見者",
    "T20n1185B_001:0800c14": "悉當降伏。自當敬重日夜憶念。見即歡喜心",
    "T20n1185B_001:0800c15": "無捨離。若人患身體支節疼痛。呪煖水一百",
    "T20n1185B_001:0800c16": "八遍。洗浴即得除愈。若每日早朝以水一掬",
    "T20n1185B_001:0800c17": "呪七遍飲之。在身所有惡報悉得消滅。何況",
    "T20n1185B_001:0800c18": "無災厄者。及諸三業者亦得除愈。并得壽命",
    "T20n1185B_001:0800c19": "長遠。若呪飲食喫者一切諸毒不能為損。若",
    "T20n1185B_001:0800c20": "見惡人及有怨家。當須念誦此呪。所有怨家",
    "T20n1185B_001:0800c21": "起惡心者。當自降伏。惡心即滅。慈心相向。有",
    "T20n1185B_001:0800c22": "恐怖處當須攝心。念誦此呪即得除怖。若欲",
    "T20n1185B_001:0800c23": "臥時當誦此呪一百八遍。即得好夢善知吉",
    "T20n1185B_001:0800c24": "凶。若人或患瘧病。持此呪者視患瘧人面。切",
    "T20n1185B_001:0800c25": "誦此呪一千八遍。其患即除。若欲入陣。當",
    "T20n1185B_001:0800c26": "取牛黃書寫此呪帶於身上。一切刀仗弓箭",
    "T20n1185B_001:0800c27": "鉾槊不能為害。若入陣時。畫文殊師利童子",
    "T20n1185B_001:0800c28": "像。安於象馬上當於三軍前。先頭而行引諸",
    "T20n1185B_001:0800c29": "軍眾。彼兇愚賊自然退散。畫像之法須作童",
    "T20n1185B_001:0801a01": "子相貌。乘騎金色孔雀。若有一切眾生見畫",
    "T20n1185B_001:0801a02": "像者。所有四重五逆等罪悉得消滅。常得面",
    "T20n1185B_001:0801a03": "覩文殊聖者童子親為教授。即得究竟解脫",
    "T20n1185B_001:0801a04": "乃至佛果。於其中間不被三界煩惱癡心相",
    "T20n1185B_001:0801a05": "應。是故勸念一切有情。行住坐臥當須念呪",
    "T20n1185B_001:0801a06": "憶持不忘。時時每誦一百八遍勿令斷絕。常",
    "T20n1185B_001:0801a07": "得一切眾生見者皆來歸伏。惡人自當退散。",
    "T20n1185B_001:0801a08": "若能每日三時念誦各一百八遍。所作稱意",
    "T20n1185B_001:0801a09": "所求諸願悉得隨心。一切皆得圓滿具足。得",
    "T20n1185B_001:0801a10": "大富貴所遊無障。自在恣情受諸快樂。設臨",
    "T20n1185B_001:0801a11": "命終。即得聖者文殊師利童子親現靈儀。為",
    "T20n1185B_001:0801a12": "說大乘深妙法藏。聞法心大歡喜。即得普門",
    "T20n1185B_001:0801a13": "三昧。得此三昧已。於煩惱生死當永隔別。",
    "T20n1185B_001:0801a14": "即與文殊聖者及大菩薩同為眷屬。位階三地",
    "T20n1185B_001:0801a15": "進修不退。住文殊聖者之位。同得佛智慧三",
    "T20n1185B_001:0801a16": "摩地門。爾時佛告金剛菩薩言。善男子此文",
    "T20n1185B_001:0801a17": "殊師利童子八字大威德力陀羅尼。若有國",
    "T20n1185B_001:0801a18": "王王子妃后公主。及諸宰輔并凡庶類等。能",
    "T20n1185B_001:0801a19": "書寫此呪安於宅中。其家即得大富貴饒財",
    "T20n1185B_001:0801a20": "常富。兒女聰明利智辯才。巧計相貌端嚴具",
    "T20n1185B_001:0801a21": "好。人所愛樂。所出言音。眾人所奉施行無違。",
    "T20n1185B_001:0801a22": "象馬畜類悉盛成群。奴婢寶貨受用無盡。宅",
    "T20n1185B_001:0801a23": "中災禍自然消滅。善神護宅人福強盛鬼神",
    "T20n1185B_001:0801a24": "無嬈。設有鬼神皆是有福之鬼。皆護其人不",
    "T20n1185B_001:0801a25": "求人短。爾時世尊復告金剛菩薩言。善男子",
    "T20n1185B_001:0801a26": "此祕密陀羅尼不可思議。諸佛威德亦不可",
    "T20n1185B_001:0801a27": "思議。若有人能誦此八字大威德陀羅尼者。",
    "T20n1185B_001:0801a28": "復有畫像之法。能建此像為益一切諸修行",
    "T20n1185B_001:0801a29": "十善國王。設能於此陀羅尼。用少功力得大",
    "T20n1185B_001:0801b01": "覆護。諸王王子妃后宮人婇女。百官宰相及",
    "T20n1185B_001:0801b02": "諸士女。并諸國土一切人民。所有田宅悉皆",
    "T20n1185B_001:0801b03": "擁護。凡此畫像已。有人但能所在處安置。於",
    "T20n1185B_001:0801b04": "中土境皆得安寧。設有惡賊水火刀兵。劫賊",
    "T20n1185B_001:0801b05": "之橫並得除滅。乃至非時疫病旱澇不調。蟲",
    "T20n1185B_001:0801b06": "霜損害亦悉除滅常得依時龍王降雨苗稼茂",
    "T20n1185B_001:0801b07": "盛。國土豐熟無諸災難。爾時金剛菩薩摩訶",
    "T20n1185B_001:0801b08": "薩。白佛言世尊。向者所說廣畫像法。當云",
    "T20n1185B_001:0801b09": "何作唯願說之。爾時世尊告金剛菩薩。善男",
    "T20n1185B_001:0801b10": "子凡欲畫像。先看上好細[疊*毛]。須揀擇日月吉",
    "T20n1185B_001:0801b11": "宿善曜太白直次。好時刻分吉祥善時。然後",
    "T20n1185B_001:0801b12": "畫像。於清淨處掃灑已牛糞塗地。懸諸旛幢",
    "T20n1185B_001:0801b13": "香華供養燒龍腦香。其[疊*毛]須闊八肘長十二",
    "T20n1185B_001:0801b14": "肘。於中先畫釋迦牟尼佛。坐七寶蓮華座作",
    "T20n1185B_001:0801b15": "說法勢。佛右邊。畫文殊師利童子像。身佩",
    "T20n1185B_001:0801b16": "瓔珞頸挂胭珠。種種妙服莊嚴其身。童子",
    "T20n1185B_001:0801b17": "色相如欝金色。胡跪合掌瞻仰如來作請法",
    "T20n1185B_001:0801b18": "勢。次畫觀音像。觀音右邊。畫普賢菩薩。次普",
    "T20n1185B_001:0801b19": "賢右邊。畫虛空藏菩薩。次虛空藏右邊。畫無",
    "T20n1185B_001:0801b20": "盡意菩薩。又釋迦牟尼佛左邊。畫彌勒菩薩。",
    "T20n1185B_001:0801b21": "彌勒左邊。畫無垢稱菩薩。無垢稱左邊。畫",
    "T20n1185B_001:0801b22": "除一切障菩薩。次除一切障左邊。畫月光童",
    "T20n1185B_001:0801b23": "子。次月光左邊畫金剛菩薩(已上十菩薩兩邊各五位侍佛側)各",
    "T20n1185B_001:0801b24": "處其位坐七寶蓮華上。皆畫本形乃至手執",
    "T20n1185B_001:0801b25": "並依本法。又於釋迦牟尼佛上空中。更畫七",
    "T20n1185B_001:0801b26": "佛。所謂廣大智甚深雷音王如來。除一切障",
    "T20n1185B_001:0801b27": "如來。第三阿彌陀如來。功德處如來。普香",
    "T20n1185B_001:0801b28": "佛。難勝勇雷音行佛。心不動佛。此之七佛皆",
    "T20n1185B_001:0801b29": "須次第畫之。其身皆作金色。各如作說法像。",
    "T20n1185B_001:0801c01": "其畫像上兩邊空處。各畫一天仙。頭戴華冠",
    "T20n1185B_001:0801c02": "各手捧華槃。一手散華現於半身於雲中。形",
    "T20n1185B_001:0801c03": "貌端正種種嚴飾其體。其釋迦牟尼佛所坐",
    "T20n1185B_001:0801c04": "蓮華出水池內。池中復現二龍王。一名難陀。",
    "T20n1185B_001:0801c05": "二名憂波難陀。其二龍王於其池中現出半",
    "T20n1185B_001:0801c06": "身。人身蛇首具有七頭並皆白色。種種雜寶",
    "T20n1185B_001:0801c07": "莊嚴其身。左邊難陀龍王以右手託佛華",
    "T20n1185B_001:0801c08": "莖瞻仰如來。以左手竪其五指。以大母指指",
    "T20n1185B_001:0801c09": "於額上作歸依勢。右邊龍王一如左邊。其文",
    "T20n1185B_001:0801c10": "殊師利童子下。畫野曼德迦瞋怒王。仰觀文",
    "T20n1185B_001:0801c11": "殊師利童子。作悚懼曲躬受教勢。於彌勒菩",
    "T20n1185B_001:0801c12": "薩下。畫持法人勿失本相手執香鑪胡跪而",
    "T20n1185B_001:0801c13": "坐。瞻視世尊如聽法勢。畫像四邊散畫龍王。",
    "T20n1185B_001:0801c14": "次畫蓮華及諸妙華。諸華等下畫梵天摩醯",
    "T20n1185B_001:0801c15": "首羅天四天王天等。次畫四箇阿脩羅王。次",
    "T20n1185B_001:0801c16": "畫四箇執鬼神曜王(已上左邊侍從也)右邊畫那羅延天",
    "T20n1185B_001:0801c17": "王帝釋天王四天王。次畫四箇阿脩羅王。次",
    "T20n1185B_001:0801c18": "畫四箇執鬼神王(已上右邊侍從也)各依本相貌畫其身",
    "T20n1185B_001:0801c19": "形。皆須手執器仗不得差錯。次畫九箇執鬼",
    "T20n1185B_001:0801c20": "神。現出半身合掌向佛觀如來像。說此畫像",
    "T20n1185B_001:0801c21": "法已。爾時如來便以讚誦。即說偈言。",
    "T20n1185B_001:0801c22": "　此妙畫像法　　最勝殊功德",
    "T20n1185B_001:0801c23": "　三世一切佛　　同讚不思議",
    "T20n1185B_001:0801c24": "　我今演少分　　文殊童子德",
    "T20n1185B_001:0801c25": "　若有諸智者　　能起壹念心",
    "T20n1185B_001:0801c26": "　依法畫此像　　獲福德無量",
    "T20n1185B_001:0801c27": "　供養生恭敬　　所有俱胝劫",
    "T20n1185B_001:0801c28": "　四重五逆罪　　極苦諸惡業",
    "T20n1185B_001:0801c29": "　觀敬童子像　　報障皆當滅",
    "T20n1185B_001:0802a01": "　世間中有所　　諸惡類眾生",
    "T20n1185B_001:0802a02": "　不信有三寶　　放逸破戒行",
    "T20n1185B_001:0802a03": "　不懼一切罪　　墮於泥犁中",
    "T20n1185B_001:0802a04": "　楚毒湯火惱　　輪轉受諸苦",
    "T20n1185B_001:0802a05": "　經於無量劫　　若遇此畫像",
    "T20n1185B_001:0802a06": "　能發一念心　　忻樂暫瞻視",
    "T20n1185B_001:0802a07": "　或少剎那頃　　須臾不散亂",
    "T20n1185B_001:0802a08": "　內發歡喜心　　此諸惡業輩",
    "T20n1185B_001:0802a09": "　一切皆當滅　　獲果福無量",
    "T20n1185B_001:0802a10": "　何況行善業　　能修清淨因",
    "T20n1185B_001:0802a11": "　後得妙好相　　具足菩薩身",
    "T20n1185B_001:0802a12": "　四眾常瞻仰　　常行勤精進",
    "T20n1185B_001:0802a13": "　慜念惡趣眾　　於中常饒益",
    "T20n1185B_001:0802a14": "　趍走為給使　　和光不同塵",
    "T20n1185B_001:0802a15": "　教化令生信　　引之脫苦縛",
    "T20n1185B_001:0802a16": "　過去有諸佛　　及現未來佛",
    "T20n1185B_001:0802a17": "　無量俱胝劫　　皆行菩薩道",
    "T20n1185B_001:0802a18": "　敷具與娛樂　　象馬諸珍寶",
    "T20n1185B_001:0802a19": "　頭目髓腦等　　於諸三世中",
    "T20n1185B_001:0802a20": "　上至於有頂　　下極風輪界",
    "T20n1185B_001:0802a21": "　橫括諸十方　　六趣四生類",
    "T20n1185B_001:0802a22": "　有情之含識　　一心遍供養",
    "T20n1185B_001:0802a23": "　事事無空過　　皆令給足之",
    "T20n1185B_001:0802a24": "　使得心歡喜　　令發菩提心",
    "T20n1185B_001:0802a25": "　速證無漏果　　成超三賢行",
    "T20n1185B_001:0802a26": "　越階初地位　　其福不可量",
    "T20n1185B_001:0802a27": "　神力無比類　　雖有如是德",
    "T20n1185B_001:0802a28": "　誦此陀羅尼　　能畫文殊像",
    "T20n1185B_001:0802a29": "　彼人獲果報　　其福不可說",
    "T20n1185B_001:0802b01": "　十方恒河沙　　尚有知其數",
    "T20n1185B_001:0802b02": "　畫像福德力　　無能知其邊",
    "T20n1185B_001:0802b03": "　若天及人王　　供養恒沙佛",
    "T20n1185B_001:0802b04": "　并諸菩薩眾　　聲聞及緣覺",
    "T20n1185B_001:0802b05": "　大威八部眾　　劫劫恒供養",
    "T20n1185B_001:0802b06": "　其福不可算　　若覩文殊像",
    "T20n1185B_001:0802b07": "　或能持此經　　晝夜不廢忘",
    "T20n1185B_001:0802b08": "　取華香旛蓋　　果味諸飲食",
    "T20n1185B_001:0802b09": "　及持上七寶　　并敷妙衣服",
    "T20n1185B_001:0802b10": "　不計年月歲　　日夜六時中",
    "T20n1185B_001:0802b11": "　虔誠不忘念　　以施設上供",
    "T20n1185B_001:0802b12": "　文殊童子像　　并持八字呪",
    "T20n1185B_001:0802b13": "　復於時時中　　常於畫像前",
    "T20n1185B_001:0802b14": "　禮懺諸愆罪　　及讚大聖德",
    "T20n1185B_001:0802b15": "　求願諸悉地　　金剛三昧門",
    "T20n1185B_001:0802b16": "　及佛菩提果　　乞證六神通",
    "T20n1185B_001:0802b17": "　速悟七辯才　　願如文殊等",
    "T20n1185B_001:0802b18": "　演法無窮極　　導引群生類",
    "T20n1185B_001:0802b19": "　令達於彼岸　　願我久住世",
    "T20n1185B_001:0802b20": "　似如大聖類　　不願取佛果",
    "T20n1185B_001:0802b21": "　於苦眾生中　　同共一處生",
    "T20n1185B_001:0802b22": "　不計劫長遠　　恒持祕密藏",
    "T20n1185B_001:0802b23": "　八字陀羅尼　　轉轉相囑授",
    "T20n1185B_001:0802b24": "　悉皆令受持　　并諸別部呪",
    "T20n1185B_001:0802b25": "　皆於文殊像　　於前而作法",
    "T20n1185B_001:0802b26": "　速超佛地果　　轉勸諸餘人",
    "T20n1185B_001:0802b27": "　一念生隨喜　　八字陀羅尼",
    "T20n1185B_001:0802b28": "　願證深法門　　一切三摩地",
    "T20n1185B_001:0802b29": "　由如文殊等　　一切諸天人",
    "T20n1185B_001:0802c01": "　持於本部呪　　不獲悉地願",
    "T20n1185B_001:0802c02": "　瞻仰童子像　　齎持一華果",
    "T20n1185B_001:0802c03": "　或以一塗香　　捧持遏伽水",
    "T20n1185B_001:0802c04": "　胡跪而供養　　至心恭敬禮",
    "T20n1185B_001:0802c05": "　期求心中願　　悉獲無有疑",
    "T20n1185B_001:0802c06": "　稱心依本願　　我今重告汝",
    "T20n1185B_001:0802c07": "　聲聞及天人　　龍王阿脩羅",
    "T20n1185B_001:0802c08": "　金鳥王眷屬　　摩睺羅伽等",
    "T20n1185B_001:0802c09": "　鬼母及族類　　羅剎并藥叉",
    "T20n1185B_001:0802c10": "　人主及小王　　群臣凡庶眾",
    "T20n1185B_001:0802c11": "　速發大弘願　　願踐文殊跡",
    "T20n1185B_001:0802c12": "　行業速超齊　　上中下悉地",
    "T20n1185B_001:0802c13": "　願願令成就　　一切諸有情",
    "T20n1185B_001:0802c14": "　願皆同我願　　令使諸眾生",
    "T20n1185B_001:0802c15": "　習氣皆頓滅　　願登佛寶山",
    "T20n1185B_001:0802c16": "　內外悉圓滿　　證常妙法身",
    "T20n1185B_001:0802c17": "　見真佛性珠　　如掌金剛寶",
    "T20n1185B_001:0802c18": "　永寂入無餘",
    "T20n1185B_001:0802c19": "爾時世尊復告金剛菩薩言。此八字大威德",
    "T20n1185B_001:0802c20": "陀羅尼法中。有祕密最勝不可思議壇印軌",
    "T20n1185B_001:0802c21": "則。於諸法中最廣殊勝。若有比丘比丘尼善",
    "T20n1185B_001:0802c22": "男子善女人。依法受持讀誦書寫修行。現",
    "T20n1185B_001:0802c23": "世成就一切吉祥。諸事圓滿壽命長遠。眾人",
    "T20n1185B_001:0802c24": "愛敬生珍重心。命終之後得生天上受樂無",
    "T20n1185B_001:0802c25": "量。或生王宮處尊重位。受富快樂身無病苦。",
    "T20n1185B_001:0802c26": "得宿命智薄貪恚癡。善知因果寶重佛法。雖",
    "T20n1185B_001:0802c27": "紹貴位心無憍慢。宿因力強習讀大乘。愍念",
    "T20n1185B_001:0802c28": "一切心無勝負心常利有情。若下流生於諸",
    "T20n1185B_001:0802c29": "人中貴豪英俊。宣言辯利人所愛樂。壽命長",
    "T20n1185B_001:0803a01": "遠中無災橫。所於求願事與心規者無人違",
    "T20n1185B_001:0803a02": "信。爾時金剛菩薩白佛言。世尊向者所說於",
    "T20n1185B_001:0803a03": "此法中。有祕密壇法其事云何。唯願知來當",
    "T20n1185B_001:0803a04": "為廣說。爾時世尊告金剛言。善哉善男子善",
    "T20n1185B_001:0803a05": "女人等。發信敬心作壇法者。先須揀擇清淨",
    "T20n1185B_001:0803a06": "殊勝上地。當得地已。皆須深掘除去瓦礫塼",
    "T20n1185B_001:0803a07": "石荊棘毛髮灰糠糞等穢。除去不淨物已。取",
    "T20n1185B_001:0803a08": "好淨土堅築令平。量取其地東西南北。正取",
    "T20n1185B_001:0803a09": "八肘或四肘。取於香水塗其地上使令明淨。",
    "T20n1185B_001:0803a10": "然後取其牛糞以香水和。復塗地面使令三",
    "T20n1185B_001:0803a11": "遍。然後復取稠香水以灑壇地。即取白繩量",
    "T20n1185B_001:0803a12": "取八肘。東西南北以等度其地。以粉點定長",
    "T20n1185B_001:0803a13": "短。分布壇院以作三重。四面開門。量定位",
    "T20n1185B_001:0803a14": "界勿使闊狹不等。方始五色粉下於界位。凡",
    "T20n1185B_001:0803a15": "位畫壇之法及以器仗印契。皆從東面起首。",
    "T20n1185B_001:0803a16": "先畫五頂印。次畫優鉢羅華印。次畫牙印。次",
    "T20n1185B_001:0803a17": "畫文殊童子面印。次畫槊印(已上五印壇內東面畫之)次畫蓮",
    "T20n1185B_001:0803a18": "華印。次畫優鉢羅華印。次畫幢印。次畫旛印。",
    "T20n1185B_001:0803a19": "次畫傘蓋。次畫烏頭門。次畫車路車印。次畫",
    "T20n1185B_001:0803a20": "迦半悉娑縛吉祥印。次畫孔雀印。次畫白象。",
    "T20n1185B_001:0803a21": "次畫馬。次畫犎牛。次畫水牛。次畫羖羊。次",
    "T20n1185B_001:0803a22": "畫白羊。次畫人。次畫童子(已上印契皆須門外次第分明畫之)如是",
    "T20n1185B_001:0803a23": "三種壇。壇外院更畫藥叉將。梵名摩尼跋羅",
    "T20n1185B_001:0803a24": "東方。次畫藥叉將。梵名布拏跋陀羅南方。次",
    "T20n1185B_001:0803a25": "畫藥叉將。梵名毘嚧波叉西方。次畫藥叉將。",
    "T20n1185B_001:0803a26": "梵名毘沙門王北方。如上四將各住本方。掌",
    "T20n1185B_001:0803a27": "壇四面領諸鬼神護其方界。次畫日月次畫",
    "T20n1185B_001:0803a28": "七星。次畫二十八宿次畫訶唎底母神鬼子",
    "T20n1185B_001:0803a29": "母。是如上所說。壇外所畫形像器仗印契等。",
    "T20n1185B_001:0803b01": "悉皆如法畫之。勿使雜亂差錯。皆用色彩畫",
    "T20n1185B_001:0803b02": "法如是今已釋訖。修行之人依此軌儀。進功",
    "T20n1185B_001:0803b03": "修業必獲稱心無虛謬耳。",
    "T20n1185B_001:0803b04": "又法若為羅闍作者。於淨宅內修耳。若欲求",
    "T20n1185B_001:0803b05": "於白象者。往象坊作之必獲本願。若欲求馬",
    "T20n1185B_001:0803b06": "者。於馬坊作法必獲本願。若蛇螫者。於大池",
    "T20n1185B_001:0803b07": "有龍之處作法即可。若患瘧病一日乃至七",
    "T20n1185B_001:0803b08": "日。當於本住村坊舍宅處近南邊作法即愈。",
    "T20n1185B_001:0803b09": "若鬼魅及羅剎所著者。當於空室或屍陀林",
    "T20n1185B_001:0803b10": "處作法。其患即得除愈。若毘舍闍鬼所著者。",
    "T20n1185B_001:0803b11": "當於[蔝米+比]麻樹下作法。其患即得除愈。若一切",
    "T20n1185B_001:0803b12": "鬼神及諸熱鬼所著者。當於死人室中。或於",
    "T20n1185B_001:0803b13": "新生孩子室中作之。若被諸毒所中者。誦此",
    "T20n1185B_001:0803b14": "八字呪呪水七遍。與飲即得除愈。若有畜生",
    "T20n1185B_001:0803b15": "疫病所著者。當於果樹下作法其疫即除。若",
    "T20n1185B_001:0803b16": "欲得田疇苗稼茂盛豐熟實者。當於園苑之",
    "T20n1185B_001:0803b17": "內作之即得如願。若有婦人患諸惡病。或被",
    "T20n1185B_001:0803b18": "鬼神迦樓羅乾闥婆等。吸人精氣成病疹者。",
    "T20n1185B_001:0803b19": "當於河邊或於山頂上作之。其鬼神等悉當",
    "T20n1185B_001:0803b20": "遠離。身體平復於後無諸難厄。若被一切荼",
    "T20n1185B_001:0803b21": "枳儞鬼。於空閑靜處或流水邊作法。其鬼即",
    "T20n1185B_001:0803b22": "離其人無諸疹咎。此等法則於盛日中或夜",
    "T20n1185B_001:0803b23": "半作之。事將畢已欲除壇時。當誦八字呪。其",
    "T20n1185B_001:0803b24": "壇內物當送水中或施貧者。於後所求諸事",
    "T20n1185B_001:0803b25": "並得圓滿。爾時世尊而說偈言。",
    "T20n1185B_001:0803b26": "　此大陀羅尼　　威力不可說",
    "T20n1185B_001:0803b27": "　若人常受持　　能除一切病",
    "T20n1185B_001:0803b28": "　所作諸事業　　一切皆圓滿",
    "T20n1185B_001:0803b29": "　及得壽命長　　若得見此壇",
    "T20n1185B_001:0803c01": "　諸罪悉皆滅　　若求世間樂",
    "T20n1185B_001:0803c02": "　富貴自在力　　或能厭世間",
    "T20n1185B_001:0803c03": "　欲求生出死　　超過諸苦海",
    "T20n1185B_001:0803c04": "　學習菩提行　　摧伏諸魔軍",
    "T20n1185B_001:0803c05": "　若入此壇者　　必獲大威力",
    "T20n1185B_001:0803c06": "　此大祕密法　　為信法國王",
    "T20n1185B_001:0803c07": "　執正行平等　　當須廣為說",
    "T20n1185B_001:0803c08": "　若無信惡人　　假使得重寶",
    "T20n1185B_001:0803c09": "　滿於三千界　　其價不可量",
    "T20n1185B_001:0803c10": "　當奉上是寶　　欲聞此法藏",
    "T20n1185B_001:0803c11": "　祕密陀羅尼　　八字真言義",
    "T20n1185B_001:0803c12": "　亦不合為說　　何以法如此",
    "T20n1185B_001:0803c13": "　久遠修善根　　廣達三乘法",
    "T20n1185B_001:0803c14": "　信根尚無退　　猶未合得聞",
    "T20n1185B_001:0803c15": "　已入十住位　　由未達其原",
    "T20n1185B_001:0803c16": "　八字陀羅尼　　印壇壇軌則",
    "T20n1185B_001:0803c17": "　瑜伽相應法　　何況諸惡人",
    "T20n1185B_001:0803c18": "　合聞如是義　　八字真言門",
    "T20n1185B_001:0803c19": "　呼召設大法　　現身而證事",
    "T20n1185B_001:0803c20": "　三部聖者法　　具含八字中",
    "T20n1185B_001:0803c21": "　菩薩及金剛　　諸天呪祕藏",
    "T20n1185B_001:0803c22": "　皆屬八字攝　　過去一切佛",
    "T20n1185B_001:0803c23": "　現在及未來　　一切諸菩薩",
    "T20n1185B_001:0803c24": "　修行此法門　　悉證菩提果",
    "T20n1185B_001:0803c25": "　文殊大菩薩　　不捨大悲願",
    "T20n1185B_001:0803c26": "　變身為真童　　或冠或露體",
    "T20n1185B_001:0803c27": "　或處小兒叢　　遊戲邑聚落",
    "T20n1185B_001:0803c28": "　或作貧窮人　　衰形為老狀",
    "T20n1185B_001:0803c29": "　示現饑寒苦　　巡行坊市廛",
    "T20n1185B_001:0804a01": "　求乞衣財寶　　令人發一施",
    "T20n1185B_001:0804a02": "　與滿一切願　　令使發信心",
    "T20n1185B_001:0804a03": "　信心已發已　　為說六度法",
    "T20n1185B_001:0804a04": "　領萬諸菩薩　　居於五頂山",
    "T20n1185B_001:0804a05": "　放億眾光明　　人天咸悉覩",
    "T20n1185B_001:0804a06": "　罪垢皆消滅　　或得聞持法",
    "T20n1185B_001:0804a07": "　一切陀羅尼　　祕密深藏門",
    "T20n1185B_001:0804a08": "　修行證實法　　究竟佛果願",
    "T20n1185B_001:0804a09": "　具空三昧門　　習盡泥洹路",
    "T20n1185B_001:0804a10": "　文殊大願力　　與佛同境界",
    "T20n1185B_001:0804a11": "　豈況輕心人　　欲聞此法門",
    "T20n1185B_001:0804a12": "　而能修行者　　設使欲修行",
    "T20n1185B_001:0804a13": "　或遭王難起　　或不值良伴",
    "T20n1185B_001:0804a14": "　魔官嬈心神　　惡鬼得其便",
    "T20n1185B_001:0804a15": "　誑說非法語　　國土之豐儉",
    "T20n1185B_001:0804a16": "　自身受刑害　　皆由不信故",
    "T20n1185B_001:0804a17": "　現報招此殃　　謗毀祕密藏",
    "T20n1185B_001:0804a18": "　八字陀羅尼　　當來正苦報",
    "T20n1185B_001:0804a19": "　具受阿鼻獄　　經於無量劫",
    "T20n1185B_001:0804a20": "　始乃當得出　　受於餓鬼苦",
    "T20n1185B_001:0804a21": "　經於千萬劫　　復墮傍生中",
    "T20n1185B_001:0804a22": "　負重常受苦　　於後得人身",
    "T20n1185B_001:0804a23": "　六根不具足　　常處貧窮家",
    "T20n1185B_001:0804a24": "　衣服不蓋形　　饑飡麁澁味",
    "T20n1185B_001:0804a25": "　常受饑渴苦　　復饒多疾病",
    "T20n1185B_001:0804a26": "　無人救療治　　斯人受苦報",
    "T20n1185B_001:0804a27": "　不可說窮盡　　謗斯陀羅尼",
    "T20n1185B_001:0804a28": "　真祕之要門　　具受斯苦報",
    "T20n1185B_001:0804a29": "　諸天八部眾　　一切咸應知",
    "T20n1185B_001:0804b01": "　勿生一念謗　　於此陀羅尼",
    "T20n1185B_001:0804b02": "　若生少分疑　　一念不信者",
    "T20n1185B_001:0804b03": "　同獲如前罪　　必定無有疑",
    "T20n1185B_001:0804b04": "爾時釋迦牟尼佛。復告金剛菩薩言。汝當受",
    "T20n1185B_001:0804b05": "持八字陀羅尼并契印法。囑付傳受出家在",
    "T20n1185B_001:0804b06": "家大悲淳厚。行菩薩行具四無量。慈愍一切",
    "T20n1185B_001:0804b07": "不捨眾生心者。如是大士乃可囑受與之。聲",
    "T20n1185B_001:0804b08": "聞凡夫未發大意。不能堪受此法門故。亦不",
    "T20n1185B_001:0804b09": "勝菩薩慈悲重擔。小器之類豈能饒益有情。",
    "T20n1185B_001:0804b10": "唯有大人能建大事。堪可受持此陀羅尼祕",
    "T20n1185B_001:0804b11": "密之藏印信法門。能持佛法久久不絕。宣流",
    "T20n1185B_001:0804b12": "遍布一切有情。令使受持證法實性彼自不",
    "T20n1185B_001:0804b13": "退。善男子汝之神力。魔官外道幻惑之人無",
    "T20n1185B_001:0804b14": "能與汝雜者。假汝威力令法久住。盲聾凡眾",
    "T20n1185B_001:0804b15": "聞法見道。令漸修學至三乘路。善男子此八",
    "T20n1185B_001:0804b16": "字法中。有印名曰精進。能滿一切持誦人願。",
    "T20n1185B_001:0804b17": "作法之時先結此印。其事速成一切吉祥日",
    "T20n1185B_001:0804b18": "夜增長。與心規者皆得就手。恣情快樂受",
    "T20n1185B_001:0804b19": "用無窮。金剛菩薩白佛言。世尊結印之法軌",
    "T20n1185B_001:0804b20": "則云何。佛為我說我今樂聞祕要之法。乃至",
    "T20n1185B_001:0804b21": "證佛菩提。以將此法宣布教化一切有情。令",
    "T20n1185B_001:0804b22": "使速悟佛祕藏門。得大威力如我無異。還以",
    "T20n1185B_001:0804b23": "神通折伏天魔外道徒輩。使入大乘佛正法",
    "T20n1185B_001:0804b24": "門。令見道跡昇超彼岸。爾時世尊告金剛菩",
    "T20n1185B_001:0804b25": "薩言。善男子凡欲念誦此八字陀羅尼。欲作",
    "T20n1185B_001:0804b26": "結印法時。淨洗其兩手。取白檀欝金龍腦沈",
    "T20n1185B_001:0804b27": "水等上妙好香。石上和水磨之。於後以用香",
    "T20n1185B_001:0804b28": "泥塗於兩手。熟揩使遣香氣入肉。即於佛前",
    "T20n1185B_001:0804b29": "胡跪合掌。廣發大願頂禮諸佛。而作是言。",
    "T20n1185B_001:0804c01": "敬禮娑羅王佛(梵名)娑(引)禮捺囉囉(引)惹敬禮",
    "T20n1185B_001:0804c02": "開敷華王佛(梵名)三矩蘇(上聲)弭多　敬禮寶幢",
    "T20n1185B_001:0804c03": "佛(梵名)羅怛曩計都　敬禮阿彌陀佛(梵名)阿弭",
    "T20n1185B_001:0804c04": "跢婆(去聲)野　敬禮無量壽智佛(梵名)阿弭跢庾",
    "T20n1185B_001:0804c05": "枳孃曩　敬禮山王佛(梵名)勢禮捺囉惹　敬",
    "T20n1185B_001:0804c06": "禮作日光佛(梵名)儞崩(去聲)迦囉　敬禮極安隱",
    "T20n1185B_001:0804c07": "佛(梵名)蘇乞史麼　敬禮善眼佛(梵名)蘇(上聲)甯",
    "T20n1185B_001:0804c08": "怛囉　敬禮法幢佛(梵名)達麼計都　敬禮光",
    "T20n1185B_001:0804c09": "鬘佛(梵名)不吼婆(去聲)麼(引)里。",
    "T20n1185B_001:0804c10": "已上十一佛名。至心稱念運心頂禮。想本師",
    "T20n1185B_001:0804c11": "釋迦牟尼佛。及文殊五髻童子像。請乞加被。",
    "T20n1185B_001:0804c12": "便結其大精進印。印曰兩手合掌。八指相叉",
    "T20n1185B_001:0804c13": "皆屈掌內。以二大指少屈相並。壓著二頭",
    "T20n1185B_001:0804c14": "指屈節上。名曰大精進印。此是一切佛所說。",
    "T20n1185B_001:0804c15": "欲念誦結印之時。呪用八字陀羅尼呪曰。",
    "T20n1185B_001:0804c16": "唵　阿味羅吽却哳囉",
    "T20n1185B_001:0804c17": "次說如意寶印。印曰以兩手相叉。二頭指相",
    "T20n1185B_001:0804c18": "拄。屈其大母指入於掌內相叉。此印亦名大",
    "T20n1185B_001:0804c19": "精進如意寶印。即說呪曰。",
    "T20n1185B_001:0804c20": "唵　帝儒(二合)嚩羅薩婆邏吒(二合)娑陀迦悉地",
    "T20n1185B_001:0804c21": "耶　悉地也真多摩呢囉多娜吽",
    "T20n1185B_001:0804c22": "若持誦八字陀羅尼人皆須用前兩印誦前陀",
    "T20n1185B_001:0804c23": "羅尼。然後結印。此印能廣作一切事悉得成",
    "T20n1185B_001:0804c24": "就。若欲身上莊嚴冠帶之時。皆須呪衣七遍",
    "T20n1185B_001:0804c25": "然後著之。即得擁護自身。常得一切人恭敬。",
    "T20n1185B_001:0804c26": "若欲入陣戰鬪去時。所有器仗並呪一千單",
    "T20n1185B_001:0804c27": "八遍。隨身將入御敵。其賊恐怖無敢當鋒。自",
    "T20n1185B_001:0804c28": "然退散無停足者。又法若欲降伏一切怨敵",
    "T20n1185B_001:0804c29": "惡人者。緣身所著衣服呪一千八遍。著於身",
    "T20n1185B_001:0805a01": "上以就怨敵。其兇惡人並來降伏。又法以取",
    "T20n1185B_001:0805a02": "珠珍或[王*勒][王*(鞨人+乂)]諸雜寶等。呪一千八遍。安幢上",
    "T20n1185B_001:0805a03": "或置軍將身或安馬象之上。隨入戰陣於前",
    "T20n1185B_001:0805a04": "而行。彼賊遙見自然降伏。如是等法無量無",
    "T20n1185B_001:0805a05": "邊不可稱數。其前二印常須依清淨結用。以",
    "T20n1185B_001:0805a06": "護其身得長命報。能除一切病。破一切毘那",
    "T20n1185B_001:0805a07": "夜迦惡魔外道。及諸惡人不能作障。如法用",
    "T20n1185B_001:0805a08": "印一切呪神時時現身。持誦之人速得悉地。",
    "T20n1185B_001:0805a09": "亦得十方一切諸佛遙讚歎之。勅菩薩金剛",
    "T20n1185B_001:0805a10": "并八部等。隨逐擁護為助其力。文殊師利童",
    "T20n1185B_001:0805a11": "子日夜隨逐為伴。不捨其側現種種身。同行",
    "T20n1185B_001:0805a12": "事業為說勝法。不令修此法人退菩提果。其",
    "T20n1185B_001:0805a13": "二印功能為眾生除罪獲福。唯佛能知非凡",
    "T20n1185B_001:0805a14": "測度所明達處。作法之人用心勤功日夜不",
    "T20n1185B_001:0805a15": "住。意勿餘緣自當有證。爾時金剛菩薩。復",
    "T20n1185B_001:0805a16": "從座起頂禮佛足。右遶三匝右膝著地。合掌",
    "T20n1185B_001:0805a17": "向佛瞻仰如來。作如是言妙法希聞。善哉甚",
    "T20n1185B_001:0805a18": "奇殊特難思。我今得聞祕密大威德陀羅尼",
    "T20n1185B_001:0805a19": "法藏力故。使我福德神通倍加增盛。魔宮震",
    "T20n1185B_001:0805a20": "動光明殄滅。娑婆世界此贍部洲國王大臣",
    "T20n1185B_001:0805a21": "八部群輩。福盛威增無諸痛惱。壽命延長人",
    "T20n1185B_001:0805a22": "民和安。惡賊寇擊之類各居本境侵嬈情息。",
    "T20n1185B_001:0805a23": "敬佛信法請僧求福。以陀羅尼福力令我威",
    "T20n1185B_001:0805a24": "神。使諸天及人獲如是益。願此法門於閻浮",
    "T20n1185B_001:0805a25": "提廣行流布。利益一切未來眾生。唯願世尊",
    "T20n1185B_001:0805a26": "說此陀羅尼功能利益。現在未來若有眾生",
    "T20n1185B_001:0805a27": "發心受持。能成何事獲福云何。唯願如來為",
    "T20n1185B_001:0805a28": "我具說。爾時世尊告金剛菩薩言。善哉善男",
    "T20n1185B_001:0805a29": "子汝於此陀羅尼。往昔曾經少分聞故。一念",
    "T20n1185B_001:0805b01": "隨喜而受持故。於今號汝為金剛忿怒大力。",
    "T20n1185B_001:0805b02": "上至有頂下極風輪橫及十方。一切魔王并",
    "T20n1185B_001:0805b03": "諸眷屬常於四生及六趣內。惑亂眾生能使",
    "T20n1185B_001:0805b04": "有情不厭五欲。唯汝金剛忿怒之力。閉六趣",
    "T20n1185B_001:0805b05": "門淨五欲境。建佛道場天人詣至。見法實性",
    "T20n1185B_001:0805b06": "摧魔癡欲。依汝取正。汝曾往昔暫一聞故。隨",
    "T20n1185B_001:0805b07": "喜誦念尚獲如是大威神力。何況菩薩及諸",
    "T20n1185B_001:0805b08": "緣覺聲聞之人并及有情。聞此陀羅尼八字",
    "T20n1185B_001:0805b09": "神呪并二印。受持讀誦書寫憶念。或能自作",
    "T20n1185B_001:0805b10": "及勸人受持。此法決定速證阿耨多羅三藐",
    "T20n1185B_001:0805b11": "三菩提果。善男子此陀羅尼所流布處。當知",
    "T20n1185B_001:0805b12": "皆是文殊師利童子威力得聞此法。若有國",
    "T20n1185B_001:0805b13": "土城邑有此法處。菩薩辟支聲聞之輩。苦行",
    "T20n1185B_001:0805b14": "大仙及呪仙等。天龍修羅金翅鳥王。乃至人",
    "T20n1185B_001:0805b15": "非人等。於中正住常當圍繞。讚歎供養守護",
    "T20n1185B_001:0805b16": "此經。金剛菩薩善男子此陀羅尼八字密藏。",
    "T20n1185B_001:0805b17": "是如來法藏出佛身經。亦名文殊童子變身",
    "T20n1185B_001:0805b18": "八字呪經。若有善男子善女人。我滅度後法",
    "T20n1185B_001:0805b19": "欲滅時。受持此法讀誦書寫尊重讚歎。種種",
    "T20n1185B_001:0805b20": "香華塗香粖香。傘蓋幢旛鐘鼓磬鐸。微妙音",
    "T20n1185B_001:0805b21": "聲歌詠讚頌。及上妙衣服恭敬供養者。當知",
    "T20n1185B_001:0805b22": "此人現世獲十種果報。何等為十。一者國中",
    "T20n1185B_001:0805b23": "無有他兵怨賊侵境相嬈。二者不為日月五",
    "T20n1185B_001:0805b24": "星二十八宿諸惡變怪而起災患。三者國中",
    "T20n1185B_001:0805b25": "此有惡鬼神等行諸疫疾。善神衛國萬民安",
    "T20n1185B_001:0805b26": "樂。四者國中無諸風火霜雹霹靂等難。五者",
    "T20n1185B_001:0805b27": "國土一切人民。不為怨家而得其便。六者國",
    "T20n1185B_001:0805b28": "中一切人等。不為諸魔所逼。七者國中人民。",
    "T20n1185B_001:0805b29": "無諸橫死者著身。八者不值惡王行諸虐苦。",
    "T20n1185B_001:0805c01": "無非時風暴損苗稼。五穀熟成甘果豐足。九",
    "T20n1185B_001:0805c02": "者善龍入境。及時降雨非時不雨。名華藥木",
    "T20n1185B_001:0805c03": "悉皆茂盛。天人仙類時時下現。無有旱澇不",
    "T20n1185B_001:0805c04": "調之名。十者國中人民不為虎狼兕獸諸惡",
    "T20n1185B_001:0805c05": "雜毒之所損害。金剛菩薩善男子此八字陀",
    "T20n1185B_001:0805c06": "羅尼祕密藏門所在之處。有人迴心一念恭",
    "T20n1185B_001:0805c07": "敬供養者。獲前十種果報。何況有人正意發",
    "T20n1185B_001:0805c08": "心受持念誦。勤苦不退日夜坐禪。觀此文殊",
    "T20n1185B_001:0805c09": "師利童子形像。供養無虧不闕。時時行道稱",
    "T20n1185B_001:0805c10": "念其名。不為現身滿其願者無有是處。爾時",
    "T20n1185B_001:0805c11": "世尊為諸大眾。重說偈言。",
    "T20n1185B_001:0805c12": "　供養救世者　　祕密藏殊勝",
    "T20n1185B_001:0805c13": "　此法文殊說　　若人能受持",
    "T20n1185B_001:0805c14": "　稱彼前人願　　圓滿福具足",
    "T20n1185B_001:0805c15": "　大富貴饒財　　名聞遍十方",
    "T20n1185B_001:0805c16": "　若人於此經　　隨喜一念善",
    "T20n1185B_001:0805c17": "　持一陀羅尼　　或誦八字呪",
    "T20n1185B_001:0805c18": "　其福不空過　　速獲大吉祥",
    "T20n1185B_001:0805c19": "　顏貌悉端嚴　　由如天童像",
    "T20n1185B_001:0805c20": "　身形稱十六　　具足七辯才",
    "T20n1185B_001:0805c21": "　常受大富貴　　世世恣情樂",
    "T20n1185B_001:0805c22": "　無諸疾病苦　　文殊悲願力",
    "T20n1185B_001:0805c23": "　令諸有情類　　現世獲安隱",
    "T20n1185B_001:0805c24": "　若有諸國王　　欲往他方國",
    "T20n1185B_001:0805c25": "　入陣擬鬪戰　　書此陀羅尼",
    "T20n1185B_001:0805c26": "　八字真言句　　頂帶及身上",
    "T20n1185B_001:0805c27": "　心常懷憶念　　不為怨家害",
    "T20n1185B_001:0805c28": "　刀仗不及身　　復有殊勝法",
    "T20n1185B_001:0805c29": "　能伏他兵力　　更畫文殊像",
    "T20n1185B_001:0806a01": "　五髻童子身　　騎乘於孔雀",
    "T20n1185B_001:0806a02": "　安置於幢頭　　或遣人手執",
    "T20n1185B_001:0806a03": "　使令軍前行　　諸賊遙望見",
    "T20n1185B_001:0806a04": "　自然皆退散　　或取金銀等",
    "T20n1185B_001:0806a05": "　造作童子像　　種種妙莊嚴",
    "T20n1185B_001:0806a06": "　置於旛幢上　　將入戰陣中",
    "T20n1185B_001:0806a07": "　三軍悉勇健　　鉾甲器仗等",
    "T20n1185B_001:0806a08": "　威光炎熾盛　　諸賊惡愚等",
    "T20n1185B_001:0806a09": "　應時尋退散　　或迷失本心",
    "T20n1185B_001:0806a10": "　歸款自降伏　　國主人非人",
    "T20n1185B_001:0806a11": "　諸人仙類等　　藥叉及羅剎",
    "T20n1185B_001:0806a12": "　乾闥緊那羅　　布單羯吒等",
    "T20n1185B_001:0806a13": "　鬼母及龍神　　蟲狼與虎豹",
    "T20n1185B_001:0806a14": "　師子諸象類　　如上諸惡毒",
    "T20n1185B_001:0806a15": "　見幢悉歸心　　我今重告汝",
    "T20n1185B_001:0806a16": "　一切諸菩薩　　緣覺及聲聞",
    "T20n1185B_001:0806a17": "　金剛眷屬等　　諸天龍神類",
    "T20n1185B_001:0806a18": "　脩羅金鳥眾　　乾闥緊那羅",
    "T20n1185B_001:0806a19": "　一切摩睺羅　　羯吒布單那",
    "T20n1185B_001:0806a20": "　鬼母并男女　　阿婆娑摩羅",
    "T20n1185B_001:0806a21": "　人王及非人　　今當復諦聽",
    "T20n1185B_001:0806a22": "　我今復重說　　文殊悲願行",
    "T20n1185B_001:0806a23": "　一切諸世界　　有佛國土處",
    "T20n1185B_001:0806a24": "　大乘所流布　　皆是文殊力",
    "T20n1185B_001:0806a25": "　十方國土中　　菩薩及聲聞",
    "T20n1185B_001:0806a26": "　得登地位者　　皆是文殊力",
    "T20n1185B_001:0806a27": "　九十五種輩　　修仙苦行業",
    "T20n1185B_001:0806a28": "　得生非想者　　皆是文殊力",
    "T20n1185B_001:0806a29": "　生餘諸天者　　受持五欲樂",
    "T20n1185B_001:0806b01": "　壽命得長存　　皆由文殊力",
    "T20n1185B_001:0806b02": "　諸脩羅王等　　遊行周四海",
    "T20n1185B_001:0806b03": "　威力勇難當　　皆是文殊力",
    "T20n1185B_001:0806b04": "　天帝共脩羅　　於其大海上",
    "T20n1185B_001:0806b05": "　鬪戰無恐怖　　皆是文殊力",
    "T20n1185B_001:0806b06": "　諸龍無怖難　　不懼金鳥食",
    "T20n1185B_001:0806b07": "　解脫遷死憂　　皆是文殊力",
    "T20n1185B_001:0806b08": "　諸小薄福龍　　不被熱沙惱",
    "T20n1185B_001:0806b09": "　身體得清涼　　皆是文殊力",
    "T20n1185B_001:0806b10": "　大威金翅鳥　　能噉諸珍寶",
    "T20n1185B_001:0806b11": "　入腹悉消化　　皆是文殊力",
    "T20n1185B_001:0806b12": "　梵王大自在　　下至四天王",
    "T20n1185B_001:0806b13": "　救護諸人民　　皆是文殊力",
    "T20n1185B_001:0806b14": "　功德大天女　　能滿貧窮者",
    "T20n1185B_001:0806b15": "　衣服雜七寶　　皆是文殊力",
    "T20n1185B_001:0806b16": "　文殊童子願　　一切十方佛",
    "T20n1185B_001:0806b17": "　尚不知其邊　　何況凡夫類",
    "T20n1185B_001:0806b18": "　測度知原際　　設欲興心測",
    "T20n1185B_001:0806b19": "　恒沙乃可算　　文殊童子願",
    "T20n1185B_001:0806b20": "　不知毛頭分　　文殊童子慧",
    "T20n1185B_001:0806b21": "　唯除等妙覺　　初地至十地",
    "T20n1185B_001:0806b22": "　無能知塵分　　何況聲聞眾",
    "T20n1185B_001:0806b23": "　辟支佛等類　　而知文殊慧",
    "T20n1185B_001:0806b24": "　文殊四辯才　　皆說究竟法",
    "T20n1185B_001:0806b25": "　聞者皆解脫　　至於佛彼岸",
    "T20n1185B_001:0806b26": "　我今重重讚　　文殊妙慧行",
    "T20n1185B_001:0806b27": "　志願深極廣　　能滿一切眾",
    "T20n1185B_001:0806b28": "　菩薩第一樂　　十方佛亦讚",
    "T20n1185B_001:0806b29": "　童子行悲願　　汝諸菩薩眾",
    "T20n1185B_001:0806c01": "　緣覺及聲聞　　并諸八部眾",
    "T20n1185B_001:0806c02": "　勿以輕慢心　　文殊童真子",
    "T20n1185B_001:0806c03": "　常須恭敬禮　　取上妙香華",
    "T20n1185B_001:0806c04": "　并修香甘味　　飲食諸果子",
    "T20n1185B_001:0806c05": "　供養童真子　　一切諸菩薩",
    "T20n1185B_001:0806c06": "　金剛眷屬眾　　八部諸龍神",
    "T20n1185B_001:0806c07": "　人王凡庶類　　雖聞餘菩薩",
    "T20n1185B_001:0806c08": "　神通不思議　　由故不如畫",
    "T20n1185B_001:0806c09": "　五髻童子像　　及持陀羅尼",
    "T20n1185B_001:0806c10": "　八字真言句　　作法不懈息",
    "T20n1185B_001:0806c11": "　速超佛地果　　畢定無有疑",
    "T20n1185B_001:0806c12": "爾時世尊告金剛菩薩言。善男子諸佛威德。",
    "T20n1185B_001:0806c13": "及諸菩薩神通變化亦不可思議。此法寶藏",
    "T20n1185B_001:0806c14": "亦不可思議。是故金剛汝常精勤憶念恭敬。",
    "T20n1185B_001:0806c15": "乃至國王人民百官。比丘比丘尼清信士女",
    "T20n1185B_001:0806c16": "并諸法師。能常憶念此陀羅尼法寶。功能不",
    "T20n1185B_001:0806c17": "可思議。此法與一切眾生廣行流通。從國至",
    "T20n1185B_001:0806c18": "國乃至村坊。有人住處遞相傳受。於諸大眾",
    "T20n1185B_001:0806c19": "流布不絕。令人受持得福無量。乃至他國聞",
    "T20n1185B_001:0806c20": "有善人。及國王等愛樂大乘尋訪善友。即須",
    "T20n1185B_001:0806c21": "往彼國令彼國王及諸人民。令使受持書寫",
    "T20n1185B_001:0806c22": "讀誦敬信無疑。若欲擁護結界。應用此陀羅",
    "T20n1185B_001:0806c23": "尼。一切諸處皆通用之。若有法師樂持此法",
    "T20n1185B_001:0806c24": "者。亦傳受與之。其法師得此法已。常須恭",
    "T20n1185B_001:0806c25": "敬此陀羅尼如佛無異。若人於此法師處生",
    "T20n1185B_001:0806c26": "大尊重心。金剛菩薩善男子若人聞此法寶",
    "T20n1185B_001:0806c27": "藏經。不能受持讀誦書寫供養。不為他人廣",
    "T20n1185B_001:0806c28": "說利益。不傳與人此陀羅尼者。此等諸人亦",
    "T20n1185B_001:0806c29": "不能發眾生無上菩提之心。如此人輩當獲",
    "T20n1185B_001:0807a01": "大罪。如犯四重五逆等罪無有異也。一切諸",
    "T20n1185B_001:0807a02": "佛及諸菩薩常當遠離。佛告金剛菩薩言。善",
    "T20n1185B_001:0807a03": "男子於後末世。若有善男子女人等。誹謗是",
    "T20n1185B_001:0807a04": "經及出麁語。云此經法非佛所說。當知是一",
    "T20n1185B_001:0807a05": "切諸佛怨。於阿鼻地獄千劫受於大苦劫盡",
    "T20n1185B_001:0807a06": "更生餘地獄中。受諸苦惱未可窮盡。爾時金",
    "T20n1185B_001:0807a07": "剛菩薩。聞佛說是法已。即於佛前歡喜踊躍",
    "T20n1185B_001:0807a08": "以偈讚佛。",
    "T20n1185B_001:0807a09": "　廣饒益有情　　說此陀羅尼",
    "T20n1185B_001:0807a10": "　并宣最勝經　　亦為利益我",
    "T20n1185B_001:0807a11": "　亦利諸眾生　　令獲大安樂",
    "T20n1185B_001:0807a12": "　由如佛世尊　　稱歎諸佛德",
    "T20n1185B_001:0807a13": "　一切諸呪義　　能修勤行者",
    "T20n1185B_001:0807a14": "　希有未曾有　　說利眾生故",
    "T20n1185B_001:0807a15": "　我今當頂禮　　最勝大菩薩",
    "T20n1185B_001:0807a16": "　文殊童子像　　如教頂戴行",
    "T20n1185B_001:0807a17": "爾時釋迦如來。告金剛菩薩言。善哉善哉汝",
    "T20n1185B_001:0807a18": "今能攝一切諸有情故。發是大心廣能修行",
    "T20n1185B_001:0807a19": "大利益事。善男子我今此法付囑文殊師利",
    "T20n1185B_001:0807a20": "法王子手。令後世中於贍部洲。廣為眾生宣",
    "T20n1185B_001:0807a21": "傳流布。文殊師利童子即於佛前歡喜踊躍。",
    "T20n1185B_001:0807a22": "熙怡含笑而白佛言。世尊今蒙如來於大眾",
    "T20n1185B_001:0807a23": "前。付囑我此陀羅尼法藏經。我當擁護我當",
    "T20n1185B_001:0807a24": "受持。世尊涅槃後於惡世中。令諸眾生依法",
    "T20n1185B_001:0807a25": "受持。廣行流布常不斷絕。於是世尊說斯法",
    "T20n1185B_001:0807a26": "時。無量無邊諸眾生等。聞此法者皆得離憂",
    "T20n1185B_001:0807a27": "惱。無量眾生發阿耨多羅三藐三菩提心。爾",
    "T20n1185B_001:0807a28": "時世尊說此經已。文殊師利童子及金剛菩",
    "T20n1185B_001:0807a29": "薩。諸天龍神八部眾類。同聲讚歎釋迦如來",
    "T20n1185B_001:0807b01": "能說此法。善哉希有所未曾聞。頂禮佛足歡",
    "T20n1185B_001:0807b02": "喜踊躍一心奉行。",
    "T20n1185B_001:0807b03": "文殊師利寶藏陀羅尼經"
}