{
    "X39n0714_001:0703a03": " 新刻排科夾註戒本疏記序",
    "X39n0714_001:0703a05": "觀夫太虗寥廓。既絕諸過於寂滅之津。真心靈鑑。固",
    "X39n0714_001:0703a06": "具眾德於常樂之域。斯之謂法佛本性之尸羅。萬德",
    "X39n0714_001:0703a07": "圓備。其至矣哉。雖然境風震烈。心海鼓動。隨緣流變。",
    "X39n0714_001:0703a08": "逐塵而封執。遂使戴角披毛劇苦無盡期焉。懷此明",
    "X39n0714_001:0703a09": "珠。竛竮六趣。難辛疲乏。實可悲傷也。我",
    "X39n0714_001:0703a10": "大雄氏之出震于竺乾。遠本渺茫焉。證道於寂光。垂",
    "X39n0714_001:0703a11": "影於心土。則於寂滅道場。初結菩薩戒。稱法性之體",
    "X39n0714_001:0703a12": "而斷惡修善。隨真如之用而絕應無方。體用一源。顯",
    "X39n0714_001:0703a13": "微潛通。謂之菩薩三聚淨戒。萬行悉備。嗚呼偉哉。然",
    "X39n0714_001:0703a14": "而人性不齊氣稟質殊。如何其堪于菩薩大行耶。",
    "X39n0714_001:0703a15": "大覺慈父。於是乎分擘三聚戒。初授聲聞眾。以攝律",
    "X39n0714_001:0703a16": "儀戒。是以勝鬘經曰。受菩薩威儀戒。名出家受具足。",
    "X39n0714_001:0703a17": "瑜伽論曰。菩薩攝律儀戒。如諸部毗那耶者是也。自",
    "X39n0714_001:0703a18": "其五夢呈妖白毫潛光之後。尊者近執。蘊結戒藏。謂",
    "X39n0714_001:0703a19": "之根本大毗尼藏。聖聖相稟。未甞分岐路焉。洎至乎",
    "X39n0714_001:0703a20": "近護之道不繼於三聖。大天之邪說興諍於五緣。雖",
    "X39n0714_001:0703a21": "有二部五部十八五百之異執。修證無二途。津梁其",
    "X39n0714_001:0703a22": "一揆。故折金杖援白氎之兆。存于斯矣。在昔周星飛",
    "X39n0714_001:0703a23": "祲千有餘歲。至道鬱乎而其未開。漢日揚光。像教懸",
    "X39n0714_001:0703a24": "被東夏。以降二百年矣。天下僧侶。但知薙染。猶未受",
    "X39n0714_001:0703b01": "五八。何況具戒乎。逮于曹魏嘉平年中。尊者法時。抵",
    "X39n0714_001:0703b02": "于雒陽。乃依法藏部。行羯磨受戒。神州之傳戒。肇于",
    "X39n0714_001:0703b03": "斯時矣。迨姚秦朝覺明譯語。竺念操觚。翻四分律。爾",
    "X39n0714_001:0703b04": "來撰疏凡二十家。雖曰各競蘭菊。而未得醇粹矣。暨",
    "X39n0714_001:0703b05": "夫",
    "X39n0714_001:0703b06": "大唐澂照大師。乃搜法華開顯之秘妙。而荷涅槃扶",
    "X39n0714_001:0703b07": "律之顧命。鈔疏圖儀以被時眾。豈非來蒙之方軌。秉",
    "X39n0714_001:0703b08": "持之龜鏡乎。實自非揭於慧燈。授乎法筏。孰能闢黑",
    "X39n0714_001:0703b09": "暗示通衢。拯沈溺達彼岸者與。聲飛五天。澤流千歲。",
    "X39n0714_001:0703b10": "為四依使維持一人耳矣。然辭深義隱。未易鉤索。尚",
    "X39n0714_001:0703b11": "且祖述者凡六十家。各爭鋒於得失。交嶋鼓乎勝負。",
    "X39n0714_001:0703b12": "而雷同駕說。未足以為規準焉。其匡攝彝範。顯揚行",
    "X39n0714_001:0703b13": "儀者。其惟有宋大智律師乎。覃于師之五百傑出頻",
    "X39n0714_001:0703b14": "音一倡。既絕唱於前達。誰歟繼乎餘音者。我　扶桑",
    "X39n0714_001:0703b15": "國之傳戒律也。濫觴于　招提鑑真大師。中興于",
    "X39n0714_001:0703b16": "西大興正菩薩。厥後傳於明忍和尚。流派浩渺。溢於",
    "X39n0714_001:0703b17": "海內。精鍊乎毗尼。不羞前達矣。嚮者光公。始乃會行",
    "X39n0714_001:0703b18": "事鈔記。次則融公。亦糅羯磨疏記。第所憾者。戒本疏",
    "X39n0714_001:0703b19": "記及與科文。四本別行。閱者病焉。余欲會之。再焉三",
    "X39n0714_001:0703b20": "焉。然禪誦無暇。加旃以病虗移盈昃。未遑及焉。粵有",
    "X39n0714_001:0703b21": "讚州東林靈芝即靜律師者。磨以戒珠。涼以定水。孜",
    "X39n0714_001:0703b22": "孜法門。志存兼濟。從事于斯會入告成。而其為功抽",
    "X39n0714_001:0703b23": "於前代。余聞之。乃歎曰。師之有此舉。末代餘曦。冥復",
    "X39n0714_001:0703b24": "充乎(余)宿願者也。因而遠讚其功。貽厥遐代。於戲三",
    "X39n0714_001:0703c01": "部大成。而慧曦揚輝。涅槃一路。燦然可見。樂學戒者。",
    "X39n0714_001:0703c02": "藉是以行。則依聲聞戒。出三界門。因菩薩戒。過變易",
    "X39n0714_001:0703c03": "土。得如來無為戒蘊。乃遂心海反流。頓入常寂都矣。",
    "X39n0714_001:0703c04": "是為序。",
    "X39n0714_001:0703c05": "維時明和元年龍飛甲申冬安居日苾芻即禪(實相)",
    "X39n0714_001:0703c06": "書于紫陽雷山千如律寺瑜祗室",
    "X39n0714_001:0703c13": "余自少壯。負笈經歷律肆。偏被佛祖之慈育。稍發五",
    "X39n0714_001:0703c14": "分之萌芽。聊存謝德。纔攬斯一帙。夙讀夜思。操觚模",
    "X39n0714_001:0703c15": "學。終為之會。閱者並云壽之於梓。流布宇內。予亦所",
    "X39n0714_001:0703c16": "好樂也。雷山之相師。作為序引透起。然而時緣未熟。",
    "X39n0714_001:0703c17": "埋之於庫中已二十餘年。所屬之徒覺邦等。有與書",
    "X39n0714_001:0703c18": "肆相議之謂以告白之。余年並朽邁。桑榆迫於西山。",
    "X39n0714_001:0703c19": "不堪待時。再校讐之。更加凡例等。以壽梓焉云爾。",
    "X39n0714_001:0703c20": "明和八年龍次辛卯仲冬哉生明比丘靜蓮合稽首",
    "X39n0714_001:0703c21": "題",
    "X39n0714_001:0704a04": "夫道化東漸。已六七百年。南北律匠傑起於世者。大",
    "X39n0714_001:0704a05": "唐澂照大師其人也。所製毗尼三大部者。蓋盡如來",
    "X39n0714_001:0704a06": "權巧之旨。且闢群生解脫之門。三寶住持之功。在于",
    "X39n0714_001:0704a07": "茲矣。次為注解。發明鈔疏蘊奧者。其惟宋朝大智律",
    "X39n0714_001:0704a08": "師而可也。本朝天平年中。招提唐大和上傳律已來。",
    "X39n0714_001:0704a09": "扶桑一統約受誦四分之文。及論隨行。皆依南山部",
    "X39n0714_001:0704a10": "文者也。若依有部學者。可謂宗骨顛倒理味差僻矣。",
    "X39n0714_001:0704a11": "今時通受攝律儀戒。亦依鈔疏。於中此戒本注并疏",
    "X39n0714_001:0704a12": "記等。特別行于世焉。今此會本也。我師久用心之務",
    "X39n0714_001:0704a13": "也。其功既成。再三加校讐。而將壽梓矣。更令命弟子",
    "X39n0714_001:0704a14": "撿校寫本(不肖)。雖識見荒蕪。敢叵違師命。但以舊本",
    "X39n0714_001:0704a15": "對校新本。一覽已畢。歡悅之餘不忍放卷。遂忘固陋",
    "X39n0714_001:0704a16": "操觚稽首云爾。",
    "X39n0714_001:0704a17": "安永二年龍次癸巳二月中澣於讚東大內郡如寶",
    "X39n0714_001:0704a18": "山圓通精舍閣毫",
    "X39n0714_001:0704a19": "日內山門人比丘清月(宜順)和南",
    "X39n0714_001:0704b04": "尸羅是諸佛之本原。萬行之基趾。實為禪那般若依",
    "X39n0714_001:0704b05": "因。近則人天之路。遠則成道之正因。釋門之淄素。預",
    "X39n0714_001:0704b06": "不可不知之矣。于茲終南鼻祖所撰三大鈔疏流行",
    "X39n0714_001:0704b07": "盛於世。就中為可務急者。偏唯戒本注疏肝要者歟。",
    "X39n0714_001:0704b08": "然而從異朝別行來無奈之何。我師竊悲傷之。務之",
    "X39n0714_001:0704b09": "孜孜。五部具會為一本。欲令新學之徒易照校之也。",
    "X39n0714_001:0704b10": "且欲令蒼生育人天之種。終致大道之權述者也。差",
    "X39n0714_001:0704b11": "功成之日令(不侫)校閱之。今又刻鏤流布弘通宇內。",
    "X39n0714_001:0704b12": "同心隨喜塞塞胸中矣。未暇看他面竭鄙詞。聊讚之",
    "X39n0714_001:0704b13": "曰。",
    "X39n0714_001:0704b14": "　佛由戒證真　　依行為真人　　相續於慧命",
    "X39n0714_001:0704b15": "　佛日日日新",
    "X39n0714_001:0704b16": "安永二年仲秋之日法正庵比丘玉線謹題",
    "X39n0714_001:0704b20": "凡例(三條)",
    "X39n0714_001:0704b21": "題中四分律戒本出曇無德部。含注及疏南山所",
    "X39n0714_001:0704b22": "出。行宗記及科靈芝所著也。於中含注則合戒本。",
    "X39n0714_001:0704b23": "素為一本。而上中下。疏記及科。各別流行。言部五",
    "X39n0714_001:0704b24": "部。言卷則四本也。疏記各八卷(約靈芝之所分)。科二卷。共",
    "X39n0714_001:0704c01": "戒本為二十有一卷。今亦合會為三七卷。一二三",
    "X39n0714_001:0704c02": "四各有上下。據本存之。更加之一之二等。成之分",
    "X39n0714_001:0704c03": "卷。此則余所定置也。",
    "X39n0714_001:0704c04": "戒本之注。古本並分行細書。今為易見。多則大書",
    "X39n0714_001:0704c05": "而以印分之。或不充行。或疏記共不科釋者。直依",
    "X39n0714_001:0704c06": "舊本。分書本文之下。勿生怪矣。",
    "X39n0714_001:0704c07": "凡標科中以【律】印者戒本也。以【註】印者含注也。以",
    "X39n0714_001:0704c08": "【疏】印者疏也。低一字者記也。科排布疏文上。五部",
    "X39n0714_001:0704c09": "俱會。以成一覽。猶恐有參差。後生訂之。幸甚矣。",
    "X39n0714_001:0704c13": "四分律含註戒本疏行宗記目錄",
    "X39n0714_001:0704c15": "卷一(一上之一)",
    "X39n0714_001:0704c16": "序疏序戒序",
    "X39n0714_001:0704c17": "卷二(一上之二)",
    "X39n0714_001:0704c18": "戒序之餘皈敬偈本文",
    "X39n0714_001:0704c19": "序正流通大科",
    "X39n0714_001:0704c20": "卷三(一下之一)",
    "X39n0714_001:0704c21": "廣教發起序",
    "X39n0714_001:0704c22": "卷四(一下之二)",
    "X39n0714_001:0704c23": "廣教發起序",
    "X39n0714_001:0704c24": "卷五(二上之一)",
    "X39n0714_001:0705a01": "廣教發起序大婬戒",
    "X39n0714_001:0705a02": "卷六(二上之二)",
    "X39n0714_001:0705a03": "大婬戒之餘大盜戒",
    "X39n0714_001:0705a04": "卷七(二上之三)",
    "X39n0714_001:0705a05": "大盜戒之餘",
    "X39n0714_001:0705a06": "卷八(二下之一)",
    "X39n0714_001:0705a07": "大殺戒大妄語戒",
    "X39n0714_001:0705a08": "卷九(二下之二)",
    "X39n0714_001:0705a09": "僧殘(自初戒至第七有主房戒)",
    "X39n0714_001:0705a10": "卷十(三上之一)",
    "X39n0714_001:0705a11": "僧殘之餘(自第八至第十一)",
    "X39n0714_001:0705a12": "卷十一(三上之二)",
    "X39n0714_001:0705a13": "僧殘之餘(自第十二至第十三)二不定",
    "X39n0714_001:0705a14": "三十捨墮",
    "X39n0714_001:0705a15": "卷十二(三上之三)",
    "X39n0714_001:0705a16": "長衣過限戒",
    "X39n0714_001:0705a17": "卷十三(三下之一)",
    "X39n0714_001:0705a18": "離衣戒",
    "X39n0714_001:0705a19": "卷十四(三下之二)",
    "X39n0714_001:0705a20": "月望戒已下",
    "X39n0714_001:0705a21": "卷十五(三下之三)",
    "X39n0714_001:0705a22": "自販賣戒至竟",
    "X39n0714_001:0705a23": "卷十六(四上之一)",
    "X39n0714_001:0705a24": "九十單提(自一至十二)",
    "X39n0714_001:0705b01": "卷十七(四上之二)",
    "X39n0714_001:0705b02": "九十單提之餘(自十三至三十二)",
    "X39n0714_001:0705b03": "卷十八(四上之三)",
    "X39n0714_001:0705b04": "九十單提之餘(自三十三至四十七)",
    "X39n0714_001:0705b05": "卷十九(四下之一)",
    "X39n0714_001:0705b06": "九十單提之餘(自四十八至七十四)",
    "X39n0714_001:0705b07": "卷二十(四下之二)",
    "X39n0714_001:0705b08": "九十單提之餘(自七十五至九十)四提舍尼",
    "X39n0714_001:0705b09": "一百眾學(自初至五十一)",
    "X39n0714_001:0705b10": "卷二十一(四下之三)",
    "X39n0714_001:0705b11": "一百眾學之餘(自五十二至一百)",
    "X39n0714_001:0705b12": "七滅諍法七佛略教",
    "X39n0714_001:0705b13": "廣略二教總流通分疏家批文(并)跋",
    "X39n0714_001:0705b15": "四分律含註戒本疏行宗記目錄(終)",
    "X39n0714_001:0705b19": "含注戒本(并)疏記略條目",
    "X39n0714_001:0705b21": "戒經序",
    "X39n0714_001:0705b22": "○四波羅夷法",
    "X39n0714_001:0705b23": "第一大婬戒",
    "X39n0714_001:0705b24": "第二大盜戒",
    "X39n0714_001:0705c01": "第三大殺戒",
    "X39n0714_001:0705c02": "第四大妄語戒",
    "X39n0714_001:0705c03": "○十三僧殘法",
    "X39n0714_001:0705c04": "第一漏失戒",
    "X39n0714_001:0705c05": "第二摩觸戒",
    "X39n0714_001:0705c06": "第三麤語戒",
    "X39n0714_001:0705c07": "第四歎身戒",
    "X39n0714_001:0705c08": "第五媒人戒",
    "X39n0714_001:0705c09": "第六無主房戒",
    "X39n0714_001:0705c10": "第七有主房戒",
    "X39n0714_001:0705c11": "第八無根謗戒",
    "X39n0714_001:0705c12": "第九假根謗戒",
    "X39n0714_001:0705c13": "第十破僧戒",
    "X39n0714_001:0705c14": "第十一助破僧戒",
    "X39n0714_001:0705c15": "第十二汙家擯謗戒",
    "X39n0714_001:0705c16": "第十三拒僧諫戒",
    "X39n0714_001:0705c17": "○二不定法",
    "X39n0714_001:0705c18": "第一屏處不定戒",
    "X39n0714_001:0705c19": "第二露處不定戒",
    "X39n0714_001:0705c20": "○三十捨墮法",
    "X39n0714_001:0705c21": "一長衣戒",
    "X39n0714_001:0705c22": "二離衣戒",
    "X39n0714_001:0705c23": "三月望衣戒",
    "X39n0714_001:0705c24": "四取非親尼衣戒",
    "X39n0714_001:0706a01": "五浣故衣戒",
    "X39n0714_001:0706a02": "六乞衣戒",
    "X39n0714_001:0706a03": "七過分取衣戒",
    "X39n0714_001:0706a04": "八勸增衣價戒",
    "X39n0714_001:0706a05": "九勸二家增價戒",
    "X39n0714_001:0706a06": "十忽切索衣戒",
    "X39n0714_001:0706a07": "十一蠶綿袈裟戒",
    "X39n0714_001:0706a08": "十二黑毛臥具戒",
    "X39n0714_001:0706a09": "十三白毛三衣戒",
    "X39n0714_001:0706a10": "十四六年三衣戒",
    "X39n0714_001:0706a11": "十五不貼坐具戒",
    "X39n0714_001:0706a12": "十六持羊毛戒",
    "X39n0714_001:0706a13": "十七浣染毛戒",
    "X39n0714_001:0706a14": "十八畜錢寶戒",
    "X39n0714_001:0706a15": "十九貿寶戒",
    "X39n0714_001:0706a16": "二十販賣戒",
    "X39n0714_001:0706a17": "二十一長鉢戒",
    "X39n0714_001:0706a18": "二十二乞鉢戒",
    "X39n0714_001:0706a19": "二十三乞縷戒",
    "X39n0714_001:0706a20": "二十四勸織戒",
    "X39n0714_001:0706a21": "二十五奪衣戒",
    "X39n0714_001:0706a22": "二十六長藥戒",
    "X39n0714_001:0706a23": "二十七雨浴戒",
    "X39n0714_001:0706a24": "二十八急施衣戒",
    "X39n0714_001:0706b01": "二十九蘭若離衣戒",
    "X39n0714_001:0706b02": "三十迴僧物戒",
    "X39n0714_001:0706b03": "○九十單提法",
    "X39n0714_001:0706b04": "一小妄語戒",
    "X39n0714_001:0706b05": "二行罵戒",
    "X39n0714_001:0706b06": "三兩舌戒",
    "X39n0714_001:0706b07": "四與女人宿戒",
    "X39n0714_001:0706b08": "五共未具宿戒",
    "X39n0714_001:0706b09": "六未具同誦戒",
    "X39n0714_001:0706b10": "七說麤罪戒",
    "X39n0714_001:0706b11": "八實得道戒",
    "X39n0714_001:0706b12": "九與女說法戒",
    "X39n0714_001:0706b13": "十掘地戒",
    "X39n0714_001:0706b14": "十一壞生戒",
    "X39n0714_001:0706b15": "十二餘語惱觸戒",
    "X39n0714_001:0706b16": "十三嫌罵知事戒",
    "X39n0714_001:0706b17": "十四露敷僧物戒",
    "X39n0714_001:0706b18": "十五屏敷僧物戒",
    "X39n0714_001:0706b19": "十六強敷坐戒",
    "X39n0714_001:0706b20": "十七牽出房戒",
    "X39n0714_001:0706b21": "十八脫脚牀戒",
    "X39n0714_001:0706b22": "十九用蟲水戒",
    "X39n0714_001:0706b23": "二十覆屋過限戒",
    "X39n0714_001:0706b24": "二十一輙教尼戒",
    "X39n0714_001:0706c01": "二十二說法至暮戒",
    "X39n0714_001:0706c02": "二十三譏教尼人戒",
    "X39n0714_001:0706c03": "二十四與尼衣戒",
    "X39n0714_001:0706c04": "二十五為尼作衣戒",
    "X39n0714_001:0706c05": "二十六與尼坐戒",
    "X39n0714_001:0706c06": "二十七尼期行戒",
    "X39n0714_001:0706c07": "二十八尼同船戒",
    "X39n0714_001:0706c08": "二十九尼歎食戒",
    "X39n0714_001:0706c09": "三十與女期行戒",
    "X39n0714_001:0706c10": "三十一食過受戒",
    "X39n0714_001:0706c11": "三十二背請戒",
    "X39n0714_001:0706c12": "三十三別眾食戒",
    "X39n0714_001:0706c13": "三十四歸婦賈客食戒",
    "X39n0714_001:0706c14": "三十五足食戒",
    "X39n0714_001:0706c15": "三十六勸足食戒",
    "X39n0714_001:0706c16": "三十七非時食戒",
    "X39n0714_001:0706c17": "三十八殘宿食戒",
    "X39n0714_001:0706c18": "三十九不受食戒",
    "X39n0714_001:0706c19": "四十索美食戒",
    "X39n0714_001:0706c20": "四十一與外道食戒",
    "X39n0714_001:0706c21": "四十二食前後入聚戒",
    "X39n0714_001:0706c22": "四十三食家強坐戒",
    "X39n0714_001:0706c23": "四十四屏與女坐戒",
    "X39n0714_001:0706c24": "四十五與女露坐戒",
    "X39n0714_001:0707a01": "四十六驅他出聚戒",
    "X39n0714_001:0707a02": "四十七過受樂戒",
    "X39n0714_001:0707a03": "四十八觀軍戒",
    "X39n0714_001:0707a04": "四十九軍中過宿戒",
    "X39n0714_001:0707a05": "五十觀軍戰戒",
    "X39n0714_001:0707a06": "五十一飲酒戒",
    "X39n0714_001:0707a07": "五十二水中戲戒",
    "X39n0714_001:0707a08": "五十三擊攊他戒",
    "X39n0714_001:0707a09": "五十四不受諫戒",
    "X39n0714_001:0707a10": "五十五怖比丘戒",
    "X39n0714_001:0707a11": "五十六半月浴戒",
    "X39n0714_001:0707a12": "五十七露地然火戒",
    "X39n0714_001:0707a13": "五十八藏他衣物戒",
    "X39n0714_001:0707a14": "五十九真實淨戒",
    "X39n0714_001:0707a15": "六十著新衣戒",
    "X39n0714_001:0707a16": "六十一奪畜生命戒",
    "X39n0714_001:0707a17": "六十二飲蟲水戒",
    "X39n0714_001:0707a18": "六十三疑惱比丘戒",
    "X39n0714_001:0707a19": "六十四覆他麤罪戒",
    "X39n0714_001:0707a20": "六十五與年不滿戒",
    "X39n0714_001:0707a21": "六十六發諍戒",
    "X39n0714_001:0707a22": "六十七與賊期行戒",
    "X39n0714_001:0707a23": "六十八惡見違諫戒",
    "X39n0714_001:0707a24": "六十九隨舉比丘戒",
    "X39n0714_001:0707b01": "七十隨擯沙彌戒",
    "X39n0714_001:0707b02": "七十一拒勸學戒",
    "X39n0714_001:0707b03": "七十二毀毗尼戒",
    "X39n0714_001:0707b04": "七十三恐舉先言戒",
    "X39n0714_001:0707b05": "七十四同羯磨後悔戒",
    "X39n0714_001:0707b06": "七十五不與欲戒",
    "X39n0714_001:0707b07": "七十六與欲後悔戒",
    "X39n0714_001:0707b08": "七十七屏聽四諍戒",
    "X39n0714_001:0707b09": "七十八瞋打比丘戒",
    "X39n0714_001:0707b10": "七十九搏比丘戒",
    "X39n0714_001:0707b11": "八十殘謗戒",
    "X39n0714_001:0707b12": "八十一突入王宮戒",
    "X39n0714_001:0707b13": "八十二捉寶戒",
    "X39n0714_001:0707b14": "八十三非時入聚戒",
    "X39n0714_001:0707b15": "八十四過量牀足戒",
    "X39n0714_001:0707b16": "八十五兜羅綿褥戒",
    "X39n0714_001:0707b17": "八十六骨牙角鍼筒戒",
    "X39n0714_001:0707b18": "八十七過量坐具戒",
    "X39n0714_001:0707b19": "八十八過量覆瘡衣戒",
    "X39n0714_001:0707b20": "八十九過量雨衣戒",
    "X39n0714_001:0707b21": "九十過量三衣戒",
    "X39n0714_001:0707b22": "○四提舍尼法",
    "X39n0714_001:0707b23": "一從非親尼取食戒",
    "X39n0714_001:0707b24": "二食尼指授食戒",
    "X39n0714_001:0707c01": "三學家受食戒",
    "X39n0714_001:0707c02": "四蘭若受食戒",
    "X39n0714_001:0707c03": "○百眾學法",
    "X39n0714_001:0707c04": "一著內衣戒",
    "X39n0714_001:0707c05": "二著三衣戒",
    "X39n0714_001:0707c06": "三反抄衣戒",
    "X39n0714_001:0707c07": "四反抄衣坐戒",
    "X39n0714_001:0707c08": "五衣纏頸戒",
    "X39n0714_001:0707c09": "六衣纏頸坐戒",
    "X39n0714_001:0707c10": "七覆頭戒",
    "X39n0714_001:0707c11": "八覆頭坐戒",
    "X39n0714_001:0707c12": "九跳行戒",
    "X39n0714_001:0707c13": "十跳行坐戒",
    "X39n0714_001:0707c14": "十一蹲坐戒",
    "X39n0714_001:0707c15": "十二叉腰戒",
    "X39n0714_001:0707c16": "十三叉腰坐戒",
    "X39n0714_001:0707c17": "十四搖身戒",
    "X39n0714_001:0707c18": "十五搖身坐戒",
    "X39n0714_001:0707c19": "十六掉臂戒",
    "X39n0714_001:0707c20": "十七掉臂坐戒",
    "X39n0714_001:0707c21": "十八覆身戒",
    "X39n0714_001:0707c22": "十九覆身坐戒",
    "X39n0714_001:0707c23": "二十左右顧視戒",
    "X39n0714_001:0707c24": "二十一左右顧視坐戒",
    "X39n0714_001:0708a01": "二十二靜默戒",
    "X39n0714_001:0708a02": "二十三靜默坐戒",
    "X39n0714_001:0708a03": "二十四戲咲戒",
    "X39n0714_001:0708a04": "二十五戲咲坐戒",
    "X39n0714_001:0708a05": "二十六用意受食戒",
    "X39n0714_001:0708a06": "二十七溢鉢受食戒",
    "X39n0714_001:0708a07": "二十八溢鉢受羮戒",
    "X39n0714_001:0708a08": "二十九羮飯等食戒",
    "X39n0714_001:0708a09": "三十以次食戒",
    "X39n0714_001:0708a10": "三十一挑鉢中食戒",
    "X39n0714_001:0708a11": "三十二索羮飯戒",
    "X39n0714_001:0708a12": "三十三飯覆羮戒",
    "X39n0714_001:0708a13": "三十四視比座鉢戒",
    "X39n0714_001:0708a14": "三十五繫鉢想食戒",
    "X39n0714_001:0708a15": "三十六大揣食戒",
    "X39n0714_001:0708a16": "三十七張口待食戒",
    "X39n0714_001:0708a17": "三十八含食語戒",
    "X39n0714_001:0708a18": "三十九遙擲口中戒",
    "X39n0714_001:0708a19": "四十遺落食戒",
    "X39n0714_001:0708a20": "四十一頰食戒",
    "X39n0714_001:0708a21": "四十二嚼食作聲戒",
    "X39n0714_001:0708a22": "四十三噏飯食戒",
    "X39n0714_001:0708a23": "四十四舌舐食戒",
    "X39n0714_001:0708a24": "四十五振手食戒",
    "X39n0714_001:0708b01": "四十六把散飯戒",
    "X39n0714_001:0708b02": "四十七污手捉食器戒",
    "X39n0714_001:0708b03": "四十八棄洗鉢水戒",
    "X39n0714_001:0708b04": "四十九生草上大小便戒",
    "X39n0714_001:0708b05": "五十水中大小便戒",
    "X39n0714_001:0708b06": "五十一立大小便戒",
    "X39n0714_001:0708b07": "五十二反抄衣說法戒",
    "X39n0714_001:0708b08": "五十三衣纏頸說法戒",
    "X39n0714_001:0708b09": "五十四覆頭說法戒",
    "X39n0714_001:0708b10": "五十五裹頭說法戒",
    "X39n0714_001:0708b11": "五十六叉腰說法戒",
    "X39n0714_001:0708b12": "五十七著革屣說法戒",
    "X39n0714_001:0708b13": "五十八著木屣說法戒",
    "X39n0714_001:0708b14": "五十九騎乘說法戒",
    "X39n0714_001:0708b15": "六十佛塔中宿戒",
    "X39n0714_001:0708b16": "六十一藏物塔中戒",
    "X39n0714_001:0708b17": "六十二著革履入塔戒",
    "X39n0714_001:0708b18": "六十三捉革履入塔戒",
    "X39n0714_001:0708b19": "六十四著革履繞塔戒",
    "X39n0714_001:0708b20": "六十五著富羅入塔戒",
    "X39n0714_001:0708b21": "六十六捉富羅入塔戒",
    "X39n0714_001:0708b22": "六十七塔下坐留食戒",
    "X39n0714_001:0708b23": "六十八塔下擔死屍戒",
    "X39n0714_001:0708b24": "六十九塔下埋屍戒",
    "X39n0714_001:0708c01": "七十塔下燒屍戒",
    "X39n0714_001:0708c02": "七十一向塔燒屍戒",
    "X39n0714_001:0708c03": "七十二塔四邊燒屍戒",
    "X39n0714_001:0708c04": "七十三持衣床塔下過戒",
    "X39n0714_001:0708c05": "七十四塔下大小便戒",
    "X39n0714_001:0708c06": "七十五向塔大小便戒",
    "X39n0714_001:0708c07": "七十六塔四邊大小便戒",
    "X39n0714_001:0708c08": "七十七持佛像至大小便處戒",
    "X39n0714_001:0708c09": "七十八塔下嚼楊枝戒",
    "X39n0714_001:0708c10": "七十九向塔嚼楊枝戒",
    "X39n0714_001:0708c11": "八十塔四邊嚼楊枝戒",
    "X39n0714_001:0708c12": "八十一塔下涕唾戒",
    "X39n0714_001:0708c13": "八十二向塔涕唾戒",
    "X39n0714_001:0708c14": "八十三塔四邊涕唾戒",
    "X39n0714_001:0708c15": "八十四向塔舒脚坐戒",
    "X39n0714_001:0708c16": "八十五安佛下房戒",
    "X39n0714_001:0708c17": "八十六人坐己立說法戒",
    "X39n0714_001:0708c18": "八十七人臥己坐說法戒",
    "X39n0714_001:0708c19": "八十八人在坐己在非坐說法戒",
    "X39n0714_001:0708c20": "八十九人在高坐說法戒",
    "X39n0714_001:0708c21": "九十人在前行說法戒",
    "X39n0714_001:0708c22": "九十一人在高經行處說法戒",
    "X39n0714_001:0708c23": "九十二人在道說法戒",
    "X39n0714_001:0708c24": "九十三携手道行戒",
    "X39n0714_001:0709a01": "九十四上樹戒",
    "X39n0714_001:0709a02": "九十五杖絡囊戒",
    "X39n0714_001:0709a03": "九十六持杖人說法戒",
    "X39n0714_001:0709a04": "九十七持劒人說法戒",
    "X39n0714_001:0709a05": "九十八持矛人說法戒",
    "X39n0714_001:0709a06": "九十九持刀人說法戒",
    "X39n0714_001:0709a07": "百持蓋人說法戒",
    "X39n0714_001:0709a08": "○七滅諍法",
    "X39n0714_001:0709a09": "一現前毗尼",
    "X39n0714_001:0709a10": "二憶念毗尼",
    "X39n0714_001:0709a11": "三不癡毗尼",
    "X39n0714_001:0709a12": "四自言治",
    "X39n0714_001:0709a13": "五多人語",
    "X39n0714_001:0709a14": "六罪處所",
    "X39n0714_001:0709a15": "七草覆地",
    "X39n0714_001:0709a16": "○七佛略戒",
    "X39n0714_001:0709a17": "○流通分",
    "X39n0714_001:0709a19": "含註戒本(并)疏記略條目(終)",
    "X39n0714_001:0709b03": " 四分律比丘含注戒本序",
    "X39n0714_001:0709b05": "太一山沙門釋　道宣　述",
    "X39n0714_001:0709b06": "四分戒本者。蓋開萬行之通衢。引三乘之正軌也。自",
    "X39n0714_001:0709b07": "法王利見弘濟在緣。程上聖之悽惶。悼小凡之沉溺。",
    "X39n0714_001:0709b08": "故能闢不諱之門。示祕密之深術。張無問之說。顯初",
    "X39n0714_001:0709b09": "學之津塗。遂靜處而興教源。集眾而宣玄範。前明由",
    "X39n0714_001:0709b10": "序。廣陳發致之功。後列大宗。盛羅機欲所被。約時敷",
    "X39n0714_001:0709b11": "演。通行於是承遵。合潔等聞。正法由茲久住。但以時",
    "X39n0714_001:0709b12": "來不競。情變所流。經陳夢氎之徵。律舒分杖之喻。致",
    "X39n0714_001:0709b13": "使教隨文結。理任情移。雲飛二部五部之殊山張十",
    "X39n0714_001:0709b14": "八五百之異。取其元始所被。無非計情。窮其要會之",
    "X39n0714_001:0709b15": "心。俱通正業。逮乎曹魏之末。戒本創傳。終於隋運之",
    "X39n0714_001:0709b16": "初。芟改者眾。或依梵本。或寫隸文。或以義求。或以緣",
    "X39n0714_001:0709b17": "據。讎校諸說。成務蒙然。濫罔前脩。翳昏後學。梵本則",
    "X39n0714_001:0709b18": "文旨乖互。方言未融。準律則得在宗歸。失於辨相。義",
    "X39n0714_001:0709b19": "求雖有深會。未靜論端。緣據似是具周。止存別見。原",
    "X39n0714_001:0709b20": "夫正戒明禁。唯佛制開。賢聖緘默。但知祇奉。故律論",
    "X39n0714_001:0709b21": "所述。咸宗本經。自餘位班曾未揣度。總敘諸見。師心",
    "X39n0714_001:0709b22": "者多。考定昔緣。良所未暇。今以戒本繁略隱義局文。",
    "X39n0714_001:0709b23": "用則失儀。捨則非據。若不顯相。人難具依。余少仰玄",
    "X39n0714_001:0709b24": "風。志隆清範。昔在帝京。周流講肆。伏膺請業。載紀相",
    "X39n0714_001:0709c01": "尋。何甞不執卷臨文慨斯壅結。遂以貞觀四年庚寅",
    "X39n0714_001:0709c02": "之歲。薄遊嶽瀆。廣評律宗。但見誦語紛綸。未思弘遠。",
    "X39n0714_001:0709c03": "高譚有務。事用無施。纔羅七五之名。妄居一字之首。",
    "X39n0714_001:0709c04": "但述行藏之要。寧開決正之心。問以戒律廢興。妙憑",
    "X39n0714_001:0709c05": "疏解。約之情通本據。無文可依。自有博學生知。行名",
    "X39n0714_001:0709c06": "雙顯。而神用莫準。情取天乖。余意之所未安。義當依",
    "X39n0714_001:0709c07": "法為定。則諍論自弭。何俟繁辭。今試敢依律本。具錄",
    "X39n0714_001:0709c08": "正經。仍從佛解。即為注述。文唯一卷。同昔所傳持犯",
    "X39n0714_001:0709c09": "兩明。今便異古。庶令初後兼學。愚智齊遵。麤知則具",
    "X39n0714_001:0709c10": "三種持律。精練則是一師大化。以斯用求。濟成為極。",
    "X39n0714_001:0709c11": "又以戒各緣起。妄說非無。若不鏡曉。終歸虗託。故隨",
    "X39n0714_001:0709c12": "戒類引。刪要補之。俾夫顯相通班。輕重昭現。足以潤",
    "X39n0714_001:0709c13": "身光德。足以護法匡時。臨文無取謬於文。思義則不",
    "X39n0714_001:0709c14": "資他義。豈直自貽無漏。亦將兼濟有緣。故輙筆記序",
    "X39n0714_001:0709c15": "之云爾。",
    "X39n0714_001:0710a05": "四分律含注戒本疏行宗記一上",
    "X39n0714_001:0710a06": "之一并序",
    "X39n0714_001:0710a08": "大宋餘杭郡沙門　元照　述",
    "X39n0714_001:0710a09": "心隨物轉故積動以成昏業自惑生故習惡而亡",
    "X39n0714_001:0710a10": "善所以化分兩學將因靜以旋明制列二持必先",
    "X39n0714_001:0710a11": "止而後作故知止業實乃行宗若夫翻疇昔之沉",
    "X39n0714_001:0710a12": "迷禦方今之狂逸清澄根欲蕩滌心塵平苦海之",
    "X39n0714_001:0710a13": "波濤摧界繫之籠檻者唯斯戒本頗適機緣然而",
    "X39n0714_001:0710a14": "聖意包容微言簡要爰自逍遙初譯代漸支離洎",
    "X39n0714_001:0710a15": "乎太一重恢理歸淳正仰規彝範俯察顓蒙摘廣律",
    "X39n0714_001:0710a16": "以注本經演義章而申厥旨文凡兩出義復重修",
    "X39n0714_001:0710a17": "逮此衰遲罕聞傳授雖前脩出於章記而草剏未",
    "X39n0714_001:0710a18": "詳或時輩繼以講求而相承莫委於是載思載覽",
    "X39n0714_001:0710a19": "隨說隨抄彌歷歲華遽盈卷帙考名責實搜古評",
    "X39n0714_001:0710a20": "今俾利鈍以兼資冀說行而兩遂尤慚寡薄莫盡",
    "X39n0714_001:0710a21": "玄微或所未安以俟來裔。時元祐三年夏安居竟",
    "X39n0714_001:0710a22": "在東安碧沼蘭若絕筆因題序云。",
    "X39n0714_001:0710a23": "【疏】四分律含注戒本疏序",
    "X39n0714_001:0710a24": "題中上七字即所解本文加一疏字即攬本題為",
    "X39n0714_001:0710b01": "疏別目下著序字後用疏目成今序題言含注者",
    "X39n0714_001:0710b02": "謂引律廣解參注文中故也問羯磨亦注而不標",
    "X39n0714_001:0710b03": "者答大凡首題為存簡濫今對古本皆無注釋即",
    "X39n0714_001:0710b04": "下序云豈非單寫本文通略正解是也羯磨一本",
    "X39n0714_001:0710b05": "諸家多注但以刪補隨機四字簡別問所以不云",
    "X39n0714_001:0710b06": "刪補者答此本全依律文一無改作即下云敢依",
    "X39n0714_001:0710b07": "律部具集正經等至後方有刪定戒本被世誦習",
    "X39n0714_001:0710b08": "仍標刪定復簡今文疏以踈決為義序乃端首之",
    "X39n0714_001:0710b09": "名餘四分戒本等字下文委解不復兩繁矣。",
    "X39n0714_001:0710b10": "【疏】終南太一山沙門釋　道宣　撰",
    "X39n0714_001:0710b11": "撰號中漢書云太一山古文以為終南是則二名",
    "X39n0714_001:0710b12": "並山之總號或疑太一是其別峯縱是通名齊列",
    "X39n0714_001:0710b13": "何損不可輒削此即律師所居處也沙門等號如",
    "X39n0714_001:0710b14": "常所聞戒本與疏並經兩出初貞觀八年注戒本",
    "X39n0714_001:0710b15": "一卷疏三卷至永徽二年重修戒本二卷(今分三卷)疏",
    "X39n0714_001:0710b16": "為四卷(今分八卷)今所傳者並後修本。",
    "X39n0714_001:0710b17": "【疏】四分戒本者斯乃統萬行之關鍵寔三乘之階轍",
    "X39n0714_001:0710b18": "者也。",
    "X39n0714_001:0710b19": "序文大略歎教敘宗傳弘著撰意令觀序識其來",
    "X39n0714_001:0710b20": "緣歎教體中初句標所釋本文斯乃下二句正歎",
    "X39n0714_001:0710b21": "言萬行等者謂此戒文通收善惡事法對惡事惡",
    "X39n0714_001:0710b22": "法以明止行對善事善法而成作行止行斷惡作",
    "X39n0714_001:0710b23": "行修善行雖多途無出斯二又解約境而言戒則",
    "X39n0714_001:0710b24": "無量且列二百五十為持犯綱領則知戒文攝一",
    "X39n0714_001:0710c01": "切相又復通及化教諸行若非此戒行檀不淨進",
    "X39n0714_001:0710c02": "忍徒苦禪智不生萬行不出六度六度必戒為本",
    "X39n0714_001:0710c03": "此文詮戒故知總攝下云世出世行並依承之鈔",
    "X39n0714_001:0710c04": "云發趣萬行戒為宗主並同此意關即是門鍵謂",
    "X39n0714_001:0710c05": "鏁鑰城邑宅舍用此為要可喻止作統收萬行言",
    "X39n0714_001:0710c06": "三乘者一切聖人無不由戒以為初門故喻階轍",
    "X39n0714_001:0710c07": "階謂階梯轍謂車跡問此宗小教那通佛乘答若",
    "X39n0714_001:0710c08": "據菩薩別有頓戒今以二意通之一者出家菩薩",
    "X39n0714_001:0710c09": "必須次第先小後大二者勝鬘智論謂毗尼藏即",
    "X39n0714_001:0710c10": "大乘學由斯二途故指今戒為佛階梯於義無失",
    "X39n0714_001:0710c11": "又解梵網大戒不兼於小有部小乘不通於大唯",
    "X39n0714_001:0710c12": "此四分兼前通後故言三乘也上句約行下句舉",
    "X39n0714_001:0710c13": "人歎教功益略指歸趣耳。",
    "X39n0714_001:0710c14": "【疏】昔夢氎告徵機分利鈍之本喻金顯道教無離合",
    "X39n0714_001:0710c15": "之宗然則二部五部隨務或張五百十八任緣時舉",
    "X39n0714_001:0710c16": "同孚聲教並會真空導達化源通明理性故能乘津",
    "X39n0714_001:0710c17": "五眾覆燾群萌開務攝持允符玄旨。",
    "X39n0714_001:0710c18": "次科總明中大為二段初至之宗明教本無分然",
    "X39n0714_001:0710c19": "則下次示諸宗派別初段夢氎者下引大集有一",
    "X39n0714_001:0710c20": "長者夢氎一段後分為五佛告長者我滅度後有",
    "X39n0714_001:0710c21": "諸弟子分五部等告示徵驗也喻金者律因拘睒",
    "X39n0714_001:0710c22": "彌比丘鬥諍來至舍衛諸優婆塞問佛當云何布",
    "X39n0714_001:0710c23": "施佛言應分作二分此亦是僧彼亦是僧如彼金",
    "X39n0714_001:0710c24": "杖分為二分二俱是金又因緣經云頻毗娑羅王",
    "X39n0714_001:0711a01": "夢一金杖斬十八段怖而問佛佛言我滅度後一",
    "X39n0714_001:0711a02": "百餘年有阿輸迦王威加瞻部時苾芻眾散分十",
    "X39n0714_001:0711a03": "八趣解脫門其致一也上喻本同後別下喻雖異",
    "X39n0714_001:0711a04": "還同以金[疊*毛]體同裂析則異故此二句機教互顯",
    "X39n0714_001:0711a05": "次派別中文又三段初列所分諸部二同孚下歎",
    "X39n0714_001:0711a06": "能弘之人三故能下顯被物之益初段四位分部",
    "X39n0714_001:0711a07": "廣如下疏隨務者約所詮之事聞見不同任緣者",
    "X39n0714_001:0711a08": "據派別之由時緣不一然此二途皆通四位文中",
    "X39n0714_001:0711a09": "各對義必相收宗部既殊可明事異言任緣者二",
    "X39n0714_001:0711a10": "部因簡眾純雜五部由師無所判其十八部異執",
    "X39n0714_001:0711a11": "論中育王集會論法成乖五百部者有言無相教",
    "X39n0714_001:0711a12": "雖不敘起必從緣歎人中孚信也教由聲說故云",
    "X39n0714_001:0711a13": "聲教真空者即滅諦涅槃非偽故真離相故空以",
    "X39n0714_001:0711a14": "諸部師多是無學此二句明信教證空歎其果德",
    "X39n0714_001:0711a15": "導猶深也化源者即如來設化之本明理性者空",
    "X39n0714_001:0711a16": "有雖殊無非化物見理悟道理性祇是真空但上",
    "X39n0714_001:0711a17": "取自證下明化物餘如後辨此二句明達化顯理",
    "X39n0714_001:0711a18": "歎其明解顯益中上二句明攝生益下二句明住",
    "X39n0714_001:0711a19": "持益乘能運載津是水濟載出家眾度生死津故",
    "X39n0714_001:0711a20": "曰乘津燾亦訓覆今取載義禮云如天地無不覆",
    "X39n0714_001:0711a21": "燾是也萌謂草木始芽今取蒙昧或復眾多以喻",
    "X39n0714_001:0711a22": "萬類也上句局出家下句通道俗或可群萌語通",
    "X39n0714_001:0711a23": "義該六道以眾聖弘揚無往不利豈唯七眾獨受",
    "X39n0714_001:0711a24": "其賜開務即各布行教攝持謂匡正佛法允符玄",
    "X39n0714_001:0711b01": "旨二義釋之初約開教雖殊皆契佛意所被之眾",
    "X39n0714_001:0711b02": "無不悟道又解出世弘持並合懸記允順符合也。",
    "X39n0714_001:0711b03": "【疏】至如四分肇興祖習緜遠正法初百便列其宗斯",
    "X39n0714_001:0711b04": "人博考三機殷鑒兩典包括權實統收名理集結茲",
    "X39n0714_001:0711b05": "藏通被時賓故使韋編成規欽承無絕自諸部遠流",
    "X39n0714_001:0711b06": "咸開衢術獨斯一宗未懷支派良由師稟有蹤知時",
    "X39n0714_001:0711b07": "不墜故也。",
    "X39n0714_001:0711b08": "別歎中初至其宗敘其時遠肇始祖承綿長也正",
    "X39n0714_001:0711b09": "法千年一百年時分出故云初百佛滅千年法流",
    "X39n0714_001:0711b10": "此土至于唐朝幾六百載大約而論則一千五百",
    "X39n0714_001:0711b11": "許年矣斯人下釋久傳之意有二初約人法以明",
    "X39n0714_001:0711b12": "二自下約分部以顯初中三機者上機即四依頭",
    "X39n0714_001:0711b13": "陀等中機謂百一供身二房二請等下機如諸長",
    "X39n0714_001:0711b14": "淨地鉢器皮革諸重物等自有通三機者如三衣",
    "X39n0714_001:0711b15": "鉢具篇聚等制良以教本對機而設約機考教得",
    "X39n0714_001:0711b16": "其源矣殷謂殷重鑒即訓視兩典謂大小二乘此",
    "X39n0714_001:0711b17": "二句美其深達也權實者一往且約大小而分此",
    "X39n0714_001:0711b18": "明四分通大之意心為業主識對諸塵沓婆迴心",
    "X39n0714_001:0711b19": "施生成佛逈異有宗深通實道但教局小乘未容",
    "X39n0714_001:0711b20": "直顯故也名謂能詮名句理謂所詮義趣統收之",
    "X39n0714_001:0711b21": "言該乎一化時賓謂當時學眾此四句明所集教",
    "X39n0714_001:0711b22": "體韋熟皮也古者用編簡牘如孔子讀易韋編三",
    "X39n0714_001:0711b23": "絕今借彼意以明古今披覽無厭此二句釋成久",
    "X39n0714_001:0711b24": "傳之意次分部中下引三藏所傳薩婆多出四迦",
    "X39n0714_001:0711c01": "葉遺中分二彌沙塞分一僧祇中分六故云咸開",
    "X39n0714_001:0711c02": "等衢術皆路之別名獨斯下彼云唯曇無德部始",
    "X39n0714_001:0711c03": "終不分此且約一途以歎餘如後辨良由下正歎",
    "X39n0714_001:0711c04": "由集律者達教適機故不分耳上句明傳受得旨",
    "X39n0714_001:0711c05": "故曰有蹤下一句明立法悠永故云無墜此亦顯",
    "X39n0714_001:0711c06": "上緜遠義也。",
    "X39n0714_001:0711c07": "【疏】蘊結西土千有餘年譯傳東夏將四百載諸有傳",
    "X39n0714_001:0711c08": "授同異非無。",
    "X39n0714_001:0711c09": "敘古本中已上通明一宗此下正敘戒本列示中",
    "X39n0714_001:0711c10": "初覺明本者文雖不指義見次科蘊結即目結集",
    "X39n0714_001:0711c11": "教流此土二百餘歲至於姚秦覺明始傳故曰千",
    "X39n0714_001:0711c12": "餘梵云佛陀耶舍此云覺明自秦至唐未滿四百",
    "X39n0714_001:0711c13": "故云將也諸有下正指此本而意生下文故語通",
    "X39n0714_001:0711c14": "上下。",
    "X39n0714_001:0711c15": "【疏】元魏季曆慧光律師隨義約文重出一本首題歸",
    "X39n0714_001:0711c16": "敬者是也此與姚秦覺明所出頗得相符。",
    "X39n0714_001:0711c17": "光師本中元魏即東魏元氏簡曹魏西魏季曆即",
    "X39n0714_001:0711c18": "末年也光師撰廣律疏羯磨戒本咸加刪定題歸",
    "X39n0714_001:0711c19": "敬者即稽首一偈此下舉前比校大同小異故曰",
    "X39n0714_001:0711c20": "相符(有本作扶近也)。",
    "X39n0714_001:0711c21": "【疏】高齊末祀法願律師誦律計文又出一本略於歸",
    "X39n0714_001:0711c22": "敬首題戒德者是也。",
    "X39n0714_001:0711c23": "願師本中高齊即北齊高氏簡南齊故祀亦年也",
    "X39n0714_001:0711c24": "四律皆製義疏至於戒本復加纂集題戒德者直",
    "X39n0714_001:0712a01": "云戒如海無涯等二師德業並見僧傳又唐懷素",
    "X39n0714_001:0712a02": "律師亦出戒本見存大藏。",
    "X39n0714_001:0712a03": "【疏】斯則三木行世弘魏者多見心紛擾于今未靜考",
    "X39n0714_001:0712a04": "覈諸集蓋不足陳經遠大觀義無讎抗。",
    "X39n0714_001:0712a05": "結顯中初明弘傳多寡見心下示宗黨諍競考覈",
    "X39n0714_001:0712a06": "下明讎校是非不足陳者言其所諍非要當也無",
    "X39n0714_001:0712a07": "讎抗者言其大槩無勝劣也故刪定戒序云如光",
    "X39n0714_001:0712a08": "所詮我今說戒願之所出云說木叉及披律解木",
    "X39n0714_001:0712a09": "叉戒也願出初戒則云不還光所傳詞便言不捨",
    "X39n0714_001:0712a10": "撿律誠釋違願附光取意統文莫非還淨如斯舉",
    "X39n0714_001:0712a11": "例其相可知舉彼照此文意可見蓋略也學久謂",
    "X39n0714_001:0712a12": "之經遠舍其小碎求其梗槩謂之大觀讎抗猶對",
    "X39n0714_001:0712a13": "敵也。",
    "X39n0714_001:0712a14": "【疏】余以暇日徧覽群篇互擊波瀾僅分其異至於行",
    "X39n0714_001:0712a15": "事盛結遲疑豈非單寫本文通略正解致令後銳罔",
    "X39n0714_001:0712a16": "冐愈深。",
    "X39n0714_001:0712a17": "今本明注中初科初示諸本之失豈非下次明失",
    "X39n0714_001:0712a18": "之所以暇日謂正業之餘群篇即前列諸本波瀾",
    "X39n0714_001:0712a19": "喻彼此相攻大波謂之瀾僅猶略也至於下正陳",
    "X39n0714_001:0712a20": "失相夫戒本列相為指行途使犯相精明持心易",
    "X39n0714_001:0712a21": "就豈得競網目之大小全迷得魚諍標指之短長",
    "X39n0714_001:0712a22": "都忘視月且學律而不明行事猶窮易而未識陰",
    "X39n0714_001:0712a23": "陽竭慮封文畢身何益寄言後學宜自深思此乃",
    "X39n0714_001:0712a24": "三行之宏網一宗之大要苟明此意方體教源則",
    "X39n0714_001:0712b01": "展卷臨文渙然無滯矣事有二種止作兩殊止則",
    "X39n0714_001:0712b02": "離非作唯營善行斯二者即成二持此中所云即",
    "X39n0714_001:0712b03": "止持事也明所以中上二句顯古無注釋明自失",
    "X39n0714_001:0712b04": "也下二句明因上自失而致迷他也通猶俱也或",
    "X39n0714_001:0712b05": "指諸本或約一本始終為言問古師為有注否答",
    "X39n0714_001:0712b06": "彼文已亡未可定指若據首題標簡又云單寫本",
    "X39n0714_001:0712b07": "文必應無注銳利也後學之利智者罔冐謂迷暗",
    "X39n0714_001:0712b08": "也愈甚也(有本作逾)。",
    "X39n0714_001:0712b09": "【疏】所以敢依律部具集正經仍隨本律即為注述卷",
    "X39n0714_001:0712b10": "成流廣隨務可歸至於義理未遑修葺。",
    "X39n0714_001:0712b11": "正明中上二句明錄本經次二句明含注卷下結",
    "X39n0714_001:0712b12": "上成經至下發起撰疏敢者專輒之語具集者示",
    "X39n0714_001:0712b13": "無改作隨本律者明非私意隨務者顯行事無疑",
    "X39n0714_001:0712b14": "此翻對古師三意尋之可領遑及也修葺即目製",
    "X39n0714_001:0712b15": "撰。",
    "X39n0714_001:0712b16": "【疏】今有二三遊學共結山門每以戒為入道之清途",
    "X39n0714_001:0712b17": "出有之明略講通既寡悟入何從本律廣而難求斯",
    "X39n0714_001:0712b18": "經約而易授故不獲已試復敘之。",
    "X39n0714_001:0712b19": "撰疏中初科共結山門者據下批文初在沁部山",
    "X39n0714_001:0712b20": "中製後於終南重出下云貞觀二十年方得巖隱",
    "X39n0714_001:0712b21": "有樂戒者乃復相尋等每以下次敘請者之情又",
    "X39n0714_001:0712b22": "三初二句明樂學也途即是路略謂智謀清與明",
    "X39n0714_001:0712b23": "皆美歎也二講通下二句明忻解也三本律下明",
    "X39n0714_001:0712b24": "從要也(文作大律非也)故不下示允許之意試者恐有所",
    "X39n0714_001:0712c01": "不知未敢正言述作之謙也言復敘者望初注本",
    "X39n0714_001:0712c02": "也。",
    "X39n0714_001:0712c03": "【疏】博要適機已絕唱于前達舒演義類敢程器于將",
    "X39n0714_001:0712c04": "今且酬來貺隱括詳後。",
    "X39n0714_001:0712c05": "次科明博要則讓之於他演義則引之於己謙之",
    "X39n0714_001:0712c06": "至也絕唱謂後無繼者程即訓示器謂度量將今",
    "X39n0714_001:0712c07": "即指後學且下明酬請來貺謂前所請命隱括即",
    "X39n0714_001:0712c08": "目撰述隱謂沈悉括即搜羅詳後指下疏文詞理",
    "X39n0714_001:0712c09": "備也已上歎教明宗傳授差互考校集注等皆所",
    "X39n0714_001:0712c10": "以敘戒本之源由為今疏之來致故云序也。",
    "X39n0714_001:0712c11": "【疏】四分律含注戒本疏卷第一(始戒序訖正宗初義)。",
    "X39n0714_001:0712c12": "疏文中題目大略如前委細如後題下注字要知",
    "X39n0714_001:0712c13": "起盡不可除之。",
    "X39n0714_001:0712c14": "【疏】將事釋文須知教本略分為四一教興所由二攝",
    "X39n0714_001:0712c15": "教分齊三解開名義四釋今題目。",
    "X39n0714_001:0712c16": "分章中聖人垂教義不徒然苟不先明莫知來意",
    "X39n0714_001:0712c17": "雖教逐緣興而緣多教廣故須統攝理有所歸既",
    "X39n0714_001:0712c18": "曉教旨教總三名戒律木叉名義須示通名已識",
    "X39n0714_001:0713a01": "別目可陳前二正敘毗尼尚兼餘藏第三唯律望",
    "X39n0714_001:0713a02": "後猶通第四釋題局今戒本分章次第大略如此。",
    "X39n0714_001:0713a03": "【疏】初教興者。",
    "X39n0714_001:0713a04": "【疏】斯乃大聖降臨創開化本將欲拯拔諸有同登彼",
    "X39n0714_001:0713a05": "岸為道制戒本非世福。",
    "X39n0714_001:0713a06": "初文明教本中覆本示迹故云降臨三歸五戒善",
    "X39n0714_001:0713a07": "來三語鹿園初唱故云創開為道者通而為語即",
    "X39n0714_001:0713a08": "指三乘推佛本意下至翻邪終為一實而作前引",
    "X39n0714_001:0713a09": "況經開會殊途同歸涅槃重扶無非顯性今明為",
    "X39n0714_001:0713a10": "道專指佛乘止息化城終非本意故知化本尚非",
    "X39n0714_001:0713a11": "二乘豈為世福而立斯戒下文可明諸有即三界",
    "X39n0714_001:0713a12": "或為九有(欲界色界四禪無色四空)或二十五有(四洲四趣六欲梵天四禪",
    "X39n0714_001:0713a13": "四空無想那含)三界則豎論依報六道則橫攝正報皆是",
    "X39n0714_001:0713a14": "如來所化之境故云拯拔涅槃生死喻分彼此注",
    "X39n0714_001:0713a15": "羯磨云戒者生死之舟航是也。",
    "X39n0714_001:0713a16": "【疏】然煩惑難清要由方便致設三學用為治元故成",
    "X39n0714_001:0713a17": "論云戒如捉賊定縛慧殺三行相因斯須攝濟。",
    "X39n0714_001:0713a18": "次相須中初文初明立教故下二引示次第欲明",
    "X39n0714_001:0713a19": "三學開設之致此略敘之則文無所壅夫一切眾",
    "X39n0714_001:0713a20": "生本來皆具真精妙性性之為體唯寂唯照一迷",
    "X39n0714_001:0713a21": "此性乃昏乃散翻號無明積成煩惑計有人我隨",
    "X39n0714_001:0713a22": "境發毒鼓身口意造生死業流轉諸趣億劫無窮",
    "X39n0714_001:0713a23": "大覺慈哀將令離苦察病設藥對分三種內心昏",
    "X39n0714_001:0713a24": "動對立定慧身口非違對立淨戒聖教雖多不越",
    "X39n0714_001:0713b01": "三學三學所立唯依色心論其起也則從本以發",
    "X39n0714_001:0713b02": "枝用其治也則先麤而後細首先制戒意在於斯",
    "X39n0714_001:0713b03": "譬夫濁水風激波騰風波未息欲得清澄無有是",
    "X39n0714_001:0713b04": "處三學次第理數必然乖越常模去道全遠煩即",
    "X39n0714_001:0713b05": "昏濁惑謂亂動三毒結使劫掠善財喻之如賊三",
    "X39n0714_001:0713b06": "行相因謂次第而生斯須攝濟謂不可相離。",
    "X39n0714_001:0713b07": "【疏】故身口事業動與理違若不先防妄隨塵欲則心",
    "X39n0714_001:0713b08": "路躁擾靜定何因定既不修於諸我倒無心思擇明",
    "X39n0714_001:0713b09": "慧自隱無由會正。",
    "X39n0714_001:0713b10": "次科初反顯者此明無戒則不生定慧與理違者",
    "X39n0714_001:0713b11": "理本真淨體非善惡但善行清淨可能趣理惡業",
    "X39n0714_001:0713b12": "昏沉故與理違躁擾謂動亂也會謂證入正即聖",
    "X39n0714_001:0713b13": "道。",
    "X39n0714_001:0713b14": "【疏】故初行者務先學戒撿策非違三業清淨正定正",
    "X39n0714_001:0713b15": "慧自然而立。",
    "X39n0714_001:0713b16": "勸依中順明相生在文可了言初行者指初心入",
    "X39n0714_001:0713b17": "道人也。",
    "X39n0714_001:0713b18": "【疏】故經云依因此戒得生後二若無此戒諸善不生。",
    "X39n0714_001:0713b19": "雙證者上二句證後義下二句證前文。",
    "X39n0714_001:0713b20": "【疏】問以理推戒為靜三途定除欲有慧非界繫如何",
    "X39n0714_001:0713b21": "上言為道非福。",
    "X39n0714_001:0713b22": "釋疑中初難意者凡業有動不動其動業者局善",
    "X39n0714_001:0713b23": "而論五戒十善能障惡道報齊欲界不動業者四",
    "X39n0714_001:0713b24": "禪四空定也修四禪者生色界天修四空定生無",
    "X39n0714_001:0713c01": "色天又業有二漏與無漏上明動不動並有漏業",
    "X39n0714_001:0713c02": "若無漏智觀察業性畢竟空寂證無我理此三乘",
    "X39n0714_001:0713c03": "所修名無漏業今此戒行但是欲界動業則與上",
    "X39n0714_001:0713c04": "文相違故敘為難。",
    "X39n0714_001:0713c05": "【疏】答須知遠意原佛降世豈為增生天主人王咸興",
    "X39n0714_001:0713c06": "有教佛還說有則與凡同以此測量故懸殊異。",
    "X39n0714_001:0713c07": "答中初科上一句反責來難次二句略示佛意佛",
    "X39n0714_001:0713c08": "所立教增道損生若修世福受人天報輪轉不息",
    "X39n0714_001:0713c09": "是謂增生非佛意也天下引凡比況梵王色天主",
    "X39n0714_001:0713c10": "說四無量化人令生色界帝釋欲天主說十善化",
    "X39n0714_001:0713c11": "人令生欲界人王即四輪王亦以十善化人令生",
    "X39n0714_001:0713c12": "人天不能出離故云有教佛若同彼即非大聖。",
    "X39n0714_001:0713c13": "【疏】任戒集業但事亂收體沈下界判非色有故伽論",
    "X39n0714_001:0713c14": "云戒是有為有漏世間法也。",
    "X39n0714_001:0713c15": "次科行體已如上釋心無觀智隨業牽生故云任",
    "X39n0714_001:0713c16": "戒是世間因故云集業。",
    "X39n0714_001:0713c17": "【疏】若元制意為道方便三乘學人必由斯迹故律云。",
    "X39n0714_001:0713c18": "為調三毒令盡故制增戒學又多論云為開泥洹",
    "X39n0714_001:0714a01": "門故制戒下文云戒淨有智慧便得第一道斯良",
    "X39n0714_001:0714a02": "證也。",
    "X39n0714_001:0714a03": "三中初正示聖意故律下略引三文證成上義則",
    "X39n0714_001:0714a04": "前所謂為道非福深有據矣云三乘者通約出世",
    "X39n0714_001:0714a05": "聖道為言前引律論皆言為者即佛意也次引後",
    "X39n0714_001:0714a06": "偈必具三學文無禪定義必兼收非禪不慧義如",
    "X39n0714_001:0714a07": "上說迹謂蹤迹即指戒法前聖後賢同履踐故戒",
    "X39n0714_001:0714a08": "德尊勝出過眾善故云增戒泥洹即涅槃梵言異",
    "X39n0714_001:0714a09": "耳同翻寂滅聖證最上故云第一道良善也。",
    "X39n0714_001:0714a10": "【疏】問上通敘致未知此經別為誰興。",
    "X39n0714_001:0714a11": "次別彰戒本問中上通敘者一則機通但云諸有",
    "X39n0714_001:0714a12": "二者教通唯言制戒機分七眾教張四位如向所",
    "X39n0714_001:0714a13": "論未簡別故(前雖論三學正顯於戒故不取三學為通)未知下正問今",
    "X39n0714_001:0714a14": "經興意上句問教下句問機。",
    "X39n0714_001:0714a15": "【疏】答大聖垂教通別乃殊至於去滯宗猷莫二創隨",
    "X39n0714_001:0714a16": "犯制前後森羅機教俱開鮮能舉要窮神知化唯佛",
    "X39n0714_001:0714a17": "一人自餘凡小卒未明達故別隨戒單出本文依月",
    "X39n0714_001:0714a18": "再說用清非境。",
    "X39n0714_001:0714a19": "正答中初總示上二句明教別次二句明意同去",
    "X39n0714_001:0714a20": "滯即斷惑猷法也創隨下次別答初明通制前後",
    "X39n0714_001:0714a21": "者通語制廣非止一時森羅言其多貌據本制戒",
    "X39n0714_001:0714a22": "因緣閒起篇聚不次後集戒本始成條類耳機差",
    "X39n0714_001:0714a23": "教別故曰俱開然彼時眾但守廣制不達歸趣故",
    "X39n0714_001:0714a24": "鮮舉要窮下明別制初敘教主適機盡物之性謂",
    "X39n0714_001:0714b01": "之窮神隨物所宜謂之知化凡通內外小總三乘",
    "X39n0714_001:0714b02": "等覺已還未窮業理不堪制置故下正彰興意別",
    "X39n0714_001:0714b03": "隨戒者異廣制故單出者去緣起廣解故再說者",
    "X39n0714_001:0714b04": "黑白兩半故上二句答教別下二句答機別問文",
    "X39n0714_001:0714b05": "中單出本文者佛世應有文籍耶答若約佛世本",
    "X39n0714_001:0714b06": "無文字但諸聖士聞持而已或可佛在非無典籍",
    "X39n0714_001:0714b07": "後結集者編緝成章義亦無妨問此中興教為取",
    "X39n0714_001:0714b08": "制戒為取說戒答若論制戒屬前通意今明十二",
    "X39n0714_001:0714b09": "年後別集戒心令弟子說獨彰今本發起之致故",
    "X39n0714_001:0714b10": "云別也。",
    "X39n0714_001:0714b11": "【疏】斯並如論依大慈門曲授祕方偏賜內眾故論云",
    "X39n0714_001:0714b12": "三藏為言律藏勝故密故唯佛獨說制必僧中不許",
    "X39n0714_001:0714b13": "餘眾之所讀誦非所學故餘如鈔序。",
    "X39n0714_001:0714b14": "引證中初即十住婆沙彼云從四無量心中流出",
    "X39n0714_001:0714b15": "毗尼藏彼通說毗尼不唯戒本用彼證此故云斯",
    "X39n0714_001:0714b16": "並言大慈者為濁鈍眾生故曲授證教別偏賜證",
    "X39n0714_001:0714b17": "機別曲謂巧便接引內眾通五此局大僧三眾未",
    "X39n0714_001:0714b18": "具不預同聞尼據本位自有別教不僭上尊說時",
    "X39n0714_001:0714b19": "亦簡故次引薩婆多論彼明先集律藏之意唯佛",
    "X39n0714_001:0714b20": "說者顯勝義也制必僧者顯密義也餘下指略即",
    "X39n0714_001:0714b21": "十門第一教興意中。",
    "X39n0714_001:0714b22": "【疏】二攝教分齊。",
    "X39n0714_001:0714b23": "【疏】三藏毗尼誰不分判今敘昔傳各有其理。",
    "X39n0714_001:0714b24": "次明攝教敘昔中初文三藏總標毗尼別舉謂三",
    "X39n0714_001:0714c01": "藏中毗尼藏也。",
    "X39n0714_001:0714c02": "【疏】有人言如來化用必約三輪。",
    "X39n0714_001:0714c03": "【疏】創通道務要先神足為無信也由蒙俗愚識未曉",
    "X39n0714_001:0714c04": "正邪雖為闡揚事如聾瞽故須顯異駭動耳目畏威",
    "X39n0714_001:0714c05": "拜手信是聖人。",
    "X39n0714_001:0714c06": "次科三輪師總敘中以凡欲說法現通在先故云",
    "X39n0714_001:0714c07": "創也即如諸經現瑞發起之類駭侯楷反驚也頭",
    "X39n0714_001:0714c08": "至手名拜手頭至地為稽首。",
    "X39n0714_001:0714c09": "【疏】身雖伏從智開無路故說法為無解也。",
    "X39n0714_001:0714c10": "【疏】神解乃明煩惑猶結非可口說為得清除義須依",
    "X39n0714_001:0714c11": "行剋證在己故須憶念為無證也。",
    "X39n0714_001:0714c12": "下二輪中並上句躡前已下生後問經宗所論身",
    "X39n0714_001:0714c13": "輪現通口輪說法意輪鑒機上二同今後輪異者",
    "X39n0714_001:0714c14": "答彼取佛意授法無差今約機心奉持不忘此據",
    "X39n0714_001:0714c15": "律中三事教化所出不同未須融會若爾今明攝",
    "X39n0714_001:0714c16": "教教須在佛云何憶念乃在機耶答今取如來囑",
    "X39n0714_001:0714c17": "累弟子憶持之語名憶念耳名似通機語由佛口",
    "X39n0714_001:0714c18": "是則三輪並歸教主如下可見。",
    "X39n0714_001:0715a01": "【疏】然證有二。",
    "X39n0714_001:0715a02": "【疏】一者事證如戒所禁緣境思過警策身口常志憶",
    "X39n0714_001:0715a03": "持方能遠離故經云佛所說禁戒如猿猴著鏁亦如",
    "X39n0714_001:0715a04": "利轡勒常當制之無令放逸由攝持威儀正離非法",
    "X39n0714_001:0715a05": "也。",
    "X39n0714_001:0715a06": "釋二證中事證為三初正明故下引證由下結示",
    "X39n0714_001:0715a07": "經云者他部戒經偈序並同彼云繫心不放逸亦",
    "X39n0714_001:0715a08": "如猿著鎖日夜常精進求實智慧故又云心馬馳",
    "X39n0714_001:0715a09": "惡道放逸難禁制佛說一切戒亦如利轡勒。",
    "X39n0714_001:0715a10": "【疏】二者理證聖所說教同為斷我我難制故先以事",
    "X39n0714_001:0715a11": "遮隨我欣樂皆約不作我所不欲制必行之故於修",
    "X39n0714_001:0715a12": "捨漸得調伏無奈我本觸境還生故聖制言三毒四",
    "X39n0714_001:0715a13": "倒所不應念三善四觀常須依行窮檢我源推折不",
    "X39n0714_001:0715a14": "得知唯妄謂本來無我此理明白由憶念知還由本",
    "X39n0714_001:0715a15": "說憶念輪故。",
    "X39n0714_001:0715a16": "理證中初通示教意我難下別釋初至調伏來前",
    "X39n0714_001:0715a17": "敘事證發起下文事遮即戒欣樂皆約斷惡止行",
    "X39n0714_001:0715a18": "也約即是制不欲必行修善作行也修捨即上止",
    "X39n0714_001:0715a19": "作無奈下正明理證初二句明事伏力劣故聖下",
    "X39n0714_001:0715a20": "示立觀三毒等語徧在諸經不復別指但云聖制",
    "X39n0714_001:0715a21": "耳三善對破三毒謂不貪不瞋不癡四觀破四倒",
    "X39n0714_001:0715a22": "觀身不淨觀受是苦觀心無常觀法無我即四念",
    "X39n0714_001:0715a23": "處窮檢下顯修證此理者即我空內凡分見初果",
    "X39n0714_001:0715a24": "真證今從聖論故云明白問上二證者如何取異",
    "X39n0714_001:0715b01": "答一事理異在文可見二前是戒學後屬定慧三",
    "X39n0714_001:0715b02": "前制後化四前通凡聖後唯初果已去如是知之。",
    "X39n0714_001:0715b03": "【疏】如律本中三事教化文同廣引。",
    "X39n0714_001:0715b04": "指出中受戒犍度云時世尊善來度三迦葉等千",
    "X39n0714_001:0715b05": "梵志已將至象頭山中以三事教化一者神足或",
    "X39n0714_001:0715b06": "化一作無數或無數還為一內外通達石壁皆過",
    "X39n0714_001:0715b07": "如遊虗空無所妨礙於空中結跏趺坐亦如飛鳥",
    "X39n0714_001:0715b08": "周旋往來入地如水出沒自在履水如地而不沒",
    "X39n0714_001:0715b09": "溺身放煙焰如大火聚有大神德靡所不照能以",
    "X39n0714_001:0715b10": "手捫摸日月身至梵天往來無礙二憶念教化者",
    "X39n0714_001:0715b11": "教言汝當思惟是莫思惟是(住善離惡)常念是莫念是",
    "X39n0714_001:0715b12": "(住正離邪)常滅是(知苦斷集)當成就是(修道證滅)三說法教化者",
    "X39n0714_001:0715b13": "一切熾然(此句通標下列四釋)謂眼熾然眼識熾然眼觸熾",
    "X39n0714_001:0715b14": "然(根境識三此約界釋)若復眼觸因緣生受若苦若樂若不",
    "X39n0714_001:0715b15": "苦若不樂亦名為熾然(此三受也上二屬業)何等為熾然欲",
    "X39n0714_001:0715b16": "火恚火癡火也(三毒屬惑)復云何名熾然生老病死憂",
    "X39n0714_001:0715b17": "悲苦惱熾然(四相屬報)我說此苦所生處(通結前四)乃至意",
    "X39n0714_001:0715b18": "亦如是(準眼說之)時千比丘受此三事故即時無漏心",
    "X39n0714_001:0715b19": "解脫等據律但名三事以能摧業惑故名為輪。",
    "X39n0714_001:0715b20": "【疏】今此戒學是後輪收何以知之經中所序前必現",
    "X39n0714_001:0715b21": "奇如是同聞本為無信通理達致要在一言由無解",
    "X39n0714_001:0715b22": "故廣引譬法故列二輪通歸兩藏戒則不爾約過即",
    "X39n0714_001:0715b23": "制無待放光奉信居懷故虧六事隨相持犯即事易",
    "X39n0714_001:0715b24": "明不勞喻說略分三異如上所收。",
    "X39n0714_001:0715c01": "別判中初二句判定今宗何下徵釋所以初徵經",
    "X39n0714_001:0715c02": "下釋先敘餘二藏初四句明神足輪文收二序前",
    "X39n0714_001:0715c03": "必現奇即發起序如諸經中放光動地雨花變土",
    "X39n0714_001:0715c04": "之類如是同聞即證信序經家名經前六事如是",
    "X39n0714_001:0715c05": "生物信也我聞阿難傳也一時同集會也佛能說",
    "X39n0714_001:0715c06": "主也在某國城所住處也與幾比丘同聞眾也文",
    "X39n0714_001:0715c07": "舉初後以攝中間為無信者非唯六事發起現奇",
    "X39n0714_001:0715c08": "正為生信故以此句通結二序通下四句明說法",
    "X39n0714_001:0715c09": "輪如理極致非言不顯譬即舉事比類法乃據義",
    "X39n0714_001:0715c10": "直陳佛所說法無出斯二如諸經論或法譬各舉",
    "X39n0714_001:0715c11": "或先譬後法或先法後譬隨宜不定故下總結戒",
    "X39n0714_001:0715c12": "下次正判律藏初句標異約過下對列三異初二",
    "X39n0714_001:0715c13": "句無發起也奉下二句無證信也隨下三句無譬",
    "X39n0714_001:0715c14": "喻也略下結指如上者即前判云後輪收故。",
    "X39n0714_001:0715c15": "【疏】有人言三輪所設言通於理今以化行二教用分",
    "X39n0714_001:0715c16": "諸藏。",
    "X39n0714_001:0715c17": "化行中初文言通理者前明憶念事理二證事局",
    "X39n0714_001:0715c18": "戒律理通定慧豈得憶念偏判戒學。",
    "X39n0714_001:0715c19": "【疏】何名化教如阿含等中開演化導令識邪正因果",
    "X39n0714_001:0715c20": "業性界繫諸法言無所壅義通道俗意在靜倒離著",
    "X39n0714_001:0715c21": "為先教本化人令開慧解本非對過而立斯教。",
    "X39n0714_001:0715c22": "次科初明化教且舉阿含餘經皆爾開下先示教",
    "X39n0714_001:0715c23": "體初句總標邪正等四略舉別相且表不同事隨",
    "X39n0714_001:0715c24": "理融故云無壅普被思修故兼二眾教下結示名",
    "X39n0714_001:0716a01": "義。",
    "X39n0714_001:0716a02": "【疏】言行教者起必因過隨過制約言唯持犯事通止",
    "X39n0714_001:0716a03": "作故教所設非為靜倒但隨行科戒律一宗局斯教",
    "X39n0714_001:0716a04": "矣。",
    "X39n0714_001:0716a05": "次行教中三先出教體上二句明非化導反上開",
    "X39n0714_001:0716a06": "演等次二句明持犯楷定反上無壅持犯中各具",
    "X39n0714_001:0716a07": "止作故言事通下云非靜倒者反上可知故下次",
    "X39n0714_001:0716a08": "示名義隨行科者隨彼業行科篇聚罪戒下三正",
    "X39n0714_001:0716a09": "判。",
    "X39n0714_001:0716a10": "【疏】有人言化行二教言通非據依觀生解非行不成",
    "X39n0714_001:0716a11": "豈局出家義兼道俗故不可也今立制聽兩教用攝",
    "X39n0714_001:0716a12": "斯盡。",
    "X39n0714_001:0716a13": "制聽引古中初文化教可爾行教之名濫於化教",
    "X39n0714_001:0716a14": "故曰言通既無局定故曰非據依下釋上言通今",
    "X39n0714_001:0716a15": "下標示所立。",
    "X39n0714_001:0716a16": "【疏】如諸性戒體與理違縱佛不制世俗常禁教由制",
    "X39n0714_001:0716a17": "興故名制教。",
    "X39n0714_001:0716a18": "次科制教中初示義與理違者謂戒所制過也教",
    "X39n0714_001:0716a19": "下結名。",
    "X39n0714_001:0716a20": "【疏】如諸遮戒體是繁重事亂妨道理固難開然是薄",
    "X39n0714_001:0716a21": "機假資得立故聖隨緣任情通許不可抑制故名聽教。",
    "X39n0714_001:0716a22": "聽教中初明本不宜開飲食衣服房舍四藥捨墮",
    "X39n0714_001:0716a23": "已下多因起過故云繁重事亂即上諸緣道在少",
    "X39n0714_001:0716a24": "欲多務為妨然下明不已故開上敘開意不下結",
    "X39n0714_001:0716b01": "名。",
    "X39n0714_001:0716b02": "【疏】若依此判通在戒收於彼定慧無教可攝。",
    "X39n0714_001:0716b03": "躡破中教有三藏但收戒律用此判教則非通贍。",
    "X39n0714_001:0716b04": "【疏】有人因此立化制二教化即如前制唯戒律律雖",
    "X39n0714_001:0716b05": "含聽於聽有違還復加制約緣不無遮性約教皆制",
    "X39n0714_001:0716b06": "其罪故雖開聽通歸制攝。",
    "X39n0714_001:0716b07": "化制中初標所立以見前師行教言通後師局收",
    "X39n0714_001:0716b08": "戒律乃獨取前化合後制聽用攝三藏意欲全美",
    "X39n0714_001:0716b09": "故云因此化下正明初句指略化教下明制教曲",
    "X39n0714_001:0716b10": "會開聽通歸一制。",
    "X39n0714_001:0716b11": "【疏】今解斯意可為三門一敘教本二徵昔宗三立正",
    "X39n0714_001:0716b12": "義。",
    "X39n0714_001:0716b13": "【疏】初序教本。",
    "X39n0714_001:0716b14": "次明取捨初科標中敘教本者顯須有據故取初",
    "X39n0714_001:0716b15": "師。",
    "X39n0714_001:0716b16": "【疏】如上四宗初約三輪此有誠量後三意言但是義",
    "X39n0714_001:0716b17": "指末代凡小有所立言須得本據如多論說若信虗",
    "X39n0714_001:0716b18": "想立教判文既無依承斧自其口。",
    "X39n0714_001:0716b19": "釋中初科初通示諸判末下別斥後三指多論者",
    "X39n0714_001:0716b20": "彼云若說法論義一切莫自稱為是常令推寄有",
    "X39n0714_001:0716b21": "本則無過也不爾斧在口中(舌能成業如斧傷口)。",
    "X39n0714_001:0716b22": "【疏】經論廣演其量極多如涅槃說半滿兩字用收大",
    "X39n0714_001:0716b23": "小如餘經論三藏攝文或分大小各立四藏即三藏",
    "X39n0714_001:0716b24": "外加一雜藏如大乘論但立兩藏菩薩聲聞攝教斯",
    "X39n0714_001:0716c01": "盡。",
    "X39n0714_001:0716c02": "次科初二句總示諸經論中既有多判理須準用",
    "X39n0714_001:0716c03": "不當自裁如下引示有三初引涅槃兩字判彼云",
    "X39n0714_001:0716c04": "半字義者皆是煩惱言說之本(人天小乘方便權說)滿字者",
    "X39n0714_001:0716c05": "乃是一切善法之根本(談常顯性圓實了義)涅槃論云半",
    "X39n0714_001:0716c06": "字者漸教滿字者涅槃滿足教攝佛教果滿功德",
    "X39n0714_001:0716c07": "盡故名滿聲聞緣覺教不滿足故名半也如下次",
    "X39n0714_001:0716c08": "引經論諸藏判三藏者一修多羅二阿毗曇三毗",
    "X39n0714_001:0716c09": "尼大小各立四藏是為八藏如下三引大論兩藏",
    "X39n0714_001:0716c10": "判即指智論彼云佛口所說以文字語言分為二",
    "X39n0714_001:0716c11": "種三藏是聲聞法摩訶衍是大乘法即菩薩藏也。",
    "X39n0714_001:0716c12": "【疏】昔立化行及制聽者非無其言言須憑據本據莫",
    "X39n0714_001:0716c13": "從故不可用。",
    "X39n0714_001:0716c14": "三中但斥前二化制循昔不攻自破矣。",
    "X39n0714_001:0716c15": "【疏】二徵昔宗者。",
    "X39n0714_001:0716c16": "【疏】初明化行化通道俗名理無乖行但出家此則有",
    "X39n0714_001:0716c17": "濫大聖垂教實在依持何但虗談不存行用故聞教",
    "X39n0714_001:0716c18": "悟道無經不傳豈偏戒律局推行攝。",
    "X39n0714_001:0717a01": "次徵昔宗化行中初通示二教得失大下次別斥",
    "X39n0714_001:0717a02": "行教濫通經論化教亦明觀行非局律宗故無所",
    "X39n0714_001:0717a03": "取。",
    "X39n0714_001:0717a04": "【疏】二徵制聽立教之本義通為先今唯在道理如上",
    "X39n0714_001:0717a05": "責就徵制教唯約性罪罪通道俗不偏出家如五八",
    "X39n0714_001:0717a06": "戒經論盛張即遮通制如俗戒相此則雖彈前過還",
    "X39n0714_001:0717a07": "漏昔非如何分教混濫若此。",
    "X39n0714_001:0717a08": "制聽中初斥所立偏局如前躡破就下次斥制名",
    "X39n0714_001:0717a09": "通濫初難性戒濫俗則制通經論次難遮戒通制",
    "X39n0714_001:0717a10": "則不當局性俗戒相者五戒後一八戒後四且舉",
    "X39n0714_001:0717a11": "俗證道中亦爾故知制名不獨收性此下結斥此",
    "X39n0714_001:0717a12": "師斥前行教通濫自立制教還復濫俗故云還漏",
    "X39n0714_001:0717a13": "等漏猶墮也。",
    "X39n0714_001:0717a14": "【疏】三舉化制因循昔言聯類已窮未可徵覈。",
    "X39n0714_001:0717a15": "化制中循昔言者非自見故以前二師展轉致難",
    "X39n0714_001:0717a16": "推討已盡彼乃去短取長以立斯判故云聯類等",
    "X39n0714_001:0717a17": "可猶足也。",
    "X39n0714_001:0717a18": "【疏】今敘正義還順初宗但憶念輪徵言未盡故須敘",
    "X39n0714_001:0717a19": "引用分諸致。",
    "X39n0714_001:0717a20": "三立正義明所取中初科順初宗者即三輪師但",
    "X39n0714_001:0717a21": "後憶念立義未圓故云徵言未盡義見次科。",
    "X39n0714_001:0717a22": "【疏】但初二輪創開化本至於受道其義不無如律文",
    "X39n0714_001:0717a23": "中現通說法因見聖迹其量不少豈在後輪方悟正",
    "X39n0714_001:0717a24": "理。",
    "X39n0714_001:0717b01": "次示今義明通中初科即顯本律通前二輪下引",
    "X39n0714_001:0717b02": "律者復見二輪非唯經論用此兩通攻前二局則",
    "X39n0714_001:0717b03": "知未盡矣指如律者五十一中佛於臘月十五日",
    "X39n0714_001:0717b04": "從初一日至十五日日日現通說法令得歡喜座",
    "X39n0714_001:0717b05": "上無數百千人遠塵離苦得法眼淨又受戒中化",
    "X39n0714_001:0717b06": "三迦葉二十餘番現神變後得見道如提婆破僧",
    "X39n0714_001:0717b07": "將五百人去目連往現神通舍利弗說法諸比丘",
    "X39n0714_001:0717b08": "得法眼淨同歸佛所又如阿那律現通化婬女得",
    "X39n0714_001:0717b09": "初果等且略引示律文更廣故云不少見聖迹者",
    "X39n0714_001:0717b10": "獲果證也。",
    "X39n0714_001:0717b11": "【疏】夫解生由說見理在心故隨說悟不待加勸且機",
    "X39n0714_001:0717b12": "通利鈍道假時來泛說未明故懷記憶若不別示情",
    "X39n0714_001:0717b13": "則浮疎託境流言乃存加念念通事理約行淺深同",
    "X39n0714_001:0717b14": "遣縛緣無非為道。",
    "X39n0714_001:0717b15": "正敘中初敘利機聞說獲證且下正明鈍根必用",
    "X39n0714_001:0717b16": "懷念初敘須意託下正立境即事理事即戒緣理",
    "X39n0714_001:0717b17": "即諦理流言者如前云思惟是等念下釋妨前化",
    "X39n0714_001:0717b18": "行師即以二證別對三藏故斥憶念言通於理今",
    "X39n0714_001:0717b19": "明二證專約律宗行雖淺深會歸一致故云同遣",
    "X39n0714_001:0717b20": "等即前所謂制戒為道意可見也。",
    "X39n0714_001:0717b21": "【疏】問為道設教乃是佛宗斯通三輪豈唯憶念。",
    "X39n0714_001:0717b22": "兼正中問意謂既順初宗專用憶念今言律藏通",
    "X39n0714_001:0717b23": "說三輪義無所歸故須問決。",
    "X39n0714_001:0717b24": "【疏】答教門不壅故是所通然憶念輪偏懷內眾以俗",
    "X39n0714_001:0717c01": "居事亂繁慮情多何能靜處思擇非業但為說法利",
    "X39n0714_001:0717c02": "者先開於彼未悟自為來習不說憶念以非學故道",
    "X39n0714_001:0717c03": "則反俗常有時功近遣塵欲遠清諸惑若不念持何",
    "X39n0714_001:0717c04": "能通會。",
    "X39n0714_001:0717c05": "答中初二句明通者如經論中豈無憶念善思正",
    "X39n0714_001:0717c06": "觀徧見諸經又上引律具兼二輪是則三輪徧該",
    "X39n0714_001:0717c07": "三藏故云不壅然下顯局初二句立定以下釋成",
    "X39n0714_001:0717c08": "初敘經論局於二輪為來習者結因種也道下次",
    "X39n0714_001:0717c09": "明律藏唯在憶念塵欲即業非在因故近諸惑即",
    "X39n0714_001:0717c10": "總五住望果故遠。",
    "X39n0714_001:0717c11": "【疏】近復有人立三種教一唯制道教即篇聚所列十",
    "X39n0714_001:0717c12": "具戒等二唯制俗教即五八戒在家行宗三通道俗",
    "X39n0714_001:0717c13": "教即四含雜藏。",
    "X39n0714_001:0717c14": "次引餘義正明中初列三種前二皆制制名雖通",
    "X39n0714_001:0717c15": "機教兩別所以分之後一是化名及機教一切俱",
    "X39n0714_001:0717c16": "通四含為四雜藏是一名為五藏據前化制五八",
    "X39n0714_001:0717c17": "二戒攝局化中今此所立不異於前但離五八別",
    "X39n0714_001:0717c18": "為一教耳。",
    "X39n0714_001:0717c19": "【疏】問如律所明具通俗行如何橫判以為道教。",
    "X39n0714_001:0717c20": "釋妨中意以律本亦明觀行及五八戒是則律文",
    "X39n0714_001:0717c21": "兼通二教不唯制道則乖前判。",
    "X39n0714_001:0717c22": "【疏】答須得宗意不有斯疑一部律文知何不說制局",
    "X39n0714_001:0717c23": "篇聚出世所行旁兼心觀徧被四部時明餘戒唯俗",
    "X39n0714_001:0717c24": "二眾以義判文初是當宗餘二隨律非本意也如涅",
    "X39n0714_001:0718a01": "槃中八穢七治十篇五戒如阿含中七滅六報犯聚",
    "X39n0714_001:0718a02": "等相豈是俗行故名斯文隨經之律。",
    "X39n0714_001:0718a03": "答中初二句略止來問一下委釋初明道教兼餘",
    "X39n0714_001:0718a04": "二教篇聚即本道教旁兼心觀即通道俗教謂五",
    "X39n0714_001:0718a05": "停四念五陰等觀竝見律文道俗各二眾是為四",
    "X39n0714_001:0718a06": "部五八戒即唯制俗教以下總判兼正律中說經",
    "X39n0714_001:0718a07": "名隨律之經如下次明通道俗教亦兼二教涅槃",
    "X39n0714_001:0718a08": "八穢即八不淨財七治即七羯磨十篇舊云即十",
    "X39n0714_001:0718a09": "戒止是道教五戒即俗教阿含中七滅即七毗尼",
    "X39n0714_001:0718a10": "六報謂六聚犯報犯聚即六聚罪相。",
    "X39n0714_001:0718a11": "【疏】若依此判得在分途規猷無本故不可用。",
    "X39n0714_001:0718a12": "指斥中上二句縱與下二句奪破亦非所出故言",
    "X39n0714_001:0718a13": "無本。",
    "X39n0714_001:0718a14": "【疏】三解開名義就分為三一統敘眾名二依名翻釋",
    "X39n0714_001:0718a15": "三對名立教。",
    "X39n0714_001:0718a16": "三解名義。",
    "X39n0714_001:0718a17": "【疏】初立名者或云尸羅或云波羅提木叉或云毗尼",
    "X39n0714_001:0718a18": "皆本梵言非此所有故存本音不越此也。",
    "X39n0714_001:0718a19": "初門且列梵號因果教相立行攝修三名收盡故",
    "X39n0714_001:0718a20": "云不越。",
    "X39n0714_001:0718a21": "【疏】二依名分二即翻釋也。",
    "X39n0714_001:0718a22": "翻釋中標分二科通貫三名一一皆具翻名釋義。",
    "X39n0714_001:0718a23": "【疏】初云尸羅此翻為戒。",
    "X39n0714_001:0718a24": "尸羅中翻名可解。",
    "X39n0714_001:0718b01": "【疏】戒有何義義訓警也由警策三業遠離緣非明其",
    "X39n0714_001:0718b02": "因也。",
    "X39n0714_001:0718b03": "釋義中初科以理裁酌故云義訓戒為能警三業",
    "X39n0714_001:0718b04": "即所警警策是作離非即止此約心用一持以顯",
    "X39n0714_001:0718b05": "戒義對下木叉故言因也。",
    "X39n0714_001:0718b06": "【疏】如古所傳防非禁惡以解於戒然戒通善惡律儀",
    "X39n0714_001:0718b07": "亦然不可偏舉以釋戒義。",
    "X39n0714_001:0718b08": "斥古中先出古解然下斥局如屠殺者受惡律儀",
    "X39n0714_001:0718b09": "以殺為戒但對境名戒通禁名律儀故云亦然戒",
    "X39n0714_001:0718b10": "既通惡古解局善即是偏舉。",
    "X39n0714_001:0718b11": "【疏】如經論中多從善戒約義得名試為舉之如智論",
    "X39n0714_001:0718b12": "云尸羅者此云性善此從體說如心論善生云別解",
    "X39n0714_001:0718b13": "脫調伏及學調諸根此就心說如諸論中作無作戒",
    "X39n0714_001:0718b14": "此就業說或名清涼迮隘上天此舉喻明就能說也",
    "X39n0714_001:0718b15": "或云以戒自觀說是戒經此就教說也諸如此相其",
    "X39n0714_001:0718b16": "例不一但偏善行不通惡性。",
    "X39n0714_001:0718b17": "顯今中初科為三初標舉如下列示五義初性善",
    "X39n0714_001:0718b18": "者離諸染惡法故論自釋云好行善道不自放逸",
    "X39n0714_001:0718b19": "如心下即次義別解脫者隨境清淨故此出心論",
    "X39n0714_001:0718b20": "學調諸根者對塵抑制故此出善生二釋並據所",
    "X39n0714_001:0718b21": "治故云從心如諸下是第三指諸論者成多俱雜",
    "X39n0714_001:0718b22": "非出一文故通指之問業與體何別答體取戒法",
    "X39n0714_001:0718b23": "業據受體若爾鈔中何以指作無作為體者答彼",
    "X39n0714_001:0718b24": "約受體與今業同故不相違或名下即第四亦善",
    "X39n0714_001:0718c01": "生文遮煩惱熱故名清涼性不容惡故名迮隘能",
    "X39n0714_001:0718c02": "上天堂至無上道故云上此三皆喻能即功能(彼又",
    "X39n0714_001:0718c03": "云制制諸惡法并上學調諸根總有五義)或云下未詳何出疑是善生",
    "X39n0714_001:0718c04": "連上文故不復別標以戒自觀即指戒經用撿三",
    "X39n0714_001:0718c05": "業此約戒本故言就教諸下結顯指上五義皆偏",
    "X39n0714_001:0718c06": "舉耳。",
    "X39n0714_001:0718c07": "【疏】依如成實善生所明善惡二戒互受互亡功用齊",
    "X39n0714_001:0718c08": "倫名義無別止得通解戒為禁也隨用兩得何以知",
    "X39n0714_001:0718c09": "之若解善戒善法禁惡警持不起若解惡戒惡法禁",
    "X39n0714_001:0718c10": "善護攝不生以斯義求想無惑矣。",
    "X39n0714_001:0718c11": "次兩通中初引示義同止下顯今正解何下徵釋",
    "X39n0714_001:0718c12": "通相然文約善惡互禁釋之今是善戒禁斷諸惡",
    "X39n0714_001:0718c13": "故前經論多從善義如上訓警亦據善邊今從禁",
    "X39n0714_001:0718c14": "義釋戒彌親故經云如來立禁戒斯可證矣。",
    "X39n0714_001:0718c15": "【疏】二云波羅提木叉此翻別解脫也。",
    "X39n0714_001:0718c16": "木叉中翻名可見有云別別或云處處。",
    "X39n0714_001:0718c17": "【疏】如論所引道戒名解脫也事戒名別脫也隨分果",
    "X39n0714_001:0718c18": "得寄以明之以道性虗通舉法類遣不隨緣別但名",
    "X39n0714_001:0718c19": "解脫事戒不爾緣別而生緣通萬境行亦隨徧持行",
    "X39n0714_001:0718c20": "陵犯則名得脫餘非未行不名解脫。",
    "X39n0714_001:0718c21": "釋義中初文諸論皆爾故通指之初總分道戒即",
    "X39n0714_001:0718c22": "道俱七支事戒謂從緣所受隨下別釋前釋道戒",
    "X39n0714_001:0718c23": "初約位顯體斯據初果斷惑證真方具此戒而不",
    "X39n0714_001:0718c24": "從緣受隨得果處附位明戒四果方極今望初果",
    "X39n0714_001:0719a01": "以去故云隨分等以下約義示名道即空理故言",
    "X39n0714_001:0719a02": "虗通由入聖位理觀破惑業根既除豈容身口更",
    "X39n0714_001:0719a03": "有非惡故云舉法類遣法謂觀智類猶通也此即",
    "X39n0714_001:0719a04": "八正中語業命三四聖諦中道諦所攝名無漏戒",
    "X39n0714_001:0719a05": "亦名勝義律儀具此戒者即第一義真實僧也事",
    "X39n0714_001:0719a06": "下次釋事戒初標示相反緣下約相顯名境別行",
    "X39n0714_001:0719a07": "徧反上虗通持此非彼反上類遣持行陵犯對治",
    "X39n0714_001:0719a08": "勝也。",
    "X39n0714_001:0719a09": "【疏】或有解云戒障有二一者業非二者煩惑戒淨業",
    "X39n0714_001:0719a10": "非惑待智亡望分所除故云別脫後智除惑乃稱究",
    "X39n0714_001:0719a11": "竟名解脫也。",
    "X39n0714_001:0719a12": "業惑分中初文前列二障惑為業本通障戒善戒",
    "X39n0714_001:0719a13": "下次明對治初二句別對望下會名上二句結上",
    "X39n0714_001:0719a14": "戒淨業非以業因惑起持戒破業惑亦隨損故名",
    "X39n0714_001:0719a15": "分除望下究竟故名別也下三句結上惑待智亡",
    "X39n0714_001:0719a16": "亦約初果已上例受斯名是知在聖不彰別號。",
    "X39n0714_001:0719a17": "【疏】問戒止業非定伏事亂慧淨無明如何云戒能除",
    "X39n0714_001:0719a18": "煩惑答前已言之戒為定慧之基也故律云結使毗",
    "X39n0714_001:0719a19": "尼縛著由解餘如文說。",
    "X39n0714_001:0719a20": "釋疑中問答語意大略同前但前明戒唯伏業慧",
    "X39n0714_001:0719a21": "方破惑今明戒行即分除惑故重問之答中初指",
    "X39n0714_001:0719a22": "前者即教興中故下引證彼具云除結無罣礙縛",
    "X39n0714_001:0719a23": "著由此解疏家變語除結既由於律故云結使毗",
    "X39n0714_001:0719a24": "尼等。",
    "X39n0714_001:0719b01": "【疏】然諸經律互說木叉不同上解此隨義說。",
    "X39n0714_001:0719b02": "三引經律中初科以互說不同恐疑前釋故總引",
    "X39n0714_001:0719b03": "決之。",
    "X39n0714_001:0719b04": "【疏】何以知之如律云木叉者戒也據能克果用目本",
    "X39n0714_001:0719b05": "因因實是戒非木叉也故經云戒是正順解脫之本",
    "X39n0714_001:0719b06": "故名木叉明知是果如五分說分別名句木叉者舉",
    "X39n0714_001:0719b07": "果目教也僧祇云木叉者十段修多羅即戒本文同",
    "X39n0714_001:0719b08": "說為教。",
    "X39n0714_001:0719b09": "次科初句徵起如下次列三律前明本宗初約義",
    "X39n0714_001:0719b10": "正決故下引遺教轉證正順者因能克果故解脫",
    "X39n0714_001:0719b11": "本者果從因生故後決二律名句修多竝是能詮",
    "X39n0714_001:0719b12": "亦由隨順解脫故彰果號十段者八篇戒條并前",
    "X39n0714_001:0719b13": "別序及四重後四隨順法或可指後略教修多羅",
    "X39n0714_001:0719b14": "此翻為經經訓常法義通三藏即如戒序稱為戒",
    "X39n0714_001:0719b15": "經是也。",
    "X39n0714_001:0719b16": "【疏】以此多證文雖博現隨相得名不妨據本木叉為",
    "X39n0714_001:0719b17": "果。",
    "X39n0714_001:0719b18": "三中名雖多別大約不出教行及果但果是正名",
    "X39n0714_001:0719b19": "餘並隨義故云不妨等。",
    "X39n0714_001:0719b20": "【疏】三云毗尼亦毗那邪鼻奈邪等皆是傳梵之訛替",
    "X39n0714_001:0719b21": "耳。",
    "X39n0714_001:0719b22": "毗尼中初文且列三名或云毗尼斯鞞尼迦鼻那",
    "X39n0714_001:0719b23": "耶比泥竝見經律故云等也。",
    "X39n0714_001:0719b24": "【疏】自古綴疏至翻名中並云胡音為彼漢譯為此智",
    "X39n0714_001:0719c01": "士立言義不徒發如斯釋判沉罔祖宗全不可也。",
    "X39n0714_001:0719c02": "次辨胡梵初科按祖師內典錄晉道安法師稱梵",
    "X39n0714_001:0719c03": "為胡如彼所破後世述疏承彼之風故有斯濫智",
    "X39n0714_001:0719c04": "士等者責其不當也沉罔者反屈佛教出於邊鄙",
    "X39n0714_001:0719c05": "也。",
    "X39n0714_001:0719c06": "【疏】何者胡本雜戎之地梵唯真聖之都雪山已南三",
    "X39n0714_001:0719c07": "方距海周輪九萬厥名大夏金剛輪者地之中心凡",
    "X39n0714_001:0719c08": "聖大王同居此土若處邊鄙地為之傾。",
    "X39n0714_001:0719c09": "次科定梵國中初二字徵問胡下正釋分二上二",
    "X39n0714_001:0719c10": "句對明勝劣雜戎者若取禮記東夷西戒南蠻北",
    "X39n0714_001:0719c11": "狄今此通指蕃胡邊鄙人物兇頑以為戎耳真聖",
    "X39n0714_001:0719c12": "都者佛及聖賢弟子皆出彼故雪山下二別示梵",
    "X39n0714_001:0719c13": "土初明境廣雪山南者以山抵北梵國背山面海",
    "X39n0714_001:0719c14": "故但云三方山後北際亦臨大海今明國境故所",
    "X39n0714_001:0719c15": "不論周九萬者通指五印西域記云五印度境周",
    "X39n0714_001:0719c16": "九萬餘里北廣南狹形如半月畫野區分七十餘",
    "X39n0714_001:0719c17": "國今以總屬中梵故通舉之大國曰夏金剛下約",
    "X39n0714_001:0719c18": "事定中一約輪座定二約二王所居定釋迦方誌",
    "X39n0714_001:0719c19": "云中天竺國如來成道樹下有金剛座用承佛焉",
    "X39n0714_001:0719c20": "凡王即輪王聖王即如來方誌云佛之威神不生",
    "X39n0714_001:0719c21": "邊地為傾斜故文意同此。",
    "X39n0714_001:0719c22": "【疏】此方中岳亦號中華且據軒轅局談中表故河圖",
    "X39n0714_001:0719c23": "云崐崘東南方五千里號曰神州亦稱赤縣。",
    "X39n0714_001:0719c24": "顯此方中此有五嶽東嶽泰山(兗州)南嶽衡山(衡州)西",
    "X39n0714_001:0720a01": "嶽華山(華州)北嶽恒山(恒州今為鎮山定州)中嶽嵩山(洛州)軒轅",
    "X39n0714_001:0720a02": "即古黃帝之號史記云居軒轅之丘故以名焉有",
    "X39n0714_001:0720a03": "土德之瑞名黃帝(黃帝始分彊土故偏舉之)舊云軒轅以中嶽",
    "X39n0714_001:0720a04": "嵩山為此國之中或云且據軒轅所統為言耳此",
    "X39n0714_001:0720a05": "說震旦一國言中若望梵國還成邊土故云且據",
    "X39n0714_001:0720a06": "等中表表邊也故下引證在山東南非中明矣神",
    "X39n0714_001:0720a07": "州者物理論云地神曰祇大曰黃地祇(統八方內地黃即土",
    "X39n0714_001:0720a08": "色)小曰神州(據王畿千里內地)是則神主其地故得名也",
    "X39n0714_001:0720a09": "赤縣者或云帝王南面南方赤故或云取中心之",
    "X39n0714_001:0720a10": "處縣即境邑之通名然上所釋並據王者居處為",
    "X39n0714_001:0720a11": "言今此通解但是震旦異名總目一國耳。",
    "X39n0714_001:0720a12": "【疏】爾雅云河出崐崘述其本也禹貢云導河積石傳",
    "X39n0714_001:0720a13": "其未也漢書云張騫尋河至身毒者通其遠途未窮",
    "X39n0714_001:0720a14": "實也尋佛經云四河本源香山所出分流四海知始",
    "X39n0714_001:0720a15": "終也俗云崐崘者經謂香山尋今行者何從雪山但",
    "X39n0714_001:0720a16": "雪山重沓叢雜難分冬夏積雪路非人往故郭璞云",
    "X39n0714_001:0720a17": "河源靈府出於天柱是也。",
    "X39n0714_001:0720a18": "示河源中引文有五初引爾雅釋水中文此窮黃",
    "X39n0714_001:0720a19": "河之源頗得其實二引禹貢即尚書中夏書第一",
    "X39n0714_001:0720a20": "篇導河謂禹王鑿山穿地以治水也積石即山名",
    "X39n0714_001:0720a21": "孔氏注云施功發於積石(禹謂河源發功于此)又注云積石",
    "X39n0714_001:0720a22": "在金城(國名)西南此乃邊國近山未是河源故云末",
    "X39n0714_001:0720a23": "也三引漢書彼云張騫奉使大夏窮河源十二年",
    "X39n0714_001:0720a24": "方還武帝封為博望侯身毒即天竺或云賢豆皆",
    "X39n0714_001:0720b01": "音訛也正云印度(即彼月名譬聖賢之照臨故)史記張騫云身",
    "X39n0714_001:0720b02": "毒在大夏東南可數千里然大夏即身毒而云東",
    "X39n0714_001:0720b03": "南又數千里驗知但至彼國之遠路不至身毒寧",
    "X39n0714_001:0720b04": "究河源故云未窮實也通達途路也四引佛經增",
    "X39n0714_001:0720b05": "一華嚴諸律竝同四河者一曰恒伽二曰辛頭三曰",
    "X39n0714_001:0720b06": "婆叉四曰私陀波香山俱舍云香醉山在黑山雪",
    "X39n0714_001:0720b07": "山之北山南有大池水名無熱惱縱廣正等面各",
    "X39n0714_001:0720b08": "五十踰繕那八功德水盈滿其中非得通人無由",
    "X39n0714_001:0720b09": "能至池水流出為四河河流為四海始出香山終",
    "X39n0714_001:0720b10": "流四海故云知始終也俗下會名尋下明人所罕",
    "X39n0714_001:0720b11": "到行者指西遊之人何從猶言不至以香山在雪",
    "X39n0714_001:0720b12": "山之北雪山尚無由至則知香山必不可至矣此",
    "X39n0714_001:0720b13": "明世人但傳名而已即俱舍云非得通人無由能",
    "X39n0714_001:0720b14": "至是也但下出不至所以五引郭璞圖讚彼云崐",
    "X39n0714_001:0720b15": "崘三層號曰天柱實惟河源水之靈府(廣大利物曰靈深不",
    "X39n0714_001:0720b16": "可見為府)今策為二句故語小差。",
    "X39n0714_001:0720b17": "【疏】今詳諸說天柱其必地心心高則四河分注斯一",
    "X39n0714_001:0720b18": "證也神州乃崑山東南明知方維自別斯二證也大",
    "X39n0714_001:0720b19": "夏背山面海神州東南海曲西北無聞斯三證也凡",
    "X39n0714_001:0720b20": "聖大王治必地心此方未聞斯四證也此土黃帝神",
    "X39n0714_001:0720b21": "遊華胥王邵等解即大夏國李聃周穆皆登崐崘明",
    "X39n0714_001:0720b22": "知超勝賢聖同往斯五證也。",
    "X39n0714_001:0720b23": "研詳中初句通標下有五證一準圖贊二三準河",
    "X39n0714_001:0720b24": "圖(二明神州在邊則證崐崙為中三明大夏在中則證四外為邊)西北無聞言為",
    "X39n0714_001:0720c01": "山所背不聞彼方地里故無可敘第四第五準上",
    "X39n0714_001:0720c02": "地傾之義(四證彼王同居五證此賢多往)列子云黃帝夢遊華胥",
    "X39n0714_001:0720c03": "國王邵注云即天竺也李聃(吐藍反)即老子也姓李",
    "X39n0714_001:0720c04": "名耳字伯陽或云號聃為周柱下史道家記傳皆",
    "X39n0714_001:0720c05": "云西昇崐丘而上天矣(佛道論衡云死於槐里今且隨俗之言)周穆",
    "X39n0714_001:0720c06": "昭王之子樓觀本記曰周穆王尚神仙嘗遊崐崘",
    "X39n0714_001:0720c07": "見西王母宴于瑤池。",
    "X39n0714_001:0720c08": "【疏】胡本山北由來歸漢今屬突厥不隸華胥何得稱",
    "X39n0714_001:0720c09": "為胡語毗尼漢云滅也。",
    "X39n0714_001:0720c10": "次示胡國中初二句指所在山北謂雪山之北言",
    "X39n0714_001:0720c11": "歸漢者示有所聞也漢即對胡通召此國如唐書",
    "X39n0714_001:0720c12": "云高祖貞觀八年宴突厥使者於兩儀殿即其事",
    "X39n0714_001:0720c13": "也今下明所屬方誌云雪山以北至于北海地寒",
    "X39n0714_001:0720c14": "宜馬名馬主也其俗兇暴忍殺毛衣是突厥國是",
    "X39n0714_001:0720c15": "知突厥本胡之別國其後胡皆屬焉隸猶係也言",
    "X39n0714_001:0720c16": "不係五印何下結斥。",
    "X39n0714_001:0720c17": "【疏】又漢本姓劉非今國號當隨代轉何得鏗然欲翻",
    "X39n0714_001:0720c18": "度者應言梵本毗尼唐稱為律。",
    "X39n0714_001:0720c19": "三隨世中漢高祖姓劉名邦都長安今國即唐朝",
    "X39n0714_001:0720c20": "神堯皇帝受隋禪改號唐國言隨代者如古翻譯",
    "X39n0714_001:0720c21": "秦翻為秦言晉譯為晉言等鏗然謂堅守一端不",
    "X39n0714_001:0720c22": "能通變欲下教其法式梵則定指中天唐則隨於",
    "X39n0714_001:0720c23": "朝代問律中毗尼與律二名不並是則姚秦已翻",
    "X39n0714_001:0720c24": "為律豈是唐翻耶答實如來問今此欲明隨代之",
    "X39n0714_001:0721a01": "義故言唐稱或可雖是秦翻古多別立方今準律",
    "X39n0714_001:0721a02": "對譯斯名餘如後述。",
    "X39n0714_001:0721a03": "【疏】又應須知梵字之本也天地初闢未有人物色有",
    "X39n0714_001:0721a04": "梵王降生此土仍傳本習書語於人是則天語天書",
    "X39n0714_001:0721a05": "唯居大夏自餘胡國所有書語互各不同此土書本",
    "X39n0714_001:0721a06": "但圖鳥迹方言雅鄭代別皆異豈比華胥楷定常古。",
    "X39n0714_001:0721a07": "四中初二句勸知天地下正示初明梵字上二句",
    "X39n0714_001:0721a08": "敘器界初成色下二句明有情元始仍下顯書語",
    "X39n0714_001:0721a09": "純正慈恩傳云文字始自劫初梵王說五百萬頌",
    "X39n0714_001:0721a10": "舊云毗佉論即聲明論自下明蕃胡乖互即如經",
    "X39n0714_001:0721a11": "律傳梵訛僻是也此下明震旦變異鳥跡者明書",
    "X39n0714_001:0721a12": "異也黃帝時史官蒼頡觀鳥跡以成其文後程邈",
    "X39n0714_001:0721a13": "變篆為隸即今之字也方言下示語異雅即是正",
    "X39n0714_001:0721a14": "鄭謂不正即楚夏言音隨方呼召多所異同也豈",
    "X39n0714_001:0721a15": "下結異。",
    "X39n0714_001:0721a16": "【疏】餘更未盡非本疏意故且削略。",
    "X39n0714_001:0721a17": "顯略中今此正解毗尼之名寄之辨示故非疏意。",
    "X39n0714_001:0721a18": "【疏】上來所談亦是浮說但未學者須知本宗於道乃",
    "X39n0714_001:0721a19": "閑甚助世法故為出耳若復封滯斯妄何窮。",
    "X39n0714_001:0721a20": "示意中上二句指前浮即游閑但下正示本宗謂",
    "X39n0714_001:0721a21": "佛教之所出也望於道觀且曰遊閑若據傳通無",
    "X39n0714_001:0721a22": "宜暗塞此乃彰佛道之高勝示教法之源流指後",
    "X39n0714_001:0721a23": "學之歸從杜異宗之譏誚苟迷胡梵實罔祖宗古",
    "X39n0714_001:0721a24": "今傳通曾未霑述寄茲略示委在別文(方誌四卷)猶恐",
    "X39n0714_001:0721b01": "疑繁故此遮耳若下遣執雖是正說亦不可滯或",
    "X39n0714_001:0721b02": "可再責猶執舊者。",
    "X39n0714_001:0721b03": "【疏】古譯毗尼皆稱為滅以七毗尼用殄四諍今以何",
    "X39n0714_001:0721b04": "義翻之為律律者法也從教為名斷割重輕開遮持",
    "X39n0714_001:0721b05": "犯非法不定故正翻之。",
    "X39n0714_001:0721b06": "三翻名義正翻中初文先引古譯蓋準母論彼云",
    "X39n0714_001:0721b07": "毗尼名滅滅諸惡法故此即就能以翻今下出正",
    "X39n0714_001:0721b08": "翻初二句徵起以前云唐稱為律故直徵其義次",
    "X39n0714_001:0721b09": "一句訓字從下釋義斷割等者一一戒下皆具此",
    "X39n0714_001:0721b10": "義旦如婬戒入如毛頭犯夷此名重也半壞多分",
    "X39n0714_001:0721b11": "方便非道教他等皆蘭教而不作三眾同吉此謂",
    "X39n0714_001:0721b12": "輕也怨逼通境合即是開也受樂結重遮也離此",
    "X39n0714_001:0721b13": "諸過名持反此名犯舉此例通一切諸戒及餘法",
    "X39n0714_001:0721b14": "聚則以法為義皎然可解對古所譯故云正翻。",
    "X39n0714_001:0721b15": "【疏】俗有九流法流其一故世付法皆約刑科道與俗",
    "X39n0714_001:0721b16": "違刑名乃異至於處斷必依恒法故使律字彳旁兼",
    "X39n0714_001:0721b17": "聿者為取筆也處劾決正非筆不定筆即法家之象",
    "X39n0714_001:0721b18": "致唯律翻。",
    "X39n0714_001:0721b19": "次科初列示俗法漢書藝文志云全身保國凡有",
    "X39n0714_001:0721b20": "九流(謂國家文典不出九類故曰九流一儒流二道流三陰陽流四法流五名流六墨流七縱",
    "X39n0714_001:0721b21": "橫流八雜流九農流具如資持下二委釋)法流第四今疏所指付法付",
    "X39n0714_001:0721b22": "即與也約刑科者按其科條不妄加減也道下會",
    "X39n0714_001:0721b23": "同道俗上二句示制異五篇七聚為道刑古今五",
    "X39n0714_001:0721b24": "刑為俗刑如後所列至下二句明義同故下指字",
    "X39n0714_001:0721c01": "體顯義彳丑亦反說文云少步也象人脛三屈相",
    "X39n0714_001:0721c02": "連聿取筆者謂象人之執筆說文云秦謂之筆楚",
    "X39n0714_001:0721c03": "謂之聿吳謂之律劾胡得反推窮罪人也法家象",
    "X39n0714_001:0721c04": "者以法無象假筆書示以成其形故釋名云筆述",
    "X39n0714_001:0721c05": "也述事而言也。",
    "X39n0714_001:0721c06": "【疏】如增一中七種律也四分九法亦有其證。",
    "X39n0714_001:0721c07": "三中增一七種律者即滅諍七毗尼也彼從華語",
    "X39n0714_001:0721c08": "足證今譯四分九法者調達九邪破佛九正名十",
    "X39n0714_001:0721c09": "八法如僧殘中具釋律中前後列名不定第二一",
    "X39n0714_001:0721c10": "種或云律非律或言毗尼非毗尼鈔云毗尼及律",
    "X39n0714_001:0721c11": "二名不竝是也。",
    "X39n0714_001:0721c12": "【疏】古同為滅謂功用也滅諍之能非律不靜如水滅",
    "X39n0714_001:0721c13": "火水非名滅自餘云云或曰稱量輕重或曰遮制流",
    "X39n0714_001:0721c14": "類皆信意言無有歸據故律文言科約篇聚並有軌",
    "X39n0714_001:0721c15": "轍同收法義餘復何論。",
    "X39n0714_001:0721c16": "四中初斥翻滅名須剋體不可從用舉喻比例是",
    "X39n0714_001:0721c17": "非可見自下斥餘名且列二家餘應更有上謂依",
    "X39n0714_001:0721c18": "憑斷割故曰稱量下謂罪聚楷定故云流類然此",
    "X39n0714_001:0721c19": "二名頗近法義但無所憑故云意言等故下示今",
    "X39n0714_001:0721c20": "有據初指文文言即能詮也科下示義科約篇聚",
    "X39n0714_001:0721c21": "者示有重輕也有軌轍者言其楷定也同下結示",
    "X39n0714_001:0721c22": "上句示今有歸下句貶古無取。",
    "X39n0714_001:0721c23": "【疏】問律以法訓施造有儀與餘兩藏復有何別。",
    "X39n0714_001:0721c24": "簡濫中初問意者以經訓法訓常論亦翻為對法",
    "X39n0714_001:0722a01": "是則法義皆通三藏不局律宗故發是問。",
    "X39n0714_001:0722a02": "【疏】答不同也餘藏明理理有虗通隨達一門皆符道",
    "X39n0714_001:0722a03": "觀五百身因無非正說意在去滯何局文言律則不",
    "X39n0714_001:0722a04": "爾輕重開遮楷模永定亂常敗續必據科治由此而",
    "X39n0714_001:0722a05": "言法義彌顯。",
    "X39n0714_001:0722a06": "答中初文上句通示餘下別釋先明餘藏言明理",
    "X39n0714_001:0722a07": "者指教宗也言虗通者示理體也隨下明教門融",
    "X39n0714_001:0722a08": "也意下示不滯筌[(ㄇ@(企止))/弟]也且理體湛寂事相森羅冥",
    "X39n0714_001:0722a09": "心湛寂者則一以貫之駐意森羅者則纖毫不混",
    "X39n0714_001:0722a10": "經開心地得意忘言律示行途依持在教三藏設",
    "X39n0714_001:0722a11": "致大略可知道觀古作貫字(論語云吾道一以貫之宜從古本)五",
    "X39n0714_001:0722a12": "百身因者涅槃中五百比丘各說身因有比丘言",
    "X39n0714_001:0722a13": "無明即是身因或云無明行識乃至五欲是身因",
    "X39n0714_001:0722a14": "時諸比丘共往白佛誰是正說佛言善哉一一比",
    "X39n0714_001:0722a15": "丘無非正說律下示今律藏對翻經論亦有四別",
    "X39n0714_001:0722a16": "初云律不爾者唯明事也言輕重者非虗通也楷",
    "X39n0714_001:0722a17": "模定者教相不濫也據科治者案能詮也亂常謂",
    "X39n0714_001:0722a18": "矯異惑眾(禮記注云革服改制度之類)敗績謂費事無功(春秋云王",
    "X39n0714_001:0722a19": "師敗績是也)此二俗中犯者必加之以罪今此借用可",
    "X39n0714_001:0722a20": "配止作惡行違止為亂常善事乖作名敗績或可",
    "X39n0714_001:0722a21": "上約毀犯隨篇結罪下據處斷違教有過由下結",
    "X39n0714_001:0722a22": "顯彌甚也。",
    "X39n0714_001:0722a23": "【疏】問律非類通非律儀也即戒與善混然一亂。",
    "X39n0714_001:0722a24": "轉難中律儀之戒通徧塵沙化教十善隨境成行",
    "X39n0714_001:0722b01": "上言理通事局律唯據教明非類通則所修之行",
    "X39n0714_001:0722b02": "不殊世善故問決之更彰法義。",
    "X39n0714_001:0722b03": "【疏】答既訓於法各有指南戒善兩分何得相混如彼",
    "X39n0714_001:0722b04": "受緣條然天別非法不分故法又顯。",
    "X39n0714_001:0722b05": "答中初據義訓以簡戒名法行自異泛善故云各",
    "X39n0714_001:0722b06": "有等如下舉受法例顯律儀假緣受得世善隨意",
    "X39n0714_001:0722b07": "自修故云天別戒必假受簡別無濫故言非法等",
    "X39n0714_001:0722b08": "重前彌顯故云又也。",
    "X39n0714_001:0722b09": "【疏】所以三藏同在梵言此土木無不可翻度律雖義",
    "X39n0714_001:0722b10": "約刑斷全乖科據有方片涉相似故且當譯見意便",
    "X39n0714_001:0722b11": "止。",
    "X39n0714_001:0722b12": "示對翻中初文上通敘三藏大論翻譯華梵同有",
    "X39n0714_001:0722b13": "可得正翻彼有此無止可義譯三藏名字通是義",
    "X39n0714_001:0722b14": "翻故云本無度即傳也律下正示今名文明同異",
    "X39n0714_001:0722b15": "意如次釋當即是對。",
    "X39n0714_001:0722b16": "【疏】何以知耶律者法也終始有義於佛教中可成此",
    "X39n0714_001:0722b17": "義故篇聚之設三世同遵適化乃殊性戒常定俗律",
    "X39n0714_001:0722b18": "不爾代有沿革古用肉刑墨劓宮割刖故俗律云刑",
    "X39n0714_001:0722b19": "者成也一毀其肉終身永定不可復也今則笞杖徒",
    "X39n0714_001:0722b20": "流死用代古法至於大辟亦有重輕轘裂磔屍梟首",
    "X39n0714_001:0722b21": "釁皷夷及三族戮通支黨斯例甚眾未可殫言至於",
    "X39n0714_001:0722b22": "五刑比擬常定通名法也。",
    "X39n0714_001:0722b23": "徵同異中初徵律下釋又二初明佛律終始有儀",
    "X39n0714_001:0722b24": "謂軌範一定無改異故三世同者眾學中云佛觀",
    "X39n0714_001:0722c01": "過去未來諸佛婆論解云佛結五篇戒皆觀三世",
    "X39n0714_001:0722c02": "等適化殊者隨宜度物非一概也戒常定者稱業",
    "X39n0714_001:0722c03": "制教無二途也上云篇聚則遮性皆同而下但云",
    "X39n0714_001:0722c04": "性戒此顯遮戒隨時不無少異故俗下次顯俗律",
    "X39n0714_001:0722c05": "初二句標異古下引釋古刑中墨謂刻額涅之以",
    "X39n0714_001:0722c06": "墨劓即截鼻宮謂男割其勢女幽閉之割即截耳",
    "X39n0714_001:0722c07": "刖謂斷足此五通名肉刑故下釋名可解(此與尚書不同",
    "X39n0714_001:0722c08": "彼云墨劓荊宮大辟彼荊即此刖足彼無割刑此無大辟舊云此是秦法)今刑中笞即",
    "X39n0714_001:0722c09": "鞭刑杖即大笞徒即徒役流則移處死即絞斬上",
    "X39n0714_001:0722c10": "通列五刑至下別示死刑大辟音闢法也轘裂上",
    "X39n0714_001:0722c11": "音患車裂尸也磔屍謂張屍釘之梟首斬首懸之",
    "X39n0714_001:0722c12": "釁皷殺人以血塗鼓三族莊子云父族母族妻族",
    "X39n0714_001:0722c13": "(或云父子孫為三)奏法一人有罪夷及三族夷戮並殺也",
    "X39n0714_001:0722c14": "支黨內外親屬也斯下結上沿革以顯全乖殫盡",
    "X39n0714_001:0722c15": "也至下取古今皆五以明片涉之義。",
    "X39n0714_001:0722c16": "【疏】問佛教法定可用律翻括究教相亦有不定即四",
    "X39n0714_001:0722c17": "重罪犯如斬首何故開懺得秉羯磨諸部見解輕重",
    "X39n0714_001:0722c18": "不倫如何訓法天常永定。",
    "X39n0714_001:0722c19": "舉俗難中初二句牒前括下敘難初約犯重開懺",
    "X39n0714_001:0722c20": "難謂斷頭既死應當永擯開懺秉法還預淨僧豈",
    "X39n0714_001:0722c21": "是常定二約諸都異同難且如四分重犯前後皆",
    "X39n0714_001:0722c22": "夷佗部無重同種但吉既同律藏輕重天乖復非",
    "X39n0714_001:0722c23": "永定餘事準說天道四時行萬物生不差其候故",
    "X39n0714_001:0722c24": "曰天常。",
    "X39n0714_001:0723a01": "【疏】答重罪懺擯覆露兩殊法通開閉故有常準斷頭",
    "X39n0714_001:0723a02": "喻無聖分秉法據本戒儀適機見有重輕當部規模",
    "X39n0714_001:0723a03": "不失即斯量據非法何邪。",
    "X39n0714_001:0723a04": "答有二初六句答前難懺擯謂露者許懺覆則滅",
    "X39n0714_001:0723a05": "擯開制有儀明非不定斷頭無聖喻體無功秉法",
    "X39n0714_001:0723a06": "據戒顯體全在適下二句答次難上句明互望不",
    "X39n0714_001:0723a07": "定下句示各論還定適機謂佛本設教見即諸師",
    "X39n0714_001:0723a08": "計情即下通結兩釋還歸上義。",
    "X39n0714_001:0723a09": "【疏】三對名立教者。",
    "X39n0714_001:0723a10": "【疏】問三藏得号偏從於律餘二沒名斯有何意。",
    "X39n0714_001:0723a11": "對名立教釋中初問謂前有三名獨標毗尼而入",
    "X39n0714_001:0723a12": "三藏餘二不列故問以申之。",
    "X39n0714_001:0723a13": "【疏】答律者教也能生行解以大聖設教具列行途五",
    "X39n0714_001:0723a14": "眾依資奉持圓德故名戒也依戒剋翦業惑斯亡名",
    "X39n0714_001:0723a15": "解脫也是則因果兩行皆由教生故偏舉教用攝斯",
    "X39n0714_001:0723a16": "二若舉戒藏互不相收又戒是行於教不顯故也。",
    "X39n0714_001:0723a17": "答中先敘相生初二句明毗尼在初以下明戒居",
    "X39n0714_001:0723a18": "其次圓德即目具戒名出了論依下明木叉最後",
    "X39n0714_001:0723a19": "是則下正答前問初明偏從所以若下示餘二沒",
    "X39n0714_001:0723a20": "名之意有二一不相收行果是別故二不顯教二",
    "X39n0714_001:0723a21": "皆所詮故文且舉戒木叉例說。",
    "X39n0714_001:0723a22": "【疏】問若如此言則半月說應云律藏何云戒經及木",
    "X39n0714_001:0723a23": "叉耶。",
    "X39n0714_001:0723a24": "轉難中戒經之語徧在戒本木叉之名標下序首",
    "X39n0714_001:0723b01": "律既總收何獨不舉。",
    "X39n0714_001:0723b02": "【疏】答如上已解須通玄意三藏之說經遠大歸半月",
    "X39n0714_001:0723b03": "常聞偏被時眾羅列罪目即警行緣何得舉教其義",
    "X39n0714_001:0723b04": "舒緩依承脫縛舉果動心並是教詮故通歸行。",
    "X39n0714_001:0723b05": "答中初二句通示指如上者即教興中玄猶深也",
    "X39n0714_001:0723b06": "三下正釋初明三藏從教意謂令久學識其大趣",
    "X39n0714_001:0723b07": "非同說戒即座警策故云經遠等半下正答說戒",
    "X39n0714_001:0723b08": "舉二名意初明舉戒意戒能成行故云行緣依下",
    "X39n0714_001:0723b09": "次明木叉意戒文舉果亦歸警行耳問前序云今",
    "X39n0714_001:0723b10": "演毗尼法後序云亦善說毗尼豈非舉教答前序",
    "X39n0714_001:0723b11": "標教以目戒經後敘如來說廣付屬流通則非戒",
    "X39n0714_001:0723b12": "師警勵之意。",
    "X39n0714_001:0723b13": "【疏】有人解云兩舉因果同目於教今解不爾聖說不",
    "X39n0714_001:0723b14": "徒終有遠致豈浮涉也。",
    "X39n0714_001:0723b15": "指非中先出古意彼謂說戒止是教詮故以因果",
    "X39n0714_001:0723b16": "皆為目教今下顯非意在前答故但略指經舉因",
    "X39n0714_001:0723b17": "果警眾奉持意在成行故云聖說等浮涉者謂遊",
    "X39n0714_001:0723b18": "閑也。",
    "X39n0714_001:0723b19": "【律】四分戒本。",
    "X39n0714_001:0723b20": "【疏】四解今題目就分為四初部類不同二前後差異",
    "X39n0714_001:0723b21": "三正解名目四汎解諸本翻度所由。",
    "X39n0714_001:0723b22": "解今題目標列中先明部類乃彰此部之元由次",
    "X39n0714_001:0723b23": "明前後為顯立題之來意窮源體意始可論名不",
    "X39n0714_001:0723b24": "敘翻傳文從何得四章次第大略如斯。",
    "X39n0714_001:0723c01": "【疏】就初四分何時得名乃是佛滅度後百年方有因",
    "X39n0714_001:0723c02": "此須為三門分別一明教本無分二明分之時節三",
    "X39n0714_001:0723c03": "明見解有異。",
    "X39n0714_001:0723c04": "初門列章中百年有者五部同時不唯四分出文",
    "X39n0714_001:0723c05": "殊問經。",
    "X39n0714_001:0723c06": "【疏】初門明教本無分。",
    "X39n0714_001:0723c07": "釋中初門欲明弟子乖競支分先敘如來立教本",
    "X39n0714_001:0723c08": "意。",
    "X39n0714_001:0723c09": "【疏】意以適緣授法悟入為先何有乖各輕重異見故",
    "X39n0714_001:0723c10": "論云牟尼大聖主悉斷一切見等。",
    "X39n0714_001:0723c11": "立教中初正明約義祥教故云意以緣即是機此",
    "X39n0714_001:0723c12": "明教門輕重全自機差佛意常融寧存異見月臨",
    "X39n0714_001:0723c13": "眾水可以喻焉故下引證未詳何論牟尼此翻寂",
    "X39n0714_001:0723c14": "默即釋尊名見惑通三界故云一切見如來無明",
    "X39n0714_001:0723c15": "究盡豈有妄見乎。",
    "X39n0714_001:0723c16": "【疏】雖復涅槃四重之法說為偷蘭於五部僧互生是",
    "X39n0714_001:0723c17": "非又方等云於五部中學何毗尼斯但說有不斥人",
    "X39n0714_001:0723c18": "法大集方云滅後分五斯乃懸記亦非本意如世父",
    "X39n0714_001:0724a01": "記子後必分異。",
    "X39n0714_001:0724a02": "次料所引諸經明說並佛在時說有五部今言本",
    "X39n0714_001:0724a03": "無異見顯然相違故須引決初通二經涅槃中佛",
    "X39n0714_001:0724a04": "說比丘盜佛物犯偷蘭於五部僧不體佛意互執",
    "X39n0714_001:0724a05": "輕重今通言四重或可盜是四重之一方等中語",
    "X39n0714_001:0724a06": "似問辭撿文未獲斯下正通謂上二文但通言有",
    "X39n0714_001:0724a07": "五部而不指斥人名及所分教次大集經委出六",
    "X39n0714_001:0724a08": "部人法執見故曰方云如後具引懸記謂如來在",
    "X39n0714_001:0724a09": "日記言後分非教本異舉喻可解。",
    "X39n0714_001:0724a10": "【疏】何以知邪一者教主是一無可對諍二百年已來",
    "X39n0714_001:0724a11": "師資傳化三時接利機各體權實雖聞異制不相是",
    "X39n0714_001:0724a12": "非故但通為八十誦律大毗尼藏。",
    "X39n0714_001:0724a13": "證成中初句徵起次列三義上二約主後一就機",
    "X39n0714_001:0724a14": "五師雖異皆是躡跡相承此亦主一義也體權實",
    "X39n0714_001:0724a15": "者知佛權方引入實道既知所歸則於方便無所",
    "X39n0714_001:0724a16": "乖諍故云雖聞等義鈔云彼各自念良由我等根",
    "X39n0714_001:0724a17": "器不同致令聖制輕重異耳故但下結成非唯佛",
    "X39n0714_001:0724a18": "世滅後百年尚無乖異八十誦者即根本部波離",
    "X39n0714_001:0724a19": "結集一夏九旬八十番誦故以為號。",
    "X39n0714_001:0724a20": "【疏】二明分相者其相有四。",
    "X39n0714_001:0724a21": "【疏】一者二部如四分中初結集時選五百人餘不在",
    "X39n0714_001:0724a22": "數名為大眾如文殊問經根本二部謂上座部及大",
    "X39n0714_001:0724a23": "眾部如西域傳二部所集名有石窟其所仍存現今",
    "X39n0714_001:0724a24": "中梵二部俱盛。",
    "X39n0714_001:0724b01": "次時節中二部所出有四初即本律五百結集文",
    "X39n0714_001:0724b02": "初五百人即上座部迦葉所撰耆年無學故名上",
    "X39n0714_001:0724b03": "座餘不在數即揀出之者自興結集人不計數故",
    "X39n0714_001:0724b04": "以為名二文殊問經下文自引三西域傳隋朝彥",
    "X39n0714_001:0724b05": "琮撰彼云竹林精舍西南六里許南山陰大竹林",
    "X39n0714_001:0724b06": "中大石室是大迦葉結集處又西行二十餘里是",
    "X39n0714_001:0724b07": "諸無學結集處文指二處明有二部四約傳聞以",
    "X39n0714_001:0724b08": "證。",
    "X39n0714_001:0724b09": "【疏】二者五部。",
    "X39n0714_001:0724b10": "【疏】若據緣本其流上座何以知耶大迦葉波初秉宗",
    "X39n0714_001:0724b11": "教將事集法簡練通德故五百無學智論千人並是",
    "X39n0714_001:0724b12": "釋門達化之士故號斯侶名為上座如律中說結後",
    "X39n0714_001:0724b13": "召眾重述前法時大眾曰佛是智人立法須定何得",
    "X39n0714_001:0724b14": "開制迦葉告曰由是智人制已更開開已還制自非",
    "X39n0714_001:0724b15": "達化何以明斯故得任持三藏御世如部執解於佛",
    "X39n0714_001:0724b16": "滅後夏竟涅槃大悲智論咸陳滅相如付法藏傳說",
    "X39n0714_001:0724b17": "付法與阿難等。",
    "X39n0714_001:0724b18": "次明五部先敘異世五師者欲顯派分有所因故",
    "X39n0714_001:0724b19": "初師中初二句示本部何下明緣相又四初敘選",
    "X39n0714_001:0724b20": "眾摩訶迦葉波此云大飲光氏秉即是持通謂六",
    "X39n0714_001:0724b21": "通德即學行智論千人者示不同故言達化者體",
    "X39n0714_001:0724b22": "佛意故如下次引緣釋上達化雖歎迦葉意通大",
    "X39n0714_001:0724b23": "眾即五百結集中迦葉結集三藏畢有長老富那",
    "X39n0714_001:0724b24": "奢與五百比丘至王舍城詰問迦葉再條所集一",
    "X39n0714_001:0724c01": "一答之故云結後等時大眾者即富那奢問儉開",
    "X39n0714_001:0724c02": "八事迦葉答以豐時還制乃發是問自非等語結",
    "X39n0714_001:0724c03": "歎智能任持謂力行正教御世謂攝化群生如部",
    "X39n0714_001:0724c04": "執下三示滅相即十八部執論佛滅夏竟涅槃者",
    "X39n0714_001:0724c05": "準義鈔五師住世各二十年此即所見不同也大",
    "X39n0714_001:0724c06": "悲經彼云迦葉入涅槃時而作誓曰願我滅後以",
    "X39n0714_001:0724c07": "神力加令身衣不變諸根亦然乃至彌勒出世令",
    "X39n0714_001:0724c08": "我見彼共作三會(初會九十六億二會九十四億三會九十二億)乃至彌",
    "X39n0714_001:0724c09": "勒將所度眾皆到其所眾念迦葉身卑遂踊身虗",
    "X39n0714_001:0724c10": "空而作神變現為大形充滿世界眾見神力除去",
    "X39n0714_001:0724c11": "憍慢成阿羅漢尊者以己身火闍維其身等智論",
    "X39n0714_001:0724c12": "大同如付下四明傳法彼明迦葉結集三藏弘持",
    "X39n0714_001:0724c13": "法已尋禮佛四塔(出家成道轉法輪入涅槃)次入娑伽羅宮禮",
    "X39n0714_001:0724c14": "佛牙塔忉利天禮佛髮已往別闍王遇王晝[穴/侵]告",
    "X39n0714_001:0724c15": "閽者畢向雞足山王與阿難追之山自開闢迦葉",
    "X39n0714_001:0724c16": "在中全身不散王哭投地[卄/積]香欲焚阿難曰迦葉",
    "X39n0714_001:0724c17": "以定力持身待於彌勒不可闍維王遂迴駕其山",
    "X39n0714_001:0724c18": "復合先以法付阿難等。",
    "X39n0714_001:0724c19": "【疏】二師阿難受法化世如付法藏傳恒水中流而取",
    "X39n0714_001:0724c20": "滅度分身四分廣相如彼。",
    "X39n0714_001:0724c21": "第二阿難指彼傳者彼明阿難聞竹林比丘誦法",
    "X39n0714_001:0724c22": "句偈云若人生百歲不見水老鶴不如生一日而",
    "X39n0714_001:0724c23": "得覩見之阿難慘然云此非佛偈佛偈云若人生",
    "X39n0714_001:0724c24": "百歲不解生滅法不如生一日而得解了之阿難",
    "X39n0714_001:0725a01": "還聞誦於前偈歎曰我於世無用遂別闍王亦值",
    "X39n0714_001:0725a02": "王[穴/侵]即度恒河王覺追之半河方及王請住世阿",
    "X39n0714_001:0725a03": "難默然復度雪山五百仙人已河變金地即於此",
    "X39n0714_001:0725a04": "處入風奮迅三昧分身四分一與闍王二與毗舍",
    "X39n0714_001:0725a05": "離王三與婆竭龍王四與帝釋四處建塔先以法",
    "X39n0714_001:0725a06": "付啇那。",
    "X39n0714_001:0725a07": "【疏】三師未田提四師商那和修並是阿難親承資奉",
    "X39n0714_001:0725a08": "阿難將滅以法通付二人田提道洽罽賓和修化在",
    "X39n0714_001:0725a09": "中國是則同時分地而王也。",
    "X39n0714_001:0725a10": "三四二師中先列示二名未田提提或為地或云",
    "X39n0714_001:0725a11": "摩田底迦此翻金地即恒河中度五百仙人餘皆",
    "X39n0714_001:0725a12": "先入滅唯未田地被留傳法往化罽賓國商那和",
    "X39n0714_001:0725a13": "修亦云舍那婆斯此云胎衣曾施辟支佛衣五百",
    "X39n0714_001:0725a14": "世與衣俱生故因至毱多所坐其牀弟子不識起",
    "X39n0714_001:0725a15": "慢乃舉手空中便下香乳如高山泉流乃至次現",
    "X39n0714_001:0725a16": "五百法門毱多皆不識自言我得七萬七千本生",
    "X39n0714_001:0725a17": "諸經八萬毗尼八萬毗曇汝皆不識我若去者法",
    "X39n0714_001:0725a18": "門隨去諸弟子始知神異悉得羅漢法付毱多並",
    "X39n0714_001:0725a19": "下次正敘傳法洽猶徧也罽賓即迦濕彌羅國梵",
    "X39n0714_001:0725a20": "音之異此二並出阿難門下布化同時故文合敘。",
    "X39n0714_001:0725a21": "【疏】五師優波毱多和修所度緣如智度聲振遐邇時",
    "X39n0714_001:0725a22": "人號為無相好佛。",
    "X39n0714_001:0725a23": "第五師優波或云鄔波毱多或言堀多(毱渠竹反)此云",
    "X39n0714_001:0725a24": "近護緣指智論廣在傳文所度夫婦得四果者乃",
    "X39n0714_001:0725b01": "下一籌籌長四寸滿丈六石室人謂化行與佛無",
    "X39n0714_001:0725b02": "殊但無三十二相故以為號。",
    "X39n0714_001:0725b03": "【疏】前之五師躡迹傳化體權通道故不分教。",
    "X39n0714_001:0725b04": "示不分中上二句指前下二句結歎師資相承謂",
    "X39n0714_001:0725b05": "之躡迹若據未地啇那乃是橫分並化但由各王",
    "X39n0714_001:0725b06": "一處且言異世若取傳法唯是啇那據理但有二",
    "X39n0714_001:0725b07": "十三師付法藏傳委釋緣相須者撿看體權者達",
    "X39n0714_001:0725b08": "教所由生也通道者如教有所歸也。",
    "X39n0714_001:0725b09": "【疏】二者同世五師時既澆漓情見互起雖通小聖不",
    "X39n0714_001:0725b10": "無利鈍毱多受法漸劣於師和修舉手莫委定相致",
    "X39n0714_001:0725b11": "使此五皆資心見何得開通縱而不問遂分五部。",
    "X39n0714_001:0725b12": "同世中初文先敘時澆由諸無學理解無殊事見",
    "X39n0714_001:0725b13": "尚異故云雖通等毱下正明分派又二初敘師道",
    "X39n0714_001:0725b14": "劣即付法傳云和修現定毱多不識修云吾師阿",
    "X39n0714_001:0725b15": "難得定我不能知我得定汝不能知等故云漸劣",
    "X39n0714_001:0725b16": "致下次明弟子乖競資猶生也縱不問者或師任",
    "X39n0714_001:0725b17": "弟子而不為決或弟子自任而不啟問文通兩釋",
    "X39n0714_001:0725b18": "隨意采之。",
    "X39n0714_001:0725b19": "【疏】如涅槃說由此異想朋黨相援互相諍訟皆悉悟",
    "X39n0714_001:0725b20": "道又大集文云五部雖各別不妨諸佛法界涅槃。",
    "X39n0714_001:0725b21": "次文兩經竝約開會之意涅槃異想即是心見援",
    "X39n0714_001:0725b22": "即訓助教行雖殊理果不別故云悉悟等大集涅",
    "X39n0714_001:0725b23": "槃而言諸佛者簡二乘故云法界者簡偏真故雖",
    "X39n0714_001:0725b24": "履權乘無非會大涅槃一相趣入萬途故云不妨。",
    "X39n0714_001:0725c01": "【疏】三明十八部。",
    "X39n0714_001:0725c02": "【疏】如古三藏流傅云五部初分二百年後何者是邪",
    "X39n0714_001:0725c03": "薩婆多中出分四部迦葉遺分出二部彌沙塞中分",
    "X39n0714_001:0725c04": "出一部四百年後僧祇部中分出六部唯曇無德部",
    "X39n0714_001:0725c05": "始終不分。",
    "X39n0714_001:0725c06": "十八部中初三藏傅者出首師疏前明二百年於",
    "X39n0714_001:0725c07": "三部中分十二部後明四百年僧祇始分共為十",
    "X39n0714_001:0725c08": "八部初云五部者通舉全數也望後僧祇故曰初",
    "X39n0714_001:0725c09": "分薩婆多中出婆差部婆差中又出三部一法上",
    "X39n0714_001:0725c10": "二名賢胄三名六城(合本成五)迦葉遺出二者一僧伽",
    "X39n0714_001:0725c11": "提二淺摩提(本末合三)彌沙出一者名中間見(共本成二)僧",
    "X39n0714_001:0725c12": "祇出六一遺跡二彌沙三施設四毗陀五施羅六",
    "X39n0714_001:0725c13": "上施羅(本末有七)四分不分文據在此已上本末共十",
    "X39n0714_001:0725c14": "八部此中無婆麤仍以僧祇在五部數故使古師",
    "X39n0714_001:0725c15": "以僧祇當婆麤如疏後破。",
    "X39n0714_001:0725c16": "【疏】又如文殊問經下卷分別部品云根本二部從大",
    "X39n0714_001:0725c17": "乘出摩訶僧祇部分別說有七二者體毗履分別有",
    "X39n0714_001:0725c18": "十一十八及本二皆從大乘出無是亦無非我說未",
    "X39n0714_001:0725c19": "來起廣如彼經名相住處不復引也。",
    "X39n0714_001:0725c20": "文殊問經初標示根本下引經文初二句引長行",
    "X39n0714_001:0725c21": "明二部所出從大乘者於一實道施方便故彼云",
    "X39n0714_001:0725c22": "文殊師利根本二部從大乘出從般若波羅蜜出",
    "X39n0714_001:0725c23": "摩訶下次引偈示十八部所出文有二偈初一偈",
    "X39n0714_001:0725c24": "示派別摩訶僧祇此云大眾老少同集故(此即窟外大眾",
    "X39n0714_001:0726a01": "部也僧祇名通兩部須約窟內窟外以分)體毗履此云老宿唯老宿人",
    "X39n0714_001:0726a02": "共出故(即窟內上座部)次一偈顯所出從大乘者以末從",
    "X39n0714_001:0726a03": "本無別異故無是非者經云佛告文殊師利未來",
    "X39n0714_001:0726a04": "我弟子有二十部能令住二十部者竝得四果三",
    "X39n0714_001:0726a05": "藏平等無下中上譬如海水味無有異如人有二",
    "X39n0714_001:0726a06": "十子其實如來所說懸記滅後故云未來起廣如",
    "X39n0714_001:0726a07": "下彼云僧祇出七者一執一語言(所執同僧祇故)二出世",
    "X39n0714_001:0726a08": "間語言(稱讚詞也)三高拘黎柯(人姓)四多聞(有多聞智)五只底",
    "X39n0714_001:0726a09": "舸(山名)六東山七北山(上三皆居處)體毗履出十一者一",
    "X39n0714_001:0726a10": "一切語言(執三世有可言說故)二雪山(居處)三犢子(人姓)四法勝",
    "X39n0714_001:0726a11": "(人名)五賢(人名)六一切所貴(人所重貴)七芿(而證反山名也)八大不",
    "X39n0714_001:0726a12": "可棄(人名)九法護(人名)十迦葉毗(人姓)十一修妬路(所執計也)",
    "X39n0714_001:0726a13": "名相住處者如注可見。",
    "X39n0714_001:0726a14": "【疏】又如十八部執論真諦所翻隨出本疏三十餘帋",
    "X39n0714_001:0726a15": "一百一十六年後方出異執極廣其致閑暇可看。",
    "X39n0714_001:0726a16": "部執論真諦陳時翻經三藏所指本疏其文已亡",
    "X39n0714_001:0726a17": "唐玄弉重翻名宗輪論論云一百年後十六年有",
    "X39n0714_001:0726a18": "大國名波吒棃弗多羅王名阿輸柯(即阿育王)王閻浮",
    "X39n0714_001:0726a19": "提如是時中大眾破散等下文指廣今為略引彼",
    "X39n0714_001:0726a20": "云初從大眾部出七部一一說二出世說三灰山",
    "X39n0714_001:0726a21": "住四得多聞五分別說六支提山七北山二從上",
    "X39n0714_001:0726a22": "座部出十一一說一切有二雪山住三可住子弟",
    "X39n0714_001:0726a23": "子四法上五賢乘六正量七密林住八正地九法",
    "X39n0714_001:0726a24": "護十善歲十一說度(與前並同但名或異對之可見)。",
    "X39n0714_001:0726b01": "【疏】四者五百部智論云佛滅度後五百異部聞畢竟",
    "X39n0714_001:0726b02": "空如刀傷心等。",
    "X39n0714_001:0726b03": "五百部智論但有通數不出人法名字彼具云佛",
    "X39n0714_001:0726b04": "法過五百歲後各各分別有五百部乃至堅著語",
    "X39n0714_001:0726b05": "言聞說般若畢竟空如刀傷心(不樂聞故)。",
    "X39n0714_001:0726b06": "【疏】問上列四種異執不同既是一化所宗俱會聖道",
    "X39n0714_001:0726b07": "何得更執豈曰達人。",
    "X39n0714_001:0726b08": "問中初二句牒前既下立難一化宗者師稟同故",
    "X39n0714_001:0726b09": "俱會道者所證一故更字平呼互也。",
    "X39n0714_001:0726b10": "【疏】答理本一也悟有淺深由機涉明昧計有利鈍故",
    "X39n0714_001:0726b11": "入觀也人法俱亡及其出也不無緣習教約相動隨",
    "X39n0714_001:0726b12": "義以張道據正理分通會契。",
    "X39n0714_001:0726b13": "答中二初約理解正答理本一者答上會聖悟淺",
    "X39n0714_001:0726b14": "深下答上更執故下約觀行證成人謂體析所觀",
    "X39n0714_001:0726b15": "法即反照能觀病除藥去故云俱亡緣習謂心緣",
    "X39n0714_001:0726b16": "舊習入觀照理理空故同緣習隨事事有故異教",
    "X39n0714_001:0726b17": "下申教道所以教約相者有所示故動猶興也相",
    "X39n0714_001:0726b18": "必有別不可一致故隨義張正理即真空離相無",
    "X39n0714_001:0726b19": "二隨門得入故云分通。",
    "X39n0714_001:0726b20": "【疏】故無量義云法水一也江河井池分其異耳初說",
    "X39n0714_001:0726b21": "四諦本為聲聞八萬諸天發大道意用斯文證何得",
    "X39n0714_001:0726b22": "懷疑。",
    "X39n0714_001:0726b23": "引證中法水喻理一江河喻機差初說等者經中",
    "X39n0714_001:0726b24": "顯示一異之相彼續云次說方等摩訶般若花嚴",
    "X39n0714_001:0726c01": "海空而百千比丘無量人天得須陀洹乃至辟支",
    "X39n0714_001:0726c02": "等八萬經作八億。",
    "X39n0714_001:0726c03": "【疏】三明見解。",
    "X39n0714_001:0726c04": "明見解中次列六師並大集文。",
    "X39n0714_001:0726c05": "【疏】大集云夢[疊*毛]一段後分為五佛告長者我滅度後",
    "X39n0714_001:0726c06": "有諸弟子顛倒解義及以說法覆隱法藏名曇摩毱",
    "X39n0714_001:0726c07": "多此云法正律名四分凡解行法先果後因此就化",
    "X39n0714_001:0726c08": "儀說相明顯故倒解之如四諦法苦初道後覆彼常",
    "X39n0714_001:0726c09": "途因先義也。",
    "X39n0714_001:0726c10": "初師中初通敘諸計顛倒下正示初師初總敘見",
    "X39n0714_001:0726c11": "解人法名號倒解約自見倒說約化他凡下別釋",
    "X39n0714_001:0726c12": "見解初二句標示且舉果因餘皆類此(有本作先因後果誤)",
    "X39n0714_001:0726c13": "此下正釋謂是此師化物儀式先示果相後推其",
    "X39n0714_001:0726c14": "因苦集世間果因滅道出世果因若從次第合云",
    "X39n0714_001:0726c15": "集苦道滅欲使知苦斷集為滅修道先解後修教",
    "X39n0714_001:0726c16": "行易識若據四諦本是佛說而言曇摩者佛作倒",
    "X39n0714_001:0726c17": "說本為隨宜曇摩計此用為常度故也由倒解故",
    "X39n0714_001:0726c18": "即是覆隱。",
    "X39n0714_001:0726c19": "【疏】二彼經云受有三世及以內外善能論議破壞外",
    "X39n0714_001:0726c20": "道說一切性悉得受戒凡所難問善能答對名薩婆",
    "X39n0714_001:0726c21": "諦婆此云有也法名十誦然異道所計誅惡人畜道",
    "X39n0714_001:0726c22": "路女人陵皆無罪此部難言但殺得罪何簡善惡戒",
    "X39n0714_001:0726c23": "出離因要身器淨非一切性悉得受故。",
    "X39n0714_001:0726c24": "次師中先明見等亦同上科受即執計三世約竪",
    "X39n0714_001:0727a01": "論內外就橫說通收三界繫法該上三世五塵四",
    "X39n0714_001:0727a02": "大並有內外即情非情二種世間彼計諸法名字",
    "X39n0714_001:0727a03": "是空法體皆實然下別釋見解引破外計釋上善",
    "X39n0714_001:0727a04": "能論議等初破淫殺揀境外云人畜善者殺則有",
    "X39n0714_001:0727a05": "罪居家婦女陵方有過此下難破但破殺義婬戒",
    "X39n0714_001:0727a06": "類準戒下次破受戒不簡彼計有情皆可受戒雜",
    "X39n0714_001:0727a07": "報淨穢俱無所擇前文已出外計故此直破。",
    "X39n0714_001:0727a08": "【疏】三者經云說無有我及以受者轉諸煩惱猶如死",
    "X39n0714_001:0727a09": "屍名迦葉毗此云重空觀法名解脫此有戒本相同",
    "X39n0714_001:0727a10": "五分。",
    "X39n0714_001:0727a11": "第三中我即所計倒本受是能執妄情凡謂實有",
    "X39n0714_001:0727a12": "遂生執著我既本無執將何附下翻重空義在此",
    "X39n0714_001:0727a13": "也轉諸煩惱者顯觀功深斷證易故三界見思故",
    "X39n0714_001:0727a14": "云諸也是可猒棄故如死屍法名解脫良由於此",
    "X39n0714_001:0727a15": "下示戒本廣律未傳。",
    "X39n0714_001:0727a16": "【疏】四者經云不作地相水火風相虗空識相名彌沙",
    "X39n0714_001:0727a17": "塞此云不著有無觀法名五分。",
    "X39n0714_001:0727a18": "第四中經舉六大攝盡世間色心等法上四大通",
    "X39n0714_001:0727a19": "內外色法識即心法虗空即非二法不作六相者",
    "X39n0714_001:0727a20": "不著有也存此六故不著無也下翻人名正從此",
    "X39n0714_001:0727a21": "義。",
    "X39n0714_001:0727a22": "【疏】五者皆說有我不說空相猶如小兒名婆麤富羅",
    "X39n0714_001:0727a23": "此云著有行不傳其法。",
    "X39n0714_001:0727a24": "第五中彼計有我徧該五蘊等法故云皆說智非",
    "X39n0714_001:0727b01": "深遠故喻小兒問此與外道何別答外道妄謂蘊",
    "X39n0714_001:0727b02": "中別有神我此約觀行推析我蘊非一非異知是",
    "X39n0714_001:0727b03": "虗妄計妄為有可得悟道故不同也問此與第二",
    "X39n0714_001:0727b04": "師所見何異答引前比校其異可見已上五師得",
    "X39n0714_001:0727b05": "名有三初從解為名下云明慧卓朗除邪倒故二",
    "X39n0714_001:0727b06": "從計得名後三從觀行為名又小乘宗計不出四",
    "X39n0714_001:0727b07": "門初是空門二五即有門第三雙亦四即雙非或",
    "X39n0714_001:0727b08": "可總歸二宗一四皆空宗二三五並有宗。",
    "X39n0714_001:0727b09": "【疏】又云廣博徧覧五部經典是故名曰摩訶僧祇此",
    "X39n0714_001:0727b10": "云大眾此有其律。",
    "X39n0714_001:0727b11": "六僧祇中不偏一見攝機斯足故云廣博懸觀五",
    "X39n0714_001:0727b12": "計集法無遺故云徧覽。",
    "X39n0714_001:0727b13": "【疏】問古師多謂僧祗本律即婆麤富羅所執今如何",
    "X39n0714_001:0727b14": "分答非敢苟分大集明異若合婆麤文不應云徧覽",
    "X39n0714_001:0727b15": "五部。",
    "X39n0714_001:0727b16": "初問中古師謂者如前已示答中初示所據若下",
    "X39n0714_001:0727b17": "顯古違文。",
    "X39n0714_001:0727b18": "【疏】問二部五部同是後分如何經讚唯在五部答二",
    "X39n0714_001:0727b19": "部是本義通五見不慮後疑五部支生各懷異相多",
    "X39n0714_001:0727b20": "起靜競恐不傳持故偏牒五不妨法界。",
    "X39n0714_001:0727b21": "次問經中但云五部雖異不妨諸佛法界涅槃不",
    "X39n0714_001:0727b22": "言僧祇故有此問據經止有僧祇而言二部者欲",
    "X39n0714_001:0727b23": "顯本部亦分經中合讚故也答中上明本部不須",
    "X39n0714_001:0727b24": "意下示五部須意。",
    "X39n0714_001:0727c01": "【疏】問如上所列五部在初僧祇應後以徧覽故今解",
    "X39n0714_001:0727c02": "云僧祇實先滅後便有以廣博故通含五意故是總",
    "X39n0714_001:0727c03": "也如上經說。",
    "X39n0714_001:0727c04": "第三問以僧祇根本理合在前而經云徧覽則顯",
    "X39n0714_001:0727c05": "居後故須通之答中古師執前三藏所傳以僧祇",
    "X39n0714_001:0727c06": "為五部恐據徧覽之語謂是後分故須問決此中",
    "X39n0714_001:0727c07": "不敘故直標今解初示次第既云廣博顯是根本",
    "X39n0714_001:0727c08": "通含總攝故是徧覽。",
    "X39n0714_001:0727c09": "【疏】二明前後者。",
    "X39n0714_001:0727c10": "【疏】問本文佛世所出四分滅後方生如何迴互致斯",
    "X39n0714_001:0727c11": "目也。",
    "X39n0714_001:0727c12": "前後中敘問有二據文但問現未迴互約義更兼",
    "X39n0714_001:0727c13": "師資顛倒。",
    "X39n0714_001:0727c14": "【疏】答元佛制教但云戒本通被眾計名濫彼此故別",
    "X39n0714_001:0727c15": "標四分用約餘部。",
    "X39n0714_001:0727c16": "答中以戒本名通須用別目簡別今宗。",
    "X39n0714_001:0727c17": "【疏】問如向所解但先戒本後自取分故倒乖儀義亦",
    "X39n0714_001:0727c18": "不可。",
    "X39n0714_001:0727c19": "難中意謂必云戒本四分自可揀故。",
    "X39n0714_001:0727c20": "【疏】答開卷識宗故須先示戒本名通義須後列。",
    "X39n0714_001:0727c21": "答意可解。",
    "X39n0714_001:0727c22": "【疏】有解者云欲知戒本是何部律故須題目是四分",
    "X39n0714_001:0727c23": "律家之戒本也有斯異故標題不同。",
    "X39n0714_001:0727c24": "他解意取戒本出於廣部故以部名標首簡別餘",
    "X39n0714_001:0728a01": "律。",
    "X39n0714_001:0728a02": "【疏】三正釋名目。",
    "X39n0714_001:0728a03": "三正釋名。",
    "X39n0714_001:0728a04": "【疏】言四分者顯宗目也。",
    "X39n0714_001:0728a05": "法題別目中初文顯宗目者五部十八並有戒律",
    "X39n0714_001:0728a06": "由此別知是今宗故。",
    "X39n0714_001:0728a07": "【疏】佛滅百年興斯名教相傳云於上座部搜括博要",
    "X39n0714_001:0728a08": "契同己見者集為一部四度傳文盡所詮相故云四",
    "X39n0714_001:0728a09": "分。",
    "X39n0714_001:0728a10": "廣釋中初科上二句明時代準文殊問經也相傳",
    "X39n0714_001:0728a11": "下示所出四下顯名義問他文皆言律藏殘缺今",
    "X39n0714_001:0728a12": "云盡詮相者答二意通之一據自宗已盡二梵本",
    "X39n0714_001:0728a13": "元備傳度致缺如業疏云于闐有本約可百卷是",
    "X39n0714_001:0728a14": "也。",
    "X39n0714_001:0728a15": "【疏】此據說之所至非義判也故二十犍度離分三分",
    "X39n0714_001:0728a16": "可是義開邪。",
    "X39n0714_001:0728a17": "次科恐謂同世章疏科釋為四故此遮之由結集",
    "X39n0714_001:0728a18": "時隨至一節未終而罷如是四番一部方畢故云",
    "X39n0714_001:0728a19": "此據等也故下引據律中二十犍度受戒說戒二",
    "X39n0714_001:0728a20": "犍度在第二分尼律後安居下十六犍度自為第",
    "X39n0714_001:0728a21": "三分房舍雜法二犍度在第四分初據此散落無",
    "X39n0714_001:0728a22": "有分齊驗非義判故云可是等(有除三分及是字非也)。",
    "X39n0714_001:0728a23": "【疏】又如本結未分為八十誦一夏之功也五分十誦",
    "X39n0714_001:0728a24": "其例眾矣。",
    "X39n0714_001:0728b01": "舉例中初根本部波離一夏誦出逐座為目誦數",
    "X39n0714_001:0728b02": "仍多五十二律亦據說所至處皆約誦數為名足",
    "X39n0714_001:0728b03": "成今例。",
    "X39n0714_001:0728b04": "【疏】言戒本者顯教體也。",
    "X39n0714_001:0728b05": "通目中初云教體者戒即所詮體本乃能詮體。",
    "X39n0714_001:0728b06": "【疏】戒者禁也警也即眾行之所因本者根也從也能",
    "X39n0714_001:0728b07": "生成於道務此戒為道本也又云戒為行本世出世",
    "X39n0714_001:0728b08": "行並依承之又云戒為教本一部廣律止解戒行之",
    "X39n0714_001:0728b09": "文計應名律本今舉行目教也又云戒為說本在座",
    "X39n0714_001:0728b10": "誡勸有所依承文云半月說戒經中來也豈不以所",
    "X39n0714_001:0728b11": "說為傳者之本也又云聽者以說為本耳聽心納尋",
    "X39n0714_001:0728b12": "說生行如是廣之。",
    "X39n0714_001:0728b13": "廣釋中五義前二約所詮法後三就能詮文初義",
    "X39n0714_001:0728b14": "以因望果故言道本次義唯就因論故云行本三",
    "X39n0714_001:0728b15": "約能詮對所詮四即能說望所說五即能聽望能",
    "X39n0714_001:0728b16": "說對文可見如下結指。",
    "X39n0714_001:0728b17": "【律】出曇無德(唐言法護)部律。",
    "X39n0714_001:0728b18": "【疏】出曇無德部律者舉其人也。",
    "X39n0714_001:0728b19": "次釋人號。",
    "X39n0714_001:0728b20": "【疏】前列四分乃異他本雖且分目不無相濫故重舉",
    "X39n0714_001:0728b21": "人永除疑執。",
    "X39n0714_001:0728b22": "標意中不無相濫者猶慮他宗亦以四分為目故。",
    "X39n0714_001:0728b23": "【疏】梵音曇無德曇摩德與毱多傳有訛僻唐言度之",
    "X39n0714_001:0728b24": "同云法正謂法正律主明慧卓朗除邪倒也又言法",
    "X39n0714_001:0728c01": "護者能興建正法不墜於時即十八部中法護部是",
    "X39n0714_001:0728c02": "也又言法鏡者能照達萬法也。",
    "X39n0714_001:0728c03": "翻名中初列梵號唐下翻華言三釋如文總諸梵",
    "X39n0714_001:0728c04": "號故曰同云次指十八部者即上座部中第九部",
    "X39n0714_001:0728c05": "也或云法藏法密隨義不同。",
    "X39n0714_001:0728c06": "【疏】古人依大集中倒解義翻此述其見非翻名也。",
    "X39n0714_001:0728c07": "點古中彼按經中顛倒解義用翻彼名故須指破。",
    "X39n0714_001:0728c08": "【疏】四解諸部東傳所由。",
    "X39n0714_001:0728c09": "四解諸部中正示今宗因出他部正顯戒本因敘",
    "X39n0714_001:0728c10": "廣律。",
    "X39n0714_001:0728c11": "【疏】此門據行微似賖遲而於教本最是急要若不標",
    "X39n0714_001:0728c12": "舉疑偽假生戒行所詮無宜不曉縱是佛說猶有憲",
    "X39n0714_001:0728c13": "章況非究竟豈妄承奉讀者得意不用計文今後所",
    "X39n0714_001:0728c14": "列時代為次。",
    "X39n0714_001:0728c15": "敘意中四初敘緩急賖遲猶緩慢也在行雖緩於",
    "X39n0714_001:0728c16": "教則急若不下次顯須知古藏錄中或無翻傳朝",
    "X39n0714_001:0728c17": "代人名則入疑偽二錄意謂不示翻傳將令後世",
    "X39n0714_001:0728c18": "謂非正譯情由此起教曰假生教本詮行行依教",
    "X39n0714_001:0729a01": "立教源不曉行亦浮濫故云戒行等縱下舉況憲",
    "X39n0714_001:0729a02": "章即律廣文雖並佛說不無繁演雖非究竟義須",
    "X39n0714_001:0729a03": "承奉讀下屬付今下標舉。",
    "X39n0714_001:0729a04": "【疏】自漢明夜夢之始迦竺傳法已來草創鎡基未遑",
    "X39n0714_001:0729a05": "具體眾分道俗無受歸戒年過二百至魏齊帝嘉平",
    "X39n0714_001:0729a06": "年中有天竺沙門曇摩迦羅魏言法時出僧祇戒心",
    "X39n0714_001:0729a07": "方立大僧羯磨受戒至高貴鄉公正元元年有安息",
    "X39n0714_001:0729a08": "國沙門曇諦出曇無德部羯磨斯二部初在洛陽是",
    "X39n0714_001:0729a09": "謂戒律之先也餘如鈔說。",
    "X39n0714_001:0729a10": "列示中初文先敘本緣漢明即後漢第二主明帝",
    "X39n0714_001:0729a11": "永平五年夜夢金人項有光明飛行而至且問群",
    "X39n0714_001:0729a12": "臣奏言西竺佛法將流此土乃遣使往逆也迦即",
    "X39n0714_001:0729a13": "迦葉摩騰竺即竺法蘭竝中天竺人同契遊化齎",
    "X39n0714_001:0729a14": "白[疊*毛]像及梵夾經至月支與漢使相遇同歸漢地",
    "X39n0714_001:0729a15": "草創言其初始鎡基取其未備鎡即耒耟(上盧對下音似)",
    "X39n0714_001:0729a16": "治田具也基即田地(孟子云雖。有滋基不如待時)眾分道俗釋上",
    "X39n0714_001:0729a17": "草創無受歸戒釋上未遑年下正敘二部之始初",
    "X39n0714_001:0729a18": "明僧祇魏即曹魏齊帝當第四主迦羅或云柯羅",
    "X39n0714_001:0729a19": "戒心即戒本居中統要故喻心焉若據迦羅行受",
    "X39n0714_001:0729a20": "初依四分羯磨出僧祇戒心是則兼通二律但出",
    "X39n0714_001:0729a21": "羯磨在於曇諦故以四分推於諦耳至下次明四",
    "X39n0714_001:0729a22": "分高貴鄉公即魏第五主廢帝之號曇諦未詳華",
    "X39n0714_001:0729a23": "語傳云亦善律學正元中來遊洛陽出四分羯磨",
    "X39n0714_001:0729a24": "迦羅傳云請胡僧出羯磨者即指諦也準知迦羅",
    "X39n0714_001:0729b01": "行受曇諦譯文若據藏中有僧鎧羯磨曹魏時翻",
    "X39n0714_001:0729b02": "但時不見用故所不明斯下結示二部僧祇始有",
    "X39n0714_001:0729b03": "戒心四分但傳羯磨未有廣律洛陽即今西京下",
    "X39n0714_001:0729b04": "指事鈔見釋相篇。",
    "X39n0714_001:0729b05": "【疏】十誦律者有天竺僧弗若多羅秦言功德華以秦",
    "X39n0714_001:0729b06": "弘始六年誦出本文什公為譯三分獲二遇患而卒",
    "X39n0714_001:0729b07": "晉廬山沙門釋慧遠致書羅什令續其翻時有西域",
    "X39n0714_001:0729b08": "僧曇摩流支秦言法樂什與通譯方訖其部俄屬什",
    "X39n0714_001:0729b09": "化未獲刪定至弘始八年西域僧卑摩羅叉晉言無",
    "X39n0714_001:0729b10": "垢眼遊至壽春石澗寺又續出受法名為善誦部文",
    "X39n0714_001:0729b11": "都訖但其文繁重頗懷疎質故什公臨終恨言遺世。",
    "X39n0714_001:0729b12": "十誦凡經三譯一部方全先明初譯多羅罽賓國",
    "X39n0714_001:0729b13": "人姚秦時至此土弘始六年十月七日秦主請誦",
    "X39n0714_001:0729b14": "出梵本什公譯之未終多羅奄逝故言遇患卒也",
    "X39n0714_001:0729b15": "晉下次明續翻遠師棲止廬岳三十餘年傳中多",
    "X39n0714_001:0729b16": "有同名故以處簡之遠聞多羅入滅常慨未備及",
    "X39n0714_001:0729b17": "流支入秦乃遣弟子曇邕致書請什公更出餘分",
    "X39n0714_001:0729b18": "羅什具云鳩摩羅什此云童壽天竺人弘始三年",
    "X39n0714_001:0729b19": "至長安秦主禮為國師廣有翻譯盛行于世流支",
    "X39n0714_001:0729b20": "西域人以律學馳名弘始七年至此土遠亦遣書",
    "X39n0714_001:0729b21": "辟請遂與什共譯部文已畢成五十七卷至下三",
    "X39n0714_001:0729b22": "明後翻卑摩罽賓國人先在龜茲(龜音丘茲音茲)弘闡律",
    "X39n0714_001:0729b23": "藏後至長安與什相遇乃講十誦又出善誦四卷",
    "X39n0714_001:0729b24": "共上成六十一卷壽春長安坊名石磵乃坊中寺",
    "X39n0714_001:0729c01": "號但下示翻傳文體什公恨言者臨終告眾曰自",
    "X39n0714_001:0729c02": "以昧闇謬充傳譯凡所出經論三百餘卷唯十誦",
    "X39n0714_001:0729c03": "一部未及芟夷在其本旨必無差(芟夷謂刪治芟音衫)。",
    "X39n0714_001:0729c04": "【疏】四分律者罽賓沙門佛陀耶舍秦言覺明以弘始",
    "X39n0714_001:0729c05": "十二年誦出本文涼州沙門竺佛念譯釋道含筆受",
    "X39n0714_001:0729c06": "與長含同翻其人樂廣故文辭頗富。",
    "X39n0714_001:0729c07": "四分中耶舍罽賓人後遊化至姑臧什師勸秦主",
    "X39n0714_001:0729c08": "迎之及至長安別立新省於逍遙園四事豐待並",
    "X39n0714_001:0729c09": "皆不受時至分衛一食而已為人髭赤善解婆沙",
    "X39n0714_001:0729c10": "時人號為赤髭毗婆沙十二年共竺念譯四分律",
    "X39n0714_001:0729c11": "長阿含經十五年解座尋返西國竺佛念涼朝人",
    "X39n0714_001:0729c12": "內外該博當時譯場咸所推許道含傳云亦學解",
    "X39n0714_001:0729c13": "有功生年姓氏莫得而知譯謂以華翻梵筆受即",
    "X39n0714_001:0729c14": "錄語成文其人者雖三人共翻而文推筆受本四",
    "X39n0714_001:0729c15": "十五卷今為六十卷。",
    "X39n0714_001:0729c16": "【疏】僧祇律者有平陽沙門釋法顯遠遊大夏具寫本",
    "X39n0714_001:0729c17": "文齎還晉地以安帝義熙十四年就迦維那國僧佛",
    "X39n0714_001:0729c18": "陀跋陀羅晉言覺賢於楊都道場寺與華嚴同譯故",
    "X39n0714_001:0729c19": "要約精美不負傳通。",
    "X39n0714_001:0729c20": "僧祇法顯平陽人東晉隆安中往西國求經律至",
    "X39n0714_001:0729c21": "中天竺得僧祇律泥洹等經凡三年學胡書胡語",
    "X39n0714_001:0729c22": "躬寫還晉地安帝即東晉第十主迦維那即中印",
    "X39n0714_001:0729c23": "國名跋陀以禪律馳名附舶泛海至長安抵楊都",
    "X39n0714_001:0729c24": "(即今昇州)與法業慧嚴譯華嚴經顯獲梵本就請同譯",
    "X39n0714_001:0730a01": "成四十卷。",
    "X39n0714_001:0730a02": "【疏】五分律者梵本法顯持來有罽賓僧佛陀什宋云",
    "X39n0714_001:0730a03": "覺壽以景平元年於楊州龍光寺譯沙門釋道生慧",
    "X39n0714_001:0730a04": "嚴等筆受故四部之文無越斯律名不虗稱見重於",
    "X39n0714_001:0730a05": "今但弘通蓋寡可用長歎。",
    "X39n0714_001:0730a06": "五分亦法顯持還未譯而亡京邑諸僧聞陀什善",
    "X39n0714_001:0730a07": "通此律故請出之陀什宋景平元年至楊州即此",
    "X39n0714_001:0730a08": "年與于闐僧智勝共譯生嚴二師並羅什弟子故",
    "X39n0714_001:0730a09": "下示文上四句推勝下二句傷歎此方四律獨五",
    "X39n0714_001:0730a10": "分罕傳故云弘通寡也。",
    "X39n0714_001:0730a12": "四分律含注戒本疏行宗記一上之一"
}