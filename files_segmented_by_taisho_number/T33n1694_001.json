{
    "T33n1694_001:0009c03": "陰持入經卷上此經多𧗪字，他本皆作行",
    "T33n1694_001:0009c05": "後漢安息國三藏安世高譯",
    "T33n1694_001:0009c06": "佛經所行亦教誡。師云：所𧗪謂所當施𧗪",
    "T33n1694_001:0009c07": "也。教化群生，示之正真也。誡之，所以壞邪𧗪",
    "T33n1694_001:0009c08": "兇，必有免己之禍矣。",
    "T33n1694_001:0009c09": "皆在三部為合𧗪。謂色聲香味細滑邪榮，",
    "T33n1694_001:0009c10": "與眼耳鼻口身心合作。",
    "T33n1694_001:0009c11": "何等為三？一為五陰。謂識神微妙，往來無",
    "T33n1694_001:0009c12": "診。陰往默至，出入無間，莫睹其形，故曰陰。",
    "T33n1694_001:0009c13": "二為六本。本，根也。魂靈以六情為根本。人",
    "T33n1694_001:0009c14": "之身受由教樹，輪轉無休，故曰本也。",
    "T33n1694_001:0009c15": "三為所入。眼耳鼻舌身心斯六體，色聲香",
    "T33n1694_001:0009c16": "味細滑邪念所由入矣，故曰入也。",
    "T33n1694_001:0009c17": "五陰為何等？一為色。四大可見謂之色。",
    "T33n1694_001:0009c18": "二為痛。志所存願，慘怛懼失之情，為情勞",
    "T33n1694_001:0009c19": "謂之痛也。",
    "T33n1694_001:0009c20": "三為想。想，像也。默念日思在所志，若睹其",
    "T33n1694_001:0009c21": "像之處已則前，故曰思想矣。",
    "T33n1694_001:0009c22": "四為𧗪。𧗪，行也。已處于此，心馳無極，思善",
    "T33n1694_001:0009c23": "存惡，周旋十方靡不匝也，故曰𧗪也。",
    "T33n1694_001:0009c24": "五為識。識，知也。至睹所𧗪，心即知之，故曰",
    "T33n1694_001:0009c25": "識也。",
    "T33n1694_001:0009c26": "是為五陰。色陰名為十現色入。師云：十現",
    "T33n1694_001:0009c27": "色入者，云其內外相入，不相失也。視之可",
    "T33n1694_001:0009c28": "見，故曰現也。聲無形，云何色乎？曰：聲以耳",
    "T33n1694_001:0009c29": "為對，耳可見，故云色矣。又以聲因四大而發，",
    "T33n1694_001:0010a01": "四大為色矣。願與色違，心𤺙悁痛，六情同義",
    "T33n1694_001:0010a02": "矣。",
    "T33n1694_001:0010a03": "十現色入為何等？一眼、二色、三耳、四聲、五鼻、六",
    "T33n1694_001:0010a04": "香、七舌、八味、九身、十樂，是為十現色入，是名",
    "T33n1694_001:0010a05": "為色種。樂，愛也。種，栽也。謂六欲興，即身栽",
    "T33n1694_001:0010a06": "生，隨𧗪受形。今之群生，皆𧗪使然，故曰種",
    "T33n1694_001:0010a07": "也。",
    "T33n1694_001:0010a08": "痛種為何等？痛種為身六痛：一眼知痛、二耳知",
    "T33n1694_001:0010a09": "痛、三鼻知痛、四舌知痛、五身知痛、六心知痛，",
    "T33n1694_001:0010a10": "是為身六痛，名為痛種。思想種為何等？思想種",
    "T33n1694_001:0010a11": "為身六思想：一色想。色義與上同矣。",
    "T33n1694_001:0010a12": "二聲想、三香想、四味想、五更想、六法想。心念",
    "T33n1694_001:0010a13": "善即善法興，惡念生即惡法興。夫心者，眾法",
    "T33n1694_001:0010a14": "之本也。《法句經》曰「心為法本」斯也。",
    "T33n1694_001:0010a15": "是為身六思想，名為思想種。行種為何等？𧗪",
    "T33n1694_001:0010a16": "種名為身六更。志之所往至輒更之，故曰",
    "T33n1694_001:0010a17": "更矣。",
    "T33n1694_001:0010a18": "一色所更、二聲所更、三香更、四味所更、五觸",
    "T33n1694_001:0010a19": "所更。通身也。謂六情通著身，故曰通矣。",
    "T33n1694_001:0010a20": "六法所更，是為身六更，是名為行種。識種為何",
    "T33n1694_001:0010a21": "等？識種名為身六識：眼識、耳識、鼻識、舌識、身識、",
    "T33n1694_001:0010a22": "心識，是為身六識，是名為識種。名為五陰種。",
    "T33n1694_001:0010a23": "師云：五陰種，身也。身有六情，情有五陰，有",
    "T33n1694_001:0010a24": "習眼，為好色轉、中色轉、惡色轉三色。色有五",
    "T33n1694_001:0010a25": "陰，并習合為十八事。六情各然，凡為百八結。",
    "T33n1694_001:0010a26": "滅此生彼，猶穀種朽于下，栽受身生于上。又",
    "T33n1694_001:0010a27": "猶元氣，春生、夏長、秋萎、冬枯。百穀草木喪",
    "T33n1694_001:0010a28": "于土上，元氣潛隱稟身于下，春氣之節至卦",
    "T33n1694_001:0010a29": "之和，元氣悁躬于下、稟身于上，有識之靈",
    "T33n1694_001:0010b01": "及草木之栽與元氣相含，升降廢興終而",
    "T33n1694_001:0010b02": "復始，輪轉三界無有窮極，故曰種也。",
    "T33n1694_001:0010b03": "當知是。是從何知？為非常、苦、空、非身，從是知。亦",
    "T33n1694_001:0010b04": "有二知：一為慧知、二為斷知。從慧知為何等？為",
    "T33n1694_001:0010b05": "非常、苦、空、非身，是為從慧知。從斷知為何等？愛",
    "T33n1694_001:0010b06": "欲已斷，是為從斷知。乾巛有終始、群生",
    "T33n1694_001:0010b07": "有興廢，成者必敗、盛者必衰，謂之非常。生老",
    "T33n1694_001:0010b08": "病死，履邪受罪，謂之苦。群生未有，厥本自空，",
    "T33n1694_001:0010b09": "今有幼終成必空，謂之空。身為四大，終各歸",
    "T33n1694_001:0010b10": "本，非已常寶，謂之非身。深睹四事之原縷，",
    "T33n1694_001:0010b11": "別厥欲之歸輪迴三界，捨身受身積苦無量。",
    "T33n1694_001:0010b12": "持志於正觀，空三界，欲逮于本無，諸苦寂滅，",
    "T33n1694_001:0010b13": "謂之慧知。《明度經》曰「癡者以非常苦空非身",
    "T33n1694_001:0010b14": "為常樂有身。明度變之，故曰大明。」",
    "T33n1694_001:0010b15": "陰貌為何等？積為陰貌、足為陰貌。積聚",
    "T33n1694_001:0010b16": "也。謂心默積聚，五陰盛滿，足六情眾苦也。",
    "T33n1694_001:0010b17": "譬如物種名為物種，木種名為木種、火種名為",
    "T33n1694_001:0010b18": "火種、水種名為水種，一切五陰亦如是。物木",
    "T33n1694_001:0010b19": "火水各有本名，木自名木，以譬五陰、六情本",
    "T33n1694_001:0010b20": "名亦然。",
    "T33n1694_001:0010b21": "有十八本持。師云：心為眾之本主。持諸欲，",
    "T33n1694_001:0010b22": "故曰持。",
    "T33n1694_001:0010b23": "十八本持為何等？一眼、二色、三識。眼與識",
    "T33n1694_001:0010b24": "合，識別好醜，六情義同。《老母經》曰「眼見色即",
    "T33n1694_001:0010b25": "是意，意即是色。」《了本》云：佛說為眼從色令識",
    "T33n1694_001:0010b26": "生。斯義如之也。",
    "T33n1694_001:0010b27": "四耳、五聲、六識，七鼻、八香、九識，十舌、十一味、十",
    "T33n1694_001:0010b28": "二識，十三身、十四更、十五識，十六心、十七法、十",
    "T33n1694_001:0010b29": "八識，是名為十八本持。已知是，從何知為非常、",
    "T33n1694_001:0010c01": "苦、空、非身？是為知，從是知亦有二知：一為從慧",
    "T33n1694_001:0010c02": "知、二為從已斷知。從慧知為何等？為非常、苦、",
    "T33n1694_001:0010c03": "空、非身，是為從慧知。從斷知為何等？愛欲已斷，",
    "T33n1694_001:0010c04": "是為從斷知。彼為具足。具足為何等？或言無",
    "T33n1694_001:0010c05": "有餘具足。師云：彼彼𧗪家也。眾欲已斷，三",
    "T33n1694_001:0010c06": "十七品即現矣。高𧗪具者，邪向都盡，無復有",
    "T33n1694_001:0010c07": "餘也。",
    "T33n1694_001:0010c08": "已無有餘，令眼明見明。明眼，慧明也。見明，",
    "T33n1694_001:0010c09": "天眼也。天眼者，道明即足。道眼足者，即無不",
    "T33n1694_001:0010c10": "睹。目連謂魔曰：「吾以道眼觀內、天眼睹表，內",
    "T33n1694_001:0010c11": "外清淨過天琉璃，何微塵而不睹乎？」故曰眼",
    "T33n1694_001:0010c12": "明見明矣。",
    "T33n1694_001:0010c13": "一𧗪者，說是已為斷眼本，耳本遍說如是。一",
    "T33n1694_001:0010c14": "道也。是二三十七品也本六欲本也遍諸也。",
    "T33n1694_001:0010c15": "道𧗪者，云夫得三十七品之淨𧗪者，五陰六",
    "T33n1694_001:0010c16": "本諸欲皆斷。",
    "T33n1694_001:0010c17": "卒名為本持。卒，遂也。持六情，與色聲香味",
    "T33n1694_001:0010c18": "細滑可心之榮相持，遂名之為本持矣。",
    "T33n1694_001:0010c19": "譬是人為多熱，如是名遍。多熱，譬時疾彌",
    "T33n1694_001:0010c20": "重，通身皆熱。由人已受十八本持，識神輪轉，",
    "T33n1694_001:0010c21": "更五陰六本諸入，以招憂悲苦，不如意惱、合",
    "T33n1694_001:0010c22": "聚眾苦，其為是足矣。",
    "T33n1694_001:0010c23": "譬喻是為具足。亦有十二入。何等為十二？自身",
    "T33n1694_001:0010c24": "六外，有六自身。六為何等？一為眼。師云：眼",
    "T33n1694_001:0010c25": "見色有三事，六情皆然也，心意識為本也，一",
    "T33n1694_001:0010c26": "念、二作、三求。念屬心、作屬意，二不屬識。所為",
    "T33n1694_001:0010c27": "善惡，不過是三事。",
    "T33n1694_001:0010c28": "耳鼻舌身心是為自身六入。外有六，為何等？色",
    "T33n1694_001:0010c29": "聲香味更法。是為十二入。一切從何知為非常、",
    "T33n1694_001:0011a01": "苦、空、非身？是從是知。一切十二入當從何",
    "T33n1694_001:0011a02": "知之乎？謂能還五陰、覺四非常，知內六情",
    "T33n1694_001:0011a03": "受外六欲也。",
    "T33n1694_001:0011a04": "亦有二知：一從慧知、二從斷知。從慧解知為何",
    "T33n1694_001:0011a05": "等？為非常、苦、空、非身，是為從慧知。從斷知為何",
    "T33n1694_001:0011a06": "等？愛欲已斷，是為從斷知。何等為入解？從是致，",
    "T33n1694_001:0011a07": "名為入。入謂十二入也。從內六致外六。當",
    "T33n1694_001:0011a08": "何以知之？多日當以四非常照之。",
    "T33n1694_001:0011a09": "從入解，譬從金入名為金地，從銀入名為銀",
    "T33n1694_001:0011a10": "地，如是各各應是譬喻所從所入。從所入",
    "T33n1694_001:0011a11": "者，各從其地，是眼自入色。六情皆然。",
    "T33n1694_001:0011a12": "是從是有，如是從所意念。所意念者，謂意",
    "T33n1694_001:0011a13": "意念色便成𧗪有罪，有罪為有苦具。",
    "T33n1694_001:0011a14": "有行罪苦法如是。有作惡𧗪即受罪，喻如",
    "T33n1694_001:0011a15": "𧗪道者得道。",
    "T33n1694_001:0011a16": "從所致是，名為從是入。從所致者，譬六情",
    "T33n1694_001:0011a17": "從意所念致六欲也。入者，邪入于六情矣。",
    "T33n1694_001:0011a18": "亦有從是入，譬如王有入所有名，是亦如是。",
    "T33n1694_001:0011a19": "亦如是者，謂更引譬重說六情事。王有入",
    "T33n1694_001:0011a20": "者，諸群縣君各以地所出，分別本名貢入於",
    "T33n1694_001:0011a21": "王。六情所入亦然矣。",
    "T33n1694_001:0011a22": "為有四諦，苦、習、盡、道。苦名為要，語身亦念，師",
    "T33n1694_001:0011a23": "云：夫身眾苦之根。身苦與心𣾫，要在斯二",
    "T33n1694_001:0011a24": "事，故曰要也。",
    "T33n1694_001:0011a25": "習名為要，癡亦所世間愛。生死萬端、勤苦",
    "T33n1694_001:0011a26": "無數，而愚者樂之，之謂習。習之所由，癡與愛",
    "T33n1694_001:0011a27": "也，故不知苦之為苦也。",
    "T33n1694_001:0011a28": "盡名為要，慧亦解脫，明者，睹四非常，臥滅",
    "T33n1694_001:0011a29": "癡愛。癡愛斷者則結解，結解者脫於三界。",
    "T33n1694_001:0011b01": "睹道門，殃福盡也。",
    "T33n1694_001:0011b02": "道名為要，止亦觀。癡愛盡，心寂止觀，睹則",
    "T33n1694_001:0011b03": "空。三界還本無，謂之道。止與觀，道要也。",
    "T33n1694_001:0011b04": "亦有三十七品經法。三十七品者，度世之",
    "T33n1694_001:0011b05": "明法也。",
    "T33n1694_001:0011b06": "四意止、四意斷、四神足、五根、五力、七覺意、賢",
    "T33n1694_001:0011b07": "者八種道𧗪，是為三十七品經法。過去佛亦",
    "T33n1694_001:0011b08": "有是、現在佛亦有是、未來佛亦有是，辟支佛亦",
    "T33n1694_001:0011b09": "從是得度世道、佛弟子亦從是，是為度世無為",
    "T33n1694_001:0011b10": "道。師云：三十七品者，無上正真之明法也。",
    "T33n1694_001:0011b11": "佛先睹之以教知，士弟子承之而𧗪矣。《慧印》",
    "T33n1694_001:0011b12": "曰「三尊中佛為尊，獨能說七覺意，為懈怠未",
    "T33n1694_001:0011b13": "現法，是三昧不可盡。」佛以七覺淨定，獲無盡",
    "T33n1694_001:0011b14": "之明也，得一切願。菩薩日已如淨誡者，不",
    "T33n1694_001:0011b15": "犯三十七品。根株是闓，士大士所作，以至無",
    "T33n1694_001:0011b16": "極慧。世尊、緣一覺、應儀皆由之得道，可謂無",
    "T33n1694_001:0011b17": "上慧者。",
    "T33n1694_001:0011b18": "四意止為何等？或見比丘，自身身身相觀行止、",
    "T33n1694_001:0011b19": "外身身身相觀𧗪止、內外身身身相觀行止。",
    "T33n1694_001:0011b20": "師云：自，身己身也。外身，彼人身也。內外身，",
    "T33n1694_001:0011b21": "謂草木身也。己身、人身、草木身皆非常有。𧗪",
    "T33n1694_001:0011b22": "家照然，止意著道，故曰𧗪止。《安般解》曰「息從",
    "T33n1694_001:0011b23": "內出，息中具有四大，而心在中，謂之內身也。",
    "T33n1694_001:0011b24": "息由外來，四大亦爾。禪家以息為身，繫意在",
    "T33n1694_001:0011b25": "息，無令身想矣。」",
    "T33n1694_001:0011b26": "盡意念以却世間，癡心不便。盡，盡心也、用",
    "T33n1694_001:0011b27": "也。不便眾邪也。𧗪家盡心教道，力之大者，當",
    "T33n1694_001:0011b28": "用却三界癡賊主誤己心令不樂，三活之寶",
    "T33n1694_001:0011b29": "者也。一說云：癡𤻀却道心，明心不便於𤻀，",
    "T33n1694_001:0011c01": "故曰不便也。",
    "T33n1694_001:0011c02": "自痛痛，痛相觀𧗪止。夫心喜曰痒，憂曰痛。",
    "T33n1694_001:0011c03": "𧗪家獲六欲即不喜、失之不慼。《法鏡經》曰「利",
    "T33n1694_001:0011c04": "衰毀譽、稱譏苦樂不以傾動」也。垢盡內淨，",
    "T33n1694_001:0011c05": "心寂苦空，故曰痛痒止也。",
    "T33n1694_001:0011c06": "外痛痛，痛相觀𧗪止；內外痛痛，痛相觀𧗪止。",
    "T33n1694_001:0011c07": "盡意念以却世間，癡心不便。自意意，意相觀𧗪",
    "T33n1694_001:0011c08": "止。想，像也。意所存曰思。髣髴如睹其容之",
    "T33n1694_001:0011c09": "處前曰想。自觀己意、觀彼人意、又觀草木俱",
    "T33n1694_001:0011c10": "因四大為體，云為之類。睹其非己有，心即無",
    "T33n1694_001:0011c11": "所復欲矣。偈曰：吾我人及與壽，亦不計有是",
    "T33n1694_001:0011c12": "形。意不念有與無，智慧者當遠離。斯所謂思",
    "T33n1694_001:0011c13": "想意止者也。",
    "T33n1694_001:0011c14": "外意意，意相觀𧗪止；內外意意，意相觀𧗪止。盡",
    "T33n1694_001:0011c15": "意念以却世間，癡心不便。自法法，法相觀𧗪",
    "T33n1694_001:0011c16": "止；外法法，法觀𧗪止；內外法法，法相觀𧗪止。",
    "T33n1694_001:0011c17": "盡意念以却世間，癡不便，法，十二因緣法",
    "T33n1694_001:0011c18": "也。心所想，即如想成形。以法觀法，其法一也，",
    "T33n1694_001:0011c19": "但以疾心造無量之想，而有無盡之身色痛",
    "T33n1694_001:0011c20": "痒、思想。意止，生死意亦止。生死意止，識寂無",
    "T33n1694_001:0011c21": "往來想矣。《安般》曰「念因有分，念盡無有。斯空、",
    "T33n1694_001:0011c22": "不願、無想，定向泥洹門」也。《慧印經》曰「空無所",
    "T33n1694_001:0011c23": "著，是為泥洹」，斯生死法止者。",
    "T33n1694_001:0011c24": "何等為從四意正斷？或比丘有未生弊惡意法，",
    "T33n1694_001:0011c25": "發方便令不生，勸意不捨方便𧗪。師云：四",
    "T33n1694_001:0011c26": "意止也。或，若也。法，十二因緣生死法。勸邪根",
    "T33n1694_001:0011c27": "深廣，懼其復生，當豫發道力進意德，守道無",
    "T33n1694_001:0011c28": "懈怠矣。",
    "T33n1694_001:0011c29": "精進攝制意，捨散惡意，是為一斷意。謂𧗪",
    "T33n1694_001:0012a01": "家精其心、進其志，攝制六情、舍眾欲，散諸惡",
    "T33n1694_001:0012a02": "念，進就根力。已生弊惡意，發清淨法欲斷，勸",
    "T33n1694_001:0012a03": "意求方便𧗪，精進攝制意，捨散惡意，是為二斷",
    "T33n1694_001:0012a04": "意。清淨法，謂止觀也。制止邪、念斷諸欲根、",
    "T33n1694_001:0012a05": "觀四非常，謂之淨法。",
    "T33n1694_001:0012a06": "未生清淨法，勸意發方便令生，𧗪精進攝制",
    "T33n1694_001:0012a07": "意，捨散惡意，是為三斷意。已生清淨法，令止",
    "T33n1694_001:0012a08": "不忘、令不減。止，制止。淨𧗪情，無忘之，勿令",
    "T33n1694_001:0012a09": "𧗪減也。",
    "T33n1694_001:0012a10": "令𧗪不啻令𧗪足。啻，多也。足，滿也。當進",
    "T33n1694_001:0012a11": "德𧗪就無盡之意，令道滿足也。",
    "T33n1694_001:0012a12": "發方便𧗪，精進攝制意，捨散惡意，是為四意",
    "T33n1694_001:0012a13": "正斷。何等為四神足？或有比丘為欲定斷生死，",
    "T33n1694_001:0012a14": "隨𧗪增神足。師云：欲得定意以斷生死栽，",
    "T33n1694_001:0012a15": "隨𧗪而進，增益道志，以成神足也。",
    "T33n1694_001:0012a16": "惡生死猗，猗，猗十二因緣，輪轉無寧，𧗪家",
    "T33n1694_001:0012a17": "惡厭之。",
    "T33n1694_001:0012a18": "却欲猗盡猗。欲，六欲也。",
    "T33n1694_001:0012a19": "從不便意生遣離去。十二因緣，諸惡行之原",
    "T33n1694_001:0012a20": "矣，非便己者也。𧗪家當疾遣之去，無令為己",
    "T33n1694_001:0012a21": "累，故曰遣也。",
    "T33n1694_001:0012a22": "是為一神足精進定。師云：定定在進取深",
    "T33n1694_001:0012a23": "𧗪也。",
    "T33n1694_001:0012a24": "斷生死隨𧗪增神足，惡生死猗，却欲猗盡猗，從",
    "T33n1694_001:0012a25": "不便意生遣離去，是為二神足意定斷生死。",
    "T33n1694_001:0012a26": "師云：嫉恚疑滅，意即寂定，謂之意定。",
    "T33n1694_001:0012a27": "隨𧗪增神足，惡生死猗，却欲猗盡猗，從不便意",
    "T33n1694_001:0012a28": "生遣離去，是為三神足戒定斷生死隨𧗪增神",
    "T33n1694_001:0012a29": "足。惡生死猗，却欲猗盡猗，從不便意生遣離去，",
    "T33n1694_001:0012b01": "是為四神足。四意止、四意斷、四神足為已說具。",
    "T33n1694_001:0012b02": "師云：內𤻀盡，淨明盛，眼能洞視無極之表、",
    "T33n1694_001:0012b03": "耳能徹聽、身能飛行變化萬端，心明往古來",
    "T33n1694_001:0012b04": "今，已及眾生心念口言、身諸所更，無微不察。",
    "T33n1694_001:0012b05": "佛、緣一覺、應儀四神已足，不師受故，曰神足",
    "T33n1694_001:0012b06": "矣。",
    "T33n1694_001:0012b07": "何等為五根？信根、精進根、念根、定根、慧根，是名",
    "T33n1694_001:0012b08": "為五根。師云：樹非根不生、道非信不成，為",
    "T33n1694_001:0012b09": "道德之根，信根立、道乃成，故信為首。精進在",
    "T33n1694_001:0012b10": "𧗪勤，存身若絕邪𤻀念，習志于淨定，觀四非",
    "T33n1694_001:0012b11": "常、入三活門。慧印曰：是尊慧、入慧門。慧門，所",
    "T33n1694_001:0012b12": "謂三活門者。",
    "T33n1694_001:0012b13": "彼根應何義？根為根義，屬為根義。根，道根。屬，",
    "T33n1694_001:0012b14": "屬道也。葉枝節華實五事雖殊，俱屬於根。",
    "T33n1694_001:0012b15": "信精進念定慧五德皆屬於道，故曰屬。",
    "T33n1694_001:0012b16": "可喜為根義，不為同事為根義，可，可根立",
    "T33n1694_001:0012b17": "也。喜，悅也。不同事，別流也。𧗪家獲道五根，喜",
    "T33n1694_001:0012b18": "以殖德，與俗相背，終始別流，喜而自可，故曰",
    "T33n1694_001:0012b19": "可喜根也。",
    "T33n1694_001:0012b20": "是名為根義。何等為五力？信力、精進力、念力、定",
    "T33n1694_001:0012b21": "力、慧力，是名為五力。彼力應何義？無有能得壞",
    "T33n1694_001:0012b22": "為力義。師云：夫已得四意止者五根即",
    "T33n1694_001:0012b23": "立，五根立道力即成，天女玉色不能亂其目、",
    "T33n1694_001:0012b24": "名樂妓聲不能災其耳，眾香上甘、魔王之尊、",
    "T33n1694_001:0012b25": "飛行皇帝之榮，六情不為迷，志如虛空，莫",
    "T33n1694_001:0012b26": "能動者謂之力。",
    "T33n1694_001:0012b27": "有所益為力義。道𧗪曰降，德潤群生謂之",
    "T33n1694_001:0012b28": "益矣。",
    "T33n1694_001:0012b29": "有膽為力義。魔兵億八千萬，不能動菩薩",
    "T33n1694_001:0012c01": "一毛。道力隆赫，魔王降伏，謂之膽。",
    "T33n1694_001:0012c02": "能得依為力義。依，依空𧗪四，淵不能沒，由",
    "T33n1694_001:0012c03": "依船度海。",
    "T33n1694_001:0012c04": "是名為力義。有七覺意，何等為七覺意？一念",
    "T33n1694_001:0012c05": "覺意。師云：覺，覺善惡也。惡念生即滅之，道",
    "T33n1694_001:0012c06": "念生即攝持，謂之念覺意矣。",
    "T33n1694_001:0012c07": "二法分別觀覺意。法，善惡法。觀，寂諦觀，分",
    "T33n1694_001:0012c08": "別真偽、擇取淨法，可以免三界者矣。《安般》曰",
    "T33n1694_001:0012c09": "「擇法覺意」。",
    "T33n1694_001:0012c10": "三精進覺意、四愛可覺意。愚者愛六邪，可",
    "T33n1694_001:0012c11": "之以為寶。上明十二神，照其必為󰲑，轉心以",
    "T33n1694_001:0012c12": "受道，可三法之高𧗪。十𭖗法云：以直𧗪消邪",
    "T33n1694_001:0012c13": "𧗪。斯義如之也。",
    "T33n1694_001:0012c14": "五猗覺意。智士常以意猗四意止，色痛想",
    "T33n1694_001:0012c15": "𧗪四陰起即覺滅之，謂之猗覺意矣。",
    "T33n1694_001:0012c16": "六定覺意。得止斷神足，根力意即寂定，在",
    "T33n1694_001:0012c17": "其所志，分別除𤻀，守道淨、𧗪究意，高德進心",
    "T33n1694_001:0012c18": "取道，雷震之嚮不能聞其耳，故曰定矣。",
    "T33n1694_001:0012c19": "七護覺意。意危難護，其妙難制。若𧗪在欲，",
    "T33n1694_001:0012c20": "慎將護之，使其出欲；在色在無色，護之亦然。",
    "T33n1694_001:0012c21": "故曰護覺意。",
    "T33n1694_001:0012c22": "是名為七覺意。有得道者八種道𧗪，何等為",
    "T33n1694_001:0012c23": "八？一直見。見三界非直，皆為幻化，唯道有",
    "T33n1694_001:0012c24": "常，進意取之，故曰直見也。",
    "T33n1694_001:0012c25": "二直𧗪。非三尊淨𧗪，終而不𧗪也。",
    "T33n1694_001:0012c26": "三直語。非佛教，不言之矣。",
    "T33n1694_001:0012c27": "四直治。以無欲為治矣。",
    "T33n1694_001:0012c28": "五直利。以道淨𧗪為利。",
    "T33n1694_001:0012c29": "六直方便。諸佛以三十七品為度世之方",
    "T33n1694_001:0013a01": "便。",
    "T33n1694_001:0013a02": "七直意。意遠三界，直出十二門，不復邪傾，",
    "T33n1694_001:0013a03": "謂之直意也。",
    "T33n1694_001:0013a04": "八直定。是名為八道𧗪。定定在三十七品及",
    "T33n1694_001:0013a05": "三活。斯四十品者，佛之尊寶也。《󱆊真經》曰「心",
    "T33n1694_001:0013a06": "入泥洹從本，本寂而復寂，是則為寶。」又曰「心",
    "T33n1694_001:0013a07": "合三十七品，用度諸苦，是則為寶。」夫寶，世事",
    "T33n1694_001:0013a08": "之謂。",
    "T33n1694_001:0013a09": "八種道𧗪為墮合三種：一戒種、二定種、三慧種。",
    "T33n1694_001:0013a10": "三十七品，總為八道𧗪，合為戒定慧。戒淨",
    "T33n1694_001:0013a11": "度欲界，定淨度色界，慧淨度無色界。於戒定",
    "T33n1694_001:0013a12": "慧有願想，謂之垢也，受三界欲色識，無出斯",
    "T33n1694_001:0013a13": "矣。",
    "T33n1694_001:0013a14": "彼所直語、直業、直治，是名為戒種；彼所直方便、",
    "T33n1694_001:0013a15": "直念、直定，是名為定種；彼所直見、直𧗪，是名為",
    "T33n1694_001:0013a16": "慧種。皆從是教誡令不啻教誡，令不啻教",
    "T33n1694_001:0013a17": "意，令不啻慧教誡。不啻，多也。𧗪家由累",
    "T33n1694_001:0013a18": "劫持戒，積𧗪不虧，故令戒多也。修禪累久，故",
    "T33n1694_001:0013a19": "令意𧗪，過四禪深入諸定。學於諸佛，解慧無",
    "T33n1694_001:0013a20": "量。雖然，無以為足矣，當進其戒定慧至於得",
    "T33n1694_001:0013a21": "道，故曰不啻。",
    "T33n1694_001:0013a22": "彼戒種比丘，為拔瞋恚，亦𦼇本，為散瞋恚結。",
    "T33n1694_001:0013a23": "散，牽也。以恕己四等拔瞋恚毒，散諸怨、解眾",
    "T33n1694_001:0013a24": "結，興慈悲喜護，普濟群生也。",
    "T33n1694_001:0013a25": "為合恚瘡。恚毒興而身命危，謂之瘡矣。恚",
    "T33n1694_001:0013a26": "滅，瘡合矣。",
    "T33n1694_001:0013a27": "為識苦痛，為度欲界。苦，身也。身生老病死，",
    "T33n1694_001:0013a28": "其痛難云。𧗪家照之，厭身苦，斷欲滅恚，度欲",
    "T33n1694_001:0013a29": "界也。",
    "T33n1694_001:0013b01": "彼定種比丘，為拔慳𦼇本，為散欲結，為合欲瘡，",
    "T33n1694_001:0013b02": "為知樂痛，為度色界。定，止也。獲六情所欲",
    "T33n1694_001:0013b03": "謂之樂，失之即𤺙謂之痛。當以戒求道，而",
    "T33n1694_001:0013b04": "默存天樂。夫福禍之原、樂苦之門，𧗪寂照遠，",
    "T33n1694_001:0013b05": "知後必苦，拔六欲之慳、滅色身之想，定在四",
    "T33n1694_001:0013b06": "止，不受彼樂，謂之度色矣。",
    "T33n1694_001:0013b07": "彼慧種比丘，為拔癡𦼇本，為散癡結，為合憍慢",
    "T33n1694_001:0013b08": "瘡，為知不樂不苦痛，為得度無有色界。是為三",
    "T33n1694_001:0013b09": "種。不苦不樂，謂意未念善，又未在𦼇，中間",
    "T33n1694_001:0013b10": "瞢瞢，後受𤺙身，此身更苦，斯為痛矣。𧗪家",
    "T33n1694_001:0013b11": "意在空，不能空空、不色天樂，空心結在之。世",
    "T33n1694_001:0013b12": "有佛如恒沙，而已不能受間，福盡入三𦼇道",
    "T33n1694_001:0013b13": "更諸苦𤺙，斯為痛矣。慧者以非常、苦、空、非",
    "T33n1694_001:0013b14": "身，眼觀視三界，無針鼻之土可免死不受",
    "T33n1694_001:0013b15": "苦者，即念空、滅願、就淨無想，入三活門。《慧印》",
    "T33n1694_001:0013b16": "曰「空無所著，是為泥洹」也。",
    "T33n1694_001:0013b17": "比丘止，為拔三𦼇本、散三𦼇，使合四瘡；知三痛，",
    "T33n1694_001:0013b18": "度三界。三𦼇，三毒也。四瘡者，一欲瘡、二見",
    "T33n1694_001:0013b19": "結瘡、三戒願瘡、四身結𧗪瘡。心為三毒因，受",
    "T33n1694_001:0013b20": "彼四瘡，其使難察，故云使矣。三痛，三界也。",
    "T33n1694_001:0013b21": "識神受𤺙因流無際，𧗪者當三毒積德莫休，",
    "T33n1694_001:0013b22": "趣至泥曰為限矣。《明度經》曰「若內菩薩使入",
    "T33n1694_001:0013b23": "深法，當𧗪空、無想、無願、無識、無生滅，泥洹為",
    "T33n1694_001:0013b24": "限」也。",
    "T33n1694_001:0013b25": "何等為十二種。十二種，因緣也。分為三部",
    "T33n1694_001:0013b26": "𧗪，上四事屬過去，中四事屬當來也。",
    "T33n1694_001:0013b27": "從求如求等生。從，從癡也。如，如其所求。",
    "T33n1694_001:0013b28": "等，俱也。謂識舍本淨，從未𤻀，即如其所求，",
    "T33n1694_001:0013b29": "十二因緣次第同時俱生也，故曰等生也。",
    "T33n1694_001:0013c01": "從癡因緣令有𧗪。癡，冥也、𧗪也，謂群生識",
    "T33n1694_001:0013c02": "神沒在癡冥，由盲者不明安危，去福就禍。識",
    "T33n1694_001:0013c03": "神本癡，樂身苦，不知親為己尊，而欲意向之，",
    "T33n1694_001:0013c04": "遂依受身。《中心經》曰「本從癡中來，今為人復",
    "T33n1694_001:0013c05": "癡。」斯之謂矣。",
    "T33n1694_001:0013c06": "從𧗪令有識。識，知也。魂靈受身，即知好",
    "T33n1694_001:0013c07": "惡，而有憎愛之心也。",
    "T33n1694_001:0013c08": "從識令有名字。字，色也。痛想𧗪識，名也。地",
    "T33n1694_001:0013c09": "水火風可見，謂之色矣。",
    "T33n1694_001:0013c10": "從名字令有六入。由五陰受身令六情生，",
    "T33n1694_001:0013c11": "而有六邪入。",
    "T33n1694_001:0013c12": "從六入令有致。六情備，即致色聲香味細",
    "T33n1694_001:0013c13": "滑眾念。《了本》曰「更樂，眼更色，心樂之，謂之更",
    "T33n1694_001:0013c14": "樂」矣。",
    "T33n1694_001:0013c15": "從致令有痛痒，從痛痒令有愛。老至身病，",
    "T33n1694_001:0013c16": "命終毒痛，癡心戀愛，言之哽噎，謂之愛也。",
    "T33n1694_001:0013c17": "從愛令有受。以愛之故，五陰盛猛，受後生",
    "T33n1694_001:0013c18": "栽，其為無量。",
    "T33n1694_001:0013c19": "從受令後有。由受盛陰，令有後身，殃禍輪",
    "T33n1694_001:0013c20": "轉，纏綿不絕。",
    "T33n1694_001:0013c21": "從有令有生。已有盛陰，識神因親，受身更",
    "T33n1694_001:0013c22": "生。",
    "T33n1694_001:0013c23": "從生令有老死憂悲苦，不可心致𤺙，如是具",
    "T33n1694_001:0013c24": "足苦種為致習。四大萎枯曰老，命盡神遷",
    "T33n1694_001:0013c25": "曰死，內熱心痛曰憂，存之噓唏曰悲，荷負重",
    "T33n1694_001:0013c26": "禍曰苦。若斯眾事，心所不可，不樂而自來，求",
    "T33n1694_001:0013c27": "離而不勉，心滿內結曰𤺙。識為種，生十二",
    "T33n1694_001:0013c28": "因緣，令苦備足。而不以苦者，以其說習之久",
    "T33n1694_001:0013c29": "矣。生死以苦習為本，道以盡為基。基立，道焉",
    "T33n1694_001:0014a01": "得不成乎。",
    "T33n1694_001:0014a02": "癡已盡便𧗪盡，已𧗪盡便識盡，已識盡便名字",
    "T33n1694_001:0014a03": "盡，已名字盡便六入盡，已六入盡便致盡，已致",
    "T33n1694_001:0014a04": "盡便痛痒盡，已痛痒盡便愛盡，已愛盡便受盡，",
    "T33n1694_001:0014a05": "已受盡便有盡，已有盡便生盡，已生盡便老死",
    "T33n1694_001:0014a06": "盡，已老死盡憂悲苦不可心𤺙便盡。如是具",
    "T33n1694_001:0014a07": "足苦種便得盡。十二因緣盡，即泥洹矣。",
    "T33n1694_001:0014a08": "彼癡，名為不知四諦如有。諦諦有苦習重禍，",
    "T33n1694_001:0014a09": "已為之困，而不知止欲盡𤺙、觀淨得道，安",
    "T33n1694_001:0014a10": "康無患，而已不受，謂之癡也。",
    "T33n1694_001:0014a11": "不解、不見、不相應、不受，不解不解根，是名為",
    "T33n1694_001:0014a12": "癡。道正而群生心邪，與佛教違，謂之不應",
    "T33n1694_001:0014a13": "矣。",
    "T33n1694_001:0014a14": "彼癡因緣𧗪，為何等？為六望受。何等為六？色聲",
    "T33n1694_001:0014a15": "香味觸法，是為身六望受，是名為𧗪。六情",
    "T33n1694_001:0014a16": "望六邪而心受之，以成法也。",
    "T33n1694_001:0014a17": "彼𧗪因緣識為六身識，眼耳鼻舌身心，是名為",
    "T33n1694_001:0014a18": "六身識。六識所興輒種身像，故曰六身識",
    "T33n1694_001:0014a19": "也。",
    "T33n1694_001:0014a20": "彼識因緣名字，字為色、名為四不色陰，痛想𧗪",
    "T33n1694_001:0014a21": "識是為名。不，無也，謂痛想𧗪識無形可睹，",
    "T33n1694_001:0014a22": "故曰不色矣。",
    "T33n1694_001:0014a23": "色為四大本，謂地水火風。是上為名，是四為色，",
    "T33n1694_001:0014a24": "是二相連共為名字。身強者地也，軟濕水",
    "T33n1694_001:0014a25": "也，溫煖火也，氣息風也。斯四大可見，謂之",
    "T33n1694_001:0014a26": "色。識神為斯名色，因于三界也。",
    "T33n1694_001:0014a27": "彼名字因緣身六入受，眼耳鼻舌身心是名身",
    "T33n1694_001:0014a28": "六入受。彼六入因緣身六思望，眼耳鼻舌身心",
    "T33n1694_001:0014a29": "是名為身六思望。彼思望因緣身六痛，眼耳鼻",
    "T33n1694_001:0014b01": "舌身心是名為身六痛。彼痛因緣六身愛，色",
    "T33n1694_001:0014b02": "愛聲愛香愛味愛觸愛法愛是名為六身愛。",
    "T33n1694_001:0014b03": "彼愛因緣受為四受，一欲受。謂處欲界，受",
    "T33n1694_001:0014b04": "欲身也。",
    "T33n1694_001:0014b05": "二見結受。色天見色，心結受生死栽，不以",
    "T33n1694_001:0014b06": "身加。",
    "T33n1694_001:0014b07": "三戒願受，𧗪家戒當以求道，而樂天福願",
    "T33n1694_001:0014b08": "升天，庶彼延壽，謂之願受。",
    "T33n1694_001:0014b09": "四身結𧗪受。結心作𧗪慕為身，為身由結",
    "T33n1694_001:0014b10": "𧗪，得指解結。由愚者以不淨為淨，致受入",
    "T33n1694_001:0014b11": "欲淵；以苦為樂，致受入有淵；以非常為常，",
    "T33n1694_001:0014b12": "致受入見淵；以非身為身，致受入不明淵。",
    "T33n1694_001:0014b13": "四受四淵，二義同歸矣。",
    "T33n1694_001:0014b14": "是名為四受。彼受因緣有為三有，一欲界、二色",
    "T33n1694_001:0014b15": "界、三無色界，是名為三有。三有，有三界生死",
    "T33n1694_001:0014b16": "身。",
    "T33n1694_001:0014b17": "彼有因緣生為上五陰、六持、六入。上謂上所",
    "T33n1694_001:0014b18": "說三部。已有三部，識神輪轉受生，蓋無寧矣。",
    "T33n1694_001:0014b19": "己有如有。己有，已有上三部邪識神。因之",
    "T33n1694_001:0014b20": "作𧗪，如所種有有身像，故曰如有也。",
    "T33n1694_001:0014b21": "生聚。癡舍聚五陰六入諸事，共依四大生，",
    "T33n1694_001:0014b22": "即有五道生死。",
    "T33n1694_001:0014b23": "已住墮致分別根。往，往至三部所。墮，墮三",
    "T33n1694_001:0014b24": "部𧗪。致，致六情。分，分別諸根。",
    "T33n1694_001:0014b25": "已入得有。六情根具者，色則入眼，五情俱",
    "T33n1694_001:0014b26": "然。得者，六邪得六情也。六情不得見，故曰得",
    "T33n1694_001:0014b27": "也。有，有生老病死三界，諸患眾苦備矣。",
    "T33n1694_001:0014b28": "是名為生。死為何等？名為人，人所在，在所往，已",
    "T33n1694_001:0014b29": "往壞已過。人，人群生也。所在，所居。所往，謂",
    "T33n1694_001:0014c01": "識神所往地不同也。壞，敗也。過，去也。所往",
    "T33n1694_001:0014c02": "受身無不壞敗，命無不過去。偈曰：「非空非海",
    "T33n1694_001:0014c03": "中，亦非山石間，無有地方所，脫死不受苦。」斯",
    "T33n1694_001:0014c04": "義如之。",
    "T33n1694_001:0014c05": "死時是命亦根已閉塞。是，是群生也。命，息",
    "T33n1694_001:0014c06": "也。根，六根也。群生死時，息絕身冷，六情根都",
    "T33n1694_001:0014c07": "閉，於是魂靈從去曰死也。",
    "T33n1694_001:0014c08": "是為死。上本為老，後要為死，是故名為老死，",
    "T33n1694_001:0014c09": "偈曰：「適生便病，次當老死。」斯義如之。",
    "T33n1694_001:0014c10": "癡相為何等？為冥中見冥。識神本沒在三",
    "T33n1694_001:0014c11": "毒五陰窈冥之淵，又以六情採受六邪以自",
    "T33n1694_001:0014c12": "覆弊，謂之冥中見冥矣。《道地經》曰「譬如夜極",
    "T33n1694_001:0014c13": "冥，人復於冥中閉目行，是何時當見明？」斯癡",
    "T33n1694_001:0014c14": "之相矣。",
    "T33n1694_001:0014c15": "如有不解。如，冥也。神靈捨身受身，隨𧗪",
    "T33n1694_001:0014c16": "受報，其事真有，而愚不解。《中心經》曰「不知生",
    "T33n1694_001:0014c17": "所來、死靈所趣，謂之癡」也。",
    "T33n1694_001:0014c18": "令從是致墮𧗪想處。𧗪相為何等？為令後復",
    "T33n1694_001:0014c19": "有，是為𧗪相。上從是發起。上，癡也。從癡發",
    "T33n1694_001:0014c20": "起，遂至𧗪相，故云上從是發起。《法句經》曰",
    "T33n1694_001:0014c21": "「癡，十二因緣之母」。",
    "T33n1694_001:0014c22": "令從是致墮識處。識相為何等？為識物識事，是",
    "T33n1694_001:0014c23": "為識相。識生分別事物，故六識相矣。",
    "T33n1694_001:0014c24": "令從是致墮名字處。名字相為何等？為俱猗，",
    "T33n1694_001:0014c25": "云五陰𧗪相猗，以成諸使。",
    "T33n1694_001:0014c26": "是為名字相。令從是致墮六入處。六入相為",
    "T33n1694_001:0014c27": "何等？為分別根，是為六入相。令從是致墮思望",
    "T33n1694_001:0014c28": "處。思望相為何等？為相會更生，是為思望相。",
    "T33n1694_001:0014c29": "眼與色會，識神樂之，謂之相會更也。《了本》云",
    "T33n1694_001:0015a01": "「父、母、識為三會。」更令從是致墮痛處。痛相為何",
    "T33n1694_001:0015a02": "等？為更覺，是為痛相。令從是致墮愛處。愛相為",
    "T33n1694_001:0015a03": "何等？為發往，是為愛相。內情愛欲而心發往。",
    "T33n1694_001:0015a04": "令從是致墮受處。受相為何等？為受持，是為",
    "T33n1694_001:0015a05": "受相。受，受諸欲。而心持之不捨。",
    "T33n1694_001:0015a06": "令從是致墮有處。有相為何等？令墮若干處，是",
    "T33n1694_001:0015a07": "為有相。已受則有身處若干，云其非一處",
    "T33n1694_001:0015a08": "受身。",
    "T33n1694_001:0015a09": "令從是致墮生處。生相為何等？為已有五陰，是",
    "T33n1694_001:0015a10": "為生相。生，受身則五陰現，是為生相矣。",
    "T33n1694_001:0015a11": "令從是致墮老處。老相為何等？為轉熟，是為老",
    "T33n1694_001:0015a12": "相。令從是致墮死處。死相為何等？為命根盡，是",
    "T33n1694_001:0015a13": "為死相。令從是致墮苦處。苦相為何等？為身急，",
    "T33n1694_001:0015a14": "是為苦相。謂命盡四大分諍，痛𤺙無量，故",
    "T33n1694_001:0015a15": "言身急為苦也。",
    "T33n1694_001:0015a16": "令從是致墮不可處。不可相為何等？為心意急，",
    "T33n1694_001:0015a17": "是為不可相。不可處，謂老病死處也。命擾",
    "T33n1694_001:0015a18": "謂之急也。雖心不可，會必往之。《維摩詰》曰「身",
    "T33n1694_001:0015a19": "身為窮道，會老死故。」斯義如之。",
    "T33n1694_001:0015a20": "令幹從是致墮悒悒。憂悒悒相為何等？為憂",
    "T33n1694_001:0015a21": "五陰。五陰為幹，百八𧗪為枝條。《沸迦沙經》",
    "T33n1694_001:0015a22": "曰「斷其枝幹、截其根莖，不復生栽。」是之謂",
    "T33n1694_001:0015a23": "也。",
    "T33n1694_001:0015a24": "令從是致墮愁𤺙處。悲愁相為何等？口出聲",
    "T33n1694_001:0015a25": "言令致悲𤺙，懣懣為𤺙，𤺙亦為懣，出聲，謂",
    "T33n1694_001:0015a26": "為病者臨亡，與恩愛辭別之悲聲。",
    "T33n1694_001:0015a27": "九絕處為一切𦼇𧗪令部伴。九絕處者，其",
    "T33n1694_001:0015a28": "宜在下。",
    "T33n1694_001:0015a29": "從流行。謂癡流行至生死，迴流三界，故謂",
    "T33n1694_001:0015b01": "之流。",
    "T33n1694_001:0015b02": "為有二本，從有結罪，為三𦼇本，亦有四倒。彼二",
    "T33n1694_001:0015b03": "本罪𤺙為何等？一為癡、二為墮有愛，名為二",
    "T33n1694_001:0015b04": "本。三𦼇本為何等？一為貪欲、二為瞋恚、三為癡",
    "T33n1694_001:0015b05": "惑，是名為三𦼇本。有四倒。四倒為何等？非常念",
    "T33n1694_001:0015b06": "常，是為思想倒，為意倒、為見倒，是為一倒。計",
    "T33n1694_001:0015b07": "苦為樂、非身為身、不淨為淨，思想、意、見倒如上",
    "T33n1694_001:0015b08": "說，是名為四倒。彼癡名為不解四諦，不慧。",
    "T33n1694_001:0015b09": "背四諦向四顛倒，謂之不慧也。",
    "T33n1694_001:0015b10": "不見。不見佛也。",
    "T33n1694_001:0015b11": "不相應、不解受為𦼇，是為癡，不解，不歸命",
    "T33n1694_001:0015b12": "僧、受佛深法，斯𦼇莫大，謂之癡矣。",
    "T33n1694_001:0015b13": "彼有愛為何等？為所世間欲，發往不捨，是為有",
    "T33n1694_001:0015b14": "愛。是名為二本。不捨者，謂之孝之不捨須",
    "T33n1694_001:0015b15": "臾也。",
    "T33n1694_001:0015b16": "彼欲貪本為何等？為所在所種貪。種，殖也。",
    "T33n1694_001:0015b17": "所在者，謂在五道中，在在所種貪。",
    "T33n1694_001:0015b18": "為奇珍寶、為奇財產、為奇嚴事、為有嫉在奇。",
    "T33n1694_001:0015b19": "奇，彼也。謂群生見可欲之物，靡不有貪嫉",
    "T33n1694_001:0015b20": "之心。在彼故，謂之嫉在奇。",
    "T33n1694_001:0015b21": "貪可貪、欲可往，愛相愛哀、相往不捨，是為貪𦼇",
    "T33n1694_001:0015b22": "本。專愚小人，貪者可貪、邪欲相投，彼此相",
    "T33n1694_001:0015b23": "愛，愚愛相哀。始有眾生已來，傳之不休，迴流",
    "T33n1694_001:0015b24": "受禍，更之至今。經曰「道𧗪者，以道相然，相可",
    "T33n1694_001:0015b25": "相類，類以道聚，高志相生。」凡物以邪為正、",
    "T33n1694_001:0015b26": "以穢為淨，黨類相求、以非相濟，謂之本惡也。",
    "T33n1694_001:0015b27": "是本為誰？為所有貪，為身非法𧗪、口非法𧗪、",
    "T33n1694_001:0015b28": "心非法行，亦餘俱。相連𦼇種所作意念是法",
    "T33n1694_001:0015b29": "本，是故名為貪𦼇本，誰者，問告斯諸惡誰",
    "T33n1694_001:0015c01": "乎？答云：由身口心非法之𧗪，餘因緣亦然。",
    "T33n1694_001:0015c02": "法本者，真慧正法之本也。邪慧謂之𦼇本矣。",
    "T33n1694_001:0015c03": "彼瞋恚非法本。為何等？為在人、為在𧗪，恚相恚。",
    "T33n1694_001:0015c04": "夫𧗪在人也。小人貪六邪，己欲專焉。睹彼",
    "T33n1694_001:0015c05": "獲之即嫉生，嫉盛即瞋恚發。賢者恕己𧗪",
    "T33n1694_001:0015c06": "仁，小人專己𧗪毒。己恚往，即彼來，謂之恚",
    "T33n1694_001:0015c07": "相恚。",
    "T33n1694_001:0015c08": "不忍不識。愚者無明，為名色狂，不能以道",
    "T33n1694_001:0015c09": "力忍伏邪心，申愚遂非，不識禍難之害由貪",
    "T33n1694_001:0015c10": "嫉生，故曰不識矣。",
    "T33n1694_001:0015c11": "因緣瞋，瞋恚發評諄，評諄，由評彈瞋，恚",
    "T33n1694_001:0015c12": "之忿繳、兇氣泄出，為謗訕矣。",
    "T33n1694_001:0015c13": "念不可，說不可，所念說不好，令意却。非三",
    "T33n1694_001:0015c14": "尊志之所存而念之，曰念不可。非十二部經",
    "T33n1694_001:0015c15": "法而陳之，謂之說不可。不可所念，說而念",
    "T33n1694_001:0015c16": "說之，謂之不好，令心却入惡𧗪。",
    "T33n1694_001:0015c17": "是為恚非法本。是本為誰？為非法本，所身罪、所",
    "T33n1694_001:0015c18": "言罪、所心罪，亦餘所相連意念為是法本，是故",
    "T33n1694_001:0015c19": "為瞋，名為非法本。彼癡惑非法本。為何等？不",
    "T33n1694_001:0015c20": "知四賢者諦如有。四賢者諦，謂賢者四諦",
    "T33n1694_001:0015c21": "也。自佛下至溝港，六雙十二輩為十二。十二",
    "T33n1694_001:0015c22": "賢賢者，以無量之明，睹真有四諦。而愚者不",
    "T33n1694_001:0015c23": "知，曰不知也。",
    "T33n1694_001:0015c24": "不解、不見、不相應、不解，受非法，或隨或受、或在",
    "T33n1694_001:0015c25": "或不識、或癡冥，在冥蔽覆，令冥、令無眼、令慧",
    "T33n1694_001:0015c26": "壞知盡，不能致無為度世。癡冥，心也。在冥",
    "T33n1694_001:0015c27": "處，五陰也，云本癡冥。又處在五陰，重以五",
    "T33n1694_001:0015c28": "蓋自覆，令其眼盲、慧壞、知盡，沒于四淵、流",
    "T33n1694_001:0015c29": "于諸海、轉輪三界，不獲度世無為之道。",
    "T33n1694_001:0016a01": "是癡惑非法𧗪本。是本為誰？為惑，非法身𧗪作、",
    "T33n1694_001:0016a02": "口𧗪作、心𧗪作，亦所共相助非法。意所念非法",
    "T33n1694_001:0016a03": "本，是名為惑非法本。謂十惡輩助身口意失，",
    "T33n1694_001:0016a04": "為非法本。",
    "T33n1694_001:0016a05": "彼當知倒、亦當知所倒、當知從所倒，當知是。",
    "T33n1694_001:0016a06": "彼，彼修家也。𧗪家當知，世心廣倒，與道心違，",
    "T33n1694_001:0016a07": "謂之知倒也。所倒者，非一倒也。從所倒者，心",
    "T33n1694_001:0016a08": "愚無明，從邪因緣，受倒逆倒，明者當知之。",
    "T33n1694_001:0016a09": "彼有一倒，從一倒為四倒，從所有為三倒。何",
    "T33n1694_001:0016a10": "等為一倒？為對或受非常為常、苦為樂、非身為",
    "T33n1694_001:0016a11": "身、不淨為淨，是為一倒。何等為四倒？所有身、痛、",
    "T33n1694_001:0016a12": "意、法，是為四倒。何等為三倒？一為想、二為意、",
    "T33n1694_001:0016a13": "三為見，是為三倒使。一想之中見有四倒，",
    "T33n1694_001:0016a14": "意見亦然。彈指之間，意九百六十轉，故曰",
    "T33n1694_001:0016a15": "使。",
    "T33n1694_001:0016a16": "彼所可意，根相連著。連著者，謂邪倒之想",
    "T33n1694_001:0016a17": "首尾相屬，謂之連著。",
    "T33n1694_001:0016a18": "若色若像為受，想是為欲想。癡意習所睹色，",
    "T33n1694_001:0016a19": "人之像心即執存，尋之成欲，故曰欲想矣。",
    "T33n1694_001:0016a20": "以為有欲想，相隨久不斷。自有眾生之來，心",
    "T33n1694_001:0016a21": "邪𧗪，或背淨向癡、望嬖為法，傳之久遠，于",
    "T33n1694_001:0016a22": "今不斷。",
    "T33n1694_001:0016a23": "在意念是為欲念種。若彼所想分別受，是名為",
    "T33n1694_001:0016a24": "想倒。分別，謂六情各有所受，聲色分流。《中",
    "T33n1694_001:0016a25": "心經》曰「目但能視，不能聽。」斯之謂矣。",
    "T33n1694_001:0016a26": "彼惑意不如有，受所從不應受解，是名為意倒。",
    "T33n1694_001:0016a27": "如，真也。真有四諦，彼愚心惑而不受也。所",
    "T33n1694_001:0016a28": "從，從諸倒。不應，不應道𧗪而受六邪，謂之意",
    "T33n1694_001:0016a29": "倒。",
    "T33n1694_001:0016b01": "所以受不捨，在意念在色。不，不捨諸倒，存",
    "T33n1694_001:0016b02": "之在意。在色，色身也，存身亦爾。",
    "T33n1694_001:0016b03": "不淨意計淨，聽可。意念已，快所見，受往，是名為",
    "T33n1694_001:0016b04": "見倒。聽，從也。受往，往受也。從愚心所可，勤",
    "T33n1694_001:0016b05": "意念之，快目所見，往受諸欲，謂之倒見矣。",
    "T33n1694_001:0016b06": "彼所見已為相，分別應，當為十二倒。何等為十",
    "T33n1694_001:0016b07": "二？在身有三、在痛有三、在意有三、在法有三。有",
    "T33n1694_001:0016b08": "四想倒，意倒亦有四，見倒亦有四。亦為在入因",
    "T33n1694_001:0016b09": "緣相會色。在入，謂色不入眼，眼往求色，是",
    "T33n1694_001:0016b10": "為會色。",
    "T33n1694_001:0016b11": "令為十二倒。身三、痛三、意三、法三，合為十二",
    "T33n1694_001:0016b12": "倒。在身有三者，謂一想倒、二意倒、三見倒。",
    "T33n1694_001:0016b13": "此倒中有四倒，四倒者，以四非常為常，為四",
    "T33n1694_001:0016b14": "倒。",
    "T33n1694_001:0016b15": "為如是六。已有十二因緣，即有六入。",
    "T33n1694_001:0016b16": "為七十二倒，從本得因緣起，隨因緣多少無",
    "T33n1694_001:0016b17": "有量。雖有七十二倒，隨因緣起，即是倒無",
    "T33n1694_001:0016b18": "有量數也。",
    "T33n1694_001:0016b19": "不可數在人無有數，無有數倒。在人意起，",
    "T33n1694_001:0016b20": "即是倒也。",
    "T33n1694_001:0016b21": "彼五陰為四身有。四身者，身痛意法也。想",
    "T33n1694_001:0016b22": "陰與𧗪陰合為法身矣。",
    "T33n1694_001:0016b23": "從所有色陰是屬身。色陰為身、痛陰為身、",
    "T33n1694_001:0016b24": "意陰為身。",
    "T33n1694_001:0016b25": "從有痛陰是屬痛身，從有識陰是屬意身。屬",
    "T33n1694_001:0016b26": "意身者，為識陰屬意也。",
    "T33n1694_001:0016b27": "從有想陰亦𧗪陰是屬法身。法身者，謂身",
    "T33n1694_001:0016b28": "中六分法也，亦謂受若干生死法。",
    "T33n1694_001:0016b29": "從有是五陰，令受四身因緣有。四身，上身四",
    "T33n1694_001:0016c01": "也。因緣，十二因緣。已有五陰則有四身，令十",
    "T33n1694_001:0016c02": "二因緣具足矣。",
    "T33n1694_001:0016c03": "彼身不淨計淨，是為身倒；彼痛苦計為樂，是為",
    "T33n1694_001:0016c04": "痛倒；彼意非常計為常，是為意倒；彼法不為身",
    "T33n1694_001:0016c05": "計為身，是為法倒。為欲正四倒故，佛為現四",
    "T33n1694_001:0016c06": "意止，為說分別，彼為身身相觀𧗪止，為不淨意",
    "T33n1694_001:0016c07": "念淨、倒得解。佛睹群生心沒盲冥之淵，以",
    "T33n1694_001:0016c08": "為直廣，倒反正故，分別說四意止令觀。坏器",
    "T33n1694_001:0016c09": "實難保，侑明者先寤，即還三界𤻀，淨其心入無，",
    "T33n1694_001:0016c10": "謂之從倒得解也。",
    "T33n1694_001:0016c11": "彼為痛痛相觀，為苦計為樂倒得解；彼為意意",
    "T33n1694_001:0016c12": "相觀，非常計為常倒得解；彼為法法相觀，非身",
    "T33n1694_001:0016c13": "計為身倒得解。彼冥中冥，如有不解，是為癡相，",
    "T33n1694_001:0016c14": "令墮所倒處。欲得往是為愛相，令從是受色",
    "T33n1694_001:0016c15": "為身故令欺奇，是為貪相，令墮不與取。奇，他",
    "T33n1694_001:0016c16": "也。不與取，盜也。以身之故，輒有欺心施於他",
    "T33n1694_001:0016c17": "人，謂之欺奇色。不來惠眼，而眼默往取色，六",
    "T33n1694_001:0016c18": "情皆往，故曰不與取。",
    "T33n1694_001:0016c19": "所可不如意，是為恚相，令墮殺處為不解事，",
    "T33n1694_001:0016c20": "是為癡惑相，令受邪墮邪處，為作彼所𧗪法，",
    "T33n1694_001:0016c21": "不却受相。謂意不却諸惡，從其所施𧗪，故",
    "T33n1694_001:0016c22": "受惡相。",
    "T33n1694_001:0016c23": "是為令墮有常想，不知身。四大謂之身也。",
    "T33n1694_001:0016c24": "軀。軀者，體也。六情謂之體。",
    "T33n1694_001:0016c25": "物。物謂身中三十六物也。",
    "T33n1694_001:0016c26": "為更相會相，令計樂想，為墮身處為不解。謂",
    "T33n1694_001:0016c27": "意不入三十七品解了之。",
    "T33n1694_001:0016c28": "所法相為有身想，令墮是為是我所處，為墮受",
    "T33n1694_001:0016c29": "色像相，令計是為淨想，令從是墮不攝守根處。",
    "T33n1694_001:0017a01": "謂不攝守六情根也。",
    "T33n1694_001:0017a02": "是為九品，為已分別，為一切不可𧗪非法伴已",
    "T33n1694_001:0017a03": "說。伴，六情伴也。眼與色為伴，六情同義。",
    "T33n1694_001:0017a04": "竟是，多聞者能解。多聞博見，能解是耳。",
    "T33n1694_001:0017a05": "不多聞者卒不解。卒，遂也。不多聞又不廣",
    "T33n1694_001:0017a06": "見，執行陵遲，遂不解是。",
    "T33n1694_001:0017a07": "是為慧人能解，不慧卒不解。謂愚癡之人不",
    "T33n1694_001:0017a08": "廣學多聞，始聞之，卒不解。",
    "T33n1694_001:0017a09": "是𧗪者能解。謂𧗪是者能解之耳。不𧗪，終",
    "T33n1694_001:0017a10": "不解是。",
    "T33n1694_001:0017a11": "不隨行不解，有九絕處，令一切淨法部墮聚",
    "T33n1694_001:0017a12": "合。何等為九？一止、二觀、三不貪、四不恚、五不癡、",
    "T33n1694_001:0017a13": "六非常、七為苦、八非身、九不淨，是為九。師云：",
    "T33n1694_001:0017a14": "絕，謂與惡意斷絕也。得止觀𧗪，不貪世間愛",
    "T33n1694_001:0017a15": "欲，無瞋恚愚癡之心，覺知非常、苦、空、非身，不",
    "T33n1694_001:0017a16": "淨之諦也。",
    "T33n1694_001:0017a17": "彼止名為意止，在處能止、已止、正止、攝止、不",
    "T33n1694_001:0017a18": "失止、不志，心寂然，一一向念，是名為止師云：",
    "T33n1694_001:0017a19": "謂在身處能止，在痛、在意、在法輒能止，意不",
    "T33n1694_001:0017a20": "志也。正止，四意止攝，攝六情寂然，得定意也。",
    "T33n1694_001:0017a21": "一向念者，如安般，六情在在一向也。",
    "T33n1694_001:0017a22": "何等為觀？觀名為了陰。識神微妙，諸陰難",
    "T33n1694_001:0017a23": "察。當諦了理，觀一息中有五陰也。謂初數息",
    "T33n1694_001:0017a24": "時為風氣，謂之色陰念息，恐受為痛陰。有是",
    "T33n1694_001:0017a25": "二念，想陰從息，至想為𧗪陰，已知息意為識",
    "T33n1694_001:0017a26": "陰。是為一息中有五陰也。分別知五陰，是為",
    "T33n1694_001:0017a27": "了陰也。",
    "T33n1694_001:0017a28": "為了持。總持六情。",
    "T33n1694_001:0017a29": "為了入。當諦却六邪，無令入六情。",
    "T33n1694_001:0017b01": "了名字，了從本生。四不色陰為名，四大為",
    "T33n1694_001:0017b02": "字也。從本生，言本從十二緣起，五陰六本從",
    "T33n1694_001:0017b03": "所入生也。",
    "T33n1694_001:0017b04": "了從本，法已生。法，生死法也。當明了知之。",
    "T33n1694_001:0017b05": "了苦、了習、了盡、了道𧗪。謂𧗪道者當曉了",
    "T33n1694_001:0017b06": "知苦習盡道，為了四諦。",
    "T33n1694_001:0017b07": "了從善𦼇，從是法生。當了知，善從盡道生、",
    "T33n1694_001:0017b08": "𦼇從苦習生，𧗪家當諦了之。",
    "T33n1694_001:0017b09": "了增復增。復增道行。",
    "T33n1694_001:0017b10": "了白黑。道為清白，世為濁黑。黑，冥也。",
    "T33n1694_001:0017b11": "了是可隨。謂道𧗪可隨也。",
    "T33n1694_001:0017b12": "不可隨。謂邪𧗪不可隨。分別知是白黑輩。",
    "T33n1694_001:0017b13": "如有分別。謂諦分別白黑輩也。",
    "T33n1694_001:0017b14": "為拕。拕，拕𧗪也，謂道可行。",
    "T33n1694_001:0017b15": "不拕。謂邪欲不可𧗪。",
    "T33n1694_001:0017b16": "為下。下，欲重擔。",
    "T33n1694_001:0017b17": "復下。復下，下道思所𧗪，思復思，慎無忘。",
    "T33n1694_001:0017b18": "為念。念，念數息。",
    "T33n1694_001:0017b19": "復念。進𧗪盡道原，謂之復念。《安般》曰「念",
    "T33n1694_001:0017b20": "覺種意」，是之謂。",
    "T33n1694_001:0017b21": "為思觀。謂諸所觀常思念之。",
    "T33n1694_001:0017b22": "為識。識，憶也，謂與學者常憶識已所𧗪",
    "T33n1694_001:0017b23": "也。",
    "T33n1694_001:0017b24": "為慧。得還盡，無不知。",
    "T33n1694_001:0017b25": "為眼。眼，道眼也。已得道心，眼無不見。",
    "T33n1694_001:0017b26": "為謀。謀，謂善慈權也。",
    "T33n1694_001:0017b27": "為滿。觀已遍浹，滿足其𧗪。",
    "T33n1694_001:0017b28": "為解。解道奧，脫三界。",
    "T33n1694_001:0017b29": "為慧為明。解道奧，度三界，得無不知，為一",
    "T33n1694_001:0017c01": "切見。重云慧明者，謂斯𧗪為慧中之慧、明",
    "T33n1694_001:0017c02": "中之大明矣。慧即曰清淨慧法，斯義如之也。",
    "T33n1694_001:0017c03": "為欲。欲，欲道也。其心常樂道𧗪。",
    "T33n1694_001:0017c04": "為光。御已滿、解慧明，心之樂斯法者，普慈",
    "T33n1694_001:0017c05": "弘潤，光被十方，群生蒙澤，故曰為光。",
    "T33n1694_001:0017c06": "為敢不離。一已解了，不敢不離世諸穢垢。",
    "T33n1694_001:0017c07": "為觀法。法，三十七品法也。",
    "T33n1694_001:0017c08": "為覺意。從自覺，得無不知也。",
    "T33n1694_001:0017c09": "為直見。直，八直也。見，道迹也。",
    "T33n1694_001:0017c10": "為道種。𧗪三十七品，為下道種。",
    "T33n1694_001:0017c11": "是名為觀。亦有若干二輩觀。意已覺見，為",
    "T33n1694_001:0017c12": "下道種，是故名曰觀。若干二輩者，謂道淨、世",
    "T33n1694_001:0017c13": "𤻀，其事多故，曰若干也。",
    "T33n1694_001:0017c14": "一為淨觀。謂空閑寂淨觀三十七品，為淨觀。",
    "T33n1694_001:0017c15": "二為不淨觀。觀三部𧗪，為不淨觀。",
    "T33n1694_001:0017c16": "三為清淨觀。謂意念止為清，垢盡為淨，故言",
    "T33n1694_001:0017c17": "清淨。",
    "T33n1694_001:0017c18": "四為不清淨觀、五為黑觀、六為白觀、七為可𧗪",
    "T33n1694_001:0017c19": "觀。可𧗪者，淨法可𧗪，觀業為寶矣。",
    "T33n1694_001:0017c20": "八為不可𧗪觀、九為罪𧗪觀。罪𧗪觀者，觀",
    "T33n1694_001:0017c21": "履邪入三惡道以惑心。",
    "T33n1694_001:0017c22": "十為殃福觀。謂觀知何𧗪屬殃福。",
    "T33n1694_001:0017c23": "十一為縛觀。觀知識神縛在十二因緣。",
    "T33n1694_001:0017c24": "十二為解脫觀。知捨十二因緣，當得解脫。",
    "T33n1694_001:0017c25": "十三為有所益觀。已得解脫，為有所益。",
    "T33n1694_001:0017c26": "十四為失無所益觀。失，失道𧗪，無益於己。",
    "T33n1694_001:0017c27": "十五為往觀。往觀，謂六情往至六倒，許色",
    "T33n1694_001:0017c28": "聲香味細滑多念。",
    "T33n1694_001:0017c29": "十六為還觀。還，還觀身。",
    "T33n1694_001:0018a01": "十七為受罪觀。作十二因緣，為受罪也。",
    "T33n1694_001:0018a02": "十八為除罪觀。觀斷十二因緣，為除罪。",
    "T33n1694_001:0018a03": "是故名為觀。亦為二因緣，令有是說止為一切。",
    "T33n1694_001:0018a04": "天下人有二病。何等為二？一為癡、二為愛。是二",
    "T33n1694_001:0018a05": "病故，佛現二藥。何等為二？一為止、二為觀。若用",
    "T33n1694_001:0018a06": "二藥，為愈二病。止觀為二藥，癡愛為二病。",
    "T33n1694_001:0018a07": "佛以止觀治二病，謂之愈病者。",
    "T33n1694_001:0018a08": "令自證。止滅愛、觀滅癡，癡滅得道之證。",
    "T33n1694_001:0018a09": "貪愛欲不復貪。止觀道滿，癡愛即滅。飽於",
    "T33n1694_001:0018a10": "道者不飢於俗、謂之不復貪矣。",
    "T33n1694_001:0018a11": "念意得解脫、癡已解，令從慧得解脫。得四非",
    "T33n1694_001:0018a12": "常直淨之𧗪，即無三界志，謂之解脫矣。",
    "T33n1694_001:0018a13": "陰持入經卷上"
}