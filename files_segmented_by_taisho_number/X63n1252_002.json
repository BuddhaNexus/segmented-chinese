{
    "X63n1252_002:0690b21": "禪林疏語考證卷之二",
    "X63n1252_002:0690b23": "弭災門",
    "X63n1252_002:0690b24": "春祈雨",
    "X63n1252_002:0690c01": "元運方回已際發生之候。春膏未沛莫施栽植之功。",
    "X63n1252_002:0690c02": "惟俟來蘇。敢忘虔禱。　切念(某)等服勤東作効計西",
    "X63n1252_002:0690c03": "成。適逢青帝之司時。忽致旱魃之為虐。病綠悴漲波",
    "X63n1252_002:0690c04": "之麥。敗黃枯出水之秧。春耕之際如斯。秋稔之期何",
    "X63n1252_002:0690c05": "若。謹修梵典用懇聖慈。(入佛事)伏願風伯効靈。雨師",
    "X63n1252_002:0690c06": "供職。洒彌天之潤澤。沛然而施洋然而流。回易地之",
    "X63n1252_002:0690c07": "歡聲。憂者以樂病者以愈。",
    "X63n1252_002:0690c08": "○來蘇尚書曰。徯予后。后來其蘇。註蘇復生也。○",
    "X63n1252_002:0690c09": "東作西成尚書註。東作者。春月歲功方興。所當",
    "X63n1252_002:0690c10": "作起之事也。西成者。秋月物成之時。所當成就之",
    "X63n1252_002:0690c11": "事也。○青帝見上。○旱魃詩雲漢曰。旱既大",
    "X63n1252_002:0690c12": "甚。滌滌山川旱魃為虐。註。魃旱神也。○風伯雨師",
    "X63n1252_002:0690c13": "風俗通云。周禮以柳燎祀風師。風師者箕星也。",
    "X63n1252_002:0690c14": "箕主簸揚能致風氣。又以槱燎祀雨師。雨師者畢",
    "X63n1252_002:0690c15": "星也。詩曰。月離于畢俾滂沱矣。註。離月所宿也。畢",
    "X63n1252_002:0690c16": "星名。月離畢。將雨之騐也。○沛然孟子註。雨盛",
    "X63n1252_002:0690c17": "貌。○洋然謂盛大貌。○憂者樂病者愈見子",
    "X63n1252_002:0690c18": "瞻喜雨亭記。",
    "X63n1252_002:0690c19": "夏祈雨",
    "X63n1252_002:0690c20": "日熾朱光孰禦流金之苦。田焦青稼將無炊玉之期。",
    "X63n1252_002:0690c21": "仰禱獅臺。願憐蟻悃。　切念(某)等衡茅苟活稼穡知",
    "X63n1252_002:0690c22": "艱。欣然畢力于春耕。忽爾驚心于夏旱。維禾穟穟漸",
    "X63n1252_002:0690c23": "悴豳野之黃。彼黍離離將稿周原之白。至所極矣。何",
    "X63n1252_002:0690c24": "苦如之。謹率群氓特皈三寶。(入佛事)伏願起蛟龍之",
    "X63n1252_002:0691a01": "蟄。震雷電之威。沛然下。洋然流。撲滅紅爐之焰。出而",
    "X63n1252_002:0691a02": "作。入而息。挽回綠野之和。",
    "X63n1252_002:0691a03": "○流金莊子曰。大旱。金石流。土山焦。○炊玉戰",
    "X63n1252_002:0691a04": "國策曰。蘇秦之楚三日乃得見王曰。楚國之食貴",
    "X63n1252_002:0691a05": "於玉。薪貴於桂。今使臣食玉炊桂。山谷詩。張侯窘",
    "X63n1252_002:0691a06": "炊玉。僦屋得空壚。○蟻悃見上。○維禾穟穟豳",
    "X63n1252_002:0691a07": "野之黃詩生民曰。禾役穟穟。註穟穟苗美好之",
    "X63n1252_002:0691a08": "貌也。又曰。茀厥豐草種之黃茂。註黃茂嘉糓也。又",
    "X63n1252_002:0691a09": "豳風題註。豳國名。在禹貢雍州岐山之北。原隰之",
    "X63n1252_002:0691a10": "野。公劉能復修后稷之業。民以富。實乃相土地之",
    "X63n1252_002:0691a11": "宜而立國於豳之谷焉。○彼黍離離周原之白",
    "X63n1252_002:0691a12": "詩黍離註離離垂貌。詩綿曰。周原膴膴。註周地名。",
    "X63n1252_002:0691a13": "在岐山之南。廣平曰原。膴膴肥美貌。○蛟龍之蟄",
    "X63n1252_002:0691a14": "易係辭曰。龍蛇之蟄所以存身也。○雷電之威",
    "X63n1252_002:0691a15": "杜詩。蜂蠆終懷毒。雷電可震威。○沛然洋然",
    "X63n1252_002:0691a16": "見上。○撲滅書盤庚曰。若火之燎于原。不可嚮",
    "X63n1252_002:0691a17": "邇。其猶可撲滅。○出而作入而息見上。",
    "X63n1252_002:0691a18": "秋祈雨",
    "X63n1252_002:0691a19": "農夫望稔喜逢秋月之臨。旱魃為殃憂甚春氷之履。",
    "X63n1252_002:0691a20": "俯殫愚悃。仰禱聖慈。　切念(某)等禹甸謀生周原活",
    "X63n1252_002:0691a21": "計。豈意收成之候。尚餘炎赫之威。雲屏屏兮風使之",
    "X63n1252_002:0691a22": "醨。日皜皜兮雨無以至。則種稻翻成畫餅。而療饑那",
    "X63n1252_002:0691a23": "可蒸沙。乃籲覺皇。敬陳佛事。(入佛事)伏願傾甘露泉。",
    "X63n1252_002:0691a24": "注大悲水。油然作。沛然下。飛揚銀竹之沾濡。耕者悅。",
    "X63n1252_002:0691b01": "憂者欣。醞釀金穰之嘉瑞。",
    "X63n1252_002:0691b02": "○旱魃見上。○春氷書君牙曰。心之憂危。若蹈",
    "X63n1252_002:0691b03": "虎尾。涉于春氷。註若涉春氷畏其陷也。○禹甸",
    "X63n1252_002:0691b04": "毛詩曰。信彼南山維禹甸之。註甸治也。○周原",
    "X63n1252_002:0691b05": "見上。○雲屏屏楚辭後語曰。風伯之怒兮誰使。",
    "X63n1252_002:0691b06": "雲屏屏兮吹使醨之。○日皜皜孟子曰。秋陽以",
    "X63n1252_002:0691b07": "暴之。皜皜乎不可尚已。○畫餅魏紀明帝詔盧",
    "X63n1252_002:0691b08": "毓曰。選舉莫取有名士。如畫地為餅不可啖食。○",
    "X63n1252_002:0691b09": "蒸沙棱嚴云。若不斷婬修禪定者。如蒸沙石欲",
    "X63n1252_002:0691b10": "其成飯。經千百劫只名熱沙。○油然作沛然下",
    "X63n1252_002:0691b11": "孟子曰。天油然作雲。沛然下雨。○銀竹李白詩。",
    "X63n1252_002:0691b12": "白雨映寒山。森森似銀竹。○沾濡樂天詩。風雲",
    "X63n1252_002:0691b13": "皆會合。雨露各沾濡。○醞釀淮南本經曰。斟酌",
    "X63n1252_002:0691b14": "萬殊。旁薄眾宜。以相嘔咐醞釀而成育群生。",
    "X63n1252_002:0691b15": "得雨小再祈",
    "X63n1252_002:0691b16": "畜雲西密不堪惜雨之憂。微雨東來僅應望雲之禱。",
    "X63n1252_002:0691b17": "再陳蟻悃。共徯鴻私。　切念(某)等處彼衡茅務茲稼",
    "X63n1252_002:0691b18": "穡。奈爾蒼天瘨我以旱。俾之赤地維眾之憂。雖感而",
    "X63n1252_002:0691b19": "遂通已得浥塵之喜。然旱之云久必需破塊之恩。謹",
    "X63n1252_002:0691b20": "攄再瀆之誠。用希三尊之聽。(入佛事)伏願震霹靂雷",
    "X63n1252_002:0691b21": "域中驚起龍眠之蟄。俾滂沱雨天下沾濡龜坼之疇。",
    "X63n1252_002:0691b22": "既渥既優。乃慰乃止。",
    "X63n1252_002:0691b23": "○畜雲西密易曰。小畜亨。密雲不雨。自我西郊。傳。",
    "X63n1252_002:0691b24": "雲陰陽之氣。二氣交而和則相畜固而成雨。陽倡",
    "X63n1252_002:0691c01": "而陰和順也故和。若陰先陽倡不順也故不和。不",
    "X63n1252_002:0691c02": "和則不能成雨。雲之畜聚雖密而不成雨者。自西",
    "X63n1252_002:0691c03": "郊故也。東北陽方。西南陰方。自陰倡故不和而不",
    "X63n1252_002:0691c04": "能成雨。○望雲孟子曰。若大旱之望雲霓。○蟻",
    "X63n1252_002:0691c05": "悃見上。○瘨我以旱詩雲漢曰。胡寧瘨我以",
    "X63n1252_002:0691c06": "旱。註瘨病也。○破塊監鉄論曰。太平之時雨不",
    "X63n1252_002:0691c07": "破塊。旬而一雨必以夜。○再瀆見上。○霹靂",
    "X63n1252_002:0691c08": "郭璞曰。雷之急激者曰霹靂。○龍蟄○滂沱○沾",
    "X63n1252_002:0691c09": "濡並見上。○龜坼謂土乾裂如龜紋也。○既",
    "X63n1252_002:0691c10": "渥既優見詩信南山。",
    "X63n1252_002:0691c11": "謝雨",
    "X63n1252_002:0691c12": "伏念旱之云甚如遭坐甑之炊。感而遂通隨沐傾盆",
    "X63n1252_002:0691c13": "之澤。回焦枯于生育。轉愁歎于謳歌。俯殫蟻報之誠。",
    "X63n1252_002:0691c14": "仰答鴻休之賜。(入佛事伏願)三日以往為霖雨已知至至",
    "X63n1252_002:0691c15": "之深恩。五糓皆熟曰有年尚冀終終之厚惠。",
    "X63n1252_002:0691c16": "○坐甑諱文曰。自從五月困暑溫。如坐深甑遭蒸",
    "X63n1252_002:0691c17": "炊。○蟻報見上。○霖雨書說命曰。若歲大旱。",
    "X63n1252_002:0691c18": "用汝作霖雨。○有年左宣十六年冬大有年。○",
    "X63n1252_002:0691c19": "終終律曆志曰。天終數九。地終數十。合終終以",
    "X63n1252_002:0691c20": "紀閏餘。",
    "X63n1252_002:0691c21": "又",
    "X63n1252_002:0691c22": "伏念嘆其乾矣苦憂心之如熏。雨以潤之喜應聲之",
    "X63n1252_002:0691c23": "若響。田隴有收成之望。郊原見春色之回。雖大聖不",
    "X63n1252_002:0691c24": "自以為功。而下情敢忘于酧德。乃陳象教用昭蟻誠。",
    "X63n1252_002:0692a01": "(入佛事)既沾既足既優既渥且沐前恩。實發實秀實",
    "X63n1252_002:0692a02": "好實堅尚祈後獲。",
    "X63n1252_002:0692a03": "○嘆其乾矣毛詩曰。中谷有蓷嘆其乾矣。註嘆燥",
    "X63n1252_002:0692a04": "也。○憂心如熏詩雲漢曰。我心憚暑。憂心如熏。",
    "X63n1252_002:0692a05": "註熏灼也。○象教○蟻誠並見上。○既沾既足",
    "X63n1252_002:0692a06": "既優既渥見詩信南山。○實發實秀實好實堅",
    "X63n1252_002:0692a07": "見詩生民。",
    "X63n1252_002:0692a08": "祈晴",
    "X63n1252_002:0692a09": "淫雨謂之霖實妨農務慧。日破諸暗庸叩佛慈。陳象",
    "X63n1252_002:0692a10": "教以歸依。冀烏輪之助耀。　切念(某)等樂歲止期于",
    "X63n1252_002:0692a11": "田稼。兼旬奈苦于簷花。夜息蓬居厭聽滴堦之韻。朝",
    "X63n1252_002:0692a12": "耕禾隴忍觀衝岸之流。可勝大過之憂。爰啟中孚之",
    "X63n1252_002:0692a13": "信。(入佛事)伏願縱諸陽閉諸陰暫補蒼天之漏。宣其",
    "X63n1252_002:0692a14": "光豁其翳融為易地之和。",
    "X63n1252_002:0692a15": "○象教見上。○樂歲孟子曰。樂歲終身飽。○簷",
    "X63n1252_002:0692a16": "花杜甫醉時歌曰。灯前細雨簷花落。又古文大",
    "X63n1252_002:0692a17": "全曰。微雨簷溜成花而落。杜詩千家註。趙云。近乎",
    "X63n1252_002:0692a18": "簷邊之花也。劉邈詩。簷花初照月。學者多以簷雨",
    "X63n1252_002:0692a19": "之細如花。遂為簷雨之名。非也。○大過易大過",
    "X63n1252_002:0692a20": "卦。本義曰。大陽四陽居中過盛故為大過。○中孚",
    "X63n1252_002:0692a21": "易中孚卦。中孚豚魚吉。利涉大川。利貞。傳豚噪",
    "X63n1252_002:0692a22": "魚冥物之難感者也。孚信能感於豚魚則無不至",
    "X63n1252_002:0692a23": "矣。所以吉也。忠信可以蹈水火。況涉川乎。守信之",
    "X63n1252_002:0692a24": "道在堅正。故利於貞也。○縱諸陽閉諸陰董仲",
    "X63n1252_002:0692b01": "舒傳曰。仲舒推陰陽所錯行。故止雨閉諸陰縱諸",
    "X63n1252_002:0692b02": "陽。求雨反是。註師古曰。若閉南門禁舉火。及開北",
    "X63n1252_002:0692b03": "門水洒人之類也。○蒼天之漏朱子語類曰。如",
    "X63n1252_002:0692b04": "蜀有漏天。以其西北陰盛。常雨如天之漏也。故杜",
    "X63n1252_002:0692b05": "詩鼓角漏天東。後人不曉其義。",
    "X63n1252_002:0692b06": "秋祈晴",
    "X63n1252_002:0692b07": "雲稼浮黃喜有收成之侯。雨花垂白乃無休息之時。",
    "X63n1252_002:0692b08": "爰攄丹衷。敬呈白楮。　切念(某)等銀竹增愁。簷花作",
    "X63n1252_002:0692b09": "妬。淚滴翻雲之黑奚啻十寒。眼穿披霧之青難希一",
    "X63n1252_002:0692b10": "暴。糓垂成而轉壞。蔬向瘁而難榮。欲回大造之權。必",
    "X63n1252_002:0692b11": "假大雄之力。(入佛事)伏願鼓動釋風掃彼昏蒙之翳。",
    "X63n1252_002:0692b12": "升騰慧日暢為清淨之光。",
    "X63n1252_002:0692b13": "○銀竹○簷花並見上。○十寒一暴孟子曰。雖",
    "X63n1252_002:0692b14": "有天下易生之物也。一日暴之十日寒之。未有能",
    "X63n1252_002:0692b15": "生者。註暴溫之也。○披霧晉衛罐見樂廣。奇之",
    "X63n1252_002:0692b16": "命子弟造焉曰。此人若氷壺。見之瑩然。若披雲霧",
    "X63n1252_002:0692b17": "而覩青天。○向瘁難榮班孟堅賓戲曰。朝為榮",
    "X63n1252_002:0692b18": "華夕而焦瘁。",
    "X63n1252_002:0692b19": "謝晴",
    "X63n1252_002:0692b20": "雨霖霑而為害。小民惟日怨咨。日荏苒以騰晶。我佛",
    "X63n1252_002:0692b21": "不可思議。萬物荷當天之炤。群生瞻特地之明。如是",
    "X63n1252_002:0692b22": "蒙恩云何報德。(入佛事)伏願有始則有其終。自此三",
    "X63n1252_002:0692b23": "登而樂歲。無過亦無不及。繼茲庶徵以若時。",
    "X63n1252_002:0692b24": "○荏苒見上。○三登前食貨志曰。三考黜陟餘",
    "X63n1252_002:0692c01": "三年食。進業曰登。再登曰平。餘六年食。三登曰泰",
    "X63n1252_002:0692c02": "平。二十七歲遺九年食。然後王德流洽禮樂成焉。",
    "X63n1252_002:0692c03": "迎神保苗",
    "X63n1252_002:0692c04": "不稂不莠雖資坤元之功。實方實苞尤藉聖庇之力。",
    "X63n1252_002:0692c05": "仰投皇覺。俯瀝丹誠。　切念(某)等珍米如珠。以稼為",
    "X63n1252_002:0692c06": "寶。出入云為之際實切知艱。耘鋤播植之間且忘助",
    "X63n1252_002:0692c07": "長。於焉從事舍是何求。然非悃禱於先時。安得萬千",
    "X63n1252_002:0692c08": "于後日。(入佛事)伏願夢魚應兆。覆斗呈祥。事于西疇",
    "X63n1252_002:0692c09": "俾得萬農之地利。安彼南畒永無一點之天災。",
    "X63n1252_002:0692c10": "○不稂不莠詩大田曰。不稂不莠。註稂童梁莠似",
    "X63n1252_002:0692c11": "苗。皆害苗之草也。○實方實苞詩生民曰。實方",
    "X63n1252_002:0692c12": "實苞。註方房也。苞甲而未拆也。○云為易係辭",
    "X63n1252_002:0692c13": "曰。變化云為。吉事有祥。○助長見孟子。○夢魚",
    "X63n1252_002:0692c14": "詩無羊曰。牧人乃夢。眾維魚矣。旐維旟矣。大人",
    "X63n1252_002:0692c15": "占之。眾維魚矣。實維豐年。旐維旟矣。室家溱溱。○",
    "X63n1252_002:0692c16": "覆斗晉天文志曰。斗覆歲穰。○西疇見歸去",
    "X63n1252_002:0692c17": "來辭。○南畒見詩七月。",
    "X63n1252_002:0692c18": "禳蝗蟲",
    "X63n1252_002:0692c19": "稼穡將成忽致蝗螟之害。鼓桴有應庸申螻蟻之誠。",
    "X63n1252_002:0692c20": "祛彼蠧戕。俾之堅好。　切念(某)等貴五穀于貴金玉。",
    "X63n1252_002:0692c21": "護寸苗如護圭璋。豈期育秀之時。忽致戕生之害。傷",
    "X63n1252_002:0692c22": "稼曰蟊。傷葉曰螣。慘如木蠧之傷。食心曰螟。食根曰",
    "X63n1252_002:0692c23": "蝗。酷似桑蠶之食。至斯極矣。孰能禦之。乃禱覺皇敬",
    "X63n1252_002:0692c24": "修梵典。(入佛事)伏願驅之境外掃之域中。寧食吾肺",
    "X63n1252_002:0693a01": "腸何待唐宗之祝。無害我田穉冀歌周室之詩。",
    "X63n1252_002:0693a02": "○鼓桴有應前漢李尋傳曰。猶抱鼓之相應也。○",
    "X63n1252_002:0693a03": "螻蟻之誠○堅好並見上。○貴五穀前食貨",
    "X63n1252_002:0693a04": "志曰。是故明君貴五穀而賤金玉。○伐生齊桓",
    "X63n1252_002:0693a05": "公曰。吾欲藉于樹木。管子即對曰此伐生也。吾欲",
    "X63n1252_002:0693a06": "藉于六畜。管子對曰此殺生。○唐宗之祝唐貞",
    "X63n1252_002:0693a07": "觀間京畿旱蝗食稼。太宗在苑中掇蝗吞之曰。但",
    "X63n1252_002:0693a08": "當食朕無害百姓。是歲蝗不為患。○周室之詩",
    "X63n1252_002:0693a09": "詩大田曰。去其螟螣。及其蟊賊。無害我田穉田祖。",
    "X63n1252_002:0693a10": "有神秉卑炎火。",
    "X63n1252_002:0693a11": "禳火",
    "X63n1252_002:0693a12": "桑梓為鄰既失未然之慮。枌榆結社敢忘將熾之憂。",
    "X63n1252_002:0693a13": "率連壤以修斋。合一心而申禱。　切念(某)等蟻聚而",
    "X63n1252_002:0693a14": "處。鱗次以居。載觀燎原之灾。實驚赭室之禍。況火自",
    "X63n1252_002:0693a15": "家人之出。當效先知。而患宜君子之防。且貽後慮。爰",
    "X63n1252_002:0693a16": "殫螻蟻之敬。用叩天人之師。(入佛事)伏願鑒我葵藿",
    "X63n1252_002:0693a17": "之悃。錫予蓬蓽之休。乾澤混涵潛弭飛煙之烈燄。離",
    "X63n1252_002:0693a18": "明炤耀散為瑞日之祥光。",
    "X63n1252_002:0693a19": "○禳火左昭十八年曰。鄭子產使司馬司寇列居",
    "X63n1252_002:0693a20": "火道行火所燃。城下之人五列登城禳火于玄冥",
    "X63n1252_002:0693a21": "回祿。註玄冥水神。回祿火神也。○桑梓詩小弁",
    "X63n1252_002:0693a22": "曰。維桑與梓。必恭敬止。註桑梓二木。古者五畒之",
    "X63n1252_002:0693a23": "宅樹之墻下。以遺子孫。給蠶食具器用者也。○枌",
    "X63n1252_002:0693a24": "榆○燎原並見上。○家人君子易家人。象曰。",
    "X63n1252_002:0693b01": "風自火出。家人。君子以言有物而行有恒。傳正家",
    "X63n1252_002:0693b02": "之本在正其身。正身之道一言一動不可易也。君",
    "X63n1252_002:0693b03": "子觀風自火出之象。知事之由內而出。故所言必",
    "X63n1252_002:0693b04": "有物。所行必有恒也。○螻蟻○葵藿○蓬蓽並",
    "X63n1252_002:0693b05": "見上。",
    "X63n1252_002:0693b06": "又",
    "X63n1252_002:0693b07": "居必求安實切徙薪之慮。患思豫杜庸申盈缶之孚。",
    "X63n1252_002:0693b08": "特卜剛辰。用遵大教。　切念(某)等心炎益盛。欲熾彌",
    "X63n1252_002:0693b09": "張。近瞻熒惑之呈輝。深恐祝融之煽禍。載念積薪之",
    "X63n1252_002:0693b10": "上妄謂之安。因惟執爨之餘或發于密。爰致鷲峰之",
    "X63n1252_002:0693b11": "禱。用陳鹿苑之科。(入佛事)伏願池魚無殃。社鳥斂跡。",
    "X63n1252_002:0693b12": "收赫赫煌煌之焰散作恩光。錫穰穰簡簡之休敷為",
    "X63n1252_002:0693b13": "陰隲。",
    "X63n1252_002:0693b14": "○徙薪之慮事文續集曰。初霍氏奢侈。茂陵徐福",
    "X63n1252_002:0693b15": "言其泰盛。三上書輙報罷。後霍氏誅滅。告者皆封。",
    "X63n1252_002:0693b16": "人為徐生上書曰。客有過主人者。見其竈直突傍",
    "X63n1252_002:0693b17": "有積薪。客曰。子為曲突遠徙其薪。不者且有大患。",
    "X63n1252_002:0693b18": "主人不應。俄其家失火。鄰里共救之。幸而得息。於",
    "X63n1252_002:0693b19": "是殺牛置酒謝其鄰人。灼爛者在於上行。而不錄",
    "X63n1252_002:0693b20": "言曲突者。或謂主人曰。鄉使聽客之言。不費牛酒",
    "X63n1252_002:0693b21": "終亡火患。今論功而請賓。曲突徙薪亡恩澤。燋頭",
    "X63n1252_002:0693b22": "爛額為上客耶。主人悞而請之。宣帝召福為郎。○",
    "X63n1252_002:0693b23": "盈缶見上。○熒惑前天文志曰。火星也。○祝",
    "X63n1252_002:0693b24": "融記月令曰。其神祝融。陳註顓頊氏之子。名黎。",
    "X63n1252_002:0693c01": "火官之臣。○積薪賈誼傳曰。厝火於積薪之下",
    "X63n1252_002:0693c02": "而寢其上。火未及然因謂之安。○執爨詩楚茨",
    "X63n1252_002:0693c03": "曰。執爨踖踖。註爨竈也。○鷲峯見名義。○鹿苑",
    "X63n1252_002:0693c04": "見要覽。○池魚事文續集。俗云城門失火殃",
    "X63n1252_002:0693c05": "及池魚。舊說宋城門失火。自汲取池中之水而空",
    "X63n1252_002:0693c06": "竭魚池也。○赫煌詩註赫赫高明顯盛貌。煌煌",
    "X63n1252_002:0693c07": "大明貌。○穰簡詩執競曰。降福穰穰。降福簡簡。",
    "X63n1252_002:0693c08": "註穰多也。簡大也。○陰隲書洪範曰。惟天陰隲",
    "X63n1252_002:0693c09": "下民。註隲定也。",
    "X63n1252_002:0693c10": "火後還愿",
    "X63n1252_002:0693c11": "祝融煽虐將見池魚之殃。皇覺垂慈載安廈燕之喜。",
    "X63n1252_002:0693c12": "堇陳法務用報殊休。　切念(某)寄跡塵寰置身火宅。",
    "X63n1252_002:0693c13": "頃以燭天之焰。遽彰徹地之光。飛廉加助虐之威殆",
    "X63n1252_002:0693c14": "將煠我。顓帝失救焚之力實切儆予。爰殫哀籲之誠。",
    "X63n1252_002:0693c15": "用叩慈悲之主。盟言方啟。烈燄隨消。萬間之庇難忘。",
    "X63n1252_002:0693c16": "一瓣之香敢後。(入佛事)伏願巍巍蓮座現月明水上",
    "X63n1252_002:0693c17": "之光。永永蓬居絕煙滅灰飛之幻。出入咸沾于優渥。",
    "X63n1252_002:0693c18": "鄉閭同賴其帡幪。",
    "X63n1252_002:0693c19": "○祝融○池魚○廈燕並見上。○飛廉風俗通",
    "X63n1252_002:0693c20": "曰。風伯也。○顓頊謂顓頊高陽氏黃帝孫也。以",
    "X63n1252_002:0693c21": "水德都帝丘。○萬間之庇見上。○一瓣香宋",
    "X63n1252_002:0693c22": "陳思道。字無己。號后山。詩曰。向來一瓣香。敬為曾",
    "X63n1252_002:0693c23": "南豊。○巍巍語註高大之貌。○優渥○帡幪",
    "X63n1252_002:0693c24": "並見上。○哀籲之誠見書召誥。",
    "X63n1252_002:0694a01": "客中遇火後還愿",
    "X63n1252_002:0694a02": "覊旅營謀方重浮萍之嘆。鬱攸震怒遽為行李之驚。",
    "X63n1252_002:0694a03": "雖厪撲滅之勞。爰致籲呼之請。感德迄安于廈屋。酧",
    "X63n1252_002:0694a04": "恩寧愧于魯皐。謹竭方寸之心。少效銖錙之報。(入佛",
    "X63n1252_002:0694a05": "事)伏願玄冥效職。熒惑潛輝。思患預防常願滅未然",
    "X63n1252_002:0694a06": "之禍。遇災知懼尚冀建方至之休。",
    "X63n1252_002:0694a07": "○浮萍王勃滕王閣序曰。萍水相逢盡是他鄉之",
    "X63n1252_002:0694a08": "客名文殊璣註曰。浮萍與水相逢。皆是奔走他鄉",
    "X63n1252_002:0694a09": "名利客也。○鬱攸左註火氣也。○行李左傳",
    "X63n1252_002:0694a10": "曰。亦不使一介行李告于寡君。註行李行人也。○",
    "X63n1252_002:0694a11": "撲滅見上。○魯皐左哀二十一年及齊侯盟",
    "X63n1252_002:0694a12": "于顧。齊人責稽首。因歌曰。魯人之皐數年。不覺使",
    "X63n1252_002:0694a13": "我高蹈。○方寸心見上。○銖錙禮記曰。分國",
    "X63n1252_002:0694a14": "如錙銖。註八兩為錙銖。權分十黍之重也。○玄冥",
    "X63n1252_002:0694a15": "○熒惑並見上。",
    "X63n1252_002:0694a16": "禳瘟",
    "X63n1252_002:0694a17": "瘴疫風行實切枌榆之慮。精誠露布敢仗苾蒭之虔。",
    "X63n1252_002:0694a18": "恭禱對大覺之皇皇。謹修竭小心之翼翼。　切念(某)",
    "X63n1252_002:0694a19": "等莫非橫目之民。孰是檢身之士。近觀六沴之害。實",
    "X63n1252_002:0694a20": "厪群氓之夏。寡過未能恐取皇穹之譴。作孽難逭懼",
    "X63n1252_002:0694a21": "增黑簿之愆。欲謝罪于瘟司。特投誠於聖典。(入佛事)",
    "X63n1252_002:0694a22": "伏願轉哭聲為歌韻。化疫氣為祥風。一曰壽。二曰福。",
    "X63n1252_002:0694a23": "三曰寧。均賴箕疇之敷錫。十為連。五為比。四為族。相",
    "X63n1252_002:0694a24": "安周井之優游。",
    "X63n1252_002:0694b01": "○枌榆○苾蒭並見上。○小心詩大明曰。維此",
    "X63n1252_002:0694b02": "文王小心翼翼。註翼翼敬也。○橫目民莊子曰。",
    "X63n1252_002:0694b03": "苑風曰夫子無意于橫目之民乎。○檢身書伊",
    "X63n1252_002:0694b04": "訓曰。居上克明。為下克忠。與人不求備。檢身若不",
    "X63n1252_002:0694b05": "及。○六沴前孔光傳曰。六沴之作。註師古曰。沴",
    "X63n1252_002:0694b06": "惡氣也。音戾。○寡過未能見語憲問。○皇穹寡",
    "X63n1252_002:0694b07": "婦賦曰。仰皇穹兮嘆息。註天也○作孽難逭見",
    "X63n1252_002:0694b08": "書太甲。○黑簿智論云。善惡業名黑白。經論諸",
    "X63n1252_002:0694b09": "說云。焰羅王記罪人之善惡業。有善業者載金札。",
    "X63n1252_002:0694b10": "有惡業者書鉄簿。○壽福寧見上。○連比族",
    "X63n1252_002:0694b11": "周禮曰。十國曰連。連有帥。五家為比。四閭為族。",
    "X63n1252_002:0694b12": "一家禳瘟",
    "X63n1252_002:0694b13": "瘴癘札瘥而為患。不勝切己之憂。戒謹恐懼在乎心。",
    "X63n1252_002:0694b14": "毋致噬臍之悔。仰塵紺目。俯罄丹衷。　切念(某)鴻毛",
    "X63n1252_002:0694b15": "微命螢爝末光。言輕則辱行薄則辜。不念厥德。善小",
    "X63n1252_002:0694b16": "弗為。惡小弗去。速戾于躬。近觀疫氣之流行益甚。予",
    "X63n1252_002:0694b17": "心之戰兢。實懼延蔓。思趁徹桑。敬修釋典之科。冀脫",
    "X63n1252_002:0694b18": "瘟司之籍。(入佛事)伏願感之斯通宥其有過。一門恊",
    "X63n1252_002:0694b19": "慶常安五運之和。四氣恒調永消六沴之禍。",
    "X63n1252_002:0694b20": "○札瘥左杜預註曰。夭死曰札。小疫曰瘥。○戒謹",
    "X63n1252_002:0694b21": "恐懼見中庸。○噬臍左莊六年三甥曰。亡鄧",
    "X63n1252_002:0694b22": "國者此人也。若不早圖。後君噬臍。註若齧腹臍。喻",
    "X63n1252_002:0694b23": "不可及。○鴻毛司馬遷傳曰。人固有一死。死有",
    "X63n1252_002:0694b24": "重于泰山或有輕于鴻毛。○速戾于躬○戰兢○",
    "X63n1252_002:0694c01": "徹桑○六沴並見上。",
    "X63n1252_002:0694c02": "禳牛瘟",
    "X63n1252_002:0694c03": "日觀牛疫孰勝南畒之耕。露布蟻誠爰薦西郊之禴。",
    "X63n1252_002:0694c04": "秉念小人之力穡。實資大武以施功。其可舍諸足以",
    "X63n1252_002:0694c05": "用矣。豈意札瘥之癘。甚於觳觫之憂漢京之喘。恐有",
    "X63n1252_002:0694c06": "所傷。齊堂之死若無其罪。謹仗緇衲特懇皇慈。(入佛",
    "X63n1252_002:0694c07": "事)伏願推其乾覆之恩。錫爾坤為之類。不灾不害。縱",
    "X63n1252_002:0694c08": "情于草野之間或寢所訛。肆意于桃林之下俾之茁",
    "X63n1252_002:0694c09": "壯。助我耕鋤。",
    "X63n1252_002:0694c10": "○南畒○蟻誠○西郊之禴○札瘥並見上。○觳",
    "X63n1252_002:0694c11": "觫之憂孟子曰。齊宣王坐於堂上。有牽牛而過",
    "X63n1252_002:0694c12": "堂下者。王見之曰牛何之。對曰將以釁鐘。王曰舍",
    "X63n1252_002:0694c13": "之。吾不忍其觳觫若無罪而就死地。對曰然則廢",
    "X63n1252_002:0694c14": "釁鐘與。曰何可廢也以羊易之。○漢京之喘前",
    "X63n1252_002:0694c15": "漢丙吉。宣帝時為丞相。出逢人逐牛。牛喘吐舌。吉",
    "X63n1252_002:0694c16": "駐車使吏問逐牛者曰牛行幾里矣。或譏言道中",
    "X63n1252_002:0694c17": "群鬪死者前後失問。吉曰。方春少陽用事未可大",
    "X63n1252_002:0694c18": "熱。今牛而喘必熱盛矣。恐有傷害。宰相興。調陰陽。",
    "X63n1252_002:0694c19": "職當夏。故問之。○齊堂之死見前。○或寢或訛",
    "X63n1252_002:0694c20": "詩無羊曰。或降于阿。或飲于池。或寢或訛。註訛",
    "X63n1252_002:0694c21": "動也。○桃林之下書武成曰。放牛于桃林之野。",
    "X63n1252_002:0694c22": "示天下弗服。",
    "X63n1252_002:0694c23": "保瘟病",
    "X63n1252_002:0694c24": "厥疾弗瘳實切一家之慮。唯佛普應能消六沴之災。",
    "X63n1252_002:0695a01": "乃殫微誠。特申懇禱。　切念(某)頃以泡影之身。遽染",
    "X63n1252_002:0695a02": "札瘥之氣。辯明傳變孰為仲景之良醫。診視浮沉誰",
    "X63n1252_002:0695a03": "是叔和之妙手。豈曰天殃之致是。實關人事之有虧。",
    "X63n1252_002:0695a04": "既增黑簿之愆。宜取皇穹之譴。乃瀝心而陳懇。特請",
    "X63n1252_002:0695a05": "命以祈恩。(入佛事)伏願拯危急于膏肓。散冲和于經",
    "X63n1252_002:0695a06": "絡。赦其萬死毋煩起死之良方。賜以再生允賴好生",
    "X63n1252_002:0695a07": "之厚德。",
    "X63n1252_002:0695a08": "○六沴見上。○泡影見金剛經。○札瘥見上。",
    "X63n1252_002:0695a09": "○仲景張機。字仲景。東漢南陽人。作傷寒論。醫",
    "X63n1252_002:0695a10": "方大備。扁鵲倉公無以加焉。後世稱為醫聖。○叔",
    "X63n1252_002:0695a11": "和王叔和。西晉高平人。為大醫令。性度沉靜博",
    "X63n1252_002:0695a12": "通經史。精研醫道洞識修養。○黑簿○皇穹見",
    "X63n1252_002:0695a13": "上。○危急文選註。向曰危傾急迫也。○膏肓",
    "X63n1252_002:0695a14": "左成十年曰。晉公疾病求醫於秦。秦伯使醫緩為",
    "X63n1252_002:0695a15": "之。未至。公夢疾為二竪子曰。彼良醫也。懼傷我。我",
    "X63n1252_002:0695a16": "焉逃之。其一曰。居盲之上膏之下。若我何。醫至曰。",
    "X63n1252_002:0695a17": "疾不可為也。○冲和列子曰。輕清者上為天。重",
    "X63n1252_002:0695a18": "濁者下為地。冲和氣者為人。註陽氣輕清而上為",
    "X63n1252_002:0695a19": "天。陰氣濁重而下為地。陰陽之氣和合而為人。冲",
    "X63n1252_002:0695a20": "亦和也。○經絡前藝文志曰。醫經者。原人之血",
    "X63n1252_002:0695a21": "脉經絡骨髓陰陽表裡。起百病之本死生之分。又",
    "X63n1252_002:0695a22": "五臟六府有十二經十五絡。",
    "X63n1252_002:0695a23": "祈恩門",
    "X63n1252_002:0695a24": "祈嗣",
    "X63n1252_002:0695b01": "寂而能應恭祈降岳之祥。感則必通願賜禱尼之吉。",
    "X63n1252_002:0695b02": "特陳象教。用冀鴻恩。　切念(某)同妻(某)琴瑟久諧熊",
    "X63n1252_002:0695b03": "羆未夢。二親血脉毋容遽斬于我身。百世明禋詎忍",
    "X63n1252_002:0695b04": "頓捐於今日。必宿愆之作障。故生兆之未形。爰致凡",
    "X63n1252_002:0695b05": "夫之小心。特投我佛之大願。(入功德立願)伏願鸑鷟來翔",
    "X63n1252_002:0695b06": "圭璋載弄。紹宗不替頓消伯道之憂。當戶有光冀釀",
    "X63n1252_002:0695b07": "燕山之慶。",
    "X63n1252_002:0695b08": "○降岳毛詩曰。崧高維嶽。駿極于天。維嶽降神。生",
    "X63n1252_002:0695b09": "甫及申。維申及甫。維周之翰。四國于蕃。四方于宣。",
    "X63n1252_002:0695b10": "○禱尼史記曰。徵在禱于尼丘山而生孔子。○",
    "X63n1252_002:0695b11": "象教見上。○熊羆詩斯干曰。乃寢乃興。乃占",
    "X63n1252_002:0695b12": "我夢。吉夢維何。維熊維羆。維虺維蛇。大人占之。維",
    "X63n1252_002:0695b13": "熊維羆。男子之祥。維虺維蛇。女子之祥。○明禋",
    "X63n1252_002:0695b14": "書洛誥註。明潔禋祀也。○鸑鷟說文曰。鳳屬神",
    "X63n1252_002:0695b15": "鳥也。○圭璋詩斯干曰。乃生男子。載寢之牀。載",
    "X63n1252_002:0695b16": "衣之裳。載弄之璋。其泣喤喤。○伯道晉鄧攸。字",
    "X63n1252_002:0695b17": "伯道。為河東太守。沒于石勒。乃斫壞車以牛馬負",
    "X63n1252_002:0695b18": "妻子而逃。又遇賊掠其牛馬。步走擔其兒及其弟",
    "X63n1252_002:0695b19": "子。綏度不能兩全。乃謂妻曰。吾弟早亡。惟有一息。",
    "X63n1252_002:0695b20": "理不可絕止。應自弃我兒耳。幸而得存我。後當有",
    "X63n1252_002:0695b21": "子。妻泣而從之。乃棄己子。後卒以無嗣。時人義而",
    "X63n1252_002:0695b22": "哀之曰。天道無知。使鄧伯道無兒。○燕山見上。",
    "X63n1252_002:0695b23": "○琴瑟久諧見下產後得男之註。",
    "X63n1252_002:0695b24": "得嗣還願",
    "X63n1252_002:0695c01": "熊羆未兆昔立祈恩之盟。弧矢方懸今修報德之典。",
    "X63n1252_002:0695c02": "克恭克敬誠忭誠歡。　切念(某)同室(某)愆重如山德",
    "X63n1252_002:0695c03": "輕似翼。未見一索男之喜。深厪三不孝之憂。唯我佛",
    "X63n1252_002:0695c04": "垂悲能滿二求之願。故下凡有禱遂叨一子之恩。用",
    "X63n1252_002:0695c05": "踐宿盟。特酧萬庇。(入佛事)伏願蘭桂聯芳螽斯衍慶。",
    "X63n1252_002:0695c06": "既生既育玉枝之汗永收。俾壽俾昌金鎻之憂無阻。",
    "X63n1252_002:0695c07": "○熊羆○弧矢並見上。○一索男易說卦曰。震",
    "X63n1252_002:0695c08": "一索而得男。故謂長男。巽一索而得女。故謂之長",
    "X63n1252_002:0695c09": "女。○三不孝孟子曰。不孝有三。無後為大。註趙",
    "X63n1252_002:0695c10": "氏曰。於禮有不孝者三事。謂阿意曲從陷親不義",
    "X63n1252_002:0695c11": "一也。家貧親老不為祿仕二也。不娶無子絕先祖",
    "X63n1252_002:0695c12": "祀三也。三者之中無後為大。○二求成實論云。",
    "X63n1252_002:0695c13": "一得求。謂諸眾生欲得諸樂隨意求取。雖經險難",
    "X63n1252_002:0695c14": "不以為苦。如海吞流心無厭足。是名得求。二命求。",
    "X63n1252_002:0695c15": "謂諸眾生取樂生愛。不能如實觀察樂是苦因。反",
    "X63n1252_002:0695c16": "求長命受此諸樂。是名命求。○螽斯毛詩曰。螽",
    "X63n1252_002:0695c17": "斯羽詵詵兮。宜爾子孫振振兮。註螽斯。蝗屬。一生",
    "X63n1252_002:0695c18": "九十九子。○玉枝前漢武帝紀。帝得西那國玉",
    "X63n1252_002:0695c19": "枝以賜近臣年高者云。病則枝汗。死則枝折。老聃",
    "X63n1252_002:0695c20": "得之七百年不汗。偓佺得之三千年不折。○金鎻",
    "X63n1252_002:0695c21": "智度論云。譬在囹圄桎梏所拘。雖復蒙赦更繫",
    "X63n1252_002:0695c22": "金鎻。人為愛繫如在囹圄。雖得出家更著禁戒如",
    "X63n1252_002:0695c23": "繫金鎻。",
    "X63n1252_002:0695c24": "保胎",
    "X63n1252_002:0696a01": "生育未形實切家人之慮。禱祈有應能消無妄之災。",
    "X63n1252_002:0696a02": "謹露章以陳情。恭演梵而請福。　切念(某)孕妻(某)蘩",
    "X63n1252_002:0696a03": "蘋賤質蒲柳微軀。將臨臥蓐之期。深軫徹桑之念。熊",
    "X63n1252_002:0696a04": "羆應夢且居猶豫之中。蛇虺呈祥亦在狐疑之域。惟",
    "X63n1252_002:0696a05": "冀保安之二字。敢忘致敬于三尊。(入佛事或立愿)伏願妻(某)",
    "X63n1252_002:0696a06": "臨盆有慶坐草無虞。瑞應掌珠俾作充閭之喜。芳開",
    "X63n1252_002:0696a07": "庭桂尚幾就舘之寧。",
    "X63n1252_002:0696a08": "○家人易家人卦。家人利女貞。傳。家人之道利在",
    "X63n1252_002:0696a09": "女正。女正則家道正矣。○無妄見上。○蒲柳",
    "X63n1252_002:0696a10": "世說。顧愷之與簡文仝年而髮早白。問其故。答曰。",
    "X63n1252_002:0696a11": "松柏之姿經冬愈茂。蒲柳之質望秋先零。○徹桑",
    "X63n1252_002:0696a12": "○熊羆並見上。○猶豫爾雅曰。猶獸名。形如",
    "X63n1252_002:0696a13": "[塵-土+盲]。善登木。性多疑慮。常居山中。忽聞有聲。即恐且",
    "X63n1252_002:0696a14": "來害之。每豫上樹。久之無人然后敢下。須臾又上。",
    "X63n1252_002:0696a15": "如此非一。故今不決者稱猶預焉。○蛇虺見上。",
    "X63n1252_002:0696a16": "○狐疑漢書文帝紀。註曰。狐之為獸。其性多疑。",
    "X63n1252_002:0696a17": "每渡氷河且聽且渡。故曰疑者稱狐疑。○掌珠",
    "X63n1252_002:0696a18": "杜寄漢中王詩曰。掌中探見一珠新。註馬梵賀人",
    "X63n1252_002:0696a19": "有子曰欣得掌中之玉。○充閭晉賈充始生。父",
    "X63n1252_002:0696a20": "言後當有充閭之慶。故以為名存焉。註古今之顯",
    "X63n1252_002:0696a21": "貴者。賓客填門充滿屋閭。言他日亦當如此。後果",
    "X63n1252_002:0696a22": "西晉武帝時為司空。封魯公。○就舘記內則曰。",
    "X63n1252_002:0696a23": "妻將生子及月辰就側室。",
    "X63n1252_002:0696a24": "產後得男還愿",
    "X63n1252_002:0696b01": "熊羆在夢冀禳荊室之災。蟻蛭酧恩庸格覺皇之聽。",
    "X63n1252_002:0696b02": "　切念(某)妻(某)質之甚弱命乃多迍。頃因誕月之降",
    "X63n1252_002:0696b03": "祥。實切履氷之加慮。璋期載弄莫安在寢之心。珠欲",
    "X63n1252_002:0696b04": "重擎未入捧觀之掌。特獥大聖之福。冀保小君之安。",
    "X63n1252_002:0696b05": "既荷新恩。敢忘宿誓。(入還愿佛事)伏願琴瑟韻調。桂蘭香",
    "X63n1252_002:0696b06": "遠。喜見克家之慶曰壽曰康。庶幾當戶之能俾昌俾",
    "X63n1252_002:0696b07": "熾。",
    "X63n1252_002:0696b08": "○熊羆見上。○荊室謂自稱妻曰荊室。○蟻蛭",
    "X63n1252_002:0696b09": "見上。○履氷詩小旻曰。戰戰兢兢。如臨深淵",
    "X63n1252_002:0696b10": "如履薄氷。○璋期載弄見上。○琴瑟韵調夫",
    "X63n1252_002:0696b11": "婦和曰琴瑟調。詩棠棣曰。妻子好合。如鼓瑟琴。○",
    "X63n1252_002:0696b12": "桂蘭謂稱人子曰桂蘭。事見上。○克家易蒙",
    "X63n1252_002:0696b13": "九二子克家。象曰。子克家。剛柔接也。○當戶晉",
    "X63n1252_002:0696b14": "李密表。內無應門五尺之童。註應當也。內無應當",
    "X63n1252_002:0696b15": "門戶五尺之童子。",
    "X63n1252_002:0696b16": "產後生女還愿",
    "X63n1252_002:0696b17": "昔孕棠花之夢爰叩覺皇。今申芹草之誠敬修梵典。",
    "X63n1252_002:0696b18": "　切念(某)妻(某)頃以大期之至。深惟一己之憂。雖巽",
    "X63n1252_002:0696b19": "得女震得男各由造化。而乾稱父坤稱母曲遂生成。",
    "X63n1252_002:0696b20": "乃斋沐而立盟。果誕生之廸吉。爰陳象教。特謝鴻私。",
    "X63n1252_002:0696b21": "(入還愿事)伏願雲祉攸隆露恩永渥。載生載育既已諧家",
    "X63n1252_002:0696b22": "室之歡。以長以成願早遂閨門之秀。",
    "X63n1252_002:0696b23": "○棠花之夢見下附錄。○芹草之誠○巽得女震",
    "X63n1252_002:0696b24": "得男並見上。○乾稱父坤稱母見易說卦傳。",
    "X63n1252_002:0696c01": "○廸吉○象教並見上。○載生載育見詩生",
    "X63n1252_002:0696c02": "民。○家室見詩桃夭。○閨門之秀晉張玄。妹",
    "X63n1252_002:0696c03": "有才質。適顧氏。玄每稱以敵王凝之妻謝道韞。濟",
    "X63n1252_002:0696c04": "泥曰。王夫人神情散朗。故有林下風氣。顧家婦清",
    "X63n1252_002:0696c05": "新玉映。自是閨房之秀。註王夫人道韞也。顧家婦",
    "X63n1252_002:0696c06": "張玄妹也。",
    "X63n1252_002:0696c07": "嬰兒祈安(寄姓立愿等通用)",
    "X63n1252_002:0696c08": "愛鍾孺子先厪困蒙之憂。誠禱覺皇預消無妄之疾。",
    "X63n1252_002:0696c09": "恭陳尺楮。用白寸衷。　切念(某)同妻(某)德不前人。事",
    "X63n1252_002:0696c10": "常先慮。幸得弄璋之慶。私期跨竈之能。然襁褓弗寧",
    "X63n1252_002:0696c11": "深恐五行有尅傷之咎。乳哺多窒切憂三命有形戰",
    "X63n1252_002:0696c12": "之災。爰軫徹桑之謀。特輸向日之悃。是以(入佛事)伏",
    "X63n1252_002:0696c13": "願愍其弱質衛其微生。命運無屯常逢無量壽佛。福",
    "X63n1252_002:0696c14": "基永固恒值熾盛光王。允為幹蠱之休。大作盈門之",
    "X63n1252_002:0696c15": "慶。",
    "X63n1252_002:0696c16": "○孺子書洛誥註。稚子也。○困蒙易蒙六四困",
    "X63n1252_002:0696c17": "蒙吝。象曰。困蒙之吝。獨遠實也。○無妄○弄璋",
    "X63n1252_002:0696c18": "並見上。○跨竈謂子過於父為跨竈。吳崇賀人",
    "X63n1252_002:0696c19": "生子云。寄語王渾防跨竈。阿戎清賞祇須臾。或云",
    "X63n1252_002:0696c20": "竈上有釜。故子過於父為跨竈。註釜與父音相同。",
    "X63n1252_002:0696c21": "借以為言也。○襁褓說文曰。小兒衣也。○徹桑",
    "X63n1252_002:0696c22": "○向日並見上。○幹蠱易蠱初六。幹父之蠱。",
    "X63n1252_002:0696c23": "有子考。無咎。厲終吉。九二。幹母之蠱。不可貞。",
    "X63n1252_002:0696c24": "祈入學立愿",
    "X63n1252_002:0697a01": "切念(某)草茅賤品佔畢寒儒。黃卷功勤未與明倫之",
    "X63n1252_002:0697a02": "列。青雲志切思為發軔之圖。茲當考案方臨試期在",
    "X63n1252_002:0697a03": "邇。虔備儀物。恭詣(某處某座下)告許(某愿)。伏願文炫",
    "X63n1252_002:0697a04": "五雲之彩。思涌萬派之波。瑞映黌宮功幸收于魯籍。",
    "X63n1252_002:0697a05": "光浮泮水名早著于周庠。",
    "X63n1252_002:0697a06": "○佔畢學記曰。今之教者。呻其佔畢多其訊。註佔",
    "X63n1252_002:0697a07": "視也。畢簡也。言今之教人但吟諷其所佔視之簡",
    "X63n1252_002:0697a08": "牘。不能通其蘊奧也。○黃卷遯斋閑覧曰。古人",
    "X63n1252_002:0697a09": "寫書皆用黃紙。以蘗染之。所以辟蠧也。故謂之黃",
    "X63n1252_002:0697a10": "卷。○青雲志見膝王閣序。○發軔謂軔音忍。",
    "X63n1252_002:0697a11": "礙車輪之木也。去軔。輪動而車行。故凡初為則曰",
    "X63n1252_002:0697a12": "發軔。見楚辭。○黌宮謂黌音橫。學舍也。○魯籍",
    "X63n1252_002:0697a13": "謂籍音寂。簿書也。○泮水詩泮水曰。思樂泮",
    "X63n1252_002:0697a14": "水。註泮水。泮宮之水也。諸侯之學。鄉射之宮。謂之",
    "X63n1252_002:0697a15": "泮宮。其東西南方有水形如半璧。以其半於辟癰。",
    "X63n1252_002:0697a16": "故曰泮水。○周庠有虞及周之學名也。記王制",
    "X63n1252_002:0697a17": "曰。有虞氏養國老於上庠。孟子曰。周曰庠。",
    "X63n1252_002:0697a18": "入學還愿",
    "X63n1252_002:0697a19": "伏以榮被蓬門已作鵬程之發軔。光昭泮水冀為翰",
    "X63n1252_002:0697a20": "苑之先聲。乃竭蟻誠。用答鴻庇。　切念(某)業專挾筴",
    "X63n1252_002:0697a21": "技習雕蟲。苦志鷄窓思與青錢之選。皈心猊座遂點",
    "X63n1252_002:0697a22": "黌序之班。弗敢久負于前盟。是用俯陳其下悃。(入還",
    "X63n1252_002:0697a23": "愿佛事)伏願蜚聲藝苑奮跡文場。幸作賓于主家觀",
    "X63n1252_002:0697a24": "光上國。喜登名于仕籍鼓翼天衢。",
    "X63n1252_002:0697b01": "○蓬門見上。○鵬程莊子曰。北冥有魚。其名為",
    "X63n1252_002:0697b02": "鯤。化而為鳥。其名為鵬。鵬之背不知其幾千里也。",
    "X63n1252_002:0697b03": "海運則將徙於南冥。○發軔○泮水○蟻誠並",
    "X63n1252_002:0697b04": "見上。○挾筴莊子曰。臧與糓二人相與牧羊而",
    "X63n1252_002:0697b05": "俱亡其羊。問臧奚事。則挾筴讀書。問糓奚事。則博",
    "X63n1252_002:0697b06": "塞以遊。註挾筴即執卷也。○雕蟲楊子法言曰。",
    "X63n1252_002:0697b07": "或問吾子好賦。曰然。童子雕虫篆刻。俄而曰壯夫",
    "X63n1252_002:0697b08": "不為也。○雞窓幽冥錄曰。晉袞州刺史沛國宋",
    "X63n1252_002:0697b09": "處宗。買一長鳴雞。愛養甚至。常著窓間。後雞作人",
    "X63n1252_002:0697b10": "語。與處宗談論極有言說終日不輟。處宗因此功",
    "X63n1252_002:0697b11": "業大進。○青錢張鷟。字文成。高宗朝人以制舉",
    "X63n1252_002:0697b12": "皆中甲。科員半千。稱其文猶青銅錢。万選万中。時",
    "X63n1252_002:0697b13": "謂青錢學士。○觀光易觀六四。觀國之光。利用",
    "X63n1252_002:0697b14": "賓于王。○天衢郭有道碑文曰。將蹈鴻崖之遐",
    "X63n1252_002:0697b15": "跡。紹巢許之絕軌。翔區外以舒翼。超天衢以高峙。",
    "X63n1252_002:0697b16": "秋科立愿",
    "X63n1252_002:0697b17": "秋風初發正屬馮風之期。秋桂將芳喜懷折桂之想。",
    "X63n1252_002:0697b18": "願試場之有慶。冀聖力以加祥。　切念(某)幼專魯誥。",
    "X63n1252_002:0697b19": "長濫周庠。困守雞窓屢屈登雲之志。苦摩蠧簡幾興",
    "X63n1252_002:0697b20": "奪錦之思。茲者奮翼時臨著鞭日邇。不懇萬間之庇。",
    "X63n1252_002:0697b21": "安收三戰之功。(入立願)伏願筆絢五雲之彩。思流萬",
    "X63n1252_002:0697b22": "斛之波。虎榜墨新喜作南閩之魁首。蟾宮香發快沾",
    "X63n1252_002:0697b23": "北闕之恩榮。更祈出途收利即次無虞。往返俱亨身",
    "X63n1252_002:0697b24": "心並泰。",
    "X63n1252_002:0697c01": "○折桂晉郄詵舉賢能射策為天下第一。武帝問。",
    "X63n1252_002:0697c02": "卿才何如。詵曰猶桂林一枝崑山片玉。註桂枝崑",
    "X63n1252_002:0697c03": "山猶如言士林中一耳。陳元老及第詩。桃花先透",
    "X63n1252_002:0697c04": "三層浪。月桂高攀第一枝。○魯誥謂誥告也。告",
    "X63n1252_002:0697c05": "上曰告。發下曰誥。周書五誥。古者上下有誥。○周",
    "X63n1252_002:0697c06": "庠○雞窓並見上。○蠧簡謂蠧木中虫也。又",
    "X63n1252_002:0697c07": "書中蠧魚。韓退之詩。豈殊蠧書虫。生死文字間。簡",
    "X63n1252_002:0697c08": "牒。詩小雅曰。畏此簡書。○奪錦唐武后遊龍門",
    "X63n1252_002:0697c09": "命群臣賦詩。先成者賜錦袍。東方虬詩先成。設拜",
    "X63n1252_002:0697c10": "賜坐未安。宋之間詩成。文理兼美。左右莫不稱善。",
    "X63n1252_002:0697c11": "乃就奪錦袍衣之。○奮翼馮異。字公孫。佐漢光",
    "X63n1252_002:0697c12": "武中興。蕪蔞亭上豆粥。至南宮復進麥飯。破赤眉。",
    "X63n1252_002:0697c13": "帝降璽書勞之曰。始雖垂翅回溪。終能奮翼澠池。",
    "X63n1252_002:0697c14": "可謂失之東隅収之桑榆。○著鞭東晉劉琨與",
    "X63n1252_002:0697c15": "祖逖為友。與親故書曰。吾枕戈待旦志梟逆虜。常",
    "X63n1252_002:0697c16": "恐祖先生先吾著鞭。○萬間之庇見上。○五雲",
    "X63n1252_002:0697c17": "之彩江淹。字文通。少時夢人授以五色筆。自是",
    "X63n1252_002:0697c18": "文藻日新。○萬斛之波東坡曰。吾之文如萬斛",
    "X63n1252_002:0697c19": "泉源。不擇地而出。○虎榜唐書歐陽詹。字行周。",
    "X63n1252_002:0697c20": "舉進士。與韓愈李絳崔群王涯馮宿庾承宣聯名",
    "X63n1252_002:0697c21": "登第。皆天下選。時稱龍虎榜。○南閩周禮注疏",
    "X63n1252_002:0697c22": "曰。八蠻在南方。閩其別也。○魁首謂凡為首者",
    "X63n1252_002:0697c23": "皆曰魁。○蟾宮謂及第之[卄/宋]比步蟾宮。張衡靈",
    "X63n1252_002:0697c24": "憲序。月者陰宗之精。積而為獸。象兔陰之類。其數",
    "X63n1252_002:0698a01": "偶。其後有窮后羿請不死之藥於西王母。其妻嫦",
    "X63n1252_002:0698a02": "娥竊以奔月。是為蟾蜍。又古送赴省。嫦娥剪就綠",
    "X63n1252_002:0698a03": "羅袍待來步蟾宮與換。○北闕漢高帝紀。蕭何",
    "X63n1252_002:0698a04": "治未央宮。立東闕北闕前殿。注未央宮雖南向。而",
    "X63n1252_002:0698a05": "上奏事謁見之徒皆謁北闕。是以北闕為正門。",
    "X63n1252_002:0698a06": "秋捷還愿",
    "X63n1252_002:0698a07": "喜辱賢書全藉聖慈之力。肅修梵典庶昭愚悃之衷。",
    "X63n1252_002:0698a08": "乃仗緇袍特申素楮。　切念(某)試期在邇場事當行。",
    "X63n1252_002:0698a09": "脫頴青衿須賴夢中之糊眼。奮身白屋必憑暗裡之",
    "X63n1252_002:0698a10": "點頭。敬立良盟。特希慈庇。幸叨光于虎榜。敢忘報于",
    "X63n1252_002:0698a11": "獅臺。(入還愿佛事)伏願既搏秋風猶躍春浪。瓊林花",
    "X63n1252_002:0698a12": "發榮簪上苑之春。金榜墨鮮恩賜曲江之宴。",
    "X63n1252_002:0698a13": "○青衿毛詩曰。青青子衿。註青青純綠之色。父母",
    "X63n1252_002:0698a14": "俱存衣純以青。子。男子也。衿。領也。青衿者以青布",
    "X63n1252_002:0698a15": "作護領也。○白屋前漢書蕭望之傳曰。非周公",
    "X63n1252_002:0698a16": "相成王。躬吐握之禮。致白屋之意。注師古曰。白屋",
    "X63n1252_002:0698a17": "謂白盖之屋。以茅覆之。賤人所居。○夢中糊眼○",
    "X63n1252_002:0698a18": "暗裡點頭宋歐陽脩知貢舉考試卷。常覺坐後",
    "X63n1252_002:0698a19": "一朱衣人點頭。然後文入格。不爾則無復與考。始",
    "X63n1252_002:0698a20": "疑侍吏。及回視一無所見。因語同列三歎。甞有句",
    "X63n1252_002:0698a21": "云。文章自古無憑據。惟願朱衣一點頭。又詩云。青",
    "X63n1252_002:0698a22": "夜夢中糊眼處。朱衣暗裡點頭時。○虎榜見上。",
    "X63n1252_002:0698a23": "○瓊林謂朝廷賜宴及第人謂瓊林宴。宋太平",
    "X63n1252_002:0698a24": "興國八年宋白等並賜及第賜宴。始就瓊林苑。後",
    "X63n1252_002:0698b01": "遂為定制。○金榜西京雜記曰。崔紹暴卒復生。",
    "X63n1252_002:0698b02": "見冥間列榜書人姓名。將相金榜。其次銀榜。州縣",
    "X63n1252_002:0698b03": "小官並是鉄榜。○上林上林賦註。良曰。上林苑",
    "X63n1252_002:0698b04": "名。○曲江之宴漢武帝造曲江池。其水西折。唐",
    "X63n1252_002:0698b05": "人上巳在曲江頭禊飲踏青。明皇封張九齡于此。",
    "X63n1252_002:0698b06": "號曲江公。後秀士登科賜宴於此。",
    "X63n1252_002:0698b07": "春科立愿",
    "X63n1252_002:0698b08": "赴試春官志取棘圍之捷。投誠秋禴思祈蓮座之恩。",
    "X63n1252_002:0698b09": "爰立良盟。用希慈鑑。　切念(某)佔畢賤品樗櫟凡材。",
    "X63n1252_002:0698b10": "苦志螢光未達青雲之路。與名鶚薦幸叨丹桂之芳。",
    "X63n1252_002:0698b11": "尚希曜桃浪以飛騰。詎忍虗杏花之爛熳。乃仗緇流",
    "X63n1252_002:0698b12": "歸命皇覺。　伏願楊文吐鳳李筆生花。金榜先登奚",
    "X63n1252_002:0698b13": "啻處囊之士。錦標首奪允稱入彀之英。更祈往返俱",
    "X63n1252_002:0698b14": "亨身心並泰。登途何慮即次無虞。",
    "X63n1252_002:0698b15": "○春官周禮云。春官宗伯掌禮。註春官卿。主邦禮。",
    "X63n1252_002:0698b16": "治天神地祇人鬼之事。和上下尊卑等。列春官於",
    "X63n1252_002:0698b17": "四時之序為長。故其官謂之宗伯。○棘圍通典",
    "X63n1252_002:0698b18": "云。選舉類禮部閱試之日。皆嚴設兵衛栫棘圍之",
    "X63n1252_002:0698b19": "以防假濫。註栫圍也。假濫假託泛濫。閱試之日用",
    "X63n1252_002:0698b20": "兵嚴衛以棘刺圍之。以防假才及濫入者。○佔畢",
    "X63n1252_002:0698b21": "○樗櫟並見上。○螢光晉車胤。字武子。南平",
    "X63n1252_002:0698b22": "人。恭勤不倦。博覧多通。家貧不常得油。夏月則練",
    "X63n1252_002:0698b23": "囊盛數十螢火以照書。以夜繼日。○青雲之路",
    "X63n1252_002:0698b24": "宋梁顥狀元及第。年八十二。謝啟云。皓首窮經少",
    "X63n1252_002:0698c01": "伏生之八歲。青雲得路多太公之二年。○鶚薦",
    "X63n1252_002:0698c02": "後禰衡始弱冠。孔融愛其才。上表薦之曰。鷙鳥累",
    "X63n1252_002:0698c03": "百不如一鶚。使衡立朝必有可觀。○丹桂○桃浪",
    "X63n1252_002:0698c04": "並見上。○杏花莊子曰。孔子遊淄濰之林。休",
    "X63n1252_002:0698c05": "坐杏壇之上讀書弦歌鼓琴。○楊文吐鳳後漢",
    "X63n1252_002:0698c06": "楊雄。字子雲。成帝時客有薦揚雄文似相如者。上",
    "X63n1252_002:0698c07": "召雄待詔承明之庭。還奏甘泉賦以勸。雄作甘泉",
    "X63n1252_002:0698c08": "賦成。夢吐白鳳。○李筆生花天寶遺事曰。李白",
    "X63n1252_002:0698c09": "少時夢筆頭生花。自是才思日進。○金榜見上。",
    "X63n1252_002:0698c10": "○處囊之士史平原君傳曰。平原君合從于楚。",
    "X63n1252_002:0698c11": "得食客十九人。毛遂自薦曰。臣得如錐之處囊中。",
    "X63n1252_002:0698c12": "乃脫頴而去。非特未見而已。○錦標首奪見上。",
    "X63n1252_002:0698c13": "○入彀之英唐太宗正觀中私幸端門。見進士",
    "X63n1252_002:0698c14": "綴行而出。喜曰。天下英雄入吾彀中矣。註。彀。張弓",
    "X63n1252_002:0698c15": "引備也。彀中猶言落圈套也。",
    "X63n1252_002:0698c16": "登第還愿",
    "X63n1252_002:0698c17": "杏苑春濃喜龍門之波煖。棘圍捷奏荷燕闕之寵新。",
    "X63n1252_002:0698c18": "昔藉鴻休。茲勤蟻報。　切念(某)青燈志苦。黃卷功勤。",
    "X63n1252_002:0698c19": "矻矻暑寒豈垂涎于溫飽。孳孳晝夜思勵志于功名。",
    "X63n1252_002:0698c20": "幸沾鴈塔之光。悉屬猊臺之廕。爰思報答。敢不精虔。",
    "X63n1252_002:0698c21": "(某)伏願帝恩益隆。臣職惟謹。青袍玉簡長環北極之",
    "X63n1252_002:0698c22": "尊。紫綬金魚永祝南山之壽。",
    "X63n1252_002:0698c23": "○龍門謂龍門以魚為喻也。龍門河水所下之口。",
    "X63n1252_002:0698c24": "在今絳州龍門縣。龍門水險不通。魚鼈之屬莫能",
    "X63n1252_002:0699a01": "上。江海大魚集龍門下者數千不得上。上即為龍。",
    "X63n1252_002:0699a02": "今士有被其容接者。名為登龍門。事見東漢李膺",
    "X63n1252_002:0699a03": "傳。○棘圍○蟻報○黃卷並見上。○矻矻文",
    "X63n1252_002:0699a04": "選李周翰註。勤作也。又軌範註徤作。勞極貌。○溫",
    "X63n1252_002:0699a05": "飽見孟子。○孳孳孟子註。勤勉之意。○鴈塔",
    "X63n1252_002:0699a06": "西域記。昔有比丘見雙雁飛翔。忽一雁投下自",
    "X63n1252_002:0699a07": "隕。眾曰此雁垂戒。宜旌彼德。于是[序-予+(((嘹-口)-小)-日+土)]鴈建塔。又古",
    "X63n1252_002:0699a08": "今詩話云。唐韋肇及第。偶於慈恩寺鴈塔題名。後",
    "X63n1252_002:0699a09": "人效之。遂成故事。○紫綬前百官表曰。丞相金",
    "X63n1252_002:0699a10": "印紫綬。註綬佩印之組也。○金魚唐書曰。高宗",
    "X63n1252_002:0699a11": "給五品已上隨身銀魚袋。以防召命之詐。出內必",
    "X63n1252_002:0699a12": "合之。三品以上金飾袋。垂拱中都督刺史始賜魚。",
    "X63n1252_002:0699a13": "天授二年改佩魚皆為龜。其後三品以上龜袋飾",
    "X63n1252_002:0699a14": "以金。四品以銀。五品以銅。中宗初罷龜袋。復給以",
    "X63n1252_002:0699a15": "魚。○南山之壽詩天保曰。如南山之壽。不騫不",
    "X63n1252_002:0699a16": "崩。",
    "X63n1252_002:0699a17": "官員赴任祈安",
    "X63n1252_002:0699a18": "帝恩方重敢憚䟦涉之勞。臣職尤難實懷氷淵之慮。",
    "X63n1252_002:0699a19": "爇瓣香以致敬。露片楮以祈安。　切念(某)叨登仕籍",
    "X63n1252_002:0699a20": "濫點臣班。既拜命以為榮。當俶裝而敢後。第恐舟車",
    "X63n1252_002:0699a21": "弗利盜賊方殷。猶慮風土各殊奸仇莫測。不懇聖慈",
    "X63n1252_002:0699a22": "之庇。安紓薄宦之憂。(入佛事)伏願客途無恙。官舍咸",
    "X63n1252_002:0699a23": "寧。常熈茂續之光毋忝厥職。快覩榮遷之命廣膺殊",
    "X63n1252_002:0699a24": "休。",
    "X63n1252_002:0699b01": "○跋涉之勞詩載馳曰。大夫跋涉。我心則憂。註草",
    "X63n1252_002:0699b02": "行曰跋。水行曰涉。○氷淵之慮見上。○拜命",
    "X63n1252_002:0699b03": "左莊十一年曰。拜命之辱。註謝辱厚命。○俶裝",
    "X63n1252_002:0699b04": "張平子思玄賦。簡元辰而俶裝。李善註曰。俶始也。",
    "X63n1252_002:0699b05": "○無恙神異經曰。北方有獸曰[狂-王+恙]。[狂-王+恙]恙也。黃帝",
    "X63n1252_002:0699b06": "殺之。由是人無憂疾。謂之無恙。",
    "X63n1252_002:0699b07": "官員赴任祈安後還愿",
    "X63n1252_002:0699b08": "仕途多險爰興利涉之思。聖力無方幸獲有常之吉。",
    "X63n1252_002:0699b09": "思酧慈廕。乃竭鄙誠。　切念(某)觀光有愧。竊祿無能。",
    "X63n1252_002:0699b10": "萬里長途既切馳驅之懼。一朝顯命深懷踧踖之憂。",
    "X63n1252_002:0699b11": "乃立盟言果垂響應。思修昔年之欵。爰罄今日之恭。",
    "X63n1252_002:0699b12": "(入佛事)伏願錫之大年介爾景福。如川方至。頻荷鳳",
    "X63n1252_002:0699b13": "勑之榮。如日斯升。快覩龍顏之喜。",
    "X63n1252_002:0699b14": "○利涉之思易曰。需。有孚光亨。貞吉。利涉大川。本",
    "X63n1252_002:0699b15": "義曰。需待也。以乾遇坎。乾健坎險。以剛遇險而不",
    "X63n1252_002:0699b16": "遽進以陷於險。待之義也。孚信之在中者也。○觀",
    "X63n1252_002:0699b17": "光見上。○踧踖語註。恭敬不寧之貌。○響應",
    "X63n1252_002:0699b18": "見過秦論。○介爾景福○如川方至並見毛",
    "X63n1252_002:0699b19": "詩。○鳳勑之榮鄴中記曰。石季龍與皇后在觀",
    "X63n1252_002:0699b20": "上。有詔書銜木鳳口中。放數百丈緋繩迴轉飛下。",
    "X63n1252_002:0699b21": "○如日斯升見詩天保。○龍顏之喜前漢高",
    "X63n1252_002:0699b22": "祖諱邦。字季沛。豐邑中陽里人。姓劉氏。母媼甞息",
    "X63n1252_002:0699b23": "大澤之陂。夢與神遇。是時雷電晦冥。父太公往則",
    "X63n1252_002:0699b24": "見交龍於上。已而有娠。遂產高祖。隆準而龍顏也。",
    "X63n1252_002:0699c01": "客商出外祈安",
    "X63n1252_002:0699c02": "臥雨飱風圖取錐刀之利。望雲就日冀獥桴鼓之隨。",
    "X63n1252_002:0699c03": "謹涓糓辰。聿陳微悃。　切念(某)耻為兔守。漫爾蠅營。",
    "X63n1252_002:0699c04": "斯邁斯征爰謀爰度。載念旅舍愁見侵侮之驚。抑念",
    "X63n1252_002:0699c05": "客舟恐致淪胥之苦。身之歷寒歷暑。貨之或滯或通。",
    "X63n1252_002:0699c06": "若非獥福于先難。何以成謀于後獲。(入佛事)伏願察",
    "X63n1252_002:0699c07": "翼翼之恭。垂皇皇之鑒。維車之運汎舟之役俱襲佳",
    "X63n1252_002:0699c08": "祥。垂槖而往載稛而歸得收微利。",
    "X63n1252_002:0699c09": "○錐刀之利左昭曰。錐刀之末將盡爭之。註錐刀",
    "X63n1252_002:0699c10": "之末至細。以喻細事。○桴鼓○兔守並見上。○",
    "X63n1252_002:0699c11": "蠅營毛詩曰。營營青蠅。註營營往來貌。○侵侮",
    "X63n1252_002:0699c12": "曲禮曰。禮不踰節不侵侮。○淪胥詩小旻曰。",
    "X63n1252_002:0699c13": "如彼流泉。無淪胥以敗。註淪陷。胥相也。○翼翼皇",
    "X63n1252_002:0699c14": "皇見上。○汎舟之役左僖十三年。秦於是乎",
    "X63n1252_002:0699c15": "輸粟于晉。自雍及絳相繼命之曰。汎舟之役。註從",
    "X63n1252_002:0699c16": "渭水運入河汾。○垂槖梱載國語曰。諸侯之使",
    "X63n1252_002:0699c17": "垂槖而入。稛載而歸。註稛束也。",
    "X63n1252_002:0699c18": "商歸還愿",
    "X63n1252_002:0699c19": "利者義之和。爰致蠅營之利。誠者天之道。敢忘蟻報",
    "X63n1252_002:0699c20": "之誠。恭演梵儀。聿遵教法。　切念(某)糊口四方置身",
    "X63n1252_002:0699c21": "千里。登途駕轍滔滔底足之津。濟渡浮舟汎汎回頭",
    "X63n1252_002:0699c22": "之岸。驚省人情之厚薄。間關世道之炎凉。莫敢或遑",
    "X63n1252_002:0699c23": "未知收濟。欲集客行之慶。唯憑聖庇之休。茲當返斾",
    "X63n1252_002:0699c24": "之時。庸致銜環之悃。(入佛事)伏願潤屋計成克家謀",
    "X63n1252_002:0700a01": "遂。行曰商坐曰賈咸無滯貨之憂。為者疾用者舒常",
    "X63n1252_002:0700a02": "有生財之道。",
    "X63n1252_002:0700a03": "○蠅營○蟻報並見上。○糊口四方左隱十一",
    "X63n1252_002:0700a04": "年鄭伯曰。寡人有弟名叔段不能和恊。而使糊其",
    "X63n1252_002:0700a05": "口於四方。註使叔叚寄食於四方之國。謂段元年",
    "X63n1252_002:0700a06": "奔共。○間關後漢荀彧傳論曰。荀君乃越河冀",
    "X63n1252_002:0700a07": "間關以從曹氏。註曰間關猶展轉也。○返斾左",
    "X63n1252_002:0700a08": "傳曰。令尹南轅返斾。註將皈也。○銜環見上。○",
    "X63n1252_002:0700a09": "潤屋大學曰。富潤屋。德潤身。○克家見上。○",
    "X63n1252_002:0700a10": "商賈白虎通曰。居賣曰賈。通物曰商。○為者疾",
    "X63n1252_002:0700a11": "用者舒○生財之道並見大學。",
    "X63n1252_002:0700a12": "商遇風浪後還愿",
    "X63n1252_002:0700a13": "浮江無際淪胥可嘆于客舟。法海有緣登躋得乘于",
    "X63n1252_002:0700a14": "道筏。謹涓糓旦。爰報洪恩。　切念某計切肯堂。謀深",
    "X63n1252_002:0700a15": "潤屋。比逐蠅頭之利。忽驚鯨浪之憂。眇眇幻軀幾葬",
    "X63n1252_002:0700a16": "江魚之腹。盈盈重貨將傾蛟冗之淵。爰叩調御之尊。",
    "X63n1252_002:0700a17": "遂免漂淪之苦。其恩希有。於意云何。(入佛事)伏願利",
    "X63n1252_002:0700a18": "源洋溢。福海淵渟。出入隨所之永遇妙吉祥之庇。交",
    "X63n1252_002:0700a19": "易得其所偕逢歡喜藏之休。",
    "X63n1252_002:0700a20": "○淪胥○糓旦○肯堂○潤屋並見上。○眇眇",
    "X63n1252_002:0700a21": "史武本紀曰。朕以眇眇之身承至尊。兢兢焉懼勿",
    "X63n1252_002:0700a22": "任。○江魚之腹見屈原漁父辭。○洋溢見中",
    "X63n1252_002:0700a23": "庸。",
    "X63n1252_002:0700a24": "又(皈遇風浪)",
    "X63n1252_002:0700b01": "飛廉漲波上之風曾申祈悃。我佛現水中之月立遂",
    "X63n1252_002:0700b02": "感通。乃露丹誠。用酧洪庇。　切念(某)草茅賤品萍梗",
    "X63n1252_002:0700b03": "浮蹤。還歸比涉于長江。漂墮如居于巨海。號風戰雨",
    "X63n1252_002:0700b04": "激為恩地之雷。沃日吞雲翻作迷天之雪。欲脫龍淵",
    "X63n1252_002:0700b05": "之難。爰呼倪座之尊。果藉洪慈。即獥廸吉。將希草結",
    "X63n1252_002:0700b06": "乃效葵傾。(入佛事)伏願錢流地上。貨衍日中。玉積珠",
    "X63n1252_002:0700b07": "盈自見門庭之成市。川增雲委何須壟斷之頻登。",
    "X63n1252_002:0700b08": "○飛廉○廸吉○草結○葵傾並見上。○錢流地",
    "X63n1252_002:0700b09": "上前貸食傳曰。故貨寶於金。利於刀。流於泉。註",
    "X63n1252_002:0700b10": "如淳曰。名錢為刀者。以其利於民也。又流行如泉",
    "X63n1252_002:0700b11": "也。○貨衍日中易係辭曰。日中為市。致天下民。",
    "X63n1252_002:0700b12": "聚天下之貨。交易而退。各得其所。○壟斷孟子",
    "X63n1252_002:0700b13": "曰。有賤丈夫焉必求壟斷而登之。以左右望而罔",
    "X63n1252_002:0700b14": "市利。註左右望者欲得此而又取彼也。罔謂罔羅",
    "X63n1252_002:0700b15": "取之也。",
    "X63n1252_002:0700b16": "妻為夫作商不歸立愿",
    "X63n1252_002:0700b17": "念彼槖砧久作無依之旅。惟茲荊閫敬殫有感之誠。",
    "X63n1252_002:0700b18": "特立良盟。恭演梵務。　切念夫主(某)計鴟夷利。為子",
    "X63n1252_002:0700b19": "長遊。日邁月征莫悉鴻鱗之寄。風飱雨臥可勝蠒足",
    "X63n1252_002:0700b20": "之勞。彼在天之涯。此居地之角。未得旋車之喜。徒深",
    "X63n1252_002:0700b21": "舉案之思。稽首祈恩志心歸命。(入佛事)伏願夫(某)動",
    "X63n1252_002:0700b22": "淵明松菊之懷。興張翰蓴鱸之念。不留不處行休轍",
    "X63n1252_002:0700b23": "迹之間關。言旋言歸得致刀頭之盟信。",
    "X63n1252_002:0700b24": "○藁砧古樂府云。藁砧今何在。山上更有山。註藁",
    "X63n1252_002:0700c01": "砧喻夫。問夫何在山上。又山乃出字。言夫出外也。",
    "X63n1252_002:0700c02": "○鴟夷史范蠡傳曰。范蠡浮海出齊。變姓名。自",
    "X63n1252_002:0700c03": "謂鴟夷子。皮耕于海畔。註索隱曰。范蠡自謂也。蓋",
    "X63n1252_002:0700c04": "以吳王殺子胥而盛以鴟夷。今蠡自以有罪故為",
    "X63n1252_002:0700c05": "號也。韋昭曰。鴟夷革囊也。或曰生牛皮也。○日邁",
    "X63n1252_002:0700c06": "月征見詩小宛。○蠒足謂足重皮也。楚欲伐",
    "X63n1252_002:0700c07": "宋。墨子自魯趣楚。十日十夜足腫如重蠒而不休",
    "X63n1252_002:0700c08": "息。謂足傷起皮如重蠒也。○天涯地角吳融盡",
    "X63n1252_002:0700c09": "山水歌曰。地角移來方寸間。天涯寫在筆鋒裡。○",
    "X63n1252_002:0700c10": "舉案列女傳曰。孟光。字德耀。隣里多求擇對不",
    "X63n1252_002:0700c11": "嫁。父母問其故。光曰。欲得賢如梁伯鸞者。鴻聞而",
    "X63n1252_002:0700c12": "娶之。及嫁以裝飾入門。七日而鴻不答。光曰妾者",
    "X63n1252_002:0700c13": "隱居之服。鴻喜曰此真梁鴻妻。貧賃後入覇陵山",
    "X63n1252_002:0700c14": "中以耕織為業。光每進食於鴻。必舉案齊眉。不敢",
    "X63n1252_002:0700c15": "仰視。○淵明松菊見囦明歸去來辭。○張翰蓴",
    "X63n1252_002:0700c16": "魲張翰。字季鷹。有清才。善屬文。晉惠朝齊王冏",
    "X63n1252_002:0700c17": "辟為東曹掾。因秋風起。思吳中菰菜蒪羮魲魚鱠。",
    "X63n1252_002:0700c18": "歎曰。人生遺適志耳。富貴何為。即引去。○間關",
    "X63n1252_002:0700c19": "見上。○刀頭古樂府。何時大刀頭。破鏡飛上天。",
    "X63n1252_002:0700c20": "註謂夫還期在月。如破鏡時刀頭有環。故云。",
    "X63n1252_002:0700c21": "因訟祈安",
    "X63n1252_002:0700c22": "乖違互訟已慚忍辱之仙。休咎兩明實藉垂慈之佛。",
    "X63n1252_002:0700c23": "敬投皇覺。謹控丹誠。　切念(某)艱苦一生。畏嚴三尺。",
    "X63n1252_002:0700c24": "近以仇讐之隙。遽興論訟之端。刻木之誓實我之憂。",
    "X63n1252_002:0701a01": "甘棠之聽伊誰是賴。唯求中吉。切慮終凶。不覬慈仁",
    "X63n1252_002:0701a02": "安底寧息。(入佛事)伏願慈雲覆護。慧日光明。無幽不",
    "X63n1252_002:0701a03": "察無願不成。惟余有請爾。有枉必伸有疑必釋。在吾",
    "X63n1252_002:0701a04": "無間然。",
    "X63n1252_002:0701a05": "○忍辱仙見大藏一覽。○刻木之誓前路溫舒",
    "X63n1252_002:0701a06": "傳曰。畫地為獄議不入。刻木為吏期不對。○甘棠",
    "X63n1252_002:0701a07": "之聽謂召伯舍甘棠之下聽訟也。見詩甘棠。○",
    "X63n1252_002:0701a08": "三尺小學註曰。三尺謂法律。古者以三尺竹簡",
    "X63n1252_002:0701a09": "書之。○中吉終凶易曰。訟。有孚窒愓。中吉終凶。",
    "X63n1252_002:0701a10": "傳。訟之道必有其孚實中。無其實乃是誣妄。凶之",
    "X63n1252_002:0701a11": "道也。卦之中實為有孚之象。訟者與人爭辯而待",
    "X63n1252_002:0701a12": "決於人。雖有孚亦須牽塞未通不窒則已。明無訟",
    "X63n1252_002:0701a13": "矣。事既未辯。吉凶未可必也。故有畏惕。中吉得中",
    "X63n1252_002:0701a14": "則吉也。終凶終極其事則凶也。○無間然語泰",
    "X63n1252_002:0701a15": "伯曰。禹吾無間然矣。註間罅隙也。謂指其罅隙而",
    "X63n1252_002:0701a16": "非議之也。",
    "X63n1252_002:0701a17": "橫遭官事祈安",
    "X63n1252_002:0701a18": "非殃橫罹豈勝下險之憂。聖德弘仁爰致中孚之禱。",
    "X63n1252_002:0701a19": "　切念(某)燕安兀兀。兔守愚愚。豈期棘險之奸。妄肆",
    "X63n1252_002:0701a20": "株連之害。嗟嗟法網殆難頃刺以逃生。惻惻刑威若",
    "X63n1252_002:0701a21": "易須臾之置死。桎梏之憂既重。苞苴之費不輕。哀控",
    "X63n1252_002:0701a22": "告之無門。幸歸投之有佛。(入佛事)伏願三尺無干。五",
    "X63n1252_002:0701a23": "刑不濫。舉直錯諸枉永無詿誤之憂。作善降之祥尚",
    "X63n1252_002:0701a24": "冀曲全之庇。",
    "X63n1252_002:0701b01": "○下險之憂易訟卦。彖曰。訟。上剛下險。險而徤訟。",
    "X63n1252_002:0701b02": "傳。訟之為卦。上剛下險。險而又徤也。又為險徤相",
    "X63n1252_002:0701b03": "接。內險外徤。皆所以為訟也。若徤而不險不生訟",
    "X63n1252_002:0701b04": "也。險而不徤不能訟也。險而又徤是以訟也。○中",
    "X63n1252_002:0701b05": "孚見上。○兀兀指南云。兀兀無知貌。○兔守",
    "X63n1252_002:0701b06": "見上。○棘險之奸毛詩曰。營營青蠅止于棘。",
    "X63n1252_002:0701b07": "讒人罔極。交亂四國。○株連之害前食貨志曰。",
    "X63n1252_002:0701b08": "廼徵諸犯。令相引數千人名曰株。送徒入財者得",
    "X63n1252_002:0701b09": "補郎。郎選衰矣。註應劭曰。株根本也。送致也。師古",
    "X63n1252_002:0701b10": "曰。言被牽引者為其根株。所送當充徒役。而能入",
    "X63n1252_002:0701b11": "財者即當補郎。○桎梏孟子曰。桎梏死者非正",
    "X63n1252_002:0701b12": "命也。註桎梏所以拘罪人者也。○苞苴補註云。",
    "X63n1252_002:0701b13": "苴所以藉履也。孫曰。包苴也。麻無子曰苴。○控告",
    "X63n1252_002:0701b14": "左襄八年曰。無所控告。○三尺見上。○五刑",
    "X63n1252_002:0701b15": "書舜典註曰。墨劓洵宮。大辟也。○舉直錯諸枉",
    "X63n1252_002:0701b16": "見語為政。○詿誤謂詿音卦。誤也。前景紀詔",
    "X63n1252_002:0701b17": "曰。吳王濞為逆。詿誤吏民。○作善降之祥見書",
    "X63n1252_002:0701b18": "伊訓。○曲全老子曰。曲則全。枉則直。註能曲而",
    "X63n1252_002:0701b19": "後能全。",
    "X63n1252_002:0701b20": "官事受枉祈脫",
    "X63n1252_002:0701b21": "暗裡擠排已橫遭其陷穽。急中呼禱願致應于鼓桴。",
    "X63n1252_002:0701b22": "　切念(某)拙于守分昧于知幾。豈期狙詐之奸。竟致",
    "X63n1252_002:0701b23": "鼠牙之禍。讒謗成惡暫疑曾子之殺人。縲絏致憂安",
    "X63n1252_002:0701b24": "待晏嬰之知我。文乃曲斷。事實枉誣。欲飛鄒衍之霜。",
    "X63n1252_002:0701c01": "願致真卿之雨。唯切歸佛之悃。庶有回天之功。(入佛",
    "X63n1252_002:0701c02": "事)伏願覆盆有炤。明鏡無私。出之危置之安。永荷神",
    "X63n1252_002:0701c03": "明之宰。鋤其奸雪其枉。庶瞻昭回之天。",
    "X63n1252_002:0701c04": "○陷穽中庸。子曰。人皆曰予知驅而納諸罟擭陷",
    "X63n1252_002:0701c05": "阱之中而莫之知辟也。註陷阱坑坎也。皆所以揜",
    "X63n1252_002:0701c06": "取禽獸者也。○鼓桴見上。○知幾見易係辭。",
    "X63n1252_002:0701c07": "○狙詐列子曰。宋有狚公者愛狙。養之成群。能",
    "X63n1252_002:0701c08": "解狙意。狙亦得公之心。將限其食。先誑之曰。與若",
    "X63n1252_002:0701c09": "芧朝三而暮四足乎。眾狙皆起而怒。俄而曰。與若",
    "X63n1252_002:0701c10": "芧朝四而暮三足乎。眾狙皆伏而喜。○鼠牙詩",
    "X63n1252_002:0701c11": "行露曰。誰謂鼠無牙。何以穿我墉。○曾子殺人",
    "X63n1252_002:0701c12": "曾參。姓曾。名參。字子輿。孔子弟子。武城人。至孝。孔",
    "X63n1252_002:0701c13": "子因之作孝經。秦之甘茂曰。魯人與曾參同名者",
    "X63n1252_002:0701c14": "殺人。人告其母。母曰吾子不殺人。織機自若。少頃",
    "X63n1252_002:0701c15": "人又告曾參殺人。母又自若。又一人告之。其母投",
    "X63n1252_002:0701c16": "機杼。下機踰墻而走。臣賢不及曾參。王信臣又不",
    "X63n1252_002:0701c17": "及其母。疑臣者非特三人。臣恐大王投杼矣。○晏",
    "X63n1252_002:0701c18": "嬰知我史記晏平仲傳云。越石父賢在縲紲中。",
    "X63n1252_002:0701c19": "晏子出。遭之塗。解左驂贖之。載歸弗謝。人閨久之。",
    "X63n1252_002:0701c20": "越石父請絕。晏子戄然攝衣冠謝曰。嬰雖不仁。免",
    "X63n1252_002:0701c21": "子於厄。何子求絕之速也。石父曰。不然。吾聞君子",
    "X63n1252_002:0701c22": "詘於不知己而信於知己者。方吾在縲紲中。彼不",
    "X63n1252_002:0701c23": "知我也。夫子既以感寤而贖我。是知己。知己而無",
    "X63n1252_002:0701c24": "禮。固不如在縲紲之中。晏子於是延入為上客。○",
    "X63n1252_002:0702a01": "鄒衍霜燕鄒衍事燕惠王。左右譖之被繫於獄。",
    "X63n1252_002:0702a02": "仰天而哭。盛夏天為之降霜。○真卿雨唐顏真",
    "X63n1252_002:0702a03": "卿為監察御史。使河隴時。五原有冤獄久不決。天",
    "X63n1252_002:0702a04": "且旱。真卿辯獄而雨。郡人呼御史雨。○回天功",
    "X63n1252_002:0702a05": "張玄素傳曰。玄素諫太宗修洛陽宮。魏徵嘆曰。張",
    "X63n1252_002:0702a06": "公論事。遂有回天之力。○覆盆王充論衡云。天",
    "X63n1252_002:0702a07": "平與地無異。若覆盆之狀。○昭回之天毛詩曰。",
    "X63n1252_002:0702a08": "倬彼雲漢。昭回于天。",
    "X63n1252_002:0702a09": "官事息還愿",
    "X63n1252_002:0702a10": "昔訟公庭爰致望雲之禱。今歸私室敢忘傾日之誠。",
    "X63n1252_002:0702a11": "罪消鼠牙。恩酧猊座。　切念(某)煩惱根深。塵勞業重。",
    "X63n1252_002:0702a12": "偶因小人之僨。遂履君子之庭。荊棘林深跬足無非",
    "X63n1252_002:0702a13": "窒礙。氷淵境險捫心已自驚惶。敬投大覺之尊。遂免",
    "X63n1252_002:0702a14": "終凶之慮。欲酧鴻庇。仍竭蟻誠。(入佛事)伏願鑒昔時",
    "X63n1252_002:0702a15": "乃無妄之灾非予得已。幸今日底有常之吉惟芘是",
    "X63n1252_002:0702a16": "依。狐疑之隙弗生。雀角之憂永杜。",
    "X63n1252_002:0702a17": "○望雲○傾日○鼠牙○捫心並見上。○大覺",
    "X63n1252_002:0702a18": "見名義。佛陀下。○終凶○蟻誠○與妄○狐疑",
    "X63n1252_002:0702a19": "並見上。○雀角毛詩曰。誰謂雀無角。何以穿我",
    "X63n1252_002:0702a20": "屋。",
    "X63n1252_002:0702a21": "保重病",
    "X63n1252_002:0702a22": "身為眾苦本乃有采薪之憂。佛作大醫王能愈孔棘",
    "X63n1252_002:0702a23": "之疾。披心致懇。稽首陳情。　切念(某)幻形靡堅。塵障",
    "X63n1252_002:0702a24": "實重。比因四大之蹇。遽為一身之憂。藥加瞑眩之投",
    "X63n1252_002:0702b01": "甚于氷炭。命切危亡之迫凜若風燈。冀逢三折肱之",
    "X63n1252_002:0702b02": "良。庸致九頓首之請。(入佛事)伏願四肢鬯適。六脉均",
    "X63n1252_002:0702b03": "調。注生藉之長年。俾爾綿延之壽。堅福基於不壞。錫",
    "X63n1252_002:0702b04": "予穰簡之休。",
    "X63n1252_002:0702b05": "○采薪之憂孟子曰。王使人問疾。醫來。孟仲子對",
    "X63n1252_002:0702b06": "曰。昔者有王命。有采薪之憂。註言病不能采薪。謙",
    "X63n1252_002:0702b07": "辭也。○大醫王維摩經佛國品云。為大醫王。善",
    "X63n1252_002:0702b08": "療眾病。應病與藥。令得服行。○孔棘之疾詩桑",
    "X63n1252_002:0702b09": "柔曰。多我覯痻。孔棘我圉。○四大之蹇維摩經",
    "X63n1252_002:0702b10": "云。四大合故假名為身。四大無主身亦無我。易蹇",
    "X63n1252_002:0702b11": "卦。彖曰。蹇難也。○瞑眩書說命曰。若藥弗瞑眩。",
    "X63n1252_002:0702b12": "厥疾弗瘳。○三折肱左定十三年。晉范氏中行",
    "X63n1252_002:0702b13": "氏將伐晉定公。齊高強曰。三折肱知為良醫。唯伐",
    "X63n1252_002:0702b14": "君為不可。民弗與也。我以伐君在此矣。○九頓首",
    "X63n1252_002:0702b15": "左襄四年曰。九頓首而坐。注頓首下首也。拜頭",
    "X63n1252_002:0702b16": "叩地也。○四肢群書拾唾曰。頭身手足。又云兩",
    "X63n1252_002:0702b17": "手兩足也。○六脉謂浮沉遲數滑濇也。○穰簡",
    "X63n1252_002:0702b18": "見上。",
    "X63n1252_002:0702b19": "保長病",
    "X63n1252_002:0702b20": "惟疾之憂幾無出纏之日。實我之咎庸有謝過之門。",
    "X63n1252_002:0702b21": "特懇大覺于茲時。願起沉疴于一旦。　切念(某)積愆",
    "X63n1252_002:0702b22": "未雪。宿障難融。頃以速壞之身。遽沾難愈之疾。炎帝",
    "X63n1252_002:0702b23": "既甞之藥已失其靈。倉公久騐之方亦虧厥效。思弗",
    "X63n1252_002:0702b24": "消罪于既往。豈能離苦于來今。(入佛事)伏願業垢氷",
    "X63n1252_002:0702c01": "消。病緣霧散。快遇諾迦之水俾壽俾康。喜逢董奉之",
    "X63n1252_002:0702c02": "醫何思何慮。",
    "X63n1252_002:0702c03": "○謝過左襄。晉人其將謝過之不暇。敢不納乎。○",
    "X63n1252_002:0702c04": "沉疴韓愈詩。大華峯頭玉井蓮。開花十丈藕如",
    "X63n1252_002:0702c05": "船。冷比雪霜甘比蜜。一片入口沉疴痊。註沉疴痼",
    "X63n1252_002:0702c06": "疾也。如今之癆瘵深病也。○炎帝帝王世紀曰。",
    "X63n1252_002:0702c07": "炎帝神農氏。甞味草木藥療疾。○倉公史記曰。",
    "X63n1252_002:0702c08": "太倉公者。齊太倉長。臨菑人也。姓淳于氏。名意。少",
    "X63n1252_002:0702c09": "而喜醫。方術受其脉書上下經。五色診。奇咳術。揆",
    "X63n1252_002:0702c10": "度陰陽。外變藥論石。神接陰陽禁書。受讀解驗之",
    "X63n1252_002:0702c11": "可一年所。明歲即驗之有驗。然尚未精也。要事之",
    "X63n1252_002:0702c12": "三年所。即甞已為人治診。病決死生有驗精良。○",
    "X63n1252_002:0702c13": "諾迦之水詳稽古略及三昧水懺序。○董奉之",
    "X63n1252_002:0702c14": "醫廬山記曰。董奉。字君異。侯官人。每治人病。病",
    "X63n1252_002:0702c15": "愈令種杏五株。遂成林。後上昇。",
    "X63n1252_002:0702c16": "保身弱多病",
    "X63n1252_002:0702c17": "病形靡一屢傷委弱之軀。業鍵既深少遇清寧之日。",
    "X63n1252_002:0702c18": "披露丹悃。特投覺皇。　切念(某)色身羸弱。命運屯邅。",
    "X63n1252_002:0702c19": "寒暑屢侵每失節宜之力。痒疴迭至常勤醫治之方。",
    "X63n1252_002:0702c20": "恐有甚于斯焉。將不保其往也。是以(入佛事)伏願頓",
    "X63n1252_002:0702c21": "清業海。速越病關。三百六十骨節之中永無疾痛。八",
    "X63n1252_002:0702c22": "萬四千毛孔之內常遇吉祥。",
    "X63n1252_002:0702c23": "○清寧老子曰。天得一以清。地得一以寧。註一者",
    "X63n1252_002:0702c24": "道也。○屯邅謂難行不進貌。見易屯卦。○痒疴",
    "X63n1252_002:0703a01": "克己銘曰。痒疴疾痛。舉切吾身。○骨節毛孔江",
    "X63n1252_002:0703a02": "湖集註。人身具八萬四千毛竅。三百六十骨節。",
    "X63n1252_002:0703a03": "病後還愿",
    "X63n1252_002:0703a04": "攻之不可。達之不及。曾深抱疢之憂。視之弗見。聽之",
    "X63n1252_002:0703a05": "弗聞。嘿感扶危之德。俯殫凡悃。仰答佛恩。　切念(某)",
    "X63n1252_002:0703a06": "比因無妄之災。遽劇有生之苦。膏肓屢急不勝竪子",
    "X63n1252_002:0703a07": "之憂。命脉載回莫覩醫師之效。爰禱能仁之聖。許陳",
    "X63n1252_002:0703a08": "克敬之儀。有感必通。果沐洪休之賜。無德不報。敢塞",
    "X63n1252_002:0703a09": "白水之盟。(入佛事)伏願慈雲廣覆。慧日炳臨。寒暑常",
    "X63n1252_002:0703a10": "調永享亨嘉之會。往來多慶長消災沴之侵。",
    "X63n1252_002:0703a11": "○視之弗見聽之弗聞見中庸。○無妄之災○膏",
    "X63n1252_002:0703a12": "肓竪子並見上。○醫師之效周禮曰。醫師掌",
    "X63n1252_002:0703a13": "醫之政。令聚毒藥以共醫事。歲終則稽。其醫人十",
    "X63n1252_002:0703a14": "全為生。十失一次之。十失四為下。○白水之盟",
    "X63n1252_002:0703a15": "左僖二十四年春王正月。秦伯納重耳也。及河。子",
    "X63n1252_002:0703a16": "犯以璧授公子曰。臣負羈絏從君巡於天下。臣之",
    "X63n1252_002:0703a17": "罪甚多矣。臣猶知之而況君乎。請由此亡。公子曰。",
    "X63n1252_002:0703a18": "所不與舅氏仝心者。有如白水投其璧千河。註子",
    "X63n1252_002:0703a19": "犯。重耳舅也。言與舅氏仝心之明如此。白水投璧",
    "X63n1252_002:0703a20": "于河。質信於河也。",
    "X63n1252_002:0703a21": "又",
    "X63n1252_002:0703a22": "有疾弗瘳實切邅如之慮。無德不報庸修顒若之誠。",
    "X63n1252_002:0703a23": "　切念(某)頃干榮衛之和。爰致痒疴之苦。百藥俱試",
    "X63n1252_002:0703a24": "既無君臣佐使之功。五技俱窮徒有卜祝醫巫之請。",
    "X63n1252_002:0703b01": "爰叩猊臺而立愿。果蒙鷲嶺之加祥。用酧慈恩。乃竭",
    "X63n1252_002:0703b02": "愚悃。(入佛事)伏願五官效職何須肘後之方。六氣召",
    "X63n1252_002:0703b03": "和永杜目前之患。椿萱蘭桂厥休未艾。琴瑟塤篪其",
    "X63n1252_002:0703b04": "樂且耽。",
    "X63n1252_002:0703b05": "○邅如○顒若並見上。○榮衛靈樞。榮衛生會",
    "X63n1252_002:0703b06": "篇。岐伯曰。人受氣於穀。穀入於胃。以傳於肺。五藏",
    "X63n1252_002:0703b07": "六府皆以受氣。其清者為榮。濁者為衛。榮在脉中。",
    "X63n1252_002:0703b08": "衛在脉外。榮周不休。難經曰。血為榮。氣為衛。○痒",
    "X63n1252_002:0703b09": "疴見上。○君臣佐使謂藥有君臣佐使以相",
    "X63n1252_002:0703b10": "宣攝合和。君一臣三佐五使六。可一君三臣九佐",
    "X63n1252_002:0703b11": "使也。○五技俱窮見上。○卜祝見孟子。○醫",
    "X63n1252_002:0703b12": "巫見論語。○五官荀子曰。心居中虗。以治五",
    "X63n1252_002:0703b13": "官。註謂耳目鼻口形。○肘後之方葛洪。字稚川。",
    "X63n1252_002:0703b14": "東晉人。抄金匱方百卷。肘後要急方四卷。註肘手",
    "X63n1252_002:0703b15": "臂節也。○六氣左昭元年曰。天有六氣。註曰陰",
    "X63n1252_002:0703b16": "陽風雨晦明也。○椿萱○蘭挂○琴瑟並見上",
    "X63n1252_002:0703b17": "○塤篪詩何人斯曰。伯氏吹壎。仲氏吹篪。註伯仲",
    "X63n1252_002:0703b18": "兄弟也。樂器。土曰壎。竹曰篪。",
    "X63n1252_002:0703b19": "保嬰兒病",
    "X63n1252_002:0703b20": "病侵赤子深惟坎坷之憂。誠叩覺皇庸效童蒙之志。",
    "X63n1252_002:0703b21": "　切念(某)男(某)頃居弄璋之慶。頗期跨竈之能。豈謂",
    "X63n1252_002:0703b22": "保抱之失宜。遽爾痒疴之作障。如泣如訴難明受病",
    "X63n1252_002:0703b23": "之因。不識不知徒切求醫之請。三世之良未遇。十全",
    "X63n1252_002:0703b24": "之效鮮聞。乃懇調御之尊。願消幼穉之苦。(入佛事)伏",
    "X63n1252_002:0703c01": "願驚啼自止若逢昔日之張遼。醫療無艱再遇今時",
    "X63n1252_002:0703c02": "之盧扁。得繼繼繩繩之幸。降穰穰簡簡之休。",
    "X63n1252_002:0703c03": "○赤子見書康誥。○坎坷謂不平貌。○童蒙○",
    "X63n1252_002:0703c04": "弄璋○跨竈並見上。○保抱書召誥曰。夫知",
    "X63n1252_002:0703c05": "保抱携持厥婦子。○如泣如訴見前赤壁賦。○",
    "X63n1252_002:0703c06": "不識不知見詩皇矣。○三世之良記曲禮曰。",
    "X63n1252_002:0703c07": "醫不三世。不服其藥。○張遼魏志曰。張遼。字文",
    "X63n1252_002:0703c08": "遠。鴈門馬邑人。武力過人。數有戰功。累轉前將軍。",
    "X63n1252_002:0703c09": "江東小兒啼怖之。曰遼來遼來。無不止者。○盧扁",
    "X63n1252_002:0703c10": "史記曰。扁鵲者。勃海郡鄭人。姓秦氏。名越人。少",
    "X63n1252_002:0703c11": "時為人舍長舍客長桑君過扁鵲獨奇之。常謹遇",
    "X63n1252_002:0703c12": "之長桑君。亦知扁鵲非常人也。出入十餘年。乃呼",
    "X63n1252_002:0703c13": "扁鵲私坐間與語曰。我有禁方年老欲傳與公。公",
    "X63n1252_002:0703c14": "毋泄。扁鵲曰敬諾。乃出其懷中藥予扁鵲飲。是以",
    "X63n1252_002:0703c15": "上池之水三十日當知物矣。乃悉取其禁方書盡",
    "X63n1252_002:0703c16": "與扁鵲。忽然不見。殆非人也。扁鵲以其言飲藥三",
    "X63n1252_002:0703c17": "十日。視見垣一方人。以此視病。盡見五藏癥結。正",
    "X63n1252_002:0703c18": "義曰。家於盧國。因命之曰盧醫也。○十全之效",
    "X63n1252_002:0703c19": "見上醫師註。○繩繩毛詩註。不絕貌。○穰穰簡",
    "X63n1252_002:0703c20": "簡見上。",
    "X63n1252_002:0703c21": "嬰病愈還愿",
    "X63n1252_002:0703c22": "嬰兒無知忽致有生之疾。大覺有感遂臻無恙之休。",
    "X63n1252_002:0703c23": "敬闡微誠。特酧厚德。　切念(某)男(某)頃染一朝之患。",
    "X63n1252_002:0703c24": "遽為四體之憂。襁內携提實切疾首痛心之慮。暗中",
    "X63n1252_002:0704a01": "摸索誰為觀形察脉之良。爰立心盟。遂脫病鍵。茲循",
    "X63n1252_002:0704a02": "報恩之典。乃勤献曝之儀。(入佛事)伏願弱質恒堅。壽",
    "X63n1252_002:0704a03": "元永固。秀如王衍譽夙負于寧馨。慧若韓符詩早明",
    "X63n1252_002:0704a04": "于瑟僩。",
    "X63n1252_002:0704a05": "○無恙見上。○疾首痛心文選楊中武誄曰。哀",
    "X63n1252_002:0704a06": "哀慈母。痛心疾首。○暗中摸索唐史曰。許丞宗",
    "X63n1252_002:0704a07": "惟輕見人多忘之。或謂其不聦。乃曰。卿自難記。若",
    "X63n1252_002:0704a08": "遇曹劉沈謝。暗中摸[打-丁+索]著亦可識。○察脉韓文",
    "X63n1252_002:0704a09": "曰。善醫者不視人之肥瘠而察其脉。○献曝見",
    "X63n1252_002:0704a10": "上。○王衍晉王衍。字夷甫。神情明秀。風姿詳雅。",
    "X63n1252_002:0704a11": "甞造山濤。既去。濤目送之曰。何物老嫗生寧馨兒。",
    "X63n1252_002:0704a12": "○韓符韓文曰。符公之子。按公墓銘及登科記。",
    "X63n1252_002:0704a13": "公之子曰昶。登長慶四年進士第。符豈昶之小字",
    "X63n1252_002:0704a14": "耶。",
    "X63n1252_002:0704a15": "保痳痘",
    "X63n1252_002:0704a16": "伏以痘疹為灾已極有生之苦。修禳有術須歸無上",
    "X63n1252_002:0704a17": "之尊。特具短章。聊申鄙悃。　切念(某)近因天行遂染",
    "X63n1252_002:0704a18": "痘疫。誠慮宿愆之有障乃爾傾危。復憂命運之多屯",
    "X63n1252_002:0704a19": "長茲疢疾。不憑聖典。曷度病關。恭展螻蟻之誠。懇叩",
    "X63n1252_002:0704a20": "獅猊之座。(入佛事)伏願(某)五行俱順三命無虞。不須",
    "X63n1252_002:0704a21": "越人之方居然痊愈。喜見老萊之戲于以愉恬。",
    "X63n1252_002:0704a22": "○屯易屯。本義曰。屯難也。○疢疾○螻蟻○越人",
    "X63n1252_002:0704a23": "○老萊並見上。",
    "X63n1252_002:0704a24": "痘後還愿",
    "X63n1252_002:0704b01": "昔沾痘疹曾極仰禱之勤。今竭葵忱思答垂慈之力。",
    "X63n1252_002:0704b02": "恭陳梵典。用踐良盟。　切念(某)頃因天運之灾。驟染",
    "X63n1252_002:0704b03": "色身之疾。隨茲苦鍵難免危疑之憂。爰立良盟遂獲",
    "X63n1252_002:0704b04": "平康之喜。恩酧厚德。乃展微誠。(入佛事)伏願鑒其宿",
    "X63n1252_002:0704b05": "誠。錫之介福。不灾不害。劃祲沴以氷消。曰壽曰康。藹",
    "X63n1252_002:0704b06": "吉祥而雲委。",
    "X63n1252_002:0704b07": "○葵忱見上。○祲沴文選宋文皇帝元皇后哀",
    "X63n1252_002:0704b08": "策文云。象物方臻。眡祲告沴。○雲委坡詩註。雲",
    "X63n1252_002:0704b09": "委言其多也。",
    "X63n1252_002:0704b11": "禪林疏語考證卷之二"
}