{
    "T47n1970_009:0278a18": "龍舒增廣淨土文卷第九",
    "T47n1970_009:0278a20": "國學進士王日休譔",
    "T47n1970_009:0278a21": "十六觀經云。上品上生者。讀誦大乘經典。",
    "T47n1970_009:0278a22": "解第一義。然則修上品者佛之深旨不可",
    "T47n1970_009:0278a23": "不知。今淺者尚不能知。況其深乎。故此卷",
    "T47n1970_009:0278a24": "自淺及深切於日用者皆載焉。名曰助修",
    "T47n1970_009:0278a25": "上品。",
    "T47n1970_009:0278a26": "習說習說",
    "T47n1970_009:0278a27": "孔子化三千之徒。其要旨不出一部論語。而",
    "T47n1970_009:0278a28": "首以學而時習之一句。則此一句之義豈不",
    "T47n1970_009:0278a29": "為急先務哉。蓋學者學其為君子為聖人。習",
    "T47n1970_009:0278b01": "者如習射習儀之習。學君子聖人者不可驟",
    "T47n1970_009:0278b02": "爾而至。故必以時而漸習之。若學寬大。則於",
    "T47n1970_009:0278b03": "褊隘時習之。若學溫和。則於忿怒時習之。若",
    "T47n1970_009:0278b04": "學恭敬。則於傲慢時習之。若學良善。則於狼",
    "T47n1970_009:0278b05": "戾時習之。若學辭讓。則於忿爭時習之。若",
    "T47n1970_009:0278b06": "學勤敏。則於懈怠時習之。然則所謂時習者。",
    "T47n1970_009:0278b07": "當其事之時而習則不虛習矣。其習必成。成",
    "T47n1970_009:0278b08": "則自有可喜。故曰不亦悅乎。能悟此理。則盡",
    "T47n1970_009:0278b09": "論語中所言之善皆可以盡。是知。以此一句",
    "T47n1970_009:0278b10": "冠于一書之首者深有意也。修西方而進乎",
    "T47n1970_009:0278b11": "道者尤貴乎習。故此不可不知。",
    "T47n1970_009:0278b12": "葛守利人說葛守利人說",
    "T47n1970_009:0278b13": "大觀間一官員買靴於京師市中。見一靴甚",
    "T47n1970_009:0278b14": "大。乃其父送葬者。問其所得之由。答云。一官",
    "T47n1970_009:0278b15": "員携來修整。問何時來取。遂往候之。果見其",
    "T47n1970_009:0278b16": "父下馬留錢取靴。其子拜。不顧復乘馬去。其",
    "T47n1970_009:0278b17": "子追隨二三里許將不及。乃呼曰。我與父生",
    "T47n1970_009:0278b18": "為父子。何無一言以教我。其父曰。學葛繁。",
    "T47n1970_009:0278b19": "問。葛何人。曰。世間人。遂訪問所在。其時為",
    "T47n1970_009:0278b20": "鎮江大守。乃往見之言其故。且問。葛何以見",
    "T47n1970_009:0278b21": "重於幽冥如此。答曰。予始者日行一利人事。",
    "T47n1970_009:0278b22": "其次行二事。又其次行三事。或至十事。于今",
    "T47n1970_009:0278b23": "四十年。未嘗一日廢。問。何以利人。葛指坐間",
    "T47n1970_009:0278b24": "脚踏子云。若此物置之不正。則蹙人足。予為",
    "T47n1970_009:0278b25": "正之。亦利人事也。又若人渴。予能飲以一盃",
    "T47n1970_009:0278b26": "水。亦利人事。惟隨事而利之。上自鄉相下至",
    "T47n1970_009:0278b27": "乞丐。皆可以行。唯在乎人而不廢耳。其子拜",
    "T47n1970_009:0278b28": "而退。葛後以高壽坐化而去。觀此則利人之",
    "T47n1970_009:0278b29": "事不可不勉。害人之事豈可為哉。所謂愛人",
    "T47n1970_009:0278c01": "利物之謂仁者。葛得之矣。葛兼修淨業。以是",
    "T47n1970_009:0278c02": "迴向。後有僧神遊淨土。見葛在焉。",
    "T47n1970_009:0278c03": "施報說施報說",
    "T47n1970_009:0278c04": "儒家言施報。佛家布施果報其實一也。佛言。",
    "T47n1970_009:0278c05": "欲得穀食。當勤耕種。欲得智慧。當勤學問。欲",
    "T47n1970_009:0278c06": "得長壽。當勤戒殺。欲得富貴。當勤布施。有四。",
    "T47n1970_009:0278c07": "一曰財施。二曰法施。三曰無畏施。四曰心施。",
    "T47n1970_009:0278c08": "財施者。以財惠人。法施者。以善道教人。無畏",
    "T47n1970_009:0278c09": "施者。謂人及眾生當恐懼時。吾安慰之使無",
    "T47n1970_009:0278c10": "畏。或教以脫離恐懼。使之無畏。心施者。力雖",
    "T47n1970_009:0278c11": "不能濟物。常存濟物之心。佛以孝養父母亦",
    "T47n1970_009:0278c12": "為布施。是凡施於外者皆為布施。故為下而",
    "T47n1970_009:0278c13": "忠勤事上。為長而仁慈安眾。為師而謹於教",
    "T47n1970_009:0278c14": "導。為友而誠於琢磨。一言一話之間必期有",
    "T47n1970_009:0278c15": "益。一動一止之際必欲無傷。種種方便利物。",
    "T47n1970_009:0278c16": "勿使有所損害。皆布施也。所為如此。存心又",
    "T47n1970_009:0278c17": "如此。後世豈得不獲富貴之報。古語云。人",
    "T47n1970_009:0278c18": "人知道有來年。家家盡種來年穀。人人知道",
    "T47n1970_009:0278c19": "有來生。何不修取來生福。是今生所受之福",
    "T47n1970_009:0278c20": "乃前世所修者。猶今歲所食之穀乃前歲所",
    "T47n1970_009:0278c21": "種者。人不能朝種穀而暮食。猶不能旋修福",
    "T47n1970_009:0278c22": "而即受。所以穀必半歲。福必隔世也。孔子",
    "T47n1970_009:0278c23": "謂。貨惡其棄於地。不必藏於己。力惡其不出",
    "T47n1970_009:0278c24": "於身。不必為己。老子謂。既以為人。己愈有。",
    "T47n1970_009:0278c25": "既以與人。己愈多。皆布施之謂。曾子謂。出乎",
    "T47n1970_009:0278c26": "爾者反乎爾。老子云。天道好還。皆果報之謂。",
    "T47n1970_009:0278c27": "是儒道二教皆言施報。但不言隔世爾。所謂",
    "T47n1970_009:0278c28": "愛人者人常愛之。敬人者人常敬之。災人者",
    "T47n1970_009:0278c29": "人必反災之。皆現世之施報也。知是以修淨",
    "T47n1970_009:0279a01": "土滋培善根多矣。",
    "T47n1970_009:0279a02": "至人延年說至人延年說",
    "T47n1970_009:0279a03": "予嘗聞。至人云。人生衣食財祿陰司皆有定",
    "T47n1970_009:0279a04": "數。若儉約不貪則可延壽。奢侈過求受盡則",
    "T47n1970_009:0279a05": "終。譬如人有錢一千。日用一百則可十日。日",
    "T47n1970_009:0279a06": "用五十可二十日。若恣縱貪侈立見敗亡。則",
    "T47n1970_009:0279a07": "若一千之數一日用盡。可不畏哉。易稱。天地",
    "T47n1970_009:0279a08": "之數五十有五。所以成變化而行鬼神。是天",
    "T47n1970_009:0279a09": "地之大變化之妙鬼神之粵。猶不乖於數。況",
    "T47n1970_009:0279a10": "於人乎。或謂。人有廉儉而命促貪侈而壽長",
    "T47n1970_009:0279a11": "者何也。廉儉而命促者當生之數少也。若更",
    "T47n1970_009:0279a12": "貪侈則愈促矣。貪侈而壽長者當生之數多",
    "T47n1970_009:0279a13": "也。若更廉儉則愈長矣。且天地於人無私。何",
    "T47n1970_009:0279a14": "謂當生之數有多少乎。此皆前世所為耳。故",
    "T47n1970_009:0279a15": "曰。要知前世因。今生受者是。唯現世多為吉",
    "T47n1970_009:0279a16": "善則增福壽。故曰。神之聽之介爾景福。現世",
    "T47n1970_009:0279a17": "多為罪惡則減福壽。故曰。多行不義必自斃。",
    "T47n1970_009:0279a18": "且修淨土者。固不在福壽之多。然損福壽之",
    "T47n1970_009:0279a19": "事則是薄德耳。豈可不戒哉。增福壽之事則",
    "T47n1970_009:0279a20": "是厚德耳。豈可不勉哉。",
    "T47n1970_009:0279a21": "食肉說食肉說",
    "T47n1970_009:0279a22": "佛告大慧菩薩云。有無量因緣。不應食肉。我",
    "T47n1970_009:0279a23": "今為汝略說。謂一切眾生從本以來。展轉因",
    "T47n1970_009:0279a24": "緣常為六親以親想。故不應食肉。不淨氣分",
    "T47n1970_009:0279a25": "所生長。故不應食肉。眾生聞氣悉皆恐怖。故",
    "T47n1970_009:0279a26": "不應食肉。令修行者不慈殺。故不應食肉。凡",
    "T47n1970_009:0279a27": "愚所嗜臭穢不淨無善名稱。故不應食肉。令",
    "T47n1970_009:0279a28": "諸呪術不成就。故不應食肉。以殺生者見形",
    "T47n1970_009:0279a29": "起識深味著。故不應食肉。彼食肉者諸天所",
    "T47n1970_009:0279b01": "棄。故不應食肉。令口氣臭。故不應食肉。多惡",
    "T47n1970_009:0279b02": "夢。故不應食肉。空閑林中虎狼聞香。故不應",
    "T47n1970_009:0279b03": "食肉。令人飲食無節量。故不應食肉。令修行",
    "T47n1970_009:0279b04": "者不生厭離。不應食肉。我常說言。凡所飲食。",
    "T47n1970_009:0279b05": "作食子肉想。作服藥想。不應食肉。聽食肉者。",
    "T47n1970_009:0279b06": "無有是處。大慧。凡諸殺者。為財利故殺生",
    "T47n1970_009:0279b07": "屠販。彼諸愚癡食肉眾生。以錢為網而捕諸",
    "T47n1970_009:0279b08": "肉。彼殺生者。若以財物。若以釣網。取彼空行",
    "T47n1970_009:0279b09": "水陸眾生。種種殺害。屠販求利。大慧。亦無不",
    "T47n1970_009:0279b10": "教不求不想而有魚肉。以是義故不應食肉。",
    "T47n1970_009:0279b11": "佛復說偈略云。為利殺眾生。以財網諸肉。二",
    "T47n1970_009:0279b12": "俱是惡業。死墮叫呼獄。若無教想求。則無三",
    "T47n1970_009:0279b13": "淨肉。彼非無因有。是故不應食。酒肉葱韮蒜。",
    "T47n1970_009:0279b14": "悉為聖道障。食肉無慈悲。永背正解脫。及",
    "T47n1970_009:0279b15": "違聖表相。是故不應食。眾生肉本非所食之",
    "T47n1970_009:0279b16": "物。以耳聞目見慣熟。不知其非。如能斷肉。固",
    "T47n1970_009:0279b17": "為上也。如不能斷。且食三淨肉而減省食。若",
    "T47n1970_009:0279b18": "兼味且去其一。如兩飡皆肉。且一飡以素。人",
    "T47n1970_009:0279b19": "生祿料有數。若此自可延壽。如早晨食素。其",
    "T47n1970_009:0279b20": "利甚多。一省業緣。二可清淨。三不妨善業。四",
    "T47n1970_009:0279b21": "至晚食葷時。不至厭此而欲彼。如此自可延",
    "T47n1970_009:0279b22": "壽。若以食素為難。宜以食葷之費為素食。則",
    "T47n1970_009:0279b23": "易行而可持久。若縱口腹之欲。亦無了期。語",
    "T47n1970_009:0279b24": "曰。世上欲無刀兵劫。須是眾生不食肉。斯言",
    "T47n1970_009:0279b25": "可不畏哉。不免食三淨肉者。次日可為所食",
    "T47n1970_009:0279b26": "之肉眾生。念西方四聖號并真言。以資薦往",
    "T47n1970_009:0279b27": "生。庶幾可釋冤滅罪。據閻羅王告鄭隣之言。",
    "T47n1970_009:0279b28": "則至誠念四聖號以追薦者。必得往生。詳載",
    "T47n1970_009:0279b29": "在第八卷。三淨肉。不見殺。不聞殺。不疑為己",
    "T47n1970_009:0279c01": "殺。及自死。鳥殘。為五淨肉。",
    "T47n1970_009:0279c02": "戒殺盜婬說戒殺盜婬說",
    "T47n1970_009:0279c03": "楞嚴經佛謂。想愛女色。心結不離。故有婬慾。",
    "T47n1970_009:0279c04": "則諸世間父母子孫相生不絕。是等則以欲",
    "T47n1970_009:0279c05": "貪為本。貪愛血味。心滋不止故。有食肉則諸",
    "T47n1970_009:0279c06": "世間卵化濕胎隨力強弱遞相吞食。是等則",
    "T47n1970_009:0279c07": "以殺貪為本。以人養羊。羊死為人。人死為",
    "T47n1970_009:0279c08": "羊。食餘眾生亦復如是。死死生生互來相噉。",
    "T47n1970_009:0279c09": "惡業俱生窮未來際。若此則以盜貪為本。汝",
    "T47n1970_009:0279c10": "負我命。我還汝債。以是因緣。經百千劫常在",
    "T47n1970_009:0279c11": "生死。汝愛我心。我憐汝色。以是因緣。經百千",
    "T47n1970_009:0279c12": "劫常在纏縛。此殺盜婬三者為之根本。以是",
    "T47n1970_009:0279c13": "因緣。惡業果報相續不已。如西方淨土。受清",
    "T47n1970_009:0279c14": "淨身。不因婬欲而生。食清淨食。不因殺害而",
    "T47n1970_009:0279c15": "得友清淨人。不因染著而交。是皆脫去此等。",
    "T47n1970_009:0279c16": "然修上品者此等亦不可不知。",
    "T47n1970_009:0279c17": "飲食男女說飲食男女說",
    "T47n1970_009:0279c18": "飲食男女人之大欲存焉。制之若無。斯為聖",
    "T47n1970_009:0279c19": "人。節而不縱。可為賢人。縱而不節。可為下",
    "T47n1970_009:0279c20": "愚。蓋此二者皆造業之所。殺生以資口腹。非",
    "T47n1970_009:0279c21": "造罪而何。婬慾以喪天真。非造罪而何。況二",
    "T47n1970_009:0279c22": "者更相助發。因美飲食則血氣盛。血氣盛則",
    "T47n1970_009:0279c23": "婬慾多。婬慾多則反損血氣。血氣損則又賴",
    "T47n1970_009:0279c24": "飲食以滋補。是二者更相造罪也。若欲省口",
    "T47n1970_009:0279c25": "腹。必先節婬慾。若能節婬慾。即可省口腹。此",
    "T47n1970_009:0279c26": "乃安身延年之道。若能節而絕之。則麁糲亦",
    "T47n1970_009:0279c27": "自美矣。若縱之則人生受用之數有限。限盡",
    "T47n1970_009:0279c28": "則早終也。慈覺禪師云。飲食於人日月長。精",
    "T47n1970_009:0279c29": "麁隨分塞飢瘡。纔過三寸成何物。不用將心",
    "T47n1970_009:0280a01": "細校量。若能如是思省。自可省口腹矣。務實",
    "T47n1970_009:0280a02": "野夫云。皮包骨肉并尿糞。強作嬌嬈誑惑人。",
    "T47n1970_009:0280a03": "千古英雄皆坐此。百年同作一坑塵。若能如",
    "T47n1970_009:0280a04": "是思省。自可省婬慾矣。果了得此二者在生",
    "T47n1970_009:0280a05": "何由有疾病夭折。身後何由有地獄畜生。雖",
    "T47n1970_009:0280a06": "不免此。而修淨土亦脫去輪迴。然修上品者",
    "T47n1970_009:0280a07": "不可不戒此。",
    "T47n1970_009:0280a08": "貪折前程說貪折前程說",
    "T47n1970_009:0280a09": "有官員二人。求夢於京師二相廟中。以問前",
    "T47n1970_009:0280a10": "程。其夜一人夢見有人持簿一扇。揭開版云。",
    "T47n1970_009:0280a11": "此汝同來之官人前程也。視之。乃自小官排",
    "T47n1970_009:0280a12": "至宰相。仍有句之者。其官員問云。句之者何",
    "T47n1970_009:0280a13": "也。持簿者答云。此官人愛財。世間不義取一",
    "T47n1970_009:0280a14": "頃。此間句一頃。若急改過。尚可作監司。其人",
    "T47n1970_009:0280a15": "聞之。更不敢妄取財。其後果至監司。又何仙",
    "T47n1970_009:0280a16": "姑在世間。有一主簿。家忽有天書降。為不識",
    "T47n1970_009:0280a17": "字畫。乃往見仙姑問之。仙姑設香案。拜而後",
    "T47n1970_009:0280a18": "看。看畢微笑。主簿云。持來拜問。何故乃笑。",
    "T47n1970_009:0280a19": "仙姑云。天書言。主簿受金十兩。折祿五年。以",
    "T47n1970_009:0280a20": "此觀之。不義之財誠可畏也。移是心於淨土。",
    "T47n1970_009:0280a21": "其熟善緣多矣。",
    "T47n1970_009:0280a22": "福慧說福慧說",
    "T47n1970_009:0280a23": "人不可不兼修福慧。種種利物。常行方便。作",
    "T47n1970_009:0280a24": "一切善。戒一切惡。所謂修福也。知因果識罪",
    "T47n1970_009:0280a25": "福。觀釋氏書內明性理。觀儒家書外明世道。",
    "T47n1970_009:0280a26": "所謂修慧也。修福得富貴。修慧得明了。修慧",
    "T47n1970_009:0280a27": "不修福。明了而窮困。修福不修慧。富貴而愚",
    "T47n1970_009:0280a28": "癡。福慧若兼修。富貴而明了。二者皆不修。愚",
    "T47n1970_009:0280a29": "癡而窮困。佛以福慧兼修故謂之兩足尊。謂",
    "T47n1970_009:0280b01": "福慧兩足也。昔有二人同修行。一人專修福。",
    "T47n1970_009:0280b02": "一人專修慧。經數世後。專修福者因受福而",
    "T47n1970_009:0280b03": "作惡墮於象中。以有餘福。人乘之以戰。有勝",
    "T47n1970_009:0280b04": "敵之功。國王賜以瓔珞。其專修慧者得阿羅",
    "T47n1970_009:0280b05": "漢果。以不曾修福故。為僧而乞食。多不得",
    "T47n1970_009:0280b06": "之。故偈云。修福不修慧。象身掛瓔珞。修慧不",
    "T47n1970_009:0280b07": "修福。羅漢應供薄。此福慧所以不可不兼修",
    "T47n1970_009:0280b08": "也。必不得已。寧使慧勝於福。莫令福勝於慧。",
    "T47n1970_009:0280b09": "若慧勝於福。則知罪福而戒慎。故無墜墮。若",
    "T47n1970_009:0280b10": "福勝於慧。則因受福而作惡。故有墜墮。楞伽",
    "T47n1970_009:0280b11": "經云。受現在樂種未來苦是也。偈云。兼修福",
    "T47n1970_009:0280b12": "與慧。又復念阿彌。九品蓮花裏。第一更何疑。",
    "T47n1970_009:0280b13": "齋戒明了人修者必上品上生故也。又偈云。",
    "T47n1970_009:0280b14": "雖修福與慧。不知念阿彌。未得阿羅漢。輪迴",
    "T47n1970_009:0280b15": "無了時。在此世界修行得阿羅漢果。方脫輪",
    "T47n1970_009:0280b16": "迴故也。",
    "T47n1970_009:0280b17": "習慈說習慈說",
    "T47n1970_009:0280b18": "觀世音菩薩謂。萬善皆生於慈。老子言三寶。",
    "T47n1970_009:0280b19": "以慈為首。儒家言五常。先之以仁。其意皆同。",
    "T47n1970_009:0280b20": "人有多嗔怒者。蓋不思此意。未言害物造業。",
    "T47n1970_009:0280b21": "先自損氣傷和人若能到慈仁之境。方知嗔",
    "T47n1970_009:0280b22": "怒不佳。當其在嗔怒中。則不自知其苦。正如",
    "T47n1970_009:0280b23": "行荊棘中趍一大廈安居之所也。方其矯宿",
    "T47n1970_009:0280b24": "性之嗔怒。如行荊棘中。及習成慈仁。則如入",
    "T47n1970_009:0280b25": "大廈安居矣。此不可以言盡。但當嗔怒時。習",
    "T47n1970_009:0280b26": "之久久自有可喜。釋道二教固已戒嗔。儒家",
    "T47n1970_009:0280b27": "亦然。桓魋欲害孔子。孔子曷嘗嗔乎。臧倉毀",
    "T47n1970_009:0280b28": "隔孟子。孟子曷嘗嗔乎。韓信不報胯下之辱。",
    "T47n1970_009:0280b29": "安國不怨溺灰之言。此皆為可師法。況凡待",
    "T47n1970_009:0280c01": "貧下御僕妾詆忤己者。易致嗔怒。尤當戒謹。",
    "T47n1970_009:0280c02": "蓋彼亦人也。但以薄福而事我。豈可恣其情",
    "T47n1970_009:0280c03": "性而造惡業哉。究而言之。慈和者於自己大",
    "T47n1970_009:0280c04": "得便宜。藏經云。今生見歡喜者。前世見人歡",
    "T47n1970_009:0280c05": "喜故。此慈和之所致也。修淨土者烏可不以",
    "T47n1970_009:0280c06": "是為心哉。如一切眾生為大罪惡。亦勿生嗔",
    "T47n1970_009:0280c07": "以污吾清冷之心。念彼以愚癡故爾。使有智",
    "T47n1970_009:0280c08": "慧。必不為此。當生憐憫其愚癡之心。故曾子",
    "T47n1970_009:0280c09": "曰。如得其情。則哀矜而勿喜。如是以修淨土。",
    "T47n1970_009:0280c10": "其圓熟善根甚矣。",
    "T47n1970_009:0280c11": "為君子說為君子說",
    "T47n1970_009:0280c12": "人皆可以為君子。而不肯為君子。不須為小",
    "T47n1970_009:0280c13": "人。而必欲為小人。若誠信恭敬。若溫和方正。",
    "T47n1970_009:0280c14": "若推賢揚善。若隨宜利物。凡此之類皆君子",
    "T47n1970_009:0280c15": "之事也。為之亦不難者。人不肯為何哉。若欺",
    "T47n1970_009:0280c16": "詐傲慢。若麁暴諂曲。若說短揚惡。若縱意害",
    "T47n1970_009:0280c17": "物。凡此之類皆小人之事也。為之又何利益。",
    "T47n1970_009:0280c18": "人必為之何哉。為君子則人喜之。神祐之。禍",
    "T47n1970_009:0280c19": "患不生。福祿可永。所得多矣。雖有時而失命",
    "T47n1970_009:0280c20": "也。非因君子而失。使不為君子亦失矣。命有",
    "T47n1970_009:0280c21": "定分故也。為小人則人怨之。神怒之。禍患將",
    "T47n1970_009:0280c22": "至。福壽以促。所失多矣。雖有時而得命也。非",
    "T47n1970_009:0280c23": "因為小人而得。使不為小人亦得矣。命有定",
    "T47n1970_009:0280c24": "分故也。孔子謂。不知命無以為君子。小人不",
    "T47n1970_009:0280c25": "知天命。又謂。得之不得曰有命。能審此理。所",
    "T47n1970_009:0280c26": "謂君子羸得為君子。小人枉了為小人。如是",
    "T47n1970_009:0280c27": "以修淨土。必不在下品下矣。",
    "T47n1970_009:0280c28": "為聖為佛說為聖為佛說",
    "T47n1970_009:0280c29": "子嘗謂。孔子所以為聖人。固非一端。然其要",
    "T47n1970_009:0281a01": "在於三人行必有我師焉。惡者亦為師。何適",
    "T47n1970_009:0281a02": "而非師乎。見識如是。烏得不為聖人。又嘗謂。",
    "T47n1970_009:0281a03": "釋迦佛所以為佛者。固非一端。然其要在於",
    "T47n1970_009:0281a04": "山中修行時。國王出獵問獸所在。若實告之",
    "T47n1970_009:0281a05": "則害獸。不實告之則妄語。沈吟未對。國王怒",
    "T47n1970_009:0281a06": "斫去一臂。又問。亦沈吟未對。又斫去一臂。乃",
    "T47n1970_009:0281a07": "發願云。我作佛時。先度此人。不使天下人傚",
    "T47n1970_009:0281a08": "彼為惡。存心如是。烏得不為佛。後出世為佛。",
    "T47n1970_009:0281a09": "先度憍陳如者。乃當時國王也。若如是以修",
    "T47n1970_009:0281a10": "淨土。立與諸大菩薩等矣。",
    "T47n1970_009:0281a11": "阿羅漢說阿羅漢說",
    "T47n1970_009:0281a12": "佛言。阿羅漢雖能受天人供。而福及人也劣。",
    "T47n1970_009:0281a13": "假使有人。百年供養四天下阿羅漢。不如發",
    "T47n1970_009:0281a14": "菩薩心一日供養佛。蓋佛自無量劫來救度",
    "T47n1970_009:0281a15": "眾生。無非得福。而福利人也勝。阿羅漢了生",
    "T47n1970_009:0281a16": "死。遂入涅槃獨善其身。故福及人劣矣。佛又",
    "T47n1970_009:0281a17": "言。若人有福。曾供養佛。亦勿謂。供佛乃身後",
    "T47n1970_009:0281a18": "事。近年秀州一僧專念阿彌陀佛。為人禱病",
    "T47n1970_009:0281a19": "即得痊愈。豈可謂佛不利於生前。既可禱病",
    "T47n1970_009:0281a20": "則亦可祈福。但恐信心不至耳。若修淨土期",
    "T47n1970_009:0281a21": "於復來化度者。尤不可無福。故此不可不知。",
    "T47n1970_009:0281a22": "楞伽經說楞伽經說",
    "T47n1970_009:0281a23": "楞伽經說。淵源理致除一切妄想。此一經有",
    "T47n1970_009:0281a24": "三譯。其十卷者太繁。四卷雖達磨發揚東彼",
    "T47n1970_009:0281a25": "所書。譯得大晦。難讀難曉。唯七卷者分明。修",
    "T47n1970_009:0281a26": "淨土欲上品上生者。須讀誦大乘經典解第",
    "T47n1970_009:0281a27": "一義。故此不可不知在四字號。",
    "T47n1970_009:0281a28": "二天人說二天人說",
    "T47n1970_009:0281a29": "華嚴經云。人生有二天人隨人。一名同生。二",
    "T47n1970_009:0281b01": "名同名。天人常見人。人不見天人。此二天人",
    "T47n1970_009:0281b02": "豈非善惡二部童子之徒歟。人之舉意發言",
    "T47n1970_009:0281b03": "動步常念此二天人。見人而能無愧。如此修",
    "T47n1970_009:0281b04": "淨土。則必上品上生。或曰。一人尚有二天人。",
    "T47n1970_009:0281b05": "何二天之多也。曰。一月普現一切水。豈必月",
    "T47n1970_009:0281b06": "之多哉。",
    "T47n1970_009:0281b07": "小因果說小因果說",
    "T47n1970_009:0281b08": "有修橋人。有毀橋人。此天堂地獄之小因也。",
    "T47n1970_009:0281b09": "有坐轎人。有荷轎人。此天堂地獄之小果也。",
    "T47n1970_009:0281b10": "觸類長之皆可見矣。常如是存心以修淨土。",
    "T47n1970_009:0281b11": "上品往生復何疑哉。",
    "T47n1970_009:0281b12": "龍舒增廣淨土文卷第九終"
}