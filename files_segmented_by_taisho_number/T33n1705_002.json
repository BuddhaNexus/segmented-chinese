{
    "T33n1705_002:0259b02": "仁王護國般若經疏卷第二",
    "T33n1705_002:0259b03": "天台智者大師說　門人灌頂記",
    "T33n1705_002:0259b04": "法假虛實觀下。次歎三假觀門。法假者。色陰",
    "T33n1705_002:0259b05": "法是也。受假者。四陰是也。取此二名是名",
    "T33n1705_002:0259b06": "名假。自實無體籍他方有是名為假。又色陰",
    "T33n1705_002:0259b07": "是法。受等是名。一切世間中但有名與色。而",
    "T33n1705_002:0259b08": "今有三別說也云云。言虛實者。一虛二實。",
    "T33n1705_002:0259b09": "相形得稱。陰法是虛凡夫謂實。智欲了知",
    "T33n1705_002:0259b10": "求不可得。只實而虛名為虛實。此通意",
    "T33n1705_002:0259b11": "也。若說別義者。三假之中各有三觀。法假",
    "T33n1705_002:0259b12": "即虛。是空觀。空即假實。一色一香無非般",
    "T33n1705_002:0259b13": "若。是假觀觀之一字是中觀。以空假是方便",
    "T33n1705_002:0259b14": "道故不立觀名。得入中道方獨稱觀。受及名",
    "T33n1705_002:0259b15": "等類此可解。若圓說者。三法即空即假即中。",
    "T33n1705_002:0259b16": "雙照雙亡是也云云。智度論云。諸法非實凡",
    "T33n1705_002:0259b17": "夫虛假。憶想分別妄謂有人。如狗臨井自叱",
    "T33n1705_002:0259b18": "其影。水中無狗但有相影。而生惡心投井",
    "T33n1705_002:0259b19": "而死。眾生亦爾。四大和合名之為身。因緣生",
    "T33n1705_002:0259b20": "義動作語言。凡夫於中妄起人相。此法假",
    "T33n1705_002:0259b21": "也。生愛恚起愚樂墮三惡道。此受假也。又一",
    "T33n1705_002:0259b22": "切法但從名字和合更無餘名。如頭足腹脊。",
    "T33n1705_002:0259b23": "和合故假名為身。如髮眼耳鼻口皮骨。和合",
    "T33n1705_002:0259b24": "故假名為頭。諸毛和合假名為髮。分分合故",
    "T33n1705_002:0259b25": "假名為毛。諸泥塵和合故假名為分。亦和合",
    "T33n1705_002:0259b26": "諸分故名為塵。此即名假也。以此假故一切",
    "T33n1705_002:0259b27": "法空。三空等者。次歎三昧德以三假因緣",
    "T33n1705_002:0259b28": "故得三空名。此因果次第說也。以法假故",
    "T33n1705_002:0259b29": "空。受假故無相。名假故無作。故大論云。因三",
    "T33n1705_002:0259c01": "十七品趣涅槃門。涅槃門有三。謂空無相無",
    "T33n1705_002:0259c02": "作等。言空門者。觀諸法無我我所。諸法從因",
    "T33n1705_002:0259c03": "緣和合而有。無有作者無有受者。是名空",
    "T33n1705_002:0259c04": "門。無相門者。觀身雖空而有相在。人著此相",
    "T33n1705_002:0259c05": "故修無相。如說俯仰屈伸住立去來觀瞻言",
    "T33n1705_002:0259c06": "語。於中無實。風依識故有所作者。是識滅",
    "T33n1705_002:0259c07": "相。念念無故。此男女有我心無智慧故妄",
    "T33n1705_002:0259c08": "見有。骨鎖相連皮肉覆機關動作如木人。此",
    "T33n1705_002:0259c09": "無相門也。無作門者。無相亦無。是名無作。此",
    "T33n1705_002:0259c10": "三定諸禪中若無不名三昧。以退失故墮生",
    "T33n1705_002:0259c11": "死中。如說能持淨戒名比丘。能觀空名行空",
    "T33n1705_002:0259c12": "人。一心常勤精進者。是名真實行道人。此三",
    "T33n1705_002:0259c13": "能到涅槃。得三解脫門云云。四諦十二因緣",
    "T33n1705_002:0259c14": "者。次歎諦緣。此二有同有別。同是聲聞斷",
    "T33n1705_002:0259c15": "見思故名同。利鈍有殊。廣略數異故名別。四",
    "T33n1705_002:0259c16": "諦鈍根者觀。大經有四種四諦。生滅藏教。今",
    "T33n1705_002:0259c17": "所不說。此經具三教有三種四諦。所謂無生",
    "T33n1705_002:0259c18": "無量無作等也。苦等四法審實不虛。名之為",
    "T33n1705_002:0259c19": "諦。若苦集是有漏滅道是無漏此三藏也。若",
    "T33n1705_002:0259c20": "四俱無漏是通也。若四俱亦有漏亦無漏是",
    "T33n1705_002:0259c21": "別也。若四俱非漏非無漏是圓也。十二因緣",
    "T33n1705_002:0259c22": "利鈍者觀。知大經中亦有四種。於四種中",
    "T33n1705_002:0259c23": "各各有三別。一者三世十二因緣。二者二世。",
    "T33n1705_002:0259c24": "三者一世。廣如餘說云云。無量功德皆成就",
    "T33n1705_002:0259c25": "者。五結文可知也。復有八百萬億下。二列",
    "T33n1705_002:0260a01": "緣覺眾。文四一唱數。二標位。三歎德。四結",
    "T33n1705_002:0260a02": "成。初文可知。大仙緣覺者。二標位也。有三",
    "T33n1705_002:0260a03": "差別。一者獨覺。如昔有國王入園遊觀。",
    "T33n1705_002:0260a04": "清旦見樹林花果甚可愛樂。時王食已即便",
    "T33n1705_002:0260a05": "偃臥。王諸婇女皆競採摘毀壞林樹。時王覺",
    "T33n1705_002:0260a06": "已。即悟．一切諸法無常。若是以外況內成大",
    "T33n1705_002:0260a07": "仙緣覺。二者因緣覺。出於佛世聞十二因",
    "T33n1705_002:0260a08": "緣斷見思惑．三者小辟支佛。是須陀洹人在",
    "T33n1705_002:0260a09": "人間生。是時無佛佛法已滅．人中七生天上",
    "T33n1705_002:0260a10": "亦爾。不受八生自悟成道。即成小辟支佛",
    "T33n1705_002:0260a11": "也．非斷非常者三歎德也。過去二因牽識",
    "T33n1705_002:0260a12": "等故非斷。識等滅故三因不生故非常。又三",
    "T33n1705_002:0260a13": "世相續故非斷。無自性故非常。又順則生死",
    "T33n1705_002:0260a14": "無際故非斷。逆則無明燋竭故非常。四諦十",
    "T33n1705_002:0260a15": "二緣下。四結成也。問。前列聲聞亦云諦緣。",
    "T33n1705_002:0260a16": "今歎支佛更復重明。後列菩薩仍云羅漢者",
    "T33n1705_002:0260a17": "何耶。答。於一境上取悟自差。三獸度河。三鳥",
    "T33n1705_002:0260a18": "出網。河同獸異。網一鳥殊。故大經云。下智觀",
    "T33n1705_002:0260a19": "故聲聞菩提。中智觀故緣覺菩提。上智觀菩",
    "T33n1705_002:0260a20": "薩菩提。上上智觀故諸佛菩提。良由理一見",
    "T33n1705_002:0260a21": "殊。所以諦緣互說云云。問。緣覺出無佛世。今",
    "T33n1705_002:0260a22": "云何列為同聞眾。答。緣覺佛在世亦有。只",
    "T33n1705_002:0260a23": "在聲聞中攝。言出無佛世者。此對聲聞。非謂",
    "T33n1705_002:0260a24": "佛世總無緣覺也。復有九百萬億下。第二列",
    "T33n1705_002:0260a25": "菩薩眾。文五。一數。二號。三位。四德。五結。",
    "T33n1705_002:0260a26": "初文可知。菩薩摩訶薩者。二標號也。菩薩",
    "T33n1705_002:0260a27": "此云道心眾生。摩訶薩此云大道心。亦云大",
    "T33n1705_002:0260a28": "士。亦云開士。若以生滅心行六波羅蜜三祇",
    "T33n1705_002:0260a29": "成佛。此三藏教中菩薩。心勝聲聞道卑羅漢。",
    "T33n1705_002:0260b01": "若以無生心斷見思惑。留餘習扶願受生。十",
    "T33n1705_002:0260b02": "地行圓當知如佛。此通教中菩薩也。若以無",
    "T33n1705_002:0260b03": "量心行無量行。淨佛國土成就眾生。大慈不",
    "T33n1705_002:0260b04": "窮大悲無限。華臺摩頂成功德身。此別教中",
    "T33n1705_002:0260b05": "菩薩也。若以無作心。觀煩惱菩提生死涅槃",
    "T33n1705_002:0260b06": "無二無別非成不成。此圓教中菩薩也。今此",
    "T33n1705_002:0260b07": "所列正列通教。蜜兼別圓云云。皆阿羅漢者。",
    "T33n1705_002:0260b08": "三明位也。若三藏中佛即是羅漢。故本行云。",
    "T33n1705_002:0260b09": "爾時世間有六羅漢。五是陳如等五人。一即",
    "T33n1705_002:0260b10": "是佛也。若通教中三乘共行十地。七地菩薩",
    "T33n1705_002:0260b11": "即阿羅漢。若別教中十向菩薩斷三界惑盡",
    "T33n1705_002:0260b12": "齊阿羅漢。若圓教中十信菩薩斷三界惑盡",
    "T33n1705_002:0260b13": "亦齊羅漢。今皆阿羅漢者。即通教菩薩。大",
    "T33n1705_002:0260b14": "品云。阿羅漢若智若斷是菩薩無生法忍。大",
    "T33n1705_002:0260b15": "集亦云。大法菩薩名阿羅漢。問。若皆羅漢",
    "T33n1705_002:0260b16": "前已辨竟。今何更明。答。以菩薩形無定準。",
    "T33n1705_002:0260b17": "或同凡像或同二乘。若不別明。恐於實混",
    "T33n1705_002:0260b18": "濫。庶幾貴小乘者知大士德齊羅漢。取名相",
    "T33n1705_002:0260b19": "者。悟知菩薩道越凡夫。故更別說也。實智",
    "T33n1705_002:0260b20": "功德下。四歎德中先歎智德。實智則照",
    "T33n1705_002:0260b21": "空。方便智照有。有實智故不住生死。有",
    "T33n1705_002:0260b22": "方便故不住涅槃。向者明位雖云羅漢。今此",
    "T33n1705_002:0260b23": "歎德即異二乘。故別說也。通教菩薩七地中",
    "T33n1705_002:0260b24": "具實智。八地已上具方便智云云。行獨大乘",
    "T33n1705_002:0260b25": "者。次歎乘。二乘無分故名獨大。此歎別教菩",
    "T33n1705_002:0260b26": "薩也。四眼者。次歎眼。菩薩行既未圓。義當無",
    "T33n1705_002:0260b27": "佛眼也。通教當知如佛。義推之眼亦如佛。圓",
    "T33n1705_002:0260b28": "教十信雖是肉眼。名為佛眼。今云四眼者。即",
    "T33n1705_002:0260b29": "別教地前菩薩也。五通者。次歎通。具天眼等",
    "T33n1705_002:0260b30": "五。除漏盡通。通教未斷無明。別教斷猶未盡。",
    "T33n1705_002:0260c01": "故但云五也云云。三達者。次明過去宿命明。",
    "T33n1705_002:0260c02": "現在天眼明。未來漏盡明。明即達也。十力者。",
    "T33n1705_002:0260c03": "次歎力。智論云。菩薩十力。一發心堅固力。二",
    "T33n1705_002:0260c04": "大慈力。三大悲力。四精進力。五禪定力。六智",
    "T33n1705_002:0260c05": "慧力。七身不厭生死力。八無生法忍力。九解",
    "T33n1705_002:0260c06": "脫力。十無礙力也。四無量心者。次歎心。慈",
    "T33n1705_002:0260c07": "能與樂悲能拔苦。喜與眾生增上之樂。如上",
    "T33n1705_002:0260c08": "三心捨之不著云云。四辨者。次歎辯。法辭樂",
    "T33n1705_002:0260c09": "說義等是也。四攝。次歎攝。布施愛語利行",
    "T33n1705_002:0260c10": "同事等也。金剛滅定者。次歎斷。十地上忍定",
    "T33n1705_002:0260c11": "如金剛。碎煩惱山自不傾動。亦名首楞嚴定",
    "T33n1705_002:0260c12": "云云。一切功德下五總結也。復有千萬億",
    "T33n1705_002:0260c13": "下第三列雜類眾。以其中名色非一故言雜",
    "T33n1705_002:0260c14": "類。一別二總。別中四。一人二士三天四賢。",
    "T33n1705_002:0260c15": "初人更二。一男二女。初四。一數二名三德",
    "T33n1705_002:0260c16": "四結。初標數可知。五戒賢者次列名也。五",
    "T33n1705_002:0260c17": "者是數義。戒者防止義。梵云優婆塞此云清",
    "T33n1705_002:0260c18": "信男。於佛法中生淨信心故。又云近事男。以",
    "T33n1705_002:0260c19": "依三寶親近師長承事無失故。離殺盜婬。此",
    "T33n1705_002:0260c20": "三防身業。妄語一戒防口業。飲酒一戒通防",
    "T33n1705_002:0260c21": "二業。廣釋戒相如大論尸波羅蜜說云云。",
    "T33n1705_002:0260c22": "提謂波利等問佛。何不為我說四六戒。佛答。",
    "T33n1705_002:0260c23": "五者天下之大數。在天為五星。在地為五嶽。",
    "T33n1705_002:0260c24": "在人為五臟。在陰陽為五行。在王為五帝。",
    "T33n1705_002:0260c25": "在世為五德。在色為五色。在法為五戒。以不",
    "T33n1705_002:0261a01": "殺配東方。東方是木。木主於仁。仁以養生為",
    "T33n1705_002:0261a02": "義。不盜配北方。北方是水。水主於智。智者不",
    "T33n1705_002:0261a03": "盜為義。不邪淫配西方。西方是金。金主於義。",
    "T33n1705_002:0261a04": "有義者。不邪淫。不飲酒配南方。南方是火。火",
    "T33n1705_002:0261a05": "主於禮。禮防於失也。以不妄語配中央。",
    "T33n1705_002:0261a06": "中央是土。土主於信。妄語之人乖角兩頭",
    "T33n1705_002:0261a07": "不契中正。中正以不偏乖為義也。道將隣",
    "T33n1705_002:0261a08": "聖曰賢。假名行人位也。皆行阿羅漢下。三",
    "T33n1705_002:0261a09": "歎德也。雖迹同凡夫而本皆羅漢。十地者",
    "T33n1705_002:0261a10": "有三種。若菩薩二乘共行。此通教也。一乾",
    "T33n1705_002:0261a11": "慧二性地。三八人四見地。五薄地六離",
    "T33n1705_002:0261a12": "欲。七已辨八支佛。九菩薩十佛地。依此",
    "T33n1705_002:0261a13": "十地則是通教中優婆塞也。大品經云。若菩",
    "T33n1705_002:0261a14": "薩具乾慧地。於十地速證菩提云云。大論七",
    "T33n1705_002:0261a15": "十八云。乾慧地二種。一聲聞二菩薩。聲聞",
    "T33n1705_002:0261a16": "獨為涅槃故勤精進持戒等。或習觀佛三昧",
    "T33n1705_002:0261a17": "不浮觀等。雖有智慧不得禪定水。故名乾慧",
    "T33n1705_002:0261a18": "地。於菩薩則初發心乃至未得順忍者是。性",
    "T33n1705_002:0261a19": "地者。聲聞從煖至世第一。於菩薩得順忍愛",
    "T33n1705_002:0261a20": "著實相不生邪見得禪定水。八人地者。從苦",
    "T33n1705_002:0261a21": "法忍乃至道比忍是十六心。於菩薩則無生",
    "T33n1705_002:0261a22": "法忍入菩薩位。見地者。初得須陀洹果。於菩",
    "T33n1705_002:0261a23": "薩則是阿毘跋致地。薄地者。斯陀含人。欲",
    "T33n1705_002:0261a24": "界九種苦分斷故。於菩薩則過阿毘跋地。",
    "T33n1705_002:0261a25": "乃至未成佛。斷諸煩惱餘習氣亦薄。離欲地",
    "T33n1705_002:0261a26": "者。離欲界等貪名阿那含。於菩薩離欲因緣。",
    "T33n1705_002:0261a27": "得五神通。已作地者。聲聞人得盡無生智。",
    "T33n1705_002:0261a28": "無著阿羅漢。於菩薩成就佛地。辟支佛地者。",
    "T33n1705_002:0261a29": "先世種辟支佛道因。今世得小因緣。亦觀深",
    "T33n1705_002:0261b01": "因緣法名支佛也。菩薩地者。初歡喜地",
    "T33n1705_002:0261b02": "乃至法雲地皆名菩薩。此借別名名通也。佛",
    "T33n1705_002:0261b03": "地者。一切種智等法。諸菩薩於自地中觀",
    "T33n1705_002:0261b04": "具足。於化他地中行具足。二事具足故名",
    "T33n1705_002:0261b05": "佛地。若別教則初地終至法雲。獨自修行不",
    "T33n1705_002:0261b06": "與聲聞辟支佛共。準此則是別教中優婆塞",
    "T33n1705_002:0261b07": "也。圓教云云。迴向五分法身具足者。別接",
    "T33n1705_002:0261b08": "通空。以別初地接通教。令不滯界內即色",
    "T33n1705_002:0261b09": "之空。迴心向別斷界外無明。成就五分法",
    "T33n1705_002:0261b10": "身故。歎迴向也。言具足者。通教偏真五分",
    "T33n1705_002:0261b11": "等是不具足。別圓中道正觀成就五分方",
    "T33n1705_002:0261b12": "稱具足也。五分法身者。一戒身。二定身。三",
    "T33n1705_002:0261b13": "慧身。四解脫身。五解脫知見身。問。菩薩所",
    "T33n1705_002:0261b14": "作何故迴向。答。迴向之利其功最善。故淨",
    "T33n1705_002:0261b15": "名云。迴向為善利。迴向二種。一者所作回施",
    "T33n1705_002:0261b16": "眾生。二者所作回向佛果也云云。無量功德",
    "T33n1705_002:0261b17": "下。四總結也。復有十千下。第二列清信女。",
    "T33n1705_002:0261b18": "文三。一數二名三德。今初可解。清信女者",
    "T33n1705_002:0261b19": "二標名也。梵云優婆夷。此云清信女。皆行阿",
    "T33n1705_002:0261b20": "羅漢下。三歎德。亦通別中優婆夷也。文二。",
    "T33n1705_002:0261b21": "先總歎十地可解。次始生下。別歎十地中",
    "T33n1705_002:0261b22": "功德。文二。今先正歎。一地三心。從第十回",
    "T33n1705_002:0261b23": "向。始有初地所得功德是初心。停住不進所",
    "T33n1705_002:0261b24": "得功德是住心。滿足功德欲入二地是終心。",
    "T33n1705_002:0261b25": "法華亦云。善入出住等云云。三十生功德",
    "T33n1705_002:0261b26": "下。次結也。復有十億下。第二列居士眾。文",
    "T33n1705_002:0261b27": "四。一數二名三德四結。今初可知。七賢居",
    "T33n1705_002:0261b28": "士者。二標名也。七賢有二。一小乘五停心",
    "T33n1705_002:0261b29": "觀等是也。二大乘。一名初發心人。二名有相",
    "T33n1705_002:0261c01": "行人。三名無相行人。四名方便行人。五名",
    "T33n1705_002:0261c02": "絕種性人。六性種性人。七道種性人。俱在",
    "T33n1705_002:0261c03": "地前。調心順道名為七賢。居士者。外國積財",
    "T33n1705_002:0261c04": "至億名為居士。今此富有七淨財故名居士。",
    "T33n1705_002:0261c05": "信施戒聞慧慚愧名七庶財也云云。德行具",
    "T33n1705_002:0261c06": "足下。三歎德。謂具足諸德之行。名德行具足。",
    "T33n1705_002:0261c07": "二十二品者。此歎道品。以在見道前。唯有",
    "T33n1705_002:0261c08": "四念處四正勤四如意足五根五力二十二品",
    "T33n1705_002:0261c09": "也。十一切入者。次歎十遍處。入者處也。青",
    "T33n1705_002:0261c10": "黃赤白地水火風空處識處名之為十云云。",
    "T33n1705_002:0261c11": "八除入者。次歎勝處。一內有色相觀外色少。",
    "T33n1705_002:0261c12": "二內有色相外觀色多。三內無色相外觀色",
    "T33n1705_002:0261c13": "少。四內無色相外觀色多。五青六黃七赤八",
    "T33n1705_002:0261c14": "白云云。八解脫者。次歎解脫。一內有色相外",
    "T33n1705_002:0261c15": "觀色。二內無色相外觀色。三觀淨色。四空處。",
    "T33n1705_002:0261c16": "五識處。六無所有處。七非有想非無想。八",
    "T33n1705_002:0261c17": "滅受想解脫。問。觀未得聖云何今歎八解",
    "T33n1705_002:0261c18": "脫。答。八中得七。未得滅盡。今從多而歎也。",
    "T33n1705_002:0261c19": "問。解脫以何為義。答。解脫以棄背為義。初二",
    "T33n1705_002:0261c20": "棄背色貪心。第三棄背不淨觀心。四無色棄",
    "T33n1705_002:0261c21": "背下地心。滅盡令棄背一切所有緣心。問。解",
    "T33n1705_002:0261c22": "脫勝處遍處何別。答。有棄背名解脫。能降",
    "T33n1705_002:0262a01": "境界名勝處。能廣能勝境名遍處云云。三慧",
    "T33n1705_002:0262a02": "者。次歎慧。謂聞思修。初是乾慧地。次是四善",
    "T33n1705_002:0262a03": "根。苦忍已上名修慧。十六諦者。次歎觀門。如",
    "T33n1705_002:0262a04": "前說云云。四諦者。次歎諦門。亦如前說云云。",
    "T33n1705_002:0262a05": "四三二一品觀者。次歎四門。即四觀忍也。",
    "T33n1705_002:0262a06": "從下舉之。煖第四。頂第三。忍第二。世第一",
    "T33n1705_002:0262a07": "法第一。四即四善根。三即除煖位。二除煖",
    "T33n1705_002:0262a08": "頂。一除前三也。又四即四果。三即三果。二",
    "T33n1705_002:0262a09": "即二果。一即初果。此非歎意。今取前釋。得九",
    "T33n1705_002:0262a10": "十忍者。四結。文二。先別結。次總結。今初。有",
    "T33n1705_002:0262a11": "人云。地前三賢三十心。一一中作下中上。或",
    "T33n1705_002:0262a12": "入住出等三品觀。合九十忍也。有人云。四",
    "T33n1705_002:0262a13": "三二一合成十忍。約三界九地。一一地中各",
    "T33n1705_002:0262a14": "有九品。成九十忍。又曰。諦觀二十。謂十六諦",
    "T33n1705_002:0262a15": "及四諦。品觀有十。謂四三二一。總成三十。各",
    "T33n1705_002:0262a16": "有下中上三品。成九十忍也。今謂九十忍者。",
    "T33n1705_002:0262a17": "是別結。經文中德不可眾多作異說也。但說",
    "T33n1705_002:0262a18": "具足二十二品。下至四三二一。數有八十一",
    "T33n1705_002:0262a19": "品。從此等法出四禪四空滅定。合九十忍。經",
    "T33n1705_002:0262a20": "雖無四禪等文。義推可爾云云。一切功德皆",
    "T33n1705_002:0262a21": "成就。次總結也。復有萬萬億下。第三列天",
    "T33n1705_002:0262a22": "眾。文二。先列色次列欲。初文四。一數二處三",
    "T33n1705_002:0262a23": "德四結。今初。以萬數萬故云萬萬億也。九梵",
    "T33n1705_002:0262a24": "下。二明處此經三本不同。有一本云。復有萬",
    "T33n1705_002:0262a25": "萬億十八梵天。九梵三淨三光五喜樂天。又",
    "T33n1705_002:0262a26": "一本中。但云三淨三光五喜樂天。又一本除",
    "T33n1705_002:0262a27": "五字。初除十八梵天四字。後但有三字無梵",
    "T33n1705_002:0262a28": "字。蓋譯者出沒耳。言九梵者。謂第四禪九天。",
    "T33n1705_002:0262a29": "一無雲。二福生。三廣果。四無想。五無煩。六",
    "T33n1705_002:0262b01": "無熱。七善現。八善見。九色究竟也。三淨者。",
    "T33n1705_002:0262b02": "是第三禪有三天。謂少淨無量淨遍淨也。三",
    "T33n1705_002:0262b03": "光者。是第二禪有三天。謂少光無量光光音。",
    "T33n1705_002:0262b04": "三梵者。謂初禪三天。梵眾大梵梵輔也。五",
    "T33n1705_002:0262b05": "喜樂天者。即五支。謂覺觀喜樂一心等也。",
    "T33n1705_002:0262b06": "是四禪中後五淨者。此天義論受喜樂故",
    "T33n1705_002:0262b07": "也云云。天定功德定味者。三歎德。天定者。謂",
    "T33n1705_002:0262b08": "報生天上得此定。功德定者。謂修德生天而",
    "T33n1705_002:0262b09": "有此定。味者一字為句。即是味著禪定也。有",
    "T33n1705_002:0262b10": "人云。功德定味為句非也。常樂神通者。色界",
    "T33n1705_002:0262b11": "天中皆有修報二種神通也。言常樂簡非報",
    "T33n1705_002:0262b12": "德神通也。十八生處下。四總結云云。復有億",
    "T33n1705_002:0262b13": "億下。二列欲界。文四。今初明數。六欲諸天",
    "T33n1705_002:0262b14": "子者。二明處。此六天中有小五欲。從初四",
    "T33n1705_002:0262b15": "天。至他化自在為六也。十善等者。三歎德",
    "T33n1705_002:0262b16": "也。十善是因。生天是果報也。功德皆成者",
    "T33n1705_002:0262b17": "四結也。復有十六下。第四列人眾。文四。一",
    "T33n1705_002:0262b18": "數二眾三德四結。今初。云十六國王者。舉",
    "T33n1705_002:0262b19": "國數以標人也。各各有下。第二明眾也。五",
    "T33n1705_002:0262b20": "戒下。三歎德也。德有三。一戒二善三歸。清",
    "T33n1705_002:0262b21": "信行具足者。四結。四信成就故云清信也。",
    "T33n1705_002:0262b22": "復有五道下。第二總列。前別中但明天人。",
    "T33n1705_002:0262b23": "今則通明五道。修羅等或鬼或畜故但云五",
    "T33n1705_002:0262b24": "道也。又六道中天人先有。三惡之內或有或",
    "T33n1705_002:0262b25": "無。此經無緣故總云五也。此土眾竟。復有",
    "T33n1705_002:0262b26": "他方下。二列他方眾。他處異見云云。復有",
    "T33n1705_002:0262b27": "變下。三列化眾。文三。今初明不思議力能",
    "T33n1705_002:0262b28": "變淨土。淨土者。非寂光之淨。且現華臺實",
    "T33n1705_002:0262b29": "報等淨相也。現百億高座及花者。且明應身",
    "T33n1705_002:0262c01": "大千之化相也。各各坐前下。二明不思議",
    "T33n1705_002:0262c02": "力能現諸佛菩薩。八部者。乾闥婆毘舍闍二",
    "T33n1705_002:0262c03": "眾東方提頭賴吒天王領。鳩槃茶薜荔多二",
    "T33n1705_002:0262c04": "眾南方毘留勒叉天王領。龍富單那二眾西",
    "T33n1705_002:0262c05": "方毘留博叉天王領。夜叉羅剎二眾北方毘",
    "T33n1705_002:0262c06": "沙門天王領云云。一一國土中下。三明不思",
    "T33n1705_002:0262c07": "議力各說般若等。上來列眾竟。他方大眾",
    "T33n1705_002:0262c08": "下。第二總結。他方大眾即結前來第二他方",
    "T33n1705_002:0262c09": "眾。及化眾即結前第三化眾。三界中眾即結",
    "T33n1705_002:0262c10": "前此土眾。十二大眾皆來集會。即總結前三",
    "T33n1705_002:0262c11": "眾差別果。一聲聞。二緣覺。三菩薩。四五戒",
    "T33n1705_002:0262c12": "賢者。五清信女。六七賢居士。七色天。八欲",
    "T33n1705_002:0262c13": "天。九仁王。十五道。十一他方。十二化眾是",
    "T33n1705_002:0262c14": "也。坐九劫座者。結座。劫者級也。級者層也。",
    "T33n1705_002:0262c15": "其會下。結眾廣狹也。問。諸經列眾或有或",
    "T33n1705_002:0262c16": "無何耶。答。若說報生三界。由善惡業力。見",
    "T33n1705_002:0262c17": "佛不見佛由有緣無緣。即有生天受樂至不",
    "T33n1705_002:0262c18": "聞經。乃至地獄燒燃而來聽法。今以大經",
    "T33n1705_002:0262c19": "之義。試為斷之。大經云。於戒緩者不名為",
    "T33n1705_002:0262c20": "緩。於乘緩者乃名為緩。總相明之。乘即戒也。",
    "T33n1705_002:0262c21": "今約別說。乘戒二殊。即以三歸五戒十善八",
    "T33n1705_002:0262c22": "戒二百五十五百戒等。名之為戒。念誦修行",
    "T33n1705_002:0263a01": "禪智施進等。名之曰乘。然戒與乘各有三品。",
    "T33n1705_002:0263a02": "乘有小中大。戒有上中下。若乘戒俱急者。",
    "T33n1705_002:0263a03": "又有三品。如持上品戒急。生無色界天。下",
    "T33n1705_002:0263a04": "品乘急。以無色天身聞佛說聲聞法。中品乘",
    "T33n1705_002:0263a05": "急。聞說因緣。上品乘急。聞說中道等。若持中",
    "T33n1705_002:0263a06": "品戒急。生色界天。下乘急。聞說四諦。中乘",
    "T33n1705_002:0263a07": "急。聞說因緣。上乘急。聞說六度。若持下品戒",
    "T33n1705_002:0263a08": "急。生欲界天。下乘急。聞小乘。中乘急。上",
    "T33n1705_002:0263a09": "乘急。準上說。若戒乘俱緩者。上品戒緩墮地",
    "T33n1705_002:0263a10": "獄。中品緩墮畜生。下品緩墮餓鬼。以乘緩故",
    "T33n1705_002:0263a11": "永不見佛。何況聞法。若戒緩乘急者。得見佛",
    "T33n1705_002:0263a12": "聞法。上品戒緩生地獄中。下乘急以地獄身",
    "T33n1705_002:0263a13": "聞說四諦。中乘急聞因緣。上乘急聞六度云",
    "T33n1705_002:0263a14": "云。若戒急乘緩者。三品戒急得三界身。如乘",
    "T33n1705_002:0263a15": "緩故著人天樂不得見佛。況得聞法。今無色",
    "T33n1705_002:0263a16": "界天眾者。以上品戒急大乘緩故。此經無緣",
    "T33n1705_002:0263a17": "故。不來也。餘經有無例此可解。上來證信序",
    "T33n1705_002:0263a18": "竟云云。爾時十號下。第二發起序。文中為五。",
    "T33n1705_002:0263a19": "一佛自現瑞。二時眾生疑。三覺悟如來。四佛",
    "T33n1705_002:0263a20": "昇華座。五大眾歡喜。初中更五。一讚佛德。二",
    "T33n1705_002:0263a21": "現瑞時節。三正住十地。四入大寂定。五思",
    "T33n1705_002:0263a22": "緣現瑞。今初。言爾時者當爾之時也。十號",
    "T33n1705_002:0263a23": "者。教主之德。德凡有四。一十號德。二三明",
    "T33n1705_002:0263a24": "德。三斷德。四智德。今初。言十號者。一是如",
    "T33n1705_002:0263a25": "來。二應供。三正遍知。四明行足。五善逝。六",
    "T33n1705_002:0263a26": "世間解。七無上士。八調御丈夫。九天人師。十",
    "T33n1705_002:0263a27": "佛世尊。是十號之數也云云。次歎三明德以",
    "T33n1705_002:0263a28": "明鑒三世也。次歎斷德。謂大滅諦。簡非小滅",
    "T33n1705_002:0263a29": "故言大也。金剛智者。次歎佛智德。釋迦牟尼",
    "T33n1705_002:0263b01": "佛者。上明通號及德。今明別號也。然佛種姓",
    "T33n1705_002:0263b02": "出處不同。或姓剎利。或婆羅門。今姓釋迦者。",
    "T33n1705_002:0263b03": "此云能仁。如長阿含說。昔梵摩穀王四子有",
    "T33n1705_002:0263b04": "過。徙向雪山。令自存活。四子至彼民歸",
    "T33n1705_002:0263b05": "如市。王歎四子。我子能仁能自存活。因此",
    "T33n1705_002:0263b06": "姓釋。佛第四祖已來始姓釋也。本姓瞿曇。",
    "T33n1705_002:0263b07": "或甘庶種。或日種。或牛糞種云云。牟尼",
    "T33n1705_002:0263b08": "者名也。此云寂默。三業俱寂默也。初年月八",
    "T33n1705_002:0263b09": "日者。二明現瑞時節也。真諦云。如來在世",
    "T33n1705_002:0263b10": "四十五年。說三法輪。謂轉照持。然此三輪有",
    "T33n1705_002:0263b11": "顯有密。密則從得道夜至涅槃夜。俱三轉法",
    "T33n1705_002:0263b12": "輪。顯則初成道七年但轉轉法輪。七年後三",
    "T33n1705_002:0263b13": "十一年中轉照法輪。三十八年後七年中轉持",
    "T33n1705_002:0263b14": "法輪。從轉轉法輪來有三十年。前至二十九",
    "T33n1705_002:0263b15": "年已說餘般若。今至三十年初月八日方說",
    "T33n1705_002:0263b16": "仁王。故言初年月八日。此則成佛道。三十",
    "T33n1705_002:0263b17": "七年說此經。乃年七十二歲也云云。方坐",
    "T33n1705_002:0263b18": "十地者。三正住十地。方者正也。正坐佛之",
    "T33n1705_002:0263b19": "十地。非菩薩十地。又佛以別接通坐別十",
    "T33n1705_002:0263b20": "地。欲密顯通教十地正令悟別地。故云",
    "T33n1705_002:0263b21": "方坐也。佛十地者。同性經云。一甚深難知廣",
    "T33n1705_002:0263b22": "明至德地。二清淨身不思議地。三海藏地。四",
    "T33n1705_002:0263b23": "神通智德地。五明德地。六無垢涅槃炎光開",
    "T33n1705_002:0263b24": "相地。七廣勝法界藏明界地。八無礙智慧地。",
    "T33n1705_002:0263b25": "九無邊億莊嚴迴向能照明地。十毘盧遮那智",
    "T33n1705_002:0263b26": "藏地。入大寂室三昧者。四入寂定也。欲觀",
    "T33n1705_002:0263b27": "察物機授法藥故。又令知因定發慧故。又作",
    "T33n1705_002:0263b28": "說法儀軌故。佛具智斷尚自觀機。況於凡夫",
    "T33n1705_002:0263b29": "而不審諦云云。大寂室者。即大涅槃也。大經",
    "T33n1705_002:0263c01": "云。涅槃深禪定窟。窟即室義。法華大通智",
    "T33n1705_002:0263c02": "勝佛亦入靜室。與此義同也。又大寂者。即動",
    "T33n1705_002:0263c03": "是寂。室者。即寂而照。大寂是法。室是喻。如",
    "T33n1705_002:0263c04": "室虛能受萬物。般若空理能含多義也。約觀",
    "T33n1705_002:0263c05": "者。室是一法。空亦無二。明暗自殊室空不",
    "T33n1705_002:0263c06": "別。明喻智慧暗喻煩惱。室喻人身空喻心識。",
    "T33n1705_002:0263c07": "日出則室空俱明。喻智生身心俱淨。日入則",
    "T33n1705_002:0263c08": "室空俱暗。喻智滅則身心俱穢。穢淨雖殊而",
    "T33n1705_002:0263c09": "性常清淨。故淨名云。無明性即是明。一切",
    "T33n1705_002:0263c10": "眾生即菩提相。不復更滅。此即證也。思緣",
    "T33n1705_002:0263c11": "放大光明照三界中下。有本云照三界眾生",
    "T33n1705_002:0263c12": "也。第五思緣現瑞。文五。一思緣放光。二頂",
    "T33n1705_002:0263c13": "上出花。三諸天雨花。四佛自生花。五大地振",
    "T33n1705_002:0263c14": "動。今初。思緣者。思於無相緣於法性。自受大",
    "T33n1705_002:0263c15": "樂也。光照三界中覺化境也。問。無色界無色",
    "T33n1705_002:0263c16": "陰。何故照之。答。雖無麁色而有細色。約凡夫",
    "T33n1705_002:0263c17": "二乘不見言無而實有也。復於頂上出千寶",
    "T33n1705_002:0263c18": "蓮花下。二頂上出花。文三。今初。出花。其花",
    "T33n1705_002:0263c19": "上至下。二明竪現。乃至他方下。三明橫現。放",
    "T33n1705_002:0263c20": "光令識智慧之本。出花令悟得道之因。又光",
    "T33n1705_002:0263c21": "欲化當機眾。花令其見作結緣因。前列眾",
    "T33n1705_002:0263c22": "中。無無色界天者。以其戒急乘緩無現益緣。",
    "T33n1705_002:0263c23": "今令非相見花使作當來種子也。時無色",
    "T33n1705_002:0264a01": "界天下。三諸天雨花。前教主現相明有感。今",
    "T33n1705_002:0264a02": "諸天雨花明有應。此則藥病相稱感應道交",
    "T33n1705_002:0264a03": "也。無量變者。心樹花非生死花也。文三。初",
    "T33n1705_002:0264a04": "無色界。次色界。後欲界。皆可見。色天多禪",
    "T33n1705_002:0264a05": "無色天多定。能心樹變花故言變。欲天無此",
    "T33n1705_002:0264a06": "但雨寶花也。其佛座前下。四佛自生花。",
    "T33n1705_002:0264a07": "向明頂上出花。顯正報瑞。今佛座前生花。",
    "T33n1705_002:0264a08": "明依報瑞。劫者層也。是時世界下。五大地振",
    "T33n1705_002:0264a09": "動。放光雨花令其目見。動地令其心動。心動",
    "T33n1705_002:0264a10": "則煩惱動。故大經云。大地動者。能令眾生心",
    "T33n1705_002:0264a11": "動也。動踊覺起振吼等為六。又東踊西沒等",
    "T33n1705_002:0264a12": "六也。地動八緣如阿含說。一大水動時動。二",
    "T33n1705_002:0264a13": "尊神試力時。三如來入胎時。四出胎時。五成",
    "T33n1705_002:0264a14": "道時。六轉法輪時。七息教時。八涅槃時。增一",
    "T33n1705_002:0264a15": "經。亦有八緣。閻浮提風輪從上向下。有地",
    "T33n1705_002:0264a16": "水火風。從下向上次第動。二菩薩入胎。三出",
    "T33n1705_002:0264a17": "胎。四出家學道成道。五入涅槃。六神通比丘",
    "T33n1705_002:0264a18": "心得自在。七諸天命終還生勝處。八眾生福",
    "T33n1705_002:0264a19": "盡相云云。動意者。十地論云。治三種煩惱。一",
    "T33n1705_002:0264a20": "生天眾生樂著天報。振動天宮。令生厭捨",
    "T33n1705_002:0264a21": "起求法心。二造惡眾生不識無常。縱心蕩",
    "T33n1705_002:0264a22": "意。令因地動捨惡從善。三我慢眾生。或因",
    "T33n1705_002:0264a23": "呪力能小動地。起高慢心使見大動。知其力",
    "T33n1705_002:0264a24": "劣也。爾時諸大眾下。第二時眾生疑。文三。",
    "T33n1705_002:0264a25": "一明眾生疑。二申眾疑意。三問眾不決。今初",
    "T33n1705_002:0264a26": "可解。各相謂言下。二申眾疑意。文三。一歎",
    "T33n1705_002:0264a27": "佛德。次領前事。三騰今事。初文二。先明成人",
    "T33n1705_002:0264a28": "之德有四。一者四無畏德。謂一切智無畏。漏",
    "T33n1705_002:0264a29": "盡無畏。盡苦道無畏。說障道無畏云云。十",
    "T33n1705_002:0264b01": "八不共法自有二。小乘中謂十力四無畏大",
    "T33n1705_002:0264b02": "悲三念處是。三念處者。應貪不貪。應嗔不嗔。",
    "T33n1705_002:0264b03": "常行捨心也。大乘者謂身口意無失是三。四",
    "T33n1705_002:0264b04": "無異相。五無不定心。六無不知已捨。七欲。八",
    "T33n1705_002:0264b05": "精進。九念。十慧。十一解脫。十二解脫知見等",
    "T33n1705_002:0264b06": "無減。十三十四十五。三業道隨智慧行。十六",
    "T33n1705_002:0264b07": "十七十八。智慧知三世無得。二乘無分故言",
    "T33n1705_002:0264b08": "不共。三五眼。謂肉天慧法在佛身上並名佛",
    "T33n1705_002:0264b09": "眼云云。四法身。法身有三。一但空法身。三乘",
    "T33n1705_002:0264b10": "皆有。如善吉七葉巖中禮佛法身。此小乘滅",
    "T33n1705_002:0264b11": "三十二相即空為法身也。二即假法身。謂滅",
    "T33n1705_002:0264b12": "無常色獲常等。我樂淨三亦復如是。三即中",
    "T33n1705_002:0264b13": "法身。謂如來法身非常非無常。樂我淨等亦",
    "T33n1705_002:0264b14": "復如是云云。大覺世尊下。二明德所成人。覺",
    "T33n1705_002:0264b15": "中道理名為大覺。天人所重名曰世尊。前已",
    "T33n1705_002:0264b16": "為我下。領前事。謂從得道後。二十九年說四",
    "T33n1705_002:0264b17": "般若。於靈山說大品。次舍衛說金剛及天王",
    "T33n1705_002:0264b18": "問。後還靈山說光讚及道行。具出光讚云云。",
    "T33n1705_002:0264b19": "人日如來下。第二為今事。謂疑前瑞相等",
    "T33n1705_002:0264b20": "也云云。時十六下。第三問眾不決。文有二。一",
    "T33n1705_002:0264b21": "問。二眾不決。初文二。先舉處歎德。二明次第",
    "T33n1705_002:0264b22": "舉問。初文三。一明處。依大輪憍薩羅國主",
    "T33n1705_002:0264b23": "波斯匿王。今言舍衛。或云舍婆提城。善見律",
    "T33n1705_002:0264b24": "云。舍衛者是人名。往古有王名為舍衛。見",
    "T33n1705_002:0264b25": "地好立以為國。因居其地。從人得名名舍衛",
    "T33n1705_002:0264b26": "也。波斯匿王下。二舉名。有云。王姓月。聞法",
    "T33n1705_002:0264b27": "之後。更立光名。德行十地下。三歎德。十地",
    "T33n1705_002:0264b28": "六度道品多是通教也。信三寶及戒不壞名",
    "T33n1705_002:0264b29": "四不壞淨也。行摩訶衍化者。以大乘治國",
    "T33n1705_002:0264c01": "也。次第問居士下。二次第舉問。先問俗眾。",
    "T33n1705_002:0264c02": "寶是寶積。蓋是月蓋。法是法財。淨名是維摩",
    "T33n1705_002:0264c03": "詰也。次問聲聞。後問菩薩云云。無能答者下。",
    "T33n1705_002:0264c04": "二眾所不決云云。時波斯匿王下。第三覺悟",
    "T33n1705_002:0264c05": "如來文三。一明此土設樂覺悟如來。二他方。",
    "T33n1705_002:0264c06": "三共設。今初文二。一三類設樂。謂月光梵天",
    "T33n1705_002:0264c07": "欲天。二聲動世界。先一佛世界。次十方世",
    "T33n1705_002:0264c08": "界云云。彼他方下。二明他方。文二。一來集。",
    "T33n1705_002:0264c09": "二作樂。初中先明四方。次列六方。作樂亦然",
    "T33n1705_002:0264c10": "者。二明作樂也。云云。復共作下。三共設樂。",
    "T33n1705_002:0264c11": "亦是前佛現瑞明能應。今時設樂明有感。",
    "T33n1705_002:0264c12": "即覺悟如來也云云。佛即知時下。第四明",
    "T33n1705_002:0264c13": "佛昇華座。即是如來赴感也。又佛現瑞。即良",
    "T33n1705_002:0264c14": "醫也。時眾設樂。即病人求救也。佛昇華座即",
    "T33n1705_002:0264c15": "醫人授藥也云云。又放光是身業。入定是意",
    "T33n1705_002:0264c16": "業。即從座起說空觀是口業。又放光動地",
    "T33n1705_002:0264c17": "神通輪。入定得眾生根。是他心輪。說空觀品",
    "T33n1705_002:0264c18": "是說法輪。師子座者。大論云。非是實師子。",
    "T33n1705_002:0264c19": "亦非木石師子。以如來是師子所坐之處。若",
    "T33n1705_002:0264c20": "床若坐。皆各師子床座也。如金剛山王者。",
    "T33n1705_002:0264c21": "金剛喻佛四德法身一切不能沮壞。山王即",
    "T33n1705_002:0264c22": "須彌山。喻佛也。不為八風所動。又華座皆是",
    "T33n1705_002:0264c23": "現實報土。如山王是現尊特身。亦別接通也",
    "T33n1705_002:0264c24": "云云。大眾歡喜下。第五大眾歡喜。有通者在",
    "T33n1705_002:0264c25": "空。無通者居地。上來序分竟。",
    "T33n1705_002:0264c26": "仁王護國般若經疏卷第二"
}