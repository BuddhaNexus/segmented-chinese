{
    "X24n0449_006:0115c19": "般若綱要卷六",
    "X24n0449_006:0115c20": "古南沙門　通門　閱正",
    "X24n0449_006:0115c21": "七空居士　葛[鼎*彗]　提綱",
    "X24n0449_006:0115c22": "卷三百三十之十四葉(願行品)至下卷十二葉",
    "X24n0449_006:0115c23": "佛告善現言。菩薩修行六種波羅蜜多。成熟有情。嚴",
    "X24n0449_006:0115c24": "淨佛土。令速圓滿。疾證無上正等菩提。由此六種波",
    "X24n0449_006:0116a01": "羅蜜多速得圓滿。鄰近無上正等菩提。",
    "X24n0449_006:0116a02": "卷三百三十一之十三葉",
    "X24n0449_006:0116a03": "佛告阿難。金華菩薩作佛時。亦為眾會宣說甚深般",
    "X24n0449_006:0116a04": "若波羅蜜多。今此天女。久為無上正等菩提。植眾德",
    "X24n0449_006:0116a05": "本。今既成熟。我為授記。",
    "X24n0449_006:0116a06": "卷三百三十一之十六葉(善學品)至三百三十三",
    "X24n0449_006:0116a07": "善現白佛言。如佛所言。菩薩於諸法空。不應作證。云",
    "X24n0449_006:0116a08": "何住諸法空而不作證。佛言。菩薩觀法空時。先作是",
    "X24n0449_006:0116a09": "念。我為學故。觀諸法空。不為證故。今是學時。非為證",
    "X24n0449_006:0116a10": "時。譬如壯夫仰射虗空。復以後箭。射前箭括。不令墮",
    "X24n0449_006:0116a11": "落。菩薩方便善巧所攝受故。乃至菩提。因行善根未",
    "X24n0449_006:0116a12": "皆成熟。終不中道證於實際。若得無上正等菩提因",
    "X24n0449_006:0116a13": "行善根一切成熟。爾時菩薩方證實際。善現。是菩薩",
    "X24n0449_006:0116a14": "雖於實際未即作證。而不退失一切法。剎那剎那。白",
    "X24n0449_006:0116a15": "法增益。諸根猛利。超過一切聲聞獨覺。",
    "X24n0449_006:0116a16": "應善覺知魔事。應善覺知記說虗名號等微細魔事。",
    "X24n0449_006:0116a17": "善現白佛言。菩薩應修何等餘遠離行。而佛不讚居",
    "X24n0449_006:0116a18": "阿練若遠離功德。佛言。但能遠離煩惱惡業。遠離聲",
    "X24n0449_006:0116a19": "聞獨覺作意。勤修般若波羅蜜多。及修諸餘殊勝功",
    "X24n0449_006:0116a20": "德。是名菩薩真遠離行。善現。欲證無上正等菩提。應",
    "X24n0449_006:0116a21": "親近供養恭敬尊重讚歎真勝善友。善現白佛言。何",
    "X24n0449_006:0116a22": "等名為真勝善友。佛言。當知布施波羅蜜多。乃至虗",
    "X24n0449_006:0116a23": "空界。不思議界。是菩薩真勝善友。當知一切法。與諸",
    "X24n0449_006:0116a24": "菩薩摩訶薩眾。為師為導。為明為炬。為燈為照。為解",
    "X24n0449_006:0116b01": "為覺。為智為慧。為救為護。為室為宅。為洲為渚。為歸",
    "X24n0449_006:0116b02": "為趣。為父為母。何以故。過去未來現在諸佛。皆從布",
    "X24n0449_006:0116b03": "施波羅蜜多。乃至不思議界而出生故。",
    "X24n0449_006:0116b04": "善現白佛言。如是般若波羅蜜多。以何為相。而勸菩",
    "X24n0449_006:0116b05": "薩摩訶薩眾應勤修學。佛言。如是般若波羅蜜多。以",
    "X24n0449_006:0116b06": "虗空為相。以無著為相。以無相為相。何以故。般若波",
    "X24n0449_006:0116b07": "羅蜜多甚深相中。諸法諸相皆不可得。無所有故。善",
    "X24n0449_006:0116b08": "現言。諸法亦有如是相耶。佛言。諸法亦有如是妙相。",
    "X24n0449_006:0116b09": "以一切法皆自性空。離眾相故。善現復白佛言。若一",
    "X24n0449_006:0116b10": "切法皆自性空。遠離眾相。則一切法一切法空。一切",
    "X24n0449_006:0116b11": "法一切法離。云何有情可施設可雜染清淨。世尊。非",
    "X24n0449_006:0116b12": "性空中有法可得。亦非遠離中有法可得。云何令我",
    "X24n0449_006:0116b13": "解佛所說義趣。佛告善現言。善現。有情長夜有我我",
    "X24n0449_006:0116b14": "所心。執我我所否。彼心所執我及我所。空。遠離否。豈",
    "X24n0449_006:0116b15": "不有情由我我所執。流轉生死。善現言。如是世尊。佛",
    "X24n0449_006:0116b16": "言。善現。如是有情流轉生死。由有雜染。以是證知雜",
    "X24n0449_006:0116b17": "染可得。若諸有情無心執著我及我所。則無雜染。若",
    "X24n0449_006:0116b18": "無雜染。是則應無流轉生死。流轉生死。既現可得。由",
    "X24n0449_006:0116b19": "此應知有雜染法。既有雜染。亦有清淨。是故善現。應",
    "X24n0449_006:0116b20": "知有情雖自性空。遠離眾相。而有雜染清淨可得。",
    "X24n0449_006:0116b21": "卷三百三十四　三百三十五之五葉",
    "X24n0449_006:0116b22": "復次善現。假使於此四洲。乃至大千世界諸有情類。",
    "X24n0449_006:0116b23": "皆得人身。盡其形壽。供養迴向。得福甚多。若宣說甚",
    "X24n0449_006:0116b24": "深般若波羅蜜多。施設建立。分別開示。及住甚深般",
    "X24n0449_006:0116c01": "若波羅蜜多相應作意。所獲功德。甚多於彼。不可稱",
    "X24n0449_006:0116c02": "計。善現。若善男子等。於大眾中。宣說甚深般若波羅",
    "X24n0449_006:0116c03": "蜜多。及正安住一切智智相應作意。所獲功德。甚多",
    "X24n0449_006:0116c04": "於彼。不可稱計。善現。是菩薩常住般若波羅蜜多相",
    "X24n0449_006:0116c05": "應作意。諸餘作意。於其中間。無容現起。若離般若波",
    "X24n0449_006:0116c06": "羅蜜多相應作意。則為喪失一切智智相應作意(善學",
    "X24n0449_006:0116c07": "品竟)。",
    "X24n0449_006:0116c08": "卷三百三十五之六葉(斷分別品)　三百三十六",
    "X24n0449_006:0116c09": "善現白佛言。一切作意皆自性離。一切作意皆自性",
    "X24n0449_006:0116c10": "空。諸法亦爾。皆自性離。自性空。於自性離自性空中。",
    "X24n0449_006:0116c11": "若菩薩摩訶薩。若般若波羅蜜多。若一切智智。若謂",
    "X24n0449_006:0116c12": "作意。皆不可得。云何菩薩摩訶薩不離般若波羅蜜",
    "X24n0449_006:0116c13": "多相應作意。亦復不離一切智智相應作意。佛言。如",
    "X24n0449_006:0116c14": "是離空。非聲聞作。非獨覺作。非諸菩薩摩訶薩作。非",
    "X24n0449_006:0116c15": "諸佛作。亦非餘作。然一切法。法住。法定。法性。法界。不",
    "X24n0449_006:0116c16": "虗妄性。不變異性。真如。實際。法爾常住。是菩薩摩訶",
    "X24n0449_006:0116c17": "薩。不離般若波羅蜜多相應作意。亦復不離一切智",
    "X24n0449_006:0116c18": "智相應作意。何以故。如是離。空。無增無減。能正通達。",
    "X24n0449_006:0116c19": "名不離故。善現言。世尊。為即空性能行空不。不也善",
    "X24n0449_006:0116c20": "現。世尊。為離空性能行空不。不也善現。世尊。為即一",
    "X24n0449_006:0116c21": "切法能行般若波羅蜜多不。不也善現。世尊。為離一",
    "X24n0449_006:0116c22": "切法能行般若波羅蜜多不。不也善現。世尊。為即一",
    "X24n0449_006:0116c23": "切法空虗非有。不自在性。不堅實性。能行般若波羅",
    "X24n0449_006:0116c24": "蜜多不。不也善現。世尊。為離一切法空虗非有。不自",
    "X24n0449_006:0117a01": "在性。不堅實性。能行般若波羅蜜多不。不也善現。世",
    "X24n0449_006:0117a02": "尊。為即一切法真如。法界。法性。不虗妄性。不變異性。",
    "X24n0449_006:0117a03": "平等性。離生性。法定。法住。實際。虗空界。不思議界。能",
    "X24n0449_006:0117a04": "行般若波羅蜜多不。不也善現。世尊。為離一切法真",
    "X24n0449_006:0117a05": "如。法界。法性。不虗妄性。不變異性。平等性。離生性。法",
    "X24n0449_006:0117a06": "定。法住。實際。虗空界。不思議界。能行般若波羅蜜多",
    "X24n0449_006:0117a07": "不。不也善現。善現白佛言。世尊。若如是諸法。皆不能",
    "X24n0449_006:0117a08": "行般若波羅蜜多者。云何菩薩摩訶薩。能行般若波",
    "X24n0449_006:0117a09": "羅蜜多。佛告善現。汝見有法能行般若波羅蜜多不。",
    "X24n0449_006:0117a10": "汝見般若波羅蜜多是菩薩摩訶薩所行處不。汝所",
    "X24n0449_006:0117a11": "不見法。是法可得不。不可得法。有生滅不。善現答言。",
    "X24n0449_006:0117a12": "不也世尊。佛告善現。如汝所見。諸法實性。即是菩薩",
    "X24n0449_006:0117a13": "摩訶薩無生法忍。若菩薩成就如是無生法忍。便為",
    "X24n0449_006:0117a14": "如來應正等覺。授與無上正等菩提不退轉記。",
    "X24n0449_006:0117a15": "善現復白佛言。世尊。諸菩薩摩訶薩。以一切法無生",
    "X24n0449_006:0117a16": "性。得佛無上正等菩提不退轉記不。不也善現。世尊。",
    "X24n0449_006:0117a17": "諸菩薩摩訶薩。以一切法生性。得佛無上正等菩提",
    "X24n0449_006:0117a18": "不退轉記不。不也善現。世尊。以一切法生無生性。得",
    "X24n0449_006:0117a19": "佛無上正等菩提不退轉記不。不也善現。世尊。以一",
    "X24n0449_006:0117a20": "切法非生非無生性。得佛無上正等菩提不退轉記",
    "X24n0449_006:0117a21": "不。不也善現。時善現白佛言。世尊。云何菩薩摩訶薩。",
    "X24n0449_006:0117a22": "得佛無上正等菩提不退轉記。佛告善現。菩薩摩訶",
    "X24n0449_006:0117a23": "薩。於一切法無所得時。不作是念。我於無上正等菩",
    "X24n0449_006:0117a24": "提當能證得。我用是法。證得無上正等菩提。我由此",
    "X24n0449_006:0117b01": "法。于如是時。如是處。證得無上正等菩提。所以者何。",
    "X24n0449_006:0117b02": "諸菩薩摩訶薩。行深般若波羅蜜多。無如是等一切",
    "X24n0449_006:0117b03": "分別。何以故。甚深般若波羅蜜多。無分別故(斷分別品竟)。",
    "X24n0449_006:0117b04": "卷三百三十四(巧便學品)",
    "X24n0449_006:0117b05": "爾時天帝釋白佛言。般若波羅蜜多。一切分別。畢竟",
    "X24n0449_006:0117b06": "離故。若諸有情。如理思惟。依教修行。不雜諸餘心心",
    "X24n0449_006:0117b07": "所者。必不成就微少善根。佛言。般若波羅蜜多功德。",
    "X24n0449_006:0117b08": "勝一切法功德。爾時天帝釋告苾芻言。苾芻當知。菩",
    "X24n0449_006:0117b09": "薩修行甚深般若波羅蜜多故。常學菩薩摩訶薩眾",
    "X24n0449_006:0117b10": "所應學法。不學聲聞及諸獨覺所應學行。常學菩薩",
    "X24n0449_006:0117b11": "眾所應學故。諸天讚歎如說修行般若故。獲現世後",
    "X24n0449_006:0117b12": "世功德無量無邊。",
    "X24n0449_006:0117b13": "辨魔擾亂不擾亂(阿難啟問)。",
    "X24n0449_006:0117b14": "佛告阿難。阿難當知。若菩薩摩訶薩。未得無上正等",
    "X24n0449_006:0117b15": "菩提不退轉記。於不退轉記菩薩所。起損害心。鬬諍",
    "X24n0449_006:0117b16": "毀辱。輕蔑誹謗。是菩薩摩訶薩。隨起爾所念不饒益",
    "X24n0449_006:0117b17": "心。還退爾所劫曾修勝行。經爾所時遠離善友。還受",
    "X24n0449_006:0117b18": "爾所生死繫縛。若不棄捨大菩提心。還爾所劫勤修",
    "X24n0449_006:0117b19": "勝行。然後乃補所退功德。阿難白佛言。世尊。是菩薩",
    "X24n0449_006:0117b20": "摩訶薩所起惡心。生死罪苦。為要流轉經爾所時。為",
    "X24n0449_006:0117b21": "於中間亦得出離。所退勝行。為要精勤經爾所劫。然",
    "X24n0449_006:0117b22": "後乃補。為於中間有復本義。佛告阿難。我為菩薩獨",
    "X24n0449_006:0117b23": "覺聲聞。說有出罪還補善義。若菩薩摩訶薩所起損",
    "X24n0449_006:0117b24": "害心。後生慚愧。心無怨結。速還如法發露改悔。作如",
    "X24n0449_006:0117c01": "是念。我今已得難得人身。如何復起如是過惡。失大",
    "X24n0449_006:0117c02": "善利。我應饒益一切有情。如何於中反作衰損。我應",
    "X24n0449_006:0117c03": "恭敬一切有情。如僕事主。如何於中反生憍慢。毀辱",
    "X24n0449_006:0117c04": "凌蔑。我應受一切有情捶打訶罵。如何於彼反以暴",
    "X24n0449_006:0117c05": "惡身語加報。我應和解一切有情令相敬愛。云何復",
    "X24n0449_006:0117c06": "起勃惡言。與彼乖諍。我應忍受一切有情長時履踐。",
    "X24n0449_006:0117c07": "猶如道路。亦如橋梁。云何於彼反為凌辱。我求無上",
    "X24n0449_006:0117c08": "正等菩提。為脫有情生死大苦。令得究竟安樂涅槃。",
    "X24n0449_006:0117c09": "云何復欲加之以苦。我應從今窮未來際。如癡如瘂。",
    "X24n0449_006:0117c10": "如聾如盲。於諸有情。無所分別。假使截斷手足身分。",
    "X24n0449_006:0117c11": "於彼有情。終不起惡。忽我起惡。破壞無上正等覺心。",
    "X24n0449_006:0117c12": "障礙所求一切智智。阿難當知。是菩薩摩訶薩。我說",
    "X24n0449_006:0117c13": "中間亦有出罪還補善義。非要終于爾所劫數。流轉",
    "X24n0449_006:0117c14": "生死。",
    "X24n0449_006:0117c15": "菩薩當知。與求聲聞獨覺來者。不應交涉。設與交涉。",
    "X24n0449_006:0117c16": "不應共住。設與共住。不應與彼論議決擇。",
    "X24n0449_006:0117c17": "卷三百三十八至三百四十一之十三葉",
    "X24n0449_006:0117c18": "阿難白佛言。菩薩云何共住。佛言。應作是念。彼是我",
    "X24n0449_006:0117c19": "等真善知識。我等與彼學處。學時。及所學法。一切無",
    "X24n0449_006:0117c20": "異。如彼應學六波羅蜜多。乃至道相智。一切相智。我",
    "X24n0449_006:0117c21": "亦應學。若彼菩薩摩訶薩住雜作意。遠離一切智智",
    "X24n0449_006:0117c22": "相應作意。我則于中不同彼學。若彼菩薩離雜作意。",
    "X24n0449_006:0117c23": "不離一切智智相應作意。我則於中常同彼學。如是",
    "X24n0449_006:0117c24": "學時。名平等學。善現白佛言。云何菩薩摩訶薩平等",
    "X24n0449_006:0118a01": "性。而諸菩薩摩訶薩於中學故名平等學。佛言。一切",
    "X24n0449_006:0118a02": "法自性空。是菩薩摩訶薩平等性。諸菩薩摩訶薩於",
    "X24n0449_006:0118a03": "中學故名平等學。由平等學。疾證無上正等菩提。",
    "X24n0449_006:0118a04": "佛言。善現。如汝所說。若菩薩摩訶薩。為一切法盡故",
    "X24n0449_006:0118a05": "學。是學一切智智不。為一切法離故學。是學一切智",
    "X24n0449_006:0118a06": "智不。為一切法滅故學。是學一切智智不。為一切法",
    "X24n0449_006:0118a07": "無生故學。是學一切智智不。為一切法無滅故學。是",
    "X24n0449_006:0118a08": "學一切智智不。為一切法本來寂靜故學。是學一切",
    "X24n0449_006:0118a09": "智智不。為一切法自性涅槃故學。是學一切智智不。",
    "X24n0449_006:0118a10": "善現。於汝意云何。一切法真如。盡。滅。斷不。善現答言。",
    "X24n0449_006:0118a11": "不也世尊。佛言。若菩薩摩訶薩。於真如如是學。是學",
    "X24n0449_006:0118a12": "一切智智。善現。當知真如無盡。無滅。無斷。不可作證。",
    "X24n0449_006:0118a13": "是菩薩摩訶薩成就善巧方便勢力。由此善巧方便",
    "X24n0449_006:0118a14": "力故。雖能數入靜慮無量及無色定。而不隨彼勢力",
    "X24n0449_006:0118a15": "受生。甚深般若波羅蜜多所攝受故。成就如是善巧",
    "X24n0449_006:0118a16": "方便。於諸定中。雖常獲得入出自在。而不隨彼諸定",
    "X24n0449_006:0118a17": "勢力。生長壽天。廢修菩薩摩訶薩行。如是學時。於佛",
    "X24n0449_006:0118a18": "十力。四無所畏。四無礙解。大慈大悲大喜大捨。及十",
    "X24n0449_006:0118a19": "八佛不共法等。無量無數無邊佛法。皆得清淨。決定",
    "X24n0449_006:0118a20": "不墮一切聲聞獨覺地。爾時善現白佛言。若一切法",
    "X24n0449_006:0118a21": "本性清淨。云何菩薩摩訶薩。於諸法中復得清淨。佛",
    "X24n0449_006:0118a22": "告善現言。諸法本來自性清淨。菩薩於一切法本性。",
    "X24n0449_006:0118a23": "清淨中。精勤修學甚深般若波羅蜜多。如實通達。無",
    "X24n0449_006:0118a24": "沒無滯。遠離一切煩惱染著。故說菩薩復得清淨。善",
    "X24n0449_006:0118b01": "現。雖一切法本性清淨。而諸異生不知見覺。是菩薩",
    "X24n0449_006:0118b02": "摩訶薩。為欲令彼知見覺故。修行一切佛法。於諸有",
    "X24n0449_006:0118b03": "情心行差別。皆能通達。至極彼岸。善巧方便。令諸有",
    "X24n0449_006:0118b04": "情。證一切法本性清淨。",
    "X24n0449_006:0118b05": "如是修學甚深般若波羅蜜多善巧方便。終不發起",
    "X24n0449_006:0118b06": "執取色等法相相應之心。何以故。行深般若波羅蜜",
    "X24n0449_006:0118b07": "多善巧方便。都不見法是可得者。無所得故。不起執",
    "X24n0449_006:0118b08": "取色等法相相應之心。復次善現。甚深般若波羅蜜",
    "X24n0449_006:0118b09": "多。含容一切波羅蜜多。譬如諸殞歿者。命根滅故。諸",
    "X24n0449_006:0118b10": "根亦滅。般若波羅蜜多亦復如是。一切所學波羅蜜",
    "X24n0449_006:0118b11": "多。悉皆隨從。若無般若波羅蜜多。亦無一切波羅蜜",
    "X24n0449_006:0118b12": "多。復次善現。修學如是甚深般若波羅蜜多。無有一",
    "X24n0449_006:0118b13": "切功德善根而不能得。聲聞獨覺功德善根亦皆能",
    "X24n0449_006:0118b14": "得。但於其中無住無著。以勝智見正觀察已。超過彼",
    "X24n0449_006:0118b15": "位。趣入菩薩正性離生故。復次善現。修學如是甚深",
    "X24n0449_006:0118b16": "般若波羅蜜多。當知已於一切智智得不退轉。遠離",
    "X24n0449_006:0118b17": "聲聞及獨覺地。鄰近無上正等菩提(巧便學品竟)。",
    "X24n0449_006:0118b18": "卷三百四十一之十四葉(願喻品)　三百四十二之十四",
    "X24n0449_006:0118b19": "葉",
    "X24n0449_006:0118b20": "佛告天帝釋言。隨喜福。不可稱量。不可數知。所隨喜",
    "X24n0449_006:0118b21": "福。無邊際故。天帝釋言。若諸有情。深心愛敬佛法僧",
    "X24n0449_006:0118b22": "寶。於諸菩薩功德善根。應生隨喜。既隨喜已。迴向無",
    "X24n0449_006:0118b23": "上正等菩提。而不應生一二多想。佛言。如是如是。於",
    "X24n0449_006:0118b24": "迴向時。不應執著即心離心。亦不應執著即心修行。",
    "X24n0449_006:0118c01": "離心修行。若能如是無所執著隨喜迴向。疾證無上",
    "X24n0449_006:0118c02": "正等菩提。",
    "X24n0449_006:0118c03": "善現白佛言。云何菩薩以如幻心。能證無上正等菩",
    "X24n0449_006:0118c04": "提。佛言。汝見菩薩如幻心不。善現答言。我不見幻。亦",
    "X24n0449_006:0118c05": "不見有如幻之心。佛言。若處無幻。無如幻心。汝見有",
    "X24n0449_006:0118c06": "是心能證無上正等菩提不。善現答言。我都不見有",
    "X24n0449_006:0118c07": "處無幻。無如幻心。更有是心能證無上正等菩提。佛",
    "X24n0449_006:0118c08": "言。若處離幻離如幻心。汝見有是法能證無上正等",
    "X24n0449_006:0118c09": "菩提不。善現答言。我都不見有處離幻離如幻心。更",
    "X24n0449_006:0118c10": "有是法能證無上正等菩提。世尊。我都不見即離心",
    "X24n0449_006:0118c11": "法。說何等法是有是無。以一切法畢竟離故。若一切",
    "X24n0449_006:0118c12": "法畢竟離者。不可施設此法是有。此法是無。若法不",
    "X24n0449_006:0118c13": "可施設有無。則不可說能證無上正等菩提。非無所",
    "X24n0449_006:0118c14": "有法能證菩提故。所以者何。一切法皆無所有。性不",
    "X24n0449_006:0118c15": "可得。無染無淨。何以故。一切法畢竟離故。世尊。若法",
    "X24n0449_006:0118c16": "畢竟離。是法不應修。亦不應壞。亦不應引。甚深般若",
    "X24n0449_006:0118c17": "波羅蜜多畢竟離故。不應能引。世尊。甚深般若波羅",
    "X24n0449_006:0118c18": "蜜多。既畢竟離。云何可說菩薩摩訶薩依甚深般若",
    "X24n0449_006:0118c19": "波羅蜜多。證得無上正等菩提。世尊。諸佛無上正等",
    "X24n0449_006:0118c20": "菩提。亦畢竟離。云何離法能證離法。是故般若波羅",
    "X24n0449_006:0118c21": "蜜多。應不可說證得無上正等菩提。佛言。如是如是。",
    "X24n0449_006:0118c22": "以一切法畢竟離故。可得無上正等菩提。若一切法",
    "X24n0449_006:0118c23": "畢竟離。應非一切法。以一切法畢竟離故。名為一切",
    "X24n0449_006:0118c24": "法。是故善現。菩薩摩訶薩。非不依般若波羅蜜多。能",
    "X24n0449_006:0119a01": "證無上正等菩提。雖非離法能證離法。而證無上正",
    "X24n0449_006:0119a02": "等菩提。非不依止甚深般若波羅蜜多。是故菩薩摩",
    "X24n0449_006:0119a03": "訶薩眾。欲得無上正等菩提。應勤修學甚深般若波",
    "X24n0449_006:0119a04": "羅蜜多。善現白佛言。菩薩觀一切法既不可得。有何",
    "X24n0449_006:0119a05": "法義可為所證。有何般若可為能證。復有何等而可",
    "X24n0449_006:0119a06": "設施。云何由此證得菩提。世尊。甚深般若波羅蜜多。",
    "X24n0449_006:0119a07": "於一切法無分別故。爾時舍利子問善現言。若一切",
    "X24n0449_006:0119a08": "法皆無分別。云何而有地獄。傍生。鬼界。人。天。五趣差",
    "X24n0449_006:0119a09": "別。云何復有修預流。一來。不還。阿羅漢。獨覺菩薩。諸",
    "X24n0449_006:0119a10": "佛位異。善現言。舍利子。有情顛倒煩惱因緣。造作種",
    "X24n0449_006:0119a11": "種身語意業。由此感得欲為根本。業異熟果。依此施",
    "X24n0449_006:0119a12": "設地獄傍生鬼界人天五趣差別。言云何有修預流",
    "X24n0449_006:0119a13": "等諸位異者。舍利子。無分別故。有修預流。及預流果。",
    "X24n0449_006:0119a14": "乃至無分別故。有修如來應正等覺。及佛無上正等",
    "X24n0449_006:0119a15": "菩提。舍利子。過去如來應正等覺。由無分別。分別斷",
    "X24n0449_006:0119a16": "故。可施設有。未來如來應正等覺。亦無分別。分別斷",
    "X24n0449_006:0119a17": "故。可施設有。現在十方諸佛世界一切如來應正等",
    "X24n0449_006:0119a18": "覺現說法者。亦無分別。分別斷故。可施設有。由此因",
    "X24n0449_006:0119a19": "緣。知一切法皆無分別。若行如是無分別相甚深般",
    "X24n0449_006:0119a20": "若波羅蜜多。便能證得無分別相所求無上正等菩",
    "X24n0449_006:0119a21": "提(願喻品竟)。",
    "X24n0449_006:0119a22": "卷三百四十二之十五葉(堅等讚品)",
    "X24n0449_006:0119a23": "舍利子問善現言。菩薩摩訶薩。行深般若波羅蜜多",
    "X24n0449_006:0119a24": "時。為行堅實法。為行無堅實法耶。善現答言。為行無",
    "X24n0449_006:0119b01": "堅實法。不為行堅實法。何以故。般若波羅蜜多無堅",
    "X24n0449_006:0119b02": "實故。乃至一切智智亦無堅實故。所以者何。菩薩摩",
    "X24n0449_006:0119b03": "訶薩行深般若波羅蜜多時。於般若波羅蜜多。乃至",
    "X24n0449_006:0119b04": "一切智智。尚不見無堅實可得。況見有堅實可得。善",
    "X24n0449_006:0119b05": "現告欲色界諸天子言。菩薩摩訶薩。雖知有情都無",
    "X24n0449_006:0119b06": "所有。而發無上正等覺心。擐功德鎧。為欲調伏諸有",
    "X24n0449_006:0119b07": "情類。如有為欲調伏虗空。諸天子。諸菩薩摩訶薩擐",
    "X24n0449_006:0119b08": "大悲鎧。為欲調伏一切有情。而諸有情都無所有。為",
    "X24n0449_006:0119b09": "欲利樂一切有情。而諸有情。及大悲鎧。俱不可得。所",
    "X24n0449_006:0119b10": "以者何。諸天子。有情離故。當知菩薩摩訶薩亦離。有",
    "X24n0449_006:0119b11": "情空故。當知菩薩摩訶薩亦空。有情不堅實故。當知",
    "X24n0449_006:0119b12": "菩薩摩訶薩亦不堅實。有情無所有故。當知菩薩摩",
    "X24n0449_006:0119b13": "訶薩亦無所有。若菩薩問如是事。心不沈沒。不驚不",
    "X24n0449_006:0119b14": "怖。亦不憂悔。當知是菩薩摩訶薩行深般若波羅蜜",
    "X24n0449_006:0119b15": "多。",
    "X24n0449_006:0119b16": "卷三百四十三至三百四十五",
    "X24n0449_006:0119b17": "諸天子。色離故有情離。乃至一切智智離故有情離。",
    "X24n0449_006:0119b18": "乃至一切智智離故。諸佛無上正等菩提離。若菩薩",
    "X24n0449_006:0119b19": "聞說諸法無不遠離。心不沈沒。不驚不怖。亦不憂悔。",
    "X24n0449_006:0119b20": "當知是菩薩摩訶薩行深般若波羅蜜多。",
    "X24n0449_006:0119b21": "卷三百四十六",
    "X24n0449_006:0119b22": "佛告善現言。何因緣故。諸菩薩於深般若波羅蜜多。",
    "X24n0449_006:0119b23": "心不沈沒。善現白佛言。以一切皆非有。皆遠離。皆寂",
    "X24n0449_006:0119b24": "靜。無所有。無生滅故。諸菩薩於深般若波羅蜜多。心",
    "X24n0449_006:0119c01": "不沈沒。所以者何。是菩薩觀一切法皆不可得。不可",
    "X24n0449_006:0119c02": "施設。是能沈沒。是所沈沒。是沈沒時。是沈沒處。是沈",
    "X24n0449_006:0119c03": "沒者。由此沈沒。由是因緣。諸菩薩聞如是事。心不沈",
    "X24n0449_006:0119c04": "沒。不驚不怖。亦不憂悔。",
    "X24n0449_006:0119c05": "善現白佛言。世尊。諸法實性皆不可得。云何菩薩摩",
    "X24n0449_006:0119c06": "訶薩安住真如。精進修學。速當安住不退轉地。疾證",
    "X24n0449_006:0119c07": "無上正等菩提。佛言。善現。如佛所化安住真如。修諸",
    "X24n0449_006:0119c08": "菩薩摩訶薩行。速當安住不退轉地。疾證無上正等",
    "X24n0449_006:0119c09": "菩提。為諸有情宣說正法。諸菩薩亦復如是。善現復",
    "X24n0449_006:0119c10": "白佛言。如來所化。都無所有。法離真如。又不可得。誰",
    "X24n0449_006:0119c11": "住真如。修菩薩行。佛言。真如尚不可得。何況得有安",
    "X24n0449_006:0119c12": "住真如。修菩薩行。此若實有。無有是處。何以故。諸法",
    "X24n0449_006:0119c13": "真如。無生無滅。亦無住異少分可得。誰於其中。可得",
    "X24n0449_006:0119c14": "安住。修菩薩行。爾時天帝釋白佛言。雖知諸法皆不",
    "X24n0449_006:0119c15": "可得而求菩提。甚為難事。善現語天帝釋言。憍尸迦。",
    "X24n0449_006:0119c16": "諸菩薩行深般若波羅蜜多。觀一切法無不皆空。謂",
    "X24n0449_006:0119c17": "觀一切有色法空。無色法亦空。觀一切有見法空。無",
    "X24n0449_006:0119c18": "見法亦空。觀一切有對法空。無對法亦空。觀一切有",
    "X24n0449_006:0119c19": "漏法空。無漏法亦空。觀一切有為法空。無為法亦空。",
    "X24n0449_006:0119c20": "觀一切世間法空。出世間法亦空。觀一切寂靜法空。",
    "X24n0449_006:0119c21": "不寂靜法亦空。觀一切遠離法空。不遠離法亦空。觀",
    "X24n0449_006:0119c22": "一切過去法空。未來現在法亦空。觀一切善法空。不",
    "X24n0449_006:0119c23": "善無記法亦空。觀一切欲界法空。色無色界法亦空。",
    "X24n0449_006:0119c24": "觀一切學法空。無學非學非無學法亦空。觀一切見",
    "X24n0449_006:0120a01": "所斷法空。修所斷非所斷法亦空。觀一切有法空。無",
    "X24n0449_006:0120a02": "法非有非無法亦空。觀如是等一切法空。諸法空中。",
    "X24n0449_006:0120a03": "都無所有。誰沈誰沒。誰怖誰驚。誰疑誰滯。天帝釋白",
    "X24n0449_006:0120a04": "善現言。尊者所說。一切依空。是故所言常無罣礙。譬",
    "X24n0449_006:0120a05": "如以箭仰射虗空。若近若遠。俱無罣礙。尊者所說亦",
    "X24n0449_006:0120a06": "復如是(堅等讚品竟)。",
    "X24n0449_006:0120a07": "卷三百四十六之十一葉(囑累品)　三百四十七之十五",
    "X24n0449_006:0120a08": "葉",
    "X24n0449_006:0120a09": "佛告天帝釋言。憍尸迦。具壽善現安住空故。觀一切",
    "X24n0449_006:0120a10": "法尚不可得。況有行一切法者。何以故。於一切法住。",
    "X24n0449_006:0120a11": "遠離住。寂靜住。無所得住。空住。無相住。無願住。如是",
    "X24n0449_006:0120a12": "等無量勝住。除如來住。是諸菩薩摩訶薩眾所住般",
    "X24n0449_006:0120a13": "若波羅蜜多最勝行住。於諸聲聞獨覺等住。為最為",
    "X24n0449_006:0120a14": "勝。為長為尊。為妙為微妙。為上為無上。",
    "X24n0449_006:0120a15": "菩薩摩訶薩欲得安住最勝住者。當學般若波羅蜜",
    "X24n0449_006:0120a16": "多。欲得安住如來住者。當學般若波羅蜜多。",
    "X24n0449_006:0120a17": "爾時無數天眾。及六千苾芻。各取天上香華。奉散如",
    "X24n0449_006:0120a18": "來。各發願言。願常安住甚深般若波羅蜜多最勝行",
    "X24n0449_006:0120a19": "住。爾時世尊於微笑時。種種色光從口中出。慶喜即",
    "X24n0449_006:0120a20": "從座起。合掌白言。何因何緣。現此微笑。佛告慶喜。此",
    "X24n0449_006:0120a21": "發勝願六千苾芻。於未來星喻劫中。當得菩提。名散",
    "X24n0449_006:0120a22": "華如來。故我微笑。爾時世尊讚說般若波羅蜜多。付",
    "X24n0449_006:0120a23": "囑慶喜已。復於天龍大眾前。現神通力。令眾皆見不",
    "X24n0449_006:0120a24": "動如來為眾說法。及見彼土眾相莊嚴。忽復不見。佛",
    "X24n0449_006:0120b01": "告慶喜。不動如來應正等覺。國土眾會。汝復見不。慶",
    "X24n0449_006:0120b02": "喜白言。我不復見。彼事非此眼所行故。佛告慶喜。如",
    "X24n0449_006:0120b03": "彼佛土眾會等事。非此土眼所行境界。一切法亦如",
    "X24n0449_006:0120b04": "是。皆非眼根之所行境。法不行法。法不見法。法不知",
    "X24n0449_006:0120b05": "法。當知一切法無行者。無見者。無知者。無動無作。所",
    "X24n0449_006:0120b06": "以者何。以一切法皆無作用。能取所取。性遠離故。以",
    "X24n0449_006:0120b07": "一切法不可思議。能所思議性遠離故。以一切法如",
    "X24n0449_006:0120b08": "幻事等。眾緣和合相似有故。以一切法無作受者。妄",
    "X24n0449_006:0120b09": "現似有。無堅實故。若菩薩摩訶薩如是知。如是見。如",
    "X24n0449_006:0120b10": "是行者。是行般若波羅蜜多。亦不執著此諸法相。",
    "X24n0449_006:0120b11": "甚深般若波羅蜜多。無量無盡(囑累品竟)。",
    "X24n0449_006:0120b12": "卷三百四十七之十五葉(無盡品)　卷三百四十八",
    "X24n0449_006:0120b13": "善現白佛言。云何菩薩應引般若波羅蜜多。佛告善",
    "X24n0449_006:0120b14": "現言。一切法無盡故。菩薩摩訶薩應引般若波羅蜜",
    "X24n0449_006:0120b15": "多。一切法虗空無故。應引般若波羅蜜多。觀十二緣",
    "X24n0449_006:0120b16": "如虗空無盡故。應引般若波羅蜜多。善現。菩薩摩訶",
    "X24n0449_006:0120b17": "薩。行深般若波羅蜜多時。不見一切法若常若無常。",
    "X24n0449_006:0120b18": "若樂若苦。若我若無我。若寂靜若不寂靜。若遠離若",
    "X24n0449_006:0120b19": "不遠離。是時菩薩摩訶薩。雖行般若波羅蜜多。而不",
    "X24n0449_006:0120b20": "見有所行一切法。亦復不見有法。能見所行一切法。",
    "X24n0449_006:0120b21": "當知菩薩摩訶薩。於一切法。都無所得而為方便。應",
    "X24n0449_006:0120b22": "行如是甚深般若波羅蜜多。",
    "X24n0449_006:0120b23": "爾時惡魔見諸菩薩。於一切法。以無所得而為方便。",
    "X24n0449_006:0120b24": "行深般若波羅蜜多。生大愁惱。如中毒箭。各於其座。",
    "X24n0449_006:0120c01": "不能自安。善現當知。諸菩薩應常安住甚深般若波",
    "X24n0449_006:0120c02": "羅蜜多最勝行住(無盡品竟)。",
    "X24n0449_006:0120c03": "卷三百四十九(相引攝品)　卷三百五十",
    "X24n0449_006:0120c04": "佛告善現。安住布施波羅蜜多。引攝淨戒。安忍。精進。",
    "X24n0449_006:0120c05": "靜慮。般若波羅蜜多。",
    "X24n0449_006:0120c06": "安住淨戒波羅蜜多。引攝布施。安忍。精進。靜慮。般若",
    "X24n0449_006:0120c07": "波羅蜜多。",
    "X24n0449_006:0120c08": "安住安忍波羅蜜多。引攝布施。淨戒。精進。靜慮。般若",
    "X24n0449_006:0120c09": "波羅蜜多。",
    "X24n0449_006:0120c10": "安住精進波羅蜜多。引攝布施。淨戒。安忍。靜慮。般若",
    "X24n0449_006:0120c11": "波羅蜜多(本卷十九葉止)。",
    "X24n0449_006:0120c12": "安住靜慮波羅蜜多。引攝布施。淨戒。安忍。精進。般若",
    "X24n0449_006:0120c13": "波羅蜜多。",
    "X24n0449_006:0120c14": "安住般若波羅蜜多。引攝布施。淨戒。安忍。精進。靜慮。",
    "X24n0449_006:0120c15": "波羅蜜多(引攝品竟)。",
    "X24n0449_006:0120c16": "卷三百五十一(多問不二品)　卷三百五十二",
    "X24n0449_006:0120c17": "佛言。善現。當知布施等五波羅蜜多。皆由般若波羅",
    "X24n0449_006:0120c18": "蜜多所攝受故。乃得名為波羅蜜多。布施等五波羅",
    "X24n0449_006:0120c19": "蜜多。隨順般若波羅蜜多。由彼勢力所引導故。速趣",
    "X24n0449_006:0120c20": "無上正等菩提。",
    "X24n0449_006:0120c21": "善現白佛言。若六波羅蜜多。無差別相。皆是般若波",
    "X24n0449_006:0120c22": "羅蜜多所攝受故。皆由般若波羅蜜多修成滿故。應",
    "X24n0449_006:0120c23": "合成一波羅蜜多。云何可說於布施等波羅蜜多。為",
    "X24n0449_006:0120c24": "最為勝。為長為尊。為妙為微妙。為上為無上。佛言。如",
    "X24n0449_006:0121a01": "是如是。依上般若波羅蜜多。方能趣入一切智智。乃",
    "X24n0449_006:0121a02": "得名為到彼岸故。皆同一味。相無差別。不可施設此",
    "X24n0449_006:0121a03": "是布施。此是淨戒。乃至般若。善現復白佛言。波羅蜜",
    "X24n0449_006:0121a04": "多及一切法。若隨實義。皆無此彼勝劣差別。何緣故",
    "X24n0449_006:0121a05": "說般若為最為勝。為長為尊。為妙為微妙。為上為無",
    "X24n0449_006:0121a06": "上。佛言。如是如是。如汝所說。若隨實義波羅蜜多。及",
    "X24n0449_006:0121a07": "一切法。皆無此彼勝劣差別。但依世俗言說作用。說",
    "X24n0449_006:0121a08": "有此彼勝劣差別。施設布施波羅蜜多。施設淨戒安",
    "X24n0449_006:0121a09": "忍精進靜慮般若波羅蜜多。為欲度脫諸有情類。世",
    "X24n0449_006:0121a10": "俗作用生老病死。然諸有情。生老病死。皆非實有。但",
    "X24n0449_006:0121a11": "假施設。所以者何。有情無故。當知諸法亦無所有。甚",
    "X24n0449_006:0121a12": "深般若波羅蜜多。了達一切都無所有。能拔有情世",
    "X24n0449_006:0121a13": "俗作用生老病死。由此故說般若為最為勝。為長為",
    "X24n0449_006:0121a14": "尊。為妙為微妙。為上為無上。善現。由此般若波羅蜜",
    "X24n0449_006:0121a15": "多。能善攝取一切善法。和合趣入一切智智。安住不",
    "X24n0449_006:0121a16": "動。以無所住而為方便。善現白佛言。於諸善法有取",
    "X24n0449_006:0121a17": "捨不。佛言。甚深般若波羅蜜多。於一切法無取無捨。",
    "X24n0449_006:0121a18": "善現言。云何於一切法無取無捨。佛言。不思惟一切",
    "X24n0449_006:0121a19": "法。如是於一切法無取無捨。善現。甚深般若波羅蜜",
    "X24n0449_006:0121a20": "多。於一切法。不思惟一切相。亦不思惟一切所緣。如",
    "X24n0449_006:0121a21": "是不思惟一切法。",
    "X24n0449_006:0121a22": "善現復白佛言。若菩薩摩訶薩。不思惟一切法。云何",
    "X24n0449_006:0121a23": "增長所種善根。若不增長所種善根。云何圓滿波羅",
    "X24n0449_006:0121a24": "蜜多。若不圓滿波羅蜜多。云何能得一切智智。佛言。",
    "X24n0449_006:0121b01": "善現。不思惟一切法。便能增長所種善根。所種善根",
    "X24n0449_006:0121b02": "得增長故。便能圓滿波羅蜜多。波羅蜜多得圓滿故。",
    "X24n0449_006:0121b03": "便能證得一切智智。所以者何。不思惟一切法。乃能",
    "X24n0449_006:0121b04": "具足修諸菩薩摩訶薩行。證得無上正等菩提。善現",
    "X24n0449_006:0121b05": "復白佛言。何緣諸菩薩要不思惟一切法。乃能具足",
    "X24n0449_006:0121b06": "修諸菩薩行。證得無上正等菩提。",
    "X24n0449_006:0121b07": "卷三百五十三",
    "X24n0449_006:0121b08": "佛言。善現。若菩薩摩訶薩思惟一切法。則染著欲界。",
    "X24n0449_006:0121b09": "色無色界。不能具足修諸菩薩摩訶薩行。證得無上",
    "X24n0449_006:0121b10": "正等菩提。是故當勤修學甚深般若波羅蜜多。不應",
    "X24n0449_006:0121b11": "思惟染著諸法。善現復白佛言。世尊。若菩薩摩訶薩。",
    "X24n0449_006:0121b12": "精勤修學甚深般若波羅蜜多。當於何住。佛言。善現。",
    "X24n0449_006:0121b13": "若菩薩摩訶薩。精勤修學甚深般若波羅蜜多。不應",
    "X24n0449_006:0121b14": "住一切法。何以故。不見有法可于其中而起執著及",
    "X24n0449_006:0121b15": "安住故。善現。甚深般若波羅蜜多。都無自性。可于諸",
    "X24n0449_006:0121b16": "法有所執著。是故修行般若波羅蜜多。于一切法。及",
    "X24n0449_006:0121b17": "深般若波羅蜜多。皆無執著。若菩薩修行般若波羅",
    "X24n0449_006:0121b18": "蜜多時。起如是想。此是般若波羅蜜多。則是遍行諸",
    "X24n0449_006:0121b19": "法實相。由起此想。便退般若波羅蜜多。若退般若波",
    "X24n0449_006:0121b20": "羅蜜多。則退一切法。何以故。甚深般若波羅蜜多。是",
    "X24n0449_006:0121b21": "一切種白法根本。若退般若波羅蜜多。則為退失一",
    "X24n0449_006:0121b22": "切白法。",
    "X24n0449_006:0121b23": "卷三百五十四至卷三百五十八",
    "X24n0449_006:0121b24": "復次善現。甚深般若波羅蜜多。遍能攝受一切法。若",
    "X24n0449_006:0121c01": "退失般若波羅蜜多。則不能攝受一切法。何以故。非",
    "X24n0449_006:0121c02": "離般若波羅蜜多。能遍攝受殊勝善法。及證無上正",
    "X24n0449_006:0121c03": "等菩提。",
    "X24n0449_006:0121c04": "復次善現。若菩薩作如是念。安住般若波羅蜜多。定",
    "X24n0449_006:0121c05": "得授記。若退失般若波羅蜜多。不得授記。何以故。非",
    "X24n0449_006:0121c06": "離般若波羅蜜多。可於無上正等菩提而得授記。復",
    "X24n0449_006:0121c07": "次善現。若菩薩作如是念。安住般若波羅蜜多。則遍",
    "X24n0449_006:0121c08": "引發一切法。若退失般若波羅蜜多。則不能引發一",
    "X24n0449_006:0121c09": "切法。何以故。非離般若波羅蜜多。而能引法安住善",
    "X24n0449_006:0121c10": "法。復次善現。若菩薩作如是念。佛知諸法無攝受相。",
    "X24n0449_006:0121c11": "自證無上正等菩提。則為退失般若波羅蜜多。何以",
    "X24n0449_006:0121c12": "故。如來於法。無知無覺。無說無示。所以者何。諸法實",
    "X24n0449_006:0121c13": "性。不可知覺。不可施設。云何得有知覺說示一切法",
    "X24n0449_006:0121c14": "者。若言實有知覺說示一切法者。無有是處。爾時善",
    "X24n0449_006:0121c15": "現白佛言。云何修行般若波羅蜜多。遠離如是種種",
    "X24n0449_006:0121c16": "過失。佛言。諸法無所有。不可取。若法無所有不可取。",
    "X24n0449_006:0121c17": "則無有能現等覺者。亦無有能宣說開示。若如是行。",
    "X24n0449_006:0121c18": "是行般若波羅蜜多。離諸過失。若著無所有不可取",
    "X24n0449_006:0121c19": "法。則離般若波羅蜜多。何以故。甚深般若波羅蜜多。",
    "X24n0449_006:0121c20": "於一切法無所執著。無所攝受。若於諸法有所執著。",
    "X24n0449_006:0121c21": "有所攝受。則離般若波羅蜜多。時善現白佛言。般若",
    "X24n0449_006:0121c22": "波羅蜜多。於般若波羅蜜多。為遠離。為不遠離。乃至",
    "X24n0449_006:0121c23": "一切法。於一切法為遠離。為不遠離。若般若波羅蜜",
    "X24n0449_006:0121c24": "多於般若波羅蜜多。設遠離。設不遠離。乃至一切法。",
    "X24n0449_006:0122a01": "於一切法設遠離。設不遠離。云何菩薩摩訶薩能無",
    "X24n0449_006:0122a02": "執著般若波羅蜜多。乃至能無執著引發一切法。佛",
    "X24n0449_006:0122a03": "言。善現。般若波羅蜜多。於般若波羅蜜多。非遠離非",
    "X24n0449_006:0122a04": "不遠離。是故菩薩摩訶薩。能無執著引發般若波羅",
    "X24n0449_006:0122a05": "蜜多。乃至能無執著引發一切法。何以故。善現。非即",
    "X24n0449_006:0122a06": "自性。非離自性。而能安住引發自性。復次善現。菩薩",
    "X24n0449_006:0122a07": "摩訶薩行深般若波羅蜜多時。不執著一切法。謂此",
    "X24n0449_006:0122a08": "是一切法。此一切法屬彼。於如是一切法無執著故。",
    "X24n0449_006:0122a09": "便能引發一切法。若於諸法中有所執著。謂此是法。",
    "X24n0449_006:0122a10": "此法屬彼。則不能隨意引發安住殊勝功德。復次善",
    "X24n0449_006:0122a11": "現。行深般若波羅蜜多時。不觀一切法若常若無常。",
    "X24n0449_006:0122a12": "若樂若苦。若我若無我。若淨若不淨。若寂靜若不寂",
    "X24n0449_006:0122a13": "靜。若遠離若不遠離。是菩薩摩訶薩。於如是一切法",
    "X24n0449_006:0122a14": "不觀察故。便能引發安住一切法。若於諸法中有所",
    "X24n0449_006:0122a15": "觀察。則不能隨意引發安住殊勝功德。復次善現。若",
    "X24n0449_006:0122a16": "菩薩行深般若波羅蜜多。則為行靜慮。乃至布施波",
    "X24n0449_006:0122a17": "羅蜜多。則為行內空。乃至道相智。一切相智。善現。甚",
    "X24n0449_006:0122a18": "深般若波羅蜜多。隨所行處。所有一切波羅蜜多。及",
    "X24n0449_006:0122a19": "餘一切菩提分法。皆悉隨從甚深般若波羅蜜多。時",
    "X24n0449_006:0122a20": "善現白佛言。云何為道。云何為非道。佛言。諸異生道。",
    "X24n0449_006:0122a21": "非諸菩薩摩訶薩道。諸聲聞獨覺道。非諸菩薩摩訶",
    "X24n0449_006:0122a22": "薩道。自利利他道。是諸菩薩摩訶薩道。一切智智道。",
    "X24n0449_006:0122a23": "是諸菩薩摩訶薩道。不住生死及涅槃道。是諸菩薩",
    "X24n0449_006:0122a24": "摩訶薩道。是為道及非道。善現。甚深般若波羅蜜多。",
    "X24n0449_006:0122b01": "雖能示現一切法所作事。而於此事無所取著。善現。",
    "X24n0449_006:0122b02": "甚深般若波羅蜜多。離令菩薩遠離聲聞獨覺等地。",
    "X24n0449_006:0122b03": "親近無上正等菩提。而於諸法無起無滅。以法住性",
    "X24n0449_006:0122b04": "為定量故。善現。菩薩行深般若波羅蜜多時。應緣一",
    "X24n0449_006:0122b05": "切智智。為諸有情而修六種波羅蜜多。應與六種波",
    "X24n0449_006:0122b06": "羅蜜多。常共相應不相捨離。爾時善現白佛言。云何",
    "X24n0449_006:0122b07": "常共相應。不相捨離。佛言。如實觀一切法非相應非",
    "X24n0449_006:0122b08": "不相應。是能與六波羅蜜多常共相應不相捨離。若",
    "X24n0449_006:0122b09": "菩薩恒作是念。我不應住一切法。何以故。一切法非",
    "X24n0449_006:0122b10": "能住。非所住故。是菩薩能與六種波羅蜜多。常共相",
    "X24n0449_006:0122b11": "應不相捨離。",
    "X24n0449_006:0122b12": "善現白佛言。云何行般若波羅羅多時。便為過去未",
    "X24n0449_006:0122b13": "來現在諸佛護念。佛言。菩薩摩訶薩。行一切法時。觀",
    "X24n0449_006:0122b14": "一切法不可得故。為過去未來現在諸佛護念。善現。",
    "X24n0449_006:0122b15": "過去未來現在諸佛。不以一切法故。護念是菩薩摩",
    "X24n0449_006:0122b16": "訶薩。",
    "X24n0449_006:0122b17": "善現白佛言。諸菩薩雖多處學。而無所學。佛言。如是",
    "X24n0449_006:0122b18": "如是。實無有法可令菩薩摩訶薩於中學故。",
    "X24n0449_006:0122b19": "善現復白佛言。云何菩薩於一切法如實了知略廣",
    "X24n0449_006:0122b20": "之相。佛言。若菩薩摩訶薩。如實了知一切法真如相。",
    "X24n0449_006:0122b21": "是於一切法如實了知略廣之相。善現。一切法真如",
    "X24n0449_006:0122b22": "無生無滅。亦無住異而可施設。是名一切法真如相。",
    "X24n0449_006:0122b23": "復次善現。若菩薩如實了知一切法實際相。是於一",
    "X24n0449_006:0122b24": "切法如實了知略廣之相。善現。無色際。是名色實際",
    "X24n0449_006:0122c01": "相。乃至無諸佛無上正等菩提際。是名諸佛無上正",
    "X24n0449_006:0122c02": "等菩提際相。復次善現。若菩薩如實了知一切法。法",
    "X24n0449_006:0122c03": "界相。是於一切法如實了知略廣之相。善現。色界虗",
    "X24n0449_006:0122c04": "空界。是名色法界。乃至諸佛無上正等菩提界虗空",
    "X24n0449_006:0122c05": "界。是名諸佛無上正等菩提法界。此一切法界。無斷",
    "X24n0449_006:0122c06": "無別而可施設。是名一切法界相。諸菩薩摩訶薩。如",
    "X24n0449_006:0122c07": "實了知當於中學。於一切法如實了知略廣之相。",
    "X24n0449_006:0122c08": "卷三百五十九",
    "X24n0449_006:0122c09": "善現白佛言。菩薩復云何知一切法略廣相。佛言。一",
    "X24n0449_006:0122c10": "切法。不合不散。何以故。諸法皆無自性。若無自性。則",
    "X24n0449_006:0122c11": "無所有。若無所有。則不可說有合有散。諸菩薩摩訶",
    "X24n0449_006:0122c12": "薩。於一切法如是了知。則能了知略廣之相。時善現",
    "X24n0449_006:0122c13": "白佛言。如是名為略攝六種波羅蜜多。初修業菩薩。",
    "X24n0449_006:0122c14": "常應於中學。乃至住十地菩薩。亦應於中學。學此略",
    "X24n0449_006:0122c15": "攝波羅蜜多。於一切法知略廣相。佛言。如是如是。如",
    "X24n0449_006:0122c16": "是法門。利根菩薩能入。中根菩薩亦能入。定根菩薩",
    "X24n0449_006:0122c17": "能入。不定根菩薩亦能入。善現。若菩薩摩訶薩。如此",
    "X24n0449_006:0122c18": "般若波羅蜜多所說而學。能隨證得一切法。轉近所",
    "X24n0449_006:0122c19": "求一切智智。所有魔事。隨起即滅。為十方一切如來",
    "X24n0449_006:0122c20": "應正等覺。現在住持。說正法者。皆共護念。所以者何。",
    "X24n0449_006:0122c21": "過去未來現在諸佛。無不皆從如是般若波羅蜜多",
    "X24n0449_006:0122c22": "而出生故。是故能行般若波羅蜜多。應作是念。過去",
    "X24n0449_006:0122c23": "未來現在諸佛所證得法。我亦當得常應不離一切",
    "X24n0449_006:0122c24": "智智相應作意。修行般若波羅蜜多。若菩薩如此般",
    "X24n0449_006:0123a01": "若波羅蜜多所說而住。當知已為無量真善知識之",
    "X24n0449_006:0123a02": "所攝受。已久修習一切法。當知是菩薩摩訶薩。住童",
    "X24n0449_006:0123a03": "子地。一切所願。無不滿足。常見諸佛。曾無暫捨。於諸",
    "X24n0449_006:0123a04": "善根。恒不捨離。常能成熟一切有情。亦常嚴淨所有",
    "X24n0449_006:0123a05": "佛土。已得無斷無盡辯才。已得殊勝陀羅尼法。成就",
    "X24n0449_006:0123a06": "最上微妙色身。已得諸佛授圓滿記。於隨所樂。為度",
    "X24n0449_006:0123a07": "有情。受諸有身。已得自在。善知所緣門。善知行相門。",
    "X24n0449_006:0123a08": "善知字門。善知非字門。善知言。善知不言。善知增語。",
    "X24n0449_006:0123a09": "善知諸文。善知諸義。善知一切法。善知一切法作意。",
    "X24n0449_006:0123a10": "善知一切法相空。善知止息道。善知不止息道。善知",
    "X24n0449_006:0123a11": "生滅。善知住異。善知貪瞋癡。善知無貪瞋癡。善知見",
    "X24n0449_006:0123a12": "非見。善知邪見非邪見。善知一切見纏隨眠結縛。善",
    "X24n0449_006:0123a13": "知一切見纏隨眠結縛斷。善知名色。善知因緣。善知",
    "X24n0449_006:0123a14": "行。解。相狀。善知苦集滅道。善知六道。善知預流果。乃",
    "X24n0449_006:0123a15": "至無上正等菩提。善知一切智。一切相智。善知一切",
    "X24n0449_006:0123a16": "智道。一切相智道。善知根。善知慧。善知過去世。未來",
    "X24n0449_006:0123a17": "世。現在世。善知方便。善知意樂。善知顧有情。善知文",
    "X24n0449_006:0123a18": "義相。善知諸聖法。善知安立三乘方便。善現。若菩薩",
    "X24n0449_006:0123a19": "摩訶薩。修般若波羅蜜多。獲如是等功德勝利。爾時",
    "X24n0449_006:0123a20": "善現白佛言。云何當行般若波羅蜜多。佛言。菩薩觀",
    "X24n0449_006:0123a21": "一切法寂靜故。可破壞故。不自在故。體虗妄故。不堅",
    "X24n0449_006:0123a22": "實故。應行若般波羅蜜多。善現復白佛言。菩薩為經",
    "X24n0449_006:0123a23": "幾時。當行若般波羅蜜多。佛言。菩薩從初發心。乃至",
    "X24n0449_006:0123a24": "安坐妙菩提座。應行若般波羅蜜多。善現。從初發心。",
    "X24n0449_006:0123b01": "乃至安坐妙菩提座。不容發起諸餘作意。唯常安住",
    "X24n0449_006:0123b02": "一切智智相應作意。乃至能令心心所法。於境不轉。",
    "X24n0449_006:0123b03": "善現復白佛言。為但般若不可施設。為靜慮乃至布",
    "X24n0449_006:0123b04": "施亦不可施設。佛言。非但般若波羅蜜多不可施設。",
    "X24n0449_006:0123b05": "一切法皆不可施設。",
    "X24n0449_006:0123b06": "卷三百六十至卷三百六十三之十六葉",
    "X24n0449_006:0123b07": "善現白佛言。菩薩行深般若波羅蜜多時。豈不應於",
    "X24n0449_006:0123b08": "一切法學。佛言。菩薩行般若波羅蜜多時。應於一切",
    "X24n0449_006:0123b09": "法學不增不減。",
    "X24n0449_006:0123b10": "行般若波羅蜜多時。應一切法不生不滅故學　行",
    "X24n0449_006:0123b11": "般若波羅蜜多時。應於一切法不起作諸行若有若",
    "X24n0449_006:0123b12": "無故學　行般若波羅蜜多時。應觀諸法自相皆空",
    "X24n0449_006:0123b13": "故學　行般若波羅蜜多時。應觀一切法一切法相",
    "X24n0449_006:0123b14": "空故學。",
    "X24n0449_006:0123b15": "善現白佛言。若一切法。一切法相空。云何菩薩摩訶",
    "X24n0449_006:0123b16": "薩。當行般若波羅蜜多。佛言。善現。菩薩摩訶薩都無",
    "X24n0449_006:0123b17": "所行。是行般若波羅蜜多。以於其中。一切戲論不可",
    "X24n0449_006:0123b18": "得故。善現言。菩薩摩訶薩都無所行。是行般若波羅",
    "X24n0449_006:0123b19": "蜜多。初修業菩薩摩訶薩。云何當行般若波羅蜜多。",
    "X24n0449_006:0123b20": "佛言。從初發心。應於一切法。常學無所得。修一切法",
    "X24n0449_006:0123b21": "時。以無所得而為方便。修一切法。善現白佛言。云何",
    "X24n0449_006:0123b22": "名有所得。云何名無所得。佛言。諸有二者。名有所得。",
    "X24n0449_006:0123b23": "諸無二者。名無所得。世尊。云何名有二。云何名無二。",
    "X24n0449_006:0123b24": "善現。諸眼諸色為二。諸耳諸聲為二。乃至諸佛無上",
    "X24n0449_006:0123c01": "正等菩提。諸佛。為二。如是一切有戲論者。皆名為二。",
    "X24n0449_006:0123c02": "非眼非色為無二。非耳非聲為無二。乃至非諸佛無",
    "X24n0449_006:0123c03": "上正等菩提。非諸佛。為無二。如是一切離戲論者。皆",
    "X24n0449_006:0123c04": "名無二。世尊。為由有所得。故無所得。為由無所得故",
    "X24n0449_006:0123c05": "無所得。佛言。非由有所得故無所得。亦非由無所得",
    "X24n0449_006:0123c06": "故無所得。然有所得無所得平等性。是名無所得。如",
    "X24n0449_006:0123c07": "是善現。於有所得無所得平等性中。應勤修學。如是",
    "X24n0449_006:0123c08": "學時。名學般若波羅蜜多無所得義。離諸過失。善現",
    "X24n0449_006:0123c09": "白佛言。菩薩行般若波羅蜜多時。不著有所得。不著",
    "X24n0449_006:0123c10": "無所得。云何從一地至一地。漸次圓滿。若無從一地",
    "X24n0449_006:0123c11": "至一地漸次圓滿。云何當得所求無上正等菩提。佛",
    "X24n0449_006:0123c12": "言。非住有所得中。修行般若波羅蜜多。亦非住無所",
    "X24n0449_006:0123c13": "得中。修行般若波羅蜜多。能從一地至一地。漸次圓",
    "X24n0449_006:0123c14": "滿。證得無上正等菩提。何以故。此無所得法。亦無所",
    "X24n0449_006:0123c15": "得故。善現言。世尊。若不可得。云何菩薩摩訶薩修行",
    "X24n0449_006:0123c16": "般若波羅蜜多時。於一切法常樂決擇。謂此是色。此",
    "X24n0449_006:0123c17": "是受想行識。乃至此是諸佛無上正等菩提。佛言。雖",
    "X24n0449_006:0123c18": "於諸法常樂決擇。而不得色。亦不得受想行識。乃至",
    "X24n0449_006:0123c19": "亦不得諸佛正等菩提。善現言。若不得一切法。云何",
    "X24n0449_006:0123c20": "能圓滿六度。入菩薩正性離生。嚴淨佛土。成熟有情。",
    "X24n0449_006:0123c21": "及令證得常涅槃樂。佛言。菩薩摩訶薩不為一切法",
    "X24n0449_006:0123c22": "故。修行般若波羅蜜多。善現言。為何事故修行般若",
    "X24n0449_006:0123c23": "波羅蜜多。佛言。無所為故。修行般若波羅蜜多。應以",
    "X24n0449_006:0123c24": "無所為無所作而為方便。修行般若波羅蜜多。善現",
    "X24n0449_006:0124a01": "言。若一切法無所為。無所作。不應安立三乘差別。佛",
    "X24n0449_006:0124a02": "言。非無所為無所作法安立可得。要有所為有所作",
    "X24n0449_006:0124a03": "法安立可得。所以者何。有諸愚夫無聞異生。執著一",
    "X24n0449_006:0124a04": "切法。由執著故。念色得色。念受想行識。得受想行識。",
    "X24n0449_006:0124a05": "乃至念諸佛無上正等菩提。得諸佛無上正等菩提。",
    "X24n0449_006:0124a06": "是諸愚夫無聞異生。念一切法實可得。我當決定證",
    "X24n0449_006:0124a07": "得無上正等菩提。脫諸有情生死眾苦。令獲究竟常",
    "X24n0449_006:0124a08": "樂涅槃。善現。是諸愚夫無聞異生顛倒因緣。作如是",
    "X24n0449_006:0124a09": "念。則為謗佛。何以故。佛以五眼求一切法。尚不可得。",
    "X24n0449_006:0124a10": "若有決定當得無上正等菩提。及脫有情生死眾苦。",
    "X24n0449_006:0124a11": "令獲究竟常樂涅槃。無有是處。善現言。如來應正等",
    "X24n0449_006:0124a12": "覺。以五眼求一切法不可得故。諸有情類亦不可得。",
    "X24n0449_006:0124a13": "則定無有證得無上正等菩提。及脫有情生死眾苦。",
    "X24n0449_006:0124a14": "令獲究竟常樂涅槃。云何世尊證得無上正等菩提。",
    "X24n0449_006:0124a15": "安立有情三聚差別。謂正性定聚。邪性定聚。及不定",
    "X24n0449_006:0124a16": "聚。佛言。我以五眼如實觀察。決定無我能證無上正",
    "X24n0449_006:0124a17": "等菩提。安立有情三聚差別。然諸有情愚癡顛倒。於",
    "X24n0449_006:0124a18": "非實法。起實法想。於非實有情。起實有情想。我為遣",
    "X24n0449_006:0124a19": "除彼虗妄執。依世俗說。不依勝義。(六十二卷)善現復白佛",
    "X24n0449_006:0124a20": "言。為住勝義。證得無上正等菩提耶。為住顛倒。證得",
    "X24n0449_006:0124a21": "無上正等菩提耶。若不住勝義不住顛倒者。將無世",
    "X24n0449_006:0124a22": "尊不證得無上正等菩提耶。不也善現。我雖證得無",
    "X24n0449_006:0124a23": "上正等菩提。不住有為界。不住無為界。然有去來坐",
    "X24n0449_006:0124a24": "立等事。善現。是所化者。若行一切法。轉妙法輪。作諸",
    "X24n0449_006:0124b01": "佛事。復轉化作無量有情。於中建立正性等三聚差",
    "X24n0449_006:0124b02": "別。於汝意云何。是諸如來所變化者。為實有不。善現",
    "X24n0449_006:0124b03": "言。不也世尊。佛言。如來亦爾。知一切法皆如變化。說",
    "X24n0449_006:0124b04": "一切法皆如變化。雖有所作而無真實。雖度有情而",
    "X24n0449_006:0124b05": "無所度。如所化者度化有情。如是善現。修行般若波",
    "X24n0449_006:0124b06": "羅蜜多。應知諸佛所變化者。雖有所為而無執著。",
    "X24n0449_006:0124b07": "善現白佛言。若一切法皆如變化。如來亦爾。佛與化",
    "X24n0449_006:0124b08": "人有何差別。佛言。佛與化人及一切法等無差別。何",
    "X24n0449_006:0124b09": "以故。佛所作業。佛所化人亦能作故。善現言。設無有",
    "X24n0449_006:0124b10": "佛。佛所化人。能作業不。佛言。能作。善現言。其事云何。",
    "X24n0449_006:0124b11": "佛言。如過去世。有一如來應正等覺。名善寂慧。自應",
    "X24n0449_006:0124b12": "度者皆已度訖。時無菩薩堪受佛記。遂化作一佛。令",
    "X24n0449_006:0124b13": "住世間。自入無餘依大涅槃界。時彼化佛。於半劫中。",
    "X24n0449_006:0124b14": "作諸佛事。過半劫已。授一菩薩摩訶薩記。現入涅槃。",
    "X24n0449_006:0124b15": "爾時天人阿素洛等。皆謂彼佛今入涅槃。然化佛身",
    "X24n0449_006:0124b16": "實無起滅。如是善現。修行般若波羅蜜多。應信諸法",
    "X24n0449_006:0124b17": "皆如變化。",
    "X24n0449_006:0124b18": "善現言。若如來身。與化無異。云何能作真淨福田。佛",
    "X24n0449_006:0124b19": "言。如如來法身由法性故。能與天人阿素洛等作淨",
    "X24n0449_006:0124b20": "福田。化佛亦爾。由法性故。能與天人阿素洛等作淨",
    "X24n0449_006:0124b21": "福田。當知如來與化佛身。等無差別。諸法法性為定",
    "X24n0449_006:0124b22": "量故。菩薩摩訶薩。應以諸法法性而為定量。修行般",
    "X24n0449_006:0124b23": "若波羅蜜多善巧方便。入諸法法性已。而於諸法不",
    "X24n0449_006:0124b24": "壞法性。謂不分別此是一切法。此是一切法法性。不",
    "X24n0449_006:0124c01": "應分別諸法法性差別而壞法性。善現言。云何如來",
    "X24n0449_006:0124c02": "自壞諸法法性。謂此是色。此是受想行識。乃至此是",
    "X24n0449_006:0124c03": "內法。此是外法。此是善法。此是非善法。此是有漏法。",
    "X24n0449_006:0124c04": "此是無漏法。此是世間法。此是出世間法。此是共法。",
    "X24n0449_006:0124c05": "此是不共法。此是有諍法。此是無諍法。此是有為法。",
    "X24n0449_006:0124c06": "此是無為法。佛既曾說如是等法。將無自壞諸法法",
    "X24n0449_006:0124c07": "性。佛言。但以名相。方便假說諸法法性。令諸有情而",
    "X24n0449_006:0124c08": "得悟入諸法法性無差別理。我曾不壞諸法法性。善",
    "X24n0449_006:0124c09": "現言。云何佛於無名無相法。以名相說。令他悟入耶。",
    "X24n0449_006:0124c10": "佛言。我隨世俗假立名相。方便宣說諸法法性。而無",
    "X24n0449_006:0124c11": "執著。如諸愚夫。聞說苦等執著名相。不知假說。非諸",
    "X24n0449_006:0124c12": "如來及佛弟子。聞說苦等執著名相。然如實知隨世",
    "X24n0449_006:0124c13": "俗說。無有真實諸法名相。善現言。若一切法但有名",
    "X24n0449_006:0124c14": "相。菩薩摩訶薩。為何事故。發菩提心。受諸勤苦。行菩",
    "X24n0449_006:0124c15": "薩行。修行一切法皆令圓滿。佛言。一切法但有名相。",
    "X24n0449_006:0124c16": "但假施設。名相性空。諸有情類。顛倒執著。流轉生死。",
    "X24n0449_006:0124c17": "不得解脫。是故菩薩摩訶薩。發菩提心。行菩薩行。漸",
    "X24n0449_006:0124c18": "次證得一切相智。轉正法輪。以三乘法。度脫有情。令",
    "X24n0449_006:0124c19": "出生死。入無餘依涅槃界。而諸名相。無生無滅。亦無",
    "X24n0449_006:0124c20": "住異施設可得。爾時善現白佛言。如來常說一切智。",
    "X24n0449_006:0124c21": "道相智。一切相智。如是三智。其相云何。有何差別。佛",
    "X24n0449_006:0124c22": "言。一切智者。是共聲聞及獨覺智。道相智者。是共菩",
    "X24n0449_006:0124c23": "薩摩訶薩智。一切相智者。是諸如來應正等覺不動",
    "X24n0449_006:0124c24": "妙智。善現言。何緣一切智是共聲聞及獨覺智。佛言。",
    "X24n0449_006:0125a01": "一切智者。謂五蘊。十二處。十八界等。聲聞獨覺亦能",
    "X24n0449_006:0125a02": "了知。而不能知一切道相。及一切法。一切種相。善現",
    "X24n0449_006:0125a03": "言。何緣道相智是共菩薩摩訶薩智。佛言。諸菩薩摩",
    "X24n0449_006:0125a04": "訶薩。應學徧知一切道相。謂聲聞道相。獨覺道相。菩",
    "X24n0449_006:0125a05": "薩道相。如來道相。菩薩修行般若波羅蜜多。都無所",
    "X24n0449_006:0125a06": "住而證實際。善現言。何緣一切相智。名一切相智耶。",
    "X24n0449_006:0125a07": "佛言。知一切法皆同一相。謂寂滅相。是故名為一切",
    "X24n0449_006:0125a08": "相智。善現。諸相行狀。能表諸法。如來如實能徧覺知。",
    "X24n0449_006:0125a09": "是故名一切相智。善現言。如是三智諸煩惱斷。有差",
    "X24n0449_006:0125a10": "別不。有有餘斷無餘斷不。佛言。如來應正等覺。一切",
    "X24n0449_006:0125a11": "煩惱習氣相續。皆已永斷。聲聞獨覺習氣相續。猶未",
    "X24n0449_006:0125a12": "永斷。善現。習氣相續。實非煩惱。然諸聲聞獨覺。煩惱",
    "X24n0449_006:0125a13": "已斷。猶有少分似貪瞋癡身語意轉。即說此為習氣",
    "X24n0449_006:0125a14": "相續。此在愚夫異生相續。能引無義。非在聲聞獨覺",
    "X24n0449_006:0125a15": "相續能引無義。如是一切習氣相續。諸佛永無。爾時",
    "X24n0449_006:0125a16": "善現白佛言。道與涅槃俱無自性。佛何故說此是預",
    "X24n0449_006:0125a17": "流。此是一來。乃至此是如來應正等覺。佛言。如是一",
    "X24n0449_006:0125a18": "切無為所顯。我依世俗言說顯示。不依勝義。非勝義",
    "X24n0449_006:0125a19": "中可有顯示。何以故。非勝義中。有語言路。或分別慧。",
    "X24n0449_006:0125a20": "或復二種。然彼彼邊斷。立彼彼後際。善現言。一切法",
    "X24n0449_006:0125a21": "自相皆空。前際尚無。況有後際。佛言。如是如是。諸所",
    "X24n0449_006:0125a22": "有法。自相皆空。前際尚無。況有後際。立後際有。定無",
    "X24n0449_006:0125a23": "是處。菩薩達一切法自相皆空。修行般若波羅蜜多。",
    "X24n0449_006:0125a24": "於諸法中無所執著。謂不執著內法外法。善法非善",
    "X24n0449_006:0125b01": "法。世間法。非世間法。有漏法。無漏法。有為法無為法。",
    "X24n0449_006:0125b02": "若聲聞法獨覺法。菩薩法如來法。如是一切皆不執",
    "X24n0449_006:0125b03": "著。善現白佛言。以何義故。名為般若波羅蜜多。佛言。",
    "X24n0449_006:0125b04": "一切如來。及諸菩薩。用是般若波羅蜜多。依勝義理。",
    "X24n0449_006:0125b05": "分析諸法。如析諸色至極微量。猶不見有少實可得。",
    "X24n0449_006:0125b06": "故名般若波羅蜜多。善現。如來不見有法。能與少法",
    "X24n0449_006:0125b07": "為義非義。菩薩摩訶薩。應離義非義。常依般若波羅",
    "X24n0449_006:0125b08": "蜜多甚深義趣。善現。佛及弟子。皆以無為法為第一",
    "X24n0449_006:0125b09": "義。然無為法不與諸法為益為損。是故般若波羅蜜",
    "X24n0449_006:0125b10": "多。不與諸法為義非義。善現白佛言。若無二法。不以",
    "X24n0449_006:0125b11": "二法不二法得。菩薩云何當得一切智智。佛言。二不",
    "X24n0449_006:0125b12": "二法。俱不可得。是故所得一切智智。非有所得故得。",
    "X24n0449_006:0125b13": "亦非無所得故得。有所得法無所得法不可得故。若",
    "X24n0449_006:0125b14": "如是知。乃能證得一切智智(多問不二品竟)。",
    "X24n0449_006:0125b15": "卷三百六十三之十七葉(實說品)至三百六十五之十",
    "X24n0449_006:0125b16": "葉",
    "X24n0449_006:0125b17": "善現白佛言。菩薩不得有情。亦復不得有情施設。而",
    "X24n0449_006:0125b18": "為有情求趣無上正等菩提。佛言。如是如是。由此真",
    "X24n0449_006:0125b19": "如施設有情。即由此施設一切法。當知菩薩摩訶薩",
    "X24n0449_006:0125b20": "即是如來應正等覺。以一切法。一切有情。皆以真如",
    "X24n0449_006:0125b21": "為定量故。應學真如甚深般若波羅蜜多。",
    "X24n0449_006:0125b22": "善現。一切有情。皆趣聲聞獨覺地。彼所獲福。於初發",
    "X24n0449_006:0125b23": "無上正等覺心一菩薩。所獲福聚。百分不及一。乃至",
    "X24n0449_006:0125b24": "那庾多分亦不及一。何以故。聲聞獨覺。皆因菩薩摩",
    "X24n0449_006:0125c01": "訶薩有。非菩薩摩訶薩。因諸聲聞獨覺而有。",
    "X24n0449_006:0125c02": "善現白佛言。初發無上正等覺心。何所思惟。佛言。恒",
    "X24n0449_006:0125c03": "正思惟一切相智。又汝所問。一切相智。何所緣。何增",
    "X24n0449_006:0125c04": "上。何行相。有何相者。善現。一切相智。無性為所緣。正",
    "X24n0449_006:0125c05": "念為增上。寂靜為行相。無相為相。善現言。為但一切",
    "X24n0449_006:0125c06": "智無性為性。為一切法亦無性為性。佛言。非但一切",
    "X24n0449_006:0125c07": "智無性為性。一切法亦無性為性。善現言。何緣一切",
    "X24n0449_006:0125c08": "相智無性為性。何緣一切法亦無性為性佛言。一切",
    "X24n0449_006:0125c09": "相智。自性無故。若法自性無。是法無性為性。一切法。",
    "X24n0449_006:0125c10": "自性無故。若法自性無。是法無性為性。善現言。何緣",
    "X24n0449_006:0125c11": "一切相智自性無。佛言。一切相智無和合自性故。若",
    "X24n0449_006:0125c12": "法無和合自性。是法則以無性為性。世尊。何緣一切",
    "X24n0449_006:0125c13": "法自性無。善現。一切法無和合自性故。若法無和合",
    "X24n0449_006:0125c14": "自性。是法則以無性為性。由是因緣。諸菩薩摩訶薩。",
    "X24n0449_006:0125c15": "應知一切法。皆以無性為其自性。善現言。若一切法",
    "X24n0449_006:0125c16": "皆以無性為自性者。初發無上正等覺心菩薩摩訶",
    "X24n0449_006:0125c17": "薩。成就何等善巧方便。能行一切法。成熟有情。嚴淨",
    "X24n0449_006:0125c18": "佛土。佛言。雖修學知一切法。皆以無性為其自性。而",
    "X24n0449_006:0125c19": "常精勤成熟有情。嚴淨佛土。知諸有情及諸佛土。皆",
    "X24n0449_006:0125c20": "以無性為其自性。雖行一切法。學菩提道。而知菩提",
    "X24n0449_006:0125c21": "道無性為自性。菩薩摩訶薩。如是修行安住一切法。",
    "X24n0449_006:0125c22": "學菩提道。已圓滿故。由一剎那相應妙慧。證得如來",
    "X24n0449_006:0125c23": "一切相智。爾時一切微細煩惱。習氣相續。永不生故。",
    "X24n0449_006:0125c24": "名無餘斷。則名如來應正等覺。以無障礙清淨佛眼。",
    "X24n0449_006:0126a01": "徧觀十方三界諸法。尚不得無。況當得有。是名最勝",
    "X24n0449_006:0126a02": "善巧方便。善現言。世尊。豈不諸法離諸法性。佛言。如",
    "X24n0449_006:0126a03": "是如是。所說諸法。無不離諸法性。善現言。若一切法",
    "X24n0449_006:0126a04": "離諸法性者。云何離法能知離法。若有若無。何以故。",
    "X24n0449_006:0126a05": "世尊。無法不應能知無法。有法不應能知有法。無法",
    "X24n0449_006:0126a06": "不應能知有法。有法不應能知無法。如是一切法。皆",
    "X24n0449_006:0126a07": "無知為性。云何菩薩摩訶薩。修行般若波羅蜜多。顯",
    "X24n0449_006:0126a08": "示諸法若有若無。佛言。隨世俗故。顯示諸法若有若",
    "X24n0449_006:0126a09": "無。非隨勝義。世尊。世俗勝義。為有異不。不也善現。非",
    "X24n0449_006:0126a10": "異世俗。別有勝義。何以故。世俗真如。即是勝義。諸有",
    "X24n0449_006:0126a11": "情類顛倒妄執。於此真如。不知不見。菩薩摩訶薩哀",
    "X24n0449_006:0126a12": "愍彼故。隨世俗相。顯示諸法若有若無。諸有情類。於",
    "X24n0449_006:0126a13": "蘊等法。起實有想。不知非有。菩薩摩訶薩哀愍彼故。",
    "X24n0449_006:0126a14": "分別諸法若有若無。令彼有情類。知蘊等法皆非實",
    "X24n0449_006:0126a15": "有(實說品竟)。",
    "X24n0449_006:0126a16": "卷三百六十五之十一葉(巧便行品)　卷三百六十六",
    "X24n0449_006:0126a17": "善現白佛言。菩薩摩訶薩。當於何處行菩薩行。佛言。",
    "X24n0449_006:0126a18": "當於一切法空。行菩薩行。菩薩摩訶薩如是行菩薩",
    "X24n0449_006:0126a19": "行時。如佛無上正等菩提。於諸法中不作二相。名為",
    "X24n0449_006:0126a20": "無上正等菩提行菩薩行。善現言。如來常說佛陀。以",
    "X24n0449_006:0126a21": "何義故。名為佛陀。佛言。隨覺實義。故名佛陀。現覺實",
    "X24n0449_006:0126a22": "法。故名佛陀。如實開覺一切有情。令離顛倒惡業眾",
    "X24n0449_006:0126a23": "苦。故名佛陀。如實覺一切法相所謂無相。故名佛陀。",
    "X24n0449_006:0126a24": "善現言。如來常說菩提。以何義故。名為菩提。佛言。證",
    "X24n0449_006:0126b01": "法空義。是菩提義。證真如義。是菩提義。證實際義。是",
    "X24n0449_006:0126b02": "菩提義。證法性義。是菩提義。證法界義。是菩提義。假",
    "X24n0449_006:0126b03": "立名相。施設言說。能真實覺最上勝妙。故名菩提。不",
    "X24n0449_006:0126b04": "可破壞。不可分別。故名菩提。善現言。菩薩摩訶薩為",
    "X24n0449_006:0126b05": "菩提故。行一切法時。於何等法。為益為損。為增為減。",
    "X24n0449_006:0126b06": "為生為滅。為染為淨。佛言。菩薩摩訶薩。行深般若波",
    "X24n0449_006:0126b07": "羅蜜多時。不以二故攝受一切法。若菩薩摩訶薩以",
    "X24n0449_006:0126b08": "二故行。則諸善法不得增長。何以故。一切愚夫異生",
    "X24n0449_006:0126b09": "皆依二故。所起種種善法不得增長。菩薩摩訶薩行",
    "X24n0449_006:0126b10": "不二故。從初發心。乃至最後心起。於一切時善法增",
    "X24n0449_006:0126b11": "長。",
    "X24n0449_006:0126b12": "善現白佛言。何因緣故。菩薩摩訶薩。雖已恭敬供養",
    "X24n0449_006:0126b13": "諸佛。種種圓滿殊勝善根。得真善友攝受。而不能得",
    "X24n0449_006:0126b14": "一切智智。佛言。彼菩薩摩訶薩。遠離方便善巧力故。",
    "X24n0449_006:0126b15": "不能證得一切智智。善現言。何等名為方便善巧。成",
    "X24n0449_006:0126b16": "就如是方便善巧。諸有所為。定能證得一切智智。佛",
    "X24n0449_006:0126b17": "言。從初發心。修行六波羅蜜多時。以一切智智相應",
    "X24n0449_006:0126b18": "作意。觀一切法。自相皆空。無起無成。無轉無滅。入諸",
    "X24n0449_006:0126b19": "法相。知一切法。無作無能。入諸行相。是菩薩摩訶薩",
    "X24n0449_006:0126b20": "成就如是方便善巧。恒時增長殊勝善根。由增長故。",
    "X24n0449_006:0126b21": "能行一切法。成熟有情。嚴淨佛土。能行一切法而不",
    "X24n0449_006:0126b22": "忻求彼所得果。漸次證得一切智智。如是名為方便",
    "X24n0449_006:0126b23": "善巧。成就如是方便善巧。諸有所為定能證得一切",
    "X24n0449_006:0126b24": "智智(巧便行品竟)。",
    "X24n0449_006:0126c01": "卷三百六十六之十六葉(遍學道品)至三百七十二之二",
    "X24n0449_006:0126c02": "葉",
    "X24n0449_006:0126c03": "佛言。善現。諸菩薩摩訶薩。具最勝覺。雖能受行如是",
    "X24n0449_006:0126c04": "深法。而於其中不求果報。何以故。於自性無動故。善",
    "X24n0449_006:0126c05": "現言。能於何等自性無動。佛言。能於一切法無性自",
    "X24n0449_006:0126c06": "性無動。何以故。善現。諸法自性即是無性。無性不能",
    "X24n0449_006:0126c07": "現證無性。",
    "X24n0449_006:0126c08": "爾時善現白佛言。世尊。有性法為能現證無性不。無",
    "X24n0449_006:0126c09": "性法為能現證有性不。有性法為能現證有性不。無",
    "X24n0449_006:0126c10": "性法為能現證無性不。不也善現。世尊。若爾。亦應有",
    "X24n0449_006:0126c11": "性不能現觀無性。無性不能現觀有性。有性不能現",
    "X24n0449_006:0126c12": "觀有性。無性不能現觀無性。將無世尊不得現觀。佛",
    "X24n0449_006:0126c13": "言。有得現觀。然離四句。非有非無。絕諸戲論。乃名現",
    "X24n0449_006:0126c14": "觀。得亦如是。善現言。菩薩摩訶薩以何為戲論。佛言。",
    "X24n0449_006:0126c15": "觀一切法若常若無常。是為戲論。觀一切法若樂若",
    "X24n0449_006:0126c16": "苦。是為戲論。觀一切法若我若無我。是為戲論。觀一",
    "X24n0449_006:0126c17": "切法若淨若不淨。是為戲論。觀一切法若寂靜。若不",
    "X24n0449_006:0126c18": "寂靜。是為戲論。觀一切法若遠離若不遠離。是為戲",
    "X24n0449_006:0126c19": "論。觀一切法若是所遍知。若非所遍知。是為戲論。復",
    "X24n0449_006:0126c20": "次善現。菩薩摩訶薩。若作是念應修行一切法。是為",
    "X24n0449_006:0126c21": "戲論。若作是念應斷一切煩惱習氣相續。是為戲論。",
    "X24n0449_006:0126c22": "應證諸佛無上正等菩提。是為戲論。如是等類一切",
    "X24n0449_006:0126c23": "戲論。是為菩薩摩訶薩所有戲論(六十七卷)。",
    "X24n0449_006:0126c24": "復次善現。菩薩摩訶薩應觀一切法不可戲論故。不",
    "X24n0449_006:0127a01": "應戲論。應行無戲論甚深般若波羅蜜多(六十九卷之十葉止)。",
    "X24n0449_006:0127a02": "善現白佛言。云何觀一切法皆無戲論。佛言。觀一切",
    "X24n0449_006:0127a03": "法無自性。若法無自性則不應戲論。是故一切法亦",
    "X24n0449_006:0127a04": "無戲論。永斷一切煩惱習氣相續。諸佛無上正等菩",
    "X24n0449_006:0127a05": "提亦無戲論。菩薩摩訶薩。若能如是行無戲論甚深",
    "X24n0449_006:0127a06": "般若波羅蜜多。便入菩薩正性離生。善現言。世尊。若",
    "X24n0449_006:0127a07": "一切法皆無自性。亦無戲論而可得者。菩薩摩訶薩",
    "X24n0449_006:0127a08": "用何等道。得入菩薩正性離生。為用聲聞道。為用獨",
    "X24n0449_006:0127a09": "覺道。為用佛道耶。佛言。非用聲聞道。非用獨覺道。非",
    "X24n0449_006:0127a10": "用佛道。得入菩薩正性離生。然諸菩薩摩訶薩。於一",
    "X24n0449_006:0127a11": "切道先徧學已。用菩薩道而入菩薩正性離生。乃至",
    "X24n0449_006:0127a12": "未起金剛喻定。猶未能得一切智智。若起此定。以一",
    "X24n0449_006:0127a13": "剎那相應妙慧。乃能證得一切智智。善現言。世尊。若",
    "X24n0449_006:0127a14": "菩薩摩訶薩為欲圓滿一切相智。於一切道先遍學",
    "X24n0449_006:0127a15": "已。用菩薩道而入菩薩正性離生者。世尊。豈不第八",
    "X24n0449_006:0127a16": "道異。預流果道異。一來向道異。一來果道異。不還向",
    "X24n0449_006:0127a17": "道異。不還果道異。阿羅漢向道異。阿羅漢果道異。獨",
    "X24n0449_006:0127a18": "覺道異。如來道異。如是諸道。既各有異。是菩薩摩訶",
    "X24n0449_006:0127a19": "薩。若起第八道時。應成第八。若起具見道時。應成預",
    "X24n0449_006:0127a20": "流果。若起進修道時。應成一來向。或成一來果。或成",
    "X24n0449_006:0127a21": "不還向。或成不還果。或成阿羅漢向。若起無學道時。",
    "X24n0449_006:0127a22": "應成阿羅漢果。若起獨覺道時。應成獨覺菩提。若菩",
    "X24n0449_006:0127a23": "薩摩訶薩成第八已。能入菩薩正性離生。無有是處。",
    "X24n0449_006:0127a24": "成預流果。乃至或成獨覺菩提已。能入菩薩正性離",
    "X24n0449_006:0127b01": "生。無有是處。不入菩薩正性離生。而能證得一切智",
    "X24n0449_006:0127b02": "智。亦無是處。世尊。云何令我如實了知。於一切道要",
    "X24n0449_006:0127b03": "徧學已。方入菩薩正性離生。而不違理。佛言。善現。如",
    "X24n0449_006:0127b04": "是如是。諸菩薩摩訶薩。於一切道要徧學已。方入菩",
    "X24n0449_006:0127b05": "薩正性離生。亦不違理。謂諸菩薩摩訶薩。從初發心。",
    "X24n0449_006:0127b06": "勇猛正勤。修行六種波羅蜜多。以勝智見超過八地。",
    "X24n0449_006:0127b07": "何等謂八。謂淨觀地。種性地。第八地。見地。薄地。離欲",
    "X24n0449_006:0127b08": "地。已辦地。獨覺地。雖於如是所說八地皆徧修學。而",
    "X24n0449_006:0127b09": "能以勝智見超過。用道相智。而入菩薩正性離生。復",
    "X24n0449_006:0127b10": "用一切相智。永斷一切習氣相續。入如來地。爾乃成",
    "X24n0449_006:0127b11": "就一切智智。是菩薩摩訶薩。所學第八若智若斷。皆",
    "X24n0449_006:0127b12": "是菩薩摩訶薩忍。所學預流。及一來。不還。阿羅漢。獨",
    "X24n0449_006:0127b13": "覺。若智若斷。亦是菩薩摩訶薩忍。善現。是菩薩摩訶",
    "X24n0449_006:0127b14": "薩。徧學聲聞及獨覺等。諸所有道。得圓滿已。用道相",
    "X24n0449_006:0127b15": "智。趣入菩薩正性離生。復用一切相智。永斷一切習",
    "X24n0449_006:0127b16": "氣相續。入如來地。方成就一切智智。善現白佛言。如",
    "X24n0449_006:0127b17": "佛所說一切道相。於佛道中。云何當起道相智道。佛",
    "X24n0449_006:0127b18": "言。應起一切淨道相智。若諸行狀相。能顯發起淨道",
    "X24n0449_006:0127b19": "相智。於如是諸行狀相。皆現等覺。如實為他宣說開",
    "X24n0449_006:0127b20": "示。施設建立。令諸有情得無倒解。雖有解了而無執",
    "X24n0449_006:0127b21": "著。由此因緣。應學圓滿諸道相智。學已。應如實知一",
    "X24n0449_006:0127b22": "切有情隨眠意樂種種差別。應如實知地獄有情。傍",
    "X24n0449_006:0127b23": "生有情。鬼界有情。諸龍。藥叉。阿素洛等。四大王眾天。",
    "X24n0449_006:0127b24": "乃至非想非非想處天。諸道因果。知已。方便隨其所",
    "X24n0449_006:0127c01": "應。遮障彼道。及彼因果。或勸攝受修證善法。應如實",
    "X24n0449_006:0127c02": "知一切法。及彼因果。是菩薩摩訶薩。以如是道安立",
    "X24n0449_006:0127c03": "有情。應得預流果。一來果。不還果。阿羅漢果者。以預",
    "X24n0449_006:0127c04": "流果法。乃至阿羅漢果法而安立之。應得獨覺菩提。",
    "X24n0449_006:0127c05": "應得無上正等菩提者。以獨覺菩提法。無上正等菩",
    "X24n0449_006:0127c06": "提法而安立之。是名菩薩摩訶薩所應發起諸道相",
    "X24n0449_006:0127c07": "智。善現。諸菩薩摩訶薩。應行如是諸道般若波羅蜜",
    "X24n0449_006:0127c08": "多。何以故。一切聲聞獨覺菩薩摩訶薩所應學道。如",
    "X24n0449_006:0127c09": "是一切菩提分法。皆為般若波羅蜜多所攝受故。(六十",
    "X24n0449_006:0127c10": "九卷)善現白佛言。若一切種菩提分法。及諸菩提。如是",
    "X24n0449_006:0127c11": "一切。皆非相應。非不相應。無合無散。無色無見。無對",
    "X24n0449_006:0127c12": "一相。所謂無相。云何如是菩提分法能取菩提。能於",
    "X24n0449_006:0127c13": "餘法有取有捨。世尊。譬如虗空。於一切法無取無捨。",
    "X24n0449_006:0127c14": "自相空故。諸法亦爾。自相皆空。非於餘法有取有捨。",
    "X24n0449_006:0127c15": "云何可說菩提分法能取菩提。佛言。如是如是。一切",
    "X24n0449_006:0127c16": "法自相皆空。無取無捨。然諸有情。於一切法自相空",
    "X24n0449_006:0127c17": "義。不能解了。哀愍彼故。方便宣說菩提分法能取菩",
    "X24n0449_006:0127c18": "提。",
    "X24n0449_006:0127c19": "善現言。何等名聖法毗奈耶。佛言。若諸聲聞。獨覺。菩",
    "X24n0449_006:0127c20": "薩摩訶薩。若諸如來應正等覺。如是一切。皆與一切",
    "X24n0449_006:0127c21": "法非相應非不相應。不合不散。彼名為聖。此是彼聖",
    "X24n0449_006:0127c22": "法毗奈耶。是故名聖法毗奈耶。何以故。此一切法。無",
    "X24n0449_006:0127c23": "色無見。無對一相。所謂無相。彼諸聖者。如實現見。無",
    "X24n0449_006:0127c24": "色與無色。非相應。非不相應。不合不散。無見與無見。",
    "X24n0449_006:0128a01": "無對與無對。一相與一相。無相與無相。亦非相應非",
    "X24n0449_006:0128a02": "不相應。不合不散。菩薩摩訶薩於此常應修學。學已。",
    "X24n0449_006:0128a03": "不得一切法相。善現言。菩薩摩訶薩。豈不應於一切",
    "X24n0449_006:0128a04": "法相學耶。佛言。若一切法實有相者。諸菩薩摩訶薩",
    "X24n0449_006:0128a05": "應於中學。以一切法實非有相。是故不於有相法學。",
    "X24n0449_006:0128a06": "亦復不於無相法學。何以故。如來出世。若不出世。法",
    "X24n0449_006:0128a07": "界常住。諸法一相。所謂無相。如是無相。既非有相。亦",
    "X24n0449_006:0128a08": "非無相。",
    "X24n0449_006:0128a09": "一切法非有相。非無相。非一相。非異相。菩薩摩訶薩。",
    "X24n0449_006:0128a10": "知一切法咸同一相。所謂無相。修此無相。是修般若",
    "X24n0449_006:0128a11": "波羅蜜多。",
    "X24n0449_006:0128a12": "善現言。云何菩薩摩訶薩。修遣一切法。亦遣此修。是",
    "X24n0449_006:0128a13": "修般若波羅蜜多。佛言。菩薩摩訶薩。行深般若波羅",
    "X24n0449_006:0128a14": "蜜多時。若念有一切法。有遣此修。非修般若波羅蜜",
    "X24n0449_006:0128a15": "多。何以故。非有想者。能修般若波羅蜜多。住有想者。",
    "X24n0449_006:0128a16": "若修一切法。必當執有我。及我所由此執故。便著二",
    "X24n0449_006:0128a17": "邊。著二邊故。不解脫生死。無道無涅槃。云何實能修",
    "X24n0449_006:0128a18": "一切法。乃至般若波羅蜜多。",
    "X24n0449_006:0128a19": "善現復白佛言。何等是有。何等是非有。佛言。二是有。",
    "X24n0449_006:0128a20": "不二是非有。世尊。云何為二。云何為不二。佛言。一切",
    "X24n0449_006:0128a21": "法想為二。一切法想空為不二。乃至一切想皆為二。",
    "X24n0449_006:0128a22": "一切二皆是有。一切有皆有生死。有生死者。不能解",
    "X24n0449_006:0128a23": "脫生老病死愁歎苦憂惱。諸相空者。皆為無二。諸無",
    "X24n0449_006:0128a24": "二者。皆是非有。諸非有者。皆無生死。無生死者。則能",
    "X24n0449_006:0128b01": "解脫生老病死愁歎苦憂惱(七十一卷)。",
    "X24n0449_006:0128b02": "善現。由此因緣。當知有二想者。定無六種波羅蜜多。",
    "X24n0449_006:0128b03": "無道無果。亦無現觀。下至順忍。彼尚非有。況有一切",
    "X24n0449_006:0128b04": "法徧知。彼尚不能修諸聖道。況得預流一來不還阿",
    "X24n0449_006:0128b05": "羅漢獨覺菩提。況復能得一切智智。及能永斷一切",
    "X24n0449_006:0128b06": "煩惱習氣相續(遍學道品竟)。般若綱要卷六"
}