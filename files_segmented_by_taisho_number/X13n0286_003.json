{
    "X13n0286_003:0406b12": "大佛頂如來密因修證了義諸菩薩萬行首楞嚴經",
    "X13n0286_003:0406b13": "如說第三卷",
    "X13n0286_003:0406b16": "復次阿難。云何六入。本如來藏。妙真如性。",
    "X13n0286_003:0406b17": "此下顯如來藏不離六根也。入即根。照下吸字。能",
    "X13n0286_003:0406b18": "吸入所對之塵也。",
    "X13n0286_003:0406b19": "阿難。即彼目睛瞪發勞者。兼目與勞。同是菩提瞪發",
    "X13n0286_003:0406b20": "勞相。因於明暗二種妄塵。發見居中。吸此塵象。名為",
    "X13n0286_003:0406b21": "見性。此見離彼明暗二塵。畢竟無體。如是。阿難。當知",
    "X13n0286_003:0406b22": "是見。非明暗來。非於根出。不於空生。何以故。若從明",
    "X13n0286_003:0406b23": "來。暗即隨滅。應非見暗。若從暗來。明即隨滅。應無見",
    "X13n0286_003:0406b24": "明。若從根生。必無明暗。如是見精。本無自性。若於空",
    "X13n0286_003:0406c01": "出。前矚塵象。歸當見根。又空自觀。何關汝入。是故當",
    "X13n0286_003:0406c02": "知眼入虗妄。本非因緣。非自然性。",
    "X13n0286_003:0406c03": "曰即彼者。承前色陰中喻說也。空華固目睛瞪發",
    "X13n0286_003:0406c04": "之勞相。此目與勞相。又同是菩提之瞪發。菩提即",
    "X13n0286_003:0406c05": "真如。瞪乃真如中所生無明。勞即業識。前喻以瞪",
    "X13n0286_003:0406c06": "為勞相。目為淨相。此并淨目亦為勞相。兼目與勞。",
    "X13n0286_003:0406c07": "即影見俱眚。見與見緣也。因於明暗三句。即後文",
    "X13n0286_003:0406c08": "粘湛發見也。吸此塵象二句。即見精映色。結色成",
    "X13n0286_003:0406c09": "根也。根攬塵而得名。離塵畢竟無體。根出為正計。",
    "X13n0286_003:0406c10": "明暗空生。防轉計也。無有實體。故虗。無所從來。故",
    "X13n0286_003:0406c11": "妄。無有實體者。以其體即真如。不從三處者。以其",
    "X13n0286_003:0406c12": "出自藏性。從真起妄。妄元無體。全體即真。一節大",
    "X13n0286_003:0406c13": "意如此。餘五例知○前取根性離塵有體。異彼緣",
    "X13n0286_003:0406c14": "心。今曰無體者。前因不見真心。乃就根中指性。令",
    "X13n0286_003:0406c15": "識真心。所以表離塵有體之真。今已領真性。尚執",
    "X13n0286_003:0406c16": "六根別有體相。水融一性。所以破離塵無體之妄。",
    "X13n0286_003:0406c17": "前顯性而此破相。所以異耳。離相即妙真如性。則",
    "X13n0286_003:0406c18": "同為顯性矣。以見性對緣心。則緣心為妄。以如來",
    "X13n0286_003:0406c19": "藏對見性。則見性亦帶妄。妄無自體。總歸於真。",
    "X13n0286_003:0406c20": "阿難。譬如有人。以兩手指。急塞其耳。耳根勞故。頭中",
    "X13n0286_003:0406c21": "作聲。兼耳與勞。同是菩提瞪發勞相。因於動靜二種",
    "X13n0286_003:0406c22": "妄塵。發聞居中。吸此塵象。名聽聞性。此聞離彼動靜",
    "X13n0286_003:0406c23": "二塵。畢竟無體。如是阿難。當知是聞。非動靜來。非於",
    "X13n0286_003:0406c24": "根出。不於空生。何以故。若從靜來。動即隨滅。應非聞",
    "X13n0286_003:0407a01": "動。若從動來。靜即隨滅。應無覺靜。若從根生。必無動",
    "X13n0286_003:0407a02": "靜。如是聞體。本無自性。若於空出。有聞成性。即非虗",
    "X13n0286_003:0407a03": "空。又空自聞。何關汝入。是故當知耳入虗妄。本非因",
    "X13n0286_003:0407a04": "緣。非自然性。",
    "X13n0286_003:0407a05": "動即有聲。靜即無聲。此唯有聞成性。即非虗空。與",
    "X13n0286_003:0407a06": "歸當見根之文小異。餘並準上。瞪乃眼之妄相。而",
    "X13n0286_003:0407a07": "耳鼻舌身意。皆借用之。觀音證圓通時。發軔工夫。",
    "X13n0286_003:0407a08": "亦從是聞非動靜來。非於根出。畢竟在甚麼處。如",
    "X13n0286_003:0407a09": "是思惟。如是修習。得入此門。",
    "X13n0286_003:0407a10": "阿難。譬如有人。急畜其鼻。畜久成勞。則於鼻中聞有",
    "X13n0286_003:0407a11": "冷觸。因觸分別通塞虗實。如是乃至諸香臭氣。兼鼻",
    "X13n0286_003:0407a12": "與勞。同是菩提瞪發勞相。因於通塞二種妄塵。發聞",
    "X13n0286_003:0407a13": "居中。吸此塵象。名齅聞性。此聞離彼通塞二塵。畢竟",
    "X13n0286_003:0407a14": "無體。當知是聞。非通塞來。非於根出。不於空生。何以",
    "X13n0286_003:0407a15": "故。若從通來。塞則聞滅。云何知塞。如因塞有。通則無",
    "X13n0286_003:0407a16": "聞。云何發明香臭等觸。若從根生。必無通塞。如是聞",
    "X13n0286_003:0407a17": "機。本無自性。若從空出。是聞自當迴齅汝鼻。空自有",
    "X13n0286_003:0407a18": "聞。何關汝入。是故當知鼻入虗妄。本非因緣。非自然",
    "X13n0286_003:0407a19": "性。",
    "X13n0286_003:0407a20": "畜。縮氣也。冷因畜有。不畜本無。鼻入之妄。類如是",
    "X13n0286_003:0407a21": "矣。虗實。亦通塞之義。故惟以通塞致辨。香臭又通",
    "X13n0286_003:0407a22": "時所齅。",
    "X13n0286_003:0407a23": "阿難。譬如有人。以舌舐吻。熟舐令勞。其人若病。則有",
    "X13n0286_003:0407a24": "苦味。無病之人。微有甜觸。由甜與苦。顯此舌根。不動",
    "X13n0286_003:0407b01": "之時。淡性常在。兼舌與勞。同是菩提瞪發勞相。因甜",
    "X13n0286_003:0407b02": "苦淡二種妄塵。發知居中。吸此塵象。名知味性。此知",
    "X13n0286_003:0407b03": "味性。離彼甜苦及淡二塵。畢竟無體。如是阿難。當知",
    "X13n0286_003:0407b04": "如是甞苦淡知。非甜苦來。非因淡有。又非根出。不於",
    "X13n0286_003:0407b05": "空生。何以故。若甜苦來。淡則知滅。云何知淡。若從淡",
    "X13n0286_003:0407b06": "出。甜即知亡。復云何知甜苦二相。若從舌生。必無甜",
    "X13n0286_003:0407b07": "淡。及與苦塵。斯知味根本無自性。若於空出。虗空自",
    "X13n0286_003:0407b08": "味。非汝口知。又空自知。何關汝入。是故當知舌入虗",
    "X13n0286_003:0407b09": "妄。本非因緣。非自然性。",
    "X13n0286_003:0407b10": "舐。以舌取味也。熟舐令勞。甚言取著之狀。甜苦。動",
    "X13n0286_003:0407b11": "味也。淡靜味也。三味約動靜二塵。",
    "X13n0286_003:0407b12": "阿難。譬如有人。以一冷手。觸於熱手。若冷勢多。熱者",
    "X13n0286_003:0407b13": "從冷。若熱功勝。冷者成熱。如是以此合覺之觸。顯於",
    "X13n0286_003:0407b14": "離知。涉勢若成。因於勞觸。兼身與勞。同是菩提瞪發",
    "X13n0286_003:0407b15": "勞相。因於離合二種妄塵。發覺居中。吸此塵象。名知",
    "X13n0286_003:0407b16": "覺性。此知覺體。離彼離合違順二塵。畢竟無體。如是",
    "X13n0286_003:0407b17": "阿難。當知是覺。非離合來。非違順有。不於根出。又非",
    "X13n0286_003:0407b18": "空生。何以故。若合時來。離當已滅。云何覺離。違順二",
    "X13n0286_003:0407b19": "相。亦復如是。若從根出。必無離合違順四相。則汝身",
    "X13n0286_003:0407b20": "知。元無自性。必於空出。空自知覺。何關汝入。是故當",
    "X13n0286_003:0407b21": "知身入虗妄。本非因緣。非自然性。",
    "X13n0286_003:0407b22": "觸有合觸。有離觸。然無合不能顯離。必因冷熱相",
    "X13n0286_003:0407b23": "渉時。覺其為合。然後兩不相涉時。知其為離。故曰",
    "X13n0286_003:0407b24": "以此合覺之觸。顯於離知。合離二覺。皆因涉顯。然",
    "X13n0286_003:0407c01": "涉勢因何而成。只因兩手相摩之勞相而已。",
    "X13n0286_003:0407c02": "阿難。譬如有人。勞倦則眠。睡熟便寤。覽塵斯憶。失憶",
    "X13n0286_003:0407c03": "為忘。是其顛倒生住異滅。吸習中歸。不相踰越。稱意",
    "X13n0286_003:0407c04": "知根。兼意與勞。同是菩提瞪發勞相。因於生滅二種",
    "X13n0286_003:0407c05": "妄塵。集知居中。吸撮內塵。見聞逆流。流不及地。名覺",
    "X13n0286_003:0407c06": "知性。此覺知性。離彼寤寐生滅二塵。畢竟無體。如是",
    "X13n0286_003:0407c07": "阿難。當知如是覺知之根。非寤寐來。非生滅有。不於",
    "X13n0286_003:0407c08": "根出。亦非空生。何以故。若從寤來。寐即隨滅。將何為",
    "X13n0286_003:0407c09": "寐。必生時有。滅即同無。令誰受滅。若從滅有。生即滅",
    "X13n0286_003:0407c10": "無。誰知生者。若從根出。寤寐二相。隨身開合。離斯二",
    "X13n0286_003:0407c11": "體。此覺知者。同於空華。畢竟無性。若從空生。自是空",
    "X13n0286_003:0407c12": "知。何關汝入。是故當知意入虗妄。本非因緣。非自然",
    "X13n0286_003:0407c13": "性。",
    "X13n0286_003:0407c14": "入根惟一。眼但名見。耳但名聞。塵皆分二。色分明",
    "X13n0286_003:0407c15": "暗。聲分動靜。則意當名知。法當分生滅。今寤寐憶",
    "X13n0286_003:0407c16": "忘。生住異滅。參互成文。實惟生滅二義。眠寤亦假",
    "X13n0286_003:0407c17": "設以例憶忘。憶之則生。忘之則滅。所謂二種妄塵",
    "X13n0286_003:0407c18": "也。住異。即生滅中細相。顛倒。首尾循環之意。吸習",
    "X13n0286_003:0407c19": "此相。中歸意根。前滅後起。剎那不停。次第相續。曰",
    "X13n0286_003:0407c20": "不相踰越。五根流逸奔塵。意乃旋其見聞。逆流而",
    "X13n0286_003:0407c21": "緣五塵。所謂吸撮內塵也。流至於此。雖有見聞之",
    "X13n0286_003:0407c22": "相。然此見聞。乃所謂集知居中。却非見聞用力所",
    "X13n0286_003:0407c23": "及。故名覺知性。不名見聞也。",
    "X13n0286_003:0407c24": "復次阿難。云何十二處。本如來藏妙真如性。",
    "X13n0286_003:0408a01": "六根六塵。名十二處。處者。方所也。又定在也。眼對",
    "X13n0286_003:0408a02": "色。耳對聲。一內一外。似有方所定在。下反覆顯其",
    "X13n0286_003:0408a03": "無方所定在。融歸一性。",
    "X13n0286_003:0408a04": "阿難。汝且觀此祇陀樹林。及諸泉池。於意云何。此等",
    "X13n0286_003:0408a05": "為是色生眼見。眼生色相。阿難。若復眼根生色相者。",
    "X13n0286_003:0408a06": "見空非色。色性應銷。銷則顯發一切都無。色相既無。",
    "X13n0286_003:0408a07": "誰明空質。空亦如是。若復色塵生眼見者。觀空非色。",
    "X13n0286_003:0408a08": "見即銷亡。亡則都無。誰明空色。是故當知見與色空。",
    "X13n0286_003:0408a09": "俱無處所。即色與見。二處虗妄。本非因緣。非自然性。",
    "X13n0286_003:0408a10": "汝說一切法。仗因緣而生。即今開眼見祇陀林。還",
    "X13n0286_003:0408a11": "是因祇陀林。生汝眼中之見。見祇陀林乎。抑亦因",
    "X13n0286_003:0408a12": "汝眼中之見。生祇陀林。而汝得見之乎。若謂汝眼",
    "X13n0286_003:0408a13": "根生祇陀林。而汝得見者。則汝眼根見空之時。不",
    "X13n0286_003:0408a14": "見祇林。而祇林便應銷滅。若所生之色性既銷。則",
    "X13n0286_003:0408a15": "能生之見性亦滅。更有何物顯其空質。若謂祇陀",
    "X13n0286_003:0408a16": "林生汝眼見。而令汝見祇陀林者。則汝眼觀空時。",
    "X13n0286_003:0408a17": "非是觀色。既無所生之色。自無能生之見。見既銷",
    "X13n0286_003:0408a18": "亡。而見空見色者。更是何物。眼不生色。色無處所",
    "X13n0286_003:0408a19": "也。色不生眼。見無處所也。虗妄。無體也。無處則無",
    "X13n0286_003:0408a20": "體。無體而以真如為體。",
    "X13n0286_003:0408a21": "阿難。汝更聽此祇陀園中。食辦擊皷。眾集撞鐘。鐘皷",
    "X13n0286_003:0408a22": "音聲。前後相續。於意云何。此等為是聲來耳邊。耳往",
    "X13n0286_003:0408a23": "聲處。阿難。若復此聲來於耳邊。如我乞食室羅筏城。",
    "X13n0286_003:0408a24": "在祇陀林。則無有我。此聲必來阿難耳處。目連迦葉",
    "X13n0286_003:0408b01": "應不俱聞。何況其中一千二百五十沙門。一聞鐘聲。",
    "X13n0286_003:0408b02": "同來食處。若復汝耳往彼聲邊。如我歸住祇陀林中。",
    "X13n0286_003:0408b03": "在室羅城。則無有我。汝聞皷聲。其耳已往擊皷之處。",
    "X13n0286_003:0408b04": "鐘聲齊出。應不俱聞。何況其中象馬牛羊。種種音響。",
    "X13n0286_003:0408b05": "若無來往。亦復無聞。是故當知聽與音聲。俱無處所。",
    "X13n0286_003:0408b06": "即聽與聲。二處虗妄。本非因緣。非自然性。",
    "X13n0286_003:0408b07": "檀。云何鼻中有栴檀氣。稱鼻聞香。當是香氣入鼻。",
    "X13n0286_003:0408b08": "方可稱聞。豈有鼻中出香。而說為聞香耶。若謂此",
    "X13n0286_003:0408b09": "香生於空者。空常在。香亦常存。何藉鑪中爇而後",
    "X13n0286_003:0408b10": "有。若生於木。則此香氣。因爇成煙。而鼻得聞。合當",
    "X13n0286_003:0408b11": "蒙其煙氣。其煙未遠。四十里內。未及蒙煙。云何已",
    "X13n0286_003:0408b12": "聞。則知香性本來周徧。何待合知哉。",
    "X13n0286_003:0408b13": "阿難。汝常二時眾中持鉢。其間或遇酥酪醍醐。名為",
    "X13n0286_003:0408b14": "上味。於意云何。此味為復生於空中。生於舌中。為生",
    "X13n0286_003:0408b15": "食中。阿難。若復此味生於汝舌。在汝口中。祇有一舌。",
    "X13n0286_003:0408b16": "其舌爾時已成酥味。遇黑石蜜。應不推移。若不變移。",
    "X13n0286_003:0408b17": "不名知味。若變移者。舌非多體。云何多味。一舌之知。",
    "X13n0286_003:0408b18": "若生於食。食非有識。云何自知。又食自知。即同他食。",
    "X13n0286_003:0408b19": "何預於汝。名味之知。若生於空。汝噉虗空。當作何味。",
    "X13n0286_003:0408b20": "必其虗空若作鹹味。既鹹汝舌。亦鹹汝面。則此界人。",
    "X13n0286_003:0408b21": "同於海魚。既常受鹹。了不知淡。若不識淡。亦不覺醎。",
    "X13n0286_003:0408b22": "必無所知。云何名味。是故當知。味舌與嘗。俱無處所。",
    "X13n0286_003:0408b23": "即甞與味。二俱虗妄。本非因緣。非自然性。",
    "X13n0286_003:0408b24": "若謂此味生於汝舌。則汝一舌。應知一味。不應變",
    "X13n0286_003:0408c01": "前我字喻聲。城喻阿難耳。祇園喻目連迦葉耳。一",
    "X13n0286_003:0408c02": "聲豈能徧至多耳。破聲來耳邊。後我字喻耳。祇園",
    "X13n0286_003:0408c03": "喻擊皷處。城喻擊鐘處。一耳豈能徧往多聲。破耳",
    "X13n0286_003:0408c04": "往聲邊。若謂聲來阿難耳邊。則應餘人耳邊悉皆",
    "X13n0286_003:0408c05": "無聲。不合諸人齊聽。若謂耳往皷處。則鐘處無耳。",
    "X13n0286_003:0408c06": "不合更聞鐘聲。故知聲塵生滅動靜皆空。聲不至",
    "X13n0286_003:0408c07": "於耳根。根不往於聲處。既無往來。則心境俱虗。能",
    "X13n0286_003:0408c08": "聞與所聞。畢竟從何出乎。",
    "X13n0286_003:0408c09": "阿難。汝又齅此鑪中栴檀。此香若復然於一銖。室羅",
    "X13n0286_003:0408c10": "筏城四十里內。同時聞氣。於意云何。此香為復生栴",
    "X13n0286_003:0408c11": "檀木。生於汝鼻。為生於空。阿難。若復此香生於汝鼻。",
    "X13n0286_003:0408c12": "稱鼻所生。當從鼻出。鼻非栴檀。云何鼻中有栴檀氣。",
    "X13n0286_003:0408c13": "稱汝聞香。當於鼻入。鼻中出香。說聞非義。若生於空。",
    "X13n0286_003:0408c14": "空性常恒。香應常在。何藉鑪中爇此枯木。若生於木。",
    "X13n0286_003:0408c15": "則此香質因爇成煙。若鼻得聞。合蒙煙氣。其煙騰空。",
    "X13n0286_003:0408c16": "未及遙遠。四十里內。云何已聞。是故當知香鼻與聞。",
    "X13n0286_003:0408c17": "俱無處所。即齅與香。二處虗妄。本非因緣。非自然性。",
    "X13n0286_003:0408c18": "若謂此香是鼻所生。則此香氣。當從鼻出。鼻非栴",
    "X13n0286_003:0408c19": "移。更知別味。若不變移而獨知一味。則不名知味。",
    "X13n0286_003:0408c20": "若變移而知別味。云何一舌而知多味。是則不生",
    "X13n0286_003:0408c21": "於舌明矣。若謂此味生於食中。食非有識。云何自",
    "X13n0286_003:0408c22": "知為甜為苦。縱使食能自知甜苦。此食即同他人。",
    "X13n0286_003:0408c23": "無與於汝。何故稱汝名知味者。是則不生於食明",
    "X13n0286_003:0408c24": "矣。若謂此味生於空中。汝噉虗空。作何滋味。若作",
    "X13n0286_003:0409a01": "鹹味。則此界人。受其鹹味。皆同海魚。既常受鹹。必",
    "X13n0286_003:0409a02": "不識淡。若不識淡。必不識鹹。既兩不相識。不可名",
    "X13n0286_003:0409a03": "知味之人。是則不生於空明矣。",
    "X13n0286_003:0409a04": "阿難。汝常晨朝以手摩頭。於意云何。此摩所知。誰為",
    "X13n0286_003:0409a05": "能觸。能為在手。為復在頭。若在於手。頭則無知。云何",
    "X13n0286_003:0409a06": "成觸。若在於頭。手則無用。云何名觸。若各各有。則汝",
    "X13n0286_003:0409a07": "阿難。應有二身。若頭與手。一觸所生。則手與頭。當為",
    "X13n0286_003:0409a08": "一體。若一體者。觸則無成。若二體者。觸誰為在。在能",
    "X13n0286_003:0409a09": "非所。在所非能。不應虗空與汝成觸。是故當知覺觸",
    "X13n0286_003:0409a10": "與身。俱無處所。即身與觸。二俱虗妄。本非因緣。非自",
    "X13n0286_003:0409a11": "然性。",
    "X13n0286_003:0409a12": "汝當以手摩頭時。則手知有頭。頭知有手。是誰為",
    "X13n0286_003:0409a13": "能觸。而生此知。為手觸頭。即手為能觸。而生此知",
    "X13n0286_003:0409a14": "乎。為頭觸手。即頭為能觸。而生此知乎。若以手為",
    "X13n0286_003:0409a15": "能觸。而生此知。則觸知在手。頭成無知之物。云何",
    "X13n0286_003:0409a16": "知手之觸頭。而成觸乎。若以頭為能觸。而生此知。",
    "X13n0286_003:0409a17": "則觸知在頭。手成無用之物。云何知頭之觸手。而",
    "X13n0286_003:0409a18": "名觸乎。若頭與手。各有一知。則汝阿難。應有二身。",
    "X13n0286_003:0409a19": "若頭與手。只有一知。則手與頭。應成一體。若一體",
    "X13n0286_003:0409a20": "者。不應成觸。若二體者。此觸當何所屬。為屬能觸。",
    "X13n0286_003:0409a21": "為屬所觸。若觸為能。則在手在頭。俱成能觸。而無",
    "X13n0286_003:0409a22": "所觸。豈虗空與汝成所觸乎。若觸屬所。則在手在",
    "X13n0286_003:0409a23": "頭。皆成所觸。而無能觸。豈虗空與汝成能觸乎。觸",
    "X13n0286_003:0409a24": "因根境能所相感。而獨依根明者。示萬法一體。由",
    "X13n0286_003:0409b01": "妄分能所。故有妄觸。非所非能。言皆無實處。",
    "X13n0286_003:0409b02": "阿難。汝常意中所緣善惡無記三性。生成法則。此法",
    "X13n0286_003:0409b03": "為復即心所生。為當離心別有方所。阿難。若即心者。",
    "X13n0286_003:0409b04": "法則非塵。非心所緣。云何成處。若離於心別有方所。",
    "X13n0286_003:0409b05": "則法自性。為知非知。知則名心。異汝非塵。同他心量。",
    "X13n0286_003:0409b06": "即汝即心。云何汝心更二於汝。若非知者。此塵既非",
    "X13n0286_003:0409b07": "色聲香味。離合冷煖。及虗空相。當於何在。今於色空",
    "X13n0286_003:0409b08": "都無表示。不應人間更有空外。心非所緣。處從誰立。",
    "X13n0286_003:0409b09": "是故當知法則與心。俱無處所。則意與法。二俱處妄。",
    "X13n0286_003:0409b10": "本非因緣。非自然性。",
    "X13n0286_003:0409b11": "善惡無記。總謂內塵。意緣此三。生成法則。名為法",
    "X13n0286_003:0409b12": "塵。法塵非相。因意知顯。故問為知非知。異汝。從離",
    "X13n0286_003:0409b13": "字生。心既異於汝。且又非塵。豈不同他人心量乎。",
    "X13n0286_003:0409b14": "若即汝心。不與汝異。應無二相。云何心境相對。宛",
    "X13n0286_003:0409b15": "然與汝為二乎。此破知也。設若非知。法塵非色聲",
    "X13n0286_003:0409b16": "香味等。有形相者。特由知發耳。今既非知。處當何",
    "X13n0286_003:0409b17": "在。色空名一切處。今於色空無所表顯。豈更在色",
    "X13n0286_003:0409b18": "空之外乎。色容有外。空豈有外。此破非知也。",
    "X13n0286_003:0409b19": "復次阿難。云何十八界。本如來藏。妙真如性。",
    "X13n0286_003:0409b20": "根境識皆六。成十八界。界者。內外中三。各成界限。",
    "X13n0286_003:0409b21": "不相雜亂。下專就識立論者。如三家比隣。撤其中",
    "X13n0286_003:0409b22": "家左右界墻。則三家界限。俱不成矣。破界者何。妙",
    "X13n0286_003:0409b23": "歸一性也。",
    "X13n0286_003:0409b24": "阿難。如汝所明。眼色為緣。生於眼識。此識為復因眼",
    "X13n0286_003:0409c01": "所生。以眼為界。因色所生。以色為界。阿難。若因眼生。",
    "X13n0286_003:0409c02": "既無色空。無可分別。縱有汝識。欲將何用。汝見又非",
    "X13n0286_003:0409c03": "青黃赤白。無所表示。從何立界。若因色生。空無色時。",
    "X13n0286_003:0409c04": "汝識應滅。云何識知是虗空性。若色變時。汝亦識其",
    "X13n0286_003:0409c05": "色相遷變。汝識不遷。界從何立。從變則變。界相自無。",
    "X13n0286_003:0409c06": "不變則恆。既從色生。應不識知虗空所在。若兼二種",
    "X13n0286_003:0409c07": "眼色共生。合則中離。離則兩合。體性雜亂。云何成界。",
    "X13n0286_003:0409c08": "是故當知眼色為緣。生眼識界。三處都無。則眼與色。",
    "X13n0286_003:0409c09": "及色界三。本非因緣。非自然性。",
    "X13n0286_003:0409c10": "如汝所明。猶乘所解也。根塵相對。識生其中。而成",
    "X13n0286_003:0409c11": "三界。因緣生法皆然。但不了即空耳。故破其執。此",
    "X13n0286_003:0409c12": "識為復因眼所生。以眼為界。因色所生。以色為界。",
    "X13n0286_003:0409c13": "雙徵雙破。又出眼與色不共生一破。若因眼生。不",
    "X13n0286_003:0409c14": "有色空。則識無緣。且眼見無形。無所表示。界從何",
    "X13n0286_003:0409c15": "立。此非因眼生也。若因色生。色滅應與俱滅。識既",
    "X13n0286_003:0409c16": "俱滅。則空獨存。誰識空者。若色滅時。識不俱滅。則",
    "X13n0286_003:0409c17": "識獨存。無色為侶。誰界空者。不但識有無界。假使",
    "X13n0286_003:0409c18": "隨色變滅。則識已變。誰與空為界者。不但識滅。不",
    "X13n0286_003:0409c19": "應識空。假使識不變滅。則常與色一體。與空無干。",
    "X13n0286_003:0409c20": "誰識空者。此非因色生也。若兼眼與色共生。根塵",
    "X13n0286_003:0409c21": "合在一處。自無空隙容識。而中界之識。應離而在",
    "X13n0286_003:0409c22": "傍。何成中界。又此根塵。若離在兩處。則所生之識。",
    "X13n0286_003:0409c23": "亦應分在兩處。半在根。半在塵。亦不得為中界矣。",
    "X13n0286_003:0409c24": "此非眼色共生也。色界者。色識界也。下同。諸法不",
    "X13n0286_003:0410a01": "自生。亦不從他生。不共不無因。是故說無生。從根",
    "X13n0286_003:0410a02": "生。自生也。從塵生。他生也。根塵合生。共生也。虗空",
    "X13n0286_003:0410a03": "生。無因生也。四生法。前後間出。總顯無生之義。",
    "X13n0286_003:0410a04": "阿難。又汝所明。耳聲為緣。生於耳識。此識為復因耳",
    "X13n0286_003:0410a05": "所生。以耳為界。因聲所生。以聲為界。阿難。若因耳生。",
    "X13n0286_003:0410a06": "動靜二相。既不現前。根不成知。必無所知。知尚無成。",
    "X13n0286_003:0410a07": "識何形貌。若取耳聞。無動靜故。聞無所成。云何耳形",
    "X13n0286_003:0410a08": "雜色觸塵。名為識界。則耳識界。復從誰立。若生於聲。",
    "X13n0286_003:0410a09": "識因聲有。則不關聞。無聞則亡聲相所在。識從聲生。",
    "X13n0286_003:0410a10": "許聲因聞而有聲相。聞應聞識。不聞非界。聞則同聲。",
    "X13n0286_003:0410a11": "識已被聞。誰知聞識。若無知者。終如草木。不應聲聞",
    "X13n0286_003:0410a12": "雜成中界。界無中位。則內外相復從何成。是故當知。",
    "X13n0286_003:0410a13": "耳聲為緣。生耳識界。三處都無。則耳與聲及聲界三。",
    "X13n0286_003:0410a14": "本非因緣。非自然性。",
    "X13n0286_003:0410a15": "動靜二句。無塵也。根不成知句。無根也。必無所知",
    "X13n0286_003:0410a16": "三句。牒上無塵則無根也。能生之根。尚且不成。所",
    "X13n0286_003:0410a17": "生之塵。作何形貌。若取耳中聞性為識者。既無前",
    "X13n0286_003:0410a18": "境。亦無聞性矣。難道取卷葉之形。與色觸二塵相",
    "X13n0286_003:0410a19": "對。可為識界耶。若轉計云。識從聲生。但此聲相。亦",
    "X13n0286_003:0410a20": "許因聞而有。則聞聲之時。即應謂之聞識。何以故。",
    "X13n0286_003:0410a21": "以識從聲生故。若不聞識。則聲非識界。若果聞識。",
    "X13n0286_003:0410a22": "則識亦同聲。全無知覺。識既無知。已被耳聞。知聞",
    "X13n0286_003:0410a23": "識者。又是何物。若謂更無有知聞識者。則汝便應",
    "X13n0286_003:0410a24": "同於草本。既單根不出。獨境不生。豈應根塵交雜。",
    "X13n0286_003:0410b01": "以成中界。而識生於根境之間耶。",
    "X13n0286_003:0410b02": "阿難。又汝所明。鼻香為緣。生於鼻識。此識為復因鼻",
    "X13n0286_003:0410b03": "所生。以鼻為界。因香所生。以香為界。阿難。若因鼻生。",
    "X13n0286_003:0410b04": "則汝心中。以何為鼻。為取肉形雙爪之相。為取齅知",
    "X13n0286_003:0410b05": "動搖之性。若取肉形。肉質乃身。身知即觸。名身非鼻。",
    "X13n0286_003:0410b06": "名觸即塵。鼻尚無名。云何立界。若取齅知。又汝心中。",
    "X13n0286_003:0410b07": "以何為知。以肉為知。則肉之知。元觸非鼻。以空為知。",
    "X13n0286_003:0410b08": "空則自知。肉應非覺。如是則應。虗空是汝。汝身非知。",
    "X13n0286_003:0410b09": "今日阿難。應無所在。以香為知。知自屬香。何預於汝。",
    "X13n0286_003:0410b10": "若香臭氣。必生汝鼻。則彼香臭二種流氣。不生伊蘭",
    "X13n0286_003:0410b11": "及栴檀木。二物不來。汝自齅鼻。為香為臭。臭則非香。",
    "X13n0286_003:0410b12": "香應非臭。若香臭二俱能聞者。則汝一人。應有兩鼻。",
    "X13n0286_003:0410b13": "對我問道。有二阿難。誰為汝體。若鼻是一。香臭無二。",
    "X13n0286_003:0410b14": "臭既為香。香復成臭。二性不有。界從誰立。若因香生。",
    "X13n0286_003:0410b15": "識因香有。如眼有見。不能觀眼。因香有故。應不知香。",
    "X13n0286_003:0410b16": "知即非生。不知非識。香非知有。香界不成。識不知香。",
    "X13n0286_003:0410b17": "因界則非從香建立。既無中間。不成內外。彼諸聞性。",
    "X13n0286_003:0410b18": "畢竟虗妄。是故當知。鼻香為緣。生鼻識界。三處都無。",
    "X13n0286_003:0410b19": "則鼻與香。及香界三。本非因緣。非自然性。",
    "X13n0286_003:0410b20": "肉形雙爪。浮塵根也。齅知動搖。勝義根也。鼻根分",
    "X13n0286_003:0410b21": "此二。肉質乃身。鼻相轉轉為根矣。身知即觸。鼻知",
    "X13n0286_003:0410b22": "轉為觸塵矣。名身。即非鼻。名觸。即屬身根所對之",
    "X13n0286_003:0410b23": "塵。皆非鼻名。齅知又分肉空香三義。肉即鼻形。空",
    "X13n0286_003:0410b24": "指鼻孔。肉質之知屬身。故曰非鼻。若以空為知。空",
    "X13n0286_003:0410c01": "有知而肉無知。則應一切虗空。皆是汝身。而汝身",
    "X13n0286_003:0410c02": "反非知矣。阿難何所在乎。葢虗空無在。汝何有在",
    "X13n0286_003:0410c03": "耶。香又配臭分二。若香臭氣。必從鼻生。是不出於",
    "X13n0286_003:0410c04": "伊蘭。及栴檀木矣。伊蘭臭木。生末利山。二物不來。",
    "X13n0286_003:0410c05": "汝自齅鼻。為香乎。為臭乎。鼻不兼聞也。若能兼聞。",
    "X13n0286_003:0410c06": "是有兩鼻矣。若鼻是一。不應香臭有二。今香臭互",
    "X13n0286_003:0410c07": "奪。則鼻之二性。尚無自體。識界從誰立乎。以上俱",
    "X13n0286_003:0410c08": "破識因鼻生。以鼻為界也。眼識因眼而有。既不能",
    "X13n0286_003:0410c09": "見眼。鼻識因香而有。應不知香。若曰能知。即非香",
    "X13n0286_003:0410c10": "生。若曰不知。即不名識。香界託知而顯。若香自為",
    "X13n0286_003:0410c11": "香。不從知有。則塊然一物。不成香界矣。識界託香",
    "X13n0286_003:0410c12": "而立。若識自為識。不能知香。則頑然一物。不得從",
    "X13n0286_003:0410c13": "香立界。而謂之鼻識矣。中間。識也。內外。根境也。",
    "X13n0286_003:0410c14": "阿難。又汝所明。舌味為緣。生於舌識。此識為復因舌",
    "X13n0286_003:0410c15": "所生。以舌為界。因味所生。以味為界。阿難。若因舌生。",
    "X13n0286_003:0410c16": "則諸世間。甘蔗烏梅。黃連石鹽。細辛薑桂。都無有味。",
    "X13n0286_003:0410c17": "汝自嘗舌。為甜為苦。若舌性苦。誰來嘗舌。舌不自嘗。",
    "X13n0286_003:0410c18": "孰為知覺。舌性非苦。味自不生。云何立界。若因味生。",
    "X13n0286_003:0410c19": "識自為味。同於舌根。應不自嘗。云何識知是味非味。",
    "X13n0286_003:0410c20": "又一切味。非一物生。味既多生。識應多體。識體若一。",
    "X13n0286_003:0410c21": "體必味生。醎淡甘辛。和合俱生。諸變異相。同為一味。",
    "X13n0286_003:0410c22": "應無分別。分別既無。則不名識。云何復名。舌味識界。",
    "X13n0286_003:0410c23": "不應虗空生汝心識。舌味和合。即於是中元無自性。",
    "X13n0286_003:0410c24": "云何界生。是故當知。舌味為緣。生舌識界。三處都無。",
    "X13n0286_003:0411a01": "則舌與味。及舌界三。本非因緣。非自然性。",
    "X13n0286_003:0411a02": "若謂識從根生。則五味未合時。汝自嘗舌。為甜為",
    "X13n0286_003:0411a03": "苦。若謂舌性是苦。則汝舌性。已成苦味。誰來嘗舌。",
    "X13n0286_003:0411a04": "既不能自嘗其舌。云何得知舌之成苦味耶。若謂",
    "X13n0286_003:0411a05": "舌性非苦。則舌不能自生其味。云何立界以生識",
    "X13n0286_003:0411a06": "乎。若謂識從味生。識即是味。則不能嘗味。同於舌",
    "X13n0286_003:0411a07": "根不自嘗舌。云何知其是味非味。又一切下。言味",
    "X13n0286_003:0411a08": "多。識亦應多。識體下。言識一。而味亦一。應不知其",
    "X13n0286_003:0411a09": "味之多種。若不知其味之多種。不得名之為識。云",
    "X13n0286_003:0411a10": "何以味為識界乎。和合者。眾味共成也。俱生者。本",
    "X13n0286_003:0411a11": "性不易也。變易者。燒煑異味也。不應下。辨非無因",
    "X13n0286_003:0411a12": "生。舌味下。辨非共生。言根塵既合為一。尚無自性。",
    "X13n0286_003:0411a13": "豈有中間空隙之處。可容識界之生乎。既非自生。",
    "X13n0286_003:0411a14": "他生。共生。無因生。即是無生。豈因緣所生者哉。",
    "X13n0286_003:0411a15": "阿難。又汝所明。身觸為緣。生於身識。此識為復因身",
    "X13n0286_003:0411a16": "所生。以身為界。因觸所生。以觸為界。阿難。若因身生。",
    "X13n0286_003:0411a17": "必無合離二覺觀緣。身何所識。若因觸生。必無汝身。",
    "X13n0286_003:0411a18": "誰有非身知合離者。阿難。物不觸知。身知有觸。知身",
    "X13n0286_003:0411a19": "即觸。知觸即身。即觸非身。即身非觸。身觸二相。元無",
    "X13n0286_003:0411a20": "處所。合身即為身自體性。離身即是虗空等相。內外",
    "X13n0286_003:0411a21": "不成。中云何立。中不復立。內外性空。則汝識生。從誰",
    "X13n0286_003:0411a22": "立界。是故當知身觸為緣。生身識界。三處都無。則身",
    "X13n0286_003:0411a23": "與觸。及身界三。本非因緣。非自然性。",
    "X13n0286_003:0411a24": "覺觀。即身識。以離合二境為緣。無緣則無識。是非",
    "X13n0286_003:0411b01": "因身也。無身則不知離合。是非因觸也。物不觸知。",
    "X13n0286_003:0411b02": "徒物不能自觸而知也。身知有觸。必合身方知有",
    "X13n0286_003:0411b03": "觸也。當合知時。能知身者何物。即觸也。能知觸者",
    "X13n0286_003:0411b04": "何物。即身也。若身即觸。則身不可專言身矣。若觸",
    "X13n0286_003:0411b05": "即身。則觸不可專言觸矣。身觸二相。互融互奪。故",
    "X13n0286_003:0411b06": "無處所。合身則無觸位。故即為身體。離身則無觸",
    "X13n0286_003:0411b07": "用。故即同虗空。然則內外中間之位。皆不成立。",
    "X13n0286_003:0411b08": "阿難。又汝所明。意法為緣。生於意識。此識為復因意",
    "X13n0286_003:0411b09": "所生。以意為界。因法所生。以為法界。阿難。若因意生。",
    "X13n0286_003:0411b10": "於汝意中。必有所思。發明汝意。若無前法。意無所生。",
    "X13n0286_003:0411b11": "離緣無形。識將何用。又汝識心。與諸思量。兼了別性。",
    "X13n0286_003:0411b12": "為同為異。同意即意。云何所生。異意不同。應無所識。",
    "X13n0286_003:0411b13": "若無所識。云何意生。若有所識。云何識意。唯同與異。",
    "X13n0286_003:0411b14": "二性無成。界云何立。若因法生。世間諸法。不離五塵。",
    "X13n0286_003:0411b15": "汝觀色法。及諸聲法。香法。味法。及與觸法。相狀分明。",
    "X13n0286_003:0411b16": "以對五根。非意所攝。汝識決定依於法生。今汝諦觀",
    "X13n0286_003:0411b17": "法法何狀。若離色空。動靜通塞。合離生滅。越此諸相。",
    "X13n0286_003:0411b18": "終無所得。生則色空諸法等生。滅則色空諸法等滅。",
    "X13n0286_003:0411b19": "所因既無。因生有識。作何形相。相狀不有。界云何生。",
    "X13n0286_003:0411b20": "是故當知意法為緣。生意識界。三處都無。則意與法。",
    "X13n0286_003:0411b21": "及意界三。本非因緣。非自然性。",
    "X13n0286_003:0411b22": "所思。謂法塵。意生於法。識生於意。若無前法。意無",
    "X13n0286_003:0411b23": "所生矣。意既離緣而無形。則識雖生出。亦無所用",
    "X13n0286_003:0411b24": "矣。識心。即識也。思量分別。皆意也。此識與意。同乎",
    "X13n0286_003:0411c01": "異乎。若識同意。識即意矣。何得云意之所生乎。若",
    "X13n0286_003:0411c02": "識異意。識無知矣。無知即與意非類。云何名為意",
    "X13n0286_003:0411c03": "生之識乎。若許識有知。則必意無知矣。云何識屬",
    "X13n0286_003:0411c04": "於意。同異不成。界云何立。以上破識因意生也。五",
    "X13n0286_003:0411c05": "塵之法。各配五根。離五塵外。意無別法。法法者。法",
    "X13n0286_003:0411c06": "塵之法也。色空動靜通塞。即色聲香三塵也。合離。",
    "X13n0286_003:0411c07": "即味觸二塵也。生滅。即法塵。通承五塵。法塵離五",
    "X13n0286_003:0411c08": "塵無體。故云生則諸法生。滅則諸法滅。所因。即法",
    "X13n0286_003:0411c09": "塵也。前謂識因法生。今所因之法。自無實體。則因",
    "X13n0286_003:0411c10": "之生滅。復作何狀耶。不有。則界亦無矣。",
    "X13n0286_003:0411c11": "阿難白佛言。世尊。如來常說和合因緣。一切世間種",
    "X13n0286_003:0411c12": "種變化。皆因四大和合發明。云何如來因緣自然。二",
    "X13n0286_003:0411c13": "俱排擯。我今不知斯義所屬。唯垂哀愍。開示眾生中",
    "X13n0286_003:0411c14": "道了義。無戲論法。",
    "X13n0286_003:0411c15": "和合因緣。乃佛初立權教之旨。一切世間四句。撮",
    "X13n0286_003:0411c16": "其大義。發明。猶言出現也。二俱排擯。意專因緣。帶",
    "X13n0286_003:0411c17": "過自然。因緣和合。前已破盡。今又何疑。前約見性",
    "X13n0286_003:0411c18": "而論。故領性體非因緣等。而諸法因緣之執尚在。",
    "X13n0286_003:0411c19": "今聞陰入處界。悉非因緣和合。是以又起斯疑。葢",
    "X13n0286_003:0411c20": "前疑一性。而此疑萬相。猶云妙覺性是寂滅法。乃",
    "X13n0286_003:0411c21": "第一義。不屬因緣。已聞命矣。陰入處界是生滅法。",
    "X13n0286_003:0411c22": "乃第二義。定屬因緣。云何擯棄之也。",
    "X13n0286_003:0411c23": "爾時世尊告阿難言。汝先厭離聲聞緣覺。諸小乘法。",
    "X13n0286_003:0411c24": "發心勤求無上菩提。故我今時為汝開示第一義諦。",
    "X13n0286_003:0412a01": "如何復將世間戲論。妄想因緣。而自纏繞。汝雖多聞。",
    "X13n0286_003:0412a02": "如說藥人。真藥現前。不能分別。如來說為真可憐愍。",
    "X13n0286_003:0412a03": "汝今諦聽。我當為汝分別開示。亦令當來修大乘者。",
    "X13n0286_003:0412a04": "通達實相。阿難默然。承佛聖旨。阿難。如汝所言四大",
    "X13n0286_003:0412a05": "和合。發明世間種種變化。阿難。若彼大性。體非和合。",
    "X13n0286_003:0412a06": "則不能與諸大雜和。猶知虗空不和諸色。若和合者。",
    "X13n0286_003:0412a07": "同於變化。始終相成。生滅相續。生死死生。生生死死。",
    "X13n0286_003:0412a08": "如旋火輪。未有休息。阿難。如水成氷。氷還成水。",
    "X13n0286_003:0412a09": "和合與不和合。以性相論。諸大。即相也。諸大之性。",
    "X13n0286_003:0412a10": "即如來藏心。同於變化者。性與相同遷也。若諸四",
    "X13n0286_003:0412a11": "大之性。不和四大之相。則性居相外。二不相雜。此",
    "X13n0286_003:0412a12": "偏於自然。墮於常見。知不變不知隨緣。夫真如隨",
    "X13n0286_003:0412a13": "緣而成相。豈同頑空哉。若和合者。則真如性。隨相",
    "X13n0286_003:0412a14": "變遷。始終生滅。無有休息。此偏於因緣。墮於斷見。",
    "X13n0286_003:0412a15": "知隨緣不知不變。夫真如不變。豈同變化等相哉。",
    "X13n0286_003:0412a16": "阿難唯執和合。佛兼不和合而破。杜轉計也。如水",
    "X13n0286_003:0412a17": "成氷。氷還成水。直示大性非和不和之理。七大之",
    "X13n0286_003:0412a18": "性。不因和合。循業發現。其相如此。還字足顯不變。",
    "X13n0286_003:0412a19": "正因不變。故還為水。若真和合則變矣。",
    "X13n0286_003:0412a20": "汝觀地性。麤為大地。細為微塵。至鄰虗塵。析彼極微。",
    "X13n0286_003:0412a21": "色邊際相。七分所成。更析鄰虗。即實空性。阿難。若此",
    "X13n0286_003:0412a22": "鄰虗。析成虗空。當知虗空出生色相。汝今問言。由和",
    "X13n0286_003:0412a23": "合故。出生世間諸變化相。汝且觀此一鄰虗塵。用幾",
    "X13n0286_003:0412a24": "虗空和合而有。不應鄰虗。合成鄰虗。又鄰虗塵。析入",
    "X13n0286_003:0412b01": "空者。用幾色相。合成虗空。若色合時。合色非空。若空",
    "X13n0286_003:0412b02": "合時。合空非色。色猶可析。空云何合。汝元不知如來",
    "X13n0286_003:0412b03": "藏中。性色真空。性空真色。清淨本然。周徧法界。隨眾",
    "X13n0286_003:0412b04": "生心。應知所量。循業發現。世間無知。惑為因緣。及自",
    "X13n0286_003:0412b05": "然性。皆是識心分別計度。但有言說。都無實義。",
    "X13n0286_003:0412b06": "此借阿難所知以破和合也。和合之謬。不必質諸",
    "X13n0286_003:0412b07": "了義。即就小乘析色明空之法觀之。極微之塵。猶",
    "X13n0286_003:0412b08": "有微色。名色邊際相。析極微為七分。則微色殆盡。",
    "X13n0286_003:0412b09": "故名鄰虗。既從大地析成虗空。可見色無實體。全",
    "X13n0286_003:0412b10": "是空中生出矣。既依空生。則非和合而生明矣。今",
    "X13n0286_003:0412b11": "謂和合故生者。然則鄰虗塵。亦應和合而成。乃至",
    "X13n0286_003:0412b12": "虗空。亦應和合所成。且用幾个虗空。合成隣虗耶。",
    "X13n0286_003:0412b13": "又用幾个色相。合成虗空耶。若色合時。只合成色",
    "X13n0286_003:0412b14": "相又成不得虗空。若空合時。又永成虗空。終成不",
    "X13n0286_003:0412b15": "得色相。且世間但有析色之法。那有合空之法。虗",
    "X13n0286_003:0412b16": "空與隣虗。既非和合而有。則諸變化相。又豈和合",
    "X13n0286_003:0412b17": "出生耶。由汝不知如來藏中。性本自空。不待析色",
    "X13n0286_003:0412b18": "成空。空本自色。不待合空成色。以此法性身。法性",
    "X13n0286_003:0412b19": "土。本來清淨。本來不動。本來周遍故也。但眾生心",
    "X13n0286_003:0412b20": "有染淨。量有大小。業有善惡。故各隨其心。各應其",
    "X13n0286_003:0412b21": "量。各循其業。而發起現行。轉如來藏為識藏。轉如",
    "X13n0286_003:0412b22": "來法性身為根身。轉法性土為器界。世間迷於清",
    "X13n0286_003:0412b23": "淨本然。周徧法界者。則惑為因緣。墮於斷見。迷於",
    "X13n0286_003:0412b24": "隨心應量。隨業發現者。則執為自然。墮於常見。皆",
    "X13n0286_003:0412c01": "意識計度分別所生。豈知不變隨緣。隨緣不變之",
    "X13n0286_003:0412c02": "真宗耶。業非但善惡之業。兼指日用事業。",
    "X13n0286_003:0412c03": "阿難。火性無我。寄於諸緣。汝觀城中未食之家。欲炊",
    "X13n0286_003:0412c04": "爨時。手執陽燧。日前求火。阿難。名和合者。如我與汝。",
    "X13n0286_003:0412c05": "一千二百五十比丘。今為一眾。眾雖為一。詰其根本。",
    "X13n0286_003:0412c06": "各各有身。皆有所生氏族名字。如舍利弗。婆羅門種。",
    "X13n0286_003:0412c07": "優樓頻螺。迦葉波種。乃至阿難。瞿曇種姓。阿難。若此",
    "X13n0286_003:0412c08": "火性。因和合有。彼手執鏡於日求火。此火為從鏡中",
    "X13n0286_003:0412c09": "而出。為從艾出。為於日來。阿難。若日來者。自能燒汝",
    "X13n0286_003:0412c10": "手中之艾。來處林木。皆應受焚。若鏡中出。自能於鏡",
    "X13n0286_003:0412c11": "出然於艾。鏡何不鎔。紆汝手執。尚無熱相。云何融泮。",
    "X13n0286_003:0412c12": "若生於艾。何藉日鏡光明相接。然後火生。汝又諦觀。",
    "X13n0286_003:0412c13": "鏡因手執。日從天來。艾本地生。火從何方遊歷於此。",
    "X13n0286_003:0412c14": "日鏡相遠。非和非合。不應火光無從自有。汝猶不知",
    "X13n0286_003:0412c15": "如來藏中。性火真空。性空真火。清淨本然。周徧法界。",
    "X13n0286_003:0412c16": "隨眾生心。應所知量。阿難。當知世人。一處執鏡。一處",
    "X13n0286_003:0412c17": "火生。徧法界執。滿世間起。起徧世間。寧有方所。循業",
    "X13n0286_003:0412c18": "發現。世間無知。惑為因緣。及自然性。皆是識心分別",
    "X13n0286_003:0412c19": "計度。但有言說。都無實義。",
    "X13n0286_003:0412c20": "先標定火性。火無有我。寄諸緣而似有我。非真和",
    "X13n0286_003:0412c21": "合。汝觀下。騐出無我。汝觀世人手執陽燧。對日求",
    "X13n0286_003:0412c22": "火。而有火出。因名火性和合而生。即如現前一千",
    "X13n0286_003:0412c23": "二百五十比丘。和合一處。名和合眾。雖千二百總",
    "X13n0286_003:0412c24": "名一眾。詰其根本。各有身名種族。是真和合。若此",
    "X13n0286_003:0413a01": "火性。因和合生。則彼手執陽燧及艾。對日求火而",
    "X13n0286_003:0413a02": "火出。應一一詰其根本。各有來處。此火為從鏡出。",
    "X13n0286_003:0413a03": "為從艾出。為從日來。若日下。辨非日來。若鏡下。辨",
    "X13n0286_003:0413a04": "非鏡出。若生下。辨非艾生。汝又下。令其觀所自出。",
    "X13n0286_003:0413a05": "言此三物。各有處所。此火從何所來。既於三處詰",
    "X13n0286_003:0413a06": "之。了無根本。不應無自而出。言必有本也。汝猶下。",
    "X13n0286_003:0413a07": "方指火之來處。不在鏡中。艾中。日中。元在如來藏",
    "X13n0286_003:0413a08": "中。循業發現。非和合也。",
    "X13n0286_003:0413a09": "阿難。水性不定。流息無恆。如室羅城。迦毗羅仙。斫迦",
    "X13n0286_003:0413a10": "羅仙。及鉢頭摩。訶薩多等。諸大幻師。求太陰精。用和",
    "X13n0286_003:0413a11": "幻藥。是諸師等。於白月晝。手執方諸。承月中水。此水",
    "X13n0286_003:0413a12": "為復從珠中出。空中自有。為從月來。阿難。若從月來。",
    "X13n0286_003:0413a13": "尚能遠方令珠出水。所經林木。皆應吐流。流則何待",
    "X13n0286_003:0413a14": "方諸所出。不流。明水非從月降。若從珠出。則此珠中",
    "X13n0286_003:0413a15": "常應流水。何待中宵承白月書。若從空生。空性無邊。",
    "X13n0286_003:0413a16": "水當無際。從人洎天。皆同滔溺。云何復有水陸空行。",
    "X13n0286_003:0413a17": "汝更諦觀。月從天陟。珠因手持。承珠水盤。本人敷設。",
    "X13n0286_003:0413a18": "水從何方流注於此。月珠相遠。非和非合。不應水精",
    "X13n0286_003:0413a19": "無從自有。汝尚不知如來藏中。性水真空。性空真水。",
    "X13n0286_003:0413a20": "清淨本然。周徧法界。隨眾生心。應所知量。一處執珠。",
    "X13n0286_003:0413a21": "一處水出。徧法界執。滿法界生。生滿世間。寧有方所。",
    "X13n0286_003:0413a22": "循業發現。世間無知。惑為因緣。及自然性。皆是識心",
    "X13n0286_003:0413a23": "分別計度。但有言說。都無實義。",
    "X13n0286_003:0413a24": "流息無恆者。求則有。不求則無也。太陰精。月中水",
    "X13n0286_003:0413b01": "也。望前為白月。當正中曰晝。方諸。陰燧。水精珠也。",
    "X13n0286_003:0413b02": "方諸見月。則津而為水。此水下。詰其出處。阿難下。",
    "X13n0286_003:0413b03": "辨非月來。若從珠出下。辨非珠出。若從空生下。辨",
    "X13n0286_003:0413b04": "非空生。汝更下。令其審詳出處。",
    "X13n0286_003:0413b05": "阿難。風性無體。動靜不常。汝常整衣入於大眾。僧伽",
    "X13n0286_003:0413b06": "梨角。動及傍人。則有微風拂彼人面。此風為復出袈",
    "X13n0286_003:0413b07": "裟角。發於虗空。生彼人面。阿難。此風若復出袈裟角。",
    "X13n0286_003:0413b08": "汝乃披風。其衣飛搖。應離汝體。我今說法。會中垂衣。",
    "X13n0286_003:0413b09": "汝看我衣。風何所在。不應衣中有藏風地。若生虗空。",
    "X13n0286_003:0413b10": "汝衣不動。何因無拂。空性常住。風應常生。若無風時。",
    "X13n0286_003:0413b11": "虗空當滅。滅風可見。滅空何狀。若有生滅。不名虗空。",
    "X13n0286_003:0413b12": "名為虗空。云何風出。若風自生被拂之面。從彼面生。",
    "X13n0286_003:0413b13": "當應拂汝。自汝整衣。云何倒拂。汝審諦觀。整衣在汝。",
    "X13n0286_003:0413b14": "面屬彼人。虗空寂然。不參流動。風自誰方鼓動來此。",
    "X13n0286_003:0413b15": "風空性隔。非和非合。不應風性無從自有。汝宛不知。",
    "X13n0286_003:0413b16": "如來藏中。性風真空。性空真風。清淨本然。周徧法界。",
    "X13n0286_003:0413b17": "隨眾生心。應所知量。阿難。如汝一人。微動服衣。有微",
    "X13n0286_003:0413b18": "風出。徧法界拂。滿國土生。周徧世間。寧有方所。循業",
    "X13n0286_003:0413b19": "發現。世間無知。惑為因緣。及自然性。皆是識心分別",
    "X13n0286_003:0413b20": "計度。但有言說。都無實義。",
    "X13n0286_003:0413b21": "動靜不常者。如搖箑則動。不搖則靜也。僧伽梨。大",
    "X13n0286_003:0413b22": "衣也。此風下。徵其出處。阿難下。辨非衣生。若生下。",
    "X13n0286_003:0413b23": "辨非空生。空性常住。風應常生者。空常而風亦常",
    "X13n0286_003:0413b24": "也。若無風時。虗空當滅者。風滅而空亦滅也。滅風",
    "X13n0286_003:0413c01": "可見。滅空何狀者。風濟則萬竅皆虗。故有狀可見。",
    "X13n0286_003:0413c02": "空滅應無狀貌可見。若是生滅。則是可作之法。不",
    "X13n0286_003:0413c03": "名虗空。既名虗空。則知風非是空。云何言風從空",
    "X13n0286_003:0413c04": "出。若風下。辨非面生。若謂風不從自己整衣而生。",
    "X13n0286_003:0413c05": "生於彼人被拂之面。則拂汝為順。今反拂彼面。豈",
    "X13n0286_003:0413c06": "非倒拂乎。動靜不同。故曰性隔。",
    "X13n0286_003:0413c07": "阿難。空性無形。因色顯發。如室羅城去河遙處。諸剎",
    "X13n0286_003:0413c08": "利種。及婆羅門。毗舍首陀。兼頗羅墮。旃陀羅等。新立",
    "X13n0286_003:0413c09": "安居。鑿井求水。出土一尺。於中則有一尺虗空。如是",
    "X13n0286_003:0413c10": "乃至出土一丈。中間還得一丈虗空。虗空淺深。隨出",
    "X13n0286_003:0413c11": "多少。此空為當因土所出。因鑿所有。無因自生。阿難。",
    "X13n0286_003:0413c12": "若復此空無因自生。未鑿土前。何不無礙。唯見大地。",
    "X13n0286_003:0413c13": "逈無通達。若因土出。則土出時。應見空入。若土先出。",
    "X13n0286_003:0413c14": "無空入者。云何虗空因土而出。若無出入。則應空土",
    "X13n0286_003:0413c15": "元無異因。無異則同。則土出時。空何不出。若因鑿出。",
    "X13n0286_003:0413c16": "則鑿出空。應非出土。不因鑿出。鑿自出土。云何見空。",
    "X13n0286_003:0413c17": "汝更審諦。諦審諦觀。鑿從人手。隨方運轉。土因地移。",
    "X13n0286_003:0413c18": "如是虗空。因何所出。鑿空虗實。不相為用。非和非合。",
    "X13n0286_003:0413c19": "不應虗空無從自出。若此虗空。性圓周徧。本不動搖。",
    "X13n0286_003:0413c20": "當知現前地水火風。均名五大。性真圓融。皆如來藏。",
    "X13n0286_003:0413c21": "本無生滅。阿難。汝心昏迷。不悟四大元如來藏。當觀",
    "X13n0286_003:0413c22": "虗空為出為入。為非出入。汝全不知如來藏中。性覺",
    "X13n0286_003:0413c23": "真空。性空真覺。清淨本然。周徧法界。隨眾生心。應所",
    "X13n0286_003:0413c24": "知量。阿難。如一井空。空生一井。十方虗空。亦復如是。",
    "X13n0286_003:0414a01": "圓滿十方。寧有方所。循業發現。世間無知。惑為因緣。",
    "X13n0286_003:0414a02": "及自然性。皆是識心分別計度。但有言說。都無實義。",
    "X13n0286_003:0414a03": "空性無形。無大小方圓之形量也。毗舍。商賈。首陀。",
    "X13n0286_003:0414a04": "農夫。頗羅墮。利根。旃陀羅。頑愚。此空下。詰其生處。",
    "X13n0286_003:0414a05": "阿難下。辨非無因生。若因土下。辨非土出。若因鑿",
    "X13n0286_003:0414a06": "下。辨非鑿出。若謂空因鑿出。則應隨手鑿出虗空。",
    "X13n0286_003:0414a07": "不須出土。若謂不因鑿出。鑿自出土。云何井中得",
    "X13n0286_003:0414a08": "見虗空。汝更下。警令用心觀察。審諦。審其實也。諦",
    "X13n0286_003:0414a09": "審。無浮察也。諦觀。必欲見其端的也。汝心下。言汝",
    "X13n0286_003:0414a10": "迷執四大和合。不悟四大本如來藏。汝但例觀空",
    "X13n0286_003:0414a11": "大。審其有出。入無出入。若悟空大不動周圓。非出",
    "X13n0286_003:0414a12": "非入。非不出入。即悟四大非和非合。非不和合。",
    "X13n0286_003:0414a13": "阿難。見覺無知。因色空有。如汝今者在祇陀林。朝明",
    "X13n0286_003:0414a14": "夕昏。設居中宵。白月則光。黑月便暗。則明暗等。因見",
    "X13n0286_003:0414a15": "分析。此見為復與明暗相。并太虗空。為同一體。為非",
    "X13n0286_003:0414a16": "一體。或同非同。或異非異。阿難。此見若復與明與暗。",
    "X13n0286_003:0414a17": "及與虗空。元一體者。則明與暗。二體相亡。暗時無明。",
    "X13n0286_003:0414a18": "明時無暗。若與暗一。明則見亡。必一於明。暗時當滅。",
    "X13n0286_003:0414a19": "滅則云何見明見暗。若明暗殊。見無生滅。一云何成。",
    "X13n0286_003:0414a20": "若此見精。與暗與明非一體者。汝離明暗及與虗空。",
    "X13n0286_003:0414a21": "分析見元。作何形相。離明離暗。及離虗空。是見元同",
    "X13n0286_003:0414a22": "龜毛兔角。明暗虗空。三事俱異。從何立見。明暗相背。",
    "X13n0286_003:0414a23": "云何或同。離三元無。云何或異。分空分見。本無邊畔。",
    "X13n0286_003:0414a24": "云何非同。見暗見明。性非遷改。云何非異。汝更細審。",
    "X13n0286_003:0414b01": "微細審詳。審諦審觀。明從太陽。暗隨黑月。通屬虗空。",
    "X13n0286_003:0414b02": "壅歸大地。如是見精。因何所出。見覺空頑。非和非合。",
    "X13n0286_003:0414b03": "不應見精無從自出。若見聞知。性圓周徧。本不動搖。",
    "X13n0286_003:0414b04": "當知無邊不動虗空。并其動搖。地水火風。均名六大。",
    "X13n0286_003:0414b05": "性真圓融。皆如來藏。本無生滅。阿難。汝性沉淪。不悟",
    "X13n0286_003:0414b06": "汝之見聞覺知。本如來藏。汝當觀此見聞覺知。為生",
    "X13n0286_003:0414b07": "為滅。為同為異。為非生滅。為非同異。汝曾不知如來",
    "X13n0286_003:0414b08": "藏中。性見覺明。覺精明見。清淨本然。周徧法界。隨眾",
    "X13n0286_003:0414b09": "生心。應所知量。如一見根。見周法界。聽齅嘗觸。覺觸",
    "X13n0286_003:0414b10": "覺知。妙德瑩然。徧周法界。圓滿十虗。寧有方所。循業",
    "X13n0286_003:0414b11": "發現。世間無知。惑為因緣。及自然性。皆是識心分別",
    "X13n0286_003:0414b12": "計度。但有言說。都無實義。",
    "X13n0286_003:0414b13": "見覺。即見性。常居現量。不起分別。故曰無知。必因",
    "X13n0286_003:0414b14": "色空而顯。所謂不變隨緣也。如汝下。詰其見之起",
    "X13n0286_003:0414b15": "處。此見下。辨見性不與三法一體。以明暗二相。自",
    "X13n0286_003:0414b16": "相陵奪。見性不殊故。若此下。辨見性不與三法異",
    "X13n0286_003:0414b17": "體。以見性離塵無體故。明暗相背下。辨非或同或",
    "X13n0286_003:0414b18": "異。分空分見下。辨非非同非異。汝更下。令其審察",
    "X13n0286_003:0414b19": "見性。畢竟從何處來。若見下。會成六大。作此會者。",
    "X13n0286_003:0414b20": "以見相二分。元是一體故。汝性沉淪者。責其溺於",
    "X13n0286_003:0414b21": "因緣。不能自出也。汝曾不知者。汝前因破見性無",
    "X13n0286_003:0414b22": "體。重加迷悶。我與汝發明。至今還不知見精清淨",
    "X13n0286_003:0414b23": "本然。周徧法界。本如來藏也。見性覺明。覺精明見",
    "X13n0286_003:0414b24": "者。言性中之見。即本覺之光明。本覺之光明。即性",
    "X13n0286_003:0414c01": "明之見。豈汝向以眼為見哉。如一下。會六根也。嘗",
    "X13n0286_003:0414c02": "觸。即舌根。覺觸覺知。身意二根也。妙德瑩然者。言",
    "X13n0286_003:0414c03": "此六根。即妙真如性所具之德相。大智慧光明。故",
    "X13n0286_003:0414c04": "能晝夜常然。靈明不昧。周徧圓滿。其相如此。寧有",
    "X13n0286_003:0414c05": "方所。而汝執為大小舒縮耶。此等皆是循業發現。",
    "X13n0286_003:0414c06": "豈真見真聞哉。阿難認四大和合。故上段責其不",
    "X13n0286_003:0414c07": "悟四大。阿難認見性為眼。故此段責其不悟見大。",
    "X13n0286_003:0414c08": "阿難。識性無源。因於六種根塵妄出。汝今徧觀此會",
    "X13n0286_003:0414c09": "聖眾。用目循歷。其目周視。但如鏡中。無別分析。汝識",
    "X13n0286_003:0414c10": "於中次第標指。此是文殊。此富樓那。此目犍連。此須",
    "X13n0286_003:0414c11": "菩提。此舍利弗。此識了知。為生於見。為生於相。為生",
    "X13n0286_003:0414c12": "虗空。為無所因突然而出。阿難。若汝識性。生於見中。",
    "X13n0286_003:0414c13": "如無明暗。及與色空。四種必無。元無汝見。見性尚無。",
    "X13n0286_003:0414c14": "從何發識。若汝識性。生於相中。不從見生。既不見明。",
    "X13n0286_003:0414c15": "亦不見暗。明暗不矚。即無色空。彼相尚無。識從何發。",
    "X13n0286_003:0414c16": "若生於空。非相非見。非見無辨。自不能知明暗色空。",
    "X13n0286_003:0414c17": "非相滅緣。見聞覺知。無處安立。處此二非。空則同無。",
    "X13n0286_003:0414c18": "有非同物。縱發汝識。欲何分別。若無所因突然而出。",
    "X13n0286_003:0414c19": "何不日中別識明月。汝更細詳。微細詳審。見託汝睛。",
    "X13n0286_003:0414c20": "相推前境。可狀成有。不相成無。如是識緣。因何所出。",
    "X13n0286_003:0414c21": "識動見澄。非和非合。聞聽覺知。亦復如是。不應識緣。",
    "X13n0286_003:0414c22": "無從自出。若此識心。本無所從。當知了別見聞覺知。",
    "X13n0286_003:0414c23": "圓滿湛然。性非從所。兼彼虗空地水火風。均名七大。",
    "X13n0286_003:0414c24": "性真圓融。皆如來藏。本無生滅。阿難。汝心麤浮。不悟",
    "X13n0286_003:0415a01": "見聞。發明了知。本如來藏。汝應觀此六處識心。為同",
    "X13n0286_003:0415a02": "為異。為空為有。為非同異。為非空有。汝元不知如來",
    "X13n0286_003:0415a03": "藏中。性識明知。覺明真識。妙覺湛然。徧周法界。含吐",
    "X13n0286_003:0415a04": "十虗。寧有方所。循業發現。世間無知。惑為因緣。及自",
    "X13n0286_003:0415a05": "然性。皆是識心分別計度。但有言說。都無實義。",
    "X13n0286_003:0415a06": "無源者。因根塵而妄出故。汝今下。騐其無源而妄",
    "X13n0286_003:0415a07": "出。觀即根。聖眾即塵。標指者識。眼根周圓而視。如",
    "X13n0286_003:0415a08": "鏡中像。而無分別。不帶名言。無籌度心。由彼同時",
    "X13n0286_003:0415a09": "意識。於性境上。起第二念。執取名字。如某某等。名",
    "X13n0286_003:0415a10": "隨念計度分別也。阿難下。辨單根不生。若汝下。辨",
    "X13n0286_003:0415a11": "單境不生。若生下。辨不從空生。若謂此識不從見",
    "X13n0286_003:0415a12": "生。不從相生。是從空生者。若非見。則色空莫辨。若",
    "X13n0286_003:0415a13": "非相。則根無從立。既無相見。唯是一空。空則識亦",
    "X13n0286_003:0415a14": "同無。若必有識。不與根塵相偶。縱發汝識。欲何分",
    "X13n0286_003:0415a15": "別。則離根塵而言識從空生。尤不可也。若無下。辨",
    "X13n0286_003:0415a16": "非無因生。汝更下。令彼審觀。見託二句。指根塵。可",
    "X13n0286_003:0415a17": "狀二句。指色空。言此四者。歷歷分明。汝識從何而",
    "X13n0286_003:0415a18": "出也。識動見澄者。識有分別。故動。見無分別。故澄。",
    "X13n0286_003:0415a19": "動靜不同。本非和合。定無生處。不應識之緣由。無",
    "X13n0286_003:0415a20": "從而自出耶。若此下。會成七大。當知了別見聞覺",
    "X13n0286_003:0415a21": "知者。了別指識。見聞覺知指根。謂生了別之見聞",
    "X13n0286_003:0415a22": "覺知也。并前五大。均名七大者。前則會相歸見。此",
    "X13n0286_003:0415a23": "則會相見總歸於識也。汝心麤浮者。責其用心麤",
    "X13n0286_003:0415a24": "淺輕浮。不肯深入。不悟六根所發之識是如來藏。",
    "X13n0286_003:0415b01": "汝應觀察六處識心。是同是異。是空是有。非同非",
    "X13n0286_003:0415b02": "異。非空非有。若是同。不應用中相背。若是異。不應",
    "X13n0286_003:0415b03": "性中相知。若是空。不應現有分別。若是有。不應了",
    "X13n0286_003:0415b04": "無踪跡。性識明知。覺明真識者。言本性之識。即妙",
    "X13n0286_003:0415b05": "明之知。本覺之明。即性真之識。汝前所明覺性湛",
    "X13n0286_003:0415b06": "然。徧十方界。性非生滅者。即是此物。豈汝向以意",
    "X13n0286_003:0415b07": "識為心知哉。含則攝事歸理。吐則依體起用。十虗。",
    "X13n0286_003:0415b08": "即十方虗空。其性如此。豈有方所。而汝執在色身",
    "X13n0286_003:0415b09": "之內。不知在色身之內者。是循業發現之體。非真",
    "X13n0286_003:0415b10": "體也○萬法生成。不離四大。而依空建立。因根有",
    "X13n0286_003:0415b11": "覺。因識有知。所以有七。無處不有曰大。七大該陰",
    "X13n0286_003:0415b12": "入處界。疊疊顯發。前方談其皆是真性。後乃談其",
    "X13n0286_003:0415b13": "皆周法界。前顯法法當體真常。後顯法法圓融周",
    "X13n0286_003:0415b14": "徧。由淺入深也。五陰中以喻比法。用破執情。六入",
    "X13n0286_003:0415b15": "中指假說事。顯其妄相。十二處至七大。即於見前",
    "X13n0286_003:0415b16": "見聞之境。示其藏性從疎向親也。",
    "X13n0286_003:0415b17": "爾時阿難及諸大眾。蒙佛如來微妙開示。身心蕩然。",
    "X13n0286_003:0415b18": "得無罣礙。是諸大眾。各各自知心徧十方。見十方空。",
    "X13n0286_003:0415b19": "如觀手中所持葉物。一切世間諸所有物。皆即菩提",
    "X13n0286_003:0415b20": "妙明元心。心精徧圓。含裹十方。反觀父母所生之身。",
    "X13n0286_003:0415b21": "猶彼十方虗空之中。吹一微塵。若存若亡。如湛巨海。",
    "X13n0286_003:0415b22": "流一浮漚。起滅無從。了然自知獲本妙心。常住不滅。",
    "X13n0286_003:0415b23": "禮佛合掌。得未曾有。於如來前。說偈讚佛。",
    "X13n0286_003:0415b24": "破妄。中并見精亦破。是破到微妙處。顯真處。并萬",
    "X13n0286_003:0415c01": "相皆真。是顯到微妙處。所謂微妙開示也。阿難大",
    "X13n0286_003:0415c02": "眾。初認心在身內。今知心徧十方矣。初以虗空為",
    "X13n0286_003:0415c03": "大。今悟妙心廣大。觀十方空。僅如手持葉物矣。初",
    "X13n0286_003:0415c04": "以目前諸物作障。今了一切物。皆即妙明真心矣。",
    "X13n0286_003:0415c05": "初認父母所生之身為實。而生愛戀。今觀此身。如",
    "X13n0286_003:0415c06": "空中一塵。巨海一漚。存亡起滅。了不可得矣。初執",
    "X13n0286_003:0415c07": "妄想生滅為心。今了知妙心常住不滅矣。自知心",
    "X13n0286_003:0415c08": "徧句。是大頭腦。下由大及小。層層照破。皆承知字",
    "X13n0286_003:0415c09": "來。以了然自知二句總結。初卷佛言不知常住真",
    "X13n0286_003:0415c10": "心。可見知之一字。眾妙之門。當不知時。只謂虗空",
    "X13n0286_003:0415c11": "中有萬物。萬物中有身。身中有心。是至大無如虗",
    "X13n0286_003:0415c12": "空。至小無如心矣。今也眼目頓開。忽見心量徧周",
    "X13n0286_003:0415c13": "法界。始知空生大覺。不過手中一葉耳。空且如此。",
    "X13n0286_003:0415c14": "何況空中所有之物。何況父母所生之身。此時遍",
    "X13n0286_003:0415c15": "觀萬物。全一真心。不復為物所轉。唯有心精含包",
    "X13n0286_003:0415c16": "十方。及觀肉身。渺小虗妄。不復以心惑為色身之",
    "X13n0286_003:0415c17": "內矣。向來佛責不知常住真心。今日了然自知。如",
    "X13n0286_003:0415c18": "乞兒獲寶。安得不歡喜贊嘆。發願報恩耶。",
    "X13n0286_003:0415c19": "妙湛總持不動尊。首楞嚴王世希有。銷我億劫顛倒",
    "X13n0286_003:0415c20": "想。不歷僧祇獲法身。願今得果成寶王。還度如是恆",
    "X13n0286_003:0415c21": "沙眾。將此深心奉塵剎。是則名為報佛恩。伏請世尊",
    "X13n0286_003:0415c22": "為證明。五濁惡世誓先入。如一眾生未成佛。終不於",
    "X13n0286_003:0415c23": "此取泥洹。大雄大力大慈悲。希更審除微細惑。令我",
    "X13n0286_003:0415c24": "早登無上覺。於十方界坐道場。舜若多性可銷亡。爍",
    "X13n0286_003:0416a01": "迦羅心無動轉。",
    "X13n0286_003:0416a02": "妙湛總持不動。即妙覺湛然。不動周徧也。如是德",
    "X13n0286_003:0416a03": "為聖中尊。讚佛也。首楞嚴王世希有。讚法也。無始",
    "X13n0286_003:0416a04": "迷真。妄認緣影。及因緣自然。乃億劫顛倒想也。一",
    "X13n0286_003:0416a05": "蒙開示。了獲本心。不歷僧祇獲法身矣。後經理則",
    "X13n0286_003:0416a06": "頓悟乘悟并消是也。願得聖果。智心也。即佛道無",
    "X13n0286_003:0416a07": "上誓願成。還度眾多。悲心也。即眾生無邊誓願度。",
    "X13n0286_003:0416a08": "智悲雙運。廣大無量。即深心也。徧奉塵剎諸佛。以",
    "X13n0286_003:0416a09": "明行必廣也。請佛為證者。濁世難入。仗佛威神庶",
    "X13n0286_003:0416a10": "遠魔事。不違本願也。泥洹。此云滅度。度盡眾生。方",
    "X13n0286_003:0416a11": "成佛道。再申前願。能破眾生惑之堅體。曰大雄。能",
    "X13n0286_003:0416a12": "拔眾生惑之深根。曰大力。與眾生二嚴之樂。曰大",
    "X13n0286_003:0416a13": "慈。拔眾生二死之苦。曰大悲。雖獲法身。猶有無明",
    "X13n0286_003:0416a14": "微細惑。仗佛審諦而除破之。即煩惱無盡誓願斷。",
    "X13n0286_003:0416a15": "後經事須漸除因次第盡是也。早登無上覺。坐道",
    "X13n0286_003:0416a16": "場而度眾生。亦申前願。舜若多。此云空。爍迦羅。此",
    "X13n0286_003:0416a17": "云堅固。虗空決不可銷。極言此願決不動轉。"
}