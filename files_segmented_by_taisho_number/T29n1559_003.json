{
    "T29n1559_003:0177c07": "阿毘達磨俱舍釋論卷第三",
    "T29n1559_003:0177c09": "婆藪盤豆造",
    "T29n1559_003:0177c10": "陳天竺三藏真諦譯",
    "T29n1559_003:0177c11": "釋論中分別根品之二",
    "T29n1559_003:0177c12": "復次。此義應當思量。是諸有為法。如彼自",
    "T29n1559_003:0177c13": "相。更互不同。為如此彼生亦不同。為有諸法",
    "T29n1559_003:0177c14": "決定俱生。亦有。何以故。一切法有五品。一",
    "T29n1559_003:0177c15": "色二心三心法四不相應五無為。此中無為",
    "T29n1559_003:0177c16": "法無生。有色諸法今當決判。偈曰。於欲界八",
    "T29n1559_003:0177c17": "物。無聲根隣虛。釋曰。極細色聚說名隣虛。",
    "T29n1559_003:0177c18": "欲令知無餘物細於彼者。此隣虛若在欲界。",
    "T29n1559_003:0177c19": "離聲亦非根。則八物俱生。隨一不減。八物謂",
    "T29n1559_003:0177c20": "地等四大及四大所造色香味觸。若有根隣",
    "T29n1559_003:0177c21": "虛無聲。則九物俱生。或十物俱生。此中偈",
    "T29n1559_003:0177c22": "曰。有身根九物。釋曰。若身根隣虛。此中有",
    "T29n1559_003:0177c23": "九物。八如前。身根為第九。偈曰。十物有餘",
    "T29n1559_003:0177c24": "根。釋曰。此隣虛中若有餘根則有十物。九如",
    "T29n1559_003:0177c25": "前。眼等五根中隨一為第十。此隣虛若有聲",
    "T29n1559_003:0177c26": "俱生。如次第九物十物十一物俱生。何以故。",
    "T29n1559_003:0177c27": "有聲與根不相離。謂執依四大為因聲。若四",
    "T29n1559_003:0177c28": "大不相離。云何有聚。或見唯堅實。或見唯流",
    "T29n1559_003:0177c29": "濕。或見唯暖熱。或見唯輕動。此聚中隨一",
    "T29n1559_003:0178a01": "偏多。或功力最勝故。見一明了。譬如針鋒及",
    "T29n1559_003:0178a02": "綿觸。又如麨鹽末味。若爾云何。於彼應知所",
    "T29n1559_003:0178a03": "餘亦有。由事故可知。事謂持攝熟引。復次餘",
    "T29n1559_003:0178a04": "師說。若得別緣。堅等成軟濕等故。於水中",
    "T29n1559_003:0178a05": "由極冷故。或得熱觸。雖不相離。有冷勝別",
    "T29n1559_003:0178a06": "德。如聲及受有勝別德。復有餘師說。於聚中",
    "T29n1559_003:0178a07": "由種子彼有。不由自體相。如經言。於木聚中",
    "T29n1559_003:0178a08": "有種種諸界。由此言故知。由種子故有。若爾",
    "T29n1559_003:0178a09": "云何。於風知有顯色。此義但可信不可比。何",
    "T29n1559_003:0178a10": "以故。由相雜能持香故。於風四塵不定故。",
    "T29n1559_003:0178a11": "色界香味不有。此義於前已說。是故由此說。",
    "T29n1559_003:0178a12": "於色界有別隣虛。復有由此說隣虛。有六物",
    "T29n1559_003:0178a13": "七物八物。此義已顯。不須更說。此中為約",
    "T29n1559_003:0178a14": "物說物。為約入說物。若爾何為。若約物說",
    "T29n1559_003:0178a15": "物。此說則少。謂八物九物十物。何以故。此",
    "T29n1559_003:0178a16": "中必有形色。是隣虛滋長故。輕重觸隨一。",
    "T29n1559_003:0178a17": "滑澁觸隨一。有處有冷觸。有處有飢渴觸。若",
    "T29n1559_003:0178a18": "約入說物。此說則多。謂八物等。何以故。應",
    "T29n1559_003:0178a19": "但說四物。四大亦是觸入。是義不然。此中有",
    "T29n1559_003:0178a20": "處約物說物。謂所依止物。有處約入說物。謂",
    "T29n1559_003:0178a21": "能依止物。雖復如此。四大物轉成多。能依止",
    "T29n1559_003:0178a22": "物隨一依具四大故。此中復有執取物類為",
    "T29n1559_003:0178a23": "物。雖別類四大。不過自性故。何須作此功用",
    "T29n1559_003:0178a24": "為分別說。如此義語言如意生起。唯義應思",
    "T29n1559_003:0178a25": "量。說色決定俱起已。所餘品生起今當說。此",
    "T29n1559_003:0178a26": "中偈曰。心心法必俱。釋曰。何以故。此心及",
    "T29n1559_003:0178a27": "心法。更互相離則不得生。偈曰。一切共行",
    "T29n1559_003:0178a28": "相。釋曰。必言流。不但心及心法必定俱起。",
    "T29n1559_003:0178a29": "一切有為中。若有應生。或色心及心法等。是",
    "T29n1559_003:0178b01": "名一切。若起必共有為相俱起。偈曰。與得。",
    "T29n1559_003:0178b02": "釋曰。若眾生名是法。必與至得俱起。餘法不",
    "T29n1559_003:0178b03": "爾。是故別立是法所說名心法。何者是耶。偈",
    "T29n1559_003:0178b04": "曰。心法五。大地等別故。釋曰。心法有五品。",
    "T29n1559_003:0178b05": "一大地。二善大地。三惑大地。四惡大地。五",
    "T29n1559_003:0178b06": "小分惑地。何法名地。是所行處。若法此法行",
    "T29n1559_003:0178b07": "處。是法說為此法地。此中諸法地大故名大",
    "T29n1559_003:0178b08": "地。若法於一切心有。何法於一切心有。偈",
    "T29n1559_003:0178b09": "曰。受作意想欲。觸慧念思惟。相了定十法。",
    "T29n1559_003:0178b10": "遍於一切心。釋曰。彼說此十法。於一切心",
    "T29n1559_003:0178b11": "剎那皆聚集生。此中受謂三種。隨領樂苦",
    "T29n1559_003:0178b12": "非樂非苦。作意謂心故為事。想謂心執境",
    "T29n1559_003:0178b13": "差別相。欲謂求作。觸謂根塵識和合所生",
    "T29n1559_003:0178b14": "異法。慧謂般若。即是擇法。念謂不忘所緣",
    "T29n1559_003:0178b15": "境。思惟謂心迴向。相了謂於所緣相有法能",
    "T29n1559_003:0178b16": "令心明了。定謂心一心。心法差別最細難可",
    "T29n1559_003:0178b17": "分別。於相續尚難知。何況剎那中。有色藥",
    "T29n1559_003:0178b18": "草。有多種味。於中有藥其味差別。可以根",
    "T29n1559_003:0178b19": "證。亦難分別。何況此法無色。智慧所了。是",
    "T29n1559_003:0178b20": "諸法善為大地。說名善大地。若諸法恒於善",
    "T29n1559_003:0178b21": "心中起。何者為諸法。偈曰。信不放逸安。捨",
    "T29n1559_003:0178b22": "羞及慚愧。二根非逼惱。精進恒於善。釋曰。如",
    "T29n1559_003:0178b23": "是等法。恒於善心中起。此中信謂心澄淨。有",
    "T29n1559_003:0178b24": "餘師說。於諦實業果中心決了故名信。不放",
    "T29n1559_003:0178b25": "逸謂修習善法。有何修習。異於善法。恒在善",
    "T29n1559_003:0178b26": "法。名不放逸。於餘部經中說。是心護名不",
    "T29n1559_003:0178b27": "放逸。安謂心於事有能。此義可不如此。於餘",
    "T29n1559_003:0178b28": "經說。身於事有能名安。非不說如身受。應知",
    "T29n1559_003:0178b29": "此亦爾。若爾云何。於助覺立為分。何以故。",
    "T29n1559_003:0178c01": "於中是身於事有能。說名身安應知。若爾云",
    "T29n1559_003:0178c02": "何說此為覺分。由隨順覺分故。得覺分名。何",
    "T29n1559_003:0178c03": "以故。此身安能引心安覺分令生故。於餘處",
    "T29n1559_003:0178c04": "曾見有。如此說不曾有。猶如經言。喜及助喜",
    "T29n1559_003:0178c05": "法。世尊說名喜覺分。復有別說。瞋及瞋因名",
    "T29n1559_003:0178c06": "害蓋。復有正見正思惟正精進。此三說名般",
    "T29n1559_003:0178c07": "若分。此資糧由隨順。故得彼名。如此身安隨",
    "T29n1559_003:0178c08": "順心安覺分。故得彼名。捨謂心平等。無所偏",
    "T29n1559_003:0178c09": "對。今此言云何相應。何者前說。思惟於心迴",
    "T29n1559_003:0178c10": "向為體。今說捨於心無迴向為體。此言云何",
    "T29n1559_003:0178c11": "相應。為前不說耶。謂心法義理難知。有難知",
    "T29n1559_003:0178c12": "後方可知。此最難可知。謂於相違立不相違。",
    "T29n1559_003:0178c13": "有餘處迴向。有餘處不迴向。此中有何相違。",
    "T29n1559_003:0178c14": "若爾一切相應法。不應共緣一境。如此種類。",
    "T29n1559_003:0178c15": "所餘諸法。此中應來。此法道理。汝等必應",
    "T29n1559_003:0178c16": "須知。羞及慚愧後當釋。二根謂無貪無瞋二",
    "T29n1559_003:0178c17": "種善根。無癡亦是善根。此善根以智慧為體。",
    "T29n1559_003:0178c18": "前已立為大地故。於善大地中不復重說。非",
    "T29n1559_003:0178c19": "逼惱謂不欲違損他。精進謂勇猛。說十善大",
    "T29n1559_003:0178c20": "地已。是地大故名大地。惑是彼大地故。說",
    "T29n1559_003:0178c21": "彼為惑大地。是諸法恒於染污心起。何者為",
    "T29n1559_003:0178c22": "諸法。偈曰。癡放逸懈怠。無信無安掉。恒在",
    "T29n1559_003:0178c23": "染。釋曰。此中癡謂無明。無智無顯。放逸謂",
    "T29n1559_003:0178c24": "不修習善法。此是修習善法對治懈怠謂心",
    "T29n1559_003:0178c25": "無勝能。無信謂心無澄淨。此是信對治法。",
    "T29n1559_003:0178c26": "無安謂身重心重。身心於事無能阿毘達磨",
    "T29n1559_003:0178c27": "藏中說。無安有二種。謂身無安心無安。云何",
    "T29n1559_003:0178c28": "心法。說名身法。如說受為身受。掉謂心不",
    "T29n1559_003:0178c29": "靜。如此六法。是名染污大地。於阿毘達磨藏",
    "T29n1559_003:0179a01": "中。不說十法為惑大地耶。彼中亦不說無安。",
    "T29n1559_003:0179a02": "何者為十。無信。懈怠。忘念。心亂。無明。不",
    "T29n1559_003:0179a03": "了別。不正思惟。邪相了。掉。放逸。天愛汝知",
    "T29n1559_003:0179a04": "至不知術。此中何者為術忘念。心亂。不了別。",
    "T29n1559_003:0179a05": "不正思惟。邪相了。此法已屬大地。不可重",
    "T29n1559_003:0179a06": "安立為惑大地。如無癡於善大地。彼亦如此。",
    "T29n1559_003:0179a07": "若念彼染污。說為忘念。定被染污。說為",
    "T29n1559_003:0179a08": "心亂。所餘亦爾。是故作如此說。是大地法",
    "T29n1559_003:0179a09": "可即立為惑大地不。此中有四句。第一句謂",
    "T29n1559_003:0179a10": "受想作意欲觸第二句。謂無信懈怠無明掉",
    "T29n1559_003:0179a11": "放逸。第三句。謂念等五法。第四句。謂除前",
    "T29n1559_003:0179a12": "三句。所餘諸法。復有諸師。欲心亂異邪定。",
    "T29n1559_003:0179a13": "於彼所說。四句異此。有餘師執無安與一切",
    "T29n1559_003:0179a14": "惑相應。於惑大地中不說。於誰有失。彼答應",
    "T29n1559_003:0179a15": "說。由隨順定故。是故不說。何以故。若人無",
    "T29n1559_003:0179a16": "安為行。修觀速能得定。掉行人不爾。以無安",
    "T29n1559_003:0179a17": "為行。非掉為行。此人何相。以掉為行。非無",
    "T29n1559_003:0179a18": "安為行。此人何相。何以故。此二法隨便不",
    "T29n1559_003:0179a19": "捨。共生事故。雖然此二法。於人隨重成此人",
    "T29n1559_003:0179a20": "行。是故立六法為惑大地。何以故。此六法",
    "T29n1559_003:0179a21": "恒於染污心起。餘處則不起。偈曰。若惡。及",
    "T29n1559_003:0179a22": "無羞無慚。釋曰。於一切惡心。無羞及無慚。",
    "T29n1559_003:0179a23": "恒生起故。立此二法為惡大地。此二法相後",
    "T29n1559_003:0179a24": "當說。偈曰。嫌恨諂嫉妬。佷覆及慳悋。誑醉",
    "T29n1559_003:0179a25": "并逼惱。是十小惑地。釋曰。以小惑為彼地",
    "T29n1559_003:0179a26": "故。說彼為小惑地。唯與修道所滅。依心地",
    "T29n1559_003:0179a27": "所起。無明相應故。此十惑於小分煩惱中",
    "T29n1559_003:0179a28": "當釋。說五品心法已。有餘心法不定。謂覺",
    "T29n1559_003:0179a29": "觀惡作睡等。於中應說。何處心幾心法。必定",
    "T29n1559_003:0179b01": "俱起。於欲界中有五種心。善心有一。惡心有",
    "T29n1559_003:0179b02": "二。謂獨行及與餘惑相應。無記心有二。謂有",
    "T29n1559_003:0179b03": "覆無覆此中欲界心。必有覺有觀。是故於中。",
    "T29n1559_003:0179b04": "偈曰。有覺有觀故。於欲界善心。二十二心",
    "T29n1559_003:0179b05": "法。釋曰。必定俱起。何者二十二。十大地。十",
    "T29n1559_003:0179b06": "善大地。并覺觀。偈曰。或處長惡作。釋曰。非",
    "T29n1559_003:0179b07": "於一切善心皆有惡作。是處若有。於中為長。",
    "T29n1559_003:0179b08": "則心法成二十三。何法名惡作。於所作惡心",
    "T29n1559_003:0179b09": "生後燋。此心法緣惡作起。故名惡作。此法即",
    "T29n1559_003:0179b10": "是後燋。譬如緣空為境解脫門說名空解脫",
    "T29n1559_003:0179b11": "門。又如無貪觀緣不淨相起說名不淨觀。於",
    "T29n1559_003:0179b12": "世間亦曾見此事。由處說有處。如言一切縣",
    "T29n1559_003:0179b13": "郡來。一切土地來。此惡作是後燋處。或於果",
    "T29n1559_003:0179b14": "假立因名。如說六種觸入名宿業。若爾此後",
    "T29n1559_003:0179b15": "燋。若緣所未作事。云何名惡作。於未作假立",
    "T29n1559_003:0179b16": "作名。如經言。若我不作非我好作。何者後燋",
    "T29n1559_003:0179b17": "名善。由不作善及已作惡故後生燋。是善後",
    "T29n1559_003:0179b18": "燋。翻此名惡後燋。此二各緣二境起。偈曰。於",
    "T29n1559_003:0179b19": "獨行惡心。見相應二十。釋曰。於獨行欲界",
    "T29n1559_003:0179b20": "惡心。有二十心法俱起。謂十大地。六惑大地。",
    "T29n1559_003:0179b21": "二惡大地。并覺觀。獨行心者。此中唯一獨行",
    "T29n1559_003:0179b22": "無明。無有欲等餘惑。不但獨行惡心。若與見",
    "T29n1559_003:0179b23": "相應惡心中。亦有二十心法。如獨行惡心中",
    "T29n1559_003:0179b24": "諸法。若爾由長見故。云何不立二十一。不然。",
    "T29n1559_003:0179b25": "是大地所攝智慧差別說名見故。此中與見",
    "T29n1559_003:0179b26": "相應惡心。於此心中若有邪見見取戒執取。",
    "T29n1559_003:0179b27": "偈曰。與四惑嫌等。惡作二十一。釋曰。此惡",
    "T29n1559_003:0179b28": "心與四惑相應。謂欲瞋慢疑。此心中有二十",
    "T29n1559_003:0179b29": "一心法。此惑隨一。并獨行惡心中所說二",
    "T29n1559_003:0179c01": "十。若與嫌等小分惑相應心中。亦有二十一",
    "T29n1559_003:0179c02": "心法。小惑隨一并前二十。若與惡作相應心",
    "T29n1559_003:0179c03": "中。亦有二十一心法。惡作為一。并前二十。",
    "T29n1559_003:0179c04": "若略說於獨行惡心及與見相應惡心。但有",
    "T29n1559_003:0179c05": "二十。若與餘惑及小分惑相應。有二十一。偈",
    "T29n1559_003:0179c06": "曰。有覆心十八。釋曰。於欲界與身見邊見",
    "T29n1559_003:0179c07": "相應。名有覆無記。此中有十八心法。大地",
    "T29n1559_003:0179c08": "十。惑大地六。并覺觀。此二見如前所釋故",
    "T29n1559_003:0179c09": "無長。偈曰。餘無記十二。釋曰。與有覆無記",
    "T29n1559_003:0179c10": "異。即是無覆無記。此中有十二心法。大地",
    "T29n1559_003:0179c11": "十。并覺觀。罽賓國外諸師欲惡作無記。於此",
    "T29n1559_003:0179c12": "諸師。若心與惡作相應。有十三心法。偈曰。",
    "T29n1559_003:0179c13": "睡遍不違故。若有唯此長。釋曰。睡與如前所",
    "T29n1559_003:0179c14": "說一切心法不相違。由是善惡無記性故。於",
    "T29n1559_003:0179c15": "五品心中隨若有此應知為長。若二十二。并",
    "T29n1559_003:0179c16": "睡成二十三。若二十三。并睡成二十四。如此",
    "T29n1559_003:0179c17": "等於欲界中。是所說心法定量。偈曰。惡作睡",
    "T29n1559_003:0179c18": "諸惡。於初定皆無。釋曰。於如前所說中。惡",
    "T29n1559_003:0179c19": "作及睡。初定一向無諸惡隨一。譬如瞋離諂",
    "T29n1559_003:0179c20": "醉誑。謂嫌等及無慚無羞。悉無所餘一切皆",
    "T29n1559_003:0179c21": "有此諸法。於初定不有。偈曰。於中定無覺。",
    "T29n1559_003:0179c22": "釋曰。此法及覺。於中間定。亦如此無。所餘",
    "T29n1559_003:0179c23": "亦如此有。偈曰。過此又無觀。釋曰。度中間",
    "T29n1559_003:0179c24": "定以上。於第二定等乃至無色界。如所遮皆",
    "T29n1559_003:0179c25": "無觀。及諂誑亦無。所餘皆有。何以故。此諂",
    "T29n1559_003:0179c26": "曲。佛說乃至極大梵處與梵眾相應故。上去",
    "T29n1559_003:0179c27": "則無。此梵王於自大集中。阿輸實比丘問。是",
    "T29n1559_003:0179c28": "四大何處滅無餘。梵王不解。作詭言答。我",
    "T29n1559_003:0179c29": "是大梵自在。作者化者起者。一切所有我為",
    "T29n1559_003:0180a01": "本因。說隨地如心法數量義已。如毘婆沙中",
    "T29n1559_003:0180a02": "所立。心法及異相今當說。無羞與無慚異相",
    "T29n1559_003:0180a03": "云何。偈曰。無羞不重德。釋曰。於功德及有",
    "T29n1559_003:0180a04": "德人不尊重於他無自在心。無敬畏心。無隨",
    "T29n1559_003:0180a05": "屬他心。說名無羞。此心對治尊重。偈曰。非",
    "T29n1559_003:0180a06": "讚不見怖。無慚。釋曰。非讚謂若事善人所",
    "T29n1559_003:0180a07": "訶。是名非讚。於中不見怖。是名無慚。此中",
    "T29n1559_003:0180a08": "怖謂非所愛果。能生怖畏故。云何得知。如此",
    "T29n1559_003:0180a09": "為不見怖名不見怖。為見不怖名不見怖。若",
    "T29n1559_003:0180a10": "爾何為。若不見怖應成無明若見不怖應成",
    "T29n1559_003:0180a11": "智慧。不見怖者。我不說不見。亦不說見。何",
    "T29n1559_003:0180a12": "者為是。有小惑為此二因。說名無慚。有餘師",
    "T29n1559_003:0180a13": "說。觀自身由過失不恥名無羞。觀他名無慚。",
    "T29n1559_003:0180a14": "若爾二觀一時云何得成。不說如此一時觀",
    "T29n1559_003:0180a15": "自觀他。何者有非恥類。若觀自身生起。說名",
    "T29n1559_003:0180a16": "無羞。有非恥類。若觀他生起。說名無慚。翻",
    "T29n1559_003:0180a17": "此名慚羞。由第一解。顯有尊重有自在有敬",
    "T29n1559_003:0180a18": "畏有隨屬名有羞。於非讚見有怖名有慚。由",
    "T29n1559_003:0180a19": "第二解。顯觀自他生起恥心說名慚羞。愛樂",
    "T29n1559_003:0180a20": "及信此二異相云何。偈曰。樂名信。釋曰。愛",
    "T29n1559_003:0180a21": "樂有二種。一有染污。一無染污。此中若有",
    "T29n1559_003:0180a22": "染污名愛樂。如於妻子等。若無染污名信。如",
    "T29n1559_003:0180a23": "於自師尊長及有德人處有信非愛樂。是信",
    "T29n1559_003:0180a24": "緣苦集起。有愛樂非信。謂有染污愛樂。有",
    "T29n1559_003:0180a25": "具二。謂緣滅道生信。有非二。謂除前三句。",
    "T29n1559_003:0180a26": "有餘師說。信謂於德決期。以此為先後則生",
    "T29n1559_003:0180a27": "愛。故信非愛。復有餘師說。偈曰。重羞。釋",
    "T29n1559_003:0180a28": "曰。如前說。以重為羞此何相。不即重名羞。",
    "T29n1559_003:0180a29": "於他起自在心名重。以此為先後則生恥。說",
    "T29n1559_003:0180b01": "恥為羞。是故尊重異羞。偈曰。欲色有。釋曰。",
    "T29n1559_003:0180b02": "於無色界無愛樂及尊重。此義云何。信及羞",
    "T29n1559_003:0180b03": "是善大地故。於彼既有前二。云何無羞。信有",
    "T29n1559_003:0180b04": "二種。一信法。二信人。尊重亦爾。信及羞。若",
    "T29n1559_003:0180b05": "緣人起。彼處則無。此二名愛及重。覺與觀異",
    "T29n1559_003:0180b06": "相云何。偈曰。覺觀謂麁細。釋曰。麁細屬何",
    "T29n1559_003:0180b07": "法。謂心麁細。心麁名覺。心細名觀。此二於",
    "T29n1559_003:0180b08": "一心云何俱起。此中有餘師說。譬如酥浮水",
    "T29n1559_003:0180b09": "上。於上為日光所觸。非凝非釋。如此由覺",
    "T29n1559_003:0180b10": "觀相應故。心不過細。亦不過麁。是故此二",
    "T29n1559_003:0180b11": "於一心中俱有事用。若爾此覺觀。但是麁細",
    "T29n1559_003:0180b12": "因。非自麁細。譬如水及日光。是酥凝釋因。",
    "T29n1559_003:0180b13": "非自凝釋。麁細由觀他成。由地品類差別故。",
    "T29n1559_003:0180b14": "乃至有頂應有覺觀。復次同類生以麁細為",
    "T29n1559_003:0180b15": "差別。此義不應成。是故不可由麁細分別覺",
    "T29n1559_003:0180b16": "觀性異。有餘師說。言語行名覺觀。如經言。",
    "T29n1559_003:0180b17": "已覺已觀方有言說非未覺未觀。此中若麁",
    "T29n1559_003:0180b18": "名覺。若細名觀。若於一心中。有別法名麁。",
    "T29n1559_003:0180b19": "有別法名細。此有何妨無妨。若有種類差別",
    "T29n1559_003:0180b20": "於一生類中。下上二品不得俱起。種類亦有",
    "T29n1559_003:0180b21": "異。若爾汝今應說。此不可說。是故由上下品",
    "T29n1559_003:0180b22": "種類異。則可顯示若爾則不可顯示。各各自",
    "T29n1559_003:0180b23": "種類有上下故。有餘師說。覺觀於一心不並",
    "T29n1559_003:0180b24": "起。若爾云何。初定說具五分。約地說五分。",
    "T29n1559_003:0180b25": "不由剎那。慢與醉異相云何。偈曰。心高說為",
    "T29n1559_003:0180b26": "慢。醉愛著自法。心起變異亂。釋曰。由隨類",
    "T29n1559_003:0180b27": "所分別勝德。心高於他說名慢。醉者此人於",
    "T29n1559_003:0180b28": "自法起愛著。其心亂味。如飲酒惛迷。心歡",
    "T29n1559_003:0180b29": "喜差別。從貪欲生說名醉。餘師說如此。說心",
    "T29n1559_003:0180c01": "法與心共別異已。如是等法。佛世尊假立眾",
    "T29n1559_003:0180c02": "名。於正法中。由此說教故。云何釋異。偈曰。",
    "T29n1559_003:0180c03": "心意識一義。釋曰。心以增長為義。能解故名",
    "T29n1559_003:0180c04": "意。能別故名識。善惡諸界所增長故名心。",
    "T29n1559_003:0180c05": "或能增長彼故名心。此心為他作依止說名",
    "T29n1559_003:0180c06": "意。若能依止說名識。如心意識三名一義如",
    "T29n1559_003:0180c07": "此。偈曰。心及餘心法。有依境界相。相應。釋",
    "T29n1559_003:0180c08": "曰。此四種名亦通一義。此心及心法。或說",
    "T29n1559_003:0180c09": "有依由依根起故。或說有境。皆能取境故。或",
    "T29n1559_003:0180c10": "說有相。是所緣境隨類差別能分別故。或說",
    "T29n1559_003:0180c11": "相應。平等聚集故。云何平等聚集名相應。偈",
    "T29n1559_003:0180c12": "曰。義有五。釋曰。有五種平等類為相應義。",
    "T29n1559_003:0180c13": "謂依止境界取相時物平等等。何法為物平",
    "T29n1559_003:0180c14": "等。如心一物。如此心法亦各各一物。說心及",
    "T29n1559_003:0180c15": "心法廣義及差別義已。偈曰。不相應諸行。至",
    "T29n1559_003:0180c16": "非至同分。無想處二定。壽命及諸相。名聚等。",
    "T29n1559_003:0180c17": "釋曰。如此等有為法。與心不相應。非是色",
    "T29n1559_003:0180c18": "性。說名不相應行。偈曰。於中。至得及同",
    "T29n1559_003:0180c19": "隨。釋曰。得有二種。謂未至得已失得。與正得",
    "T29n1559_003:0180c20": "同隨。翻此名非至。義至自成。此至非至屬",
    "T29n1559_003:0180c21": "何法。偈曰。至非至屬帶。自相續。釋曰。若法",
    "T29n1559_003:0180c22": "墮他相續。無至非至。何以故。無眾生與他法",
    "T29n1559_003:0180c23": "相應。及與非墮相續法相應。何以故。無有眾",
    "T29n1559_003:0180c24": "生。與非眾生數法相應故。於有為法如此決",
    "T29n1559_003:0180c25": "定。若於無為法至非至云何。偈曰。二滅。釋",
    "T29n1559_003:0180c26": "曰。一切眾生皆與非擇滅得及同隨相應是。",
    "T29n1559_003:0180c27": "故於阿毘達磨藏說如此言。何者與無流法",
    "T29n1559_003:0180c28": "相應。答一切眾生。亦與擇滅相應。除具縛及",
    "T29n1559_003:0180c29": "住初剎那人。所餘一切聖人。及所餘凡夫。皆",
    "T29n1559_003:0181a01": "與擇滅相應。無眾生與虛空相應。於虛空何",
    "T29n1559_003:0181a02": "故無非至。若法無至。非至亦無。所謂別法。有",
    "T29n1559_003:0181a03": "別法名至非至。此執從何生。從經生。何以",
    "T29n1559_003:0181a04": "故。於經中說。是十種無學法。由生由得由同",
    "T29n1559_003:0181a05": "隨。是聖人與五分相離。若爾與非眾生數法",
    "T29n1559_003:0181a06": "至得亦應成。何以故。由經言。比丘。轉輪王",
    "T29n1559_003:0181a07": "與七寶相應。謂得同隨。此經中說自在名得",
    "T29n1559_003:0181a08": "同隨。何以故。是王於寶有自在。謂如意作。於",
    "T29n1559_003:0181a09": "轉輪王經。汝執自在名得同隨。於彼經汝執",
    "T29n1559_003:0181a10": "別物名得同隨。此執何證得成。此中何執非",
    "T29n1559_003:0181a11": "道理。是非道理。此至非至自性不可知譬如",
    "T29n1559_003:0181a12": "色聲等又如欲瞋等。其事亦不可知。譬如眼",
    "T29n1559_003:0181a13": "耳等。離實物法故。立此法為有。則非道理。",
    "T29n1559_003:0181a14": "若汝執此至是諸法生因。於無為此法應無。",
    "T29n1559_003:0181a15": "若法未至及已捨。由易地及離欲。此法云何",
    "T29n1559_003:0181a16": "更生。若汝說共有至得為生因今立生相。復",
    "T29n1559_003:0181a17": "何所作及生生。若此即是生因。具縛眾生下",
    "T29n1559_003:0181a18": "中上惑生差別。不應有至。無差別故。若由",
    "T29n1559_003:0181a19": "此法餘法。有差別生可從其起。是故至非生",
    "T29n1559_003:0181a20": "因。有何人說此言。謂至為生因。汝說云何",
    "T29n1559_003:0181a21": "成立差別因。何以故。此至若無。聖人及凡",
    "T29n1559_003:0181a22": "夫。若同起世心。此人是聖。此人是凡。此差",
    "T29n1559_003:0181a23": "別不可成立。已滅未滅惑有差別故。聖凡差",
    "T29n1559_003:0181a24": "別自成。是義不然。何以故。此差別云何成。此",
    "T29n1559_003:0181a25": "人惑已滅。此人惑未滅。若信有至。如此",
    "T29n1559_003:0181a26": "等事則成。由至非至永滅離故。此事由依止",
    "T29n1559_003:0181a27": "差別故成。諸聖人依止。由見道修道勝力故。",
    "T29n1559_003:0181a28": "如此迴轉。如不應更生二道所滅諸惑。譬如",
    "T29n1559_003:0181a29": "火所燋種子。依止亦爾。不更為惑種子故說",
    "T29n1559_003:0181b01": "惑已滅。惑由世間道。損壞惑種子相續中。說",
    "T29n1559_003:0181b02": "惑已滅。翻此名未滅。若法未滅。與此法至得",
    "T29n1559_003:0181b03": "相應。若此法已滅。則無至得相應。此言唯是",
    "T29n1559_003:0181b04": "假說善法有二種。有不由功力生起有由功",
    "T29n1559_003:0181b05": "力生起。是法說名生得及修得。此中不由功",
    "T29n1559_003:0181b06": "力所生起善。於依止中善種子不破壞故。說",
    "T29n1559_003:0181b07": "與至得相應。由種子破壞故。說無至得相應。",
    "T29n1559_003:0181b08": "如斷善根人。此人相續中。由邪見應知善種",
    "T29n1559_003:0181b09": "子已破壞。於彼相續中。善法種子非永除",
    "T29n1559_003:0181b10": "滅。若善法由功力所生起。由彼正生故。於彼",
    "T29n1559_003:0181b11": "生中相續自在無礙故。說與彼相應。是故此",
    "T29n1559_003:0181b12": "種子。未拔除非破壞。增長自在時。此種子",
    "T29n1559_003:0181b13": "得至得名。無別物。何法名種子。是名色於生",
    "T29n1559_003:0181b14": "果有能。或現時或當時。由相續轉異類勝故。",
    "T29n1559_003:0181b15": "何法名轉異。是相續差別。謂前後不同。何法",
    "T29n1559_003:0181b16": "名相續。生成因果。三世有為法。何者為勝",
    "T29n1559_003:0181b17": "類與果無間有生果能。有處說如此。若人與",
    "T29n1559_003:0181b18": "貪欲同隨。則無復能修習四念處。此經中安",
    "T29n1559_003:0181b19": "受貪愛說名同隨。何以故。此人隨安受貪愛",
    "T29n1559_003:0181b20": "時量。無有功能。修習四念處。如此至得同隨",
    "T29n1559_003:0181b21": "一切種皆是假名法。非實有物翻此名非至",
    "T29n1559_003:0181b22": "得同隨。毘婆沙師說此。至非至實是有物。何",
    "T29n1559_003:0181b23": "以故。我等悉檀說如此。彼說此至。偈曰。於",
    "T29n1559_003:0181b24": "三世三種。釋曰。過去諸法。有過去至。有未",
    "T29n1559_003:0181b25": "來至。有現在至。如是未來現在諸法。各有三",
    "T29n1559_003:0181b26": "至。偈曰。於善等善等。釋曰。若法善惡無記",
    "T29n1559_003:0181b27": "性。至亦次第隨法同善惡無記性。偈曰。隨法",
    "T29n1559_003:0181b28": "界同界。釋曰。若法隨與界相應。至得與法",
    "T29n1559_003:0181b29": "同界。若法在欲色無色界。彼至得亦同。在欲",
    "T29n1559_003:0181c01": "色無色界。偈曰。離三界四種。釋曰。離三界",
    "T29n1559_003:0181c02": "法。謂一切無流法。此無流法至得。若略攝有",
    "T29n1559_003:0181c03": "四種。謂三界相應。及無流界相應此中非擇",
    "T29n1559_003:0181c04": "滅至得有三界。擇滅至得。或在色無色界及",
    "T29n1559_003:0181c05": "無流界。道諦至得。唯是無流故。此至得若略",
    "T29n1559_003:0181c06": "攝。成有四種。有學法至得是有學。無學法至",
    "T29n1559_003:0181c07": "得是無學。非學非無學法至得有差別。偈曰。",
    "T29n1559_003:0181c08": "非學無學三。釋曰。非學非無學法。謂有流及",
    "T29n1559_003:0181c09": "無為。由有學等差別。此法至得成三種有流",
    "T29n1559_003:0181c10": "至得。謂非學非無學法。及非聖人所得非擇",
    "T29n1559_003:0181c11": "滅擇滅至得。是擇滅學無學道所得。此至得",
    "T29n1559_003:0181c12": "亦是學無學。見修二道所應滅惑至得。次第",
    "T29n1559_003:0181c13": "應為見修二道所破。若非二道所滅法至得。",
    "T29n1559_003:0181c14": "則有差別。今當說。偈曰。非所滅二種。釋曰。",
    "T29n1559_003:0181c15": "非所滅法。謂無流法。此中非擇滅至得。唯修",
    "T29n1559_003:0181c16": "道所斷。及非聖人所得擇滅至得。聖人所得",
    "T29n1559_003:0181c17": "擇滅至得。唯是無流故非所滅。道諦至得亦",
    "T29n1559_003:0181c18": "如此。前說於三世三種。此是總說。為簡別此",
    "T29n1559_003:0181c19": "總說故說此偈。偈曰。無記至俱起。釋曰。若",
    "T29n1559_003:0181c20": "無覆無記法至得。但有現在。無過去未來。此",
    "T29n1559_003:0181c21": "法力弱故。此法若過去。至得則過去。此法若",
    "T29n1559_003:0181c22": "現在。至得則現在。一切無覆無記至得。皆如",
    "T29n1559_003:0181c23": "此耶。偈曰。除二通變化。釋曰。二通慧是無",
    "T29n1559_003:0181c24": "記。變化亦爾。除此三所餘悉同。此三勢力強",
    "T29n1559_003:0181c25": "故。由加行勝類成就故。故此至得通三世。工",
    "T29n1559_003:0181c26": "巧處無記。及別威儀無記。極所數習。有餘師",
    "T29n1559_003:0181c27": "欲此至得同三世。唯無覆無記至得但現在",
    "T29n1559_003:0181c28": "耶。偈曰。又覆無記色。釋曰。有覆無記有教",
    "T29n1559_003:0181c29": "色至得但現在。何以故。若最上品不能起長",
    "T29n1559_003:0182a01": "無教色故。是故力弱。如無記法至得有差別。",
    "T29n1559_003:0182a02": "善惡法至得。為有如此差別不。答有。偈曰。欲",
    "T29n1559_003:0182a03": "界色無前。釋曰。於欲界色過去一向無至得。",
    "T29n1559_003:0182a04": "現在及未來皆有至得。如至得非至得。亦有",
    "T29n1559_003:0182a05": "如此差別不。答無。何者。偈曰。非至無污記。",
    "T29n1559_003:0182a06": "釋曰。一切非至。唯無覆無記。約世差別。云",
    "T29n1559_003:0182a07": "何。偈曰。去來世三種。釋曰。現世法非至得",
    "T29n1559_003:0182a08": "但現世。若過去未來法非至得。各有三世。偈",
    "T29n1559_003:0182a09": "曰。欲等無垢有。釋曰。亦有三種非至。欲界",
    "T29n1559_003:0182a10": "法非至得。或在欲界。或在色無色界。如此色",
    "T29n1559_003:0182a11": "界無色界無流界。非至得亦爾。無有非至得",
    "T29n1559_003:0182a12": "是無流。何故如此。偈曰。許聖道非至。凡夫",
    "T29n1559_003:0182a13": "性。釋曰。如發慧阿毘達磨藏說。何法名凡夫",
    "T29n1559_003:0182a14": "性。非至得聖法。非至得即是非至。若非至",
    "T29n1559_003:0182a15": "聖法。是凡夫性。凡夫性不應成無流。不得何",
    "T29n1559_003:0182a16": "聖法。一切聖法不別說故。非至得者。離實有",
    "T29n1559_003:0182a17": "得。若不爾。佛世尊與聲聞獨覺性不相應故。",
    "T29n1559_003:0182a18": "應不成聖。若爾應作決定說。定非至得聖法。",
    "T29n1559_003:0182a19": "不應說定言。何以故。是直文句能為決定。譬",
    "T29n1559_003:0182a20": "如說人食水食風。有餘師說。不得苦法智忍",
    "T29n1559_003:0182a21": "及俱起法。名凡夫性。亦不可說由捨此還成",
    "T29n1559_003:0182a22": "凡夫。何以故。此苦法智忍。及俱起法。非至",
    "T29n1559_003:0182a23": "得永滅除故。若爾苦法智忍。及俱起法。亦有",
    "T29n1559_003:0182a24": "三性。非至得何法。一切。若爾如前難過失更",
    "T29n1559_003:0182a25": "至亦如前救。若爾立文句之功此復何用。若",
    "T29n1559_003:0182a26": "立如此則為最勝。如經部師所說。經部執云",
    "T29n1559_003:0182a27": "何。若未曾起聖法相續。名凡夫性。復次此非",
    "T29n1559_003:0182a28": "至云何。滅是法是非至得。偈曰。由至度餘地",
    "T29n1559_003:0182a29": "則捨。釋曰。如非至得聖道名凡夫性。由至得",
    "T29n1559_003:0182b01": "聖道。即捨凡夫性。或由度餘地。所餘諸法非",
    "T29n1559_003:0182b02": "至。應如此思。非至非至若生起。非至至若斷。",
    "T29n1559_003:0182b03": "說捨非至。非至及至。為更有至非至不。此二",
    "T29n1559_003:0182b04": "各各有二。若爾於至非至。有無窮過失。無無",
    "T29n1559_003:0182b05": "窮過失。更互相應。故法若生以自體為第三",
    "T29n1559_003:0182b06": "生。第一本法。第二本法至得。第三至得至",
    "T29n1559_003:0182b07": "得。此中由至得生相續。與本法相應。及與至",
    "T29n1559_003:0182b08": "得至得相應。由至得至得生相續。但與至得",
    "T29n1559_003:0182b09": "相應。若作如此是本法以自體為第三。若善",
    "T29n1559_003:0182b10": "若染污。於第二剎那有三至得生。復有三同",
    "T29n1559_003:0182b11": "隨至得俱生。合成六。於第三剎那第一第二",
    "T29n1559_003:0182b12": "剎那所生諸法。有九大至得。共同隨至得。成",
    "T29n1559_003:0182b13": "十八物。如此後後增長生故。諸至得流。一切",
    "T29n1559_003:0182b14": "過去未來。大惑小惑剎那。一切生得善剎那。",
    "T29n1559_003:0182b15": "共相應及俱生法至得。無始無終輪轉生死",
    "T29n1559_003:0182b16": "眾生中。隨一眾生。剎那剎那起成無邊物。隨",
    "T29n1559_003:0182b17": "一一諸眾生身。相續剎那亦如此。今諸至得。",
    "T29n1559_003:0182b18": "最大集會希有生起。唯有一德。謂不相礙。故",
    "T29n1559_003:0182b19": "得處所。若不爾。於一人虛空亦非其器。何況",
    "T29n1559_003:0182b20": "第二。何法名同分。偈曰。同分眾生等。釋曰。",
    "T29n1559_003:0182b21": "有物名同分。謂眾生等類。於阿毘達磨藏說",
    "T29n1559_003:0182b22": "此。名謂聚同分。此有不異異。不異謂一切眾",
    "T29n1559_003:0182b23": "生與眾生同分。隨一眾生同分。於一切眾生",
    "T29n1559_003:0182b24": "悉有故。異謂是一切眾生同分。由界地道雜",
    "T29n1559_003:0182b25": "生男女優婆塞比丘有學無學等差別。各不",
    "T29n1559_003:0182b26": "相應故。亦有法同分。由陰入界等故。不異如",
    "T29n1559_003:0182b27": "前。若無聚同分。非別有實物。於眾生由種種",
    "T29n1559_003:0182b28": "別類更互不同。此亦眾生。彼亦眾生。如此同",
    "T29n1559_003:0182b29": "智。及同言說。不應得成。陰等同智及同言說",
    "T29n1559_003:0182c01": "亦爾。有退亦生。不捨聚同分。不得同分。不",
    "T29n1559_003:0182c02": "立此成四句。第一句者。從此退於中更受生。",
    "T29n1559_003:0182c03": "第二句者。入正定聚。何以故。此人捨凡夫",
    "T29n1559_003:0182c04": "聚同分。得聖人聚同分。第三句者。由度餘道。",
    "T29n1559_003:0182c05": "第四句者。除前三句。若有實物。名凡夫同",
    "T29n1559_003:0182c06": "分。何用別立凡夫性。何以故。若離人同分。",
    "T29n1559_003:0182c07": "無別人性可分別。復次世間亦不曾見有人",
    "T29n1559_003:0182c08": "同分法。以無色故。智慧亦不能分別眾生生",
    "T29n1559_003:0182c09": "類不異。但許如此眾生同分。若實有。於中何",
    "T29n1559_003:0182c10": "所能作。復次云何不許非眾生有同分。如舍",
    "T29n1559_003:0182c11": "利穀麥豆波那婆菴羅鐵金等。自性類等故。",
    "T29n1559_003:0182c12": "如此等同分更互有異。云何可說不異同分。",
    "T29n1559_003:0182c13": "若爾鞞世師外道。由此執得顯成。何以故。此",
    "T29n1559_003:0182c14": "執即是鞞世師悉檀。彼立六句義中。此執是",
    "T29n1559_003:0182c15": "同異句義。由此法於不同物中生起同智。說",
    "T29n1559_003:0182c16": "名同異。毘婆沙師說。彼執有異。彼謂同異唯",
    "T29n1559_003:0182c17": "是一物遍在多物。眾生同分則不爾。若顯成",
    "T29n1559_003:0182c18": "若不顯成。實有同分。由經所證。佛世尊說。若",
    "T29n1559_003:0182c19": "此人還成此類。謂於人聚同分實有如此說。",
    "T29n1559_003:0182c20": "非說別有物。若爾此經所顯同分是何法。是",
    "T29n1559_003:0182c21": "有為法。如此生起。於中假說人天等。如說舍",
    "T29n1559_003:0182c22": "利穀等同分。如此義非毘婆沙師所讚許。何",
    "T29n1559_003:0182c23": "法名無想有。偈曰。無想於彼天。能滅心心法。",
    "T29n1559_003:0182c24": "釋曰。於無想眾生天中受生。有法能遮滅彼",
    "T29n1559_003:0182c25": "心及心法。此說名無想有。由此法心及心法。",
    "T29n1559_003:0182c26": "於未來中暫時不起。於生無有功能。如堰遏",
    "T29n1559_003:0182c27": "江水。此法一向。偈曰。果報。釋曰。此是何業",
    "T29n1559_003:0182c28": "果報。無想定業於何處眾生有此無想天。偈",
    "T29n1559_003:0182c29": "曰。諸廣果。釋曰。有諸天名廣果。於彼一處有",
    "T29n1559_003:0183a01": "眾生名無想天。如初定中間。彼眾生為一向",
    "T29n1559_003:0183a02": "無想。為或暫一時有想故名無想。有時有想。",
    "T29n1559_003:0183a03": "謂受生時退墮時。於長時起想故。彼眾生從",
    "T29n1559_003:0183a04": "此處方退墮。經言如此。於彼眾生如久時熟",
    "T29n1559_003:0183a05": "眠覺起。即便退墮。必欲界受生。更無餘處。",
    "T29n1559_003:0183a06": "由宿世定業功能盡故。不能生長未曾有業",
    "T29n1559_003:0183a07": "故。譬如放箭速疾勢盡故即便墮地。若眾生",
    "T29n1559_003:0183a08": "必應生彼天。此眾生定有欲界後報業。譬如",
    "T29n1559_003:0183a09": "北鳩婁必有生天後報業。阿毘達磨藏說。何",
    "T29n1559_003:0183a10": "者為二三摩跋提無想定及滅想受定。何法",
    "T29n1559_003:0183a11": "名無想定。如前所說。無想有能滅心心法偈",
    "T29n1559_003:0183a12": "曰。如此無想定。釋曰。無想觀行人。定名無",
    "T29n1559_003:0183a13": "想定。又此定無想。名無想定。此定能遮滅心",
    "T29n1559_003:0183a14": "及心法。是如此言所引。此定在何處。偈曰。後",
    "T29n1559_003:0183a15": "定。釋曰。最後定。謂第四定最上品。此定於",
    "T29n1559_003:0183a16": "中相應。非於餘地何用修此定。偈曰。欲解",
    "T29n1559_003:0183a17": "脫。釋曰。諸外觀行人。執此定為決定出離。",
    "T29n1559_003:0183a18": "是故由求解脫故。修習此定。無想有是果報",
    "T29n1559_003:0183a19": "故。成無記法此定偈曰。善。釋曰。此無想定一",
    "T29n1559_003:0183a20": "向是。善此定於無想天五陰為果報。若善於",
    "T29n1559_003:0183a21": "三報位中是何位。偈曰。必有生報。釋曰。此定",
    "T29n1559_003:0183a22": "唯生報。非現報及後報。亦非不定報。若人已",
    "T29n1559_003:0183a23": "生起此定。後更退失。彼說此人必還更得受",
    "T29n1559_003:0183a24": "無想天生。是故若人得此定。必不得入正定",
    "T29n1559_003:0183a25": "聚。此定但凡夫所得。偈曰。非聖。釋曰。聖人",
    "T29n1559_003:0183a26": "不得修習此定。彼見此定如見深坑。何以故。",
    "T29n1559_003:0183a27": "若人於此定起解脫心乃修此定。聖人於生",
    "T29n1559_003:0183a28": "死不起解脫心。聖人若已得第四定。為於過",
    "T29n1559_003:0183a29": "去未來得此定。不猶如諸定非聖亦不得。何",
    "T29n1559_003:0183b01": "以故。此定若已曾數數所習。大功用所成故。",
    "T29n1559_003:0183b02": "又無心故。偈曰。一世得。釋曰。但一時得。謂",
    "T29n1559_003:0183b03": "現在得。如波羅提木叉戒。得此定於第二剎",
    "T29n1559_003:0183b04": "那有過去至得。乃至未捨此定。無心故於未",
    "T29n1559_003:0183b05": "來無修。今滅心定其相云何。偈曰。滅定亦",
    "T29n1559_003:0183b06": "如此。釋曰。如無想定。無心定亦如此。如此",
    "T29n1559_003:0183b07": "言引何義。能滅心及心法。此二定異相云何。",
    "T29n1559_003:0183b08": "此定偈曰。為靜住。釋曰。寂靜住想為思惟先",
    "T29n1559_003:0183b09": "故。聖人修此定。彼定解脫想為思惟先。彼與",
    "T29n1559_003:0183b10": "第四定同地。此定偈曰。有頂。釋曰。此定以",
    "T29n1559_003:0183b11": "非想非非想為地。此定偈曰。善。釋曰。此定",
    "T29n1559_003:0183b12": "必是善。無染污故。非無記。雖復是善。偈曰",
    "T29n1559_003:0183b13": "二報不定。釋曰。此定由二因有二報。或生報",
    "T29n1559_003:0183b14": "或後報。有時於果報不定有時無果報。若得",
    "T29n1559_003:0183b15": "定人般涅槃。此定於有頂以四陰為果報。此",
    "T29n1559_003:0183b16": "定一向。偈曰。唯聖。釋曰。但聖人能得此定",
    "T29n1559_003:0183b17": "非凡夫。何以故。凡夫不能得修此定。怖畏斷",
    "T29n1559_003:0183b18": "絕故。又由聖道力所生起故。云何如此。於中",
    "T29n1559_003:0183b19": "生現世涅槃願樂故。此定雖是聖人所得。非",
    "T29n1559_003:0183b20": "離欲所得云何得。偈曰。由修得。釋曰。此定",
    "T29n1559_003:0183b21": "由修習力得。非過去得。未來不可修。由心力",
    "T29n1559_003:0183b22": "強故成。若爾於佛世尊。亦由修習得耶不。",
    "T29n1559_003:0183b23": "云何。偈曰。菩提得。釋曰。諸佛世尊。與盡智",
    "T29n1559_003:0183b24": "同時得此定。何以故。諸佛無有一德由功用",
    "T29n1559_003:0183b25": "得。由一切圓德現前。皆隨佛欲成故。是故",
    "T29n1559_003:0183b26": "一切功德。於佛悉是離欲所得。若爾先未",
    "T29n1559_003:0183b27": "生滅心定。於盡智時。佛世尊云何成俱解",
    "T29n1559_003:0183b28": "脫人。得成如於已生。此中得自在故。西國",
    "T29n1559_003:0183b29": "諸師說。菩薩在有學位。先已生此定。後方得",
    "T29n1559_003:0183c01": "菩提。云何不許如此。若爾與大德優波掘多",
    "T29n1559_003:0183c02": "所造道理足論。彼順成證。彼論說。先已起",
    "T29n1559_003:0183c03": "滅想受定。後方得盡智。應說如來如此。偈曰。",
    "T29n1559_003:0183c04": "非前。釋曰。罽賓國毘婆沙師說。先入無心定",
    "T29n1559_003:0183c05": "後得盡智。是義不然。何以故偈曰。三十四念",
    "T29n1559_003:0183c06": "得故。釋曰。彼說三十四心剎那中菩薩得無",
    "T29n1559_003:0183c07": "上菩提。在四諦觀有十六心剎那。於離欲有",
    "T29n1559_003:0183c08": "頂有十八心剎那。為除有頂九分惑。由修九",
    "T29n1559_003:0183c09": "品次第道九品解脫道故。合此心足三十四",
    "T29n1559_003:0183c10": "剎那。菩薩先已離欲無所有處。後方入正定",
    "T29n1559_003:0183c11": "聚。下地諸惑不復更除滅。是故於此中間不",
    "T29n1559_003:0183c12": "同類心不生起故。無道理得入滅心定。此何",
    "T29n1559_003:0183c13": "所為。若於中間不同類心生起現前。有更起",
    "T29n1559_003:0183c14": "心。諸菩薩無更起心。實如此無更起心。不由",
    "T29n1559_003:0183c15": "無流道不更起。若爾立不更起。云何佛說。我",
    "T29n1559_003:0183c16": "未壞金剛座。乃至未得諸流盡。如此意無改",
    "T29n1559_003:0183c17": "故。是故說無更起。於一坐時一切事究竟故。",
    "T29n1559_003:0183c18": "此義如前。是外國諸師所說。若此二定。多種",
    "T29n1559_003:0183c19": "別異相。偈曰。二依欲色。釋曰。此二定。謂無",
    "T29n1559_003:0183c20": "想定無心定。依欲色二界修得。若人不許於",
    "T29n1559_003:0183c21": "色界修得無色定。是伽蘭他。於此人相違。或",
    "T29n1559_003:0183c22": "時色有不成有。此中有五種判。一色界眾生。",
    "T29n1559_003:0183c23": "二有想諸天。住於不同分心。三入無想定。四",
    "T29n1559_003:0183c24": "入無心定。五無想諸天。已得無想天生。各",
    "T29n1559_003:0183c25": "是彼有。由此文句。是故此二定。決定依止",
    "T29n1559_003:0183c26": "欲色二界。此中是二定差別。偈曰。滅定初人",
    "T29n1559_003:0183c27": "道。釋曰。此滅心定。初於人道中修得已。昔",
    "T29n1559_003:0183c28": "經退人後方於色界修得。於滅心定為退不",
    "T29n1559_003:0183c29": "說有。若不爾。則與大德優陀夷經相違經言",
    "T29n1559_003:0184a01": "淨命。有諸比丘。在正法內。具清淨戒。具清",
    "T29n1559_003:0184a02": "淨定。具清淨慧。是人數數入觀。修滅想受",
    "T29n1559_003:0184a03": "定。數數出觀。則有是處。應如實知。此人於",
    "T29n1559_003:0184a04": "現法。先若不得知已根。及於臨死時。由身破",
    "T29n1559_003:0184a05": "滅故。過段食諸天。隨一意生諸天中。或於中",
    "T29n1559_003:0184a06": "受生。此人於中生已。數數入無心定觀。不更",
    "T29n1559_003:0184a07": "出此定。無有是處。應如實知。此中意生天",
    "T29n1559_003:0184a08": "者。世尊說是色界。是定與有頂相應。若人得",
    "T29n1559_003:0184a09": "此定不退。云何得於色界受生。有餘部執。此",
    "T29n1559_003:0184a10": "滅心定。以第四定為地。於此部若離退墮。是",
    "T29n1559_003:0184a11": "義亦成。是義不得成。謂無心定。以第四定",
    "T29n1559_003:0184a12": "為地。何以故。由經言故。經說有九種次第",
    "T29n1559_003:0184a13": "定。若有如此決定超越定云何得成此定次",
    "T29n1559_003:0184a14": "第決定。約初學人。若觀行人。已至定自在位",
    "T29n1559_003:0184a15": "超越亦得。修如此二定。約地有差別。一以第",
    "T29n1559_003:0184a16": "四定為地。一以有頂為地。復由加行有異。謂",
    "T29n1559_003:0184a17": "解脫靜住想。為思惟先所修習故。復由相續",
    "T29n1559_003:0184a18": "有異。謂生在凡夫聖人相續中故。復由果有",
    "T29n1559_003:0184a19": "異。謂無想有及有頂為果故。復由受報有異。",
    "T29n1559_003:0184a20": "謂定受報不定受報。及二受報故。復由初生",
    "T29n1559_003:0184a21": "有異。謂於二界。及於人道初生故。云何此",
    "T29n1559_003:0184a22": "二定。同滅離心及心法為自性。說第一為",
    "T29n1559_003:0184a23": "無想定。說第二為滅想受定。由違逆想違",
    "T29n1559_003:0184a24": "逆想受故。此二修觀得成。譬如於他心通",
    "T29n1559_003:0184a25": "中亦知他受等。但說名知他心通。今云何從",
    "T29n1559_003:0184a26": "久久時滅心後更生心。毘婆沙師說。雖復過",
    "T29n1559_003:0184a27": "去。以是有故。是故前滅成後次第緣。有餘師",
    "T29n1559_003:0184a28": "說。云何於無色界生眾生。色久久時斷盡。後",
    "T29n1559_003:0184a29": "時更生色。此色定從心生。不從色生。若爾",
    "T29n1559_003:0184b01": "心亦從此有根身更生。不從心生。何以故。此",
    "T29n1559_003:0184b02": "二更互為種子。謂心及有根身。宿舊諸師皆",
    "T29n1559_003:0184b03": "說如此。大德婆須蜜多羅。於問中說。若人執",
    "T29n1559_003:0184b04": "滅心定無心。此人則有如此失。我今執滅心",
    "T29n1559_003:0184b05": "定有心。大德瞿沙說。此執不然。若識有從三",
    "T29n1559_003:0184b06": "和合有觸。佛世尊說。依觸生受想作意等。是",
    "T29n1559_003:0184b07": "故於此定中想受等法不應滅。若汝言佛世",
    "T29n1559_003:0184b08": "尊說緣受生愛。今有受於阿羅漢愛不生。如",
    "T29n1559_003:0184b09": "此於無心定雖復有觸。受想等不生。是義不",
    "T29n1559_003:0184b10": "然。有簡別故。緣無明觸所生受則貪愛生",
    "T29n1559_003:0184b11": "起。於生受中不簡別觸。是故此義不平。是故",
    "T29n1559_003:0184b12": "毘婆沙師說。滅想受三摩跋提。必定無心。若",
    "T29n1559_003:0184b13": "無心云何成三摩跋提。由成立四大平等義。",
    "T29n1559_003:0184b14": "復由三摩跋提心故至此定。此二定為由實",
    "T29n1559_003:0184b15": "物有。為由假名有。彼說實有物。由能遮礙",
    "T29n1559_003:0184b16": "心相續生故。是義不然。由三摩跋提心此心。",
    "T29n1559_003:0184b17": "相續斷故。三摩跋提心與餘心相違生起。由",
    "T29n1559_003:0184b18": "此心生起。於中間時唯餘心不生起為相故。",
    "T29n1559_003:0184b19": "無有別物。此定能引與餘識相違。相續為依",
    "T29n1559_003:0184b20": "止故。名三摩跋提。此定唯心心法不起為相",
    "T29n1559_003:0184b21": "若觀行人出定。此定先無後無故。此定假說",
    "T29n1559_003:0184b22": "名有為。復次此定唯能令依止如此平等故。",
    "T29n1559_003:0184b23": "名三摩跋提。應知無想有亦如此。此定但心",
    "T29n1559_003:0184b24": "於此位中與心生起相違。此心唯不起。假說",
    "T29n1559_003:0184b25": "為無想。有毘婆沙師不說如此。彼執實有物。",
    "T29n1559_003:0184b26": "阿毘達磨俱舍釋論卷第三"
}