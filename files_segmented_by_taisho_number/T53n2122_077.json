{
    "T53n2122_077:0860b12": "法苑珠林卷第七十七",
    "T53n2122_077:0860b14": "西明寺沙門釋道世撰",
    "T53n2122_077:0860b15": "◎十惡篇第八十四之五",
    "T53n2122_077:0860b16": "慳貪部第十一(此別二部)",
    "T53n2122_077:0860b17": "述意部第一",
    "T53n2122_077:0860b18": "夫群生惑病著我為端。凡品邪迷慳貪為本。",
    "T53n2122_077:0860b19": "所以善輕毫髮惡重丘山。福少春氷貧多秋",
    "T53n2122_077:0860b20": "雨。六情之網未易能超。三毒之津無由可",
    "T53n2122_077:0860b21": "度。身重常沒。譬等河裏之魚。鼓翅欲飛。難同",
    "T53n2122_077:0860b22": "天上之鳥。致使貧貧相次競加侵逼。苦苦連",
    "T53n2122_077:0860b23": "綿爭來損害。似飛蛾拂焰自取燒然。如蠶作",
    "T53n2122_077:0860b24": "繭非他纏縛。良由慳惜貪障受罪飢寒。施是",
    "T53n2122_077:0860b25": "富因常招豐樂也。",
    "T53n2122_077:0860b26": "引證部第二",
    "T53n2122_077:0860b27": "如分別業報經偈言。",
    "T53n2122_077:0860b28": "　常樂修智慧　　而不行布施",
    "T53n2122_077:0860b29": "　所生常聰哲　　貧窶無財產",
    "T53n2122_077:0860c01": "　唯樂行布施　　而不修智慧",
    "T53n2122_077:0860c02": "　所生得大財　　愚暗無知見",
    "T53n2122_077:0860c03": "　施慧二俱修　　所生具財智",
    "T53n2122_077:0860c04": "　二俱不修者　　長夜處貧賤",
    "T53n2122_077:0860c05": "故攝論云。慳惜是多財障。嫉妬是尊貴障。又",
    "T53n2122_077:0860c06": "眾生起貪無過色財。第一愛色多過。如前已",
    "T53n2122_077:0860c07": "述。不同意者今更略論。如涅槃經說。譬如有",
    "T53n2122_077:0860c08": "人以羅剎女而為婦妾。是羅剎女隨所生子。",
    "T53n2122_077:0860c09": "生已便噉子既盡已。後噉其夫。愛羅剎女亦",
    "T53n2122_077:0860c10": "復如是。隨諸眾生生善根子。隨生隨食。善子",
    "T53n2122_077:0860c11": "既盡復噉眾生。令墮地獄畜生餓鬼。又如",
    "T53n2122_077:0860c12": "有人性愛好華。不見華莖毒蛇過患。即便前",
    "T53n2122_077:0860c13": "捉。捉已蛇螫。螫已命終。一切凡夫亦復如是。",
    "T53n2122_077:0860c14": "貪五欲華不見是愛毒蛇過患。而便受取。即",
    "T53n2122_077:0860c15": "為愛毒之所螫。命終之後墮三惡道。第二於",
    "T53n2122_077:0860c16": "財生貪者。貪財致禍大苦所惱。乖背道俗失",
    "T53n2122_077:0860c17": "於親疏。故智度論云。財物是種種煩惱罪業",
    "T53n2122_077:0860c18": "因緣。若持戒禪定智慧種種善法。是涅槃因",
    "T53n2122_077:0860c19": "緣。以是故。財物尚應自棄。何況好福田中而",
    "T53n2122_077:0860c20": "不布施。譬如有兄弟二人。各擔十斤金行道",
    "T53n2122_077:0860c21": "中。更無餘伴。兄作是念。我何以不殺弟",
    "T53n2122_077:0860c22": "取金。此曠路中人無知者。弟復生念欲殺兄",
    "T53n2122_077:0860c23": "取金。兄弟各有惡心。語言視瞻皆異。兄弟即",
    "T53n2122_077:0860c24": "自寤。還生悔心。我等非人與禽獸何異。同",
    "T53n2122_077:0860c25": "產兄弟而為少金。故而生惡心。兄弟共至泉",
    "T53n2122_077:0860c26": "水邊。兄以金投著水中。弟言。善哉善哉。弟復",
    "T53n2122_077:0860c27": "棄金水中。兄言。善哉善哉。兄弟更互相問。何",
    "T53n2122_077:0860c28": "以故。言善哉。各相答言。我以此金故生不善",
    "T53n2122_077:0860c29": "心欲相危害。今得棄之故言善哉。二辭各爾。",
    "T53n2122_077:0861a01": "以是因緣。常應自捨。",
    "T53n2122_077:0861a02": "又大莊嚴論云。我曾昔聞。舍衛國中佛與阿",
    "T53n2122_077:0861a03": "難曠野中行。於一田畔見有伏藏。佛告阿難。",
    "T53n2122_077:0861a04": "是大毒蛇。阿難白佛。是惡毒蛇。爾時田中有",
    "T53n2122_077:0861a05": "一耕人。聞佛阿難說有毒蛇。作是念言。我當",
    "T53n2122_077:0861a06": "視之。沙門以何為惡毒蛇。即往其所見真金",
    "T53n2122_077:0861a07": "聚。而作是言。沙門所言是毒蛇者。乃是好金。",
    "T53n2122_077:0861a08": "即取此金還置家中。其人先貧衣食不供。以",
    "T53n2122_077:0861a09": "得金故轉得富饒。衣食自恣。王家禁司怪",
    "T53n2122_077:0861a10": "其卒富。而糾舉之繫在獄中。先所得金既",
    "T53n2122_077:0861a11": "已用盡。猶不得免。將加刑戮。其人唱言。毒",
    "T53n2122_077:0861a12": "蛇阿難。惡毒蛇世尊。傍人聞之以狀白王。王",
    "T53n2122_077:0861a13": "喚彼人而問之曰。何故唱言毒蛇阿難。惡毒",
    "T53n2122_077:0861a14": "蛇世尊。其人白王。我於往日在田耕種。聞",
    "T53n2122_077:0861a15": "佛阿難說言毒蛇惡毒蛇。我於今者方乃寤",
    "T53n2122_077:0861a16": "解。王聞此說遂放去之。",
    "T53n2122_077:0861a17": "又增一阿含經云。昔佛在世時。舍衛城中有",
    "T53n2122_077:0861a18": "一長者。名曰婆提。居家巨富財產無量。金銀",
    "T53n2122_077:0861a19": "不可稱計。其家雖富慳悋守護不著不噉。服",
    "T53n2122_077:0861a20": "飾飲食極為麁鄙。亦不施與妻子眷屬奴婢",
    "T53n2122_077:0861a21": "僕從朋友知識及諸沙門婆羅門等。復起邪",
    "T53n2122_077:0861a22": "見斷於善根。然無子息。命終之後所有財寶",
    "T53n2122_077:0861a23": "盡沒入官。波斯匿王自往收斂。收攝已訖",
    "T53n2122_077:0861a24": "還詣佛所。而白佛言。婆提長者。今日命終",
    "T53n2122_077:0861a25": "之後為生何處。佛告王曰。婆提長者故福已",
    "T53n2122_077:0861a26": "盡新業不造。由起邪見斷於善根。命終生在",
    "T53n2122_077:0861a27": "啼哭地獄。波斯匿王聞佛所說。洟泣流淚",
    "T53n2122_077:0861a28": "而白佛言。婆提長者。昔作何業生在富家。復",
    "T53n2122_077:0861a29": "作何惡然不得食此極富之樂。佛告王曰。過",
    "T53n2122_077:0861b01": "去久遠有迦葉佛。入涅槃後。時此長者生舍",
    "T53n2122_077:0861b02": "衛國。作田家子。有辟支佛來詣其家。而從乞",
    "T53n2122_077:0861b03": "食。時此長者便持食施。辟支得食飛空而去。",
    "T53n2122_077:0861b04": "長者見已作是誓願。持此善根使我世世所",
    "T53n2122_077:0861b05": "生之處不墮三塗常多財寶。布施已後復生",
    "T53n2122_077:0861b06": "悔心。我向者食應與奴婢。不應與此禿頭",
    "T53n2122_077:0861b07": "沙門。佛告王曰。婆提長者由於過去施辟支",
    "T53n2122_077:0861b08": "佛食發願功德。所生之處常多財寶無所乏",
    "T53n2122_077:0861b09": "少。緣其施後生變悔心。在所生處。雖處富",
    "T53n2122_077:0861b10": "貴。不得食此極富之樂。慳惜守護不自衣食。",
    "T53n2122_077:0861b11": "復不施與妻子眷屬。亦不布施朋友知識及",
    "T53n2122_077:0861b12": "諸沙門婆羅門等。是故智者。聞此因緣。若有",
    "T53n2122_077:0861b13": "財物應當布施勿生慳悋。施時至心自手奉",
    "T53n2122_077:0861b14": "與。施已歡喜莫生悔心。能如此施得大果",
    "T53n2122_077:0861b15": "報無量無邊。",
    "T53n2122_077:0861b16": "又出曜經云。昔佛在世時。舍衛國中有一長",
    "T53n2122_077:0861b17": "者。名曰難陀。巨富多財。金銀珍寶。象馬車",
    "T53n2122_077:0861b18": "乘。奴婢僕使。服飾田業。不可限量。一國之富",
    "T53n2122_077:0861b19": "無有過者。雖處豪富而無信心。慳貪嫉妬。門",
    "T53n2122_077:0861b20": "閤七重。勅守門人。有人來乞一不得入。中庭",
    "T53n2122_077:0861b21": "空上安鐵疏籠。恐有飛鳥食噉穀米。四壁牆",
    "T53n2122_077:0861b22": "下以白膠泥。恐鼠穿穴傷損財物。唯有一",
    "T53n2122_077:0861b23": "子名栴檀香。臨終勅子。吾患必死若吾死後",
    "T53n2122_077:0861b24": "所有財寶勿費損耗。莫與沙門及婆羅門。若",
    "T53n2122_077:0861b25": "有乞兒莫施一錢。此諸財物足供七世。勅",
    "T53n2122_077:0861b26": "已命終。還生舍衛旃陀羅家盲母腹中。後",
    "T53n2122_077:0861b27": "生出胎。生盲無目。盲母念言。若生男者。吾今",
    "T53n2122_077:0861b28": "目冥。須見扶侍。聞兒生盲倍增愁憂。悲泣",
    "T53n2122_077:0861b29": "說偈言。",
    "T53n2122_077:0861c01": "　子盲吾亦盲　　二俱無兩目",
    "T53n2122_077:0861c02": "　遇此衰耗物　　益我愁憂苦",
    "T53n2122_077:0861c03": "是時盲母養兒已大。年八九歲堪能行來。",
    "T53n2122_077:0861c04": "與杖一枚食器一具。而告子曰。汝自乞活不",
    "T53n2122_077:0861c05": "須住此。吾亦無目。復當乞求。以濟餘命。此盲",
    "T53n2122_077:0861c06": "小兒家家乞求。遂後漸至栴檀香家。在門外",
    "T53n2122_077:0861c07": "立。唱盲兒乞。時守門人。瞋恚捉手。擲著深",
    "T53n2122_077:0861c08": "坑。傷折左臂。復打頭破。所乞得食盡棄在地。",
    "T53n2122_077:0861c09": "有人臨見甚憐愍傷。往語盲母。盲母聞已匍",
    "T53n2122_077:0861c10": "匐拄杖。到盲兒所抱著膝上。而語兒言。汝有",
    "T53n2122_077:0861c11": "何愆遭此苦厄。子報母曰。我向者至栴檀香",
    "T53n2122_077:0861c12": "家門外而乞。便遇惡人打擲如是。佛時知已",
    "T53n2122_077:0861c13": "告阿難言。禍災禍災。難陀長者。命終與彼",
    "T53n2122_077:0861c14": "旃陀羅家盲婦作子。生無兩目。昔所居業。",
    "T53n2122_077:0861c15": "豪富無量。象馬七珍不可稱計。而今復得親",
    "T53n2122_077:0861c16": "用不耶。然由慳貪受此盲報。從此命終入阿",
    "T53n2122_077:0861c17": "鼻獄。佛於過中與比丘眾入國城。人民圍",
    "T53n2122_077:0861c18": "繞往到栴檀香門盲小兒所。時栴檀香聞佛",
    "T53n2122_077:0861c19": "在外。出門禮拜在一面立。佛知眾集。復見栴",
    "T53n2122_077:0861c20": "檀。廣為眾說慳貪嫉妬受罪無量。如說惠",
    "T53n2122_077:0861c21": "施受福無窮。欲使離有趣無為道。爾時世尊",
    "T53n2122_077:0861c22": "欲與栴檀拔地獄苦。告小兒曰。汝是難陀長",
    "T53n2122_077:0861c23": "者非耶。小兒報曰。實是難陀。如是至三。大眾",
    "T53n2122_077:0861c24": "聞此愕然而言。難陀長者乃受此形。時栴檀",
    "T53n2122_077:0861c25": "香聞見此事。悲泣墮淚不能自止。禮佛求",
    "T53n2122_077:0861c26": "救願拔罪根。即請佛僧明日舍食。佛明日食",
    "T53n2122_077:0861c27": "竟為說妙法。時栴檀香得須陀洹果。佛告阿",
    "T53n2122_077:0861c28": "難。若人積財不自衣食。復不布施。愚中之",
    "T53n2122_077:0861c29": "愚。是故智者應當行施。求離生死。莫生慳",
    "T53n2122_077:0862a01": "悋受無邊苦。",
    "T53n2122_077:0862a02": "又盧志長者經云。昔佛在世時。舍衛城中有",
    "T53n2122_077:0862a03": "一長者。名曰盧至。其家巨富財產無量。如毘",
    "T53n2122_077:0862a04": "沙門。由於往昔施勝福田故獲斯報。然其施",
    "T53n2122_077:0862a05": "時不能至心。故今雖富意長下劣。所著衣裳",
    "T53n2122_077:0862a06": "垢弊不淨。食則糠菜。以充其飢。渴唯飲水。行",
    "T53n2122_077:0862a07": "乘朽車勤營家業。猶如奴僕。常為世人之所",
    "T53n2122_077:0862a08": "蚩笑。後於一時城中人民大作節會。莊嚴舍",
    "T53n2122_077:0862a09": "宅懸繒幡蓋。香水灑地散眾名華。種種嚴",
    "T53n2122_077:0862a10": "麗伎樂歌舞。歡娛受樂。猶若諸天。盧至見已",
    "T53n2122_077:0862a11": "便生念言。彼既歡會我亦當爾。即疾歸家自",
    "T53n2122_077:0862a12": "開庫藏。取得五錢。得已思念。若在家食母妻",
    "T53n2122_077:0862a13": "眷屬不可周遍。若至他舍恐主所奪。於是即",
    "T53n2122_077:0862a14": "用兩錢買麨。兩錢酤酒。一錢買葱。從內家中",
    "T53n2122_077:0862a15": "取鹽一把。衣衿裹之。齎出城外。趣一樹下。既",
    "T53n2122_077:0862a16": "至樹下見多烏鳥。恐來搏撮。即詣塚間。復",
    "T53n2122_077:0862a17": "見諸狗。尋更逃避。至空靜處。酒中著鹽和",
    "T53n2122_077:0862a18": "麨飲之。時復嚙葱。先不飲酒。即時大醉。醉已",
    "T53n2122_077:0862a19": "起舞揚聲而歌。其歌辭曰。",
    "T53n2122_077:0862a20": "　我今節慶會　　縱酒大歡樂",
    "T53n2122_077:0862a21": "　逾過毘沙門　　亦勝天帝釋",
    "T53n2122_077:0862a22": "時值帝釋與諸天眾欲至佛所。遇見盧至醉",
    "T53n2122_077:0862a23": "舞而歌言勝帝釋。帝釋默念。此慳貪人屏處",
    "T53n2122_077:0862a24": "飲酒罵辱於我。我當惱之。即變己身作盧至",
    "T53n2122_077:0862a25": "形。往到其家。聚集母妻奴婢眷屬。於母前坐",
    "T53n2122_077:0862a26": "而白母言。我於前後有大慳鬼。隨逐於我使",
    "T53n2122_077:0862a27": "我慳惜。不著不噉不與眷屬。皆由慳鬼。今日",
    "T53n2122_077:0862a28": "出行值一道人。與我好祝得除慳鬼。然此",
    "T53n2122_077:0862a29": "慳鬼與我相似。彼若來者當好打棒。其必詐",
    "T53n2122_077:0862b01": "稱我是盧至。一切家人莫信其語。急當閉門。",
    "T53n2122_077:0862b02": "慳鬼儻來。待我所作然後開門。即作好食合",
    "T53n2122_077:0862b03": "家充飽。復開庫藏出諸財寶衣服瓔珞。賜與",
    "T53n2122_077:0862b04": "母妻居家眷屬。及施餘人。訖已作樂歌舞歡",
    "T53n2122_077:0862b05": "樂。不可具說。人聞盧至慳鬼得除。皆來觀看。",
    "T53n2122_077:0862b06": "盧至酒醒歸家到門。聞歌舞聲極大驚愕。打",
    "T53n2122_077:0862b07": "門噭喚都無聞者。帝釋聞喚語眾人言。打門",
    "T53n2122_077:0862b08": "喚者或是慳鬼。人聞慳鬼開門走避。盧至得",
    "T53n2122_077:0862b09": "入。居家眷屬。悉皆不認。言是慳鬼即便捉脚。",
    "T53n2122_077:0862b10": "倒拽打棒。驅令出門。到巷大哭。唱言怪哉。",
    "T53n2122_077:0862b11": "我今身形。為異於本。為不異本。何故家人見",
    "T53n2122_077:0862b12": "棄如是。言我是鬼都不見認。我於今者如何",
    "T53n2122_077:0862b13": "所噵。盧至爾時如似顛狂。傍人親里咸來慰",
    "T53n2122_077:0862b14": "喻。汝是盧至我是汝親。故來看汝。汝好強意",
    "T53n2122_077:0862b15": "當作方計用自分明。盧至聞已意用小安。收",
    "T53n2122_077:0862b16": "淚而言。倩諸人等更看我面。我今實是盧至",
    "T53n2122_077:0862b17": "以不。人皆答言。汝於今者實是盧至。即語眾",
    "T53n2122_077:0862b18": "人言。汝等皆能為我作證不。眾人皆言。我為",
    "T53n2122_077:0862b19": "汝證實是盧至。盧至答言。汝等若爾聽說因",
    "T53n2122_077:0862b20": "緣。",
    "T53n2122_077:0862b21": "　誰有年少人　　與我極相似",
    "T53n2122_077:0862b22": "　共我所愛婦　　同床接膝坐",
    "T53n2122_077:0862b23": "　所親家眷屬　　見打驅逐出",
    "T53n2122_077:0862b24": "　所親皆愛彼　　安止我家中",
    "T53n2122_077:0862b25": "　我忍飢寒苦　　積聚諸錢財",
    "T53n2122_077:0862b26": "　彼今自在用　　我無一毫分",
    "T53n2122_077:0862b27": "　猶如毘沙門　　自恣於衣食",
    "T53n2122_077:0862b28": "　城中諸人等　　各各生疑怪",
    "T53n2122_077:0862b29": "　皆作如是言　　此事當云何",
    "T53n2122_077:0862c01": "　中有明智者　　而作如是言",
    "T53n2122_077:0862c02": "　此間婬狡人　　形貌似盧至",
    "T53n2122_077:0862c03": "　知其大慳貪　　故來惱亂之",
    "T53n2122_077:0862c04": "　我等共證拔　　不宜使棄捨",
    "T53n2122_077:0862c05": "爾時諸人聞是語已。皆悉同心咸言。盧至。汝",
    "T53n2122_077:0862c06": "今云何欲何所為。盧至云。願為我證。我欲見",
    "T53n2122_077:0862c07": "王。并願貸我二張白[疊*毛]可使直於四銖金許。",
    "T53n2122_077:0862c08": "當用上王。諸人皆笑言。盧至今乃是大施主。",
    "T53n2122_077:0862c09": "挾二張[疊*毛]到於王門。語守門人。為我通王。",
    "T53n2122_077:0862c10": "我欲貢獻。門人驚笑。即入白王。王聞念言。",
    "T53n2122_077:0862c11": "盧至慳悋。將不死到。卒能如是。王即喚入。既",
    "T53n2122_077:0862c12": "到王前。以手挽[疊*毛]。用奉於王。其腋急挾挽",
    "T53n2122_077:0862c13": "不能得。便自迴身盡力痛挽。方乃得出。既得",
    "T53n2122_077:0862c14": "出已。帝釋即化作兩束草。盧至見草慚愧坐",
    "T53n2122_077:0862c15": "地。悲噎歔欷不能得言。王見慈愍而語之言。",
    "T53n2122_077:0862c16": "縱令是草亦無所苦。欲有所說隨汝意噵。盧",
    "T53n2122_077:0862c17": "至悲噎向王說言。我見此草羞慚極盛。不能",
    "T53n2122_077:0862c18": "以身陷入於地。不知今者。為有此身。為無此",
    "T53n2122_077:0862c19": "身。知何所告。王聞愍念語傍人言。彼既哀塞",
    "T53n2122_077:0862c20": "不能言者。知其意者當代噵之。傍人答王。",
    "T53n2122_077:0862c21": "不知何人。形貌相似。至其家中。詐稱盧至。家",
    "T53n2122_077:0862c22": "人皆信。散用財物一切蕩盡。家人不識打棒",
    "T53n2122_077:0862c23": "驅出。反如路人。是以懊惱不能得言。王聞遣",
    "T53n2122_077:0862c24": "使喚相似者。並立王前。王見二人。相貌言笑",
    "T53n2122_077:0862c25": "一切相似。王謂後者是其盧至。語前者言。汝",
    "T53n2122_077:0862c26": "今復欲何所論噵。盧至答言。我是盧至彼非",
    "T53n2122_077:0862c27": "盧至。王問後者。盧至慳貪汝好惠施。云何稱",
    "T53n2122_077:0862c28": "言是盧至耶。即答王言。我聞佛說。慳貪之者",
    "T53n2122_077:0862c29": "墮餓鬼中。百千萬歲受飢渴苦。畏悑因緣",
    "T53n2122_077:0863a01": "故捨慳貪。王言實爾。如似垢衣灰浣即淨。煩",
    "T53n2122_077:0863a02": "惱垢心聞法即除。王見是已。即別二人置於",
    "T53n2122_077:0863a03": "異處。各遣條牒親屬頭數種種財物速書將",
    "T53n2122_077:0863a04": "來。二人持盡隱密之事及以書迹。悉皆相似。",
    "T53n2122_077:0863a05": "王不能別。王喚母問。母語王言。此是我兒。",
    "T53n2122_077:0863a06": "彼非我子。是慳鬼也。王復問母。頗見身上瘡",
    "T53n2122_077:0863a07": "瘢黑子私密之事。可識以不。母答王言。兒",
    "T53n2122_077:0863a08": "左脇下有小瘡瘢。猶小豆許。王遣脫衣高",
    "T53n2122_077:0863a09": "舉臂看。見兩瘡瘢大小相似。王見大笑怪未",
    "T53n2122_077:0863a10": "曾有。深自剋責。一切眾生愚暗所覆。不別真",
    "T53n2122_077:0863a11": "偽。如此之事唯佛能了。即以二人置於象上。",
    "T53n2122_077:0863a12": "共至佛所請決所疑。爾時世尊。舉相好臂莊",
    "T53n2122_077:0863a13": "嚴之手。語帝釋言。汝作何事。帝釋即滅盧至",
    "T53n2122_077:0863a14": "身相還復本形。種種光明。合掌向佛。而說偈",
    "T53n2122_077:0863a15": "云。",
    "T53n2122_077:0863a16": "　常為慳所使　　不肯自衣食",
    "T53n2122_077:0863a17": "　以五錢酒麨　　著鹽而飲之",
    "T53n2122_077:0863a18": "　飲已即大醉　　戲笑而歌舞",
    "T53n2122_077:0863a19": "　輕罵我諸天　　以是因緣故",
    "T53n2122_077:0863a20": "　我故苦惱之",
    "T53n2122_077:0863a21": "佛語帝釋。一切眾生皆有過罪。宜應放捨。化",
    "T53n2122_077:0863a22": "身還復釋形。而白佛言。此人慳貪不自衣食。",
    "T53n2122_077:0863a23": "五錢酒麨著鹽和飲酒醉歌舞輕罵諸天。故",
    "T53n2122_077:0863a24": "我惱之。佛語帝釋。一切眾生皆有罪過。宜應",
    "T53n2122_077:0863a25": "放捨。佛語盧至。汝還歸家看汝財物。盧至白",
    "T53n2122_077:0863a26": "佛。所有財物帝釋用盡。歸家何為。帝釋語言。",
    "T53n2122_077:0863a27": "我不損汝一毫財物。盧至語言。我不信釋。",
    "T53n2122_077:0863a28": "唯信佛語。以信佛故即便得須陀洹果。時天",
    "T53n2122_077:0863a29": "龍八部及以四眾。凡聞是已得四道果。有種",
    "T53n2122_077:0863b01": "三乘因緣。",
    "T53n2122_077:0863b02": "又羅旬踰經云。佛在世時有婆羅門子薄福。",
    "T53n2122_077:0863b03": "相師占之無相。年至十二父母逐出。遂行乞",
    "T53n2122_077:0863b04": "食。乃到祇桓。佛以大慈以手摩頭。頭髮即",
    "T53n2122_077:0863b05": "墮袈裟著身。佛為立名。名羅旬踰。時共五部",
    "T53n2122_077:0863b06": "僧每出分衛。而羅旬踰。所在之部。以空鉢還。",
    "T53n2122_077:0863b07": "佛勅比丘。分以施之。如是非一。目連念言。由",
    "T53n2122_077:0863b08": "是比丘僧不得食。佛知其意。便與舍利弗俱。",
    "T53n2122_077:0863b09": "使目連與羅旬踰俱各分為一部。佛告目連。",
    "T53n2122_077:0863b10": "我所在處汝不得往。目連即與羅旬踰俱行。",
    "T53n2122_077:0863b11": "適欲所至便即見佛及舍利弗而在其門。如",
    "T53n2122_077:0863b12": "是經歷過五百億國。遂不得食。目連私念。我",
    "T53n2122_077:0863b13": "於今日定不得食。羅旬甚大飢極。止恒水邊",
    "T53n2122_077:0863b14": "住。目連即到佛所。佛鉢中尚有餘食。即與目",
    "T53n2122_077:0863b15": "連。目連念言。我今飢甚欲吞須彌尚謂不飽。",
    "T53n2122_077:0863b16": "但此少飯何足可食。佛告目連。但食此飯勿",
    "T53n2122_077:0863b17": "憂不足。目連即食。飯既飽已鉢中不減。舍利",
    "T53n2122_077:0863b18": "弗即念。羅旬今未得食。當大飢苦。白佛言。願",
    "T53n2122_077:0863b19": "乞餘飯與羅旬。佛即告言。我不惜飯。但羅旬",
    "T53n2122_077:0863b20": "宿行果報不應得之。若謂不然汝便可與。舍",
    "T53n2122_077:0863b21": "利弗便以飯與之。羅旬得即欲受飯。鉢便入",
    "T53n2122_077:0863b22": "地百丈。舍利弗以道力手。尋鉢即得。以還羅",
    "T53n2122_077:0863b23": "旬。適欲食之。便誤覆鉢。倒去飯食。皆散水",
    "T53n2122_077:0863b24": "中。羅旬還坐定意。自思念言。我每與諸比丘",
    "T53n2122_077:0863b25": "俱行。輒無所得空鉢而還。佛以飯與我輒復",
    "T53n2122_077:0863b26": "覆去。皆由罪報。應當所受。便自思惟。結解垢",
    "T53n2122_077:0863b27": "除得羅漢道。即便食土而般涅槃。欲知羅旬",
    "T53n2122_077:0863b28": "者。過去維衛佛時。是身為凡人。常懷慳貪不",
    "T53n2122_077:0863b29": "肯布施。時當欲飯脫衣布地恐飯粒落。有沙",
    "T53n2122_077:0863c01": "門過從其分衛。羅旬見謂之言。當何相與。便",
    "T53n2122_077:0863c02": "以手捧土與沙門。沙門即祝願言。是愚癡",
    "T53n2122_077:0863c03": "故耳。當使汝早得度脫。由來久遠展轉生死。",
    "T53n2122_077:0863c04": "乃至於今所在之處。輒不得食。於今得道食",
    "T53n2122_077:0863c05": "土泥洹。與土沙門舍利弗是。故知罪福今皆",
    "T53n2122_077:0863c06": "受殃。",
    "T53n2122_077:0863c07": "又遺教三昧經云。此羅旬踰宿世為賢者子。",
    "T53n2122_077:0863c08": "作人嫉妬。見沙門來分衛。輒逆門戶言。大人",
    "T53n2122_077:0863c09": "不在。沙門復至餘家。復牽餘家門戶閉之亦",
    "T53n2122_077:0863c10": "言。大人不在。故今分衛不能得。適欲見他",
    "T53n2122_077:0863c11": "布施飲食歡喜行會。便復念言。我亦欲作沙",
    "T53n2122_077:0863c12": "門。故今窮困如是。",
    "T53n2122_077:0863c13": "又增一阿含經云。是時有四大羅漢。目連。迦",
    "T53n2122_077:0863c14": "葉。阿那律。賓頭盧。集在一處而作是說。我",
    "T53n2122_077:0863c15": "等共觀此羅閱城中。誰有不供養佛法眾作",
    "T53n2122_077:0863c16": "功德者。爾時有長者名跋提。饒財多寶不可",
    "T53n2122_077:0863c17": "稱計。慳貪不肯布施於佛法眾。無有毫氂之",
    "T53n2122_077:0863c18": "善。故福已盡更不造新。彼長者有七重門。皆",
    "T53n2122_077:0863c19": "有守人不得使乞者詣門。復以鐵籠絡覆中",
    "T53n2122_077:0863c20": "庭。恐有飛鳥來至庭中。長者有妹。名曰難陀。",
    "T53n2122_077:0863c21": "亦復慳貪。亦懷邪見無施福心。亦無取證得",
    "T53n2122_077:0863c22": "道之者。亦有七重門還同前法。無可得詣",
    "T53n2122_077:0863c23": "門者。爾時跋提長者清旦食餅。是時阿那",
    "T53n2122_077:0863c24": "律。從長者舍地中踊出。舒鉢向長者。是時",
    "T53n2122_077:0863c25": "長者極懷愁憂。即授少許餅與阿那律。是",
    "T53n2122_077:0863c26": "時阿那律得餅已還詣所在。是時長者便",
    "T53n2122_077:0863c27": "興瞋恚。語守門人言。我有教勅無令人入。何",
    "T53n2122_077:0863c28": "故人來。守者報曰。門閤牢固。不知此道士為",
    "T53n2122_077:0863c29": "從何來。爾時長者默然不言。時長者已食餅",
    "T53n2122_077:0864a01": "竟次食魚肉。尊者大迦葉詣長者家從地踊",
    "T53n2122_077:0864a02": "出。舒鉢向長者。時長者甚懷愁憂授少許魚",
    "T53n2122_077:0864a03": "肉與之。是時迦葉得肉便於彼沒還歸所在。",
    "T53n2122_077:0864a04": "是時長者倍復瞋恚。語守門者言。我先有教",
    "T53n2122_077:0864a05": "不使人入。何故復使二沙門入家乞食。時守",
    "T53n2122_077:0864a06": "門人報曰。我等不見此沙門為從何來。長",
    "T53n2122_077:0864a07": "者報曰。此禿頭沙門善於幻術。誑惑世人無",
    "T53n2122_077:0864a08": "有正行。爾時長者婦去長者不遠而坐。聞",
    "T53n2122_077:0864a09": "之語長者言。可自護口勿作是語謂言幻術。",
    "T53n2122_077:0864a10": "此諸沙門有大威神。所以來者多所饒益。",
    "T53n2122_077:0864a11": "長者識此二比丘乎。長者報曰。我不識之。時",
    "T53n2122_077:0864a12": "婦報言。是斛飯王子名阿那律。當生之時此",
    "T53n2122_077:0864a13": "地六變震動。繞舍一由旬內伏藏自出。時婦",
    "T53n2122_077:0864a14": "語長者。此豪族之子。修於梵行得阿羅漢道。",
    "T53n2122_077:0864a15": "天眼第一。次第二比丘者。此羅閱城內大梵",
    "T53n2122_077:0864a16": "志名迦毘羅。饒財多寶不可稱計。言有九",
    "T53n2122_077:0864a17": "百九十九頭牛耕田。其息名曰比波羅耶檀",
    "T53n2122_077:0864a18": "那。身作金色。婦名婆陀。女中殊勝。設舉紫磨",
    "T53n2122_077:0864a19": "金在前。猶黑比白。時長者報言。我聞此二人",
    "T53n2122_077:0864a20": "名。然復不見。其婦報言。向前後來者即是其",
    "T53n2122_077:0864a21": "身。捨此玉女之寶。出家學道。今得阿羅漢。",
    "T53n2122_077:0864a22": "常行頭陀無有出也。我觀此義故作是言。善",
    "T53n2122_077:0864a23": "自護口莫謗聖人言作幻術。此釋迦弟子。皆",
    "T53n2122_077:0864a24": "是神德。時尊者目連著衣持鉢飛騰虛空。長",
    "T53n2122_077:0864a25": "者見空中坐而作是說。汝是天耶。乾沓和耶。",
    "T53n2122_077:0864a26": "汝是鬼耶。汝是羅剎噉人鬼耶。目連報言。我",
    "T53n2122_077:0864a27": "非是羅剎鬼等。是時長者便說此偈。",
    "T53n2122_077:0864a28": "　為天乾沓和　　羅剎鬼神耶",
    "T53n2122_077:0864a29": "　又言非是天　　羅剎鬼神者",
    "T53n2122_077:0864b01": "　不似乾沓和　　方域所游行",
    "T53n2122_077:0864b02": "　汝今名何等　　我今欲得知",
    "T53n2122_077:0864b03": "爾時目連復以偈報曰。",
    "T53n2122_077:0864b04": "　非天乾沓和　　非鬼羅剎種",
    "T53n2122_077:0864b05": "　三世得解脫　　今我是人身",
    "T53n2122_077:0864b06": "　所可降伏魔　　成於無上道",
    "T53n2122_077:0864b07": "　師名釋迦文　　我名大目連",
    "T53n2122_077:0864b08": "是時長者語目連言。比丘何所教勅。目連報",
    "T53n2122_077:0864b09": "言。我欲與汝說法。善思念之。時長者復作是",
    "T53n2122_077:0864b10": "念。此諸沙門長夜著於飲食。今欲論者正當",
    "T53n2122_077:0864b11": "論食。若從我索。我當言無。然我少聽此人所",
    "T53n2122_077:0864b12": "說。爾時目連知長者心中所念。便說此偈。",
    "T53n2122_077:0864b13": "　如來說二施　　法施及財施",
    "T53n2122_077:0864b14": "　念當說法施　　專心一意聽",
    "T53n2122_077:0864b15": "是時長者聞當說法施。便懷歡喜。語目連言。",
    "T53n2122_077:0864b16": "願時演說。聞當知之。目連報長者言。如來說",
    "T53n2122_077:0864b17": "五事大施。即是不殺不盜不婬不妄語不飲",
    "T53n2122_077:0864b18": "酒。盡形壽而修行之。長者聞已極懷歡喜。今",
    "T53n2122_077:0864b19": "所說者乃不用寶物。如我今日不敢殺生。",
    "T53n2122_077:0864b20": "此可奉行。又我家中饒財多寶。終不偷盜。此",
    "T53n2122_077:0864b21": "亦我之所行。又我家中有上妙之女終不邪",
    "T53n2122_077:0864b22": "婬。是我之所行。又我不好妄語之人。何況自",
    "T53n2122_077:0864b23": "當妄語。此亦是我之所行。如我今日意不念",
    "T53n2122_077:0864b24": "酒。何況自嘗。此亦是我之所行。是時長者語",
    "T53n2122_077:0864b25": "目連言。此五施者我能奉行。我今可飯此目",
    "T53n2122_077:0864b26": "連。長者仰頭語目連言。可屈神下顧就此而",
    "T53n2122_077:0864b27": "坐。是時目連尋聲下坐。長者躬自與目連食",
    "T53n2122_077:0864b28": "訖行水。長者念言。可持一端[疊*毛]奉上目連。",
    "T53n2122_077:0864b29": "是時入藏內而選取不好者便得好者。捨之",
    "T53n2122_077:0864c01": "更取。故爾還好。是時目連知長者心。便說此",
    "T53n2122_077:0864c02": "偈。",
    "T53n2122_077:0864c03": "　施與心鬪諍　　此福賢所棄",
    "T53n2122_077:0864c04": "　施時非鬪時　　可時隨心施",
    "T53n2122_077:0864c05": "爾時長者知便作是念。今目連知我心中所",
    "T53n2122_077:0864c06": "念。便持白[疊*毛]奉上目連。即與祝願言。",
    "T53n2122_077:0864c07": "　觀察施第一　　知有賢聖人",
    "T53n2122_077:0864c08": "　施中最為上　　良田生果實",
    "T53n2122_077:0864c09": "時目連祝願已受此白[疊*毛]。使長者受福無",
    "T53n2122_077:0864c10": "窮。在一面坐已。目連漸與說法施戒生天之",
    "T53n2122_077:0864c11": "論。呵欲不淨出要為樂。即於座上得法眼淨。",
    "T53n2122_077:0864c12": "以得見法無有狐疑。而受五戒自歸佛法聖",
    "T53n2122_077:0864c13": "眾。時目連以見得法眼淨。便說此偈。",
    "T53n2122_077:0864c14": "　如來所說經　　根原悉備具",
    "T53n2122_077:0864c15": "　眼淨無瑕穢　　無疑無猶豫",
    "T53n2122_077:0864c16": "又增一阿含經云。爾時有老母。名曰難陀。躬",
    "T53n2122_077:0864c17": "自作餅。時尊者賓頭盧時到。著衣持鉢入羅",
    "T53n2122_077:0864c18": "閱城乞食。漸漸至老母難陀舍。從地踊出。",
    "T53n2122_077:0864c19": "舒手持鉢從老母難陀乞食。是時老母見賓",
    "T53n2122_077:0864c20": "頭盧。極懷瞋恚。作是惡言。比丘當知設汝",
    "T53n2122_077:0864c21": "眼脫我終不乞汝食。是時賓頭盧即入三昧。",
    "T53n2122_077:0864c22": "便雙眼脫出。是時老母倍復瞋恚。正使沙",
    "T53n2122_077:0864c23": "門空中倒懸。終不與汝食。是時尊者復在空",
    "T53n2122_077:0864c24": "中倒懸。老母復倍瞋恚。正使沙門舉身煙出。",
    "T53n2122_077:0864c25": "我終不與汝食。是時尊者復舉身出煙。老",
    "T53n2122_077:0864c26": "母復倍瞋恚而作是語。正使沙門舉身然者。",
    "T53n2122_077:0864c27": "我終不與汝食。是時賓頭盧使身盡然。老",
    "T53n2122_077:0864c28": "母見已復作是語。正使沙門舉身出水。我終",
    "T53n2122_077:0864c29": "不與汝食。時賓頭盧便舉身盡皆出水。老母",
    "T53n2122_077:0865a01": "見已復作是語。正使沙門在我前死。終不",
    "T53n2122_077:0865a02": "與汝食。是時賓頭盧即無出入息。在老母前",
    "T53n2122_077:0865a03": "死。老母見不出入息。即懷恐悑。衣毛皆竪。",
    "T53n2122_077:0865a04": "而作是語。此沙門多所知識。國王所敬。聞我",
    "T53n2122_077:0865a05": "家死。必遭官事。恐不免濟。若還活者我當",
    "T53n2122_077:0865a06": "與食。是時賓頭盧即從三昧起。時老母復作",
    "T53n2122_077:0865a07": "是念。此餅極大。當更作小者與之。時老母取",
    "T53n2122_077:0865a08": "少許麵作餅。餅遂長大。老母見已此餅極",
    "T53n2122_077:0865a09": "大。當更作小者。然餅遂大。當取先作者與之。",
    "T53n2122_077:0865a10": "然復諸餅皆共相連。老母語賓頭盧曰。比丘",
    "T53n2122_077:0865a11": "須食者便自取之。何故相嬈乃爾。賓頭盧報",
    "T53n2122_077:0865a12": "曰。大姊。我不須食。但須母欲有所說。老母報",
    "T53n2122_077:0865a13": "曰。何所誡勅。賓頭盧報曰。今持此餅往世尊",
    "T53n2122_077:0865a14": "所。若有誡勅我共奉行。老母報曰。此事甚",
    "T53n2122_077:0865a15": "快。是時老母躬負此餅。從賓頭盧復往世尊",
    "T53n2122_077:0865a16": "所。頭面禮足在一面立。白世尊曰。此母難",
    "T53n2122_077:0865a17": "陀。是跋提長者姊。慳貪獨食不肯施人。唯願",
    "T53n2122_077:0865a18": "世尊為說篤信之法使得開解。爾時世尊告",
    "T53n2122_077:0865a19": "老母曰。汝今持餅施佛及餘比丘僧比丘尼",
    "T53n2122_077:0865a20": "優婆塞優婆夷并貧窮者。然故有餅。可持棄",
    "T53n2122_077:0865a21": "淨地及無蟲水中。即以此餅次第賦之。及",
    "T53n2122_077:0865a22": "著淨水中。即時焰起。老母見已尋懷恐懼。世",
    "T53n2122_077:0865a23": "尊漸與說法施戒生天之論。苦集盡道。即於",
    "T53n2122_077:0865a24": "座上得法眼淨。承事三尊受持五戒。使發",
    "T53n2122_077:0865a25": "歡喜禮佛而去。",
    "T53n2122_077:0865a26": "又十誦律云。佛在舍衛國。時有長老迦留陀",
    "T53n2122_077:0865a27": "夷得阿羅漢道。持鉢入城乞食。到一婆羅門",
    "T53n2122_077:0865a28": "舍。主人不在。婦閉門作煎餅。迦留陀夷比丘。",
    "T53n2122_077:0865a29": "即入禪定起通。從外地沒涌出中庭。乃以指",
    "T53n2122_077:0865b01": "彈。婦即迴顧作是念言。此沙門從何處入。此",
    "T53n2122_077:0865b02": "必貪餅故來。我終不與。即語夷言。縱使眼",
    "T53n2122_077:0865b03": "脫我亦不與。而以神力即兩眼脫出。復念縱",
    "T53n2122_077:0865b04": "出眼如盌。我亦不與即變眼如盌。復念縱",
    "T53n2122_077:0865b05": "若倒立我前。我亦不與。即於前倒立。復念縱",
    "T53n2122_077:0865b06": "汝若死。我亦不與。即入滅受想定。心想皆滅",
    "T53n2122_077:0865b07": "無所覺知。時婆羅門婦牽挽不動。即大驚悑",
    "T53n2122_077:0865b08": "念。是沙門常游波斯匿王宮末利夫人之師。",
    "T53n2122_077:0865b09": "若聞在我家死者。我等大衰。即語比丘言。汝",
    "T53n2122_077:0865b10": "若活者我求與一餅。迦留陀夷便出於定。婦",
    "T53n2122_077:0865b11": "即看餅。先煎好者意惜不與。更刮盆邊得一",
    "T53n2122_077:0865b12": "小麵。煎之轉勝。以先者與。適舉一餅餘皆相",
    "T53n2122_077:0865b13": "著。迦留語言。姊與我幾許。舉四餅欲持與",
    "T53n2122_077:0865b14": "之。迦留語言。我不須是餅。可與祇桓中僧。",
    "T53n2122_077:0865b15": "是婦先世已種善根。即自思惟。是比丘實不",
    "T53n2122_077:0865b16": "貪餅。但愍我故而來乞耳。即持餅筐。詣祇",
    "T53n2122_077:0865b17": "桓中施眾僧竟。在迦留前坐。迦留陀夷觀其",
    "T53n2122_077:0865b18": "因緣為說妙法。即於座上得法眼淨。作優婆",
    "T53n2122_077:0865b19": "夷。返舍報夫。夫聞即詣迦留陀夷所。迦留",
    "T53n2122_077:0865b20": "陀夷為說妙法得法眼淨。作優婆塞。常盡財",
    "T53n2122_077:0865b21": "力供養闍梨。乃至身死猶命子供養令後不",
    "T53n2122_077:0865b22": "斷。",
    "T53n2122_077:0865b23": "又百緣經云。佛在王舍城迦蘭陀竹林。爾時",
    "T53n2122_077:0865b24": "目連在一樹下見一餓鬼。身如焦柱。腹如太",
    "T53n2122_077:0865b25": "山。咽如細鍼髮如錐刀。纏刺其身。諸支節",
    "T53n2122_077:0865b26": "間皆悉火然。渴乏欲死脣口乾焦。欲趣河泉",
    "T53n2122_077:0865b27": "變為涸竭。假令天降甘雨。墮其身上。皆變",
    "T53n2122_077:0865b28": "為火。目連即問業緣。餓鬼答言。我渴乏不能",
    "T53n2122_077:0865b29": "答。汝自問佛。目連即詣佛所具述前事。向佛",
    "T53n2122_077:0865c01": "廣說。宿造何業受是苦惱。爾時世尊告目連",
    "T53n2122_077:0865c02": "言。汝今諦聽。吾當為汝分別解說。此賢劫中。",
    "T53n2122_077:0865c03": "波羅柰國。有佛出世。號曰迦葉。有一沙門涉",
    "T53n2122_077:0865c04": "路而行。極患熱渴。時有女人。名曰惡見。井傍",
    "T53n2122_077:0865c05": "汲水。往從乞水。女報之曰。使汝渴死。我終",
    "T53n2122_077:0865c06": "不與。令我水減。不可持去。于時沙門既不得",
    "T53n2122_077:0865c07": "水服道而去。時彼女人遂復慳貪。有來乞者",
    "T53n2122_077:0865c08": "終不施與。其後命終墮餓鬼中。以是業緣受",
    "T53n2122_077:0865c09": "如是苦。佛告目連。欲知彼時女人不施水者。",
    "T53n2122_077:0865c10": "今此餓鬼是。佛說是惡見緣時。諸比丘等捨",
    "T53n2122_077:0865c11": "慳貪業。得四沙門果者。或有發無上菩提心",
    "T53n2122_077:0865c12": "者。聞佛所說歡喜奉行。",
    "T53n2122_077:0865c13": "又付法藏經云。時有僧伽耶舍羅漢。有大智",
    "T53n2122_077:0865c14": "慧言辭清辯。昔雖出家未證道迹。游行大海",
    "T53n2122_077:0865c15": "邊見一宮殿。七寶莊嚴光明殊勝。僧伽耶舍",
    "T53n2122_077:0865c16": "見時以到。即往彼宮說偈乞食云。",
    "T53n2122_077:0865c17": "　飢為第一病　　行為第一苦",
    "T53n2122_077:0865c18": "　如是知法者　　可得涅槃道",
    "T53n2122_077:0865c19": "是時舍主即出奉迎。敷置茵褥請入就坐。",
    "T53n2122_077:0865c20": "耶舍見其家內有二餓鬼。裸形黑瘦飢虛羸",
    "T53n2122_077:0865c21": "乏。鎖其身首各著一床。復有一鉢滿中香",
    "T53n2122_077:0865c22": "飯。以瓶盛水安置其側。爾時舍主即取此食",
    "T53n2122_077:0865c23": "奉施比丘。語言。大德。慎勿以食與此餓鬼。爾",
    "T53n2122_077:0865c24": "時比丘見其飢困。即以少飯而施與之。鬼得",
    "T53n2122_077:0865c25": "食已即吐膿血。遍流在地污其宮殿。爾時比",
    "T53n2122_077:0865c26": "丘怪而問之。此鬼何緣受斯罪報。舍主答曰。",
    "T53n2122_077:0865c27": "斯鬼前世。一是吾息。一是兒婦。我昔布施作",
    "T53n2122_077:0865c28": "諸功德。而彼夫妻常懷恚惜。我數數教誨都",
    "T53n2122_077:0865c29": "不納受。因立誓曰。如此罪業必獲惡報。若",
    "T53n2122_077:0866a01": "受罪時我當看汝。由是因緣得斯苦惱。小復",
    "T53n2122_077:0866a02": "前行至一住處。堂閣嚴飾種種奇妙。滿中眾",
    "T53n2122_077:0866a03": "僧經行禪思。日時以到。鳴椎集食。食將欲訖。",
    "T53n2122_077:0866a04": "爾時餚饍變成膿血。便以鉢器共相打擲。頭",
    "T53n2122_077:0866a05": "面破壞血流污身。而作是言。何為惜食。今受",
    "T53n2122_077:0866a06": "此苦。耶舍前問其意。答言。長老。我等先世迦",
    "T53n2122_077:0866a07": "葉佛時。同止一處。客比丘來咸共瞋恚。藏惜",
    "T53n2122_077:0866a08": "飲食而不共分。以此緣故今受此苦。",
    "T53n2122_077:0866a09": "正報頌曰。",
    "T53n2122_077:0866a10": "　貪欣詐道德　　刻削為伎業",
    "T53n2122_077:0866a11": "　巧誑懷萬端　　求利心千匝",
    "T53n2122_077:0866a12": "　受罪地獄中　　習氣猶行劫",
    "T53n2122_077:0866a13": "　交刀割肉盡　　白骨連相接",
    "T53n2122_077:0866a14": "習報頌曰。",
    "T53n2122_077:0866a15": "　為茲貪欲故　　惡道轉沈淪",
    "T53n2122_077:0866a16": "　罪畢生人道　　餘風尚襲身",
    "T53n2122_077:0866a17": "　常抱犲狼志　　誰人喜與憐",
    "T53n2122_077:0866a18": "　終身不寤此　　可笑頑愚人",
    "T53n2122_077:0866a19": "感應緣(略引三驗)",
    "T53n2122_077:0866a20": "魏司馬宣王魏胡人支法存齊太守張善",
    "T53n2122_077:0866a21": "魏司馬宣王。功業日隆。又誅魏大將軍曹爽。",
    "T53n2122_077:0866a22": "篡奪之迹稍彰。王陵時為楊州刺史。以魏帝",
    "T53n2122_077:0866a23": "制。於強臣不堪為主。楚王彪年長而有才。欲",
    "T53n2122_077:0866a24": "迎立。兗州刺史華以陵陰謀白宣王。宣王自",
    "T53n2122_077:0866a25": "將中軍討陵。掩然卒至。陵自知勢窮乃單船",
    "T53n2122_077:0866a26": "出迎宣王。宣王送陵還京師。陵至頃城過賈",
    "T53n2122_077:0866a27": "逵廟側。陵呼曰。賈梁道。吾固盡心於魏之",
    "T53n2122_077:0866a28": "社稷。唯爾有神知之。陵遂飲藥死。三族皆誅。",
    "T53n2122_077:0866a29": "其年宣王有疾。白日見陵來。并賈逵為祟。",
    "T53n2122_077:0866b01": "因呼字曰。彥雲緩我。宣王身亦有打處。少日",
    "T53n2122_077:0866b02": "遂薨。",
    "T53n2122_077:0866b03": "魏支法存者。本是胡人。生長廣州妙善醫術。",
    "T53n2122_077:0866b04": "遂成巨富有八丈毾[登*毛]。作百種形像光彩曜",
    "T53n2122_077:0866b05": "日。又有沈香八尺版床。居常芬馥。王談",
    "T53n2122_077:0866b06": "為廣州刺史。大兒劭之屢求二物。法存不與。",
    "T53n2122_077:0866b07": "王談因存亮繼殺。而藉沒家財焉。死後形見",
    "T53n2122_077:0866b08": "於府囚輒打閣下鼓。似若稱冤魂。如此經",
    "T53n2122_077:0866b09": "尋月。王談得病。常見法存守之。少時遂亡。",
    "T53n2122_077:0866b10": "劭之至楊都又死(此二驗出冤魂志)。",
    "T53n2122_077:0866b11": "齊陽翟太守張善。苛酷貪叨惡聲流布。蘭",
    "T53n2122_077:0866b12": "臺遣御史魏暉俊就郡繩治。贓賄狼藉。罪當",
    "T53n2122_077:0866b13": "入死。善於獄中使人通啟。翻誣暉俊受納民",
    "T53n2122_077:0866b14": "賕枉見推縛。文宣帝大怒。以為法司阿曲。必",
    "T53n2122_077:0866b15": "須窮正。令尚書左丞盧斐覆之。斐遂希",
    "T53n2122_077:0866b16": "旨。成暉俊罪狀奏報。於市斬之。暉俊遺囑",
    "T53n2122_077:0866b17": "令史曰。我之情理是君所具。今日之事可復",
    "T53n2122_077:0866b18": "如何。當辦紙百張筆兩筦墨一挺以隨吾屍。",
    "T53n2122_077:0866b19": "若有靈祇必望報雪。令史哀悼貨賣衣裳。為",
    "T53n2122_077:0866b20": "之殯殮。并備紙筆。後十五日張善得病。唯云。",
    "T53n2122_077:0866b21": "叩頭魏尚書。尚書者世俗呼臺使之通稱也。",
    "T53n2122_077:0866b22": "未旬而死。纔踰兩月盧斐坐譏駿魏史。為魏",
    "T53n2122_077:0866b23": "收所奏。文帝敺殺之(此一驗出冥祥記)。",
    "T53n2122_077:0866b24": "法苑珠林卷第七十七"
}