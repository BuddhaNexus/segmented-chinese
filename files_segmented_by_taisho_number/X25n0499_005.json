{
    "X25n0499_005:0645a12": "金剛般若波羅蜜經懸判疏鈔卷之五",
    "X25n0499_005:0645a13": "勅建西天寺武林後學沙門性起述",
    "X25n0499_005:0645a14": "△五教禮。文分三。初標舉。",
    "X25n0499_005:0645a15": "第五教體淺深者。",
    "X25n0499_005:0645a16": "△二開列章。文五。初結前生後二。初是結前。",
    "X25n0499_005:0645a17": "已知此經。優劣之機。普皆攝故。",
    "X25n0499_005:0645a18": "△次生後義。",
    "X25n0499_005:0645a19": "未知何法。而為教體。",
    "X25n0499_005:0645a20": "△二通括大意二。初明道非言象。",
    "X25n0499_005:0645a21": "夫道本忘言。非言象而莫入。法本無說。非名句而奚窮。",
    "X25n0499_005:0645a22": "△二示法離名相。",
    "X25n0499_005:0645a23": "是以無言之言。以顯絕言之理。無相之相。以彰離相",
    "X25n0499_005:0645a24": "之源。",
    "X25n0499_005:0645b01": "鈔。法華經云。是法不可示。言辭相寂滅。又云。諸法",
    "X25n0499_005:0645b02": "從本來。常自寂滅相。佛子行道已。來世得作佛。此",
    "X25n0499_005:0645b03": "總顯無言之言。無相之相。以彰離言離相之源故。",
    "X25n0499_005:0645b04": "△三標列彰數。",
    "X25n0499_005:0645b05": "今依遵古所判。略分有十。一音聲語言體。二名句文",
    "X25n0499_005:0645b06": "身體。三通取四法體。四通攝所詮體。五諸法顯義體。",
    "X25n0499_005:0645b07": "六攝境唯心體。七會緣入實體。八事理無礙體。九事",
    "X25n0499_005:0645b08": "事無礙體。十海印炳現體。",
    "X25n0499_005:0645b09": "△四科揀優劣。",
    "X25n0499_005:0645b10": "前四通小。後六唯大。又前七通三乘。後三唯一乘。",
    "X25n0499_005:0645b11": "△五別列名釋二。初合釋前三。又二。初雙標假實。",
    "X25n0499_005:0645b12": "就前大小乘中。通用四法。一聲．二名．三句．四文。取捨",
    "X25n0499_005:0645b13": "不同。各有三說。",
    "X25n0499_005:0645b14": "△二雙釋諸乘三。初先釋小乘三。一簡實非假。",
    "X25n0499_005:0645b15": "一應作如是說。語言為體。其名句文者。但顯佛教作",
    "X25n0499_005:0645b16": "用。不能開示佛教自體。",
    "X25n0499_005:0645b17": "鈔。名詮自性。句詮差別。文者。為名句二種所依。故",
    "X25n0499_005:0645b18": "名句文等。但顯佛教作用。故說語言聲音。為佛教",
    "X25n0499_005:0645b19": "體。謂若無其聲。云何能知名句文身。作用差別之",
    "X25n0499_005:0645b20": "義。故則定聲為體。△二揀假非實。",
    "X25n0499_005:0645b21": "二云名等為體。謂名句文身。次第行列。次第安布。次",
    "X25n0499_005:0645b22": "第連合。故聲但依于展轉因故。謂語起名。名能顯義。",
    "X25n0499_005:0645b23": "定名為體。舉名以攝句文。",
    "X25n0499_005:0645b24": "△三會通四法。",
    "X25n0499_005:0645c01": "三者。然俱舍意。情無去取。若取其雙存。即合四法。以",
    "X25n0499_005:0645c02": "為教體。以上小乘中論。",
    "X25n0499_005:0645c03": "鈔。情無去取者。謂前論師。以聲為體。後論師。以名",
    "X25n0499_005:0645c04": "等為體。俱有偏僻。今俱舍論師。以情無去取。亦不",
    "X25n0499_005:0645c05": "單取其聲。而去其名等。故雙存兩用。即合四法。以",
    "X25n0499_005:0645c06": "為教體。以上小乘中論者。云結四法。義在小乘。△",
    "X25n0499_005:0645c07": "次釋大乘假實。文四。初釋雙標意同。",
    "X25n0499_005:0645c08": "今大乘中三意。亦同前故。",
    "X25n0499_005:0645c09": "△二攝假從實。",
    "X25n0499_005:0645c10": "一云。攝假從實。以聲為體。離聲。無別名句等故。",
    "X25n0499_005:0645c11": "△三攝實從假。",
    "X25n0499_005:0645c12": "一云。以體從用。名等為體。能詮諸法。謂名詮自性。句",
    "X25n0499_005:0645c13": "詮差別。文即是字。二所依故。",
    "X25n0499_005:0645c14": "△四釋假實雙用二。初釋雙用。",
    "X25n0499_005:0645c15": "三云。聲名句文。合為其體。由前二說。皆有理教。為定",
    "X25n0499_005:0645c16": "量故。",
    "X25n0499_005:0645c17": "鈔。聲。乃名等體。名。乃聲之用。離聲。名等不顯。離名",
    "X25n0499_005:0645c18": "等。聲要何用。況又體不離用。用不離體。故體用雙",
    "X25n0499_005:0645c19": "彰。以為教之定量故。△二引教義證成。",
    "X25n0499_005:0645c20": "深密第四云。不可捨于語言文字。而能宣說。淨名云。",
    "X25n0499_005:0645c21": "以有聲音語言文字。而作佛事。此經云。聞是章句。乃",
    "X25n0499_005:0645c22": "至一念生淨信者。既云聞者。非聲豈能知章句乎。",
    "X25n0499_005:0645c23": "△三雙結定量。",
    "X25n0499_005:0645c24": "良以因聲故有缺曲。唇喉齒舌。風息為緣。故有名句",
    "X25n0499_005:0646a01": "語言文字。由斯文字流傳後代。方生意解。生淨信故。",
    "X25n0499_005:0646a02": "若缺其一。何能成就。是以定量四法。皆為教體。",
    "X25n0499_005:0646a03": "鈔。良以因聲故有缺曲下。謂佛之教體。由假因緣",
    "X25n0499_005:0646a04": "而得生故。由是故有語言文字。流傳刊梓竹板。記",
    "X25n0499_005:0646a05": "存永載。令諸眾生見聞意解。入佛智故。若缺其一",
    "X25n0499_005:0646a06": "下。謂缺其一法。不能為佛教體。奚得成就者乎。是",
    "X25n0499_005:0646a07": "以定量四法下。以大小三乘。局定聲名句文。通用",
    "X25n0499_005:0646a08": "四法而為教體。第二向下七科。次第列釋。故通攝",
    "X25n0499_005:0646a09": "所詮。仍歸第四名耳。△四攝所詮體。文三。初標。",
    "X25n0499_005:0646a10": "四。通攝所詮體者。",
    "X25n0499_005:0646a11": "鈔。由前局定聲名句文四法為教體者。單屬能詮。",
    "X25n0499_005:0646a12": "非屬所詮義。所云詮者。表也。以表詮佛性妙理。故",
    "X25n0499_005:0646a13": "聲名句文四法為能詮。以能詮出諸妙義作用。故",
    "X25n0499_005:0646a14": "諸佛妙義為所詮。所詮真俗二諦。令人心地開悟",
    "X25n0499_005:0646a15": "作用故。以斯二法。缺一不可也。故若無所詮作用。",
    "X25n0499_005:0646a16": "能詮文字則無用矣。故第四有通攝所詮文義說",
    "X25n0499_005:0646a17": "也。△二釋文引證。",
    "X25n0499_005:0646a18": "瑜伽八十一云。謂契經體。略有二種。一文．二義。文是",
    "X25n0499_005:0646a19": "所依。義是能依。如是二種總名一切所知境界。此明",
    "X25n0499_005:0646a20": "文義相成。若不詮義。教文何用。",
    "X25n0499_005:0646a21": "鈔。瑜伽下。明文義二種。缺一不可。展轉互相依故。",
    "X25n0499_005:0646a22": "大經云。一即是多多即一。文隨于義義隨文。如是",
    "X25n0499_005:0646a23": "一切展轉成。此不退人應為說。此明教義相成下。",
    "X25n0499_005:0646a24": "釋上缺一不可。所以由無所詮妙義。而斯語言文",
    "X25n0499_005:0646b01": "字則無用矣。△三結前義。",
    "X25n0499_005:0646b02": "故知通所詮。成契經體。",
    "X25n0499_005:0646b03": "△五諸法顯義。文二。初釋名。",
    "X25n0499_005:0646b04": "第五諸法顯義體者。",
    "X25n0499_005:0646b05": "鈔。前中一文．二義。以為教體。今此諸法顯義體中。",
    "X25n0499_005:0646b06": "謂觸處成真。得意忘所。廓然無寄。假如不得得意",
    "X25n0499_005:0646b07": "忘所之旨。而諸文妙義。盡屬知解宗徒。反成障礙。",
    "X25n0499_005:0646b08": "故知觸處明真而成教體者。方得入法界矣。況一",
    "X25n0499_005:0646b09": "切眾生機悟不同。或得語言文字義。而省悟者。或",
    "X25n0499_005:0646b10": "以擊竹聞聲。而省悟者。或以觸身痛癢。而省悟者。",
    "X25n0499_005:0646b11": "是故楞嚴經中。二十五圓通。及古之聖賢。莫不皆",
    "X25n0499_005:0646b12": "然也。故第五門有諸法顯義體等說。△二釋文三。",
    "X25n0499_005:0646b13": "一釋根塵為體。",
    "X25n0499_005:0646b14": "謂一切諸法。徧于根塵。皆為教體。",
    "X25n0499_005:0646b15": "鈔。一切諸法者。即六根．六塵．六識。本是全體。大法",
    "X25n0499_005:0646b16": "界心。是以全體大法界心。所以根根塵塵周徧法",
    "X25n0499_005:0646b17": "界。觸處成真。照體獨立。而為教體。故清凉云。遇三",
    "X25n0499_005:0646b18": "毒而三德圓。入一塵而心淨。又華嚴云。知一切法。",
    "X25n0499_005:0646b19": "即心自性。成就慧身。不由他悟等。其文非一。問。楞",
    "X25n0499_005:0646b20": "嚴云。此方真教主。清淨在音聞。何得諸法以為教",
    "X25n0499_005:0646b21": "體。答。非語言文字。未為教體。此名句等者。乃局一",
    "X25n0499_005:0646b22": "方之境耳。若諸法顯義體者。而通方大用。普攝羣",
    "X25n0499_005:0646b23": "機。乃為妙也。△二出諸法顯義所以三。初示正義。",
    "X25n0499_005:0646b24": "故知見色聞聲無非般若。觸心了境本是真如。",
    "X25n0499_005:0646c01": "鈔。圭峰師云。鏡心本淨。像色原空。由像色本來空",
    "X25n0499_005:0646c02": "故。所以心本淨也。故靈源禪師見桃花悟道云。三",
    "X25n0499_005:0646c03": "十年來尋劍客。幾回葉落又抽枝。自從一見桃花",
    "X25n0499_005:0646c04": "後。始信從前更不疑。故曰。觸心了境。本是真如。以",
    "X25n0499_005:0646c05": "為教體。△二引諸教證義四。初淨土經證。",
    "X25n0499_005:0646c06": "極樂國土。水鳥樹林。皆演妙法。",
    "X25n0499_005:0646c07": "鈔。引彌陀經證者。有二。一有情說法。二無情說法。",
    "X25n0499_005:0646c08": "初有情說法者。即極樂國土。眾鳥和鳴。及諸天人",
    "X25n0499_005:0646c09": "民。羅漢菩薩而說法也。次無情說法者。即微風吹",
    "X25n0499_005:0646c10": "動諸寶行樹。及寶羅網出微妙音。譬如百千眾樂",
    "X25n0499_005:0646c11": "同時具足。是諸眾生聞是音者。自然皆生念佛念",
    "X25n0499_005:0646c12": "法念僧之心等。乃至樓臺殿閣。光明徧照十方。塵",
    "X25n0499_005:0646c13": "劫無不皆演妙法。斯顯情與無情。同圓種智。△二",
    "X25n0499_005:0646c14": "引大經證。",
    "X25n0499_005:0646c15": "華嚴雲臺寶網。共轉法輪。",
    "X25n0499_005:0646c16": "鈔。華嚴性海。雲臺寶網。同演妙音。毛孔光明。皆能",
    "X25n0499_005:0646c17": "說法。又云。塵說剎說。熾然說．無間說．三世說．眾生",
    "X25n0499_005:0646c18": "說等。又偈云。剎說眾生說。三世一切說。故清凉老",
    "X25n0499_005:0646c19": "人云。花香雲樹。即法界之法門。剎土眾生。本十身",
    "X25n0499_005:0646c20": "之正體。是故動念無非法界。觸目本是菩提。故淨",
    "X25n0499_005:0646c21": "名云。或有世界以光明而作佛事。或有世界以飲",
    "X25n0499_005:0646c22": "食乃至語默動靜而作佛事等。但能得法入心。觸",
    "X25n0499_005:0646c23": "處逢如。無非皆法輪耳。△三引古德意證。",
    "X25n0499_005:0646c24": "是以撲落非他。縱橫非物。山河大地全露真常。目擊",
    "X25n0499_005:0647a01": "道存。吹毛大悟。崖中端坐天帝散花。何用文義。而詮",
    "X25n0499_005:0647a02": "教體。",
    "X25n0499_005:0647a03": "鈔。古有一僧。因掮柴薪。路中忽然墮地。作聲有省。",
    "X25n0499_005:0647a04": "偈云。撲落非他物等語云云。目擊道存者。出莊子",
    "X25n0499_005:0647a05": "文中。因仲尼終日。久慕溫伯。直至見之。夫子以目",
    "X25n0499_005:0647a06": "擊瞬視。一言不發。拱手而歸。門人問之曰。夫子終",
    "X25n0499_005:0647a07": "日欲見。直至今日見之。一言不語者。何也。孔子曰。",
    "X25n0499_005:0647a08": "彼人者。以目擊而道存。何以語之也。吹毛大悟者。",
    "X25n0499_005:0647a09": "昔有鳥窠禪師。侍者終日久事。禪師一言不示。侍",
    "X25n0499_005:0647a10": "者欲辭而去。師問曰。為甚去之。侍者曰。學人立事",
    "X25n0499_005:0647a11": "多年。和尚一言不示。故往別處再求佛法。師曰。我",
    "X25n0499_005:0647a12": "這裡濫賤的佛法。汝何不求。者曰。何處。願求指示。",
    "X25n0499_005:0647a13": "師以身上拈取布毛。一吹。者忽然大悟。即曰。學人",
    "X25n0499_005:0647a14": "會也。更不別求參學矣。崖中端坐。天帝散花者。一",
    "X25n0499_005:0647a15": "日須菩提。岩中端坐。即有釋提桓因天主而來散",
    "X25n0499_005:0647a16": "花。須菩提問曰。散花者誰。主曰。是我。因尊者善說",
    "X25n0499_005:0647a17": "般若。故來散花。者曰。我乃無說。主曰。我乃無聞。汝",
    "X25n0499_005:0647a18": "以無說而說。我乃無聞而聞。是故無說無聞。以談",
    "X25n0499_005:0647a19": "實相。何用文義。而詮教體。△四引本經義證。",
    "X25n0499_005:0647a20": "應知如來入城示眾。托鉢回歸。祇桓敷座。善現擎拳。",
    "X25n0499_005:0647a21": "無非直示家珍。何容囑語叮嚀。重宣饒舌者哉。故下",
    "X25n0499_005:0647a22": "文云。如來者。即諸法如義。",
    "X25n0499_005:0647a23": "鈔。應知如來下。即是如來行住坐臥。穿衣吃飯。語",
    "X25n0499_005:0647a24": "默動靜四威儀中。師弟禮節等意。無非尋常日用",
    "X25n0499_005:0647b01": "之事。豈越人間分外之相。有奇特也。苟能觸處明",
    "X25n0499_005:0647b02": "如。一卷離言般若宗旨。早已為諸人註破了也。何",
    "X25n0499_005:0647b03": "必要歸來趺座。囑示叮嚀。重宣饒舌者哉。故孔子",
    "X25n0499_005:0647b04": "曰。吾無隱乎爾。吾無行。而不與二三子者。又中庸",
    "X25n0499_005:0647b05": "云。鳶飛戾天。魚躍於淵。言其上下察也。斯則以無",
    "X25n0499_005:0647b06": "言為言。無示為示。古德所謂任性逍遙。隨緣放曠。",
    "X25n0499_005:0647b07": "但盡凡心。別無聖解耳。△三結示前義。",
    "X25n0499_005:0647b08": "是以語默動靜皆說。則見聞覺知靜聽。苟能得法契",
    "X25n0499_005:0647b09": "神。何必要因言說。乃至八萬四千諸塵勞門。眾生以",
    "X25n0499_005:0647b10": "此而為疲勞。諸佛以此而作佛事。",
    "X25n0499_005:0647b11": "鈔。是以下。若語言．若默然．若動若靜．如瞬目揚眉",
    "X25n0499_005:0647b12": "等。無非皆宣說耳。則見聞下。若見色．若聞聲．若覺",
    "X25n0499_005:0647b13": "若知．通身六根。無非皆聽聞耳。古德云。若將耳聽",
    "X25n0499_005:0647b14": "終難會。眼裡聞聲始得如。故曰。苟能得法契神。何",
    "X25n0499_005:0647b15": "必要因言說耶。斯則總明法非定法。應無所住。而",
    "X25n0499_005:0647b16": "省其心也。乃至八萬四千下。言眾生本自觸處無",
    "X25n0499_005:0647b17": "生。蕩然清淨。良以無始無明熏習力故。故舉心即",
    "X25n0499_005:0647b18": "錯。動念即乖。故淨土懺云。毗盧遮那。遍一切處。其",
    "X25n0499_005:0647b19": "佛所住。名常寂光。是故當知一切諸法無非佛法。",
    "X25n0499_005:0647b20": "而我不了。隨無明流。是則于菩提中見不清淨。於",
    "X25n0499_005:0647b21": "解脫中而起纏縛等。故曰。八萬四千諸塵勞門。眾",
    "X25n0499_005:0647b22": "生以此而為疲勞。諸佛以此而作佛事。又淨名云。",
    "X25n0499_005:0647b23": "諸佛菩提。在六十二見中求。△三總顯實相心法",
    "X25n0499_005:0647b24": "為詮。",
    "X25n0499_005:0647c01": "此之一門義通三藏。理徧諸門。祖印相傳者。惟此一",
    "X25n0499_005:0647c02": "事而已矣。",
    "X25n0499_005:0647c03": "△六攝境唯心。文二。初釋名義二。初正標釋名。",
    "X25n0499_005:0647c04": "第六攝境唯心體者。總收前五。並不離識。",
    "X25n0499_005:0647c05": "鈔。謂前之五體。皆心所變。以心外無法故。如聲是",
    "X25n0499_005:0647c06": "色。即二所現影。況聲上缺曲。假立名句文身色法。",
    "X25n0499_005:0647c07": "是以聲色二法。能詮之體及所詮之義。并諸法顯",
    "X25n0499_005:0647c08": "義等。離心外無體可得。△二略引唯識義證。",
    "X25n0499_005:0647c09": "一切所有。唯心現故。",
    "X25n0499_005:0647c10": "鈔。一切所有下。引唯識義證。以遮外境。識表內心。",
    "X25n0499_005:0647c11": "離識之外。更無別法。彼引多教義證。成立唯識義",
    "X25n0499_005:0647c12": "旨。所以證者。以不籠統真如。顢頇佛性。故啟信論",
    "X25n0499_005:0647c13": "云。依一心法。有二種門。一心真如門。二心生滅門。",
    "X25n0499_005:0647c14": "然此二門。皆各總攝一切法。以此二門不相離故。",
    "X25n0499_005:0647c15": "梵行品云。知一切法。即心自性。故唯心現。△二釋",
    "X25n0499_005:0647c16": "文二。初立數。",
    "X25n0499_005:0647c17": "然有四門。",
    "X25n0499_005:0647c18": "△二釋義。分四。初釋唯本無影。",
    "X25n0499_005:0647c19": "一唯本無影。謂即小乘。不知惟識故。",
    "X25n0499_005:0647c20": "鈔。惟本無影者。謂只知有聲名句文。四法本質。不",
    "X25n0499_005:0647c21": "知聲色如像故。若知聲色如影像者。以心外無法。",
    "X25n0499_005:0647c22": "像色原空。即了惟識故。△二亦本亦影三。初正明",
    "X25n0499_005:0647c23": "本影。",
    "X25n0499_005:0647c24": "二亦本亦影。謂大乘初教。佛自宣說。若文若義。皆是",
    "X25n0499_005:0648a01": "如來。妙觀察智。淨識所現。名本質教。",
    "X25n0499_005:0648a02": "鈔。若謂如來實有說法。故名本質。因位說聽。由於",
    "X25n0499_005:0648a03": "意識。故果位中亦惟意識。故云。妙觀察智相應淨",
    "X25n0499_005:0648a04": "識。以果位中智強識劣。故說此識與智相應。此智",
    "X25n0499_005:0648a05": "能於大眾會中。雨大法雨。故能說法智所依王。即",
    "X25n0499_005:0648a06": "是第六。故云淨識之所顯現。而言淨者。純無漏故。",
    "X25n0499_005:0648a07": "唯識疏云。既云無漏心現。即真無漏。文義為體。是",
    "X25n0499_005:0648a08": "故世尊實有說法。言不說者。是密意說。△二引證",
    "X25n0499_005:0648a09": "二。初佛地論證二。初機感文義自生。",
    "X25n0499_005:0648a10": "佛地論云。有義聞者。善根本願。增上緣力。如來識上。",
    "X25n0499_005:0648a11": "文義相生。此文義相。是佛利他善根所起。名為佛說。",
    "X25n0499_005:0648a12": "鈔。眾生今生。有義聞者。亦係眾生往昔修習善根。",
    "X25n0499_005:0648a13": "發愿親覲諸佛菩薩。及大善知識念。故得今世增",
    "X25n0499_005:0648a14": "上緣力。得覲於佛。由是如來識上。文義相生。此文",
    "X25n0499_005:0648a15": "義相是佛利他善根所說名為佛說者。法華經中",
    "X25n0499_005:0648a16": "云。舍利弗當知。我本立誓愿。欲令一切眾。如我等",
    "X25n0499_005:0648a17": "無異。是佛利他善根。同行起也。今如來淨識上。文",
    "X25n0499_005:0648a18": "義相生。契機而說者。是滿佛果德中愿也。△二文",
    "X25n0499_005:0648a19": "義生佛自現。",
    "X25n0499_005:0648a20": "若聞者。識上所變文義。名為影相。此文義相。雖親依",
    "X25n0499_005:0648a21": "眾生。自善根力起。而就強緣。名為是佛說者。展轉增",
    "X25n0499_005:0648a22": "上緣力。生佛二識。自然頓現。",
    "X25n0499_005:0648a23": "鈔。若聞者下。單指眾生分上。第六意識中所變文",
    "X25n0499_005:0648a24": "義。名為影相。非心外有法故。此文義相雖親依下。",
    "X25n0499_005:0648b01": "指佛自分中力也。謂雖是眾生善根熏習之力。到",
    "X25n0499_005:0648b02": "底而就佛強緣。自誓願力而宣演之。名佛說者。展",
    "X25n0499_005:0648b03": "轉增上緣力。生佛二識自然頓現者。由眾生昔自",
    "X25n0499_005:0648b04": "善力及佛本自願力。故感二互相應。如鏡互照。煥",
    "X25n0499_005:0648b05": "然齊現。無前後際故。△二指本經義證二。初機感",
    "X25n0499_005:0648b06": "生。",
    "X25n0499_005:0648b07": "是知善現啟請。佛宣章句。皆由尊者及諸法會眾善",
    "X25n0499_005:0648b08": "根力。始聞般若。文義影相。自識方現。",
    "X25n0499_005:0648b09": "△次佛自願力應。",
    "X25n0499_005:0648b10": "如來昔誓願力。熏習淨識。而宣演之。",
    "X25n0499_005:0648b11": "鈔。法華經云。如我昔所願。今者已滿足。化一切眾",
    "X25n0499_005:0648b12": "生。皆令入佛道等。其文非一。△三結彰本影互現。",
    "X25n0499_005:0648b13": "彼此無非增上緣力。皆繫唯識現故。文義相生。是為",
    "X25n0499_005:0648b14": "亦本亦影耳。",
    "X25n0499_005:0648b15": "△三唯影無本三。初正釋無本義。",
    "X25n0499_005:0648b16": "三唯影無本。謂大乘實教。離眾生心。佛果無有聲色",
    "X25n0499_005:0648b17": "功德。唯有如如及如如智獨存。大智大悲增上緣力。",
    "X25n0499_005:0648b18": "令彼所化根熟眾生。心中見佛說法。是故聖教。唯是",
    "X25n0499_005:0648b19": "眾生心中影相。",
    "X25n0499_005:0648b20": "△二引經證義二。",
    "X25n0499_005:0648b21": "大經云。諸佛無有法。佛于何有說。但隨其自心。謂說",
    "X25n0499_005:0648b22": "法如是。此經云。莫謂如來有所說法。即為謗佛。又云。",
    "X25n0499_005:0648b23": "若以聲色見聞于我。是人行邪道。不能見如來等。",
    "X25n0499_005:0648b24": "鈔。初引華嚴證離眾生心。佛果無有聲色功德。唯",
    "X25n0499_005:0648c01": "有如如智等獨存。次引本經證。非但離眾生心而",
    "X25n0499_005:0648c02": "佛無有聲色功德。然佛證自受用際中。亦本來無",
    "X25n0499_005:0648c03": "有聲色。故誡之曰。莫謂如來有所說法。即為謗佛。",
    "X25n0499_005:0648c04": "以是法不可示。言辭相寂滅。故下偈重又誡之曰。",
    "X25n0499_005:0648c05": "若以聲色聞我者。是人乃墮有為坑中。落邪見故。",
    "X25n0499_005:0648c06": "以心外有法不能見如來法身也。無非眾生機感",
    "X25n0499_005:0648c07": "有見。而實如來無所見也。△三結歎唯影無本。",
    "X25n0499_005:0648c08": "是以離眾生心。佛本無聲色可得。但隨眾生往昔自",
    "X25n0499_005:0648c09": "善根力。心中見佛聲色者。俱影相耳。",
    "X25n0499_005:0648c10": "△四非本非影。三初正釋。",
    "X25n0499_005:0648c11": "四非本非影。如頓教說。一切法界本無聲色影相。言",
    "X25n0499_005:0648c12": "亡絕慮。性本離故。",
    "X25n0499_005:0648c13": "鈔。疏引頓教。義明非本非影。一切法界本無聲色",
    "X25n0499_005:0648c14": "影相等者。起信論云。以一切法。唯同如故。當知一",
    "X25n0499_005:0648c15": "切法不可說．不可念．不可立。是故此法從本以來。",
    "X25n0499_005:0648c16": "離言說相．離名字相．離心緣相。畢竟平等。無有變",
    "X25n0499_005:0648c17": "異。不可破壞。唯是一心。故曰。言亡絕慮。性本離故。",
    "X25n0499_005:0648c18": "△二引本經證義。",
    "X25n0499_005:0648c19": "故下文云。應離一切相。是阿耨菩提。故云非本非影。",
    "X25n0499_005:0648c20": "△三指略在廣。",
    "X25n0499_005:0648c21": "龍樹等宗。多立此義。",
    "X25n0499_005:0648c22": "鈔。龍樹等宗下。等宗者。等餘宗故。謂龍樹依智度",
    "X25n0499_005:0648c23": "論。總判離相以為宗要。故此經破相顯性。為此經",
    "X25n0499_005:0648c24": "之要義。故下文云。離一切相即名諸佛等。又此四",
    "X25n0499_005:0649a01": "門。前是小教。以不了名等。四法聲色。是影像故。二",
    "X25n0499_005:0649a02": "是始教。故雖知是。而未脫盡聲色意解。還存法相",
    "X25n0499_005:0649a03": "見故。三是終教。以一聲色無本唯影故。四頓教。由",
    "X25n0499_005:0649a04": "離言絕待。不可以智知。不可以識識。是故言語道",
    "X25n0499_005:0649a05": "斷。心行處滅。故非本非影耳。△七會緣入實三。初",
    "X25n0499_005:0649a06": "釋名義。",
    "X25n0499_005:0649a07": "第七會緣入實者。前來六門。同入一實故。",
    "X25n0499_005:0649a08": "鈔。夫唯心頓現一切法者。緣會而生。緣謝而滅。前",
    "X25n0499_005:0649a09": "來六門。同契真如實際法故。法華云。唯此一事實。",
    "X25n0499_005:0649a10": "餘二則非真。又云。無量眾所尊。為說實相印等。△",
    "X25n0499_005:0649a11": "二列數標名。",
    "X25n0499_005:0649a12": "亦有二義。一以本收末。二會相顯性。",
    "X25n0499_005:0649a13": "△三釋。文二。初以本收末。又二。初正釋。",
    "X25n0499_005:0649a14": "前中。以聖教從真如流。故不異於真。攝論云。此真如",
    "X25n0499_005:0649a15": "所流教法。最為勝故。此經破相顯性。惟示真如。金剛",
    "X25n0499_005:0649a16": "般若所流分教。最勝殊妙。超餘法故。",
    "X25n0499_005:0649a17": "△次引證本經如義。",
    "X25n0499_005:0649a18": "下文云。云何為人演說。不取於相。如如不動等。斯即",
    "X25n0499_005:0649a19": "以本收末。一一文字。攝歸如故。",
    "X25n0499_005:0649a20": "△二會相顯性二。初正釋。",
    "X25n0499_005:0649a21": "二會相顯性者。謂差別十二分教。從緣無性。即本真",
    "X25n0499_005:0649a22": "如。故虗相本盡。真性本現。",
    "X25n0499_005:0649a23": "鈔。如來言說皆順於如。故金剛三昧經云。如我說",
    "X25n0499_005:0649a24": "者義語非文。眾生說者文語非義。仁王二諦品云。",
    "X25n0499_005:0649b01": "大王。法輪者。法本如。應頌如。乃至論義如等。此經",
    "X25n0499_005:0649b02": "明教即是如。不說如皆是教。若取諸法顯義。皆為",
    "X25n0499_005:0649b03": "教體。一切法皆本如也。則無如非教。故云。虗相本",
    "X25n0499_005:0649b04": "盡。真性本現。△二引證。",
    "X25n0499_005:0649b05": "下文云。如來所說一切法。即非一切法。解曰。既所說",
    "X25n0499_005:0649b06": "教從緣無性。即非一切法也。",
    "X25n0499_005:0649b07": "△四結諸法如義。",
    "X25n0499_005:0649b08": "斯乃從緣入實。會相顯性。即諸法如義。而為教體。",
    "X25n0499_005:0649b09": "鈔。法華云。諸佛兩足尊。知法常無性。佛種從緣起。",
    "X25n0499_005:0649b10": "是故說一乘。斯則總以諸法如如之義。而為教體。",
    "X25n0499_005:0649b11": "△八事理無碍體。分三。初列名。",
    "X25n0499_005:0649b12": "第八事理無碍者。",
    "X25n0499_005:0649b13": "鈔。由前因緣生滅之法。從緣成立。各無自性。眾生",
    "X25n0499_005:0649b14": "不了。由遍計性。執取我法。以為實有。若除遍計。依",
    "X25n0499_005:0649b15": "他無性即圓成故。故前有會緣入實義。所謂諸法",
    "X25n0499_005:0649b16": "從本來。常自寂滅相。四相同時。體性即滅。唯一真",
    "X25n0499_005:0649b17": "如。無二法故。今此門中。以真如玅理。不礙隨緣。成",
    "X25n0499_005:0649b18": "立一切法故。即理不礙事義。而一切法。又不礙凝",
    "X25n0499_005:0649b19": "然真如。一味平等。即事不礙理義。如水成波。波即",
    "X25n0499_005:0649b20": "水故。由事不礙理。理不碍事。為之事理無碍法界。",
    "X25n0499_005:0649b21": "而為教之體故。△二釋。文三。初理不礙事義。",
    "X25n0499_005:0649b22": "謂一切教法舉體真如。即不礙十二分教。事相燦然。",
    "X25n0499_005:0649b23": "故云。如來說一切法。即非一切法。是故名一切法。",
    "X25n0499_005:0649b24": "鈔。以真如體。雖非生滅。而隨緣自性。成立一切法",
    "X25n0499_005:0649c01": "故。法華云。是法住法位。世間相常住。於道場知已。",
    "X25n0499_005:0649c02": "導師方便說。即舉體真如。不礙十二分教。事相燦",
    "X25n0499_005:0649c03": "然。若有礙者。焉能說之。又云。於一佛乘。分別說三。",
    "X25n0499_005:0649c04": "一佛乘者。即真如義也。分別說三者。由真如故。成",
    "X25n0499_005:0649c05": "立一切法也。是故諸大乘經。總依真如實相而為",
    "X25n0499_005:0649c06": "根本。又云。一切賢聖皆以無為法而有差別。故云。",
    "X25n0499_005:0649c07": "如來說一切法下。引經證成可知。△二事不礙理",
    "X25n0499_005:0649c08": "義。",
    "X25n0499_005:0649c09": "雖真如舉體為一切。不礙一味平等。故云如來說一",
    "X25n0499_005:0649c10": "切相。即非一切相。",
    "X25n0499_005:0649c11": "鈔。由真如法體。雖是隨緣一切法等。而一切法等",
    "X25n0499_005:0649c12": "相又不礙真如平等一味。故法華云。諸法從本來。",
    "X25n0499_005:0649c13": "常自寂滅。依他無性。即圓成故。△三雙證二義無",
    "X25n0499_005:0649c14": "礙。",
    "X25n0499_005:0649c15": "又云。是法平等無有高下。是名阿耨菩提。解曰。無高",
    "X25n0499_005:0649c16": "下者。性相融鎔真俗一貫。是為一味平等。無高下故。",
    "X25n0499_005:0649c17": "鈔。起信論云。一心中有二門。一生滅門。二不生滅",
    "X25n0499_005:0649c18": "門。以此二門不相離故。又云。心真如者。即是法界",
    "X25n0499_005:0649c19": "大總相法門體。所謂心性不生不滅。一切諸法。惟",
    "X25n0499_005:0649c20": "依妄念而有差別。若離心念。則無一切境界之相。",
    "X25n0499_005:0649c21": "乃至云畢竟平等。無有變異。不可破壞。唯是一心。",
    "X25n0499_005:0649c22": "故名真如。故曰。性相圓融。真俗一貫。乃為一味平",
    "X25n0499_005:0649c23": "等。無二法故。△九事事無礙義三。初釋名。",
    "X25n0499_005:0649c24": "第九事事無礙體者。謂前八門俱收此經。以為教體。",
    "X25n0499_005:0650a01": "雖後二門。未收此經。其少分義。亦兼攝耳。",
    "X25n0499_005:0650a02": "鈔。釋名來意可知。更不繁釋。△二釋文二。初正釋。",
    "X25n0499_005:0650a03": "何則。夫談真則違俗。舉俗則違真。今既真俗圓融。事",
    "X25n0499_005:0650a04": "理無礙義。故亦有事事無礙體也。",
    "X25n0499_005:0650a05": "鈔。談真。則真顯俗隱。而違之也。談俗。則俗顯真隱。",
    "X25n0499_005:0650a06": "而違之也。今既真俗下。謂由真非俗外而俗不違",
    "X25n0499_005:0650a07": "也。俗非真外而真不違也。是故即俗而真。即真而",
    "X25n0499_005:0650a08": "俗。用不離體。體不離用也。故大經云。菩薩以有為",
    "X25n0499_005:0650a09": "界。而不滅壞無為之體。以無為體。而不滅壞有為",
    "X25n0499_005:0650a10": "之相。又無為體即有為故。一即一切。以有為相。即",
    "X25n0499_005:0650a11": "無為故。一切即一。一即一切。一切即一。故即事事",
    "X25n0499_005:0650a12": "無礙體也。△二引證二。初引大疏義證。",
    "X25n0499_005:0650a13": "清凉云。理隨事變。則一多緣起之無邊。事得理融。則",
    "X25n0499_005:0650a14": "千差涉入而無礙。今夫一般若法。理貫十門。義通三",
    "X25n0499_005:0650a15": "藏。八萬行門。百界千如。以一貫之。豈非一法即多法。",
    "X25n0499_005:0650a16": "多法即一法。",
    "X25n0499_005:0650a17": "△二引心經義證。",
    "X25n0499_005:0650a18": "是故心經。以般若空義。貫通五蘊六入十二處十八",
    "X25n0499_005:0650a19": "界。世出世間。聲聞法．緣覺法．菩薩法．乃至涅槃三世",
    "X25n0499_005:0650a20": "諸佛。皆依般若法故。而證阿耨菩提。若百川歸海。普",
    "X25n0499_005:0650a21": "同一味。雖以一滴。逈異百川。以一味義。具多味故。",
    "X25n0499_005:0650a22": "鈔。大疏云。一切諸法真心所現。如大海水。舉體成",
    "X25n0499_005:0650a23": "波。以一切法。無非一心。故大小等。隨心迴轉。即入",
    "X25n0499_005:0650a24": "無礙。△十海印炳現體。文三。初釋名。",
    "X25n0499_005:0650b01": "十海印炳現體者。",
    "X25n0499_005:0650b02": "鈔。華嚴大疏云。譬如大海。普印四天下一切森羅",
    "X25n0499_005:0650b03": "萬象無不炳現。如來海印定光三昧亦復如是。而",
    "X25n0499_005:0650b04": "能普印一切色身三昧。故下偈云。或現童男童女",
    "X25n0499_005:0650b05": "身。天龍及以阿修羅。乃至摩睺羅伽等。海印三昧",
    "X25n0499_005:0650b06": "威神力等。即以海印炳現。而為教體也。△三釋文",
    "X25n0499_005:0650b07": "三。初正釋。",
    "X25n0499_005:0650b08": "如前差別無盡妙義。皆是如來海印定中同時炳現。",
    "X25n0499_005:0650b09": "雖此經義未曾唱明。然默契心源。海印定光亦含此",
    "X25n0499_005:0650b10": "義。是知舍衛托鉢。洗足跏趺。一動一靜。一語一默。皆",
    "X25n0499_005:0650b11": "如來性識浪渟。湛如巨海。月落澄潭。本非來去。",
    "X25n0499_005:0650b12": "△二引證。",
    "X25n0499_005:0650b13": "故經云。如來。若來若坐若臥。是人不解我所說義。何",
    "X25n0499_005:0650b14": "以故。如來者。無所從來。亦無所去。故名如來。",
    "X25n0499_005:0650b15": "△三結嘆。",
    "X25n0499_005:0650b16": "是知二門。義屬兼通。未若華嚴愽唱。帝網重重。無盡",
    "X25n0499_005:0650b17": "無盡。故慎勿局定。以說無耳。",
    "X25n0499_005:0650b18": "△三總結十義。",
    "X25n0499_005:0650b19": "以上第五教體淺深一科已竟。",
    "X25n0499_005:0650b21": "金剛般若波羅蜜經懸判疏鈔卷之五"
}