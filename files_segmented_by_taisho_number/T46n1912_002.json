{
    "T46n1912_002:0182a09": "止觀輔行傳弘決卷第二之一",
    "T46n1912_002:0182a11": "唐毘陵沙門湛然述",
    "T46n1912_002:0182a12": "次釋修大行中。初明來意者。發心無行無",
    "T46n1912_002:0182a13": "位可論。故云修行入菩薩位說是修大行",
    "T46n1912_002:0182a14": "之止觀者。標也。從夫下釋也。善解下舉譬",
    "T46n1912_002:0182a15": "也。酪須鑽成酥假搖熟。故大經二十六云。",
    "T46n1912_002:0182a16": "如乳要得人功。水瓶鑽繩當成酪酥成",
    "T46n1912_002:0182a17": "二酥已醍醐可獲。住前行行猶如鑽搖。凡",
    "T46n1912_002:0182a18": "夫五品同譬於乳。六根如酪及生熟酥。初",
    "T46n1912_002:0182a19": "住已上名得醍醐。善能調停四種三昧。當",
    "T46n1912_002:0182a20": "知六根初住可獲。從勝而說故曰醍醐。引",
    "T46n1912_002:0182a21": "證如文。行法下舉略攝廣以列四名。通稱",
    "T46n1912_002:0182a22": "下釋名也。三昧是通坐等是別。大論下引證。",
    "T46n1912_002:0182a23": "論云。一切禪定心皆名三摩地。秦言正心行",
    "T46n1912_002:0182a24": "處。是心無始常曲不端。入正行處心則端",
    "T46n1912_002:0182a25": "直。如蛇行常曲入筒則直。今文存略。故云",
    "T46n1912_002:0182a26": "善心一處住等。初釋又略。但云調直。論又",
    "T46n1912_002:0182a27": "云。三昧是通百八是別。今但對四以辨通",
    "T46n1912_002:0182a28": "別。法界下解釋論文。四行通依法界一處。",
    "T46n1912_002:0182a29": "又別名中所言常坐。乃至非行非坐者。約身",
    "T46n1912_002:0182b01": "儀為名。若從法為名者。常坐名一行。常行",
    "T46n1912_002:0182b02": "名佛立。半行半坐名方等法華。非行非坐",
    "T46n1912_002:0182b03": "名隨自意等。一常坐下明所依教。教所立",
    "T46n1912_002:0182b04": "名言一行者。剪略身儀不兼餘事。名為",
    "T46n1912_002:0182b05": "一行。非所緣理得一行名。若所緣理名一",
    "T46n1912_002:0182b06": "行者。四行莫不皆緣實相。今初下開章。方",
    "T46n1912_002:0182b07": "法者下列方法相必具三業。身開遮中云或",
    "T46n1912_002:0182b08": "可處眾者謂禪堂中。別處最勝故云彌善。",
    "T46n1912_002:0182b09": "結加者。先左後右與兩髀齊。大論第九問",
    "T46n1912_002:0182b10": "云。有多坐法何故但令加趺坐耶。答。最安",
    "T46n1912_002:0182b11": "穩故。攝持手足心不散故。魔王怖故。故偈",
    "T46n1912_002:0182b12": "云。得道慚愧人安坐若龍蟠。見畫加趺坐",
    "T46n1912_002:0182b13": "魔王亦驚怖。不同俗坐及異外道翹立等",
    "T46n1912_002:0182b14": "也。字書云。加趺者大坐也。故知此方未曉",
    "T46n1912_002:0182b15": "坐法。但云大坐。今佛法坐其相如結。二趺",
    "T46n1912_002:0182b16": "相加故云結加。大動曰動。小動曰搖。垂熟",
    "T46n1912_002:0182b17": "曰萎。附物曰倚。自要其身期於見理。",
    "T46n1912_002:0182b18": "不暫脇臥況復屍耶。言屍臥者仰臥也。亦",
    "T46n1912_002:0182b19": "曰婬女臥。修羅覆臥並不應為。聖開右脇",
    "T46n1912_002:0182b20": "尚不應作。況復屍等。尸字應從死。故禮云。",
    "T46n1912_002:0182b21": "在床曰屍。在棺曰柩。單作訓主非此文",
    "T46n1912_002:0182b22": "意。除經行等者。除即開也。為解睡故佛開",
    "T46n1912_002:0182b23": "經行。若經行時避有蟲地。十誦云。若經行",
    "T46n1912_002:0182b24": "時應當直行不遲不疾。又三千威儀經云。",
    "T46n1912_002:0182b25": "經行有五處。一閑處。二戶前。三講堂前。四",
    "T46n1912_002:0182b26": "塔下。五閣下。四分律。經行五益。一堪遠",
    "T46n1912_002:0182b27": "行。二能思惟。三少病。四消食。五得定久住。",
    "T46n1912_002:0182b28": "食便利等並同所開。不得因茲託事延緩。",
    "T46n1912_002:0182b29": "若睡已解食等事訖即非所開。隨一佛方面",
    "T46n1912_002:0182c01": "等者。隨向之方必須正西。若障起念佛所",
    "T46n1912_002:0182c02": "向便故。經雖不局令向西方。障起既令專",
    "T46n1912_002:0182c03": "稱一佛。諸教所讚多在彌陀。故以西方而",
    "T46n1912_002:0182c04": "為一準。時刻等者時中不許如刻許間。刻",
    "T46n1912_002:0182c05": "謂漏刻。一日一夜百刻。且附俗儀故云刻",
    "T46n1912_002:0182c06": "也。言須臾者。三十須臾為一晝夜。未必指",
    "T46n1912_002:0182c07": "此但是通論。不許暫廢故曰須臾。尚不得",
    "T46n1912_002:0182c08": "令剎那有間。況復漏刻及須臾耶。故大師",
    "T46n1912_002:0182c09": "傳中云。言不妄出息不虛黈。所開者下重",
    "T46n1912_002:0182c10": "誡前開遮。不欺佛等者。欺物曰陵。論語曰。",
    "T46n1912_002:0182c11": "君子不可罔也。況復佛耶。大論六十一云。菩",
    "T46n1912_002:0182c12": "薩求佛道時不惜身命。十方諸佛諸大菩",
    "T46n1912_002:0182c13": "薩。皆共護念能成佛道。若為菩薩而懈怠",
    "T46n1912_002:0182c14": "者。貪著世名不專勤求。是為自欺亦欺諸",
    "T46n1912_002:0182c15": "佛及諸菩薩。何者。自言我為眾生而求佛",
    "T46n1912_002:0182c16": "道。而為雜行魔得其便。不負心者。負者不",
    "T46n1912_002:0182c17": "剋也。後不遂初名為不剋。亦是自欺不誑",
    "T46n1912_002:0182c18": "眾生者。誑亦欺也。亦誤也。令他誤解故也。",
    "T46n1912_002:0182c19": "違於先言而行雜行。故欺眾生即負自心。",
    "T46n1912_002:0182c20": "負自心故即是欺佛。口說默者順行故默。",
    "T46n1912_002:0182c21": "除障故說。坐疲極者。疲者國語云。勞倦病",
    "T46n1912_002:0182c22": "也。蒼頡云。嬾也。今此云疲。疲即是極。下句",
    "T46n1912_002:0182c23": "疾病四大不調。不因坐疲。是故云疾。內外",
    "T46n1912_002:0182c24": "障者。煩惱見慢等名為內障。魔惡知識等名",
    "T46n1912_002:0182c25": "為外障。但得專稱佛名為懺。盡命無悔",
    "T46n1912_002:0182c26": "故云以命自歸。與稱十方佛等者。釋疑也。",
    "T46n1912_002:0182c27": "恐有人疑。何故獨令稱彌陀佛。是故釋云",
    "T46n1912_002:0182c28": "功德正等。除亂故專。所以者何下舉譬也。",
    "T46n1912_002:0182c29": "如人極憂大哭則暢。若有極喜縱歌則暢。",
    "T46n1912_002:0183a01": "欝謂蓊欝即多貌也。怫者意不泄也。重憂",
    "T46n1912_002:0183a02": "大喜在意未泄。故以身口歌哭助也。行人",
    "T46n1912_002:0183a03": "下合譬也。大論六十釋響喻中云。如人語",
    "T46n1912_002:0183a04": "時口中風出名優陀那。此風出已還入至",
    "T46n1912_002:0183a05": "臍。偈云。風名優陀那。觸臍而上去。是風觸",
    "T46n1912_002:0183a06": "七處。頂及斷齒脣。舌喉及以胸。是中語言生。",
    "T46n1912_002:0183a07": "愚人不解此。惑著起貪癡。中人有智慧。不",
    "T46n1912_002:0183a08": "瞋亦不著。亦復不愚癡。但隨諸法相。曲直",
    "T46n1912_002:0183a09": "及屈申。去來視語言。都無有作者。初五句",
    "T46n1912_002:0183a10": "明身業第六句明口業。後二行一句判愚智",
    "T46n1912_002:0183a11": "相。雖以身口助意成機仍須了知愚智之",
    "T46n1912_002:0183a12": "相即是三業共為機也。玄文雖立意業機",
    "T46n1912_002:0183a13": "義非今文意。今意秖緣單意不成。故令修",
    "T46n1912_002:0183a14": "助。經部雖即義通三乘。今意在圓不通通",
    "T46n1912_002:0183a15": "別。今為除障雖念應佛。下意止觀令念法",
    "T46n1912_002:0183a16": "身故唯在圓。上人接下曰俯。屈上赴下曰",
    "T46n1912_002:0183a17": "降。如人下重譬助意。行人下合。若於法門",
    "T46n1912_002:0183a18": "未了下。為除迷故親近解者。以彼二經是",
    "T46n1912_002:0183a19": "般若部故。令親近解般若者。意則通及大",
    "T46n1912_002:0183a20": "乘行門。又般若中多說菩薩觀行法故。誦經",
    "T46n1912_002:0183a21": "等者舉況也。此事雖為常坐所廢。勿以此",
    "T46n1912_002:0183a22": "語例三三昧。故常坐中尚廢誦經況世俗",
    "T46n1912_002:0183a23": "語。遮誦局此遮語通四。故四三昧皆須絕",
    "T46n1912_002:0183a24": "彼外人接對。非行非坐依經亦制。雖通作",
    "T46n1912_002:0183a25": "受染俗非開。意止觀者。此去乃至非行非",
    "T46n1912_002:0183a26": "坐並粗準本經示觀門之語。縱似有於十",
    "T46n1912_002:0183a27": "觀之相。而文並約略。未可以辨觀法始終。",
    "T46n1912_002:0183a28": "初發大心及下三略亦復如是。故此五章但",
    "T46n1912_002:0183a29": "名大意。此文謹依兩經粗列。語簡意遠不",
    "T46n1912_002:0183b01": "可謬判。若欲消釋必善下文十乘觀法。方",
    "T46n1912_002:0183b02": "可離謬。若據下文無四行相。則下文成",
    "T46n1912_002:0183b03": "略。今據觀法十乘未周則此中成略。是故",
    "T46n1912_002:0183b04": "五略從觀略邊不從於事。於此文中然以",
    "T46n1912_002:0183b05": "義推十乘略足。法界等名即妙境也。為化",
    "T46n1912_002:0183b06": "眾生即是發心。繫緣一念即是止觀。觀於三",
    "T46n1912_002:0183b07": "道名破法遍。歷一切法即是通塞。而修佛",
    "T46n1912_002:0183b08": "道即是道品。觀於業苦即是助道。識觀不",
    "T46n1912_002:0183b09": "濫即是次位。次位之中兼於餘二。下三三昧",
    "T46n1912_002:0183b10": "意止觀文附事雖略。若以義說準此可知。",
    "T46n1912_002:0183b11": "初端坐等者。通用止觀立身心相。次蠲除",
    "T46n1912_002:0183b12": "下明修觀法。從初至亂想明止所治。從莫",
    "T46n1912_002:0183b13": "雜至相貌明觀所治。從但專至是觀下",
    "T46n1912_002:0183b14": "正明能觀寂照止觀。雖繫雖念不出法界。",
    "T46n1912_002:0183b15": "雖止觀雖寂照同時。信一切法不勸信也。",
    "T46n1912_002:0183b16": "須信法界非三世攝故無前後。物表曰際",
    "T46n1912_002:0183b17": "界首曰畔。法界體遍故無際畔。內證為知",
    "T46n1912_002:0183b18": "化他為說。能知能說不異法界。故云無知",
    "T46n1912_002:0183b19": "及無說者。法界非邊故非有無。非俗故非",
    "T46n1912_002:0183b20": "知。非空故非不知。從勝而說故云離邊。中",
    "T46n1912_002:0183b21": "邊相即故住無住。一切諸佛皆以法界而",
    "T46n1912_002:0183b22": "為所安。我住法界如諸佛住。故云安處。聞",
    "T46n1912_002:0183b23": "此下誡勸。令此凡夫住諸佛處。勿生驚怪。",
    "T46n1912_002:0183b24": "此法界下法界異名。如是下結諸異名皆同",
    "T46n1912_002:0183b25": "法界。能如是下次觀法身。此即舉前所觀之",
    "T46n1912_002:0183b26": "境以為勸進。結前境法以成十號。此文是",
    "T46n1912_002:0183b27": "觀平等法界。能如是觀是觀十號。問。十號",
    "T46n1912_002:0183b28": "之相其相云何。答。秖觀法界即見應身如",
    "T46n1912_002:0183b29": "來十號與法界等。亦識法身如來十號。何",
    "T46n1912_002:0183c01": "者。乘無二智來契正境故名如來。以無二",
    "T46n1912_002:0183c02": "理遍入諸法名為應供。了不二智智體無",
    "T46n1912_002:0183c03": "偏名正遍知。知無二法互通法界。雖無",
    "T46n1912_002:0183c04": "來往遍入三世。名明行足。無二之法性冥",
    "T46n1912_002:0183c05": "三德。名為善逝。理遍一切具三世間解此",
    "T46n1912_002:0183c06": "理故名世間解。能解此理無惑不斷無復",
    "T46n1912_002:0183c07": "過上名無上士。解此理故能調難調調十",
    "T46n1912_002:0183c08": "法界名為調御。了法界法名為丈夫。契此",
    "T46n1912_002:0183c09": "理故一切宗仰過於三教人天之上。名天人",
    "T46n1912_002:0183c10": "師。覺此理故名之為佛。達此理故為三",
    "T46n1912_002:0183c11": "世間之所宗敬名為世尊。智契法身具法",
    "T46n1912_002:0183c12": "界號。故能垂示應身十號。法應十號一體無",
    "T46n1912_002:0183c13": "二。此十號名經論不同。大經解釋為十一",
    "T46n1912_002:0183c14": "句。大論第三合無上士調御丈夫。以為一",
    "T46n1912_002:0183c15": "句。乃至世尊為第十句。本業瓔珞云。一者如",
    "T46n1912_002:0183c16": "來乃至十者佛陀。具足十號名世中尊。翻",
    "T46n1912_002:0183c17": "譯意別不須消會。觀如來下明境智不二。",
    "T46n1912_002:0183c18": "初文牒前法身為境。何故知境由能觀智。",
    "T46n1912_002:0183c19": "故先立云不謂如來。不謂即是不可得智。無",
    "T46n1912_002:0183c20": "有已下明境無相。亦無如來智下明智無相。",
    "T46n1912_002:0183c21": "如來及智下明境智不二。故經云。如來不即",
    "T46n1912_002:0183c22": "陰如來不在陰。彼此不相在何處有如來。",
    "T46n1912_002:0183c23": "境智冥一名無二相。境智體遍名無動相。境",
    "T46n1912_002:0183c24": "智本有名不作相。遍無遍相名不在方。無",
    "T46n1912_002:0183c25": "相而遍名不離方。非世俗故名非三世。非",
    "T46n1912_002:0183c26": "世俗外名非不三世。中道雙非名非二相。",
    "T46n1912_002:0183c27": "中道雙照名非不二。不共惑俱名為非垢。",
    "T46n1912_002:0183c28": "不與智俱名為非淨。此觀下結歎觀智。獨",
    "T46n1912_002:0183c29": "絕不共名為希有。遍故亡故譬若虛空。不",
    "T46n1912_002:0184a01": "依次第名無過失。進入隨契名增長正念。",
    "T46n1912_002:0184a02": "見佛相好下明觀成見佛。由此觀故見色",
    "T46n1912_002:0184a03": "身佛。雖非本期觀力使爾。故使所見猶如",
    "T46n1912_002:0184a04": "鏡像。不運神通而見十方。住法界處能",
    "T46n1912_002:0184a05": "見諸佛。故聞所說不乖實義。為眾生下。",
    "T46n1912_002:0184a06": "明悲智力誓願莊嚴。以大悲力為眾生見。",
    "T46n1912_002:0184a07": "以大智力而不取相。涅槃莊嚴亦復如是。",
    "T46n1912_002:0184a08": "言莊嚴者秖是悲智福慧莊嚴。亦是緣了定",
    "T46n1912_002:0184a09": "慧等也。故般若論云。非莊嚴莊嚴。常寂光",
    "T46n1912_002:0184a10": "土清淨法身。無所莊嚴無能莊嚴。為眾生",
    "T46n1912_002:0184a11": "故而取三土。忘所觀故無形無相。法體曰",
    "T46n1912_002:0184a12": "形外表為相。雖見如來及聞說法知法",
    "T46n1912_002:0184a13": "實義無見聞等。佛不證得下引例也。佛自",
    "T46n1912_002:0184a14": "於法無所證得。如何行者而謂得耶。何以",
    "T46n1912_002:0184a15": "故下釋上引例。佛所證者唯一法界。法界無",
    "T46n1912_002:0184a16": "證亦復無得。取果為證著法為得。亡此",
    "T46n1912_002:0184a17": "二故是故云無。觀眾生下明觀三道。初觀",
    "T46n1912_002:0184a18": "眾生即是苦道。初言觀生如佛者。三德理",
    "T46n1912_002:0184a19": "等是故云如。言生佛量等者。生之與佛無",
    "T46n1912_002:0184a20": "復界別數量之異。以理等故數類亦等。勿",
    "T46n1912_002:0184a21": "執事義而互相妨。言生佛界量不思議者。",
    "T46n1912_002:0184a22": "復釋前文。前言如者以生如佛。今不思議",
    "T46n1912_002:0184a23": "以佛如生。又前約數量及以相等。約理不",
    "T46n1912_002:0184a24": "二故名為如。今歎前如云不思議。眾生界",
    "T46n1912_002:0184a25": "住下。以觀生正意重結前文。前明生佛相",
    "T46n1912_002:0184a26": "如意在觀生如佛。如體無相故譬虛空。雖",
    "T46n1912_002:0184a27": "如虛空以如空智觀如空境。故云以不住",
    "T46n1912_002:0184a28": "法住般若中。生如佛故無凡可捨。佛如生",
    "T46n1912_002:0184a29": "故無聖可取。生死涅槃約苦滅諦。垢淨約",
    "T46n1912_002:0184b01": "集道諦。無作四諦無所取捨亦復如是。不",
    "T46n1912_002:0184b02": "取捨者由住實際。如此下總結苦觀。觀煩",
    "T46n1912_002:0184b03": "惱者於中二番。初約三諦明行相也。寂靜",
    "T46n1912_002:0184b04": "行者即真諦行。無動行者即俗諦行。非生死",
    "T46n1912_002:0184b05": "等即中道行。不捨下約三觀契理。不捨諸見",
    "T46n1912_002:0184b06": "即假也。不捨無為即空也。而修佛道即中",
    "T46n1912_002:0184b07": "也。向云不捨即是雙照。今非修下即是雙",
    "T46n1912_002:0184b08": "非。故淨名中。不捨諸見而修三十七道品。",
    "T46n1912_002:0184b09": "彼明見即中道道品。此明邊即中道道品。邊",
    "T46n1912_002:0184b10": "義同見。故用彼意而為此文。次觀業者。",
    "T46n1912_002:0184b11": "以極重業而為觀境。故指五逆即是菩提。",
    "T46n1912_002:0184b12": "言五逆者。謂殺父殺母殺阿羅漢破僧",
    "T46n1912_002:0184b13": "出血。三殺一妄語一殺生加行。論輕重者。",
    "T46n1912_002:0184b14": "如優婆塞戒經業品中。以後後業重於前",
    "T46n1912_002:0184b15": "前。又心境相對四句分別。及方便等三時不",
    "T46n1912_002:0184b16": "同。非今正意不委分別。若大乘中加殺和",
    "T46n1912_002:0184b17": "尚及阿闍黎。以為七逆。此五七逆體性空寂。",
    "T46n1912_002:0184b18": "故無行經云。五逆即菩提。菩提即五逆。若就",
    "T46n1912_002:0184b19": "觀行明五逆者。五法逆世名為五逆。故楞",
    "T46n1912_002:0184b20": "伽第三云。殺無明父害貪愛母。斷隨眠怨",
    "T46n1912_002:0184b21": "壞陰和合斷七識身。若有作者現證實法．",
    "T46n1912_002:0184b22": "此逆即順非今觀境。約此即是能觀之觀。彼",
    "T46n1912_002:0184b23": "經意兼。此文獨顯。逆與菩提不出心性。故",
    "T46n1912_002:0184b24": "無二相。識心性故名為覺者。覺者亦無名",
    "T46n1912_002:0184b25": "無覺者。對境名覺內了名知。知覺體一義",
    "T46n1912_002:0184b26": "意不異。無有分別內外宰主名無分別者。",
    "T46n1912_002:0184b27": "又云。識五逆性名為覺者。照了菩提名為",
    "T46n1912_002:0184b28": "知者。知此二法名分別者。此等皆亡故並",
    "T46n1912_002:0184b29": "云無。逆與實相體既不二故不可壞。以逆",
    "T46n1912_002:0184c01": "本來無自性故。一切下以輕例重五逆既",
    "T46n1912_002:0184c02": "爾諸業例然。故住實際。不來不去明逆無",
    "T46n1912_002:0184c03": "生滅。非因非果明觀無始終。法界印下。又",
    "T46n1912_002:0184c04": "以四魔釋成五逆。先立。隨順三道故魔得",
    "T46n1912_002:0184c05": "便。觀為法界故不能壞。魔即印者。苦即",
    "T46n1912_002:0184c06": "實相。陰死二魔即法界印。煩惱即實相。是煩",
    "T46n1912_002:0184c07": "惱魔即法界印。業即實相。是天子魔即法界",
    "T46n1912_002:0184c08": "印。次釋中魔既即印。印豈壞印。如大論云。",
    "T46n1912_002:0184c09": "有菩薩教人修空斷一切念。後時纔起一",
    "T46n1912_002:0184c10": "念有心便為魔動。即便憶念本所修空。魔",
    "T46n1912_002:0184c11": "為之滅。修空尚爾況復觀之。即法界印。故",
    "T46n1912_002:0184c12": "信禪師元用此經以為心要。後人承用情見",
    "T46n1912_002:0184c13": "不同。致使江表京河禪宗乖互。次勸修中",
    "T46n1912_002:0184c14": "初云聞不驚等宿植深故。次譬如下舉譬",
    "T46n1912_002:0184c15": "也。宿種如珠。中忘如失。聞法生喜如還",
    "T46n1912_002:0184c16": "得珠。四眾下合譬也。不聞合失珠聞信合",
    "T46n1912_002:0184c17": "還得。當知至見佛者。昔從佛聞今復重聞。",
    "T46n1912_002:0184c18": "義同見佛。從文殊聞者。佛亦曾從文殊聞",
    "T46n1912_002:0184c19": "故。身子下即是彼經三人領解。故今以法而",
    "T46n1912_002:0184c20": "判其人。以菩薩摩訶薩諦了此義故。故能",
    "T46n1912_002:0184c21": "了者方是菩薩摩訶薩也。近佛座者。座謂",
    "T46n1912_002:0184c22": "所依依於實理。聞此法者近於實理故云",
    "T46n1912_002:0184c23": "近座。佛為能覺法為所覺。近佛所覺名",
    "T46n1912_002:0184c24": "近佛座。若事解者。坐座說法聞佛法故。",
    "T46n1912_002:0184c25": "名近佛座。雖有事解則失佛覺此法之",
    "T46n1912_002:0184c26": "義。是故但依初解為正。聞法不驚見佛法",
    "T46n1912_002:0184c27": "身。佛言下引佛述成也。若得初住見佛法",
    "T46n1912_002:0184c28": "身。為念不退。六根清淨相似見佛。為行位",
    "T46n1912_002:0184c29": "不退。此三不退具足諸度。名波羅蜜。若通",
    "T46n1912_002:0185a01": "述成後代行者。即義通故並得預於行不退",
    "T46n1912_002:0185a02": "攝。以圓六即三不退名。及波羅蜜通初後",
    "T46n1912_002:0185a03": "故。若人下正勸修也。從初至得入者。具如",
    "T46n1912_002:0185a04": "般若勸學品中。以此三昧即是種智般若故",
    "T46n1912_002:0185a05": "也。如治摩尼下舉譬也。彼經云。如得摩尼",
    "T46n1912_002:0185a06": "令珠師治。故華嚴二十一云。具足十事。必",
    "T46n1912_002:0185a07": "須巧匠加治令妙。然後放光雨寶等也。一",
    "T46n1912_002:0185a08": "出大海中。二巧匠加治。三轉精妙。四除垢。",
    "T46n1912_002:0185a09": "五火鍊。六莊嚴。七貫以寶縷。八置瑠璃柱",
    "T46n1912_002:0185a10": "上。九光明四照。十隨王意雨。修二乘者如",
    "T46n1912_002:0185a11": "治凡珠。一行三昧如治摩尼。光如解生雨",
    "T46n1912_002:0185a12": "如行備。菩薩能知等者。三教菩薩雖曾發",
    "T46n1912_002:0185a13": "心不名速得。聞此一行方名速得。從法",
    "T46n1912_002:0185a14": "判人意如前釋。比丘等者亦復如是。二眾",
    "T46n1912_002:0185a15": "未聞不名出家。故淨名云。夫出家者為無",
    "T46n1912_002:0185a16": "為法。出二死家方名無為。若不爾者。何故",
    "T46n1912_002:0185a17": "二眾聞此法竟。方名出家。亦如善住天子",
    "T46n1912_002:0185a18": "經云。天子問文殊言。若有人來求出家者",
    "T46n1912_002:0185a19": "當云何答。文殊言。當答言。若不發出家心",
    "T46n1912_002:0185a20": "者。當教汝真出家法。何者。若求出家是求",
    "T46n1912_002:0185a21": "三界及以五欲未來報等。彼不見心故不",
    "T46n1912_002:0185a22": "證法。心無為故。故不發心。若以剃頭為",
    "T46n1912_002:0185a23": "出家者。是著我人。故知形服非真出家。信",
    "T46n1912_002:0185a24": "士等者亦以向意望之可見。聞真法者。方",
    "T46n1912_002:0185a25": "得名為真歸依故。次釋常行中初開章。此",
    "T46n1912_002:0185a26": "經因跋陀和菩薩說之。智論及諸經名跋",
    "T46n1912_002:0185a27": "陀婆羅。音輕重耳。是在家菩薩。次此法下明",
    "T46n1912_002:0185a28": "所出經。三力者不可遍辦故也。因緣和合",
    "T46n1912_002:0185a29": "感應道交。故須三力。彼經云。隨何方佛欲",
    "T46n1912_002:0185b01": "見即見。何以故。如是三昧佛力所成。見佛",
    "T46n1912_002:0185b02": "在三昧中立者有三事故。彼佛力持。三昧",
    "T46n1912_002:0185b03": "力持。本功德力持。用是三事是故見佛。能",
    "T46n1912_002:0185b04": "於定中見十方佛者。由三力故三昧見佛。",
    "T46n1912_002:0185b05": "是故此經亦名現在佛立定經。得是三力能",
    "T46n1912_002:0185b06": "見諸佛。經中問。從何處得是三昧。答。從",
    "T46n1912_002:0185b07": "念佛得。若人不念佛讚歎佛身者。則為永",
    "T46n1912_002:0185b08": "失今世後世利樂因緣。部屬方等機通四",
    "T46n1912_002:0185b09": "人。二乘被斥非文正意。故四教菩薩亦通行",
    "T46n1912_002:0185b10": "之。今意在圓。故意止觀寄色身佛以成三",
    "T46n1912_002:0185b11": "觀。偈中明住處者。三昧相應。相應不同三",
    "T46n1912_002:0185b12": "昧不等。經云。或時說有覺有觀等三地相應。",
    "T46n1912_002:0185b13": "或說喜樂等五受根相應。或說諸支相應。",
    "T46n1912_002:0185b14": "或說界繫相應。或說非界繫等。如是等相",
    "T46n1912_002:0185b15": "助念佛三昧相應住處法。不得不辨其深",
    "T46n1912_002:0185b16": "淺。故云須論議也。文釋經意故從總說。雖",
    "T46n1912_002:0185b17": "云有覺等諸相不同。以念佛故全異根本。",
    "T46n1912_002:0185b18": "身開遮中云避癡人等者。與惡知識往來",
    "T46n1912_002:0185b19": "儔舊。以能生人不善根故。故寶積經云。有",
    "T46n1912_002:0185b20": "四法應急走捨離。一利養。二惡友。三惡眾。",
    "T46n1912_002:0185b21": "四同住者。或笑或瞋或鬪。當離百由旬外。",
    "T46n1912_002:0185b22": "好惱他故名曰癡人。鄉里親屬緣務多故。故",
    "T46n1912_002:0185b23": "須速遠。不得希望至別請者。經云。專以乞",
    "T46n1912_002:0185b24": "食自活多所成就。十住婆沙乞食十利。一",
    "T46n1912_002:0185b25": "者活命自屬不屬他故。二者施我食者令",
    "T46n1912_002:0185b26": "住三寶然後當受。三常生悲心。四隨順佛",
    "T46n1912_002:0185b27": "教。五易滿易養。六破憍慢。七無見頂善根。",
    "T46n1912_002:0185b28": "八見我乞食餘善人効我。九不與男女大",
    "T46n1912_002:0185b29": "小有諸事。十次第乞生平等心。若淨名中",
    "T46n1912_002:0185c01": "迦葉捨富從貧。空生捨貧從富。外現偏迹",
    "T46n1912_002:0185c02": "示受彈訶。諸律論文乞食之法不一處足。",
    "T46n1912_002:0185c03": "為福他故令至七家。順少欲法不損施",
    "T46n1912_002:0185c04": "主。不受別請者。普使十方獲均受之益。亦",
    "T46n1912_002:0185c05": "順佛教及少欲等。及令施主得平等福。故",
    "T46n1912_002:0185c06": "優婆塞戒經云。佛告鹿母。雖請佛及五百",
    "T46n1912_002:0185c07": "羅漢。猶不得名請僧福田。若於僧中請",
    "T46n1912_002:0185c08": "一似像極惡比丘。得無量福。雖是惡人亦",
    "T46n1912_002:0185c09": "能為人說戒定慧及三菩提。有因有果不",
    "T46n1912_002:0185c10": "毀三寶執持如來無上勝旛。勝旛者袈裟",
    "T46n1912_002:0185c11": "也。為是義故不受別請。律開多緣。梵網唯",
    "T46n1912_002:0185c12": "制。律部雖許僧法常行。今入三昧一切俱制。",
    "T46n1912_002:0185c13": "況此大乘宜順梵網。大論云。僧中食者生",
    "T46n1912_002:0185c14": "諸漏緣。若受次請妨修三昧。論云。若受請",
    "T46n1912_002:0185c15": "者若得請處。謂我是福德之人。若不得者",
    "T46n1912_002:0185c16": "則生嫌恨。謂彼無識。應請不請不請而請。",
    "T46n1912_002:0185c17": "或自鄙惱。若入眾食當隨眾法料理僧事。",
    "T46n1912_002:0185c18": "心則散亂妨廢出道故令乞食。嚴道場者。",
    "T46n1912_002:0185c19": "場者俗中亦以為祭神處也。今以供佛之",
    "T46n1912_002:0185c20": "處名為道場。香餚者。亦作肴菜也。非穀而",
    "T46n1912_002:0185c21": "食曰肴亦豆實也。盥沐等者。洗手曰盥洗",
    "T46n1912_002:0185c22": "頭曰沐。洗身曰浴洗足曰洗(音跣)左右等",
    "T46n1912_002:0185c23": "者。左出右入。出從觸入從淨。內外律者。身",
    "T46n1912_002:0185c24": "口律儀為外意地律儀為內。謂大小乘俱有",
    "T46n1912_002:0185c25": "意地。所起遠方便罪。及十善惡後三是也。世",
    "T46n1912_002:0185c26": "云。小乘制身口。大乘制意者不必全爾。應",
    "T46n1912_002:0185c27": "知大小兩乘若結罪邊咸從身口。遠方便邊",
    "T46n1912_002:0185c28": "並防於意。故知大小兩乘若制止邊並防意",
    "T46n1912_002:0185c29": "地。若制作邊單制意者。謂修定慧則大小",
    "T46n1912_002:0186a01": "並然。降茲已外餘心念法及懺輕垢。並加",
    "T46n1912_002:0186a02": "身口合掌宣吐。或有但心如悔輕吉。或大",
    "T46n1912_002:0186a03": "乘中觀理懺重。仍加身口。又小乘為外大",
    "T46n1912_002:0186a04": "乘為內。若但善律儀不諳妨障。亦非師",
    "T46n1912_002:0186a05": "位。於所聞三昧處如視世尊等者。亦出彼經。",
    "T46n1912_002:0186a06": "又大論四十九云。菩薩因師得菩提。云何不",
    "T46n1912_002:0186a07": "敬。豈有上智高明於師不敬。若不敬師",
    "T46n1912_002:0186a08": "則失大利。如井無綆水無由得。有慢之人",
    "T46n1912_002:0186a09": "如水不住嶺。若依善師三學增長。如樹有",
    "T46n1912_002:0186a10": "根枝葉增長。是故佛說敬師如佛。論問。善",
    "T46n1912_002:0186a11": "師尚不能敬。惡師云何能敬而令敬師。答。",
    "T46n1912_002:0186a12": "勿順世法著善遠惡。若能開釋深般若",
    "T46n1912_002:0186a13": "者。則盡敬之不念餘惡。不以囊臭而棄",
    "T46n1912_002:0186a14": "其金。如夜行險惡人執燭。不以人惡而",
    "T46n1912_002:0186a15": "不取照。菩薩亦爾。得智慧光不計其惡。",
    "T46n1912_002:0186a16": "如空中聲告波崙言。汝於師所勿念其",
    "T46n1912_002:0186a17": "惡。復次師之好惡何預於我。我求法利不",
    "T46n1912_002:0186a18": "求於惡。如泥木等無有功德。因發佛想",
    "T46n1912_002:0186a19": "得無量福。何況於人。又觀師如佛者。如",
    "T46n1912_002:0186a20": "觀諸法畢竟空故。觀諸眾生視之如佛。",
    "T46n1912_002:0186a21": "何況於師。十住婆沙云。從他求智慧不惜",
    "T46n1912_002:0186a22": "身命故須敬師。若師輕蔑及以愛敬。心無",
    "T46n1912_002:0186a23": "有異不因師求利。師有過失當須隱藏。",
    "T46n1912_002:0186a24": "師過彰露方便覆之。師有功德稱揚流布。",
    "T46n1912_002:0186a25": "何以故。修三昧者善護其心。恐輕於師三",
    "T46n1912_002:0186a26": "昧不成。故下文云。若於師生惡求是三昧",
    "T46n1912_002:0186a27": "終難得。然為師者故須無過。今明凡師未",
    "T46n1912_002:0186a28": "能盡善。故誡學者不見短長等。當割等",
    "T46n1912_002:0186a29": "者舉重況輕。肌者皮也。餘謂身外依報等",
    "T46n1912_002:0186b01": "也。僕者奴也。古之男女入罪者以為奴婢。",
    "T46n1912_002:0186b02": "須外護等者。不饑不飽如亦愛亦策。同行",
    "T46n1912_002:0186b03": "如共涉險者。失一則俱喪。同行當如之。須",
    "T46n1912_002:0186b04": "要期等者。以願自要期心三昧。起大信等",
    "T46n1912_002:0186b05": "者。信一切法無非佛法故不可動。為此",
    "T46n1912_002:0186b06": "法故而行精進名大精進。於法無染曰",
    "T46n1912_002:0186b07": "精。念念趣求為進。一切種智導於眾行故",
    "T46n1912_002:0186b08": "無能及。常與善師等者。求師必在於盡善。",
    "T46n1912_002:0186b09": "事師必忘於師過。為三昧故須護其心。恐",
    "T46n1912_002:0186b10": "徒棄光陰故令預擇。又所言善者。善解三",
    "T46n1912_002:0186b11": "昧通塞之相。將導行者使時不空捐。臥出",
    "T46n1912_002:0186b12": "者。有人云。秖名臥為出有何不可。然但得",
    "T46n1912_002:0186b13": "臥而闕於出。出未必臥臥時必出故須分",
    "T46n1912_002:0186b14": "釋。經文但云睡眠。論云。有四法能生三昧。",
    "T46n1912_002:0186b15": "一者三月未甞睡眠。除便利飲食坐起。二者",
    "T46n1912_002:0186b16": "於三月乃至彈指頃不生我心。三於三月",
    "T46n1912_002:0186b17": "經行無休息。四於三月兼說法不求利養。",
    "T46n1912_002:0186b18": "今文隨便無復次第。以第二我心為想欲。",
    "T46n1912_002:0186b19": "第一睡眠為臥出。以除便利等與三四合",
    "T46n1912_002:0186b20": "說。親近善知識等偈者。論又問。如是三昧寶",
    "T46n1912_002:0186b21": "何法能得。答。親近善知識一偈是也。偈具四",
    "T46n1912_002:0186b22": "義。一知識。二精進。三智慧。四信力。又有三",
    "T46n1912_002:0186b23": "昧助修習法有五十法(云云)。次口說默者。",
    "T46n1912_002:0186b24": "初從九十日下至心念彌陀無休息者。教",
    "T46n1912_002:0186b25": "用三業也。次或唱念下教用念法。雖云",
    "T46n1912_002:0186b26": "先後及心俱運。於念念中無使闕一。故",
    "T46n1912_002:0186b27": "云相繼。次若唱下釋疑也。具如前釋。此中",
    "T46n1912_002:0186b28": "又加法門主也。舉要下結勸三業也。步步",
    "T46n1912_002:0186b29": "身業聲聲口業念念意業。次意止觀中。先念",
    "T46n1912_002:0186c01": "三十二相以為觀境。言佛剎者。具存應云",
    "T46n1912_002:0186c02": "剎摩此云田也。即一佛所王土也。或云表",
    "T46n1912_002:0186c03": "剎者。以柱表剎表所居處故也。三月常念",
    "T46n1912_002:0186c04": "者。彼經云。菩薩入是三昧即見阿彌陀佛。",
    "T46n1912_002:0186c05": "便問彼佛有何因緣得生其土。佛即答言。",
    "T46n1912_002:0186c06": "善男子。修念佛三昧不忘失故。得生我",
    "T46n1912_002:0186c07": "國乃至三十二相等。今文云云何念。即是菩",
    "T46n1912_002:0186c08": "薩於三昧中見佛問文。從念三十二相下",
    "T46n1912_002:0186c09": "至千輻輪相。是三昧中佛答文。以三十二相",
    "T46n1912_002:0186c10": "逆緣順緣。令我亦逮是相者。是三昧中見",
    "T46n1912_002:0186c11": "佛發願文。見相好身身出光明遍十方界。",
    "T46n1912_002:0186c12": "如融金聚。如須彌山在大海中日照發明。",
    "T46n1912_002:0186c13": "行者爾時除却餘想謂山林等。唯佛身相",
    "T46n1912_002:0186c14": "如瑠璃中有赤金像。次又念下正明於境",
    "T46n1912_002:0186c15": "以修三觀。初空觀者。初文略明推我身心",
    "T46n1912_002:0186c16": "及三昧佛。佛之色心為從誰得。初兩句正",
    "T46n1912_002:0186c17": "推。次從佛不用下。推己即知心佛叵得。豈",
    "T46n1912_002:0186c18": "由我色心而見佛色心。此列四句初云佛",
    "T46n1912_002:0186c19": "不用心得者。是不用我心得佛心。不用身",
    "T46n1912_002:0186c20": "得者是不用我身得佛身。不用心得佛",
    "T46n1912_002:0186c21": "色等交互二句者。但略我字耳。何以故下",
    "T46n1912_002:0186c22": "釋也。佛之色心無相無得。我之色心亦復如",
    "T46n1912_002:0186c23": "是。身口是色智慧是心。色心有者良由有",
    "T46n1912_002:0186c24": "我。以我無故稱法本無。破此本無故云",
    "T46n1912_002:0186c25": "壞本。亦絕此壞故云絕本。次假觀中文舉",
    "T46n1912_002:0186c26": "六喻。三夢一寶一骨一像。其意大同。但重說",
    "T46n1912_002:0186c27": "耳。今並略合。夢者。心性如境觀如緣想觀",
    "T46n1912_002:0186c28": "成如夢。此純約行者合也。又法身如境報",
    "T46n1912_002:0186c29": "身如想應身如夢。此純約佛境合也。又彼",
    "T46n1912_002:0187a01": "佛如境行人如想見佛如夢。此約感應合",
    "T46n1912_002:0187a02": "論也。三夢皆爾。故凡起觀想想成見相皆",
    "T46n1912_002:0187a03": "具三意。畢竟空中求佛叵得。故知前後二",
    "T46n1912_002:0187a04": "夢明見而不可得。中間一夢明不可得而",
    "T46n1912_002:0187a05": "見。故初夢云覺已追念不知在何處。最後",
    "T46n1912_002:0187a06": "夢云覺已腹空。中間夢云不來不往。而樂事",
    "T46n1912_002:0187a07": "宛然。故大論第七云。如佛在世三人為伴。",
    "T46n1912_002:0187a08": "聞毘舍離有婬女名菴羅婆利。舍衛國有",
    "T46n1912_002:0187a09": "婬女名須曼那。王舍城有婬女名優鉢羅",
    "T46n1912_002:0187a10": "盤那。端正無比。三人各聞。長念心著。便於",
    "T46n1912_002:0187a11": "夢中與彼從事。覺已心念彼不來我不往。",
    "T46n1912_002:0187a12": "而婬事得辦。因是即悟諸法亦爾。於是共",
    "T46n1912_002:0187a13": "至跋陀婆羅菩薩所而問其事。菩薩答言。",
    "T46n1912_002:0187a14": "諸法實爾皆從念生。菩薩為其方便說法。",
    "T46n1912_002:0187a15": "得不退地。此文但引三中之一。般舟文同。",
    "T46n1912_002:0187a16": "寶等三者與夢大同。寶如能緣心。瑠璃如",
    "T46n1912_002:0187a17": "所緣境。影現如夢事。觀骨鏡像各具三義",
    "T46n1912_002:0187a18": "亦復如是。若作異者所謂依空而現於假。",
    "T46n1912_002:0187a19": "瑠璃如空影現如假。無骨如空起光如假。",
    "T46n1912_002:0187a20": "淨鏡如空現像如假。前三亦具空假二義。",
    "T46n1912_002:0187a21": "以帶空心出假故也。行人下經中略合也。",
    "T46n1912_002:0187a22": "鏡喻起觀。行者名行人色。色即身也。由念",
    "T46n1912_002:0187a23": "相現名為所有。見已即問。佛答所問。聞佛",
    "T46n1912_002:0187a24": "所說心大歡喜。雖在三昧說者是佛。故曰",
    "T46n1912_002:0187a25": "聞經。次中觀者。初文即是彼經菩薩得三昧",
    "T46n1912_002:0187a26": "已。起思惟文。今文存略及隨義便。語猶難",
    "T46n1912_002:0187a27": "見。先對錄彼文令此文可解。次更釋今",
    "T46n1912_002:0187a28": "文。今云自念至無所至。彼經云。菩薩思惟",
    "T46n1912_002:0187a29": "云。佛從何所來我亦無所至。即知諸佛無",
    "T46n1912_002:0187b01": "所從來我無所至。今云我所念即見。彼經",
    "T46n1912_002:0187b02": "云。作是念時三界皆無所有。皆心所作。何",
    "T46n1912_002:0187b03": "以故。隨心所念皆悉得見。今云心作佛心",
    "T46n1912_002:0187b04": "自見心見佛心。彼經云。以心見佛心作佛。",
    "T46n1912_002:0187b05": "今云是佛心是我心見佛。彼經云。心即是佛",
    "T46n1912_002:0187b06": "心即我身。今云心不自知心心不自見心。",
    "T46n1912_002:0187b07": "彼經云。心不自知心亦不自見心。若取心",
    "T46n1912_002:0187b08": "相皆悉無智。皆從無明出。因是心相即入",
    "T46n1912_002:0187b09": "諸法實相。得是三昧智慧。以二力故隨意",
    "T46n1912_002:0187b10": "二願。定慧二力。次釋今文。初句準經可",
    "T46n1912_002:0187b11": "知。次我所念等諸句中所言佛者。皆具二",
    "T46n1912_002:0187b12": "意。一自心三昧所見佛。二西方從因感果佛。",
    "T46n1912_002:0187b13": "今具含二義共為一境。為順理故從初義",
    "T46n1912_002:0187b14": "釋。三昧既成隨念即見。見是心性名心作",
    "T46n1912_002:0187b15": "佛。佛既心作故見佛時。名見自心。若見自",
    "T46n1912_002:0187b16": "心即見佛心。以彼佛心是我心故。是佛心",
    "T46n1912_002:0187b17": "至見佛者。明所見佛不異我心。心不自知",
    "T46n1912_002:0187b18": "心至見心者。明雖見佛求能見者及意緣",
    "T46n1912_002:0187b19": "知。畢竟叵得。故此中意但觀自心及所見",
    "T46n1912_002:0187b20": "佛。不出法性。故見佛心即見己心。己心佛",
    "T46n1912_002:0187b21": "心即是中道。不須更置雙非等言。從心有",
    "T46n1912_002:0187b22": "想至泥洹者。釋上叵得之心即是涅槃。是法",
    "T46n1912_002:0187b23": "不可示者。明非說所知。皆念至空耳者明",
    "T46n1912_002:0187b24": "涅槃離念。假使有念亦了能所皆悉空寂。次",
    "T46n1912_002:0187b25": "五言偈即頌前文對之可見。次諸佛下七",
    "T46n1912_002:0187b26": "言偈者。更轉釋向五言偈也。初句者。一切",
    "T46n1912_002:0187b27": "諸佛由觀己心不異佛心。故得成佛。次句",
    "T46n1912_002:0187b28": "者。釋初句中所觀之心心如佛心。佛心無",
    "T46n1912_002:0187b29": "垢己心亦無。次句者。五道由心心體本淨。",
    "T46n1912_002:0187c01": "雖遍五道不受彼色。如病眼者遍空見",
    "T46n1912_002:0187c02": "華。華雖遍空空無所受。水波水濕亦復如",
    "T46n1912_002:0187c03": "是。次句者。總結觀意。作此解者成圓融",
    "T46n1912_002:0187c04": "道。佛印者釋前所觀。既是實相故名佛印。",
    "T46n1912_002:0187c05": "無所貪下釋出觀相。不貪於有不著於空",
    "T46n1912_002:0187c06": "不求於中。無三想故所有所欲皆悉言盡。",
    "T46n1912_002:0187c07": "有謂觀境欲謂觀智。能所皆亡。亡故無生",
    "T46n1912_002:0187c08": "故無從生。以無生故亦無有滅。被壞名",
    "T46n1912_002:0187c09": "滅自滅名壞。體其本無名為無滅。本滅自",
    "T46n1912_002:0187c10": "無名無壞敗。能趣之道必藉此理。名為道",
    "T46n1912_002:0187c11": "要。從始至終此理為本。名為道本。是印等",
    "T46n1912_002:0187c12": "者挫小況迷。小乘斷惑義如壞印。二乘自",
    "T46n1912_002:0187c13": "謂生滅度想。而彼所行本是佛道。二乘永滅",
    "T46n1912_002:0187c14": "尚不能壞。況復魔界順於生死。生死之體",
    "T46n1912_002:0187c15": "即涅槃故。豈有涅槃更壞涅槃。婆沙云下引",
    "T46n1912_002:0187c16": "論校量。論寄次第故先念色。還寄教相",
    "T46n1912_002:0187c17": "辨相體等。藏通修得別圓發得。別存教道",
    "T46n1912_002:0187c18": "所依少別。又若用所依。藏依福德通依空",
    "T46n1912_002:0187c19": "慧。別依緣修圓依實相。此即四種相因不",
    "T46n1912_002:0187c20": "同。寄教雖爾論文多依後二教義。且為初",
    "T46n1912_002:0187c21": "行令觀色相。又三藏因文亦不定。或一因",
    "T46n1912_002:0187c22": "一相如大經三十六師子吼問。云何得佛",
    "T46n1912_002:0187c23": "三十二相。佛因廣答因各不同。若大論第",
    "T46n1912_002:0187c24": "五有共有別。具如法界次第。報恩第七天",
    "T46n1912_002:0187c25": "王第七。所言因者即是相業。言相果者即",
    "T46n1912_002:0187c26": "三十二。束為頌曰。",
    "T46n1912_002:0187c27": "　奩輪手足指纖長　　手足柔軟合縵掌",
    "T46n1912_002:0187c28": "　跟滿趺稱腨膝藏　　身正一毛上向旋",
    "T46n1912_002:0187c29": "　金色丈光塵七滿　　腋滿臆端圓具白",
    "T46n1912_002:0188a01": "　牙頰味舌梵如頻　　眼金睫牛毫肉髻",
    "T46n1912_002:0188a02": "應以法界次第勘之則知分齊。此相現",
    "T46n1912_002:0188a03": "時。即是藏通極果別圓真因。所證理體而為",
    "T46n1912_002:0188a04": "相體。言相用者一一各有利他之用。別圓",
    "T46n1912_002:0188a05": "分果雖在地住。利他之用復勝藏通。能令",
    "T46n1912_002:0188a06": "眾生至極妙故。故大經性品云。如是佛性",
    "T46n1912_002:0188a07": "不可思議。三十二相亦不可思議。彼婆沙文",
    "T46n1912_002:0188a08": "無小乘意。但為始行旁借小宗。四十不共",
    "T46n1912_002:0188a09": "法中應云報身。言法身者。即以報身不共",
    "T46n1912_002:0188a10": "之法名為法身。次云實相即是法身。論第",
    "T46n1912_002:0188a11": "六云。既念生身三十二相已。次念功德法。",
    "T46n1912_002:0188a12": "謂四十不共。偈云。諸佛是法身非但肉身",
    "T46n1912_002:0188a13": "故。佛法雖無量不與諸人共。若人念者則",
    "T46n1912_002:0188a14": "得歡喜。束為偈曰。",
    "T46n1912_002:0188a15": "　飛行自在　　變化無量　　如意無邊",
    "T46n1912_002:0188a16": "　聲聞自在　　智知他心　　心得自在",
    "T46n1912_002:0188a17": "　常在安慧　　常不忘誤　　金剛三昧",
    "T46n1912_002:0188a18": "　知不平事　　知無色事　　通達諸事",
    "T46n1912_002:0188a19": "　知心不相應　　大勢波羅蜜",
    "T46n1912_002:0188a20": "　無量波羅蜜　　聞得波羅蜜",
    "T46n1912_002:0188a21": "　具三輪說法　　所說不空過",
    "T46n1912_002:0188a22": "　說法無謬失　　無有能害者",
    "T46n1912_002:0188a23": "　賢聖中大將　　四不護為四",
    "T46n1912_002:0188a24": "　四無畏為四　　十力以為十",
    "T46n1912_002:0188a25": "　并無礙解脫　　是為四十法",
    "T46n1912_002:0188a26": "四不護者。身口意資生。論文廣釋此四十法",
    "T46n1912_002:0188a27": "今略引名。若地持成熟品。有一百四十不共",
    "T46n1912_002:0188a28": "法。謂三十二相八十種好。十力四無礙解",
    "T46n1912_002:0188a29": "四無所畏。三念處七無上。一身無上謂相",
    "T46n1912_002:0188b01": "好。二行無上謂度人。三正無上謂正見",
    "T46n1912_002:0188b02": "威儀淨命。四智無上謂四無畏。五神力無上",
    "T46n1912_002:0188b03": "謂六通。六斷無上謂煩惱盡。七住無上謂",
    "T46n1912_002:0188b04": "聖梵天等住。大論等文。十八不共十力四無",
    "T46n1912_002:0188b05": "畏四無礙。大悲三念處為四十不共。今用婆",
    "T46n1912_002:0188b06": "沙文且依婆沙。數雖不同意義不別。婆沙",
    "T46n1912_002:0188b07": "云。念佛轉深見實相身。故偈云不貪著色",
    "T46n1912_002:0188b08": "法二身等。重頌三身也。善知一切法永寂",
    "T46n1912_002:0188b09": "如虛空者。論云。諸法本來無生無滅。菩薩",
    "T46n1912_002:0188b10": "信樂色法二身猶如虛空故。於一切處",
    "T46n1912_002:0188b11": "得無障礙。障礙者謂須彌山等。何以故。是",
    "T46n1912_002:0188b12": "人未得天眼念他方佛得禪定法得殊勝",
    "T46n1912_002:0188b13": "樂。是三昧成相隨意見佛。勸修中實智為",
    "T46n1912_002:0188b14": "佛母見中為佛眼。善權方便父無緣大悲",
    "T46n1912_002:0188b15": "母。問。母豈容二。答。實智為所生大悲為所",
    "T46n1912_002:0188b16": "養。悲智不具真子不成。一切諸佛莫不皆",
    "T46n1912_002:0188b17": "爾。如構乳等者。以一捋頃以為一構。構字",
    "T46n1912_002:0188b18": "體俗正應作[穀-禾+牛]。謂取牛乳。若聞是三昧如",
    "T46n1912_002:0188b19": "上四番功德者。今文與論有少迴互者此",
    "T46n1912_002:0188b20": "有深意。今錄論文次明互相。論云。如人輕",
    "T46n1912_002:0188b21": "捷其疾如風。於百年行不甞休息。遍於十",
    "T46n1912_002:0188b22": "方。是人所行唯除如來不知其數。是人行",
    "T46n1912_002:0188b23": "處滿中真金以用布施。若人於是三昧四",
    "T46n1912_002:0188b24": "種隨喜迴向菩提常求多聞。如過去諸佛",
    "T46n1912_002:0188b25": "行菩薩道時。隨喜是三昧。我亦如是隨喜。",
    "T46n1912_002:0188b26": "未來現在亦復如是。三世菩薩所行三昧亦",
    "T46n1912_002:0188b27": "復如是。三世佛為三番。三世菩薩為一番。",
    "T46n1912_002:0188b28": "是隨喜福於上施金之福。百千億分不及其",
    "T46n1912_002:0188b29": "一。故聞是三昧不驚。得無邊果報。若墮劫",
    "T46n1912_002:0188c01": "火火即尋滅。若遇官事師子虎狼惡獸惡龍",
    "T46n1912_002:0188c02": "諸毒蟲等。夜叉羅剎鳩槃荼等。皆有毀者無",
    "T46n1912_002:0188c03": "有是處。唯除業報必應受者。若得眼耳風",
    "T46n1912_002:0188c04": "等病者無有是處。常為天龍八部所護。諸",
    "T46n1912_002:0188c05": "天諸佛來至其所。若一劫若減一劫說不能",
    "T46n1912_002:0188c06": "盡。何況信況定心修。況成就者。此校量福又",
    "T46n1912_002:0188c07": "有四番果報。一不驚。二信受。三定心修。四",
    "T46n1912_002:0188c08": "能成就。次明互相者。今文以捷疾行為塵",
    "T46n1912_002:0188c09": "界。施金與寶名異意同。先將果報四番。以",
    "T46n1912_002:0188c10": "校量施寶功德。次將隨喜四番以校量果",
    "T46n1912_002:0188c11": "報四番。謂自成等不如隨喜福多者。此經",
    "T46n1912_002:0188c12": "通小。若不迴向及隨喜等。唯自修成義當",
    "T46n1912_002:0188c13": "於小。故以迴向四番形斥果報四番也。此",
    "T46n1912_002:0188c14": "一往勸助之言耳。若不修等者。重寶三昧也。",
    "T46n1912_002:0188c15": "不修此法人天之中。有修是三昧者為",
    "T46n1912_002:0188c16": "之憂悲。悲其有失大利之苦。如齆人等譬",
    "T46n1912_002:0188c17": "不行法人。齆者鼻病不聞氣也。經卷如旃",
    "T46n1912_002:0188c18": "檀。或遇是經義如手把。破戒無信義如鼻",
    "T46n1912_002:0188c19": "齆。不肯修行如不嗅。如田家子譬不識",
    "T46n1912_002:0188c20": "法人。三昧行法如摩尼珠。無識之人如田",
    "T46n1912_002:0188c21": "家子。棄妙行法反貪五欲如珠博牛。故彼",
    "T46n1912_002:0188c22": "經上卷云。如愚癡子人與滿手旃檀。不肯",
    "T46n1912_002:0188c23": "受之謂為不淨。香主語言。此是檀香莫謂",
    "T46n1912_002:0188c24": "不淨且取嗅之。如是癡人閉目棄背不視",
    "T46n1912_002:0188c25": "不嗅。聞三昧者不受及棄而不持戒捨",
    "T46n1912_002:0188c26": "是妙經。又云。如有賈客得摩尼珠示田家",
    "T46n1912_002:0188c27": "子。其人問客。平直幾錢。賈客答言。夜於瞑",
    "T46n1912_002:0188c28": "處其明所照直滿中寶。其人不曉反形此",
    "T46n1912_002:0188c29": "珠言。寧貿得一頭牛不。賈客不復過與其",
    "T46n1912_002:0189a01": "人。亦如譬喻經云。有長者子不別貨。父令",
    "T46n1912_002:0189a02": "往外國興易。初載栴檀往他國賣久久不",
    "T46n1912_002:0189a03": "售。便問他言。市頭何者貴耶。他人答言。市",
    "T46n1912_002:0189a04": "中炭貴。便燒栴檀為炭。◎",
    "T46n1912_002:0189a05": "止觀輔行傳弘決卷第二之一",
    "T46n1912_002:0189a08": "止觀輔行傳弘決卷第二之二",
    "T46n1912_002:0189a10": "唐毘陵沙門湛然述",
    "T46n1912_002:0189a11": "◎次半行半坐者。先釋方等。亦通四教。故",
    "T46n1912_002:0189a12": "彼經文聞三昧者。結得道益通於三乘及",
    "T46n1912_002:0189a13": "以四眾。經與今文意亦從別。唯為成圓。故",
    "T46n1912_002:0189a14": "意止觀但觀祕密。依此修行事儀未足。文",
    "T46n1912_002:0189a15": "中自指百錄等也。聊者略也。先求夢王等",
    "T46n1912_002:0189a16": "者。如法華疏引。有五種夢。因疑心分別。學",
    "T46n1912_002:0189a17": "習并現事。非人來相語。因此五事夢。此即",
    "T46n1912_002:0189a18": "非人來相語也。列子有六夢。謂正夢萼夢",
    "T46n1912_002:0189a19": "思夢寤夢懼夢等。此即正夢思夢也。故周禮",
    "T46n1912_002:0189a20": "云。占六夢之吉凶。方等云。佛告文殊。為信",
    "T46n1912_002:0189a21": "男女廣說九十二億諸陀羅尼。一一陀羅尼",
    "T46n1912_002:0189a22": "復九十二億陀羅尼門。佛告華聚。勿妄宣",
    "T46n1912_002:0189a23": "傳當以神明為證。何者。神明有十二夢",
    "T46n1912_002:0189a24": "王。見一王者乃可為說此陀羅尼。云何名",
    "T46n1912_002:0189a25": "為十二夢王。昔雷音比丘為九十二億魔之",
    "T46n1912_002:0189a26": "所揜蔽。生大苦惱。即發大聲稱於十方三",
    "T46n1912_002:0189a27": "世三寶。十方諸佛同發聲言。誰能救此菩薩",
    "T46n1912_002:0189a28": "苦者。有寶王如來重舉聲問諸菩薩。有華",
    "T46n1912_002:0189a29": "聚菩薩白佛言。當以何法而往救之。佛言。",
    "T46n1912_002:0189b01": "當以摩訶袒持陀羅尼章句伏彼魔王。華",
    "T46n1912_002:0189b02": "聚往彼調伏魔已。令諸魔受持此陀羅尼。",
    "T46n1912_002:0189b03": "諸魔各各脫衣供養已。至佛所白言。我等十",
    "T46n1912_002:0189b04": "二大王當受持之。華聚問。何名十二。乃說",
    "T46n1912_002:0189b05": "十二王名。至夢行品中明十二夢相。佛告",
    "T46n1912_002:0189b06": "文殊。若求此法教求十二夢王。若得見一",
    "T46n1912_002:0189b07": "授七日法。一者若於夢中。得通飛行旛蓋",
    "T46n1912_002:0189b08": "從後。是名袒荼羅相。二者若見形像塔廟",
    "T46n1912_002:0189b09": "大眾聚會。是名斤提羅相。三者若見有神",
    "T46n1912_002:0189b10": "著淨潔衣乘白色馬。是名茂持羅相。四者",
    "T46n1912_002:0189b11": "若見乘白象渡可。是名乾基羅相。五者若",
    "T46n1912_002:0189b12": "見乘駱駝上高大山。是名多林羅相。六者",
    "T46n1912_002:0189b13": "若見上高座轉般若。是名波林羅相。七者",
    "T46n1912_002:0189b14": "若見樹下升壇受戒。是名檀林羅相。八者",
    "T46n1912_002:0189b15": "若見鋪列佛像請僧設供。是名禪林羅相。",
    "T46n1912_002:0189b16": "九者若見生華樹入禪定。是名窮林羅相。",
    "T46n1912_002:0189b17": "十者若見大王帶劍遊行。是名迦林羅相。十",
    "T46n1912_002:0189b18": "一者若見王為浴身香坌淨衣。是名伽林羅",
    "T46n1912_002:0189b19": "相。十二者若見王夫人乘車入水見蛇。是",
    "T46n1912_002:0189b20": "名婆林羅相。先須發大勇猛精進生難遭想。",
    "T46n1912_002:0189b21": "自傷傷他。如犯刑者從他求脫。如是念",
    "T46n1912_002:0189b22": "念歸求夢王。若不感者雖行無益。應竭力",
    "T46n1912_002:0189b23": "破慳而修供養。世多直行終成無益。於閑",
    "T46n1912_002:0189b24": "靜處等者。應於僧藍若蘭若處建立道場。",
    "T46n1912_002:0189b25": "若有事緣亦聽俗舍。謂俗人二眾。故經云。",
    "T46n1912_002:0189b26": "阿難白佛。是人辭家當作何言。佛言。語父",
    "T46n1912_002:0189b27": "母言。我行陀羅尼典。父母若聽我當出去。",
    "T46n1912_002:0189b28": "如是作已心中默念。我欲捨婦兒家屬。行",
    "T46n1912_002:0189b29": "陀羅尼典。阿難白佛。父母等不許當服何",
    "T46n1912_002:0189c01": "藥趣向道場。佛言。向於父母種種燒香勸",
    "T46n1912_002:0189c02": "喻三請。若不聽者當於宅內默自思惟誦",
    "T46n1912_002:0189c03": "此經典。若修行時淨其舍內燒香供養。一",
    "T46n1912_002:0189c04": "一如八道場入法。若能如是於七日中。",
    "T46n1912_002:0189c05": "觀音菩薩為其說法。若於夢中現其人前",
    "T46n1912_002:0189c06": "與道場無異。若散亂心反墮三途。三途出",
    "T46n1912_002:0189c07": "為人奴婢。應當志心後悔無益。若僧藍等",
    "T46n1912_002:0189c08": "處。先有道場更新嚴淨。依經方法無者新",
    "T46n1912_002:0189c09": "營。壇外室內及以室外俱須香塗。故云及室",
    "T46n1912_002:0189c10": "內外。作圓壇等者。禮云。築土為之。佛法準",
    "T46n1912_002:0189c11": "此作蓮華形。故云圓壇及彩畫等。五色旛者",
    "T46n1912_002:0189c12": "總舉五色。繡畫間色亦應無在。字應作旛。",
    "T46n1912_002:0189c13": "旛者旌旗之總名也。經中多作此旛旛帤字",
    "T46n1912_002:0189c14": "耳。今佛法供具相狀似彼。故云旛耳。凡造",
    "T46n1912_002:0189c15": "旛法切不得安佛菩薩像。旛是供具供於",
    "T46n1912_002:0189c16": "所供。如何復以形像為之。海岸香者。經云。",
    "T46n1912_002:0189c17": "海此岸栴檀之香。請二十四像者。凡建道場",
    "T46n1912_002:0189c18": "應先嚴淨。然後請像。世人口云求道滅",
    "T46n1912_002:0189c19": "障。置道場時令愚童慢豎猥服裸形。云",
    "T46n1912_002:0189c20": "將像來把來取來。以此觀之可悲之甚。涅",
    "T46n1912_002:0189c21": "槃後分阿難問佛。佛滅度後如何供養。佛言。",
    "T46n1912_002:0189c22": "滅後供養像者與在世無別。故令供養福",
    "T46n1912_002:0189c23": "助正道。生善消障豈復過之。俗禮尚云。過",
    "T46n1912_002:0189c24": "尊之位必趨。雖置道場傲慢尊像。反招罪",
    "T46n1912_002:0189c25": "累滅障良難。如向所引方等文是。餚饌者。",
    "T46n1912_002:0189c26": "餚如前解。饌者。玉篇云。陳飲食也。亦具食",
    "T46n1912_002:0189c27": "也。鞋屩者。所著鞋也。道場內外各別置之。",
    "T46n1912_002:0189c28": "七日長齋者。此文通俗故云七日。齋者潔",
    "T46n1912_002:0189c29": "也。韓康伯云。洗心曰齋防患曰戒。故知俗",
    "T46n1912_002:0190a01": "典未曉所洗所防之意。有言無旨淺近疎",
    "T46n1912_002:0190a02": "薄。此中且制不過中食耳。三時洗者縱無",
    "T46n1912_002:0190a03": "他緣亦須三洗。有所表故。若加出入隨",
    "T46n1912_002:0190a04": "事量宜。初日供僧者。雖身口精誠須假以",
    "T46n1912_002:0190a05": "福助。日日為者彌為增上。恐力不逮聽從",
    "T46n1912_002:0190a06": "初日。必先課己資財以申傾竭。故經文云。",
    "T46n1912_002:0190a07": "竭力破慳。別請師者。南山云。當依大論。明",
    "T46n1912_002:0190a08": "解內外律者擬依出罪。乃至七眾亦爾。受",
    "T46n1912_002:0190a09": "二十四戒者。經云。爾時上首廣為恒伽說",
    "T46n1912_002:0190a10": "二十四戒。然此戒者順菩薩律儀。皆名重",
    "T46n1912_002:0190a11": "罪。縱已先曾受具足戒。或先曾受梵網戒",
    "T46n1912_002:0190a12": "者。亦須更受。輕重不同開遮別故。又授戒",
    "T46n1912_002:0190a13": "者仍須曾受。不可輒爾依經授人。具在彼",
    "T46n1912_002:0190a14": "經須者往檢。經云。又應受六重如優婆塞",
    "T46n1912_002:0190a15": "法。既云如優婆塞者。即五眾亦受。阿難問",
    "T46n1912_002:0190a16": "云。女人得捉衣不。佛言。得捉。但莫著女",
    "T46n1912_002:0190a17": "色。又問。不受六重得入道場不。佛言。隨",
    "T46n1912_002:0190a18": "意。今時行事多不受之。但受二十四戒。即",
    "T46n1912_002:0190a19": "準此文也。阿難又問。如向所說為定爾",
    "T46n1912_002:0190a20": "不。佛言。三世諸佛悉由此法得成菩提。唯",
    "T46n1912_002:0190a21": "除二人。謂謗方等及用僧鬘乃至一比丘",
    "T46n1912_002:0190a22": "物。言及陀羅尼者。準經四番皆悉須誦。具",
    "T46n1912_002:0190a23": "在經文。經云。若有持是陀羅尼者。設大火",
    "T46n1912_002:0190a24": "起變成寶華。行者聞是無上功德如死重",
    "T46n1912_002:0190a25": "生。對師說罪者。故知必須清淨明了教相",
    "T46n1912_002:0190a26": "識妨障者。若自身犯重不曉妨障。如何",
    "T46n1912_002:0190a27": "堪為滅罪之境。月八十五者。黑白兩月各",
    "T46n1912_002:0190a28": "有兩日。多用白月。法華懺儀通取齋日。當",
    "T46n1912_002:0190a29": "以七日等者。極少不可減此。若欲進行隨",
    "T46n1912_002:0190b01": "意多少。故南岳七載。十人已還者。經云。十人",
    "T46n1912_002:0190b02": "不得過。南山云。余見京邑行方等者。或百",
    "T46n1912_002:0190b03": "或半。喧雜難論更增罪累。請但依經非凡",
    "T46n1912_002:0190b04": "所測。忽有多人別置壇場。有何不可。俗",
    "T46n1912_002:0190b05": "人亦許等者。經云。趣道場時應如比丘法",
    "T46n1912_002:0190b06": "修行淨行。具三法衣楊枝澡水食器坐具。既",
    "T46n1912_002:0190b07": "云趣道場時。故知出道場時須備俗服。經",
    "T46n1912_002:0190b08": "云。其法衣者出常隨身。若離二丈得罪無",
    "T46n1912_002:0190b09": "量。阿難言。若辭家時用剃頭不。佛言不也。",
    "T46n1912_002:0190b10": "今時行事少分剃頂未見所出。阿難言。若",
    "T46n1912_002:0190b11": "爾。何用三衣。佛言。三衣者。一名單縫。二名",
    "T46n1912_002:0190b12": "俗服。出家衣者作三世佛法儀式。俗服者出",
    "T46n1912_002:0190b13": "道場時著。三衣者入道場時著尺寸不離。",
    "T46n1912_002:0190b14": "若離此衣得障道罪。前云二丈謂餘二衣。",
    "T46n1912_002:0190b15": "但云得罪不云障道。縫字平聲。言單縫者",
    "T46n1912_002:0190b16": "不許却刺。若却刺者即是大僧受持之衣。",
    "T46n1912_002:0190b17": "是故此衣應須別造。世有借出家人衣者",
    "T46n1912_002:0190b18": "深為未可。故知雖制三衣非出家服。口說",
    "T46n1912_002:0190b19": "默中云異口同音者。於日初分謂晨朝時。",
    "T46n1912_002:0190b20": "眾中應取音聲明了者以為先導。導者聲",
    "T46n1912_002:0190b21": "絕餘人接和。十佛者在百錄中。謂過去雲雷",
    "T46n1912_002:0190b22": "音王佛等并七佛。方等父母者。經云。雷音菩",
    "T46n1912_002:0190b23": "薩得離魔已。白華聚言。持是陀羅尼來救",
    "T46n1912_002:0190b24": "我令我增壽。佛法中生如死已還生。汝是",
    "T46n1912_002:0190b25": "諸法母。華聚言。我非諸法母。是陀羅尼乃可",
    "T46n1912_002:0190b26": "為父乃可為母。故知此陀羅尼即是實相。",
    "T46n1912_002:0190b27": "實相即具權實二智。故是父母能生方等正",
    "T46n1912_002:0190b28": "空故也。十法王子者。佛為法王菩薩為子。",
    "T46n1912_002:0190b29": "即文殊等。百錄及南山行儀並列十二菩薩。",
    "T46n1912_002:0190c01": "即彼經初列眾菩薩皆名法王子也。言百",
    "T46n1912_002:0190c02": "錄者。大師在世未有此指。大師滅後章安",
    "T46n1912_002:0190c03": "等集師事跡。都有百條。故云百錄。說止觀",
    "T46n1912_002:0190c04": "時寺猶未置。即治定時寺已成竟。已撰百",
    "T46n1912_002:0190c05": "錄故有此指。三業供養者。身翹跪口宣唱意",
    "T46n1912_002:0190c06": "運想。南山云。自古相傳無別準的如斯置",
    "T46n1912_002:0190c07": "立。運想事儀具如天台普賢懺中。禮請者。皆",
    "T46n1912_002:0190c08": "須意地精誠身儀設禮。禮法理須雙膝前詣",
    "T46n1912_002:0190c09": "雙肘續施後方額扣。肝膽委地想佛足下施",
    "T46n1912_002:0190c10": "手承足如對目前。互跪之儀三處翹聳。曲",
    "T46n1912_002:0190c11": "身合掌目注真容。近代澆漓都無跪相。慢",
    "T46n1912_002:0190c12": "幢未折業海難傾。尚縱穢軀安期大道。陳",
    "T46n1912_002:0190c13": "悔者。陳者列也。說也。別則憶先所犯。通則",
    "T46n1912_002:0190c14": "無始已來。隨意廣宣任己智力。不遲不疾",
    "T46n1912_002:0190c15": "者。必使行旋與呪俱盡。思惟者具如意止",
    "T46n1912_002:0190c16": "觀中。從第二時者謂於晨朝。第一周竟。第二",
    "T46n1912_002:0190c17": "周初不須召請。直爾禮佛。意止觀者。南山",
    "T46n1912_002:0190c18": "儀中修觀之法。謹依於此不敢別施。今先",
    "T46n1912_002:0190c19": "明實相觀法。次明歷事觀法。然歷事觀法經",
    "T46n1912_002:0190c20": "論皆爾。非獨今文。如大經云頭為殿堂等。",
    "T46n1912_002:0190c21": "法華云。忍辱衣等。淨名中法喜妻等。大論中",
    "T46n1912_002:0190c22": "師子吼等。何但釋教俗典亦然。如東阿王問",
    "T46n1912_002:0190c23": "子華曰。君子亦有耘乎。子華曰。夫拔藜莠",
    "T46n1912_002:0190c24": "養家苗者。農人之耘也。修正性改惡行。君",
    "T46n1912_002:0190c25": "子之耘也。盤特掃箒支佛華飛。並是託事見",
    "T46n1912_002:0190c26": "理之明文也。人不見之。但謂大師內合而",
    "T46n1912_002:0190c27": "已。初文云思惟者。正觀也。摩訶等者正境",
    "T46n1912_002:0190c28": "也。顯非偏小故名為大。一切法即一切",
    "T46n1912_002:0190c29": "法。故名為祕。一法攝一切法。故名為要。體",
    "T46n1912_002:0191a01": "遮三惑性持三智。非二邊偏。故名為正。正",
    "T46n1912_002:0191a02": "體無相故名為空。經言下次明觀法。經云。",
    "T46n1912_002:0191a03": "佛為雷音說於華聚昔因緣已。又云。過去",
    "T46n1912_002:0191a04": "有佛名栴檀華。彼佛去世甚久。我於彼時",
    "T46n1912_002:0191a05": "如汝無異。彼有菩薩名曰上首。作一乞",
    "T46n1912_002:0191a06": "士入城乞食。時有比丘名曰恒伽。謂乞",
    "T46n1912_002:0191a07": "士言。汝從何來。答言。我從真實中來。又",
    "T46n1912_002:0191a08": "問。何謂真實。答曰。寂滅相故名為真實。又",
    "T46n1912_002:0191a09": "問。寂滅相中有所求無所求耶。答曰。無所",
    "T46n1912_002:0191a10": "求。又問。無所求者何用求耶。答言。無所",
    "T46n1912_002:0191a11": "求中吾故求之。又問。無所求中何用求耶。",
    "T46n1912_002:0191a12": "答。有所求者一切皆空。得者亦空。著者亦",
    "T46n1912_002:0191a13": "空。實者亦空求者亦空。語者亦空問者亦空。",
    "T46n1912_002:0191a14": "寂滅涅槃一切虛空分界亦復皆空。吾為如",
    "T46n1912_002:0191a15": "是次第空法而求真實。又問。菩薩於何處",
    "T46n1912_002:0191a16": "求。答。於六波羅蜜中求。恒伽聞已賣身供",
    "T46n1912_002:0191a17": "養。上首又為說陀羅尼。聞已復問。云何奉",
    "T46n1912_002:0191a18": "持。上首乃說三七日法。具如今文所列方",
    "T46n1912_002:0191a19": "法。今文略出應準彼廣。亦應可知。修觀法",
    "T46n1912_002:0191a20": "中又迴無所求文以在後者。為欲結諸無",
    "T46n1912_002:0191a21": "所求文故也。今此中意借彼觀文成今三",
    "T46n1912_002:0191a22": "昧。求者。謂求三昧之人。著者。謂於三昧",
    "T46n1912_002:0191a23": "生著之人。實者。謂於能行所行計我我所。",
    "T46n1912_002:0191a24": "來者。謂行三昧者往來出入。語問者等準",
    "T46n1912_002:0191a25": "說可知。此與大品十八空同者。引例也。何",
    "T46n1912_002:0191a26": "故來去乃至涅槃一切皆空。亦如大品十八",
    "T46n1912_002:0191a27": "空中何法不空。十八空至第五卷釋。大經",
    "T46n1912_002:0191a28": "下又引大經空義亦同。如來涅槃尚自皆空。",
    "T46n1912_002:0191a29": "況餘法耶。故二十四云。佛告德王。汝言見",
    "T46n1912_002:0191b01": "空空是無法為何所見。菩薩實無所見。若",
    "T46n1912_002:0191b02": "有見者不見佛性。不能修習般若波羅蜜。",
    "T46n1912_002:0191b03": "不入涅槃。菩薩不但因空見般若亦空。六",
    "T46n1912_002:0191b04": "波羅蜜五陰如來大涅槃等一切皆空。如來",
    "T46n1912_002:0191b05": "昔在迦毘羅城。語阿難言。汝莫愁惱。阿難",
    "T46n1912_002:0191b06": "言。我今親屬皆悉殄滅。云何不愁。如來與",
    "T46n1912_002:0191b07": "我同生此城。俱同釋種親戚眷屬。云何如來",
    "T46n1912_002:0191b08": "獨不憂惱顏色更顯。我復告言。汝見城有",
    "T46n1912_002:0191b09": "我見空寂。汝見親戚。我修空故悉無所見。",
    "T46n1912_002:0191b10": "以是因緣我更光顯。以此下歷事修觀中。",
    "T46n1912_002:0191b11": "先約經名方便次約尊容道具。初方等下先",
    "T46n1912_002:0191b12": "約經名修觀。令求下次約方便修觀。事儀",
    "T46n1912_002:0191b13": "既先求夢王。習觀亦先修空假。託事作觀",
    "T46n1912_002:0191b14": "且言先修。不別而別即勝別也。謂先修不",
    "T46n1912_002:0191b15": "可得空及以事儀之假。由此方便以入袒",
    "T46n1912_002:0191b16": "持。場是所依故表淨境。世以治穀及以祭",
    "T46n1912_002:0191b17": "所俱名曰場。說文云。不耕曰場。詩云。九月",
    "T46n1912_002:0191b18": "築場圃以治穀。今依淨境以治五住故曰",
    "T46n1912_002:0191b19": "道場。亦是等者。場是所嚴。能嚴雖多不出",
    "T46n1912_002:0191b20": "定慧。供具雖眾不出動與不動故也。究竟",
    "T46n1912_002:0191b21": "戒香遍塗實理。觀陰本空為免子縛。無緣",
    "T46n1912_002:0191b22": "慈陰故遍法界。翻三惑迷觀惑法界。迷即",
    "T46n1912_002:0191b23": "法界故名不離。戒香普熏智燈圓照。與淨",
    "T46n1912_002:0191b24": "境等方云普遍。覺智之佛棲理境空。觀於",
    "T46n1912_002:0191b25": "逆順二十四支。從境立數云二十四。如法",
    "T46n1912_002:0191b26": "華中觀於無明乃至老死。觀無明滅至老死",
    "T46n1912_002:0191b27": "滅。如此並是順觀因緣。中含五十四云。老",
    "T46n1912_002:0191b28": "死緣生乃至無明。無明緣行乃至老死。是",
    "T46n1912_002:0191b29": "為逆順觀因緣生。老死滅乃至無明滅。無明",
    "T46n1912_002:0191c01": "滅乃至老死滅。是為逆順觀因緣滅。是則",
    "T46n1912_002:0191c02": "逆順因緣生滅。俱有二十四番覺了智也。境",
    "T46n1912_002:0191c03": "雖寄昔智必依圓。餚饌眾味如法華經鹽",
    "T46n1912_002:0191c04": "醋之屬。彼文喻權今以助實。寂爾稱體如",
    "T46n1912_002:0191c05": "衣在身。對忍為名故立瞋號。瞋含諸惑全",
    "T46n1912_002:0191c06": "翻曰新。七日觀於袒持如以七智觀實。",
    "T46n1912_002:0191c07": "所除如惑能洗曰觀。身無垢故能所俱淨。",
    "T46n1912_002:0191c08": "師亦所依故同諦義。亦依所觀逆順數故。",
    "T46n1912_002:0191c09": "立二十四無作道共。屬對名呪義立此名。",
    "T46n1912_002:0191c10": "設法不差故云屬對。呪破三道不差曰",
    "T46n1912_002:0191c11": "對。瓔珞十種者。本業瓔珞觀法緣起中。觀",
    "T46n1912_002:0191c12": "十二緣有十種。一我見不二。二心為。三無",
    "T46n1912_002:0191c13": "明。四相緣。五助成。六三業。七三世。八三苦。",
    "T46n1912_002:0191c14": "九性空。十緣生。彼經具釋不能具錄。次明",
    "T46n1912_002:0191c15": "破障中事理具如第四懺淨中說。具於事",
    "T46n1912_002:0191c16": "理方懺三道。文云等者。引證事理也。虛空",
    "T46n1912_002:0191c17": "藏神呪經云。若大比丘志心方等誦陀羅",
    "T46n1912_002:0191c18": "尼。一千四百遍乃一懺。如是次第八十七日",
    "T46n1912_002:0191c19": "行道。比丘尼四十九遍一懺。九十七日行",
    "T46n1912_002:0191c20": "道。沙彌沙彌尼信男信女四百遍一懺。四十",
    "T46n1912_002:0191c21": "七日行道。若諸菩薩八百遍一懺。六十七日",
    "T46n1912_002:0191c22": "行道。經中隨眾各有小呪。初文既以七日",
    "T46n1912_002:0191c23": "為期。復云行道。八十七日等。即是八十個",
    "T46n1912_002:0191c24": "七乃至六十個七。儀則具如七日行法。但呪",
    "T46n1912_002:0191c25": "不同耳。尼眾皆須大僧為生。如是懺者皆",
    "T46n1912_002:0191c26": "論夷罪。犯此罪竟佛法死人。今復清淨戒",
    "T46n1912_002:0191c27": "體還生。悔法若成罪無不滅。故云若不還生",
    "T46n1912_002:0191c28": "無有是處。然小乘教門尚不開懺。雖曰還",
    "T46n1912_002:0191c29": "生無任僧用。沙彌犯已懺成進具。大乘所",
    "T46n1912_002:0192a01": "許事可通行。儻聽大僧招姦來詐。況寶梁",
    "T46n1912_002:0192a02": "誠制足數無文。信大小區分聽制條別。小無",
    "T46n1912_002:0192a03": "懺重之說。仍成重罪未亡。安用大教懺夷",
    "T46n1912_002:0192a04": "以足小乘僧數。依大懺已內進已道。何須",
    "T46n1912_002:0192a05": "混濫以惑時情。眼等淨者。唯至六根方名",
    "T46n1912_002:0192a06": "相似苦道淨耳。第七日見十方佛者。彼經日",
    "T46n1912_002:0192a07": "日各有相狀。前苦道淨位在六根。此中不退",
    "T46n1912_002:0192a08": "位在初住。破於無明名煩惱淨。三障去即",
    "T46n1912_002:0192a09": "因緣樹壞等者。婆沙云。過去二支為根。現在",
    "T46n1912_002:0192a10": "五支為質。現在三支為華。未來二支為果。",
    "T46n1912_002:0192a11": "有華有果謂凡夫。無華有果謂學人。無",
    "T46n1912_002:0192a12": "華無果謂無餘。義推亦應更云少華有果",
    "T46n1912_002:0192a13": "謂學人。無華有果謂有餘。此乃藏通約界",
    "T46n1912_002:0192a14": "內說。若依寶性論緣相生壞四事俱無。方",
    "T46n1912_002:0192a15": "名永壞者。謂緣為根相為質。生為華壞",
    "T46n1912_002:0192a16": "為果。即界外兩種十二緣也。亦是五陰舍空",
    "T46n1912_002:0192a17": "等者。諸教不同。陰空亦異(云云)。今且置別以",
    "T46n1912_002:0192a18": "存於圓。淨名云。不觀色不觀色如。色假。",
    "T46n1912_002:0192a19": "如空。即雙非空假以顯中道也。四陰亦爾。",
    "T46n1912_002:0192a20": "大品云。色淨乃至識淨。大經金剛身品云。如",
    "T46n1912_002:0192a21": "來身者非陰界入不離陰界入非增非減",
    "T46n1912_002:0192a22": "等。皆是觀陰畢竟空也。故知因果俱明陰",
    "T46n1912_002:0192a23": "空。勸修中三分寶者。實相之理必無階降",
    "T46n1912_002:0192a24": "心行優劣故使差分。修望中下雖名全分。",
    "T46n1912_002:0192a25": "須分六即以判淺深。故彼經廣說功能文",
    "T46n1912_002:0192a26": "竟。次文結云。若能修行受持讀誦。當知是人",
    "T46n1912_002:0192a27": "全用寶者。若復有人但能讀誦。當知是人",
    "T46n1912_002:0192a28": "得中分寶。種種供養得下分寶。故知全分",
    "T46n1912_002:0192a29": "與須修行及讀誦等。據理亦應須兼供養。",
    "T46n1912_002:0192b01": "經中文殊廣說下分(云云)。若從地等者。經云。",
    "T46n1912_002:0192b02": "佛告舍利弗。有人捨頭目身體妻子七珍",
    "T46n1912_002:0192b03": "供養於我。不如有人禮拜此經。若人積寶",
    "T46n1912_002:0192b04": "滿四天下上至梵天供養於我。不如與",
    "T46n1912_002:0192b05": "持經者一食充軀若復有人積寶至到住",
    "T46n1912_002:0192b06": "界供養於我。不如持此章句一日一夜",
    "T46n1912_002:0192b07": "(云云)。但供養於中分寶人功德尚爾。況復",
    "T46n1912_002:0192b08": "供養得上分者。又如昔有長者名曰鳩留。",
    "T46n1912_002:0192b09": "不信因果。與五百俱行。遠見叢樹想是",
    "T46n1912_002:0192b10": "居家。到彼唯見樹神。作禮已說己饑渴。神",
    "T46n1912_002:0192b11": "即舉手五指自然出於飲食。甘美難言。食",
    "T46n1912_002:0192b12": "訖大哭。神問其故。答曰。有五百伴亦大飢",
    "T46n1912_002:0192b13": "渴。神令呼來如前與食眾人皆飽。長者問",
    "T46n1912_002:0192b14": "曰。何福所致。答。我本迦葉佛時極貧於城",
    "T46n1912_002:0192b15": "門磨鏡。每有沙門乞食。常以此指示分",
    "T46n1912_002:0192b16": "衛處及佛精舍。如是非一壽終生此。長者",
    "T46n1912_002:0192b17": "大悟。日飯八千僧。洮米汁流出城外可乘",
    "T46n1912_002:0192b18": "船。指示常人乞食之處其福尚爾。況親施",
    "T46n1912_002:0192b19": "食與持經者。次釋法華者。部屬醍醐不",
    "T46n1912_002:0192b20": "通餘教。初開章中言兼說默者。亦可言",
    "T46n1912_002:0192b21": "兼意止觀也。彼別行文但推四句。故今文",
    "T46n1912_002:0192b22": "中廣修象觀。以廣於彼。初引觀經以證有",
    "T46n1912_002:0192b23": "相。次引安樂行以證無相。觀經云。若有",
    "T46n1912_002:0192b24": "四眾八部誦大乘者。修大乘者。發大乘",
    "T46n1912_002:0192b25": "意者。樂見普賢色身者。樂見多寶釋迦及",
    "T46n1912_002:0192b26": "分身者。樂六根清淨者。當學是觀。此觀功",
    "T46n1912_002:0192b27": "德除諸障礙見上妙色。不入三昧但誦持",
    "T46n1912_002:0192b28": "故。故名有相。此經者具如安樂行一十八",
    "T46n1912_002:0192b29": "句。故知相與無相俱成方便。但隨宜樂為",
    "T46n1912_002:0192c01": "初入門。二經下釋相違意。安樂行下引兼具",
    "T46n1912_002:0192c02": "文。安樂行文四行之中。第一雖令觀一切",
    "T46n1912_002:0192c03": "空如實相等。文初又云。於後惡世護持讀",
    "T46n1912_002:0192c04": "說。第三文中云。於十方諸大菩薩。常應深",
    "T46n1912_002:0192c05": "心恭敬禮拜。所言等者。等取答問離惱亂",
    "T46n1912_002:0192c06": "等。觀經文中雖云讀誦亦兼無相。南岳下",
    "T46n1912_002:0192c07": "重引南岳理須具二。彼別出四安樂行偈",
    "T46n1912_002:0192c08": "文云。修習諸禪定得諸佛三昧。六根性清",
    "T46n1912_002:0192c09": "淨。菩薩學法華具足二種行。一者有相行。",
    "T46n1912_002:0192c10": "二者無相行。無相安樂行甚深妙禪定。觀察",
    "T46n1912_002:0192c11": "六情根。有相安樂行此依勸發品。散心誦法",
    "T46n1912_002:0192c12": "華不入禪三昧。坐立行一心念法華文字。",
    "T46n1912_002:0192c13": "行若成就者。即見普賢身。此亦一往分於二",
    "T46n1912_002:0192c14": "人。究竟而論二行互顯。特是下明此二人並",
    "T46n1912_002:0192c15": "是證前約方便說。引字胤音。人見文中借",
    "T46n1912_002:0192c16": "音作胤。便作子胤釋甚為可笑。引是發",
    "T46n1912_002:0192c17": "曲之端。亦可作吲。今之二行亦復如是。有",
    "T46n1912_002:0192c18": "相為序者。如南岳誦經感普賢等。智者道",
    "T46n1912_002:0192c19": "場見宿世等。無相為序者。亦如南岳一夏",
    "T46n1912_002:0192c20": "策觀具發諸禪等。智者一夏降魔進行等。",
    "T46n1912_002:0192c21": "妙證下判文元意。意在證法證於真似。似",
    "T46n1912_002:0192c22": "即近入相似位也。真即遠入初住位也。以",
    "T46n1912_002:0192c23": "初品中權實理即。第五中事理不二今歷文",
    "T46n1912_002:0192c24": "下歷事修觀者。例如大論二十八師子吼法",
    "T46n1912_002:0192c25": "門。大經二十七波利樹法門等。象身法門義",
    "T46n1912_002:0192c26": "甚委悉。但須尋文意趣次第。六通如下助",
    "T46n1912_002:0192c27": "道中明。八解如下禪境中說。四攝者。謂布",
    "T46n1912_002:0192c28": "施愛語利行同事。布施者如法求財常思行",
    "T46n1912_002:0192c29": "施。愛語者施已安處令住安樂。利行者自利",
    "T46n1912_002:0193a01": "利他平等攝取。同事者為利益故同其事",
    "T46n1912_002:0193a02": "業。又如行而說為布施。無染心說名愛語。",
    "T46n1912_002:0193a03": "授他無疲名利行。離過安他名同事。前是",
    "T46n1912_002:0193a04": "約財。後是約法。故云財法二施。應具四教",
    "T46n1912_002:0193a05": "開顯等意。故云引物多端(云云)。皆法華下結。",
    "T46n1912_002:0193a06": "如文。勸修中云肖者。說文云。骨法相似也。謂",
    "T46n1912_002:0193a07": "除彼不與佛乘骨法相似之者。次釋非行",
    "T46n1912_002:0193a08": "非坐中。初釋得名之由。由對四句故也。",
    "T46n1912_002:0193a09": "實通等者約行實說。次南岳大品並釋隨行",
    "T46n1912_002:0193a10": "立名。南岳即是別行一卷。名隨自意三昧",
    "T46n1912_002:0193a11": "者是也。具約四儀食及語默等。彼文問云。此",
    "T46n1912_002:0193a12": "出何經。答。出首楞嚴。故此下文釋諸善中。",
    "T46n1912_002:0193a13": "亦具別首楞嚴。大品云。若得是三昧。能令",
    "T46n1912_002:0193a14": "諸三昧變成無漏。如一斤石汁變千斤銅",
    "T46n1912_002:0193a15": "為金。智者亦有別行覺意三昧。雖復下會通",
    "T46n1912_002:0193a16": "也。雖有非行非坐等三名不同。秖是四儀",
    "T46n1912_002:0193a17": "修觀之法。今依下重依教釋名有所憑故。",
    "T46n1912_002:0193a18": "諸數下問也。大小乘經諸心所法其數非一。",
    "T46n1912_002:0193a19": "何故但以意為觀境。窮諸下答也。諸數既多",
    "T46n1912_002:0193a20": "不可遍列。意為能造舉一蔽諸。對境下",
    "T46n1912_002:0193a21": "釋意異名。觀於心性體同名異。墮心想見",
    "T46n1912_002:0193a22": "故有三別。乃至下文非一非異等。問。理性",
    "T46n1912_002:0193a23": "若是何故立三。如婆沙中問曰。此三何別。",
    "T46n1912_002:0193a24": "答。或別不別。言不別者。心即意識。如火名",
    "T46n1912_002:0193a25": "焰亦名為熾亦名燒薪。秖是一心有三差",
    "T46n1912_002:0193a26": "別。言有別者。名即差別。或云。過去名意未",
    "T46n1912_002:0193a27": "來名心現在名識。或云。在界名心在入名",
    "T46n1912_002:0193a28": "意在陰名識。或云。雜色名心如六道由",
    "T46n1912_002:0193a29": "心。繫屬名意如五根屬意。語想名識如分",
    "T46n1912_002:0193b01": "別屬識。俱舍云。集起名心籌量名意了別",
    "T46n1912_002:0193b02": "名識。且准小宗。此之三名尚是一法異名",
    "T46n1912_002:0193b03": "而已。是故今云三一合散不可定執。如是",
    "T46n1912_002:0193b04": "等者欲觀略斥。心想見倒者。婆沙云。無常謂",
    "T46n1912_002:0193b05": "常想顛倒心顛倒見顛倒我樂淨等。亦復如",
    "T46n1912_002:0193b06": "是。舊云。四陰之中三心無倒識心有倒。有",
    "T46n1912_002:0193b07": "云。識心無倒三心有倒。謂想有想倒受有",
    "T46n1912_002:0193b08": "心倒行有見倒。有云。通在四心。識有心",
    "T46n1912_002:0193b09": "倒想受有想倒行有見倒。有云。初心妄計",
    "T46n1912_002:0193b10": "名心倒。次心想成名想倒。想成外執名見",
    "T46n1912_002:0193b11": "倒。初婆沙釋。正當今文墮心想見倒以見",
    "T46n1912_002:0193b12": "三異。執為常等不名為覺。覺了此倒非",
    "T46n1912_002:0193b13": "一異相。唯觀法性方名為覺。覺者了知下",
    "T46n1912_002:0193b14": "正立觀也。三名相望都成六句。具出般舟",
    "T46n1912_002:0193b15": "三昧經也。分別三名既斥為非。應觀其體",
    "T46n1912_002:0193b16": "性離名字。故六句中言非有者即是體同。",
    "T46n1912_002:0193b17": "言非無者即是名異。復應勿計名體同異。",
    "T46n1912_002:0193b18": "故復結云非一說三非三說一。餘各散等準",
    "T46n1912_002:0193b19": "此可知。若知名非名下。總有六句複疎重",
    "T46n1912_002:0193b20": "釋。此六並是雙非雙照。假名及性皆不可得。",
    "T46n1912_002:0193b21": "若寄此文立三觀者。非一立三假也。非",
    "T46n1912_002:0193b22": "三說一空也。名非名性非性中也。餘五準",
    "T46n1912_002:0193b23": "此。於此複疎能達心性。方是不可思議三",
    "T46n1912_002:0193b24": "諦妙境。若觀下立名之意。意能遍造故但觀",
    "T46n1912_002:0193b25": "意則攝一切。若破下例破諸使。如是圓觀",
    "T46n1912_002:0193b26": "非但觀意為諸法本。亦破無明諸惑之源。",
    "T46n1912_002:0193b27": "故知非但意攝一切。亦乃意即無明。無明去",
    "T46n1912_002:0193b28": "時諸惑安在。故云皆去。故諸下攝略結名。",
    "T46n1912_002:0193b29": "雖有諸名及以諸數。今但立名覺意三昧",
    "T46n1912_002:0193c01": "者良由於此。隨自下二名既是覺意異名。其",
    "T46n1912_002:0193c02": "名雖殊義同覺意。就此下開章也。夫有累",
    "T46n1912_002:0193c03": "之形絕事時寡。上三三昧緣具誠難。若不隨",
    "T46n1912_002:0193c04": "境用觀意起即觀。三性無遺四運推檢。歷",
    "T46n1912_002:0193c05": "緣對境咸會一如。安有剋於大道之期。初",
    "T46n1912_002:0193c06": "諸經中初明此章攝廣。次正釋。先請觀音",
    "T46n1912_002:0193c07": "亦屬方等。文通三乘。故意止觀中具出三",
    "T46n1912_002:0193c08": "相。若用二十五三昧義唯圓別。先約事儀。",
    "T46n1912_002:0193c09": "請字二音。受施為淨音。諮尊為請音。今文",
    "T46n1912_002:0193c10": "正當第二義也。請具三義。一自二他三護",
    "T46n1912_002:0193c11": "正法。經中初託優波斯那即是自請。月蓋是",
    "T46n1912_002:0193c12": "為他。七言偈是護法。亦應具於三十六句。",
    "T46n1912_002:0193c13": "今文但是顯機顯應。亦冥亦顯機顯應。請又",
    "T46n1912_002:0193c14": "三義。延請為身業。祈請為口業。願請即意",
    "T46n1912_002:0193c15": "業。又五體是身業。四偈是口業。繫念是意業。",
    "T46n1912_002:0193c16": "又延是請人。祈是請法。願總人法。機既",
    "T46n1912_002:0193c17": "開三應亦應爾。三業亦應各有二句機應",
    "T46n1912_002:0193c18": "不同。前三三昧準此例知。觀音之名亦約四",
    "T46n1912_002:0193c19": "悉逗物不同。具如法華疏普門品委釋。又",
    "T46n1912_002:0193c20": "準觀音疏明方法云。舊分為十。一嚴淨道",
    "T46n1912_002:0193c21": "場。二作禮。三燒香散華。四繫念。五具楊枝。",
    "T46n1912_002:0193c22": "六請三寶。七誦呪。八披陳。九禮拜。十坐禪。",
    "T46n1912_002:0193c23": "準前方等皆應事理二解。今文十意事理亦",
    "T46n1912_002:0193c24": "足次第少別。具在百錄。設楊枝等者。以觀",
    "T46n1912_002:0193c25": "世音左手把楊枝右手持澡瓶。是故請者",
    "T46n1912_002:0193c26": "須備二物。若作所表者。楊枝拂動以表慧。",
    "T46n1912_002:0193c27": "淨水澄渟以表定。五體投地者如僧常行。",
    "T46n1912_002:0193c28": "準地持阿含皆以雙膝雙肘及頂至地。名",
    "T46n1912_002:0193c29": "五體投地亦曰五輪。五處圓故。況下五悔中",
    "T46n1912_002:0194a01": "如樹崩倒。又理觀解者。觀音疏云。若起五",
    "T46n1912_002:0194a02": "陰離薩婆若名為平立。左足如色右足如",
    "T46n1912_002:0194a03": "受。左手如想右手如行。頭如識。若入薩婆",
    "T46n1912_002:0194a04": "若成於五分名為投地。戒如色。定如受。慧",
    "T46n1912_002:0194a05": "如想。解脫如行。解脫知見如識。應具明所",
    "T46n1912_002:0194a06": "以思之可知。繫念數息者。今文依經但至",
    "T46n1912_002:0194a07": "十數。疏中因息而起諸行。何者。息風是色。",
    "T46n1912_002:0194a08": "領納此息。緣想此息。諸數是行。心王是識。",
    "T46n1912_002:0194a09": "此觀息中五陰四念成聲聞法。若觀息是過",
    "T46n1912_002:0194a10": "去無明因緣成現報息乃至未來。是名觀",
    "T46n1912_002:0194a11": "息成緣覺法。又不受著息名檀。不起不",
    "T46n1912_002:0194a12": "善名尸。能數此息名忍。念念相續名進。",
    "T46n1912_002:0194a13": "在緣不亂名禪。分別風喘明識邪正",
    "T46n1912_002:0194a14": "名智。此名觀息成六度菩薩法。若觀息成",
    "T46n1912_002:0194a15": "無相等慧是名數息成通教法。見息不空",
    "T46n1912_002:0194a16": "不俗中道佛性前後觀之。是別教法。若觀",
    "T46n1912_002:0194a17": "此息一心三諦。是圓教法。數息既爾諸行例",
    "T46n1912_002:0194a18": "然。乃至餘文亦應分別。三稱三寶者。表除",
    "T46n1912_002:0194a19": "三障。委明行法具在百錄及正行儀并彼經",
    "T46n1912_002:0194a20": "中。故云可尋經補益。今文及百錄正行儀並",
    "T46n1912_002:0194a21": "不錄四行偈。偈云。",
    "T46n1912_002:0194a22": "　願救我苦厄　　大悲覆一切",
    "T46n1912_002:0194a23": "　普放淨光明　　滅除癡暗瞑",
    "T46n1912_002:0194a24": "　為免毒害苦　　煩惱及眾病",
    "T46n1912_002:0194a25": "　必來至我所　　施我大安樂",
    "T46n1912_002:0194a26": "　我今稽首禮　　聞名救厄者",
    "T46n1912_002:0194a27": "　我今自歸依　　世間慈悲父",
    "T46n1912_002:0194a28": "　唯願必定來　　愍我三毒苦",
    "T46n1912_002:0194a29": "　施我今世樂　　及與大涅槃",
    "T46n1912_002:0194b01": "此四偈中初二正請。次二結請。初又二。初",
    "T46n1912_002:0194b02": "一總請。次一別請。初行又二。初句唯自請。次",
    "T46n1912_002:0194b03": "三通自他。苦厄者謂六根患。覆一切者。不",
    "T46n1912_002:0194b04": "獨舍離通於十界。次二句請治癡。次別請",
    "T46n1912_002:0194b05": "中請除三障。毒即是業。煩惱如文。眾病",
    "T46n1912_002:0194b06": "是報。樂是涅槃。涅槃即三德。三德破三障。",
    "T46n1912_002:0194b07": "結如文。誦此四偈為轉障緣。亦為入觀相",
    "T46n1912_002:0194b08": "應之本。故須略識。又誦三篇呪者。呪文在",
    "T46n1912_002:0194b09": "請觀音經。若修行者往彼尋之。發露洗浣",
    "T46n1912_002:0194b10": "者。如有垢衣應須洗浣發露如示人。事儀",
    "T46n1912_002:0194b11": "如灰汁。理觀如清水。理體如淨衣。藏垢不",
    "T46n1912_002:0194b12": "悔永入惡道。午前等者。方猶法也。日夜二",
    "T46n1912_002:0194b13": "時各取初分。故曰午前及初夜也。餘謂四",
    "T46n1912_002:0194b14": "時。必依常儀不可廢也。經云下正明修觀。",
    "T46n1912_002:0194b15": "初約六塵及以五陰而為觀者。初觀六塵。",
    "T46n1912_002:0194b16": "雖引大集如空如心名猶通總。據下觀陰",
    "T46n1912_002:0194b17": "但離性相成聲聞空。是故次須修於幻化",
    "T46n1912_002:0194b18": "及實觀也。地無堅者下次觀五陰。於中先",
    "T46n1912_002:0194b19": "觀色陰。色即四大。初觀地大。地是事堅因",
    "T46n1912_002:0194b20": "緣所成有本非有。而情謂有有即是堅。故",
    "T46n1912_002:0194b21": "於地大起情執堅。今寄事堅以破情堅故",
    "T46n1912_002:0194b22": "云有是堅義。無等二句及餘三大例之可",
    "T46n1912_002:0194b23": "知。彼經因優波斯那問身子答。答中云。當",
    "T46n1912_002:0194b24": "觀地大無堅水大不住風大無礙。從顛倒",
    "T46n1912_002:0194b25": "生。火大不實假因緣生。受想行識一一性",
    "T46n1912_002:0194b26": "相同於四大。皆悉入於如實之際。優波斯那",
    "T46n1912_002:0194b27": "得四大定通達五陰。得羅漢果。今文準經",
    "T46n1912_002:0194b28": "以義開拓委作觀法。故於四大各以四性",
    "T46n1912_002:0194b29": "推令如空。末代鈍根不同佛日。故依中論",
    "T46n1912_002:0194c01": "觀於二空。如地大中初句云有是堅義。此",
    "T46n1912_002:0194c02": "則但謂地是定有。為防轉計三句破之。計",
    "T46n1912_002:0194c03": "云。有既是堅。無何得堅。乃至轉入第四句",
    "T46n1912_002:0194c04": "計非有非無亦謂無堅。今並破之無非計",
    "T46n1912_002:0194c05": "堅。然此地大本非四句。無堅名字因情謂",
    "T46n1912_002:0194c06": "堅。故用四句寄堅破執。三大準地思之",
    "T46n1912_002:0194c07": "可知。是名破色陰以入性空。如初地大中",
    "T46n1912_002:0194c08": "云畢竟不可得。次水大風大中並云亦不",
    "T46n1912_002:0194c09": "住無四句。亦不住不可說中。並相空文也。",
    "T46n1912_002:0194c10": "唯火大中相空文略。受等四陰性相準此亦",
    "T46n1912_002:0194c11": "應可見。問。推前三大並用有等四句破",
    "T46n1912_002:0194c12": "之。至火大文乃用自等四句破者何耶。答。",
    "T46n1912_002:0194c13": "有二義故。一者依經。經云火大不實從因",
    "T46n1912_002:0194c14": "緣生。因緣宜作自他名說。二者名異義同。",
    "T46n1912_002:0194c15": "有秖是自無秖是他。乃至雙非秖是無因。經",
    "T46n1912_002:0194c16": "文存略餘陰不說。應云受無領納性不可",
    "T46n1912_002:0194c17": "得。若謂受是有有是領納。乃至謂受是非",
    "T46n1912_002:0194c18": "有非無亦是領納。乃至識是了別亦復如是。",
    "T46n1912_002:0194c19": "具足應如第五卷中破假四句。如是觀者是",
    "T46n1912_002:0194c20": "聲聞法。即以真諦名為如實。問。若聲聞法",
    "T46n1912_002:0194c21": "應觀四諦。答。陰是苦諦性執是集。觀法是",
    "T46n1912_002:0194c22": "道。實際是滅。觀陰既爾下次明緣覺觀法。始",
    "T46n1912_002:0194c23": "自無明終至老死。皆如谷響悉破性相。何",
    "T46n1912_002:0194c24": "者。若有四句。即是無明乃至老死。若入實",
    "T46n1912_002:0194c25": "際名空觀成。觀慧之本等者。若無觀慧乃",
    "T46n1912_002:0194c26": "成無益苦行故也。是故須用如幻等觀得",
    "T46n1912_002:0194c27": "性相空入如實際。實際有二。二乘依通通",
    "T46n1912_002:0194c28": "即真諦。別圓依中不與小共。今且從通。至",
    "T46n1912_002:0194c29": "下六字三陀羅尼方從中道。況下文觀惡純",
    "T46n1912_002:0195a01": "用圓觀。應知今文本意在圓。銷伏下約三",
    "T46n1912_002:0195a02": "陀羅尼對破三障。言銷伏者。銷謂銷除伏",
    "T46n1912_002:0195a03": "名調伏。報障之毒螫害行人。以此總持能",
    "T46n1912_002:0195a04": "銷伏之。毘舍離人下明破障功能。經云。爾",
    "T46n1912_002:0195a05": "時毘舍離國一切人民遇大惡病。一者眼赤",
    "T46n1912_002:0195a06": "如血。二者兩耳出膿。三者鼻中流血。四者",
    "T46n1912_002:0195a07": "舌噤無聲。五者所食之物變成麁澁。六識",
    "T46n1912_002:0195a08": "閉塞猶如醉人。疏云。五根病故意識昏迷。故",
    "T46n1912_002:0195a09": "云六識乃至如醉。經云。有五夜叉吸人精",
    "T46n1912_002:0195a10": "氣。疏云。如是病鬼從五根入。傷壞病者",
    "T46n1912_002:0195a11": "名五夜叉。經云。爾時長者名曰月蓋。與其",
    "T46n1912_002:0195a12": "同類五百長者俱詣佛所。而白佛言。此國",
    "T46n1912_002:0195a13": "人民遇大惡病。良醫耆婆盡其道術所不",
    "T46n1912_002:0195a14": "能救。唯願世尊救斯病者。佛告長者。去",
    "T46n1912_002:0195a15": "此不遠西方有佛名無量壽。彼有菩薩名",
    "T46n1912_002:0195a16": "觀世音及大勢至。恒以大悲救濟苦厄。汝",
    "T46n1912_002:0195a17": "今當請。說此語時即於光中見無量壽佛",
    "T46n1912_002:0195a18": "及二菩薩。如來力故佛及菩薩俱到此城。住",
    "T46n1912_002:0195a19": "城門閫放光照之。於是長者說四行偈。稱",
    "T46n1912_002:0195a20": "三寶名誦陀羅尼。平復如本。疏云。西方極",
    "T46n1912_002:0195a21": "遠那云不遠。有云。於凡為遠於聖不遠。今",
    "T46n1912_002:0195a22": "云。若機合時雖遠而近。若機未熟雖近而",
    "T46n1912_002:0195a23": "遠。問。何故但西請耶。答。若約五行西方主",
    "T46n1912_002:0195a24": "金是決斷義。若約四諦東集南苦西道北",
    "T46n1912_002:0195a25": "滅。西方屬道是能通義。若爾。與法華疏東",
    "T46n1912_002:0195a26": "西馳走以譬苦集不相違耶。答。各隨義便",
    "T46n1912_002:0195a27": "亦不相違。彼則因果相對以配。則東集西苦",
    "T46n1912_002:0195a28": "南道北滅。此約因果次第相生。各有所以",
    "T46n1912_002:0195a29": "以成所表。若約方所者。日從東出而沒於",
    "T46n1912_002:0195b01": "西。表東土釋迦能生物善。西土彌陀除眾",
    "T46n1912_002:0195b02": "生惑。無量壽者。有云。佛有生法二身。二土",
    "T46n1912_002:0195b03": "二佛俱有生法二身。於生身中隨化緣故。",
    "T46n1912_002:0195b04": "此壽有量彼壽無量。有作本跡釋有作真",
    "T46n1912_002:0195b05": "應釋。見應跡不能除障。見真本則能除",
    "T46n1912_002:0195b06": "障。此並不然。但隨機宜以此為因以彼",
    "T46n1912_002:0195b07": "為緣。不須別解。問。何故請三。答。機緣在",
    "T46n1912_002:0195b08": "三。若約所表者。佛表法身觀音表智勢至",
    "T46n1912_002:0195b09": "表福。通論俱具且從別說。問。何故請三經",
    "T46n1912_002:0195b10": "題從一。答。智能銷毒即破惑義。從義便",
    "T46n1912_002:0195b11": "故。故且題一。佛說銷伏陀羅尼已云。若有",
    "T46n1912_002:0195b12": "四部持是菩薩名及誦呪者。一切不善如",
    "T46n1912_002:0195b13": "火燒薪。破惡下次明破惡業陀羅尼。釋名",
    "T46n1912_002:0195b14": "可知。破梵行下次明功能。經云。破梵行人",
    "T46n1912_002:0195b15": "作十惡業。聞此呪時蕩除糞穢還得清淨。",
    "T46n1912_002:0195b16": "設有業障諸惡不善。稱菩薩名誦陀羅尼。",
    "T46n1912_002:0195b17": "即破業障現前見佛。六字下次釋六字陀",
    "T46n1912_002:0195b18": "羅尼。言六字者。他云。稱三寶名一寶二字。",
    "T46n1912_002:0195b19": "謂佛陀達磨僧伽。有人云。三寶為三字。觀",
    "T46n1912_002:0195b20": "世音為三字。此皆無有標章結句。是故不",
    "T46n1912_002:0195b21": "用。疏案經文應為三種六字之義。一約果",
    "T46n1912_002:0195b22": "報以為六字。說偈竟云。有四部眾聞此六",
    "T46n1912_002:0195b23": "字。即廣說六道拔苦功能。次約修因以為",
    "T46n1912_002:0195b24": "六字。如優波斯那聞六字章句令觀心脈。",
    "T46n1912_002:0195b25": "即廣明六妙門。三約六根以為六字。如舍",
    "T46n1912_002:0195b26": "利弗在寒林中答斯那問云眼與色相應",
    "T46n1912_002:0195b27": "等。即廣說六根。三文之後一一結云聞此",
    "T46n1912_002:0195b28": "六字章句故也。故六字義不出此三。今文正",
    "T46n1912_002:0195b29": "用初後二義。大悲等言今家義立。淨於下明",
    "T46n1912_002:0195c01": "六字功能。於中初文先約能破根本之惑。",
    "T46n1912_002:0195c02": "三毒是根名三毒根。此三能生一切不善理",
    "T46n1912_002:0195c03": "通一切。故今此文淨三毒根。能見佛道。又",
    "T46n1912_002:0195c04": "以無明為三毒根。是故破已能見佛道。六",
    "T46n1912_002:0195c05": "字即是下正釋六字功能。能破六道三障二",
    "T46n1912_002:0195c06": "十五有。成二十五王三昧。言六道者。諸論",
    "T46n1912_002:0195c07": "及阿含正法念廣明其相。大論三十三問云。",
    "T46n1912_002:0195c08": "云何六道復云五道。答。佛去世後五百年中",
    "T46n1912_002:0195c09": "部別不同。各迴佛經以從己義。故使修羅",
    "T46n1912_002:0195c10": "一道有無不同。此中雖通云三障輕重不",
    "T46n1912_002:0195c11": "同。是故須云六道三障。地獄從義立名。謂",
    "T46n1912_002:0195c12": "地下之獄名為地獄。梵云捺落迦。此云苦",
    "T46n1912_002:0195c13": "具。八寒八熱等具如釋籤第四。鬼者。梵云",
    "T46n1912_002:0195c14": "闍梨哆此云祖父。爾雅云。鬼者歸也。尸子",
    "T46n1912_002:0195c15": "曰。古者名死人為歸人。又云。人神曰鬼地",
    "T46n1912_002:0195c16": "神曰祇天神曰靈。有云。飢餓謂餓鬼也。恒",
    "T46n1912_002:0195c17": "被驅使。此趣在閻浮下五百由旬。有閻浮",
    "T46n1912_002:0195c18": "界是根本處。亦有住閻浮洲者。有德者住",
    "T46n1912_002:0195c19": "華果樹林無德者住不淨中。東西二洲亦有",
    "T46n1912_002:0195c20": "鬼。北洲唯有威德者。諸天亦有。隨生處形。",
    "T46n1912_002:0195c21": "俗中有阮籍兄孫瞻。每執無鬼論。忽有客",
    "T46n1912_002:0195c22": "詣之言及鬼神之事。客乃理屈作色曰。鬼",
    "T46n1912_002:0195c23": "神者古今賢聖共許。君何獨言無。即僕是鬼",
    "T46n1912_002:0195c24": "也。遂變形而滅。又阮咸有從子修亦執無",
    "T46n1912_002:0195c25": "鬼。有論者云。人死為鬼。君何獨言無。曰。",
    "T46n1912_002:0195c26": "今有見鬼者。言著生時衣。若人有鬼衣亦",
    "T46n1912_002:0195c27": "有鬼耶。論者伏焉。此亦論者不達鬼化為",
    "T46n1912_002:0195c28": "衣。令似彼人生時所著。俗雖說有非委",
    "T46n1912_002:0195c29": "悉知。故俗教中但見人畜少分。不見餘之",
    "T46n1912_002:0196a01": "四道。故孔子云。生與人事此尚未知。死與",
    "T46n1912_002:0196a02": "鬼神我為能測。畜生者褚究許六向究三反",
    "T46n1912_002:0196a03": "並通若非褚六音即六畜也。謂牛馬雞豕",
    "T46n1912_002:0196a04": "犬羊則攝趣不盡。今通論此道不局六",
    "T46n1912_002:0196a05": "也。婆沙云。旁生形旁行旁故云旁生。或云",
    "T46n1912_002:0196a06": "遍有。遍五道中有之故也。無明多者不過",
    "T46n1912_002:0196a07": "畜生。又大論以三類攝之。謂晝行夜行晝",
    "T46n1912_002:0196a08": "夜行。又三。謂水陸空。長含廣明。阿修羅者。",
    "T46n1912_002:0196a09": "阿之言無。修羅云天。彼非天故。又修羅此",
    "T46n1912_002:0196a10": "云端正。彼無端正故云也。又云無酒。世界",
    "T46n1912_002:0196a11": "初成住須彌頂亦有宮殿。後光音天下如",
    "T46n1912_002:0196a12": "是展轉至第五天。修羅瞋便避之無住處",
    "T46n1912_002:0196a13": "下生此。又嫉佛說法。佛為諸天說四念處",
    "T46n1912_002:0196a14": "則說五念。佛說三十七品則說三十八品。",
    "T46n1912_002:0196a15": "常為曲心所覆。猜者疑懼也。詩傳云。以色",
    "T46n1912_002:0196a16": "曰妬。以行曰忌。害賢曰嫉。疑如後釋。故",
    "T46n1912_002:0196a17": "知修羅嫉賢忌行。人者。梵云摩[少/兔]賒此云",
    "T46n1912_002:0196a18": "意。人中所作皆先意思。易曰。唯人為萬物",
    "T46n1912_002:0196a19": "之靈。禮云。人者天地之心五行之端。此亦未",
    "T46n1912_002:0196a20": "知五道故也。婆沙云。五道多慢莫過於",
    "T46n1912_002:0196a21": "人。又云。五道中能息意者亦不過人。住處",
    "T46n1912_002:0196a22": "有四。破人三障而云天人者。以人道中",
    "T46n1912_002:0196a23": "有事理故。故加之以天方伏於人。言丈",
    "T46n1912_002:0196a24": "夫者。人長一丈故曰丈夫。此則指人中最",
    "T46n1912_002:0196a25": "勝者。方名丈夫。白虎通曰。夫者扶也。以道",
    "T46n1912_002:0196a26": "扶接故也。今亦如是。以理扶之方名丈夫。",
    "T46n1912_002:0196a27": "見佛性理方名丈夫。故涅槃曰。見佛性者",
    "T46n1912_002:0196a28": "雖是女人亦名男子。男子即丈夫也。若據",
    "T46n1912_002:0196a29": "此意。天道亦應有第一義天為事理二釋。",
    "T46n1912_002:0196b01": "天者。俗釋如第一卷。俗亦未識三界諸天。",
    "T46n1912_002:0196b02": "是故但以清濁分之。今釋典中所言天者。",
    "T46n1912_002:0196b03": "亦名最勝亦名光明。欲色無色(云云)。標主得",
    "T46n1912_002:0196b04": "臣者。大梵天王為三界主。餘皆屬臣。今但",
    "T46n1912_002:0196b05": "標主攝得臣下。臣者男子之賤稱。讓主為",
    "T46n1912_002:0196b06": "貴故也。此六得名或從對治。如四惡趣及",
    "T46n1912_002:0196b07": "人初釋也。或從理說如人後釋。天從便宜。",
    "T46n1912_002:0196b08": "廣六下約二十五三昧中。云如幻等四者。",
    "T46n1912_002:0196b09": "南用如幻東用日光西用月光北用熱焰。",
    "T46n1912_002:0196b10": "不動等十七者欲界用六色界用七無色用",
    "T46n1912_002:0196b11": "四。欲六者。不動破四王難伏破忉利。悅意",
    "T46n1912_002:0196b12": "破夜摩青色破兜率。黃色破化樂赤色破",
    "T46n1912_002:0196b13": "他化。色界七者。白色破初禪。種種破梵王。",
    "T46n1912_002:0196b14": "雙破二禪。雷音破三禪。霔雨破四禪。照鏡",
    "T46n1912_002:0196b15": "破那含。如虛空破無想。無色四者。無礙破",
    "T46n1912_002:0196b16": "空處。常破識處。樂破不用處。我破非想非",
    "T46n1912_002:0196b17": "非想處。二十五有總為頌曰。四域四惡趣六",
    "T46n1912_002:0196b18": "欲并梵王。四禪四無色無想五那含。二十五",
    "T46n1912_002:0196b19": "三昧破二十五有。在大經聖行品。具如玄",
    "T46n1912_002:0196b20": "文第四卷釋。此經通三乘下結成三乘用觀",
    "T46n1912_002:0196b21": "不同。六道二十五有其義一也。以由能觀",
    "T46n1912_002:0196b22": "智不同故分三人別。雖曰三乘教應分",
    "T46n1912_002:0196b23": "四。前明二乘之法。此法即與兩菩薩共。今",
    "T46n1912_002:0196b24": "破二十五有見於我性。故菩薩乘中唯在",
    "T46n1912_002:0196b25": "別圓。破障通三破有則別。自調者從因為",
    "T46n1912_002:0196b26": "名。自度者從果為名。殺賊者從義立名。謂",
    "T46n1912_002:0196b27": "害物曰賊。為聖人之患害故也。爾雅云。蟲",
    "T46n1912_002:0196b28": "食苗節為賊。三界結蟲食無漏苗。故阿羅",
    "T46n1912_002:0196b29": "漢翻為殺賊。福厚等者。百劫修福故云福",
    "T46n1912_002:0196c01": "厚。福多助智是故根利。若起下由起大悲",
    "T46n1912_002:0196c02": "緣如實際得不退轉。此位應在初住初地",
    "T46n1912_002:0196c03": "念不退也。問。若爾。何故彼經云。佛告堅意。",
    "T46n1912_002:0196c04": "首楞嚴定非初地所得乃至非九地所得。",
    "T46n1912_002:0196c05": "唯第十地乃能得之。答。此是別教教道之說。",
    "T46n1912_002:0196c06": "以首楞嚴名健相故。故非下地之所能得。",
    "T46n1912_002:0196c07": "圓義具如第一卷末。初心尚得觀於涅槃。",
    "T46n1912_002:0196c08": "豈不得觀首楞嚴耶。七佛八菩薩等者次",
    "T46n1912_002:0196c09": "約諸經。七佛神呪經中。初明七佛各有陀",
    "T46n1912_002:0196c10": "羅尼。及說功能以為懺法。次文明八菩薩。",
    "T46n1912_002:0196c11": "一文殊。二虛空藏。三觀世音。四救脫。五跋陀",
    "T46n1912_002:0196c12": "和。六大勢至。七堅勇。八釋摩男。亦各有神",
    "T46n1912_002:0196c13": "呪及功能悔法。乃至經下文復有普賢菩薩",
    "T46n1912_002:0196c14": "等及八龍王。亦各有滅罪呪。又如七佛俱胝",
    "T46n1912_002:0196c15": "陀羅尼。及瑜伽中八大菩薩各有陀羅尼。謂",
    "T46n1912_002:0196c16": "觀音勢至普賢文殊虛空藏金剛藏除障蓋彌",
    "T46n1912_002:0196c17": "勒。虛空藏八百日塗廁者。廁謂間雜也。人",
    "T46n1912_002:0196c18": "之間上其處雜穢故名也。虛空藏經云。未來",
    "T46n1912_002:0196c19": "世中善毘尼者應教眾生說治罪法。有三",
    "T46n1912_002:0196c20": "十五佛救世大悲。須立道場具諸供養先",
    "T46n1912_002:0196c21": "禮十方佛。稱三十五佛名別稱大悲虛空",
    "T46n1912_002:0196c22": "藏名。何者。虛空藏頂上有天冠。冠中有如",
    "T46n1912_002:0196c23": "意珠。冠中有三十五佛現。是菩薩結加趺",
    "T46n1912_002:0196c24": "坐。或時現作一切色像。行者若於夢中若",
    "T46n1912_002:0196c25": "坐禪中見此相時。以摩尼珠印印行者臂",
    "T46n1912_002:0196c26": "上作滅罪字。若得此相還入僧中如法說",
    "T46n1912_002:0196c27": "戒。南山行儀亦用此文。若準此意足數可",
    "T46n1912_002:0196c28": "矣。故付法藏中滅重罪已。時人名為清淨",
    "T46n1912_002:0196c29": "律師。若優婆塞得字不障受戒。故鈔主依",
    "T46n1912_002:0197a01": "之對俗辨邊非無憑據。若不得字空中唱",
    "T46n1912_002:0197a02": "言罪滅罪滅。又無此相知毘尼人。夢見",
    "T46n1912_002:0197a03": "虛空藏告言毘尼薩。毘尼薩者。其比丘及優",
    "T46n1912_002:0197a04": "婆塞更令懺悔。一日至七日禮三十五佛。",
    "T46n1912_002:0197a05": "菩薩力故其罪輕微。知法者復教八百日塗",
    "T46n1912_002:0197a06": "廁。日日告言。汝作不淨事。一心塗治一切",
    "T46n1912_002:0197a07": "廁勿令人知。塗已洗浴禮三十五佛。稱虛",
    "T46n1912_002:0197a08": "空藏名。向十二部經。五體投地自說罪咎。",
    "T46n1912_002:0197a09": "又經三七日應集親友於佛像前稱三十",
    "T46n1912_002:0197a10": "五佛名。文殊賢劫菩薩為作證明。白四羯磨",
    "T46n1912_002:0197a11": "如前更受。此亦是犯重失戒之文。若不失",
    "T46n1912_002:0197a12": "者如何悔已令其更受。經云。佛告波離。汝",
    "T46n1912_002:0197a13": "為未來無慚多犯者。應作如此懺悔方法。",
    "T46n1912_002:0197a14": "具在南山儀中。言集親友者應非俗眷。比",
    "T46n1912_002:0197a15": "有犯重之徒直來受者未見益方。若受後",
    "T46n1912_002:0197a16": "生慚猶勝沈俗。自謂不捨。來入僧中。根本",
    "T46n1912_002:0197a17": "既無。坐次安在。此文且順虛空藏意。若准",
    "T46n1912_002:0197a18": "律文一支一境雖復已壞。餘支餘境猶轉如",
    "T46n1912_002:0197a19": "故。是故依律坐次非無。◎",
    "T46n1912_002:0197a20": "止觀輔行傳弘決卷第二之二",
    "T46n1912_002:0197a23": "止觀輔行傳弘決卷第二之三",
    "T46n1912_002:0197a25": "唐毘陵沙門湛然述",
    "T46n1912_002:0197a26": "◎次歷諸善中。先分別四運者。運者動也。",
    "T46n1912_002:0197a27": "從未至欲從欲至正從正至已。故通云動",
    "T46n1912_002:0197a28": "也。又國語云。陸載曰運水載曰漕。漕字常",
    "T46n1912_002:0197a29": "為九界四心所載。故名為運。今攝九運令",
    "T46n1912_002:0197b01": "入佛運。仍觀佛運不出九運。佛運之體體",
    "T46n1912_002:0197b02": "性本無。是故應須分別四運。此分別門冠",
    "T46n1912_002:0197b03": "下作受。若不先辨觀心無託。故云心識無",
    "T46n1912_002:0197b04": "形以四相分別。又為世人多謂生心為妄。",
    "T46n1912_002:0197b05": "須觀滅心非妄。都不觀之。謂為無生謬之",
    "T46n1912_002:0197b06": "甚也。世習禪者皆觀無生。不知無生為在",
    "T46n1912_002:0197b07": "何處。為先有耶為先無耶。先有則已證無",
    "T46n1912_002:0197b08": "生。先無如何名觀。若知九界而為觀境。則",
    "T46n1912_002:0197b09": "菩薩界已起未起。尚須觀察況復餘耶。今",
    "T46n1912_002:0197b10": "言已未約緣內外有心無心。有心無心從",
    "T46n1912_002:0197b11": "來有漏。豈容據此判生無生。如人防火一",
    "T46n1912_002:0197b12": "切俱防。若但防發不防未防。必為未發之",
    "T46n1912_002:0197b13": "火所燒。觀已未心實為防於欲生正生。無",
    "T46n1912_002:0197b14": "生觀人但知觀於正起之心令心不起。不",
    "T46n1912_002:0197b15": "知觀於未起之心。心體本無。無既本無。起",
    "T46n1912_002:0197b16": "亦非起。此對人間六塵起滅生無生心。如",
    "T46n1912_002:0197b17": "此滅心尚不自識。況識欲色無色等心。況",
    "T46n1912_002:0197b18": "復析體及偏小等。圓無生心尚須觀察。況復",
    "T46n1912_002:0197b19": "餘耶。又觀四運者是隨自意中從未從事",
    "T46n1912_002:0197b20": "而修觀法。如常坐等或唯觀理。謂一切法",
    "T46n1912_002:0197b21": "無非法性。是故當知修三昧者。於此二",
    "T46n1912_002:0197b22": "途一不可廢。故占察經云。觀有二種。一者",
    "T46n1912_002:0197b23": "唯識謂一切唯心。二者實觀謂觀真如。唯",
    "T46n1912_002:0197b24": "識歷事真如觀理。今文觀於十界四運。義",
    "T46n1912_002:0197b25": "當占察一切唯心。故今文云。能了此四即",
    "T46n1912_002:0197b26": "入無相。若也次第觀十四運名思議境。能",
    "T46n1912_002:0197b27": "達九界即佛法界名不思議。仍須發心乃至",
    "T46n1912_002:0197b28": "離愛。方成一家入道之相。故傅大士獨自詩",
    "T46n1912_002:0197b29": "云。獨自作問我心中何所著。巡檢四運併",
    "T46n1912_002:0197c01": "無生。千端萬緒何能縛。當知無垢大士亦以",
    "T46n1912_002:0197c02": "四運而為心要。大士雖即不云十界。既云",
    "T46n1912_002:0197c03": "萬緒意亦兼諸。如下六十四句展轉推尋。",
    "T46n1912_002:0197c04": "是故大士亦云巡檢。言一相無相者。九界",
    "T46n1912_002:0197c05": "四相皆不可得。名為一相。一相自無名為",
    "T46n1912_002:0197c06": "無相。問下料簡已未二心。問意者。正斥他",
    "T46n1912_002:0197c07": "人但觀正起。故先問云。此二無心云何可",
    "T46n1912_002:0197c08": "觀答中二番。先答未念次答已念。二番皆",
    "T46n1912_002:0197c09": "有法譬合也。初法者。但是未起名之為無。",
    "T46n1912_002:0197c10": "既非永無是故須觀。如人下譬者。作與不",
    "T46n1912_002:0197c11": "作自約前事。事雖有無人不可滅。心亦下",
    "T46n1912_002:0197c12": "合也。念與未念自約前緣。緣雖有無心不",
    "T46n1912_002:0197c13": "可滅。心既不滅因茲廣能起一切心。是故",
    "T46n1912_002:0197c14": "觀之不令緣惑惑即九界觀入佛心。作作",
    "T46n1912_002:0197c15": "兩字俱在祖餓反。作所作事名為作作。次",
    "T46n1912_002:0197c16": "念已下第二番答。望事為己心不可無。如",
    "T46n1912_002:0197c17": "人下譬。念已下合。次問者。引金剛經三世",
    "T46n1912_002:0197c18": "之心皆不可得。已即過去未即未來現在尚",
    "T46n1912_002:0197c19": "無。云何乃云觀三世心。答中先總非之。若",
    "T46n1912_002:0197c20": "過去下別答也。先牒前難。次云何下正答。",
    "T46n1912_002:0197c21": "如汝所問不觀三世。云何聖人觀三世心。",
    "T46n1912_002:0197c22": "鬼神下舉劣顯勝。云何下反斥也。鬼神下類",
    "T46n1912_002:0197c23": "尚知三世。豈佛法中令無三世。問。鬼神云",
    "T46n1912_002:0197c24": "何知三世耶。答。如婆沙中有鬼入女人身",
    "T46n1912_002:0197c25": "中。呪師問云。何故惱他。答。是女人五百生",
    "T46n1912_002:0197c26": "中與我為怨常斷我命。我亦常斷其命(知過去也)",
    "T46n1912_002:0197c27": "若捨怨心我亦捨之。時人語女可捨怨心。",
    "T46n1912_002:0197c28": "女言已捨。鬼觀女心口雖言捨心中不捨。",
    "T46n1912_002:0197c29": "即斷女命(知現在也)既知自他過現未來准此應",
    "T46n1912_002:0198a01": "知。防未來怨故殺現在。又如地獄其類更",
    "T46n1912_002:0198a02": "下。亦知過去。如云昔為婆羅門國王為我",
    "T46n1912_002:0198a03": "說法不肯信受致受斯苦。又知由造其",
    "T46n1912_002:0198a04": "罪入地獄等。鬼及地獄尚知因果隔生三",
    "T46n1912_002:0198a05": "世。云何行人不識剎那生滅三世。龜毛兔角",
    "T46n1912_002:0198a06": "見者。以此二物喻於斷見。汝引三世俱不",
    "T46n1912_002:0198a07": "可得。即謂無心如彼二物一向全無。此名",
    "T46n1912_002:0198a08": "斷見。故成論云。兔角龜毛鹽香蛇足及風色",
    "T46n1912_002:0198a09": "等。是名為無。此取走兔水龜為喻。若飛兔",
    "T46n1912_002:0198a10": "陸龜容有毛角。故大經云。如水龜毛如走",
    "T46n1912_002:0198a11": "兔角。當知下結也。此三世心為觀境者。非",
    "T46n1912_002:0198a12": "斷非常。何者。不常故無實。不斷故可觀。",
    "T46n1912_002:0198a13": "不以不實而云永無。以不實故可為觀",
    "T46n1912_002:0198a14": "境。故引偈者。凡佛所說皆非斷常。如何起",
    "T46n1912_002:0198a15": "於斷滅見耶。若起下結斥。起斷滅見無所",
    "T46n1912_002:0198a16": "觀境。觀境既無。一切因果萬行俱失。是故須",
    "T46n1912_002:0198a17": "觀已未二心。故知汝所引經不閑教旨。所",
    "T46n1912_002:0198a18": "言三世不可得者。但言無實誰謂永無。是",
    "T46n1912_002:0198a19": "故當知佛法二諦。俗諦故有。真諦故無。不",
    "T46n1912_002:0198a20": "可以無而難於有。是故金剛觀其俗諦。俗",
    "T46n1912_002:0198a21": "體不實名不可得。行者下勸進也。既知心",
    "T46n1912_002:0198a22": "有十界四運隨起而觀。善惡即是六趣諸念",
    "T46n1912_002:0198a23": "通於四聖。不住九界却觀九界乃名反",
    "T46n1912_002:0198a24": "照。又善惡者示善惡事皆須觀察。是故下文",
    "T46n1912_002:0198a25": "即以善惡歷於作受而為觀境。故歷十界",
    "T46n1912_002:0198a26": "以顯無住。次歷下正約諸善。初示捨廣從",
    "T46n1912_002:0198a27": "略。次明歷十二事意。約十二事共論檀。",
    "T46n1912_002:0198a28": "受謂領納所領六塵。作謂為作為此六相。",
    "T46n1912_002:0198a29": "問。默何名作。答。作默相者。不出十界。初",
    "T46n1912_002:0198b01": "言若有諸塵等者。塵生受故令有塵者約",
    "T46n1912_002:0198b02": "受起觀。故云須捨。雖以捨標初必六度具",
    "T46n1912_002:0198b03": "足。廣如後解。若無財物等者。財物雖多不",
    "T46n1912_002:0198b04": "出六塵。故無財物且置諸塵但專六作",
    "T46n1912_002:0198b05": "以具六度。修六作者非不觀塵。隨疆修",
    "T46n1912_002:0198b06": "觀。是故互說。三正釋中先受次作。作受共",
    "T46n1912_002:0198b07": "修事中檀善令成法界。下各論六亦復如",
    "T46n1912_002:0198b08": "是。方乃名為隨自意觀。受中三觀。先空次",
    "T46n1912_002:0198b09": "假後明中觀。初空觀中又先牒四運而為",
    "T46n1912_002:0198b10": "觀境。又反觀下正明空觀中。云內出不待",
    "T46n1912_002:0198b11": "因緣者。此逐語便。應云內出因不待緣。所",
    "T46n1912_002:0198b12": "觀下空觀成相。問。淨名云。所觀色與盲等。今",
    "T46n1912_002:0198b13": "云何言所觀如空能觀如盲。答。淨名云所",
    "T46n1912_002:0198b14": "正顯於能。能如盲故所見如空。所見空故",
    "T46n1912_002:0198b15": "能則如盲。彼譯者巧以所辨能。今釋彼意",
    "T46n1912_002:0198b16": "故分能所。空明各各無見等者。眼見色時五",
    "T46n1912_002:0198b17": "緣和合方能見之。謂空明根境識耳鼻舌身",
    "T46n1912_002:0198b18": "不假明緣。餘之四緣與眼不別。今文語略",
    "T46n1912_002:0198b19": "故不云識。亦是識具如上諸緣而得成",
    "T46n1912_002:0198b20": "見。不同小乘或言識見或言根見。因緣下",
    "T46n1912_002:0198b21": "次明假觀。初文牒前空觀從緣生法能為",
    "T46n1912_002:0198b22": "十界而作通因。又以無間滅意以之為因。",
    "T46n1912_002:0198b23": "根塵空明以之為緣。因緣和合生於眼識。",
    "T46n1912_002:0198b24": "眼識因緣生意識者。眼識為因亦以根塵空",
    "T46n1912_002:0198b25": "明為緣。無間次第生於意識。依於意識",
    "T46n1912_002:0198b26": "有眼識者。祇由意識無間滅因成於意根。",
    "T46n1912_002:0198b27": "對餘境時復生眼識。是故二識更互為因。",
    "T46n1912_002:0198b28": "次別明十界。初四趣中眼識能見等者。此依",
    "T46n1912_002:0198b29": "經部。附近小乘故云識見。由此展轉更互",
    "T46n1912_002:0198c01": "因緣。如是次第生於十界。貪染於色等者。",
    "T46n1912_002:0198c02": "貪為惑本毀戒墮獄。毀戒具如篇聚持犯",
    "T46n1912_002:0198c03": "中明。實愛言不墮諂誑故。計我我所等者。",
    "T46n1912_002:0198c04": "問。一切凡夫誰得免者。而獨判屬畜生四",
    "T46n1912_002:0198c05": "運。答。語通意別。若齊聖斷者此屬通意。此",
    "T46n1912_002:0198c06": "中即以眷屬為所。次人天中。他惠我色不",
    "T46n1912_002:0198c07": "與不取等者。他惠乃取離不與取。下句顯上",
    "T46n1912_002:0198c08": "成他惠義。不惠不取故云不與不取。以禮",
    "T46n1912_002:0198c09": "亡財名為他惠。若為父母夫主佛法之所",
    "T46n1912_002:0198c10": "護者。不惠而取名不與取。他惠復離非時",
    "T46n1912_002:0198c11": "非處非理非量及衒賣等。別論雖爾通意可",
    "T46n1912_002:0198c12": "知。餘色餘塵餘界皆爾。是故須明仁讓等",
    "T46n1912_002:0198c13": "五。讓者義也。貞者正也。清正自守即是禮也。",
    "T46n1912_002:0198c14": "動中規矩故也。明即是智有權變故。餘名",
    "T46n1912_002:0198c15": "同舊。五常若具五戒必全。十善若備十惡必",
    "T46n1912_002:0198c16": "息。始為欲界地居人天。欲界空居及色無色",
    "T46n1912_002:0198c17": "文略不論。觀四運下明二乘四運。文中先",
    "T46n1912_002:0198c18": "舉四念處觀顯聲聞乘。無常故生滅。不淨",
    "T46n1912_002:0198c19": "故不住。苦故三受。無我故不自在。次因緣",
    "T46n1912_002:0198c20": "一句顯支佛界。觀已下菩薩界中開三菩薩。",
    "T46n1912_002:0198c21": "例如下文諸思議境菩薩亦三。初是六度。自",
    "T46n1912_002:0198c22": "愍故傷己。愍彼故觀他。所以者何下釋六",
    "T46n1912_002:0198c23": "度相。捨不能亡一句寄斥三藏兼明通意。",
    "T46n1912_002:0198c24": "斥三藏者亦兼凡夫。以諸凡夫亦行事度。",
    "T46n1912_002:0198c25": "雖即不及三藏菩薩約不能亡其義等故。",
    "T46n1912_002:0198c26": "今觀下正明通觀。三事皆空者。此中三事隨",
    "T46n1912_002:0198c27": "境起觀非謂施者及財物等。應云根塵及",
    "T46n1912_002:0198c28": "以受者。金剛下引證也。經云不住正當不",
    "T46n1912_002:0198c29": "住六塵行施。若不住塵即是不住根及",
    "T46n1912_002:0199a01": "受者。布施既爾餘五亦然。又塵即財物見塵",
    "T46n1912_002:0199a02": "空故施受俱空。故知兩處三事義等。如人下",
    "T46n1912_002:0199a03": "舉譬也。住相如暗則智眼不開。不能見於",
    "T46n1912_002:0199a04": "一切無相。空智如眼不住如日。有日眼故",
    "T46n1912_002:0199a05": "見三事空。故知無著與空慧二義相須。方",
    "T46n1912_002:0199a06": "能見於三事空也。乃至六十二見一切皆空。",
    "T46n1912_002:0199a07": "故云種種。直言下重消經意。經被利根直",
    "T46n1912_002:0199a08": "言不見。以語略故相猶難解。故今更釋不",
    "T46n1912_002:0199a09": "住四句方名不住。乃至不住六十二見。",
    "T46n1912_002:0199a10": "名無相檀。故知前文無四相者。秖是離於",
    "T46n1912_002:0199a11": "六十二見成於金剛離我人等。名為菩薩。",
    "T46n1912_002:0199a12": "非獨初果破見而已。故知但是真諦無相。",
    "T46n1912_002:0199a13": "言六十二見者。大經二十八釋第八功德",
    "T46n1912_002:0199a14": "中云。謂離五事即五見也。因是五見生六",
    "T46n1912_002:0199a15": "十二。章安云。此有二意。一者我見有五十",
    "T46n1912_002:0199a16": "六。謂欲界五陰各計四句合為二十。色界",
    "T46n1912_002:0199a17": "亦爾。無色除色但有十六。故知三界合五十",
    "T46n1912_002:0199a18": "六。邊見有六三界各二。謂斷常見添前合",
    "T46n1912_002:0199a19": "成六十二見。二者三世五陰各計斷常。用",
    "T46n1912_002:0199a20": "有無二見而為根本。此准大論六十八文。",
    "T46n1912_002:0199a21": "謂色如去等四句四陰亦然。合二十句。此即",
    "T46n1912_002:0199a22": "計過去世也。又計色常等四句四陰亦然。",
    "T46n1912_002:0199a23": "合二十句。此即計現在也。又計色有邊等",
    "T46n1912_002:0199a24": "四句四陰亦然。合二十句。即計未來也。一",
    "T46n1912_002:0199a25": "一句下皆云神及世間。三世六十并有無二。",
    "T46n1912_002:0199a26": "論釋云。凡夫取著計有神我。若計常者修",
    "T46n1912_002:0199a27": "福滅罪。若計無常者為世名利故有所",
    "T46n1912_002:0199a28": "作。亦常亦無常者。秖是雙計初二二句。故",
    "T46n1912_002:0199a29": "於神我以計麁細為第三句。計神麁者身",
    "T46n1912_002:0199b01": "死無常。計神細者身死不滅。計雙非者見",
    "T46n1912_002:0199b02": "計第三二俱有過。何者。常則不變猶如虛",
    "T46n1912_002:0199b03": "空風雨不動。若無常者則有變動。如雨在",
    "T46n1912_002:0199b04": "皮則有爛壞。離此二過以我心故復說有",
    "T46n1912_002:0199b05": "神。神但非常非無常耳。佛言。四皆邪見。此",
    "T46n1912_002:0199b06": "即計神也。世間即是國土。是故神於世間",
    "T46n1912_002:0199b07": "亦有四見。言計常者。問言。土若本無。計應",
    "T46n1912_002:0199b08": "有錯。世間是有何故邪見。答。破世間者。",
    "T46n1912_002:0199b09": "破常等想不破世間。如無目人以蛇莊",
    "T46n1912_002:0199b10": "嚴。有目語言蛇非瓔珞。破倒亦爾。現見無",
    "T46n1912_002:0199b11": "常不得言常。三四二句准說可知。有邊等",
    "T46n1912_002:0199b12": "者。外人求土不得其始即謂無終。無始中",
    "T46n1912_002:0199b13": "終則名無邊。計有此三即名有邊。如得",
    "T46n1912_002:0199b14": "禪者計八萬劫。三四二句准此可知。亦有",
    "T46n1912_002:0199b15": "人云。第三句者。八方有邊上下無邊。有云。上",
    "T46n1912_002:0199b16": "至有頂下至地獄而八方無邊。計神或如",
    "T46n1912_002:0199b17": "芥子等是。亦有計土及以神我互計有無",
    "T46n1912_002:0199b18": "成三四二句。准此可知。如去等者。如人彼",
    "T46n1912_002:0199b19": "來去至後世。名為如去。謂先世無來滅亦",
    "T46n1912_002:0199b20": "無去名不如去。若謂身死為去而神不去",
    "T46n1912_002:0199b21": "名第三句。見俱有過計第四句論文甚廣",
    "T46n1912_002:0199b22": "須住彼尋。若婆沙中亦立六十五見。即於",
    "T46n1912_002:0199b23": "五陰各計四陰以為我所。謂色是我。受是",
    "T46n1912_002:0199b24": "僕僮瓔珞窟宅。三陰亦然。合我及我所各",
    "T46n1912_002:0199b25": "十三句。五陰合為六十五句。故一一陰初一",
    "T46n1912_002:0199b26": "是我。三是我所。所以佛說離六十五。為說",
    "T46n1912_002:0199b27": "道品成聲聞道乃至菩提。故知破見得法",
    "T46n1912_002:0199b28": "不同。今此未具恒沙佛法。復能利他成通",
    "T46n1912_002:0199b29": "菩薩。方始度於分段彼岸。言一切法趣者。",
    "T46n1912_002:0199c01": "此中通教何故亦云一切法趣。然但云趣不",
    "T46n1912_002:0199c02": "云是趣不過及不可得。故屬通教。所以一",
    "T46n1912_002:0199c03": "切法趣之言其名猶通。如玄文云。周行十方",
    "T46n1912_002:0199c04": "界還是瓶處如。今下文處處引一切法趣等",
    "T46n1912_002:0199c05": "以證三諦。其意則圓。又用彼論非專一文。",
    "T46n1912_002:0199c06": "以從義故不可執文。大品云。一切法趣一",
    "T46n1912_002:0199c07": "法。大論兩文共釋此句。初云。云何菩薩為",
    "T46n1912_002:0199c08": "世間趣故發菩提心。菩薩為眾生說色趣",
    "T46n1912_002:0199c09": "空。乃至種智。為眾生故說色非趣非不",
    "T46n1912_002:0199c10": "趣。乃至種智。次文云。為眾生故說一切法",
    "T46n1912_002:0199c11": "趣空無相願是趣不過。何以故。是空無相",
    "T46n1912_002:0199c12": "中趣不趣不可得故。初文以能趣為假。具",
    "T46n1912_002:0199c13": "歷色心乃至種智。故知具一切法即是假",
    "T46n1912_002:0199c14": "也。所趣為空非趣非不趣為中。次文以能",
    "T46n1912_002:0199c15": "從所為空。是趣不過為假。趣不趣不可得",
    "T46n1912_002:0199c16": "為中。此下諸文用語稍異者。中假二意全",
    "T46n1912_002:0199c17": "依論文。次但況出。故云一切法趣色色尚",
    "T46n1912_002:0199c18": "不可得。云何當有趣非趣等。何以故。一切",
    "T46n1912_002:0199c19": "法趣色能所皆假。色不可得一切法亦不可",
    "T46n1912_002:0199c20": "得。能所皆空。趣不趣不可得。即不住二邊",
    "T46n1912_002:0199c21": "正顯中道。言異意同。細思可見。又觀下即",
    "T46n1912_002:0199c22": "通教佛四運也。故四德之名義不關別。真諦",
    "T46n1912_002:0199c23": "如空不變故常。不受界內三苦故樂。不",
    "T46n1912_002:0199c24": "為六道起業故我。不為見思所污故淨。",
    "T46n1912_002:0199c25": "故知即是通佛四德。如是下出假四運。雖如",
    "T46n1912_002:0199c26": "通教觀於即空。空中具見十界四運。故云",
    "T46n1912_002:0199c27": "種種。此屬別教。故云假名。若以向四德為",
    "T46n1912_002:0199c28": "圓佛界。菩薩文中全無恒沙別教相狀。故通",
    "T46n1912_002:0199c29": "佛四德但云虛空乃至不染等。至此方云假",
    "T46n1912_002:0200a01": "名四運。若空下中道四運。故知中道必須即",
    "T46n1912_002:0200a02": "於十界空假而辨中者。方名圓中。中即佛",
    "T46n1912_002:0200a03": "界對前成十。所以前九義當思議。佛界即",
    "T46n1912_002:0200a04": "當不可思議。例中餘之五塵但以圓心覺",
    "T46n1912_002:0200a05": "了三諦(云云)。次觀下約六作者。莊周亦云出",
    "T46n1912_002:0200a06": "處語默。出處即行住坐臥。然莊周不云以",
    "T46n1912_002:0200a07": "為觀境。今具三觀空觀准前意亦可見而",
    "T46n1912_002:0200a08": "由下假觀也。由心動役為十界由。謂由此",
    "T46n1912_002:0200a09": "心為何事故而行住等。故諸為字皆去聲",
    "T46n1912_002:0200a10": "呼。毀戒獄也。誑他鬼也。眷屬畜也。勝他修",
    "T46n1912_002:0200a11": "也。義讓人也。善即十善欲天也。禪即四禪色",
    "T46n1912_002:0200a12": "天也。略無無色涅槃二乘也。慈悲去六度菩",
    "T46n1912_002:0200a13": "薩也。方便去通菩薩也。怳[怡-台+兩]者無形不實貌",
    "T46n1912_002:0200a14": "也。舉足下足與空相應。故亡能所及以近",
    "T46n1912_002:0200a15": "遠。凡有所作若有一念不應於空。名為唐",
    "T46n1912_002:0200a16": "喪。如此下別教也。空心入假故云如此。攝",
    "T46n1912_002:0200a17": "空成假故云恒沙。文相既狹義亦兼於通",
    "T46n1912_002:0200a18": "教出假。向明通教但云空觀。不分三乘空",
    "T46n1912_002:0200a19": "假之別。又別教人指前九界故云如此。九",
    "T46n1912_002:0200a20": "界既空。空即九界故成別教恒沙佛法。又觀",
    "T46n1912_002:0200a21": "一運下中道觀也。非一非十准前說之。故法",
    "T46n1912_002:0200a22": "華下引證也。問。那引捨衣以證六作。答。文",
    "T46n1912_002:0200a23": "勢相從。總引捨服證作受檀。及引佛道以",
    "T46n1912_002:0200a24": "證圓中。前約下約十二事各論六者。先標",
    "T46n1912_002:0200a25": "同異。前十二事並且論檀是故云共。今一一",
    "T46n1912_002:0200a26": "事並具論六是故云各。又前共論檀於十",
    "T46n1912_002:0200a27": "二事。一一皆明十界檀相。今各論中准例亦",
    "T46n1912_002:0200a28": "應具足如前列十二事。一一皆明十界六",
    "T46n1912_002:0200a29": "度。文從略故。或時九界或但佛界。廣略互形",
    "T46n1912_002:0200b01": "共成圓意。又何但十二一一具六。六中一一",
    "T46n1912_002:0200b02": "各具於六。故一一度以五莊嚴。即是以五",
    "T46n1912_002:0200b03": "嚴檀乃至以五嚴智。能所合說皆名具六。",
    "T46n1912_002:0200b04": "諸大乘經首楞嚴大論大品等六度皆爾。故",
    "T46n1912_002:0200b05": "今准彼以明度相。今文所用即首楞嚴。亦",
    "T46n1912_002:0200b06": "如大品相攝品云。富樓那白佛。我今欲說",
    "T46n1912_002:0200b07": "菩薩之行。佛言。隨汝意說。乃廣說六度更",
    "T46n1912_002:0200b08": "互相顯。乃成六六三十六度。故云。或以施",
    "T46n1912_002:0200b09": "為名說諸波羅蜜。乃至或以般若為名說",
    "T46n1912_002:0200b10": "諸波羅蜜。五度入一從一為名。又攝大乘",
    "T46n1912_002:0200b11": "論互顯章。大瓔珞無斷品並與楞嚴意同。大",
    "T46n1912_002:0200b12": "論八十二問云。若皆互嚴。何故但以檀為首",
    "T46n1912_002:0200b13": "耶。答。攝生便故。貴賤乃至畜生檀能攝之。",
    "T46n1912_002:0200b14": "乃至宛轉為親。諸佛相好皆從施生。如此",
    "T46n1912_002:0200b15": "說者仍屬教道。若證道說無非法界。攝無",
    "T46n1912_002:0200b16": "前後誰論次第。初文以行中具六檀與能",
    "T46n1912_002:0200b17": "嚴文相次第。不假別說能嚴所嚴。初文云",
    "T46n1912_002:0200b18": "大悲眼等者。如勝天王云。菩薩行時視前",
    "T46n1912_002:0200b19": "六尺。雙犁扼地不左右視。不惱眾生。見諸",
    "T46n1912_002:0200b20": "眾生同一子想。視之無偏名大悲眼。故知",
    "T46n1912_002:0200b21": "菩薩視諸眾生。常欲與其一實之樂拔其",
    "T46n1912_002:0200b22": "二苦。眼視既爾五根例之。於菩薩得無畏者。",
    "T46n1912_002:0200b23": "正當無財運於六作。施無畏故。名之為",
    "T46n1912_002:0200b24": "檀。於眾生無所傷損者。稱理而觀不偏",
    "T46n1912_002:0200b25": "空假不壞實相。故云無損。損猶減也。即是",
    "T46n1912_002:0200b26": "央掘無減修也。見罪福法界名無罪福。不",
    "T46n1912_002:0200b27": "為空假所攝。名心想不起。想不起故名無",
    "T46n1912_002:0200b28": "動搖。遍一切處名為無住。陰即法界故亦",
    "T46n1912_002:0200b29": "不動。心無前思等者。念念稱理無橫計思",
    "T46n1912_002:0200c01": "後方覺了。故起信云。覺知前念起惡。能止",
    "T46n1912_002:0200c02": "後念令其不起。雖復名覺即是不覺。思即",
    "T46n1912_002:0200c03": "法界能覺者誰。雖是不覺即名為覺。一切",
    "T46n1912_002:0200c04": "法中等者。念念法界是故不為生滅所間。",
    "T46n1912_002:0200c05": "不得身心等者。不得二邊邊即中故。禪中",
    "T46n1912_002:0200c06": "既爾前後例然。語異意同。善須思擇。無受等",
    "T46n1912_002:0200c07": "者。不領受邊。不念著中。不味涅槃。不亂",
    "T46n1912_002:0200c08": "生死。行時頭等六分者。行時如影。不謂更",
    "T46n1912_002:0200c09": "有二手二足身及頭異也。如雲如影如下十",
    "T46n1912_002:0200c10": "喻中說。雖俱法界而有去來。去來無實名",
    "T46n1912_002:0200c11": "如影等。不同通教幻化即空。無生死之生",
    "T46n1912_002:0200c12": "涅槃之滅。二乘空斷凡夫計常。五陰即是畢",
    "T46n1912_002:0200c13": "竟空舍。是故無復二邊縛脫。具如下正指",
    "T46n1912_002:0200c14": "楞嚴以是互嚴之式。彼經佛告堅意。云何",
    "T46n1912_002:0200c15": "於一念中行於六度。答曰。是菩薩一切悉",
    "T46n1912_002:0200c16": "捨心無貪著名檀。心善寂滅畢竟無惡名",
    "T46n1912_002:0200c17": "尸。知法盡相於諸塵中而無所傷名羼",
    "T46n1912_002:0200c18": "提。勤觀擇心能知離相名毘梨耶。畢竟善",
    "T46n1912_002:0200c19": "寂調伏其心名禪那。知心無心通達心相",
    "T46n1912_002:0200c20": "名般若。今文博附彼經文意。是故與彼大",
    "T46n1912_002:0200c21": "同小異。問。文語既通。如何得知彼文在圓",
    "T46n1912_002:0200c22": "而引來證圓。答。經中佛為堅意廣明次第",
    "T46n1912_002:0200c23": "文竟。佛問堅意。云何一念具行六度。堅意",
    "T46n1912_002:0200c24": "乃以此文答佛。故知次第之後釋圓明矣。",
    "T46n1912_002:0200c25": "不見經意便謂此釋而為臆斷。是故近代",
    "T46n1912_002:0200c26": "釋義全棄此文。使後學者圓行靡託。今文",
    "T46n1912_002:0200c27": "准彼歷一切法無非無作六度相也。故法",
    "T46n1912_002:0200c28": "華云。仁者受是法施珍寶瓔珞。瓔珞是財。財",
    "T46n1912_002:0200c29": "即法故。又行中下重辨禪慧二波羅蜜。皆先",
    "T46n1912_002:0201a01": "舉過後明其德。初文即是舉禪過也。雖曰",
    "T46n1912_002:0201a02": "楞嚴於法起著故云生染。今觀下明德。觀",
    "T46n1912_002:0201a03": "前能著心尚無心。豈復更計楞嚴定處。當",
    "T46n1912_002:0201a04": "知下重判也。言有定者。從顛倒生。如是下",
    "T46n1912_002:0201a05": "結也。有定亂相豈復見空及與不空。即破",
    "T46n1912_002:0201a06": "於定生染之相。即離貪著禪味之縛。體同",
    "T46n1912_002:0201a07": "法界遍應一切。名方便生。行者下次舉慧",
    "T46n1912_002:0201a08": "過。有能計者己自為麁。況復自高豈名為",
    "T46n1912_002:0201a09": "慧。著心障智名為智障。一切外道各自謂",
    "T46n1912_002:0201a10": "是。今既自高反同外道。豈唯失於中智而",
    "T46n1912_002:0201a11": "已。大論云。若有菩薩於餘菩薩作是念言。",
    "T46n1912_002:0201a12": "汝無此事我獨有之。以是因緣故還失道。",
    "T46n1912_002:0201a13": "故大品云。有餘菩薩輕餘菩薩經一念頃。",
    "T46n1912_002:0201a14": "經於一劫遠於佛道。還經一劫更修佛道。",
    "T46n1912_002:0201a15": "故不自高亦不下他。即反下次明德也。反",
    "T46n1912_002:0201a16": "觀能著中智之心。觀者是我。及非觀者謂",
    "T46n1912_002:0201a17": "散心人。中智之心無彼二待。觀者既無下了",
    "T46n1912_002:0201a18": "計者無所觀亦破。不得下重破能計。是此正",
    "T46n1912_002:0201a19": "意故重言之。大論下引證破於能觀之想。",
    "T46n1912_002:0201a20": "計有中智名為戲論。念想在意戲論通口。",
    "T46n1912_002:0201a21": "說必假心名戲論心。今滅其本故念想除",
    "T46n1912_002:0201a22": "名戲論滅。由戲論故而生眾罪。故戲論滅",
    "T46n1912_002:0201a23": "名眾罪除。本修中智由著妨中。故眾罪除",
    "T46n1912_002:0201a24": "復本常一。如是等者。此無著人方見妙智。",
    "T46n1912_002:0201a25": "大集觀於心心者。謂所觀心及能觀想名",
    "T46n1912_002:0201a26": "觀心心。若不俱觀復生戲論。能如是照亦",
    "T46n1912_002:0201a27": "名常一。故云即此意也。如是下結成前文",
    "T46n1912_002:0201a28": "成三三昧。道品之後既開三脫。六度道品名",
    "T46n1912_002:0201a29": "異義同。故六度後結成三脫。六度道品同異",
    "T46n1912_002:0201b01": "之相。至第七卷助道中說。今此六度既是無",
    "T46n1912_002:0201b02": "作。故三三昧應從圓釋。亦如第七卷道品",
    "T46n1912_002:0201b03": "後釋。又破下結成諸波羅蜜者。破倒故毒",
    "T46n1912_002:0201b04": "滅。毒滅故越有越有故降魔。降魔故波羅",
    "T46n1912_002:0201b05": "蜜滿。三倒者謂心想見。此屬見惑。三毒者",
    "T46n1912_002:0201b06": "謂貪瞋癡。此屬修惑。三有流者謂欲色無",
    "T46n1912_002:0201b07": "色。因果不住。故名為流。漂沒行者故復名",
    "T46n1912_002:0201b08": "流。四魔者謂煩惱等。在下魔境。魔為佛怨",
    "T46n1912_002:0201b09": "故云魔怨。此三倒等文近義遠須分二意。",
    "T46n1912_002:0201b10": "若麁惑者。即是圓人麁惑先除。若細惑者。即",
    "T46n1912_002:0201b11": "須並約界外以釋。同體見修變易三界。界",
    "T46n1912_002:0201b12": "外四魔乃至麁細體一。方名圓波羅蜜。攝受",
    "T46n1912_002:0201b13": "下況釋。尚成一切況復如上所破三倒及",
    "T46n1912_002:0201b14": "破四魔成三三昧等。次更歷下以尸為頭。",
    "T46n1912_002:0201b15": "以五莊嚴歷十二事。初明尸以歷十二者。",
    "T46n1912_002:0201b16": "前明檀中引首楞嚴義圓語總。此明尸中",
    "T46n1912_002:0201b17": "別出觀相。初約作受以明觀境。觀境且述",
    "T46n1912_002:0201b18": "事相而已。對塵制心故喻油鉢。六作動止",
    "T46n1912_002:0201b19": "故云威儀。言油鉢者。大經二十云。譬如世",
    "T46n1912_002:0201b20": "間有諸大眾滿二十五里。王勅一臣擎一",
    "T46n1912_002:0201b21": "油鉢。經遊中過勿令傾覆。若棄一滴當",
    "T46n1912_002:0201b22": "斷汝命。復遣一人拔刀隨之。臣受王教",
    "T46n1912_002:0201b23": "盡心持行。經歷爾所大眾之中。雖見五欲",
    "T46n1912_002:0201b24": "心常繫念。若放逸者當棄所持命不全濟。",
    "T46n1912_002:0201b25": "是人怖故不棄一滴。菩薩亦爾。於生死中",
    "T46n1912_002:0201b26": "不失念慧。雖見五欲心不貪著。唯觀陰",
    "T46n1912_002:0201b27": "苦不生不滅。五根清淨獲得戒根。歡喜行經",
    "T46n1912_002:0201b28": "語異事同。但名下斥事。事相持戒但能升出",
    "T46n1912_002:0201b29": "三途人天受樂。不名三諦三昧二死彼岸。",
    "T46n1912_002:0201c01": "據理亦應合斥持戒墮三惡道。如大經中",
    "T46n1912_002:0201c02": "有四善事墮三惡道等。今未暇論。升出",
    "T46n1912_002:0201c03": "人天尚斥無理況此等耶。是故不論。若得",
    "T46n1912_002:0201c04": "下明用觀意。應須具如檀中六度之相。但",
    "T46n1912_002:0201c05": "應義釋令五嚴尸。下四亦然。謂觀下空觀。",
    "T46n1912_002:0201c06": "未見者且舉六受之初。六作文略。即以六道",
    "T46n1912_002:0201c07": "四運為境。二聖四運為觀。四運四句乃至",
    "T46n1912_002:0201c08": "四運六十四句。故云種種。所起謂六道四",
    "T46n1912_002:0201c09": "運。能觀謂能推觀慧。能所俱泯方成衍門。",
    "T46n1912_002:0201c10": "不內外者明六受空。不去來者明六作空。能",
    "T46n1912_002:0201c11": "如是下次明假觀。直列十戒不出十法界",
    "T46n1912_002:0201c12": "者。事戒向已斥成觀境故不復論。淨若虛",
    "T46n1912_002:0201c13": "空。牒前空觀所觀之境七支無染。喻之若",
    "T46n1912_002:0201c14": "空。若以十戒對三觀等。至第四卷當自",
    "T46n1912_002:0201c15": "釋之。心既下中觀。色者色法下。次明以五",
    "T46n1912_002:0201c16": "嚴尸。文相漸略。色者即能見識也。色法即所",
    "T46n1912_002:0201c17": "見色也。受者即分別領納。三事秖是色者等",
    "T46n1912_002:0201c18": "三。此等皆約圓意解釋。例如前引首楞嚴",
    "T46n1912_002:0201c19": "文。檀後列忍者尸是所嚴故不重明。色色者",
    "T46n1912_002:0201c20": "等者此中文略。具足應如前文所列色者色",
    "T46n1912_002:0201c21": "法及以受者。下去例然。此下結成三三昧等。",
    "T46n1912_002:0201c22": "文略例前。何但下況出一切。意亦同前。觀色",
    "T46n1912_002:0201c23": "下例餘作受。據文秖應更云六作。或是文",
    "T46n1912_002:0201c24": "誤。引法華者。威儀證作佛道意通。次歷下",
    "T46n1912_002:0201c25": "明忍度為頭以五莊嚴。文相甚略。但舉事",
    "T46n1912_002:0201c26": "忍及以空觀。餘並略無。初可意不可意即事",
    "T46n1912_002:0201c27": "忍也。次於違下空觀也。無見別舉六受之初。",
    "T46n1912_002:0201c28": "無作通舉六作故也。見即能見所見者謂於",
    "T46n1912_002:0201c29": "見色分別計我。作亦如是。餘假中觀及結",
    "T46n1912_002:0202a01": "成等並略。次歷精進下以進為頭五度莊嚴。",
    "T46n1912_002:0202a02": "於中先述舊解。云無別體者。但勤行五",
    "T46n1912_002:0202a03": "度即名精進。篤者厚也今言勤策應作督",
    "T46n1912_002:0202a04": "字。率也勤也策也。字亦訓守非今文意。即",
    "T46n1912_002:0202a05": "指五度以為眾行。義而推之下欲出別體。",
    "T46n1912_002:0202a06": "先略斥舊。通義非無理非全當。是故從容",
    "T46n1912_002:0202a07": "云義推耳。若但通者應唯五度。何故諸教",
    "T46n1912_002:0202a08": "並列六耶。若大論十八云。菩薩摩訶薩以",
    "T46n1912_002:0202a09": "精進為首行於五度。乃名精進。此即具於",
    "T46n1912_002:0202a10": "通別二意。是故今意應有別體。例無明下例",
    "T46n1912_002:0202a11": "釋也。如無明惑亦有通別。通名相應入諸",
    "T46n1912_002:0202a12": "使故。別名獨頭不入諸使。以例精進說",
    "T46n1912_002:0202a13": "之可知。今且下正出別相。其流非一且寄",
    "T46n1912_002:0202a14": "誦經。既非五收驗知有別。而非下斥事也。",
    "T46n1912_002:0202a15": "三昧是定。定慧二法導一切法。乃至成於波",
    "T46n1912_002:0202a16": "羅蜜等。若如大師誦經觀法則事理具足。",
    "T46n1912_002:0202a17": "如開皇初有揚州僧誦通涅槃自矜其業。",
    "T46n1912_002:0202a18": "復有岐州東山下林寺沙彌。唯誦觀音一品。",
    "T46n1912_002:0202a19": "二俱卒死同見閻羅。閻羅乃處沙彌於金座。",
    "T46n1912_002:0202a20": "甚敬重之。誦涅槃僧令處銀座敬心不",
    "T46n1912_002:0202a21": "重。事訖問云。俱有餘壽二皆放還。誦涅槃",
    "T46n1912_002:0202a22": "僧心大恨恨。恃所誦多。於是乃問沙彌住",
    "T46n1912_002:0202a23": "處。各辭俱醒。誦涅槃僧至岐州訪。果得沙",
    "T46n1912_002:0202a24": "彌具問所以。沙彌言。初誦觀音別衣別座",
    "T46n1912_002:0202a25": "燒香發願。然後乃誦。斯法不怠更無餘術。涅",
    "T46n1912_002:0202a26": "槃僧謝曰。吾罪深矣。所誦涅槃威儀不整。身",
    "T46n1912_002:0202a27": "口不淨救忘而已。故古人言。多惡不如少",
    "T46n1912_002:0202a28": "善。於今取驗。此亦精進非波羅蜜。今觀下",
    "T46n1912_002:0202a29": "理觀也。初舉空觀。念念已下略明中道。煩惱",
    "T46n1912_002:0202b01": "不問名精念念流入名進。問但寄誦經。云",
    "T46n1912_002:0202b02": "何推檢六受六作。而言受者及作者等。答。通",
    "T46n1912_002:0202b03": "云作受何必具六。故一切善作受所攝。借",
    "T46n1912_002:0202b04": "使單約誦經說者。即對六塵誦而無間。即",
    "T46n1912_002:0202b05": "是於受而行精進。唯對六作闕於臥默。",
    "T46n1912_002:0202b06": "病時開誦故亦通臥。默誦無間於理又通。",
    "T46n1912_002:0202b07": "故知誦經作受具足。次歷諸禪下。以禪為頭",
    "T46n1912_002:0202b08": "五度莊嚴。初文總舉事禪。但是下斥事。觀",
    "T46n1912_002:0202b09": "入定下正明理觀。以心況定者。心謂散心。",
    "T46n1912_002:0202b10": "散心尚無豈更計定。定即九想八背捨等。不",
    "T46n1912_002:0202b11": "計定散見禪實相。實相遍攝一切法故。故",
    "T46n1912_002:0202b12": "論第五下。引論證成禪即實相。先引論文。",
    "T46n1912_002:0202b13": "次諸師下辨諸論師誤解論意。論意正以",
    "T46n1912_002:0202b14": "觀於九想即是實相。故八想後即說十力四",
    "T46n1912_002:0202b15": "無所畏等。何者。如不壞法人修第八竟。於",
    "T46n1912_002:0202b16": "骨想中尚具一切神通變化。故大乘人於此",
    "T46n1912_002:0202b17": "復能具諸佛法。又何但論文。大品廣乘品中",
    "T46n1912_002:0202b18": "廣明身念處。佛為須菩提廣釋。釋九想竟。",
    "T46n1912_002:0202b19": "結云。是名菩薩摩訶衍。次即廣釋三十七品",
    "T46n1912_002:0202b20": "乃至十力四無所畏十八不共。大論三十八",
    "T46n1912_002:0202b21": "已下文。仍是釋經。論師云誤謬之甚矣。問。",
    "T46n1912_002:0202b22": "餘之七想亦能發不。答。若論不定及如",
    "T46n1912_002:0202b23": "用助。亦有發義而多在第八。以第八想",
    "T46n1912_002:0202b24": "生諸禪故。次歷智慧者下。以智為頭餘五",
    "T46n1912_002:0202b25": "莊嚴。以文略故。直云大論有八種解。八種",
    "T46n1912_002:0202b26": "解中具有事理。大論十一釋不住法中問",
    "T46n1912_002:0202b27": "云。般若是何等。答。有云。無漏根是。以無漏",
    "T46n1912_002:0202b28": "慧第一故也(一)有云。至道樹時始斷惑故。",
    "T46n1912_002:0202b29": "前有漏智但是福德。煩惱未斷但是有漏(二)",
    "T46n1912_002:0202c01": "有云。從初發心至道樹下皆名般若。至成",
    "T46n1912_002:0202c02": "佛時名薩婆若(三)有云。有漏無漏總名般若。",
    "T46n1912_002:0202c03": "何者。常觀涅槃行道故名無漏。結始未斷",
    "T46n1912_002:0202c04": "故云有漏(四)有云。菩薩般若無漏無為不可",
    "T46n1912_002:0202c05": "見無對(五)有云。般若絕四句。猶如火焰四",
    "T46n1912_002:0202c06": "邊不可取不可觸(六)有云。上來諸說各各",
    "T46n1912_002:0202c07": "有理。如五百比丘各說二邊及中道義。佛",
    "T46n1912_002:0202c08": "言。皆有道理(七)有云。末後者是。以有法如",
    "T46n1912_002:0202c09": "毫氂許皆有過故(八)人雖有八義唯有六。",
    "T46n1912_002:0202c10": "第七總許前六第八唯存第六。六中第一既",
    "T46n1912_002:0202c11": "別指無漏。未出二乘。第二因是有漏但成",
    "T46n1912_002:0202c12": "三藏菩薩。第三果名薩婆若多屬通意。第",
    "T46n1912_002:0202c13": "四義通圓別得是般若是波羅蜜。第五亦",
    "T46n1912_002:0202c14": "屬共教菩薩仍通小乘。第六義通三教。故",
    "T46n1912_002:0202c15": "亦事理具足。七八二師共許前六亦通圓",
    "T46n1912_002:0202c16": "別。故略引之以證今意。今且下正釋。初文",
    "T46n1912_002:0202c17": "是事故屬世知。四運推下即是約理。理即三",
    "T46n1912_002:0202c18": "智故云如上。歷十一事故名為餘。應云一",
    "T46n1912_002:0202c19": "切善法一一歷十二事。但是文略。問下料簡。",
    "T46n1912_002:0202c20": "正應料簡六波羅蜜。止觀乘便來此為問。",
    "T46n1912_002:0202c21": "又復六度不出止觀如攝法中。還引大品",
    "T46n1912_002:0202c22": "六度相成以為此答。然事六度若無互嚴",
    "T46n1912_002:0202c23": "尚名不蜜況復理耶。何者。如檀無戒不生",
    "T46n1912_002:0202c24": "善道。無忍感報卑陋。無進形質尫微。無禪",
    "T46n1912_002:0202c25": "便成散善。無智不了無常。猶如富人餘事",
    "T46n1912_002:0202c26": "並闕。餘五無五準說可知。如被甲入陣等",
    "T46n1912_002:0202c27": "者。譬相成也。論問。何故。一度須五莊嚴。",
    "T46n1912_002:0202c28": "答。各各助行有力故也。如人未集則無戰",
    "T46n1912_002:0202c29": "力。大軍都至莊嚴器仗則能破陣。菩薩亦",
    "T46n1912_002:0203a01": "爾。六度互嚴方能破惑疾得菩提。大論十九",
    "T46n1912_002:0203a02": "釋云。一念心具足六度及一切法及六度相",
    "T46n1912_002:0203a03": "攝等。並是此意。觀如下次答止觀。言密室",
    "T46n1912_002:0203a04": "者。有慧無定如風中燈照物不了。故用定",
    "T46n1912_002:0203a05": "室離狂散風。慧燈方破無明大暗。使實相",
    "T46n1912_002:0203a06": "寶顯了可見。故云多修慧故增長邪見。多",
    "T46n1912_002:0203a07": "修定故增長愚癡故應均修。不須此難。若",
    "T46n1912_002:0203a08": "不等者。小乘尚闕況復大乘。澣衣等者。大",
    "T46n1912_002:0203a09": "經二十九云。菩薩摩訶薩具二莊嚴能大利",
    "T46n1912_002:0203a10": "益。一定二慧。如澣垢衣。先以灰汁。後以",
    "T46n1912_002:0203a11": "清水。今以楞嚴定灰種智慧水。澣三惑垢",
    "T46n1912_002:0203a12": "淨實相衣。又云。如刈菅草執急則斷。斷",
    "T46n1912_002:0203a13": "運力也。若物體已離非此中意。比人不曉",
    "T46n1912_002:0203a14": "一概用之。大論七十九云。如執菅草執寬",
    "T46n1912_002:0203a15": "則傷手急捉則無傷。刈者穫取也。亦殺也。",
    "T46n1912_002:0203a16": "爾雅云。白華野菅也。郭璞云。茅屬。手執定",
    "T46n1912_002:0203a17": "也。刀斷慧也。又如拔堅木先以定手動。後",
    "T46n1912_002:0203a18": "以慧手拔。彼大經文都有八喻。一一皆合",
    "T46n1912_002:0203a19": "菩薩定慧。又般若下重述般若正出圓意。",
    "T46n1912_002:0203a20": "法相次第應具列六。若論法體一一皆悉",
    "T46n1912_002:0203a21": "攝一切法。何用六耶。又般若下又重更辨。",
    "T46n1912_002:0203a22": "所言法界攝一切法。一切法者亦即六度。故",
    "T46n1912_002:0203a23": "重釋云。般若諸法彼此相即。亦何簡於一之",
    "T46n1912_002:0203a24": "與六。欲出圓旨。故為此問生其答耳。",
    "T46n1912_002:0203a25": "止觀輔行傳弘決卷第二之三",
    "T46n1912_002:0203b02": "止觀輔行傳弘決卷第二之四",
    "T46n1912_002:0203b04": "唐毘陵沙門湛然述",
    "T46n1912_002:0203b05": "次諸惡中初明觀境中。云夫善惡無定等",
    "T46n1912_002:0203b06": "者。先明通相善惡也。此則未可盡為觀境。",
    "T46n1912_002:0203b07": "何者。展轉相望得善惡名。是則人誰無善誰",
    "T46n1912_002:0203b08": "不有惡。是故不以為今觀境。言寧起等",
    "T46n1912_002:0203b09": "者。心凶為惡身病曰癩。乍起三途之心。不",
    "T46n1912_002:0203b10": "生二乘之念。毒器者。大論斥三藏菩薩云。",
    "T46n1912_002:0203b11": "具足三毒云何能集無量功德。譬如毒瓶",
    "T46n1912_002:0203b12": "雖貯甘露皆不中食。菩薩修諸純淨功德",
    "T46n1912_002:0203b13": "乃得作佛。若雜三毒。云何能具清淨法門。",
    "T46n1912_002:0203b14": "菩薩之身猶如毒器。具足煩惱名為有毒。",
    "T46n1912_002:0203b15": "修習佛法如貯甘露。此法教他令他失於",
    "T46n1912_002:0203b16": "常住之命。大經云自此等者引證別教。故四",
    "T46n1912_002:0203b17": "相品中迦葉序云。自我未聞四德之前。皆",
    "T46n1912_002:0203b18": "是邪見。此是迦葉謙退自斥。義同於邪。豈此",
    "T46n1912_002:0203b19": "已前頓同三外。今亦如是。未稱理故義云",
    "T46n1912_002:0203b20": "邪見。邪即是惡。是故當知唯圓為善。復有",
    "T46n1912_002:0203b21": "二意。一者以順為善以背為惡。相待意也。",
    "T46n1912_002:0203b22": "次若達下以著為惡以達為善。相待絕待",
    "T46n1912_002:0203b23": "俱須離惡。圓著尚惡。況復餘耶。如此下結",
    "T46n1912_002:0203b24": "成通相。今就下別明極惡方為觀境。於中",
    "T46n1912_002:0203b25": "初出惡體即六蔽也。善法下結前生後。前",
    "T46n1912_002:0203b26": "雖下明觀惡意。以純惡故不可不觀。若",
    "T46n1912_002:0203b27": "不觀者唯惡無善。自他俱然故須修觀。縱",
    "T46n1912_002:0203b28": "不下縱釋也。他人縱不全起不善偏惡不",
    "T46n1912_002:0203b29": "無。出家離世下況釋偏起。出家不備理當",
    "T46n1912_002:0203c01": "偏惡。白衣純惡況復偏耶。羅漢殘習亦仍偏",
    "T46n1912_002:0203c02": "惡。凡夫下明用觀所以。聖猶殘習凡何可",
    "T46n1912_002:0203c03": "縱。如佛世下先舉佛世用觀有益。引人為",
    "T46n1912_002:0203c04": "證。前觀惡意中言不可樂想者。大論十想",
    "T46n1912_002:0203c05": "中釋一切世間不可樂想云。世間有二種。",
    "T46n1912_002:0203c06": "一眾生。二國土。言眾生不可樂者。三惡八",
    "T46n1912_002:0203c07": "苦十四等惡(云云)。或貧而好施多財而慳(約六蔽互",
    "T46n1912_002:0203c08": "說)或貧妍富醜。或憍高不下。或接物欺誑。如",
    "T46n1912_002:0203c09": "是無量不可稱說。國土不可樂者。或多衰",
    "T46n1912_002:0203c10": "無告飢渴寒熱惡疫毒氣。如是種種乃至",
    "T46n1912_002:0203c11": "上界亦生大惱甚於下界。如極高墜下苦",
    "T46n1912_002:0203c12": "不可說。文云無好人者。略語眾生以他",
    "T46n1912_002:0203c13": "望己唯純不偏。是故不可不觀於惡。次縱",
    "T46n1912_002:0203c14": "釋中云多慳等者。略舉六蔽以釋偏起。前",
    "T46n1912_002:0203c15": "四如文。酒為亂原即亂意蔽。根性易奪即",
    "T46n1912_002:0203c16": "愚癡蔽。若有慧者不為惡易。能生為根數",
    "T46n1912_002:0203c17": "習成性。數數改換故云易奪。又隨境而轉",
    "T46n1912_002:0203c18": "為易。惑彊失真為奪。又以愚替智為易。",
    "T46n1912_002:0203c19": "智被真掣為奪。次況釋中云羅漢殘習",
    "T46n1912_002:0203c20": "者。身子瞋習。以過去世從蛇中來。畢陵慢",
    "T46n1912_002:0203c21": "習。宿世曾為婆羅門來。如佛在世有一比",
    "T46n1912_002:0203c22": "丘。而常以鏡自照。世世從女人中來。有一",
    "T46n1912_002:0203c23": "比丘常好跳染。以世世從獼猴中來。引人",
    "T46n1912_002:0203c24": "證中。在家等者。即且通舉有惡之人。央掘",
    "T46n1912_002:0203c25": "下別舉惡人。先明惡人有道。央掘等者。央",
    "T46n1912_002:0203c26": "掘經云。舍衛城北村名薩那。有貧婆羅門",
    "T46n1912_002:0203c27": "女名跋陀。有一子名一切世間現。少失其",
    "T46n1912_002:0203c28": "父。厥年十二色力人相悉皆具足聰明善說。",
    "T46n1912_002:0203c29": "有異村名破訶私有婆羅門師名摩尼跋",
    "T46n1912_002:0204a01": "陀。善四韋陀。一切世間現從其受學。師受",
    "T46n1912_002:0204a02": "王請留世間現守舍而去。婆羅門婦見世",
    "T46n1912_002:0204a03": "間現端正。而生染心前執其衣。時世間現",
    "T46n1912_002:0204a04": "而白之言。汝是我母。我豈於尊而生不善。",
    "T46n1912_002:0204a05": "內心懷愧捨衣遠避。婦人不遂以爪自獲。",
    "T46n1912_002:0204a06": "以繩自繫足不離地。夫既還已恐世間現",
    "T46n1912_002:0204a07": "露其不善。便以惡事誣世間現。汝行已後",
    "T46n1912_002:0204a08": "世間現於我有不如事。師言。其初生時有",
    "T46n1912_002:0204a09": "大瑞相必無是過。然語之言。汝殺千人可",
    "T46n1912_002:0204a10": "得免罪。世間現尊師教故。即白師言。嗚",
    "T46n1912_002:0204a11": "呼和尚。殺害千人。非我所應。師云。汝是惡",
    "T46n1912_002:0204a12": "人不樂生作婆羅門耶。答言。善哉奉命。便",
    "T46n1912_002:0204a13": "禮師足。師聞見已生希有心。汝大惡人故不",
    "T46n1912_002:0204a14": "死耶。當令殺一一人取指為鬘。冠首乃",
    "T46n1912_002:0204a15": "成婆羅門耳。以是緣故名央握摩。善哉",
    "T46n1912_002:0204a16": "受教。增一云。如是次第殺千人已。取指",
    "T46n1912_002:0204a17": "為鬘。人白匿王。國有人蟒。害人無數。比丘",
    "T46n1912_002:0204a18": "乞食聞之白佛。佛尋往彼。諸取薪人及守",
    "T46n1912_002:0204a19": "牛羊者皆不得過。云此有賊。佛乃前進。遙",
    "T46n1912_002:0204a20": "見佛來云。我之指鬘數猶未足。母因送食。",
    "T46n1912_002:0204a21": "復自念言。我聞師言害母生天。便撮母頭",
    "T46n1912_002:0204a22": "以手拔劍欲害於母。佛放光照。掘云。非",
    "T46n1912_002:0204a23": "天伐我乎。母曰。非天日月等光。必是世尊。",
    "T46n1912_002:0204a24": "掘聞佛名云。我師亦云。若害沙門必得生",
    "T46n1912_002:0204a25": "天。語母云。且住。我往害沙門。放母逐佛",
    "T46n1912_002:0204a26": "見佛如金山。佛復道而去。奔趁不及白佛",
    "T46n1912_002:0204a27": "說偈與央掘經同。央掘經云。住住大沙門。",
    "T46n1912_002:0204a28": "淨飯王大子。我是央掘摩。今當稅一指。如",
    "T46n1912_002:0204a29": "是總有三十九偈。但易第二句云無貪",
    "T46n1912_002:0204b01": "染衣士。毀形剃髮士。知足持鉢士等。佛以二",
    "T46n1912_002:0204b02": "百六十七偈答云。住住央掘摩。汝當住淨",
    "T46n1912_002:0204b03": "戒。我是等正覺。輸汝慧劍稅。但易第三句",
    "T46n1912_002:0204b04": "餘句並同。餘第三句云。我住無生際。我住",
    "T46n1912_002:0204b05": "於實際。我住無作際。並用所證以答央掘。",
    "T46n1912_002:0204b06": "央掘聞已。以佛力故令悟梵本中語。如來",
    "T46n1912_002:0204b07": "出世億劫乃值。未度者度等(四弘)有見佛者",
    "T46n1912_002:0204b08": "即為說滅。走逐不及必是如來。捨劍深坑",
    "T46n1912_002:0204b09": "即便禮佛。佛言善來。便成沙門得法眼淨。",
    "T46n1912_002:0204b10": "淨梵王領四兵而往伐之。王念先見世尊",
    "T46n1912_002:0204b11": "見已具白佛。佛問其意。王具答其意。佛告",
    "T46n1912_002:0204b12": "王言。見其出家為道者如何。王曰。當供養",
    "T46n1912_002:0204b13": "禮事。彼無毫善能發此心乎。時央掘去佛",
    "T46n1912_002:0204b14": "不遠正意結加。佛遙示王。王禮供已歎佛",
    "T46n1912_002:0204b15": "能降如是惡人。後佛復為說法得阿羅漢",
    "T46n1912_002:0204b16": "果。具六神通。入城乞食。見者識之。有婦人",
    "T46n1912_002:0204b17": "胎產甚難見佛。佛言。賢聖已來不曾殺人。",
    "T46n1912_002:0204b18": "婦人無他。諸比丘問佛本緣等(云云)。本為婆",
    "T46n1912_002:0204b19": "羅門法求欲生天。不違師教兼護婦人諂",
    "T46n1912_002:0204b20": "誑之情。而行於殺。故今文云彌殺彌慈◎",
    "T46n1912_002:0204b21": "◎祇陀末利等者。準未曾有經下卷云。祇陀",
    "T46n1912_002:0204b22": "太子白佛。昔受五戒制酒難持。欲捨五戒",
    "T46n1912_002:0204b23": "持於十善。佛言。飲時何過。答。國中豪賢時齎",
    "T46n1912_002:0204b24": "共飲亦無餘過。佛言。若如此者終身無過。",
    "T46n1912_002:0204b25": "夫善有二種有漏無漏。飲不起惡業是善",
    "T46n1912_002:0204b26": "報也。名有漏善。佛因為說往昔因緣。昔舍",
    "T46n1912_002:0204b27": "衛有剎利。因小諍致大怨興兵相伐。王有",
    "T46n1912_002:0204b28": "大臣名提韋羅。恃豪輕慢。於時太子實欲",
    "T46n1912_002:0204b29": "誅滅。父王不聽抱恨煩惱。太后見之負好",
    "T46n1912_002:0204c01": "酒勸我。我言。先祖已來不曾飲酒。若飲酒",
    "T46n1912_002:0204c02": "者。那羅天瞋婆羅門伐我。太后夜分密開宮",
    "T46n1912_002:0204c03": "門。再三勸我。飲已忘憂。三日之中受樂歡",
    "T46n1912_002:0204c04": "喜。因是仇息。父王復諫。夫修德歷代何於",
    "T46n1912_002:0204c05": "小事致怨如此。若不忍者亡失國土。因是",
    "T46n1912_002:0204c06": "和平。飲之力也。末利者。經言。元是王舍城耶",
    "T46n1912_002:0204c07": "若達多婆羅門婢。名黃頭。常知守園。因將",
    "T46n1912_002:0204c08": "乾飯供佛之福。後波斯匿王遊獵入園見",
    "T46n1912_002:0204c09": "之。婢乃為王種種供給按摩極稱王意。王問",
    "T46n1912_002:0204c10": "婆羅門。賣不。答言。婢賤何堪。王重問之。答",
    "T46n1912_002:0204c11": "云。千兩金。王遂以百千兩金從其買取。為",
    "T46n1912_002:0204c12": "第一夫人。未曾有經云。匿王白佛。如佛所",
    "T46n1912_002:0204c13": "說心歡喜故。不起惡業名有漏善者。是事",
    "T46n1912_002:0204c14": "不然。如人飲酒心則歡喜不起煩惱。不起",
    "T46n1912_002:0204c15": "煩惱故則不殺害。憶念我昔遊獵之時。忘",
    "T46n1912_002:0204c16": "將厨人山中覺飢。左右言。王朝不勅令",
    "T46n1912_002:0204c17": "將厨人即時無食。我聞是已走馬還宮勅",
    "T46n1912_002:0204c18": "令索食。厨人名修迦羅云。即現無食今方",
    "T46n1912_002:0204c19": "當作。飢逼瞋怒令殺厨人。諸臣共議國中",
    "T46n1912_002:0204c20": "唯有此之一人。殺已無人為王知厨稱王",
    "T46n1912_002:0204c21": "意者。時末利夫人聞已即令辦好酒美肉。",
    "T46n1912_002:0204c22": "沐浴名香莊嚴身體。將諸妓女來至我所。",
    "T46n1912_002:0204c23": "我見夫人瞋心即息。夫人輒遣黃門詐傳令",
    "T46n1912_002:0204c24": "勿殺厨人。我至明旦深自悔恨憂愁不樂。",
    "T46n1912_002:0204c25": "夫人問我有何不樂。王云。我因昨日飢火",
    "T46n1912_002:0204c26": "所逼。錯殺厨人。為是之故悔恨愁耳。夫人",
    "T46n1912_002:0204c27": "笑曰。其人猶在。願王莫愁。王言。為實爾",
    "T46n1912_002:0204c28": "耶。為是戲耶。答曰。實在。令使召來。我大歡",
    "T46n1912_002:0204c29": "喜。王白佛言。夫人持五戒月行六齋。一日",
    "T46n1912_002:0205a01": "之內五戒之中。犯酒妄二戒。八戒之中犯於",
    "T46n1912_002:0205a02": "五戒。謂過中食。服華香。作倡妓。高廣床。飲",
    "T46n1912_002:0205a03": "酒。妄語。破戒之罪重耶輕耶。佛言。如是犯",
    "T46n1912_002:0205a04": "者得大功德。何以故。為利益故。此約亡犯",
    "T46n1912_002:0205a05": "濟物菩薩利他。乃得名為惡中有善。故云",
    "T46n1912_002:0205a06": "唯酒唯戒。欲從斯例善自斟量。若順貪心",
    "T46n1912_002:0205a07": "終非持相。和須蜜多等者。說文云。婬者私逸",
    "T46n1912_002:0205a08": "也。在傳云。貪色也。華嚴云。次復南行有城",
    "T46n1912_002:0205a09": "名莊嚴。有善知識。和須蜜多名女(云云)。善",
    "T46n1912_002:0205a10": "財至彼求覓是女。城中有不知者言。此童",
    "T46n1912_002:0205a11": "子諸根寂靜智慧明了。諦觀一尋。目視不瞬",
    "T46n1912_002:0205a12": "心不動搖。不應於彼女有貪染心。此童子",
    "T46n1912_002:0205a13": "者不行魔縛等(云云)。中有先知是女智者。",
    "T46n1912_002:0205a14": "告善財言。善哉善哉。汝今乃能求覓是女。",
    "T46n1912_002:0205a15": "汝已獲得廣大善根。汝應決定求覓佛果。",
    "T46n1912_002:0205a16": "種種誡之。破一切眾生於女色所有貪染",
    "T46n1912_002:0205a17": "心。善男子。此女在於城內市&#;之北自宅舍",
    "T46n1912_002:0205a18": "中。聞已歡喜往詣其門。見其住宅種種莊",
    "T46n1912_002:0205a19": "嚴。見此女人容貌姿美。譚說善巧入如幻智",
    "T46n1912_002:0205a20": "方便法門。種種嚴身從身出於廣大光明。",
    "T46n1912_002:0205a21": "普照宅中。遇光明者身得清淨。詣其禮",
    "T46n1912_002:0205a22": "足。合掌白言。聖者。我已先發等(云云)。女言。我",
    "T46n1912_002:0205a23": "得解脫名離欲際。隨其所欲而為現身。各",
    "T46n1912_002:0205a24": "各令其所見不同。若欲意所纏來至我所",
    "T46n1912_002:0205a25": "聞法者。見者。執手者。暫升床者。見我嚬",
    "T46n1912_002:0205a26": "呻者。見我瞬目者。並得離欲。抱持接脣",
    "T46n1912_002:0205a27": "吻等者各得法門。我於過去高行王如來所。",
    "T46n1912_002:0205a28": "為長者妻舍一金錢。爾時文殊為佛侍者。",
    "T46n1912_002:0205a29": "為我說法令發菩提心。由是得菩薩離欲",
    "T46n1912_002:0205b01": "際法門。故知能化所化並是因欲而得離欲。",
    "T46n1912_002:0205b02": "故云惡中有善。又如慧上菩薩經上卷。阿難",
    "T46n1912_002:0205b03": "入城乞食。見重勝王菩薩與女同床而坐。",
    "T46n1912_002:0205b04": "我謂犯穢得無異人。學梵行者。於如來",
    "T46n1912_002:0205b05": "教將無犯見聞中想。發是語時大千六動。",
    "T46n1912_002:0205b06": "菩薩即時身處虛空。去地四丈九尺。語阿",
    "T46n1912_002:0205b07": "難言。犯欲者乃能身升空乎。阿難投地自",
    "T46n1912_002:0205b08": "悔。如何於大龍所而求短耶。此亦以欲而",
    "T46n1912_002:0205b09": "為法門。比見無慚者或稱無礙或說理融。",
    "T46n1912_002:0205b10": "若得理者應如蜜多慧上之流。身升虛空",
    "T46n1912_002:0205b11": "依正嚴麗。令彼悟入無量法門。縱能現通",
    "T46n1912_002:0205b12": "尚應問言。通由何得。若自證法門為名",
    "T46n1912_002:0205b13": "何等。從何佛所最初發心。曾供幾佛。未來",
    "T46n1912_002:0205b14": "幾時當成菩提。曾從何佛而得受記。未來",
    "T46n1912_002:0205b15": "何方淨佛國土。作佛名何。幾會說法。侍者",
    "T46n1912_002:0205b16": "補處名字何等。佛壽幾劫。正像法住其數幾",
    "T46n1912_002:0205b17": "何。若不能答如是問者。則是鬼通。外道根",
    "T46n1912_002:0205b18": "本有漏神通。生染心已此通又失。或是妄語",
    "T46n1912_002:0205b19": "無慚之人。若謂此身即是佛者。釋尊已滅慈",
    "T46n1912_002:0205b20": "氏未降。又復非是他方佛來。若非魔賊謂",
    "T46n1912_002:0205b21": "是誰乎。汝若不信有十方佛。自稱為佛逆",
    "T46n1912_002:0205b22": "之甚矣。故知此人自滅道心破他善種。若",
    "T46n1912_002:0205b23": "大權逆化復不自稱我行無礙。慧上菩薩經",
    "T46n1912_002:0205b24": "又云。過去無數劫有梵志名燈光。在林藪",
    "T46n1912_002:0205b25": "間行吉祥願。經四百二十歲入摩竭國。有",
    "T46n1912_002:0205b26": "陶師女。見梵志端正投梵志前。梵志報言。",
    "T46n1912_002:0205b27": "吾不樂欲。女言。設不能者吾尋自害。梵志",
    "T46n1912_002:0205b28": "自念。吾常護戒。若數犯者則非吉祥。離之",
    "T46n1912_002:0205b29": "七步即起慈心而欲犯戒。不然女死。寧令",
    "T46n1912_002:0205c01": "女安我入地獄。從其所願經十二年終生",
    "T46n1912_002:0205c02": "梵天。前是法身不思議化。此是實行亡梵",
    "T46n1912_002:0205c03": "濟物。行效此者審自思之。世間小苦尚不",
    "T46n1912_002:0205c04": "能忍。而能犯戒入地獄耶。提婆達多邪",
    "T46n1912_002:0205c05": "見即正者。多兜二字隨存一字。若兩存者恐",
    "T46n1912_002:0205c06": "是文誤。略如第一卷記。現住阿鼻受無間",
    "T46n1912_002:0205c07": "苦。法華復云。由調達故具足相好。記當作",
    "T46n1912_002:0205c08": "佛號曰天王。除法華外餘一切教。但云生",
    "T46n1912_002:0205c09": "生為惡相惱。此乃教法權實不同。若諸下結",
    "T46n1912_002:0205c10": "也。大權示迹深淺難量。一往觀文。如央掘",
    "T46n1912_002:0205c11": "等如似凡夫。如和須蜜久已入位。雖已入",
    "T46n1912_002:0205c12": "位即指初為長者妻時於欲能離。名惡有",
    "T46n1912_002:0205c13": "善。若永為凡不應證得離欲法門。故知央",
    "T46n1912_002:0205c14": "掘且從迹說。若從本說。亦是昔於殺等惡",
    "T46n1912_002:0205c15": "中能出離故。是故迹中亦以殺為利他法",
    "T46n1912_002:0205c16": "門。又凡云示者。示為實行令無量人不復",
    "T46n1912_002:0205c17": "為惡。從實行說於理無傷。世人多迷權迹",
    "T46n1912_002:0205c18": "之意。凡諸勝行咸撥為權。若如此者。諸菩",
    "T46n1912_002:0205c19": "薩行事同虛構。秖緣實惡者墜。改惡者升。",
    "T46n1912_002:0205c20": "是故聖人示為升墜。令實行者改惡從善。",
    "T46n1912_002:0205c21": "是故文云。雖行眾蔽而得成聖。言不妨",
    "T46n1912_002:0205c22": "者。謂惡可改勸令於惡而修止觀。不可",
    "T46n1912_002:0205c23": "恣惡永作凡夫。非謂存惡名為無妨。又",
    "T46n1912_002:0205c24": "道不妨惡下。明雖復得道猶有餘惡。須陀",
    "T46n1912_002:0205c25": "洹者。出曜經第十一云。昔有初果。意專",
    "T46n1912_002:0205c26": "女色通于夢想。婦大弊之遇於親族知識",
    "T46n1912_002:0205c27": "比丘。婦人白言。我欲陳情為可爾不。比丘",
    "T46n1912_002:0205c28": "答言。無苦隱密之事當為覆之。婦人言。我",
    "T46n1912_002:0205c29": "夫多欲不容食息。由是生疾恐命不全。比",
    "T46n1912_002:0206a01": "丘曰。夫若近汝汝當語言。須陀洹人法應",
    "T46n1912_002:0206a02": "爾耶。後時如教。夫聞慚愧得第三果。便不",
    "T46n1912_002:0206a03": "復與女人從事。婦人問夫。何故永息。夫曰。",
    "T46n1912_002:0206a04": "我審見汝何由更往。婦曰。我有何咎汝云",
    "T46n1912_002:0206a05": "審見。即集親族云。夫見疎棄永息情親。夫",
    "T46n1912_002:0206a06": "曰。引證自明。乃作畫瓶滿中盛糞蓋口",
    "T46n1912_002:0206a07": "令弄。見其弄已以杖打破。穢污流溢。汝今",
    "T46n1912_002:0206a08": "更能弄此瓶不。婦曰。寧抱死屍火坑深水",
    "T46n1912_002:0206a09": "高山下墜。終不能近。夫言。我觀汝身復過",
    "T46n1912_002:0206a10": "於此。乃說偈曰。",
    "T46n1912_002:0206a11": "　勇者入定觀　　身心所興坐",
    "T46n1912_002:0206a12": "　見已生怨惡　　如彼彩畫瓶",
    "T46n1912_002:0206a13": "畢陵尚慢者。其渡河水水急難渡。乃叱之",
    "T46n1912_002:0206a14": "曰。小婢駐流。河神瞋之詣佛訴曰。畢陵罵",
    "T46n1912_002:0206a15": "我。佛命畢陵伽來與河神懺悔。畢陵喚曰。",
    "T46n1912_002:0206a16": "小婢來。我與汝懺悔。眾人笑曰。懺而更罵。",
    "T46n1912_002:0206a17": "佛問河神。汝見畢陵合掌未。曰具見。佛言。",
    "T46n1912_002:0206a18": "懺已無慢而有此言者。當知是人五百世",
    "T46n1912_002:0206a19": "中作婆羅門。又見河神宿生曾為己婢。常",
    "T46n1912_002:0206a20": "自高慢輕笑餘人。本來所習口言而已。身子",
    "T46n1912_002:0206a21": "生瞋者。時羅云從佛經行。佛問羅云。何為",
    "T46n1912_002:0206a22": "羸瘦。羅云以偈答佛。若人食油則得力。若",
    "T46n1912_002:0206a23": "食酥者得好色。食麻滓菜無色力。大德",
    "T46n1912_002:0206a24": "世尊自當知。佛問羅云。是眾中誰為上座。",
    "T46n1912_002:0206a25": "羅云答。和尚舍利弗。佛言。舍利弗食不淨",
    "T46n1912_002:0206a26": "食。時舍利弗轉聞是語。即時吐出食。作是",
    "T46n1912_002:0206a27": "誓言。我從今不復受請。時波斯匿王須達",
    "T46n1912_002:0206a28": "多等詣身子所。佛不以無事受請。今不受",
    "T46n1912_002:0206a29": "請我等云何得清淨信。身子述佛所訶語",
    "T46n1912_002:0206b01": "王。王白佛。佛勅還受請猶故不受佛言。是",
    "T46n1912_002:0206b02": "人心堅不可復轉。昔曾為蛇害國王。醫收",
    "T46n1912_002:0206b03": "令嗽毒。若不[口*敕]者即須入火。思之曰。我",
    "T46n1912_002:0206b04": "毒已放云何更嗽。乍入火死。以由善惡不",
    "T46n1912_002:0206b05": "相妨故。故得極果猶有於惡。譬如下舉譬。",
    "T46n1912_002:0206b06": "大虛空中都無明暗。明暗約色故有相除。",
    "T46n1912_002:0206b07": "法性太虛本無善惡。凡夫情謂善惡相除。故",
    "T46n1912_002:0206b08": "寄小乘及諸凡夫。善惡二法不相妨者。以",
    "T46n1912_002:0206b09": "由體性本不二故。如是達者方顯菩提。所",
    "T46n1912_002:0206b10": "以於惡令修止觀達惡無惡見惡體性。即",
    "T46n1912_002:0206b11": "知體性本無善惡。若人下正明於惡修觀。",
    "T46n1912_002:0206b12": "此且通明對惡設觀。雖用九想等折伏彌",
    "T46n1912_002:0206b13": "劇。故應用今四運推檢。恣其意地制其身",
    "T46n1912_002:0206b14": "口。以觀推窮今欲破壞。故云蔽若不起不",
    "T46n1912_002:0206b15": "得修觀。譬如下舉譬也。綸者絲索也。亦可",
    "T46n1912_002:0206b16": "作輪字。釣法似輪故云輪釣。大論云。吞鉤",
    "T46n1912_002:0206b17": "之魚雖在池中。在水不久。行者亦爾。信深",
    "T46n1912_002:0206b18": "般若當知不久在生死中。此觀貪欲。論云",
    "T46n1912_002:0206b19": "生死者。因中說果故云生死耳。重欲如魚",
    "T46n1912_002:0206b20": "強觀微如繩弱。恐觀力微為欲得便。不",
    "T46n1912_002:0206b21": "須卒斷恣之用觀。是故誡言不可爭牽。",
    "T46n1912_002:0206b22": "觀法為鉤恣起為餌。餌者食也。欲輸觀便",
    "T46n1912_002:0206b23": "名為入口。長時為遠少時為近。增盛為浮",
    "T46n1912_002:0206b24": "微劣為沈。恒用此觀追之不舍。不使成",
    "T46n1912_002:0206b25": "因至於來果。名為不久。欲斷觀成名為收",
    "T46n1912_002:0206b26": "獲。初成為收。入位為獲。於蔽下合中言若",
    "T46n1912_002:0206b27": "無等者。此觀既有治欲之能。數起重欲彌",
    "T46n1912_002:0206b28": "彰觀妙。故云有魚多大唯佳。常以妙觀隨",
    "T46n1912_002:0206b29": "之不捨。數起為多深重為大。此蔽不久等",
    "T46n1912_002:0206c01": "者。復更借喻以結法文。御者進也。大經第",
    "T46n1912_002:0206c02": "九云。如以呪術呪藥令良。用塗革屣以",
    "T46n1912_002:0206c03": "觸毒蟲。毒為之消。蔽亦如是。以觀觀之。",
    "T46n1912_002:0206c04": "是蔽不久堪任為觀。蔽體全轉故云堪任。",
    "T46n1912_002:0206c05": "欲如革屣觀如良藥。以法法欲義之如塗。",
    "T46n1912_002:0206c06": "觀成入欲欲無不破。如觸毒蟲毒為之",
    "T46n1912_002:0206c07": "消。欲轉為智智能進道。運至涅槃名堪乘",
    "T46n1912_002:0206c08": "御。云何下別明用觀。初約貪欲於六蔽中",
    "T46n1912_002:0206c09": "即屬初蔽。貪欲即是慳之流例。於三毒中正",
    "T46n1912_002:0206c10": "是初毒。即為三觀。注其三者是也。初空觀",
    "T46n1912_002:0206c11": "中初文四運用觀方法。為當下正用觀推。今",
    "T46n1912_002:0206c12": "初是初運望第二運四句推法。先列四句。",
    "T46n1912_002:0206c13": "若未下却覆推檢。即滅而生生滅相違者。滅",
    "T46n1912_002:0206c14": "與生反。若即滅生故成相違。如燈滅處即",
    "T46n1912_002:0206c15": "名為明。故無是處。若離生則無因者。離此",
    "T46n1912_002:0206c16": "滅處孤然自生。故成無因。如離燈滅處自",
    "T46n1912_002:0206c17": "然生焰。又若許無因而有生者。諸無因處",
    "T46n1912_002:0206c18": "亦應有生。如無乳處亦應有酪。乃至木",
    "T46n1912_002:0206c19": "石應有心生。次未貪至無因者。貪雖未起",
    "T46n1912_002:0206c20": "體性是生。初立句竟。次為即為離者先定",
    "T46n1912_002:0206c21": "之。若即下次難。先難即也。不滅而生。即此",
    "T46n1912_002:0206c22": "不滅復生欲貪。故成未貪與欲貪並。若許",
    "T46n1912_002:0206c23": "二並則應生邊復生於生。故云無窮。若離",
    "T46n1912_002:0206c24": "下難離句也。無因同前故云亦也。若亦滅",
    "T46n1912_002:0206c25": "下難第三句者。若俱存者。如相違因而生",
    "T46n1912_002:0206c26": "果者。是義不然。相違之法二法不並。豈共",
    "T46n1912_002:0206c27": "為因而能生果。是故互責云不相須。亦是",
    "T46n1912_002:0206c28": "於滅復是不滅。故云不定。此不定因。豈生",
    "T46n1912_002:0206c29": "欲生決定之果。若其下復以一異重責其",
    "T46n1912_002:0207a01": "因。若言體一相違之法體不應一。若言體",
    "T46n1912_002:0207a02": "異滅與不滅復不相關。何得二法共為一",
    "T46n1912_002:0207a03": "因而生於果。如云乳亦滅亦不滅而生酪",
    "T46n1912_002:0207a04": "者。無有是處。若非下難第四句。凡雙非句",
    "T46n1912_002:0207a05": "本破兩亦。兩亦即是第三句也。故第三被破",
    "T46n1912_002:0207a06": "更至第四。故亦責云。為有為無。若是有是",
    "T46n1912_002:0207a07": "無還同第三。單有單無復同初二。是則雙非",
    "T46n1912_002:0207a08": "不異前三。何須更立。是故結云何謂雙非。",
    "T46n1912_002:0207a09": "以乳為譬準前可知。此妙觀門假設賓主。",
    "T46n1912_002:0207a10": "念念研覈使一剎那無逃避處。性相俱泯方",
    "T46n1912_002:0207a11": "名即空。空故不見欲貪欲生。次還轉下準",
    "T46n1912_002:0207a12": "義應有六十四句。現文唯有一十六句。如",
    "T46n1912_002:0207a13": "向四句即是責於欲貪欲生不可得竟。還",
    "T46n1912_002:0207a14": "轉向來四句之法。推下三句。秖應合云不",
    "T46n1912_002:0207a15": "生乃至非生非不生。今文云生乃至非生非",
    "T46n1912_002:0207a16": "不生者。或是重舉或是文剩。問。何故復推",
    "T46n1912_002:0207a17": "下之三句。答。前雖推於欲貪欲生。既不見",
    "T46n1912_002:0207a18": "生。恐計無生乃至轉計非生非無生等。是",
    "T46n1912_002:0207a19": "故還須更推下三。若推無生應云為當",
    "T46n1912_002:0207a20": "未貪欲滅欲貪欲不生。為當未貪欲不滅",
    "T46n1912_002:0207a21": "欲貪欲不生。為當未貪欲亦滅亦不滅欲貪",
    "T46n1912_002:0207a22": "欲不生。為當未貪欲非滅非不滅欲貪欲",
    "T46n1912_002:0207a23": "不生。一一亦須複推重責有無即離及以性",
    "T46n1912_002:0207a24": "等。具如初句。但以不生用替於生為異",
    "T46n1912_002:0207a25": "耳。復應以未貪欲滅等。對推欲貪欲亦生亦",
    "T46n1912_002:0207a26": "不生非生非不生亦如是。此名推於具足",
    "T46n1912_002:0207a27": "四句相。故復更推正貪欲及以已未更生",
    "T46n1912_002:0207a28": "三箇一十六句。故知今文但推初句。初句既",
    "T46n1912_002:0207a29": "爾餘三準知。皆以未貪欲中四句著前。欲",
    "T46n1912_002:0207b01": "貪欲中一句在後。即以生等四欲貪欲對",
    "T46n1912_002:0207b02": "前四箇未貪欲故成十六句。今且具作三箇",
    "T46n1912_002:0207b03": "十六句圖使文可見。則已望未比準可知。",
    "T46n1912_002:0207b04": "初十六句者如向已釋。更為圖之。為當。",
    "T46n1912_002:0207b05": "欲貪欲生(未貪欲滅)(未貪欲不滅)(未貪欲亦滅亦不滅)(未貪欲非滅非不滅)",
    "T46n1912_002:0207b06": "欲貪欲不生(未貪欲滅)(未貪欲不滅)(未貪欲亦滅亦不滅)(未貪欲非滅非不滅)",
    "T46n1912_002:0207b07": "欲貪欲亦生亦不生(未貪欲滅)(未貪欲不滅)(未貪欲亦滅亦不滅)(未貪欲非滅非不滅)",
    "T46n1912_002:0207b08": "欲貪欲非生非不生(未貪欲滅)(未貪欲不滅)(未貪欲亦滅亦不滅)(未貪欲非滅非不滅)",
    "T46n1912_002:0207b11": "下三四句例初四句作應可解。故今文中",
    "T46n1912_002:0207b12": "不復委書。如是推檢未貪欲中求欲貪欲",
    "T46n1912_002:0207b13": "四句叵得。尚不見有欲貪欲心非生非不",
    "T46n1912_002:0207b14": "生。況復於生。雖有此推欲心麁盛。或復未",
    "T46n1912_002:0207b15": "推欲貪欲心。以至正起。雖爾非身造境名",
    "T46n1912_002:0207b16": "之為正。但是起心推令不起。故須還用一",
    "T46n1912_002:0207b17": "十六句。向欲貪欲中求正貪欲。永不可得。何",
    "T46n1912_002:0207b18": "者。此之正起必藉欲起。故推欲起求正叵",
    "T46n1912_002:0207b19": "得。為當。",
    "T46n1912_002:0207b20": "正貪欲生(欲貪欲滅)(欲貪欲不滅)(欲貪欲亦滅亦不滅)(欲貪欲非滅非不滅)",
    "T46n1912_002:0207b21": "正貪欲不生(欲貪欲滅)(欲貪欲不滅)(欲貪欲亦滅亦不滅)(欲貪欲非滅非不滅)",
    "T46n1912_002:0207b22": "正貪欲亦生亦不生(欲貪欲滅)(欲貪欲不滅)(欲貪欲亦滅亦不滅)(欲貪欲非滅非不滅)",
    "T46n1912_002:0207b23": "正貪欲非生非不生(欲貪欲滅)(欲貪欲不滅)(欲貪欲亦滅亦不滅)(欲貪欲非滅非不滅)",
    "T46n1912_002:0207b27": "如是推撿。尚不見正貪欲非生非不生。況",
    "T46n1912_002:0207b28": "復見生。雖復不起惑既未斷。但是暫息及",
    "T46n1912_002:0207b29": "緣境謝。名貪欲已。防後起故故須更推。若",
    "T46n1912_002:0207c01": "謂此心為無生者。謬之甚矣。為當。",
    "T46n1912_002:0207c02": "貪欲已生(正貪欲滅)(正貪欲不滅)(正貪欲亦滅亦不滅)(正貪欲非滅非不滅)",
    "T46n1912_002:0207c03": "貪欲已不生(正貪欲滅)(正貪欲不滅)(正貪欲亦滅亦不滅)(正貪欲非滅非不滅)",
    "T46n1912_002:0207c04": "貪欲已亦生亦不生(正貪欲滅)(正貪欲不滅)(正貪欲亦滅亦不滅)(正貪欲非滅非不滅)",
    "T46n1912_002:0207c05": "貪欲已非生非不生(正貪欲滅)(正貪欲不滅)(正貪欲亦滅亦不滅)(正貪欲非滅非不滅)",
    "T46n1912_002:0207c08": "此前貪欲雖復暫息名貪欲已。對餘境時",
    "T46n1912_002:0207c09": "復名為未。已未雖即同是不起。對境時別。",
    "T46n1912_002:0207c10": "相待成異。初息名已。息已名未。故此未心",
    "T46n1912_002:0207c11": "通對十界。後若別起此未屬別。恐屬別故",
    "T46n1912_002:0207c12": "故亦須對起已觀之。應云為當貪欲已心",
    "T46n1912_002:0207c13": "滅。未貪欲心生。為貪欲已心不滅。未貪欲",
    "T46n1912_002:0207c14": "心生。貪欲已心亦滅亦不滅。未貪欲心生。貪",
    "T46n1912_002:0207c15": "欲已心非滅非不滅。未貪欲心生。乃至未貪",
    "T46n1912_002:0207c16": "欲心非生非不生。成十六句。問。已但名滅",
    "T46n1912_002:0207c17": "未名不生。云何俱具生等四句。答。今觀念",
    "T46n1912_002:0207c18": "念皆是於生。但望境暫息及以未起。得已",
    "T46n1912_002:0207c19": "未名。於此已未恐計生等。故須復以四句",
    "T46n1912_002:0207c20": "推之。若言已心但名滅者。正心亦應但名",
    "T46n1912_002:0207c21": "為生。何等亦具無等三句。是故當知皆",
    "T46n1912_002:0207c22": "用四句。又於已心推未心者。一防當起。",
    "T46n1912_002:0207c23": "二未契真。防過入理是故須檢。并此十六。",
    "T46n1912_002:0207c24": "合成四箇一十六句。若纔觀便悟。一句即足。",
    "T46n1912_002:0207c25": "何須苦至六十四耶。為鈍根者展轉生計。",
    "T46n1912_002:0207c26": "是故具破六十四句。若是具出轉計之相。",
    "T46n1912_002:0207c27": "至第五卷三假四句。具足說之。若論文意",
    "T46n1912_002:0207c28": "即應頓推一一令成不思議境。今文且寄",
    "T46n1912_002:0207c29": "次第別說。故六十四句但名入空。況復先",
    "T46n1912_002:0208a01": "知不思議理。欲心纔破妙境宛然。事助尚須",
    "T46n1912_002:0208a02": "正助合行。況此推窮寧不即理。即理之時",
    "T46n1912_002:0208a03": "方見四運心性真如。觀貪欲下結成空觀。",
    "T46n1912_002:0208a04": "言雙照者。貪欲是假推破是空。空無空相。",
    "T46n1912_002:0208a05": "空即假故。假無假相。假即空故。雙亡雙照。",
    "T46n1912_002:0208a06": "如是空假誰不謂是三觀一心。應善推思",
    "T46n1912_002:0208a07": "言同意異。故今但是入空觀耳。皆如上說者。",
    "T46n1912_002:0208a08": "此還轉句皆如初文觀於生句。若是三觀其",
    "T46n1912_002:0208a09": "一之言誠無所以。是故圓觀必云百界即空",
    "T46n1912_002:0208a10": "假中。若言此空雖云其一。空中已具假中",
    "T46n1912_002:0208a11": "觀者。假中二觀例亦應然。假觀文中何故直",
    "T46n1912_002:0208a12": "列十界而已。若蔽恒起下觀成氣分。恒起等",
    "T46n1912_002:0208a13": "者。問。四句推檢貪欲泯然。但有妙觀無復",
    "T46n1912_002:0208a14": "貪欲。何得復云而起而照。答。言起照者正",
    "T46n1912_002:0208a15": "明有起無時不照。照時豈可必須於起。今",
    "T46n1912_002:0208a16": "明此觀有破蔽功。是故須云而起而照。又",
    "T46n1912_002:0208a17": "為防於起時妨照。是故復云而起而照。理",
    "T46n1912_002:0208a18": "須起不起俱照。照不照俱亡。亡不亡咸泯。泯",
    "T46n1912_002:0208a19": "不泯湛然。如是方成入空之道。是故今云",
    "T46n1912_002:0208a20": "不見起照起照宛然。又觀下假觀也。還舉作",
    "T46n1912_002:0208a21": "受一十二事。一一十界名之為假。一家教門",
    "T46n1912_002:0208a22": "藏通即約六道論假。用觀即有即不即異。",
    "T46n1912_002:0208a23": "其法即是藏通入門。別圓假觀必約十界。",
    "T46n1912_002:0208a24": "但以次第不次第別。一心異心。明境麁妙。",
    "T46n1912_002:0208a25": "比者頻聞觀柱緣生。緣生即空。空假不二名",
    "T46n1912_002:0208a26": "為三觀。作此說者尚未成通。通須四句",
    "T46n1912_002:0208a27": "成性相空。若有中名異通教者。通教何曾",
    "T46n1912_002:0208a28": "無中道名。況復通教仍須四門。門門十乘方",
    "T46n1912_002:0208a29": "名通觀。人不見此何殊暗空。為六度下結",
    "T46n1912_002:0208b01": "成三三昧等恒沙佛法。如是下中觀也。初辨",
    "T46n1912_002:0208b02": "觀相。還撮前來空假二觀。即邊而中方名",
    "T46n1912_002:0208b03": "妙中。是故初云如是觀時指前二觀。並於",
    "T46n1912_002:0208b04": "作受推成空假。今於空假而見即中故云",
    "T46n1912_002:0208b05": "分明。幻化即前十法界假。與空即前性相二",
    "T46n1912_002:0208b06": "空。空假與性三法相即。故無妨礙。故知此",
    "T46n1912_002:0208b07": "中雙照之名與前永別。傅大士獨自詩云。獨",
    "T46n1912_002:0208b08": "自精。其實離聲名。三觀一心融萬品。荊棘",
    "T46n1912_002:0208b09": "叢林皆自平。故知大士亦於作受以修三",
    "T46n1912_002:0208b10": "觀。所以者何下重釋三觀相即之相。前空觀",
    "T46n1912_002:0208b11": "中。但云起照不及見等。此中法性與蔽相",
    "T46n1912_002:0208b12": "即。是故中觀永異於空。貪欲極麁尚即法",
    "T46n1912_002:0208b13": "性。況復餘法而非三諦。若蔽礙法性等者。法",
    "T46n1912_002:0208b14": "性與蔽不相礙者約理而說。如水與波不",
    "T46n1912_002:0208b15": "相妨礙。乃至法性與蔽起息相即者。正明令",
    "T46n1912_002:0208b16": "觀蔽中法性。法性無起亦復無息。蔽起息",
    "T46n1912_002:0208b17": "故。故云起息。若爾。性無起息蔽有起息。其",
    "T46n1912_002:0208b18": "性天殊何名體一。答。秖以蔽性其體不二。",
    "T46n1912_002:0208b19": "故云法性無復起息。是則從理俱無起息。",
    "T46n1912_002:0208b20": "從事說者。蔽有起息性無起息。若絕待者。",
    "T46n1912_002:0208b21": "無蔽無性亦無起息。若得此意。但觀貪欲",
    "T46n1912_002:0208b22": "即是法性。法性無性。是故名為世諦破性。",
    "T46n1912_002:0208b23": "即是性空。此性即法法體即空。名為相空。無",
    "T46n1912_002:0208b24": "行經云下引證也。經云。貪欲即是道。恚癡亦",
    "T46n1912_002:0208b25": "復然。如是三法中。無量諸佛法。若有人分",
    "T46n1912_002:0208b26": "別婬怒癡及道。是人去佛遠。譬如天與地。",
    "T46n1912_002:0208b27": "經意正明蔽性不二。是故誡之。不許分別。",
    "T46n1912_002:0208b28": "淨名下復引淨名者。非道即蔽佛道即性。眾",
    "T46n1912_002:0208b29": "生即菩提涅槃者。具存應云一切眾生即是",
    "T46n1912_002:0208c01": "菩提。不可復得。一切眾生即涅槃相。不可",
    "T46n1912_002:0208c02": "復滅。菩提乃是證得之道。既即眾生故無",
    "T46n1912_002:0208c03": "所得。涅槃即是寂滅之果。既即眾生亦無",
    "T46n1912_002:0208c04": "別滅。菩提涅槃是果上法。尚即眾生。豈令",
    "T46n1912_002:0208c05": "法性離於貪欲。為增上下斷疑也。疑云。若",
    "T46n1912_002:0208c06": "爾。何故經中令斷貪欲。故為斷云。為增上",
    "T46n1912_002:0208c07": "慢說斷貪欲。凡夫謂證二乘謂極。為此二",
    "T46n1912_002:0208c08": "人說離婬怒。何者。凡夫癡慢是故令斷。二",
    "T46n1912_002:0208c09": "乘機近宜為說斷。若無此二純諸菩薩。即",
    "T46n1912_002:0208c10": "應為說婬怒癡性即是解脫。故今觀蔽。不",
    "T46n1912_002:0208c11": "謂此二上慢之人。一切塵勞是如來種者。",
    "T46n1912_002:0208c12": "後經具明三種種性。塵勞即是了因種也。五",
    "T46n1912_002:0208c13": "無間等緣因種也。六入七識正因種也。故知",
    "T46n1912_002:0208c14": "欲蔽即法性種。經文別對。今文從通。是故但",
    "T46n1912_002:0208c15": "云蔽即法性。山海色味等者舉譬。如須彌",
    "T46n1912_002:0208c16": "色如大海味。毘曇俱舍並云。妙高四面各",
    "T46n1912_002:0208c17": "有一色。東黃金。南瑠璃。西白銀。北玻瓈。隨",
    "T46n1912_002:0208c18": "其方面水同山色。眾生入中盡同水色。大",
    "T46n1912_002:0208c19": "論一百云。外書說。此山純黃金色。眾生投",
    "T46n1912_002:0208c20": "中其色無二。故云山色。海味者。大經云。眾",
    "T46n1912_002:0208c21": "流入海同一鹹味。故云海味。文隔字對故",
    "T46n1912_002:0208c22": "云山海色味。法性亦爾。諸法入中同一理味。",
    "T46n1912_002:0208c23": "故法性外更無餘法。故云無二無別等也。常",
    "T46n1912_002:0208c24": "修觀下結位。即觀貪欲若不結位恐迷者",
    "T46n1912_002:0208c25": "濫。故須結之。六即之中不云理者。現修觀",
    "T46n1912_002:0208c26": "故。所觀之理即是理也。破蔽根本者。觀法雖",
    "T46n1912_002:0208c27": "圓銅輪已前麁惑前去。故至此位方破根",
    "T46n1912_002:0208c28": "本。於貪蔽中下。結成橫竪。六即淺深故名為",
    "T46n1912_002:0208c29": "竪。諸度相望無復前後。故名為橫。例上六",
    "T46n1912_002:0209a01": "度皆應結之。善中少濫故不結耳。次觀瞋",
    "T46n1912_002:0209a02": "蔽廣應同前。此文漸略。初文立境。即指重",
    "T46n1912_002:0209a03": "瞋為今觀境。欝謂欝怫。勃謂卒起。當恣任",
    "T46n1912_002:0209a04": "下明起觀方便。例前貪欲可以準知。次起",
    "T46n1912_002:0209a05": "觀。例上亦應六十四句。文中略存四四句",
    "T46n1912_002:0209a06": "中兩四句頭。謂生及無生。三四並略。文從",
    "T46n1912_002:0209a07": "語便。但云既不得其生亦不得其滅。滅即",
    "T46n1912_002:0209a08": "不生。言從誰等者。歷十二事必屬一事。總",
    "T46n1912_002:0209a09": "推宰主故但云誰。相貌空寂空觀也。十界",
    "T46n1912_002:0209a10": "假觀也。四德中觀也。是為下引證也。前引",
    "T46n1912_002:0209a11": "無行具明三毒。是故此中不重引之。淨名",
    "T46n1912_002:0209a12": "眾生菩提涅槃。意並同前。觀犯戒下。略例",
    "T46n1912_002:0209a13": "餘蔽餘毒。餘有毒蔽之所攝者。故云一切。",
    "T46n1912_002:0209a14": "癡帶於邪故云邪癡。故用因緣為能治",
    "T46n1912_002:0209a15": "者。因緣一法治邪癡故。故云深入緣起斷",
    "T46n1912_002:0209a16": "諸邪見。四觀無記者。初示觀境出無記相。",
    "T46n1912_002:0209a17": "[夢-夕+登]瞢者無所明也。異前諸善諸惡二相。所",
    "T46n1912_002:0209a18": "以下用觀意也。有此一機。是故今識此之",
    "T46n1912_002:0209a19": "無記。復堪為境。是故得觀。大論云下引證",
    "T46n1912_002:0209a20": "也。無記之心似無知相。論中既云有般若",
    "T46n1912_002:0209a21": "故。是故須觀。向云奈何者。其性昧劣不同",
    "T46n1912_002:0209a22": "善惡。且折伏之。故云奈何。復更引論而開",
    "T46n1912_002:0209a23": "許之。何者。有漏之法三性收盡。已說善惡",
    "T46n1912_002:0209a24": "須辨無記。若不爾者觀境不周。又若任善",
    "T46n1912_002:0209a25": "惡亦無觀慧。何但無記。若有般若通得修",
    "T46n1912_002:0209a26": "觀。何獨善惡。且據一往善惡易動。無記難",
    "T46n1912_002:0209a27": "擡。難易雖殊咸須用觀。又向從報法大概",
    "T46n1912_002:0209a28": "判之。若委論者。蔽度之外。餘一切心俱名",
    "T46n1912_002:0209a29": "無記。是故無記不可不觀。觀此下推成觀",
    "T46n1912_002:0209b01": "境。心相不顯其境難緣。若與善惡對辨同",
    "T46n1912_002:0209b02": "異。則無記可識便成觀境。故云同則非無",
    "T46n1912_002:0209b03": "記。異者下。以四句推。記即善惡故對推之。",
    "T46n1912_002:0209b04": "其性[夢-夕+登]瞢四運不顯。故但對善惡四句推",
    "T46n1912_002:0209b05": "之。現文但有四句推法。若防轉計。亦應具",
    "T46n1912_002:0209b06": "用一十六句。謂無記不生亦生亦不生非生",
    "T46n1912_002:0209b07": "非不生。亦各四句。既無四運不須轉推至",
    "T46n1912_002:0209b08": "六十四句。求記不可得者。求於善惡尚自",
    "T46n1912_002:0209b09": "叵得。無記與誰對辨同異。既無同異生即",
    "T46n1912_002:0209b10": "無生。故不可得。若轉計者從此句生。今文",
    "T46n1912_002:0209b11": "存略故但複云非合非散及非生滅。是則",
    "T46n1912_002:0209b12": "無記心性與前善惡心性不殊。體同名異。",
    "T46n1912_002:0209b13": "是故名為非合散等。性既若是是故無記堪",
    "T46n1912_002:0209b14": "為觀境。又歷下次將無記歷十二事。即指",
    "T46n1912_002:0209b15": "十二事名之為處。無記及者例前可知。如",
    "T46n1912_002:0209b16": "此下結成三觀。初是空觀。十界是假。法性是",
    "T46n1912_002:0209b17": "中。法性常寂下一止觀結。於無記下引證也。",
    "T46n1912_002:0209b18": "意亦同前。亦應具引無行等經。無記即當",
    "T46n1912_002:0209b19": "癡蔽故也。亦應用於淨名中意。無記即是",
    "T46n1912_002:0209b20": "菩提涅槃。但推無記與記同異。即見無記",
    "T46n1912_002:0209b21": "法性之理。亦應對於增上慢者說斷無斷。",
    "T46n1912_002:0209b22": "及結攝等準前可知。故云例上。復次下以",
    "T46n1912_002:0209b23": "三止觀結前三章。最後善者。指諸惡初通",
    "T46n1912_002:0209b24": "相善惡。展轉相望唯圓為善。圓居最後是",
    "T46n1912_002:0209b25": "故成漸。如思議境最後佛界。先歷前九故",
    "T46n1912_002:0209b26": "成思議。況復結文非修行相。不須更以圓",
    "T46n1912_002:0209b27": "漸為妨。善惡俱等者。別相之惡六度之善。",
    "T46n1912_002:0209b28": "一一無非三觀法界。故即名頓。具如前說。",
    "T46n1912_002:0209b29": "襵揲善者。非前兩收不出前兩。起空屬空",
    "T46n1912_002:0209c01": "起有屬有。中道慈悲亦復如是。是故襵揲",
    "T46n1912_002:0209c02": "名為不定。與下第五卷襵揲四句。文異義",
    "T46n1912_002:0209c03": "同。彼但為成四句故也。◎",
    "T46n1912_002:0209c04": "止觀輔行傳弘決卷第二之四",
    "T46n1912_002:0209c07": "止觀輔行傳弘決卷第二之五",
    "T46n1912_002:0209c09": "唐毘陵沙門湛然述",
    "T46n1912_002:0209c10": "◎復次四種下料簡也。初文略判行異理同。",
    "T46n1912_002:0209c11": "以隨自意對三辨別。何者以明所發動障",
    "T46n1912_002:0209c12": "不同。而理觀不別。問。常坐觀於三道等。常",
    "T46n1912_002:0209c13": "行觀佛三十二相等。方等觀於摩訶袒持尊",
    "T46n1912_002:0209c14": "容道具等。法華觀於六牙白象等。隨自意觀",
    "T46n1912_002:0209c15": "於善惡及無記等。四觀各別。何名為同。答。",
    "T46n1912_002:0209c16": "此並約於所歷事說。若能觀觀無非一心。",
    "T46n1912_002:0209c17": "所緣之理莫非三諦。是故得云理觀同也。",
    "T46n1912_002:0209c18": "若但下明必須理以達事行。又不得理觀意",
    "T46n1912_002:0209c19": "下。明必用理為事所依。若事相下。以此對",
    "T46n1912_002:0209c20": "三辨間無間。方法局三等者。對三以判理",
    "T46n1912_002:0209c21": "事通別。此中依經非無方法。況三三昧所",
    "T46n1912_002:0209c22": "不攝者並屬此中。非謂此中不須方法。",
    "T46n1912_002:0209c23": "但此三昧不必方法。是故方法局在前三。問",
    "T46n1912_002:0209c24": "下簡四三昧有勸無勸。問意可見。答意者。",
    "T46n1912_002:0209c25": "此三昧中雖通諸經及以諸善。以許於惡",
    "T46n1912_002:0209c26": "修止觀故。防護鈍根不曉文旨。故直說觀",
    "T46n1912_002:0209c27": "不明勸修。若據前文而起而照。亦是於起",
    "T46n1912_002:0209c28": "而勸修觀不得彰言顯了獎勸。是故望前",
    "T46n1912_002:0209c29": "名無勸修。若據諸經能滅重罪。以有重",
    "T46n1912_002:0210a01": "過彌須勸修。故請觀音云。蕩除糞穢令得",
    "T46n1912_002:0210a02": "清淨等。諸經例之故非全無。淮河下明師",
    "T46n1912_002:0210a03": "有自行之失。淮北河北。邪空之人濫稱大",
    "T46n1912_002:0210a04": "乘。入惡無觀。故以無禁捉蛇喻之。禁者",
    "T46n1912_002:0210a05": "制也。術法制物故也。貪欲如蛇觀法如禁。",
    "T46n1912_002:0210a06": "以觀觀欲如捉蛇。不善四句如無禁。如",
    "T46n1912_002:0210a07": "阿梨吒經云。佛在給孤獨。何梨吒伽陀婆利",
    "T46n1912_002:0210a08": "生是惡見。我知世尊說行婬欲不障於道。",
    "T46n1912_002:0210a09": "比丘三諫不止。來白佛。佛言。喚來。來已佛",
    "T46n1912_002:0210a10": "問。答言。如是。佛喚諸比丘問。諸比丘皆言。",
    "T46n1912_002:0210a11": "佛但言欲如火如蛇如毒(云云)。佛言。彼倒解",
    "T46n1912_002:0210a12": "故。如人欲得捉蛇通行求蛇。於靜林間",
    "T46n1912_002:0210a13": "見極大蛇。便捉蛇腰蛇迴舉頭。螫其手",
    "T46n1912_002:0210a14": "足及餘支分。以不善得捉蛇法故但受極",
    "T46n1912_002:0210a15": "苦。顛倒解義亦復如是。欲善捉蛇手捉鐵",
    "T46n1912_002:0210a16": "杖。見極大蛇。先以鐵杖壓其蛇頭手捉其",
    "T46n1912_002:0210a17": "項。蛇雖反尾但纏手足及餘支分。不能復",
    "T46n1912_002:0210a18": "損捉蛇之人。彼以善解捉蛇法故。今無",
    "T46n1912_002:0210a19": "觀法入惡亦爾。言惡不障反為惡害。若以",
    "T46n1912_002:0210a20": "妙觀杖入六塵林。遇貪欲蛇按四運頭。以",
    "T46n1912_002:0210a21": "觀捉項不令毒害至成身業。失於清淨常",
    "T46n1912_002:0210a22": "住法身。彼阿梨者無正觀杖。而但說於貪欲",
    "T46n1912_002:0210a23": "不障。義稍欲同故借喻此。今當下。即其先",
    "T46n1912_002:0210a24": "師。說於無禁捉蛇之相。其先師者鈍根障",
    "T46n1912_002:0210a25": "重。善修不成。暫放入惡想似空觀。謂此空",
    "T46n1912_002:0210a26": "解以為深證。即自行之失也。不識下教他失",
    "T46n1912_002:0210a27": "也。自善不生故棄善從惡。純將入惡空解",
    "T46n1912_002:0210a28": "教他。他亦時有生空解者。便以為據。謂",
    "T46n1912_002:0210a29": "唯惡是實。自此已後空解亦忘。唯遍造惡。",
    "T46n1912_002:0210b01": "盲無眼下。弟子謬受之失。無教相眼名之",
    "T46n1912_002:0210b02": "曰盲。善修不成名為根鈍。數起貪欲為煩",
    "T46n1912_002:0210b03": "惱重。如此等人更聞師說純令入惡。順欲",
    "T46n1912_002:0210b04": "順情遍造眾惡。遂令百姓下。明自他失。忽",
    "T46n1912_002:0210b05": "輕也。棄也。自他失故民輕王滅。今時吳越餘",
    "T46n1912_002:0210b06": "風尚存。將孤介為小乘。以合雜為無礙。",
    "T46n1912_002:0210b07": "隋朝猶有故云未改。史記下。引事類失。初",
    "T46n1912_002:0210b08": "引史記以類其師有妄授之失。周是國號",
    "T46n1912_002:0210b09": "姓姬氏。帝王世紀曰。帝嚳妃姜嫄履神人之",
    "T46n1912_002:0210b10": "迹而孕。以為不祥。棄之陋巷牛羊不踐。",
    "T46n1912_002:0210b11": "置之寒水鳥覆翼之。嫄以為神收而養之。",
    "T46n1912_002:0210b12": "童齓好於稼穡。及長仰伺房星。以為農候。",
    "T46n1912_002:0210b13": "舜進之於堯。以掌農正而為稷官。故謂之",
    "T46n1912_002:0210b14": "后稷。賜姓姬氏。始武終赧三十七王。頌曰。",
    "T46n1912_002:0210b15": "武成康昭穆恭懿。孝夷厲宣幽携平。桓莊僖",
    "T46n1912_002:0210b16": "惠襄項匡。定簡靈景悼敬元。貞哀思哲威安",
    "T46n1912_002:0210b17": "列。顯順赧王三十七。携不經年。或云三十",
    "T46n1912_002:0210b18": "八。左傳曰。初平王之東遷也。辛有適伊川。",
    "T46n1912_002:0210b19": "見被髮而祭於野者曰。不及百年此其",
    "T46n1912_002:0210b20": "戎乎。其禮先亡矣。言周末者。但是微末之",
    "T46n1912_002:0210b21": "末非謂最後。言犬戎者即六戎是。初名六",
    "T46n1912_002:0210b22": "渾。今時其地置六渾縣。謂唐虞已上有犬戎",
    "T46n1912_002:0210b23": "獫狁薰鬻。居天之北邊。隨畜牧而轉移。逐",
    "T46n1912_002:0210b24": "水草而遷徙。無耕田有畜養。各有地分而",
    "T46n1912_002:0210b25": "無文書有言語約束。兒能乘羊引弓射鳥。",
    "T46n1912_002:0210b26": "唯習弓箭而無禮義。君王已下皆食畜肉。",
    "T46n1912_002:0210b27": "少者食肥美老者食其餘。貴少賤老。父死",
    "T46n1912_002:0210b28": "妻其母兄死妻其嫂。自殷周已來侵抄中",
    "T46n1912_002:0210b29": "國。不絕如綖者。周家被侵宗社幾盡。餘不",
    "T46n1912_002:0210c01": "盡者其猶綖也。後西伯伐犬戎逐於洛北。",
    "T46n1912_002:0210c02": "時時入貢名為荒服。自爾已後犬戎不至。",
    "T46n1912_002:0210c03": "被袒自是周室衰相。豈可效之。時澆如周",
    "T46n1912_002:0210c04": "末。邪師如被袒。正教如識者。破戒如失禮。",
    "T46n1912_002:0210c05": "欲境如犬戎。破損正觀如侵中國正因不",
    "T46n1912_002:0210c06": "絕如似一綖。緣了漸亡義如漸盡。又阮籍",
    "T46n1912_002:0210c07": "下。類弟子謬受之失。於中初舉公卿效阮",
    "T46n1912_002:0210c08": "為類。列傳云。阮籍字嗣宗。陳留尉氏人也。",
    "T46n1912_002:0210c09": "容貌魁傑志氣宏放。傲然獨得任性不羇。喜",
    "T46n1912_002:0210c10": "怒不形於色。或閉戶讀書累日不出。或登",
    "T46n1912_002:0210c11": "臨山水信宿忘歸。嗜酒能嘯忽忘形骸。時",
    "T46n1912_002:0210c12": "人多謂之癡。晉魏之世天下故多名士。而少",
    "T46n1912_002:0210c13": "有全者。因不交世事酣飲為常。及文帝",
    "T46n1912_002:0210c14": "輔正。拜為東平相。乘牛而往旬日而還。",
    "T46n1912_002:0210c15": "雖性志孝而不拘禮教。母終正與人棋。對",
    "T46n1912_002:0210c16": "者求止。固留決賭。賭訖飲酒二升。舉聲一",
    "T46n1912_002:0210c17": "號。吐血數升。裴楷往弔。但踞醉直視而已。",
    "T46n1912_002:0210c18": "見禮俗之士以白眼視之。由是禮俗之士",
    "T46n1912_002:0210c19": "嫉之若讎。或時輒臥隣家少婦之側。或他",
    "T46n1912_002:0210c20": "有亡者無親而往弔。駕不由路。窮則哭還。",
    "T46n1912_002:0210c21": "宗集不復用杯。團坐圍盆而相歠。如此奢",
    "T46n1912_002:0210c22": "誕豈可效耶。是為司馬氏滅相者。國號晉。",
    "T46n1912_002:0210c23": "姓司馬氏。高陽之子黎為夏官　及周以夏",
    "T46n1912_002:0210c24": "官為司馬。因以為姓。懷愍至孝武來。一十",
    "T46n1912_002:0210c25": "五帝。愍帝之時晉國亡者。由諸賢達不習",
    "T46n1912_002:0210c26": "兵戈尚文奢誕。後公卿子孫效之。遂為五",
    "T46n1912_002:0210c27": "胡侵國。因幸江東。故童謠云。五馬浮渡江。",
    "T46n1912_002:0210c28": "一馬化為龍。因茲惠帝第三子叡等徙都建",
    "T46n1912_002:0210c29": "業。號為東晉稱元帝。至孝武時仍多酒",
    "T46n1912_002:0211a01": "色。由茲祚傾。晉祚傾者。由公卿子孫謬效",
    "T46n1912_002:0211a02": "阮籍。初有嫉賢之難。避世佯狂。後無妬才",
    "T46n1912_002:0211a03": "之危。何須效誕。又如阮籍兄子咸。咸次子",
    "T46n1912_002:0211a04": "孚。元帝時為參軍。蓬頭飲酒不以王務經",
    "T46n1912_002:0211a05": "懷。恒為右司所按。帝容之。後拜揚州長",
    "T46n1912_002:0211a06": "史。帝謂曰。卿鎮軍府。宜節飲也。對曰。陛下",
    "T46n1912_002:0211a07": "不以臣不才。委以軍旅之重。臣不敢有言",
    "T46n1912_002:0211a08": "者。以今王莅作威風教赫然皇澤遐被寇賊",
    "T46n1912_002:0211a09": "息迹。氛祲既澄日月明白。亦何可爝火不",
    "T46n1912_002:0211a10": "息。正應端拱嘯詠。以樂當年。尋被蘇峻作",
    "T46n1912_002:0211a11": "難。此亦不修兵甲之失故也。習三昧者亦",
    "T46n1912_002:0211a12": "復如是。為難逢障於惡修觀。無難何須",
    "T46n1912_002:0211a13": "捨善從惡。依教修觀如用文武。無故入",
    "T46n1912_002:0211a14": "惡如效誕逸。忘授邪法如阮狂酣。弟子妄",
    "T46n1912_002:0211a15": "受如公卿子。宇文下。明周武信讖以類妄",
    "T46n1912_002:0211a16": "受。其先炎帝神農氏。為黃帝所滅。子孫避",
    "T46n1912_002:0211a17": "之。居于朔野。鮮卑奉以為主。其後曰普迴。",
    "T46n1912_002:0211a18": "因狩得璽。普迴異之以為天授。其俗謂天",
    "T46n1912_002:0211a19": "曰宇故曰宇文。初登之時亦信佛法。後信",
    "T46n1912_002:0211a20": "讖緯云黑衣當王。遂重道宗。親承符籙。玄",
    "T46n1912_002:0211a21": "冠黃褐內常服用。心忌釋宗盡欲誅殄。而",
    "T46n1912_002:0211a22": "患信佛者多。未敢專制。有道士張賓詭詐",
    "T46n1912_002:0211a23": "罔上。私達其策。潛進李宗排斥釋氏。讖緯",
    "T46n1912_002:0211a24": "如惡師。周武如弟子。亦由元嵩魔業等者。",
    "T46n1912_002:0211a25": "周武已忌更加元嵩。故云亦由元嵩魔業。",
    "T46n1912_002:0211a26": "元嵩相副帝納其言。欲覘經過貶量佛失。",
    "T46n1912_002:0211a27": "召僧入內七宵行道。帝與同場七宵無過。",
    "T46n1912_002:0211a28": "又勅司隸大夫甄鸞。詳佛道二教。鸞上笑",
    "T46n1912_002:0211a29": "道論三卷三十六篇。用笑三十六部。其時又",
    "T46n1912_002:0211b01": "有安法師與帝情重。又著二教論十二篇。",
    "T46n1912_002:0211b02": "明道教攝在九流之內。不應獨為教主。故",
    "T46n1912_002:0211b03": "教唯有二。遠法師有抗帝論。後帝東巡任",
    "T46n1912_002:0211b04": "道林開佛法。又因王明上表以開佛法。其",
    "T46n1912_002:0211b05": "元嵩本河東人。遠祖從宦家于蜀川。梁末",
    "T46n1912_002:0211b06": "都東城。即後梁蕭察也。察滅巋立。至天保",
    "T46n1912_002:0211b07": "十二年。當陳太建六年。即宇文建德三年滅",
    "T46n1912_002:0211b08": "佛道二教。宇文經于七年至天和二年。嵩",
    "T46n1912_002:0211b09": "上表云。唐虞之世無佛圖而國安。齊梁有",
    "T46n1912_002:0211b10": "寺舍而祚滅。但利民益國即稱佛心。夫佛",
    "T46n1912_002:0211b11": "者以大慈為本。終不苦役黎民虔恭泥",
    "T46n1912_002:0211b12": "木。請造平延大寺。容著四海萬姓。不勸立",
    "T46n1912_002:0211b13": "曲見伽藍。偏安二乘五典。平延寺者。無間",
    "T46n1912_002:0211b14": "道俗罔擇冕親。以城隍為塔寺。即周武",
    "T46n1912_002:0211b15": "是如來。用郭邑作僧坊。和夫妻為聖眾。",
    "T46n1912_002:0211b16": "推令德作三綱。遵耆年為上座。選仁智",
    "T46n1912_002:0211b17": "充執事。求勇略作法師。是以六合無怨紂",
    "T46n1912_002:0211b18": "之聲。八方有歌周之詠。飛沈安其巢穴。水",
    "T46n1912_002:0211b19": "陸任其長生。都上一十五事。上表後身生",
    "T46n1912_002:0211b20": "惡瘡亡也。邕是法滅之妖怪。何關隨自意",
    "T46n1912_002:0211b21": "意耶。元嵩如惡師。周武如弟子。何以故下。",
    "T46n1912_002:0211b22": "釋謬信也。三昧之人亦復如是。一內無慧",
    "T46n1912_002:0211b23": "解。二信其本師。三貪慕前達。故知先須以",
    "T46n1912_002:0211b24": "教自軌。方信其師。不然則全謂行惡而為",
    "T46n1912_002:0211b25": "正道。覺已改棄趣理非遙。如譬喻經云。有",
    "T46n1912_002:0211b26": "驢挽車日行數百里。於息處見兄。兄語弟",
    "T46n1912_002:0211b27": "曰勿放此驢與餘驢相見。弟曰。夫善者相",
    "T46n1912_002:0211b28": "得諛諂相遇。物類相逢無不歡喜。弟故放",
    "T46n1912_002:0211b29": "之與他驢相見見已亦復不鳴不食。相嗅",
    "T46n1912_002:0211c01": "而已。兄後駕之便臥不行。兄便大瞋截尾",
    "T46n1912_002:0211c02": "剪耳被苦乃行。驢語大家。君放我見惡知",
    "T46n1912_002:0211c03": "識。我問。汝何以肥充。答言。我給陶公負土。",
    "T46n1912_002:0211c04": "若得惡道便臥不行。公便負擔放我道邊",
    "T46n1912_002:0211c05": "食。食得好草歸得芻散是以得肥問我何",
    "T46n1912_002:0211c06": "瘦。答曰。挽車日行數百里。飲食轗軻。我今",
    "T46n1912_002:0211c07": "效彼謂得放免。反見髠截不復敢臥。乞",
    "T46n1912_002:0211c08": "得存活。主愍放之。人亦如是。信其惡師必",
    "T46n1912_002:0211c09": "招惡果。譬如西施等者。嚬呻痛病吟也。杜者",
    "T46n1912_002:0211c10": "不出門也。亦塞也。潛者隱水也。逝者往也。",
    "T46n1912_002:0211c11": "莊子云。西施心痛而嚬其里。其里之醜人見",
    "T46n1912_002:0211c12": "而美之。亦歸捧心而嚬其里。其里富人見",
    "T46n1912_002:0211c13": "之堅閉門不出。貧者見之挈妻子而去之",
    "T46n1912_002:0211c14": "走。彼知美嚬不知嚬之所以美。穴者深潛。",
    "T46n1912_002:0211c15": "飛者高逝。此之二句在莊子毛嬙麗姬文中",
    "T46n1912_002:0211c16": "云。如一女人人見之即愛。鳥見之高飛。魚",
    "T46n1912_002:0211c17": "見之深潛。今文將此二句共成西施之文。",
    "T46n1912_002:0211c18": "彼注西施文云。夫禮義者當時而用則西施",
    "T46n1912_002:0211c19": "也。過時而不棄。即隣女也。夫三皇五帝之",
    "T46n1912_002:0211c20": "禮義法度其猶柤梨橘柚。其味相反而皆可",
    "T46n1912_002:0211c21": "口。故禮義法度者。須應時而用之。今取猿",
    "T46n1912_002:0211c22": "狙衣以周公之服。彼必齕嚙挽裂盡去之。",
    "T46n1912_002:0211c23": "觀古人與今其猶猿狙之異周公。隨自意",
    "T46n1912_002:0211c24": "者亦復如是。須應時而變知宜不宜。豈可",
    "T46n1912_002:0211c25": "唯效入惡不知入惡之所以。今以西施",
    "T46n1912_002:0211c26": "譬宜入惡修觀人也。根利得時如西施。",
    "T46n1912_002:0211c27": "性多貪欲如心病。於欲巧修如美嚬。彌增",
    "T46n1912_002:0211c28": "明靜如益美。根鈍失時如隣女。智非善",
    "T46n1912_002:0211c29": "巧如本醜。謬習入惡如效嚬。唯長惡邪",
    "T46n1912_002:0212a01": "如彌劇。有人將國王大臣等。合貧者遠徙",
    "T46n1912_002:0212a02": "等文。語不相當復非文次。今試為合之則",
    "T46n1912_002:0212a03": "順文旨。小乘之人如貧者。大乘之人如富",
    "T46n1912_002:0212a04": "者。修事善人如穴者。習事定人如飛者。",
    "T46n1912_002:0212a05": "是四種人不喜惡見。見是惡已彌為自勉。",
    "T46n1912_002:0212a06": "小乘涅槃為遠徙。大乘祕藏如杜門。堅固",
    "T46n1912_002:0212a07": "事戒為深潛。期心上界為高逝。前文以類",
    "T46n1912_002:0212a08": "本師之過。此文以類弟子之非。如此消釋與",
    "T46n1912_002:0212a09": "文會也。彼諸人下。重責也。貪欲狂故逐入",
    "T46n1912_002:0212a10": "惡雷。無觀凡夫猶如倉蠅。而專入惡為",
    "T46n1912_002:0212a11": "欲唾黏。嗜亦貪欲也。其師過下。明師差機",
    "T46n1912_002:0212a12": "迷旨之失。此師不達入惡之言。次引佛意",
    "T46n1912_002:0212a13": "責有法譬合。初法。如文。譬如下。舉譬。熱甚",
    "T46n1912_002:0212a14": "口噤宜治以黃湯。不可惜齒而致損命。",
    "T46n1912_002:0212a15": "起重貪欲如熱甚。不受對治如口噤。隨",
    "T46n1912_002:0212a16": "自意法如黃湯。於惡修觀如鑿齒。入惡雖",
    "T46n1912_002:0212a17": "鄙為存慧命。縱惡不觀如藥不入。佛亦",
    "T46n1912_002:0212a18": "如下。合也。通合逗機。初明惡機中。云如快",
    "T46n1912_002:0212a19": "馬等者。根利如快馬。起惡如僻路。聞說",
    "T46n1912_002:0212a20": "如鞭影。欲息如正路。雜阿含云。佛告比",
    "T46n1912_002:0212a21": "丘。有四種馬。一者見鞭影即便驚悚隨御",
    "T46n1912_002:0212a22": "者意。二者觸毛便能如上。三者觸肉然後乃",
    "T46n1912_002:0212a23": "驚。四者徹骨然後方覺。經合喻云。初馬如",
    "T46n1912_002:0212a24": "聞他聚落無常即能生厭。次馬如聞己聚",
    "T46n1912_002:0212a25": "落無常。即能生厭。三者如聞己親無常即",
    "T46n1912_002:0212a26": "能生厭。四者猶如己身病苦方能生厭。大",
    "T46n1912_002:0212a27": "經十六釋調御中。亦以四馬喻聞生老病",
    "T46n1912_002:0212a28": "死。故知二經並喻三藏中意。今借喻此以",
    "T46n1912_002:0212a29": "對四教。快馬即是圓機。貪欲即是道也。若取",
    "T46n1912_002:0212b01": "意僻越浪行貪欲。則都非四數。若機淺者",
    "T46n1912_002:0212b02": "次用別教。乃至通藏如餘三馬。於圓機中",
    "T46n1912_002:0212b03": "仍須稱機宜善宜惡。若有下善機也。佛具",
    "T46n1912_002:0212b04": "二說下。結斥。公者非私也。灼者明也。公然",
    "T46n1912_002:0212b05": "拒佛而差物機。復次下。舉時結過。初文舉",
    "T46n1912_002:0212b06": "時宜於惡中而習止觀。次汝今下。引譬引",
    "T46n1912_002:0212b07": "事。三破壞下結過也。非有難時不應用",
    "T46n1912_002:0212b08": "惡。何意純用等者引經類釋。事不獲已",
    "T46n1912_002:0212b09": "令於惡修。汝不觀機純令用惡。如諸外",
    "T46n1912_002:0212b10": "道純用邪常。故大經云。譬如舊醫純用乳",
    "T46n1912_002:0212b11": "藥。如彼外道唯說邪常。客醫如來初令制",
    "T46n1912_002:0212b12": "乳。如說無常以破邪常。成無常已還用",
    "T46n1912_002:0212b13": "真常以破無常。新舊二乳乳名雖同。邪正",
    "T46n1912_002:0212b14": "義別。進退適時。不同外道純用邪常。毒",
    "T46n1912_002:0212b15": "他慧命。今亦如是。用既非宜損他慧命。故",
    "T46n1912_002:0212b16": "阿含下。引經中事以證適時結過之意。增",
    "T46n1912_002:0212b17": "一四十六云。佛在給孤獨。告諸比丘。如放",
    "T46n1912_002:0212b18": "牛人具十一事。牛群長益。結為頌曰。",
    "T46n1912_002:0212b19": "　解色及相應　　摩刷覆瘡痍",
    "T46n1912_002:0212b20": "　放煙并茂草　　安隱及渡處",
    "T46n1912_002:0212b21": "　時宜留[(殼-一)/牛]餘　　將護於大牛",
    "T46n1912_002:0212b22": "　比丘亦如是　　知四大造色",
    "T46n1912_002:0212b23": "　善別愚智相　　摩刷六情根",
    "T46n1912_002:0212b24": "　善覆十善想　　傳所誦為煙",
    "T46n1912_002:0212b25": "　四意止茂草　　十二部安處",
    "T46n1912_002:0212b26": "　聖八支渡處　　莫受輕賤請",
    "T46n1912_002:0212b27": "　名曰知時宜　　知足為留餘",
    "T46n1912_002:0212b28": "　敬護是將護",
    "T46n1912_002:0212b29": "佛說偈云。",
    "T46n1912_002:0212c01": "　放牛無放逸　　其主獲其福",
    "T46n1912_002:0212c02": "　六牛經六年　　展轉六十牛",
    "T46n1912_002:0212c03": "　比丘戒成就　　於禪得自在",
    "T46n1912_002:0212c04": "　六根而寂靜　　六年成六通",
    "T46n1912_002:0212c05": "今文引經安隱渡處。渡處即津濟也。即渡水",
    "T46n1912_002:0212c06": "處也。此即兼於自行化他。自行有難故聽",
    "T46n1912_002:0212c07": "從險。如王事等令於惡修。無難惡息必",
    "T46n1912_002:0212c08": "須從善他機例然。應須詳審。復次下。故以",
    "T46n1912_002:0212c09": "水火現事驗之。夷平也。蹈踐也。躡履也。踰",
    "T46n1912_002:0212c10": "也。又不下。責其差機純令用惡。淨名下引",
    "T46n1912_002:0212c11": "證。舉二乘以況凡師。自是下傷歎則戒海",
    "T46n1912_002:0212c12": "等者。譬此等人於佛法中。名之為死。律云。",
    "T46n1912_002:0212c13": "譬如彼死屍大海不容受。為疾風所吹置",
    "T46n1912_002:0212c14": "之於岸上。犯重如屍眾海不受。作法擯棄如",
    "T46n1912_002:0212c15": "疾風吹。甄出眾外如置岸上。兼斥自他",
    "T46n1912_002:0212c16": "故云行說。若未行唯說則同梨吒違僧屏",
    "T46n1912_002:0212c17": "諫但結提吉。謂於惡證墮過人法。自行口",
    "T46n1912_002:0212c18": "說。又云證得則兩夷一提。文據重夷故云",
    "T46n1912_002:0212c19": "擯棄。若但自行教他則一夷一提。無令毒樹",
    "T46n1912_002:0212c20": "者。引譬擯棄。大經第三云。譬如長者所居",
    "T46n1912_002:0212c21": "之處。田宅屋舍生諸毒樹。長者知已即便斫",
    "T46n1912_002:0212c22": "伐。悉令永盡。長者宅者清眾所居。毒樹者",
    "T46n1912_002:0212c23": "犯重比丘。生必伐者。犯必擯也。經有三喻。",
    "T46n1912_002:0212c24": "初隣國相攻。中毒樹生宅。後首生白髮。章",
    "T46n1912_002:0212c25": "安二釋正用後意。初對三惑釋。隣國相攻",
    "T46n1912_002:0212c26": "譬除四住惑智相傾。除剪毒樹譬除塵沙",
    "T46n1912_002:0212c27": "體外之惑。拔棄白髮譬除無明同體之惑。",
    "T46n1912_002:0212c28": "次對擯棄釋。隣國譬治各住各學而行非",
    "T46n1912_002:0212c29": "者。毒樹譬治同住各學而行非者。白髮譬",
    "T46n1912_002:0213a01": "治同住同學而行非者。文雖引一意亦該",
    "T46n1912_002:0213a02": "三。同住各住。若行若說俱須擯棄。復次檢",
    "T46n1912_002:0213a03": "其惡行下。斥師自行行偏違心。初以事難",
    "T46n1912_002:0213a04": "難其行偏。譬如下。譬其行偏而穢清眾。難",
    "T46n1912_002:0213a05": "其下。難其違心。所以下。明此料簡誡勸之",
    "T46n1912_002:0213a06": "意。入惡似易尚須誡忌。豈得於此而更勸",
    "T46n1912_002:0213a07": "修。如服黃湯下。譬誡忌意。入惡稱病如服",
    "T46n1912_002:0213a08": "黃湯。指惡為道名為過度。須備律教而",
    "T46n1912_002:0213a09": "補止之。問者。正觀如水理性如珠。諸行",
    "T46n1912_002:0213a10": "如風風多浪鼓。事儀動役令觀混濁。何",
    "T46n1912_002:0213a11": "須用此四三昧耶。鼓者動也。答中二番各",
    "T46n1912_002:0213a12": "有譬合。初譬貧人責其不具。若一下合。若",
    "T46n1912_002:0213a13": "於一種三昧觀心即足。心若樂行及餘儀",
    "T46n1912_002:0213a14": "等。如何悅此樂欲之心。若用下化他。自行既",
    "T46n1912_002:0213a15": "然化他準此自行則初後不同。他機則彼彼",
    "T46n1912_002:0213a16": "非一。譬如下重譬。且許自行一種為得。若",
    "T46n1912_002:0213a17": "以化他專一則失。煩惱下合。初約一人。若",
    "T46n1912_002:0213a18": "化他者應具四悉。乃成四番四種三昧。何",
    "T46n1912_002:0213a19": "但四耶。次約多人。初總約四三昧。若為多",
    "T46n1912_002:0213a20": "人彼彼相望。復須四四。又約下。何但如向",
    "T46n1912_002:0213a21": "四種三昧相望為四。一一三昧尚具四悉。況",
    "T46n1912_002:0213a22": "復四耶。若樂行等者。樂行下世界。若善根",
    "T46n1912_002:0213a23": "下為人。若坐時下對治。若行時下第一義。初",
    "T46n1912_002:0213a24": "約常行借坐對說。若不對說。不可但云",
    "T46n1912_002:0213a25": "樂行即行不樂不行。此則反開懈怠之門。",
    "T46n1912_002:0213a26": "何名具須四種三昧。故初標云一種具四。下",
    "T46n1912_002:0213a27": "復結云餘三例然。常行既然。若云常坐故",
    "T46n1912_002:0213a28": "應還對行等說之問善扶下。簡根遮。善謂",
    "T46n1912_002:0213a29": "上三及隨自意中諸經及善。此善順理可修",
    "T46n1912_002:0213b01": "止觀。如起信云。已知法性體無慳貪。隨",
    "T46n1912_002:0213b02": "順修行檀波羅蜜等。惡既乖理。何不棄惡",
    "T46n1912_002:0213b03": "於善修習。而令於惡修止觀耶。答約四",
    "T46n1912_002:0213b04": "句故。故須觀惡。大論二十四云。世尊智力",
    "T46n1912_002:0213b05": "知諸眾生上中下根。是人根利為結所遮。",
    "T46n1912_002:0213b06": "猶如央掘。是人根利不為結遮。猶如身",
    "T46n1912_002:0213b07": "子。是人根鈍而無結遮。猶如槃特。是人根",
    "T46n1912_002:0213b08": "鈍而為結遮。謂諸凡夫。論寄小乘故引此",
    "T46n1912_002:0213b09": "四。通論四教例應有之。又復論文通明如",
    "T46n1912_002:0213b10": "來善知諸根。不以根利無遮為首。今明修",
    "T46n1912_002:0213b11": "行。是故別以根利無遮。而為上品。初身子",
    "T46n1912_002:0213b12": "者。一聞三諦而得初果。見勇墮負證阿",
    "T46n1912_002:0213b13": "羅漢。至法華會先獲記莂。行人下舉今以",
    "T46n1912_002:0213b14": "例。準今識昔引現知當。故知今文善惡二",
    "T46n1912_002:0213b15": "修。即是有遮無遮不同。為破遮故俱須修",
    "T46n1912_002:0213b16": "習。昔無二義者。昔既不曾於善修習。是故",
    "T46n1912_002:0213b17": "闕於根利無遮。次句如闍王央掘等者。論既",
    "T46n1912_002:0213b18": "寄小故無闍王。今辨有遮是故並列。闍王",
    "T46n1912_002:0213b19": "造逆罪深纏厚。法華座席障未發故。為凡",
    "T46n1912_002:0213b20": "夫眾聞茲妙經。涅槃會中機發障動。心生",
    "T46n1912_002:0213b21": "悔熱遍體生瘡。世無良醫治身心者。六臣",
    "T46n1912_002:0213b22": "雖引六師之言。未審能治我之重患。家兄",
    "T46n1912_002:0213b23": "耆婆引至佛所。蒙佛召命慚愧悚慄。聞說",
    "T46n1912_002:0213b24": "陰幻知罪無生。如從伊蘭生栴檀樹。障除",
    "T46n1912_002:0213b25": "機熟無根信成。發菩提心述己弘願無根",
    "T46n1912_002:0213b26": "信者。小乘即是初果位也。大乘即是別住圓",
    "T46n1912_002:0213b27": "信。央掘者。若央掘經得無生忍。阿含經中。",
    "T46n1912_002:0213b28": "初聞佛偈即得初果。匿王去後得阿羅漢。",
    "T46n1912_002:0213b29": "障雖不如闍王造逆。已成害佛及母方便。",
    "T46n1912_002:0213c01": "兼殺九百九十餘人。如是重遮不障證法。",
    "T46n1912_002:0213c02": "良由根利故使爾也　鞭者策進也。今時行",
    "T46n1912_002:0213c03": "人下。舉今以例。正當酬前於惡修觀之問。",
    "T46n1912_002:0213c04": "善自斟量察其可不。儻宜入惡專善復失。",
    "T46n1912_002:0213c05": "宿種難知不可率爾次第三句如槃特者。",
    "T46n1912_002:0213c06": "法句經第一云。佛在舍衛。有比丘名槃特。",
    "T46n1912_002:0213c07": "新作出家稟性頑塞。佛令五百羅漢日日",
    "T46n1912_002:0213c08": "教之。三年始獲一偈。今文依阿含大論。故",
    "T46n1912_002:0213c09": "云九十日。佛知愍傷即呼著前授與一偈。偈",
    "T46n1912_002:0213c10": "云。守口攝意身莫犯。如是行者得度世。槃",
    "T46n1912_002:0213c11": "特感佛恩深誦得上口。佛告槃特。汝今年",
    "T46n1912_002:0213c12": "老唯誦一偈。人皆知之不足為奇。須解",
    "T46n1912_002:0213c13": "其義。所謂身三口四意三。觀其所起察其",
    "T46n1912_002:0213c14": "所滅。由之生天由之墜淵。由之得道泥洹",
    "T46n1912_002:0213c15": "自然。分別乃至無量妙法。心開意解得阿",
    "T46n1912_002:0213c16": "羅漢。由無遮故其根雖鈍易得道果得道",
    "T46n1912_002:0213c17": "果已。五百比丘尼請教誡說法。次當槃特。",
    "T46n1912_002:0213c18": "至彼食訖諸尼皆笑。升座已自慚鄙曰。自",
    "T46n1912_002:0213c19": "幸薄德得為沙門。最為頑鈍。所學一偈粗",
    "T46n1912_002:0213c20": "識其義。當為敷說諸少年尼先知其偈。欲",
    "T46n1912_002:0213c21": "預前誦。口不能開驚怖悔過。槃特於是依",
    "T46n1912_002:0213c22": "於佛說。次第敷演。諸尼皆得阿羅漢果後匿",
    "T46n1912_002:0213c23": "王請佛及諸比丘。於正殿坐。佛欲試其神",
    "T46n1912_002:0213c24": "力。令其取鉢。來至王門守門者不許其",
    "T46n1912_002:0213c25": "前。其於門外申手送鉢。王驚問佛。此誰手",
    "T46n1912_002:0213c26": "耶。佛言。槃特。王問。但誦一偈云何乃爾。佛",
    "T46n1912_002:0213c27": "言。雖誦千章不義何益。不如一要聞可",
    "T46n1912_002:0213c28": "滅意。雖誦千章不義何益。不如一要聞",
    "T46n1912_002:0213c29": "行得度。雖誦千章不解何益。解一句法聞",
    "T46n1912_002:0214a01": "可得道。二百比丘聞之得阿羅漢。王及夫",
    "T46n1912_002:0214a02": "人方乃不疑。此偈乃對極鈍者說。豈可例",
    "T46n1912_002:0214a03": "於多聞增智慧。廣讀諸異論。則知智者意",
    "T46n1912_002:0214a04": "等耶。然各有意勿妄去取。若增一第六云。",
    "T46n1912_002:0214a05": "兄見弟誦法句難語言。汝若不能誦法句",
    "T46n1912_002:0214a06": "偈還作白衣。弟聞之詣祇桓門泣。佛見",
    "T46n1912_002:0214a07": "問之具答兄言。佛言。成菩提可由汝兄。",
    "T46n1912_002:0214a08": "佛手牽詣靜室令誦掃帚。復名除垢。槃特",
    "T46n1912_002:0214a09": "思念。灰土瓦石除即清淨。結縛是垢智慧是",
    "T46n1912_002:0214a10": "除。今以智帚掃除諸垢。今文所引偈文。即",
    "T46n1912_002:0214a11": "大論及大經二十四。經云。四事為涅槃因。若",
    "T46n1912_002:0214a12": "言勤修苦行是涅槃因者。無有是處。是故",
    "T46n1912_002:0214a13": "槃特思惟一偈得第四果。言鳩摩羅者。此",
    "T46n1912_002:0214a14": "云童真。亦曰毫童。亦曰名童。即童真無染",
    "T46n1912_002:0214a15": "偈也。三業無染得無染果。若據得果。過去",
    "T46n1912_002:0214a16": "亦非全不習觀。觀力薄故其根仍鈍。以無",
    "T46n1912_002:0214a17": "遮故聞易得道。次第四句者可知以是下結",
    "T46n1912_002:0214a18": "勸。道謂乘種信法二行俱可為乘。亦俱得",
    "T46n1912_002:0214a19": "名為止觀故。故誡行人。不可廢之不習",
    "T46n1912_002:0214a20": "乘種。大經云下。引乘戒四句釋成根遮四",
    "T46n1912_002:0214a21": "句。第六云。若無清淨持戒之人僧則損減。",
    "T46n1912_002:0214a22": "若有清淨持戒之人則不失本戒。善男子。",
    "T46n1912_002:0214a23": "於乘緩者乃名為緩。於戒緩者不名為緩。",
    "T46n1912_002:0214a24": "菩薩於此大乘心不懈慢。是名奉戒。經文",
    "T46n1912_002:0214a25": "先列事戒。次善男子下。舉乘況釋。若無大",
    "T46n1912_002:0214a26": "乘雖有事戒。不名奉戒。若有乘者雖云",
    "T46n1912_002:0214a27": "戒緩不名為緩。正意欲令乘戒俱急。今家",
    "T46n1912_002:0214a28": "乘此開為四句。以對根遮。根遮是果乘戒",
    "T46n1912_002:0214a29": "是因。是故有遮由戒緩。根鈍由乘寬。俱急",
    "T46n1912_002:0214b01": "則根利無遮。俱緩則根鈍有遮。戒急乘緩則",
    "T46n1912_002:0214b02": "根鈍無遮。乘急戒緩則根利有遮。經云寧",
    "T46n1912_002:0214b03": "作等者。引證乘也。故梁武發願文云。寧作",
    "T46n1912_002:0214b04": "提婆達多長淪地獄。不作欝頭藍弗暫得",
    "T46n1912_002:0214b05": "生天。故知調達誦經已為信行乘種。雖墮",
    "T46n1912_002:0214b06": "地獄亦由此脫。藍弗事定無出世乘。縱得",
    "T46n1912_002:0214b07": "生天終淪惡道。應勤聽等者。勸修乘也。聽",
    "T46n1912_002:0214b08": "即信行思即法行。二行既勤智根必利。如醉",
    "T46n1912_002:0214b09": "婆羅門下。引證戒也。大論十三。佛在祇桓。",
    "T46n1912_002:0214b10": "有醉婆羅門來至佛所欲作比丘。佛勅諸",
    "T46n1912_002:0214b11": "比丘。與剃頭著袈裟。酒醒驚怪見身變異",
    "T46n1912_002:0214b12": "忽為比丘。即便走去。諸比丘問佛。何以聽",
    "T46n1912_002:0214b13": "此醉婆羅門而作比丘。而今歸去。佛言。此",
    "T46n1912_002:0214b14": "婆羅門無量劫中無出家心。今因醉後暫發",
    "T46n1912_002:0214b15": "微心。為此緣故後當出家。如是種種因緣。",
    "T46n1912_002:0214b16": "出家破戒猶勝在家持戒。以在家戒不為",
    "T46n1912_002:0214b17": "解脫。戲女披袈裟者。如欝鉢比丘尼本生經",
    "T46n1912_002:0214b18": "中。佛在世時此比丘尼得羅漢果。具六神",
    "T46n1912_002:0214b19": "通。入貴人舍常讚出家。語諸貴人婦女",
    "T46n1912_002:0214b20": "言。姊妹可出家。諸女言。我少年容色盛美或",
    "T46n1912_002:0214b21": "當破戒。比丘尼言。欲破便破。諸女問曰。",
    "T46n1912_002:0214b22": "破戒墮地獄耶。比丘尼言。欲墮便墮。諸女",
    "T46n1912_002:0214b23": "笑言。墮獄受苦。比丘尼言。我憶念本宿命",
    "T46n1912_002:0214b24": "時。作戲女著種種衣服。或時亦著比丘尼",
    "T46n1912_002:0214b25": "衣。以為戲笑。以是緣故迦葉佛時作比丘",
    "T46n1912_002:0214b26": "尼。自恃高姓顏貌端正。心生憍慢而破禁",
    "T46n1912_002:0214b27": "戒。破戒罪故墮於地獄受種種苦。受罪畢",
    "T46n1912_002:0214b28": "已遇釋迦牟尼出家得道。成阿羅漢六通",
    "T46n1912_002:0214b29": "自在。故知出家受戒皆由於初以為遠因。乃",
    "T46n1912_002:0214c01": "至值佛得果並由於初。是則戲女尚遠助乘",
    "T46n1912_002:0214c02": "種。況復戒耶。第三果報中。初證明。言果報",
    "T46n1912_002:0214c03": "者在實報土。若言實報無障礙土。必出方",
    "T46n1912_002:0214c04": "便有餘之外。若單云果報其名猶通。故以別",
    "T46n1912_002:0214c05": "簡通對邊辨妙。違寬順狹。妙尅邊通。收教",
    "T46n1912_002:0214c06": "乃周攝入方遍。故對方便同居曰邊。獨以",
    "T46n1912_002:0214c07": "實報稱順曰妙。是故但未破無明未證",
    "T46n1912_002:0214c08": "中道。皆名為違。初住已上法身所居。方名",
    "T46n1912_002:0214c09": "為順。是則六道三藏菩薩。通初二地。兩教二",
    "T46n1912_002:0214c10": "乘方便之位。別圓外凡。此等皆屬有邊。報",
    "T46n1912_002:0214c11": "在界內。兩教學人。別七住已前。圓七信已前。",
    "T46n1912_002:0214c12": "殘思未盡猶有餘殘有邊果報兩教二乘。通",
    "T46n1912_002:0214c13": "七地已上。別七住已上。圓七信已上。並屬空",
    "T46n1912_002:0214c14": "邊報在方便土中。別教行向。圓七信去。雖",
    "T46n1912_002:0214c15": "破塵沙及伏無明。塵沙既不潤界外之生。",
    "T46n1912_002:0214c16": "牽報並由無漏為因。所以在方便土者並",
    "T46n1912_002:0214c17": "屬空邊。唯有別圓初地初住獲妙果報。空",
    "T46n1912_002:0214c18": "有二邊通名果報者。通有由因感果之報。",
    "T46n1912_002:0214c19": "未入實報故名為麁。設未出下。明習果也。",
    "T46n1912_002:0214c20": "言果報者從報果為名。若破無明得無",
    "T46n1912_002:0214c21": "生忍。設未出分段者。猶未入滅。所居之土",
    "T46n1912_002:0214c22": "名為華報。言異七種方便者。同約華報以",
    "T46n1912_002:0214c23": "說。若七方便生方便土。土相亦應不劣香",
    "T46n1912_002:0214c24": "城。大論云。從此東行五百由旬。有一大城",
    "T46n1912_002:0214c25": "名曰眾香。其城七種七寶莊嚴七重行樹。",
    "T46n1912_002:0214c26": "其城縱廣二千由旬。五百市里街衖相當。座",
    "T46n1912_002:0214c27": "高五里種種莊嚴。曇無竭菩薩日日三時說",
    "T46n1912_002:0214c28": "般若。百千眾生聞般若故。常勤供養。既云",
    "T46n1912_002:0214c29": "五百由旬當知去五天不遠。論問。曇無竭",
    "T46n1912_002:0215a01": "菩薩為生身為化身。若是化身。何用六萬",
    "T46n1912_002:0215a02": "婇女。園林浴池以自娛樂。若是生身。云何能",
    "T46n1912_002:0215a03": "令供具在空化成寶臺。入諸三昧經於七",
    "T46n1912_002:0215a04": "歲。有人云。得諸法實相及諸三昧神通力",
    "T46n1912_002:0215a05": "故。為欲度脫此城眾生。如諸菩薩入諸禪",
    "T46n1912_002:0215a06": "時。亦入欲法攝諸眾生。故受欲樂不失",
    "T46n1912_002:0215a07": "禪定。如避熱故在泥中臥。洗則如故。凡人",
    "T46n1912_002:0215a08": "根鈍不能如是　亦云化作寶臺雖是生身",
    "T46n1912_002:0215a09": "未離煩惱。而能修習一切善法。有人云。法",
    "T46n1912_002:0215a10": "身若生身者云何能令十方佛讚。復令波崙",
    "T46n1912_002:0215a11": "得六萬三昧。今言已斷無明必出分段。設",
    "T46n1912_002:0215a12": "為眾生未出分段。華報若斯。七方便者。",
    "T46n1912_002:0215a13": "謂人天二乘三教菩薩。別取教道地前位也。",
    "T46n1912_002:0215a14": "此義下指廣。至大章第八應廣說之。夏終",
    "T46n1912_002:0215a15": "雖即緣闕不說。何妨至此且指後文。下第",
    "T46n1912_002:0215a16": "九第十指後亦爾。問下料簡也。問意者。次第",
    "T46n1912_002:0215a17": "禪門中。大章第七明修證。因修獲證故名",
    "T46n1912_002:0215a18": "修證。證即是果。與此果報有何同異。答中",
    "T46n1912_002:0215a19": "意者。修之與證雖似因果。但是習因習果。",
    "T46n1912_002:0215a20": "故云修名習行即是習因。證名發得即是",
    "T46n1912_002:0215a21": "習果。並在現世。今論果報等者。果報既在",
    "T46n1912_002:0215a22": "來世故與禪門不同。二乘但有習果等者。",
    "T46n1912_002:0215a23": "判大小乘也。果報之名。言不涉小。雖得",
    "T46n1912_002:0215a24": "羅漢但名習果。習果謝已不云有生。故",
    "T46n1912_002:0215a25": "小乘教不說二乘更有處。言方便土者。",
    "T46n1912_002:0215a26": "出自大教耳。四明裂大綱者。裂破執於",
    "T46n1912_002:0215a27": "權教疑網。初文通除自他疑網。故云通裂。",
    "T46n1912_002:0215a28": "乃至須曉漸頓諸教出自一心。若不善用",
    "T46n1912_002:0215a29": "不思議觀觀於一心不思議境。何由可裂",
    "T46n1912_002:0215b01": "執教大疑。若欲下。為利他故裂他疑網。今",
    "T46n1912_002:0215b02": "明果報且語初住。以初得故。越却中間",
    "T46n1912_002:0215b03": "故云乃至。成佛即指妙覺。初住已去通能八",
    "T46n1912_002:0215b04": "相裂大疑故。故云裂網。自此已去節節能",
    "T46n1912_002:0215b05": "起十法界化。是故法王乃至八部皆云或也。",
    "T46n1912_002:0215b06": "言頓漸者。皆如今佛先頓後漸等也。對",
    "T46n1912_002:0215b07": "揚及轉如前分別。眾生機熟必假菩薩承佛",
    "T46n1912_002:0215b08": "力答。及設問等如此自他皆由妙觀契於",
    "T46n1912_002:0215b09": "妙境。是故能有如是妙用。第五歸大處者。初",
    "T46n1912_002:0215b10": "文總序旨歸來意中。云夫膠手等者。心性",
    "T46n1912_002:0215b11": "如手或著如膠。隨文封滯迷於旨趣。婆沙",
    "T46n1912_002:0215b12": "二十四云。譬如有山人獸共居。獼猴行處。",
    "T46n1912_002:0215b13": "獵師以黐塗其草上。黠猴遠離癡猴不知。",
    "T46n1912_002:0215b14": "以手小觸即黏其手。以手解手復黏其手。",
    "T46n1912_002:0215b15": "以足以口悉皆被黏。癵踡臥地。獵師以杖",
    "T46n1912_002:0215b16": "貫擔將去。比丘亦爾。不守根門為魔波旬",
    "T46n1912_002:0215b17": "而擔將去。大經二十三文同。今行人亦爾。",
    "T46n1912_002:0215b18": "不達教相不曉旨歸。隨文生著互相是非。",
    "T46n1912_002:0215b19": "非但不至三德旨歸。為陰集魔而擔將去。",
    "T46n1912_002:0215b20": "寱夢等者。夢甚故寱。寱故難醒。法性如眠無",
    "T46n1912_002:0215b21": "明故夢。僻執如寱。執重難除名為難醒。",
    "T46n1912_002:0215b22": "封文等者。封閉也。塞也。諸教諸門諸諦諸",
    "T46n1912_002:0215b23": "悉隨一各執。故云齊意。競執等者。此即大",
    "T46n1912_002:0215b24": "經春池喻意。如前已釋。近事等者。如愚癡",
    "T46n1912_002:0215b25": "人指點現事。世間顯語猶尚不識。況中道",
    "T46n1912_002:0215b26": "遠理。圓常密教。寧當可識。此乃一往舉況",
    "T46n1912_002:0215b27": "斥之。亦有不曉世語達遠理者。如會稽",
    "T46n1912_002:0215b28": "道樹寺頓悟禪師。能悟深理而不曉近事。",
    "T46n1912_002:0215b29": "出涅槃疏(云云)。旨歸者下釋名。文者教也。旨",
    "T46n1912_002:0215c01": "者意也。歸者趣也。教意所趣名為旨歸。如",
    "T46n1912_002:0215c02": "水下。舉譬也。水火如教法。趣向如文意。空",
    "T46n1912_002:0215c03": "海如所趣。故知若識密教而達遠理。則",
    "T46n1912_002:0215c04": "不稽顯教不滯近理。譬如下。重譬密教",
    "T46n1912_002:0215c05": "也。臣者。說苑曰。人臣之行有六正六邪。一",
    "T46n1912_002:0215c06": "者萠兆未現見存亡之機。名為聖臣。二者",
    "T46n1912_002:0215c07": "進善通道功歸於君。名為大臣。三者卑身",
    "T46n1912_002:0215c08": "進賢稱古行事以勵主意。名為忠臣。四者",
    "T46n1912_002:0215c09": "明察早見終無憂患。名為智臣。五者守文",
    "T46n1912_002:0215c10": "奉法飲食廉節。名為貞臣。六者國家昏亂而",
    "T46n1912_002:0215c11": "不諭犯主嚴顏。言主之過身死國安。名為",
    "T46n1912_002:0215c12": "直臣。今雖云智義兼聖大。餘非文意。言",
    "T46n1912_002:0215c13": "密語者。大經云。鹽水器馬一名四實。智臣",
    "T46n1912_002:0215c14": "善知。謂洗時奉水。食時奉鹽飲時奉器。遊",
    "T46n1912_002:0215c15": "時奉馬。王皆但云先陀婆來。俱舍亦以九",
    "T46n1912_002:0215c16": "義立一瞿聲。章安云。此之四義亦與四教",
    "T46n1912_002:0215c17": "四門四句意同。應皆次第對鹽等四。經文",
    "T46n1912_002:0215c18": "自合。先對無常等四。次對四常。謂不動",
    "T46n1912_002:0215c19": "無相不變佛性。此四亦是四門異名。亦可以",
    "T46n1912_002:0215c20": "對四教之理。隨義思之亦應可解。又如貝",
    "T46n1912_002:0215c21": "秣等四經中合喻。喻常等四有時借喻。喻",
    "T46n1912_002:0215c22": "於四門。經意縱別借用無失。況此喻意彼此",
    "T46n1912_002:0215c23": "不殊。所言密者。如四教四門同名有等。四",
    "T46n1912_002:0215c24": "教旨異所詮不同。若未開權覆實名密。若",
    "T46n1912_002:0215c25": "開權已無外曰密。自非菩薩密識開權教",
    "T46n1912_002:0215c26": "下旨歸。何由可曉旨歸三德為智所依名",
    "T46n1912_002:0215c27": "為智地能生智故亦名智地。此約弘教釋",
    "T46n1912_002:0215c28": "也。又自入下。約自行化他分字以釋。次廣",
    "T46n1912_002:0215c29": "解中。先正釋三德。次寄旨歸兩字以釋三",
    "T46n1912_002:0216a01": "德。初文正明總別兩解。然今文中約義多",
    "T46n1912_002:0216a02": "作指字者。指謂指示。能指是教。約能化邊",
    "T46n1912_002:0216a03": "令他歸於意旨三德。約自行邊同入旨歸。",
    "T46n1912_002:0216a04": "名之為旨。應作旨字。能化之意意在三德。",
    "T46n1912_002:0216a05": "故云安置諸子祕密藏中。化畢亦自入於三",
    "T46n1912_002:0216a06": "德。故云我亦不久自住其中。言總相者。但",
    "T46n1912_002:0216a07": "總云三德。未於三德更各開三。大經下引",
    "T46n1912_002:0216a08": "證。問。若爾。如來久已證於三德。何故於今",
    "T46n1912_002:0216a09": "方云不久自入其中。答。約化儀說非全自",
    "T46n1912_002:0216a10": "行。從真起應示同凡夫。化道欲終攝應歸",
    "T46n1912_002:0216a11": "本。故以示滅表自行滅。雙樹中間表四念",
    "T46n1912_002:0216a12": "處亦復如是。故哀歎品云。我今當令一切",
    "T46n1912_002:0216a13": "眾生及我諸子四部之眾。皆悉安住祕密藏",
    "T46n1912_002:0216a14": "中。我亦不久自住其中。入於涅槃。次別相",
    "T46n1912_002:0216a15": "者。於一一德各開三德。如身有三餘二亦",
    "T46n1912_002:0216a16": "然。何者。豈有起應而無二德。餘二亦然。言",
    "T46n1912_002:0216a17": "息化者。謂化緣訖示入涅槃。即是示歸",
    "T46n1912_002:0216a18": "三德祕藏。次約不思議者。與前總別意亦",
    "T46n1912_002:0216a19": "大同。但不別列三身三智三脫之名。直爾名",
    "T46n1912_002:0216a20": "為身非身等。何故爾耶。明前總別皆相冥",
    "T46n1912_002:0216a21": "故。又諸經論或時直名身非身等。即是一德",
    "T46n1912_002:0216a22": "具於三德不可思議。次更約事理始終釋",
    "T46n1912_002:0216a23": "不思議意者。亦先總次別初言總者。總約",
    "T46n1912_002:0216a24": "三障及以三德德障相對不異而異。若約理",
    "T46n1912_002:0216a25": "說德障不二。亦無新故。然約事說障名非",
    "T46n1912_002:0216a26": "新約本有說德名非故約修得說。事理",
    "T46n1912_002:0216a27": "無二不二而二。故一一句皆云非新非故而",
    "T46n1912_002:0216a28": "新而故。約修得故從德立名。約性得故",
    "T46n1912_002:0216a29": "名為三障。是故得有能障所障。有本有今",
    "T46n1912_002:0216b01": "有終有始。若約理者則無能所乃至終始。",
    "T46n1912_002:0216b02": "又說者下。別以三惑對於三德。若達下結",
    "T46n1912_002:0216b03": "上總別。言縱橫開合等者。舉例也。文列必",
    "T46n1912_002:0216b04": "先法身。次列般若。後列解脫。故名為縱。",
    "T46n1912_002:0216b05": "約義一一復開為三。故名為橫。亦名為開。",
    "T46n1912_002:0216b06": "三秖是一故名為合。發心為始。究竟為終。",
    "T46n1912_002:0216b07": "又鹿苑為始雙林為終。如此橫橫開合始",
    "T46n1912_002:0216b08": "終。皆應以不可思議及新故等釋其行相。",
    "T46n1912_002:0216b09": "故云例皆如是。次約旨歸兩字說者。能旨",
    "T46n1912_002:0216b10": "能歸即三德教。所旨所歸即三德理。是故更",
    "T46n1912_002:0216b11": "此一種釋之。旨歸三德下。會異名也。三德",
    "T46n1912_002:0216b12": "既得遍收諸法。是故須會一切異名。當知",
    "T46n1912_002:0216b13": "下結也。相即法身說即般若。力即解脫。三德",
    "T46n1912_002:0216b14": "皆言種種者。一一德中具一切法。更互相",
    "T46n1912_002:0216b15": "收故云種種。雖云種種不出三德一祕密",
    "T46n1912_002:0216b16": "藏。何但法門三德攝盡。化儀所表亦不出三。",
    "T46n1912_002:0216b17": "如華嚴中遮那即法身。舍那即般若。釋迦",
    "T46n1912_002:0216b18": "即解脫。佛即般若。臺即法身。坐即解脫。淨名",
    "T46n1912_002:0216b19": "中自念寢疾于床。床即法身。寢即般若。疾即",
    "T46n1912_002:0216b20": "解脫。床是所依故。寢是能契故。疾是示現故。",
    "T46n1912_002:0216b21": "般若中。身即法身。光即般若。說即解脫。法",
    "T46n1912_002:0216b22": "華中。衣即法身。座即般若。室即解脫。又本即",
    "T46n1912_002:0216b23": "法身。迹即解脫。本即不二即是般若。涅槃中",
    "T46n1912_002:0216b24": "正明三德已如前說。若所表者。四枯即般",
    "T46n1912_002:0216b25": "若。四榮即解脫。雙非即法身。如此旨歸佛若",
    "T46n1912_002:0216b26": "未會菩薩尚昧。況復二乘。今運居像末矚",
    "T46n1912_002:0216b27": "此真文。自非宿植妙因誠為難遇況十乘",
    "T46n1912_002:0216b28": "十境出自一家。十界十非他所未簡。教行",
    "T46n1912_002:0216b29": "無準如何旨歸。且如六宗情期大同。九流",
    "T46n1912_002:0216c01": "詮述小異。莊生歸於自爾。老氏專歎去奢。",
    "T46n1912_002:0216c02": "況馬祀羊烝因招三惡。脯祠粟祭果致燒然。",
    "T46n1912_002:0216c03": "如此旨歸所趣非遠。尚不逮於人天。何關",
    "T46n1912_002:0216c04": "藏通漏盡。如其所計豈知凡有所說咸混",
    "T46n1912_002:0216c05": "一如。願諸同遇者深生慶幸心冀來世重聞",
    "T46n1912_002:0216c06": "早契無生忍。◎",
    "T46n1912_002:0216c07": "止觀輔行傳弘決卷第二之五"
}