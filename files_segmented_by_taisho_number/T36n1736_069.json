{
    "T36n1736_069:0549a02": "18大方廣佛華嚴經隨疏演義鈔卷",
    "T36n1736_069:0549a03": "第六十九",
    "T36n1736_069:0549a05": "唐清涼山大華嚴寺沙門澄觀述",
    "T36n1736_069:0549a06": "疏「第二正說」下，分二：先依論科、後「七中」下",
    "T36n1736_069:0549a07": "料揀。先以論對經料揀、後「又前二」下約",
    "T36n1736_069:0549a08": "三心料揀。七名廣義，至文當知。略已釋竟。",
    "T36n1736_069:0549a09": "疏「先標集德處」者，於中先揀濫正釋，故",
    "T36n1736_069:0549a10": "論云「七地總相」；後「以是功用」下，出總所以。",
    "T36n1736_069:0549a11": "四節之總，初地已釋，謂一入位、二入地、三入",
    "T36n1736_069:0549a12": "無功用、四菩薩地盡。疏「前三同相」者，此是體",
    "T36n1736_069:0549a13": "相，非標相也。疏「一二種無我上上證故」者，",
    "T36n1736_069:0549a14": "即論文，此下疏釋。十地同證二無我理下，二",
    "T36n1736_069:0549a15": "句皆有三段：一舉經、二舉論釋、三疏釋論。",
    "T36n1736_069:0549a16": "二中「不住道清淨故」是論。三中「彼方便智行",
    "T36n1736_069:0549a17": "所攝滿足助菩提分法故」是論，餘皆疏釋。疏",
    "T36n1736_069:0549a18": "「四常念」下，即經「常念如來力、無所畏、不共佛",
    "T36n1736_069:0549a19": "法」；次牒論文；後疏釋。牒論中，論有二節：",
    "T36n1736_069:0549a20": "一先牒前文、二念通達佛法，即以前釋此。",
    "T36n1736_069:0549a21": "就牒前文中，牒兩處文：一所說法分別智，",
    "T36n1736_069:0549a22": "即牒前因分中義；後教化智障淨勝，牒前清",
    "T36n1736_069:0549a23": "淨分中義。疏「謂前十法」下，疏釋論，依前二",
    "T36n1736_069:0549a24": "段釋之。先釋牒前因分中義，故云「謂前",
    "T36n1736_069:0549a25": "十法明門是智分別故」。前疏云「明為能入",
    "T36n1736_069:0549a26": "之門，法為所入之法。」此上，疏指前經。從",
    "T36n1736_069:0549a27": "依彼智，明入如來所說法中，即彼論釋。彼",
    "T36n1736_069:0549a28": "論具云「得證地智光明，依彼智明入如來",
    "T36n1736_069:0549a29": "所說法中。」釋曰：得證地智，即四地證智。其",
    "T36n1736_069:0549b01": "光明，即前三地得此四地證智前相。此兩處",
    "T36n1736_069:0549b02": "智，俱欲通達佛法。佛法是三地求多聞，所",
    "T36n1736_069:0549b03": "得即十法明門中所觀察眾生界法界世界",
    "T36n1736_069:0549b04": "等。疏「次教化智」者，即釋論牒第二段經。",
    "T36n1736_069:0549b05": "先標牒經，具云「以十種智成就法故，得彼",
    "T36n1736_069:0549b06": "內法，生如來家。」言「障淨勝者」，即論牒前。",
    "T36n1736_069:0549b07": "「論釋謂滅三地」下，疏取意釋論。若具，論文",
    "T36n1736_069:0549b08": "言「云何於如來家轉有勢力？依止多聞智",
    "T36n1736_069:0549b09": "障究竟故，除滅智障攝勝故。」今疏已釋。疏",
    "T36n1736_069:0549b10": "「上之二段」下，釋論念通達佛法，即以前釋",
    "T36n1736_069:0549b11": "此也。二處皆念通達佛法，佛法即力無畏",
    "T36n1736_069:0549b12": "等。疏「五地中」等者，即經「善清淨深心思覺」。",
    "T36n1736_069:0549b13": "疏「三種大悲」者，即大悲為首、大悲增上、大悲",
    "T36n1736_069:0549b14": "滿足，觀因緣生滅。疏「七中二句」者，一大慈",
    "T36n1736_069:0549b15": "大悲不捨眾生、二入無量智道。疏云「以無量",
    "T36n1736_069:0549b16": "眾生界故入無量智道」者，全是論文。入無量",
    "T36n1736_069:0549b17": "眾生界是彼初句，無量智道是彼第十六句，",
    "T36n1736_069:0549b18": "以與此相應故。應具二十句十對：第二句",
    "T36n1736_069:0549b19": "云入無量諸佛化眾生業、三入無量世界網、",
    "T36n1736_069:0549b20": "四入無量諸佛清淨國土。餘廣如彼。第二淨",
    "T36n1736_069:0549b21": "忍分。疏文有二：先總科；後「然無生」下就類",
    "T36n1736_069:0549b22": "明忍，成前三段之中前二段也。疏「今初中」",
    "T36n1736_069:0549b23": "下，疏文有七：一釋初總句入一切法言、二",
    "T36n1736_069:0549b24": "「以歷事」下總科、三「四中一破相」下顯功能、四",
    "T36n1736_069:0549b25": "「若寄位」下約位、五「又此四中」下出體、六「依佛",
    "T36n1736_069:0549b26": "性論」下指廣、七「事無生」下隨文解釋。初二",
    "T36n1736_069:0549b27": "可知。三中，然相實名事，泯事入理名事無",
    "T36n1736_069:0549b28": "生。良以無生緣起成事，是故泯事即是無生，",
    "T36n1736_069:0549b29": "故能破相即遣有相也。「二破性」者，破遣",
    "T36n1736_069:0549c01": "有性也。法體名性，以一切法各有性故，泯",
    "T36n1736_069:0549c02": "性入如名性無生。良以無生緣起成性，是",
    "T36n1736_069:0549c03": "故泯性即是無生。「三因泯」者，即離因相，因",
    "T36n1736_069:0549c04": "有始終。三世分異名數差別，證實返望本",
    "T36n1736_069:0549c05": "無此數，名數差別無生故。《地持》云「不知無",
    "T36n1736_069:0549c06": "言自性事故，三世差別。以知無言自性事",
    "T36n1736_069:0549c07": "故，三世中一切平等。」「四果離」者，即離果相。",
    "T36n1736_069:0549c08": "果位業用名為作業，證實以望無業可得，",
    "T36n1736_069:0549c09": "名業無生。是故結云「前二破相入如，後二證",
    "T36n1736_069:0549c10": "實捨相。」一破有相，二破無相，二俱破相，二",
    "T36n1736_069:0549c11": "俱入如。三四皆證實並捨相，如文思之。四",
    "T36n1736_069:0549c12": "約寄位中，捨相入實故是加行，性相雙",
    "T36n1736_069:0549c13": "遣故為根本，用是後得，於理必然。三通始",
    "T36n1736_069:0549c14": "終，三世別故。五出體中，大同第六。三性但",
    "T36n1736_069:0549c15": "合為真妄耳。則妄通依他遍計，真唯圓成。",
    "T36n1736_069:0549c16": "「依佛性」下，六指廣者，即三性分別。言「佛性",
    "T36n1736_069:0549c17": "論」者，即彼〈三性品〉。論云「由有三性故，說不",
    "T36n1736_069:0549c18": "了義經。達三性者自然顯了，名了義經。如",
    "T36n1736_069:0549c19": "經中說：若人得無生法忍，則不退墮。問云：",
    "T36n1736_069:0549c20": "此言云何成立？答曰：由三性故則得成立。",
    "T36n1736_069:0549c21": "如來約分別性故，說本來無生忍。約依他",
    "T36n1736_069:0549c22": "性故，說自性無生忍。約真實性故，說惑",
    "T36n1736_069:0549c23": "垢苦本性無生忍。」釋曰：若取文顯，初一似",
    "T36n1736_069:0549c24": "約遍計，以云本來無生故。第二同約依",
    "T36n1736_069:0549c25": "他，以論云自性無生故。後二約圓成，以",
    "T36n1736_069:0549c26": "第三約位有垢淨故，第四約佛明所證故。",
    "T36n1736_069:0549c27": "細而尋之，初一修成，有依他故；本有，即圓",
    "T36n1736_069:0549c28": "成故。約位亦從緣故，佛所入處緣起遍故。",
    "T36n1736_069:0549c29": "又本來無生該下文故，故疏更不廣釋，但",
    "T36n1736_069:0550a01": "指前文第二經疏。疏「事無生中」下，第七釋",
    "T36n1736_069:0550a02": "文，於中二：先總、後別。總中，言「後三不減亦",
    "T36n1736_069:0550a03": "即無滅」者，略有二意：一者是無生中別義，",
    "T36n1736_069:0550a04": "故次云「以初攝後皆曰無生」；二者亦應名",
    "T36n1736_069:0550a05": "無滅忍，即如前疏中說。今亦從總，但云無",
    "T36n1736_069:0550a06": "生。然此無生滅，即不增減真如。別是此地之",
    "T36n1736_069:0550a07": "所證故。疏「別中七者」下，二別釋。隨相執實，",
    "T36n1736_069:0550a08": "即是所治，欲顯無生，反立七實。然文含二",
    "T36n1736_069:0550a09": "義：一者此之七實通於凡聖，故疏但案文",
    "T36n1736_069:0550a10": "釋。二者約位分別，於中有二：先明前四為",
    "T36n1736_069:0550a11": "遣初地已上、後三為遣外凡解行。前中又",
    "T36n1736_069:0550a12": "二：先別明、後結束。前中，「一淨分法中本有",
    "T36n1736_069:0550a13": "實」者，是論。「謂計自性」下，疏釋。先舉所治。「今為",
    "T36n1736_069:0550a14": "治此」下，引經為能治，下七皆然。此初，多約",
    "T36n1736_069:0550a15": "初地自性住性，即第一義空，以初證故。若",
    "T36n1736_069:0550a16": "謂有物在於心中為事物有，故為所治，故",
    "T36n1736_069:0550a17": "今治之。本來無生，無生豈是事物有耶？言「本",
    "T36n1736_069:0550a18": "性離故」者，疏釋經文無生之義。「若先有生」下，",
    "T36n1736_069:0550a19": "反以成立。即《淨名》云「法本不生，今則無滅。",
    "T36n1736_069:0550a20": "得此無生法忍，是為入不二法門。」疏「二新",
    "T36n1736_069:0550a21": "新生實」者，二地已上乃至七地，修道漸增，說",
    "T36n1736_069:0550a22": "為新新。能治中言「從緣起故」者，以從緣起，",
    "T36n1736_069:0550a23": "起即無起。疏「三相實」者，即第八地至十地",
    "T36n1736_069:0550a24": "無功用相，是上二相；智無功用，是集起相；無",
    "T36n1736_069:0550a25": "生理現，是本有相。疏「四後際實」者，佛果究竟",
    "T36n1736_069:0550a26": "為後，果即菩提涅槃。能治中，「真如出纏」，釋",
    "T36n1736_069:0550a27": "無涅槃實。「菩薩成佛」下，顯無菩提實。疏",
    "T36n1736_069:0550a28": "「上四」下，後結束。有兩重：初重約三佛性。三",
    "T36n1736_069:0550a29": "佛性義，至十地更明，大旨可知。後「又此四」",
    "T36n1736_069:0550b01": "下，展轉收束。謂何以知無本有實？新熏無",
    "T36n1736_069:0550b02": "成故。何以知無成？二相不可得故。何以知",
    "T36n1736_069:0550b03": "不可得？菩提涅槃亦離相故。疏「五先際實」",
    "T36n1736_069:0550b04": "下，第二釋後三句，遣地前執。初即煩惱；二",
    "T36n1736_069:0550b05": "即生體，是有為故；三通上二，亦即是業。初",
    "T36n1736_069:0550b06": "句治中云「煩惱無可壞」者，是性空門。「菩提",
    "T36n1736_069:0550b07": "作煩惱」，約妙有稱實門。「染淨和合以為眾",
    "T36n1736_069:0550b08": "生」者，此中染即煩惱，淨即如來藏，即以不生",
    "T36n1736_069:0550b09": "不滅和合名為眾生。上明不生不生，今",
    "T36n1736_069:0550b10": "辨生滅不生也。「又前即不空藏」者，以佛性",
    "T36n1736_069:0550b11": "妙有故。「此即空藏」者，不與煩惱相應故。",
    "T36n1736_069:0550b12": "今二藏雙遣，云「皆不可得」。疏「上經云」下，即",
    "T36n1736_069:0550b13": "〈須彌頂上偈讚品〉善慧菩薩偈，以上半為所",
    "T36n1736_069:0550b14": "治；下半「其性如虛空故」，說無有盡為能",
    "T36n1736_069:0550b15": "治。餘並可知。所以先遣地上者，正此所證",
    "T36n1736_069:0550b16": "故，從細至麁故。又後舉地前以麁況細，",
    "T36n1736_069:0550b17": "麁未證性，此應合有。今不可得，況於地上",
    "T36n1736_069:0550b18": "佛性之性。疏「第二無性為性」下，此自性無",
    "T36n1736_069:0550b19": "生中有三：一會二經、二釋文、三會中道。",
    "T36n1736_069:0550b20": "非有即是無性，有性即是為性，故云義旨不",
    "T36n1736_069:0550b21": "殊。二「無性即是」下，釋文。先釋無性。執法有",
    "T36n1736_069:0550b22": "性，名之為我，如地堅性、水濕性等。以無",
    "T36n1736_069:0550b23": "我故、名性無生。言「非先有今無」者，揀斷",
    "T36n1736_069:0550b24": "滅無。《中論》云「先有而今無，是則為斷滅」故。",
    "T36n1736_069:0550b25": "「亦非全無真體」下，釋為性字。於中二：先反",
    "T36n1736_069:0550b26": "立、次「以前觀事」下順成妙有。「故論云」下，引",
    "T36n1736_069:0550b27": "證。言「觀事」者，此無我理是四地乃至七地",
    "T36n1736_069:0550b28": "所觀事故，明知是有。又是所忍法故，若無",
    "T36n1736_069:0550b29": "所忍則無如可證。三「斯則非有非無」下，",
    "T36n1736_069:0550c01": "會歸中道。有二中道，而文三節：初正立二",
    "T36n1736_069:0550c02": "種中道、二引論證、三結成。今初。一非有非無",
    "T36n1736_069:0550c03": "為中道。無性則非有，為性則非無，既即以",
    "T36n1736_069:0550c04": "無性為性，故云此二不二。即以性無體有",
    "T36n1736_069:0550c05": "為真諦中道。二「又此理」下，不即不離為中",
    "T36n1736_069:0550c06": "道。即事顯理為二諦中道，七實皆事，不之",
    "T36n1736_069:0550c07": "一字即是於理，斯即於諦常自二、於解常",
    "T36n1736_069:0550c08": "自一。今通達此無二，真入第一義也。二「故",
    "T36n1736_069:0550c09": "論」下，引論證上。疏家立二中道，皆因論主",
    "T36n1736_069:0550c10": "無二相言。由無二故，法無我理得為諸法",
    "T36n1736_069:0550c11": "自性無生。遠公破古人言「觀心與法無我",
    "T36n1736_069:0550c12": "理心境不二」非也者，實如所破。三「斯則」下，",
    "T36n1736_069:0550c13": "結成。疏「第三初中後」下，疏文有二：先正",
    "T36n1736_069:0550c14": "明、後揀濫。今初，即正證無增無減真如。若",
    "T36n1736_069:0550c15": "隨相說，前際染增淨減，後際淨增染減，中際",
    "T36n1736_069:0550c16": "半增半減。今約理性空，故並非之。疏「然準",
    "T36n1736_069:0550c17": "瑜伽」下，後揀濫，濫前三句故。前三句者，即",
    "T36n1736_069:0550c18": "第四後際實，第五先際，第六盡實。正約眾",
    "T36n1736_069:0550c19": "生當中際故，故今釋云：此明三世約時辨",
    "T36n1736_069:0550c20": "異，今此約位以明三際。前際即七地已前，",
    "T36n1736_069:0550c21": "後際即九地已後，中際即當八地。雖約位",
    "T36n1736_069:0550c22": "有殊，而體無增減。又前三先際唯染，後際唯",
    "T36n1736_069:0550c23": "淨，中自約生；今之三際皆通染淨，又不同",
    "T36n1736_069:0550c24": "也，故疏結云「論就染淨明之」。疏「第四無分",
    "T36n1736_069:0550c25": "別」下，疏文有二：先正明、後總結。今初，引論",
    "T36n1736_069:0550c26": "正證同佛入處，以論經云「真如無分別，入",
    "T36n1736_069:0550c27": "一切智智」故，故今疏用佛智釋之。若直",
    "T36n1736_069:0550c28": "就今文，但是八地自無分別智耳，要無分",
    "T36n1736_069:0550c29": "別真智方入，非是俗智能入無生。疏「如是",
    "T36n1736_069:0551a01": "四種」下，總結。以論云「如是無生法忍觀示",
    "T36n1736_069:0551a02": "現故」。今迴其文，論意云：此中廣說無生理",
    "T36n1736_069:0551a03": "者，成於此地無生觀故。疏「第二離一切」下，",
    "T36n1736_069:0551a04": "忍淨中，文二：謂離一切心意識分別想，總",
    "T36n1736_069:0551a05": "為離障。疏文中，先釋離字、後釋所離之",
    "T36n1736_069:0551a06": "中心意識。三別為兩類，分別想字通其二",
    "T36n1736_069:0551a07": "處，故先牒之。「一離心者」，牒經。謂離報心憶",
    "T36n1736_069:0551a08": "想分別，此即以論釋經心字。然論具云「報",
    "T36n1736_069:0551a09": "分別境界想，攝受分別境界想。其報分別境",
    "T36n1736_069:0551a10": "界想正釋心字。」「謂第八異熟識」下，疏釋論，",
    "T36n1736_069:0551a11": "異熟識是報心故。彼七地中修無漏因，感",
    "T36n1736_069:0551a12": "此變易異熟果體，即是報心。言「轉現遍",
    "T36n1736_069:0551a13": "行亦不行故」者，轉現二字，即《起信論》，以第",
    "T36n1736_069:0551a14": "八賴耶有其三細，謂業轉現。業相最細，菩薩",
    "T36n1736_069:0551a15": "地盡方能離之。今得此忍，轉現不行，即見",
    "T36n1736_069:0551a16": "相二分亦不行也。言「遍行」者，即《唯識》等論。",
    "T36n1736_069:0551a17": "第八賴耶與心所俱，唯有遍行五耳，謂觸、",
    "T36n1736_069:0551a18": "作意、受、想、思。今與此忍相應，斯亦不行，故",
    "T36n1736_069:0551a19": "疏總云「轉現遍行亦不行故」。而云亦者，如",
    "T36n1736_069:0551a20": "入滅定，前七不行，第八持身。今八二分亦",
    "T36n1736_069:0551a21": "復不行，顯轉深也，即是經中離心分別想。",
    "T36n1736_069:0551a22": "疏「二離意識」者，牒經二字。「離方便心憶想",
    "T36n1736_069:0551a23": "分別」者，是疏取論意釋經意。為第七識即",
    "T36n1736_069:0551a24": "前六，此之意識是異熟生，但名方便。「論云」下，",
    "T36n1736_069:0551a25": "以論證上方便之義。言「攝受分別性想」者，",
    "T36n1736_069:0551a26": "第七內攝受六識外分別，此等王所居然不",
    "T36n1736_069:0551a27": "行。「謂六七」下，疏釋論意及與經意，謂六七",
    "T36n1736_069:0551a28": "識即是心王。「及中心所」者，六七二識所攝",
    "T36n1736_069:0551a29": "心所一切不行。故結云「心行處滅」，不同七",
    "T36n1736_069:0551b01": "地猶有觀求之心也。疏「後無所取著」下，",
    "T36n1736_069:0551b02": "釋能治中，疏文有三：初結前生後、二彰立",
    "T36n1736_069:0551b03": "所以、三別釋文相。今初，先正明。「故論云」下，",
    "T36n1736_069:0551b04": "以論為證。此之論文亦是揀濫。上云滅一",
    "T36n1736_069:0551b05": "切心意識分別想，但是滅障法想。「障法想」",
    "T36n1736_069:0551b06": "者，即有分別觀解之想。有治想者，即無分別",
    "T36n1736_069:0551b07": "智。是則別境五中慧所不泯，但無分別，上",
    "T36n1736_069:0551b08": "言不行耳。疏「所以明此」下，第二彰立有治",
    "T36n1736_069:0551b09": "想所以。一揀凡小，此是揀劣。外道無想，",
    "T36n1736_069:0551b10": "無有此慧；二乘滅定亦無此慧，想受盡滅",
    "T36n1736_069:0551b11": "故。故此比於滅定，彼所行者，此亦不行。如",
    "T36n1736_069:0551b12": "前一切心等彼所無者，此中則有，謂無分別",
    "T36n1736_069:0551b13": "智。二揀如來，即揀勝，未忘無分別智故。",
    "T36n1736_069:0551b14": "故《瓔珞》云「等覺照寂，妙覺寂照。」今八地無",
    "T36n1736_069:0551b15": "生，亦照寂故；若得寂照，即同佛故。是故智",
    "T36n1736_069:0551b16": "障有其三門：一是智障，所謂分別有無之",
    "T36n1736_069:0551b17": "心；二是體障，謂觀非有非無之解，立已能",
    "T36n1736_069:0551b18": "知，故曰體障；三是治想，謂妄識中含如正",
    "T36n1736_069:0551b19": "慧。依此地中有其三義：初一、四地乃至七",
    "T36n1736_069:0551b20": "地斷除，四五六地斷除分別取有之心，謂",
    "T36n1736_069:0551b21": "解法慢、身淨慢等。入七地時斷除分別取有",
    "T36n1736_069:0551b22": "無之心，八地已上斷除體障。前第七地雖",
    "T36n1736_069:0551b23": "除分別有無之心，猶見己心以為能觀、如",
    "T36n1736_069:0551b24": "為所觀。其所觀如不即心、能觀之心不",
    "T36n1736_069:0551b25": "即如，心如別故，心外求法故有功用，法",
    "T36n1736_069:0551b26": "外立心故有體障。從第七地入八地時，",
    "T36n1736_069:0551b27": "破捨此障，觀察如外由來無心、心外無如，",
    "T36n1736_069:0551b28": "如外無心，心不異如；心外無如，如不異心。",
    "T36n1736_069:0551b29": "故能如心泯同法界，廣大不動，以不異",
    "T36n1736_069:0551c01": "故。自外推求故捨功用，不復如外建立神",
    "T36n1736_069:0551c02": "智，故滅體障，體障滅故名無障想。第三",
    "T36n1736_069:0551c03": "治想至佛方滅，故入八地雖無障想而",
    "T36n1736_069:0551c04": "有治想。從八地已上，無生忍體轉轉寂滅，",
    "T36n1736_069:0551c05": "令彼治想運運自亡，至佛乃窮。今此未盡，",
    "T36n1736_069:0551c06": "故說非無。疏「故云此想於下地」下，第三別",
    "T36n1736_069:0551c07": "釋文相。然總將此論釋有治義，下釋三勝。",
    "T36n1736_069:0551c08": "「一無功自然行故」者，即是論文。「謂無取果心」",
    "T36n1736_069:0551c09": "者，疏釋經文。「任性自進」，是疏釋論。觀心純",
    "T36n1736_069:0551c10": "熟，不假作意，任運趣果，名任性自進。無取",
    "T36n1736_069:0551c11": "自進，故名為妙。二空遍一切，故名治廣，顯",
    "T36n1736_069:0551c12": "無生智無不遍矣。三者入如而行故深。疏",
    "T36n1736_069:0551c13": "「此則入於」下，以《起信》意總收上義，《起信》所",
    "T36n1736_069:0551c14": "入即是本覺故。論云「所言覺者，謂心體離",
    "T36n1736_069:0551c15": "念。離念相者，等虛空界無所不遍，法界",
    "T36n1736_069:0551c16": "一相，即是如來平等法身。依此法身，說名本",
    "T36n1736_069:0551c17": "覺。」釋曰：今入虛空，即入法身本覺也。下引",
    "T36n1736_069:0551c18": "論會釋，結成無生法忍之止觀耳。第三得勝",
    "T36n1736_069:0551c19": "行。疏「餘七別」下，疏文有二：先隨文釋、後總",
    "T36n1736_069:0551c20": "收束治障。今初。七中一明七地不知，故云",
    "T36n1736_069:0551c21": "「正是對下彰出」。二即就勝彰等，等於得八",
    "T36n1736_069:0551c22": "地人。三正示勝相，故云「分齊殊絕」，即分齊",
    "T36n1736_069:0551c23": "境也。故下總束三句為境分殊絕。疏「護",
    "T36n1736_069:0551c24": "此地一切所治障想」者，護，防也、捨也。此是論",
    "T36n1736_069:0551c25": "主別釋此句，揀於上二。恐有問言：但離",
    "T36n1736_069:0551c26": "相想於義已足，何須更離一切執著？故今",
    "T36n1736_069:0551c27": "通云：以上相想言通善惡，今明除所治障",
    "T36n1736_069:0551c28": "想，謂貪求佛法，故論經云「離一切貪著，非",
    "T36n1736_069:0551c29": "除能治無分別智想，以此治想為能護故」，",
    "T36n1736_069:0552a01": "如上淨忍分中無所取著也。四即二利行體，",
    "T36n1736_069:0552a02": "五即寄對顯勝，不可形奪退其勝相，云不",
    "T36n1736_069:0552a03": "退也。故合上二句為正行廣大。六離功",
    "T36n1736_069:0552a04": "用之動，七有報行之治故，合以為離障寂",
    "T36n1736_069:0552a05": "靜。今經但言「寂滅現前」，論經云「一切寂靜",
    "T36n1736_069:0552a06": "而現前故，真如一切寂靜現前故。」釋曰：上",
    "T36n1736_069:0552a07": "句教道寂靜，下句證道寂靜，故疏云「以證真",
    "T36n1736_069:0552a08": "如為能治故，一切寂靜。」其一切言，即舍教",
    "T36n1736_069:0552a09": "也。疏「上七別中」下，第二收束治障，束七",
    "T36n1736_069:0552a10": "為三。初有三句：二三皆二句故。言「四種惱",
    "T36n1736_069:0552a11": "患」者，第一有行有間發過，第二淨地勤方便",
    "T36n1736_069:0552a12": "過，第三化生勤方便過，第四微細想行過。",
    "T36n1736_069:0552a13": "此之四過，從細至麁，經中說治從麁至細，",
    "T36n1736_069:0552a14": "故下喻中從細至麁。疏「離第四微細想行",
    "T36n1736_069:0552a15": "過」者，此最麁也。求如來智慧既未休息，即",
    "T36n1736_069:0552a16": "是惱患；今相想斯絕，故無此患。疏三化生",
    "T36n1736_069:0552a17": "過。言「十無量」等者，既求十對化眾生業，名",
    "T36n1736_069:0552a18": "勤方便。今自無分量，利他無邊，離於有無",
    "T36n1736_069:0552a19": "二邊，故無此過。疏「後二離障寂滅，離前",
    "T36n1736_069:0552a20": "二過」者，此第三節，一離第二過。疏引上二",
    "T36n1736_069:0552a21": "文皆是勤方便，一即前彼障對治中修無功",
    "T36n1736_069:0552a22": "用行，「無功用行」，即牒前科文。「日夜常修」，即是",
    "T36n1736_069:0552a23": "牒前論經。若今經云「佛子！此菩薩以深智",
    "T36n1736_069:0552a24": "慧如是觀察，常勤修習方便智慧。」釋曰：常",
    "T36n1736_069:0552a25": "勤修習，即日夜常修。二「及行住坐臥皆起道",
    "T36n1736_069:0552a26": "等」，即引第三雙行勝中二行雙無間文。言",
    "T36n1736_069:0552a27": "「無有一念休息廢捨，行住坐臥乃至睡夢未",
    "T36n1736_069:0552a28": "曾暫與蓋障相應。」釋曰：既修無功，即是",
    "T36n1736_069:0552a29": "淨地勤方便，未能任運無功，故成其過。一",
    "T36n1736_069:0552b01": "念止觀雙行，亦未息行心，故皆成過。疏「二",
    "T36n1736_069:0552b02": "離第一有行有間發過」者，此第三節復離此",
    "T36n1736_069:0552b03": "過。若遠公云：「謂七地中十方便慧，發起勝行",
    "T36n1736_069:0552b04": "無功用心，名為有行有間發。」釋曰：發即發",
    "T36n1736_069:0552b05": "起。若以十方便為有行，此行最麁。又無",
    "T36n1736_069:0552b06": "功用心即淨地勤方便，則似義重。今治即",
    "T36n1736_069:0552b07": "前信勝及作大，義皆有行發起，而言有間者，",
    "T36n1736_069:0552b08": "約修無功用未得任運無功用，則有功用",
    "T36n1736_069:0552b09": "之間耳。又上通說第三二句通離二過，亦",
    "T36n1736_069:0552b10": "得離障、離有行有間發過。寂靜離淨地勤",
    "T36n1736_069:0552b11": "方便過，以離過寂靜返覆相成，故合為一",
    "T36n1736_069:0552b12": "雙治二過。第二喻中，滅定之義前地已說，〈法",
    "T36n1736_069:0552b13": "界品〉更明。言「能依心所憶想自亡」者，以論",
    "T36n1736_069:0552b14": "云「無彼依止」，故為此釋。疏「合中」下，合文分",
    "T36n1736_069:0552b15": "三：一正合經文、二結成離過、三別釋。「捨一",
    "T36n1736_069:0552b16": "切功用行者」，牒經。「過所治故」者，即論釋。謂",
    "T36n1736_069:0552b17": "所治者，即七地中功用之心。「得無功用法者」，",
    "T36n1736_069:0552b18": "牒經。「得彼對治法」者，論釋，以有八地無功",
    "T36n1736_069:0552b19": "用無分別智為能治故。「身口意等息者」，牒",
    "T36n1736_069:0552b20": "經。「以得無功用法自然行」者，論釋。以自然行",
    "T36n1736_069:0552b21": "不作意故，云身口等息，非謂不行行，故",
    "T36n1736_069:0552b22": "云自然行也。如船乘風入海，但見不施",
    "T36n1736_069:0552b23": "功，非船不進，故疏引淨忍分中無所取著",
    "T36n1736_069:0552b24": "以為證成，故前論云「非無治法」。疏「離第一」",
    "T36n1736_069:0552b25": "下，二結成離過，即結上合意。疏「住於報行」下，",
    "T36n1736_069:0552b26": "三別釋能治。「此牒經」下，疏釋。前意明教道",
    "T36n1736_069:0552b27": "者，無功無分別智可寄言故；後約證道，正",
    "T36n1736_069:0552b28": "證真如故。證道有五：一舉論；二「此約」下，",
    "T36n1736_069:0552b29": "引例案定；三「即離」下，明所離過；四「報行者」",
    "T36n1736_069:0552c01": "下，釋經報行；五「住真如」下，重釋論文。而有",
    "T36n1736_069:0552c02": "二意：一雖舉賴耶，但取真如，以第八地",
    "T36n1736_069:0552c03": "捨賴耶名故，故《唯識》云「阿羅漢位捨」。釋曰：",
    "T36n1736_069:0552c04": "大乘第八地同於羅漢，以捨分段出三界",
    "T36n1736_069:0552c05": "故。二「又佛地」下，存其賴耶，則顯譯論不善",
    "T36n1736_069:0552c06": "用名。以第八識有其多名故，賴耶但是局",
    "T36n1736_069:0552c07": "凡位故。異熟直至菩薩地盡，雖同第八，不",
    "T36n1736_069:0552c08": "應存賴耶名耳。第八名別，已見上文。疏「第",
    "T36n1736_069:0552c09": "二夢寤喻」中，文五：一舉前所喻、二顯喻意、",
    "T36n1736_069:0552c10": "三釋喻相、四釋合文、五會通喻合。二「論",
    "T36n1736_069:0552c11": "云」下，顯喻意。意明護過，所護過意大意是",
    "T36n1736_069:0552c12": "同。謂「護彼過想」，同前捨一切功用行。「有正",
    "T36n1736_069:0552c13": "智想」，同前得無功用法。三「如從夢」下，釋顯",
    "T36n1736_069:0552c14": "喻相，即喻前意。雖無夢想，喻護彼過想。非",
    "T36n1736_069:0552c15": "無寤想，喻有正智想。從「但此行寂滅故云",
    "T36n1736_069:0552c16": "所作皆息」者，通妨。妨云：若有正智，何以文",
    "T36n1736_069:0552c17": "云所作皆息？答意可知。四「合中勇猛」下，釋",
    "T36n1736_069:0552c18": "合，但顯護過，化生勤方便不行耳。以內",
    "T36n1736_069:0552c19": "證釋二行不行，如覺無二岸，以外緣釋相",
    "T36n1736_069:0552c20": "行不行；如覺無人船，船即化生聖道。餘略",
    "T36n1736_069:0552c21": "不合者，具即以菩薩合前有人，謂七地菩",
    "T36n1736_069:0552c22": "薩至不動地令覺寤也。五「合中見人」下，會",
    "T36n1736_069:0552c23": "通。喻合可知。疏「第三生梵天喻」中，分五：一",
    "T36n1736_069:0552c24": "舉所喻，略不釋喻。二「合中」下，釋合文，即經",
    "T36n1736_069:0552c25": "住不動下文。三「所以不行」下，論釋不行所以，",
    "T36n1736_069:0552c26": "明有治故，經文略無。四「此離」下，明離過患。",
    "T36n1736_069:0552c27": "五「後此菩薩」下，別釋。「此菩薩下舉勝」下，經",
    "T36n1736_069:0552c28": "謂「佛等不順行」者，以論云「此中順行不順行",
    "T36n1736_069:0552c29": "二分心等，佛等不行故。」謂一心中分染淨二",
    "T36n1736_069:0553a01": "分，以淨況染。從「則若世」下，疏束成對。略",
    "T36n1736_069:0553a02": "有四對，兼於大小則有五對。「若世」者，即",
    "T36n1736_069:0553a03": "經「況復起於世間之心」。「若出世」者，佛等心也。",
    "T36n1736_069:0553a04": "「若人」，即佛菩薩。「若法」，即菩提涅槃。「若因」，即菩",
    "T36n1736_069:0553a05": "薩。「若果」，即佛。「若智」，即菩提。「若斷」，即涅槃。小",
    "T36n1736_069:0553a06": "雖經無，對菩薩有，論文具之。論云「佛等",
    "T36n1736_069:0553a07": "不行不行故，大乘小乘差別故，大乘小乘",
    "T36n1736_069:0553a08": "中眾生法差別故。眾生是人，無學學差別。佛",
    "T36n1736_069:0553a09": "等涅槃差別。應知是中順行者，順行分中心",
    "T36n1736_069:0553a10": "等不行故，如經一切心意識不行故。是中不",
    "T36n1736_069:0553a11": "順行者，不順行分中佛等不行故，如輕佛",
    "T36n1736_069:0553a12": "心乃至涅槃心不行故。大乘小乘差別，大乘",
    "T36n1736_069:0553a13": "中差別者，佛菩薩涅槃差別故。小乘中差別",
    "T36n1736_069:0553a14": "者，聲聞涅槃阿羅漢等差別故。大乘中眾",
    "T36n1736_069:0553a15": "生差別者，佛菩薩差別故。法差別者，菩提",
    "T36n1736_069:0553a16": "涅槃差別故。小乘中無學學眾差別，是中法",
    "T36n1736_069:0553a17": "差別者，涅槃差別。無學差別者，阿羅漢差",
    "T36n1736_069:0553a18": "別。有學差別者，阿那含等差別。如是等皆",
    "T36n1736_069:0553a19": "悉不行故。」釋曰：恐欲知論，故復委出，亦不",
    "T36n1736_069:0553a20": "出於上之五對。然論差別之言，一一事中",
    "T36n1736_069:0553a21": "皆有差別，如有學中有三果四向等，菩提",
    "T36n1736_069:0553a22": "有多種菩提等，非全所要，故疏略之。就出",
    "T36n1736_069:0553a23": "世中遍多舉者，出世易著，今無著故。第二",
    "T36n1736_069:0553a24": "發起勝行。疏「迴文未盡，應言住本願力」者，",
    "T36n1736_069:0553a25": "謂安住本願，利眾生故，得諸佛勸。遠公",
    "T36n1736_069:0553a26": "案論釋云「本願住三門分別。一解本願。從",
    "T36n1736_069:0553a27": "前七地來，同求此地無生忍故，亦為本願。",
    "T36n1736_069:0553a28": "二釋住義。三說住之意。二中得已心息，更",
    "T36n1736_069:0553a29": "無去意，故名為住。然住不住，略有四種：一",
    "T36n1736_069:0553b01": "觀入分別，始時不住、終則樂住。從前地來",
    "T36n1736_069:0553b02": "求趣無生，以未得故，所以不住。今此得之，",
    "T36n1736_069:0553b03": "樂著故住。二起用分別，始得樂住、終則不住。",
    "T36n1736_069:0553b04": "今此始得樂寂故住，以佛勸起，所以不住。",
    "T36n1736_069:0553b05": "三就寂分別，始終常住，謂佛菩薩隨所證",
    "T36n1736_069:0553b06": "入無暫捨故。四就用分別，諸佛菩薩一切",
    "T36n1736_069:0553b07": "不住，常就世間利眾生故。今言住者，約前",
    "T36n1736_069:0553b08": "二門。第三說住之意有二：一顯此地所得",
    "T36n1736_069:0553b09": "深寂難捨故，二明諸佛勸說所以。」釋曰：上",
    "T36n1736_069:0553b10": "遠公之意，順論解釋，非不有由。今以此經",
    "T36n1736_069:0553b11": "本願力故，明其本願是勸之由，以此釋論，",
    "T36n1736_069:0553b12": "應言住本願也。住忍須勸，是下勸益中辨。",
    "T36n1736_069:0553b13": "又由經住故，勸意則有，故疏釋云「決彼無",
    "T36n1736_069:0553b14": "生止水，令起無功用行。」無生止水，即住忍",
    "T36n1736_069:0553b15": "義。若將本願力住為住忍者，非經論意。",
    "T36n1736_069:0553b16": "疏「下之七勸」下，通妨難，乃有四重。一有",
    "T36n1736_069:0553b17": "妨云：下之七勸，義相不同，何以此中但云",
    "T36n1736_069:0553b18": "與智？故此通云：七不出智。二「前地未淨」",
    "T36n1736_069:0553b19": "下，問云：佛慈平等，何以偏與此地菩薩？通意",
    "T36n1736_069:0553b20": "可知。三「以得此」下，復有問言：何以要得此",
    "T36n1736_069:0553b21": "忍，即與智明？答意可知。四「一與」下，復應",
    "T36n1736_069:0553b22": "問言：九十已得，何不與耶？得已不失，故不",
    "T36n1736_069:0553b23": "重與。疏「於中有七」者，七勸如文，亦有總名。",
    "T36n1736_069:0553b24": "一自德未成勸、二生願未滿勸、三本願未充",
    "T36n1736_069:0553b25": "勸、四自德未勝勸、五化業廣大勸、六自己所",
    "T36n1736_069:0553b26": "得法門未窮勸、七少作能成增進眾德勸。",
    "T36n1736_069:0553b27": "疏文有四：一列七名、二「遠公」下敘古釋、三",
    "T36n1736_069:0553b28": "「經無」下辨違順、四「今攝」下申正釋。疏「然七",
    "T36n1736_069:0553b29": "皆含轉住增去」者，正揀遠公。前六轉住，後",
    "T36n1736_069:0553c01": "一增去。如初願中，勿復放捨，即是轉住；令",
    "T36n1736_069:0553c02": "勤精進，豈非增去。餘可思準。遠公亦攝前",
    "T36n1736_069:0553c03": "六為三對：二利初對，一自利未滿、二所化",
    "T36n1736_069:0553c04": "未出；第二對，三所化未滿、四自德未勝；第",
    "T36n1736_069:0553c05": "三對，五化業未勝、六己德未窮。亦是一理。",
    "T36n1736_069:0553c06": "初勸可知。第二勸中，「出家多起覺觀」等者，",
    "T36n1736_069:0553c07": "皆是論意。意云：出家斷除煩惱，不與之俱。",
    "T36n1736_069:0553c08": "為斷此故，未善方便，故多覺觀。或起惡",
    "T36n1736_069:0553c09": "覺，乃至不忘善覺，故言悲心。「悲心依上而",
    "T36n1736_069:0553c10": "轉」者，釋論。以論初云「依彼眾生無大利益",
    "T36n1736_069:0553c11": "事現起煩惱，使彼在家出家分中深著煩",
    "T36n1736_069:0553c12": "惱眾生轉故。」故是大悲依彼轉也。第三勸，可",
    "T36n1736_069:0553c13": "知。第四勸中，初言「定其所尚」者，所尚即無",
    "T36n1736_069:0553c14": "生法忍，所忍即諸法實性故。三地中詺八地",
    "T36n1736_069:0553c15": "為一切法如實覺，法性即實相真如，理無廢",
    "T36n1736_069:0553c16": "興，故云出世不出不異。言「以有深無礙智」",
    "T36n1736_069:0553c17": "者，即下偈云「法性真常離心念，二乘於此",
    "T36n1736_069:0553c18": "亦能得。不以此故為世尊，但以甚深無礙",
    "T36n1736_069:0553c19": "智。」意云：甚深無礙智為世尊耳。對下同",
    "T36n1736_069:0553c20": "於二乘，故此不共。言「抑同二乘」者，此一乘",
    "T36n1736_069:0553c21": "旨，二乘絕分，非是共理。約寄位中，勸其莫",
    "T36n1736_069:0553c22": "作故。抑令同下。三獸度河，亦是抑耳。河",
    "T36n1736_069:0553c23": "即是通理。如身子自領解云：「我等同入法",
    "T36n1736_069:0553c24": "性故」。「功行疲倦」者，此下是論意。斯則三乘皆",
    "T36n1736_069:0553c25": "功行疲。「欲趣於寂」，是菩薩垢，故論云「依",
    "T36n1736_069:0553c26": "不共義功行疲倦，彼垢轉故，謂依轉進。」五",
    "T36n1736_069:0553c27": "六七勸，並顯可知。但七云「三自在行」者，即",
    "T36n1736_069:0553c28": "三世間自在耳。疏「問始行之流」下，此下問答。",
    "T36n1736_069:0553c29": "通對不勸之失，勸益為問。先興二問，下具",
    "T36n1736_069:0554a01": "二答。先以四義答須勸。答初問，可知。",
    "T36n1736_069:0554a02": "後「但有此深奧」下，答第二有無問。今此答",
    "T36n1736_069:0554a03": "云：定有佛勸，無有無勸。此自有三：一正明",
    "T36n1736_069:0554a04": "無有無勸而趣寂者；二「又設」下，假設以明；三",
    "T36n1736_069:0554a05": "「為顯」下，結上不勸之損言耳。疏「論云：彼行",
    "T36n1736_069:0554a06": "中攝功德因勝」者，彼行即無生忍行，由有",
    "T36n1736_069:0554a07": "忍行故佛與智。此二皆因，此因皆勝，故能攝",
    "T36n1736_069:0554a08": "德。正以與智而能攝德，故疏論但以與",
    "T36n1736_069:0554a09": "智為因，轉推得智之因復由得忍。疏「十中",
    "T36n1736_069:0554a10": "一多身隨現」下，上通相料揀，此下隨句別",
    "T36n1736_069:0554a11": "釋。釋此初句，疏文有四：一標舉，即是經中",
    "T36n1736_069:0554a12": "「今住此地得無量身」。二「所以多」下，舉論釋",
    "T36n1736_069:0554a13": "多所以。信解即是勝解，勝解印持一切菩薩",
    "T36n1736_069:0554a14": "即是我身，故有多身。三「謂智契」下，釋上信",
    "T36n1736_069:0554a15": "解為一所以。前來諸地雖有信解，未與理",
    "T36n1736_069:0554a16": "冥；今與理冥，故成多身耳。四「此實報」下，釋",
    "T36n1736_069:0554a17": "通妨難。難云：前之初地百身、二地千身，如",
    "T36n1736_069:0554a18": "是漸增乃至七地有百千億那由他身，何",
    "T36n1736_069:0554a19": "得言一？故今答云：彼前多身皆云示現，即",
    "T36n1736_069:0554a20": "變化為，非實報得。以前七地功用分別未",
    "T36n1736_069:0554a21": "捨離故，不能合法，凡所為作名心自在，",
    "T36n1736_069:0554a22": "非法自在，是故不得就法說多。此地功用",
    "T36n1736_069:0554a23": "分別心息，契合法界，凡所為作名法自在。",
    "T36n1736_069:0554a24": "以法門無量，隨法論身，身亦無量。舉身既",
    "T36n1736_069:0554a25": "爾，餘可例知。疏「此一對前」下，釋其餘句，",
    "T36n1736_069:0554a26": "餘並可知。疏「大文第四淨土分」中，先問答",
    "T36n1736_069:0554a27": "顯意，初問、後答。答中二：先開二門、後「今約」",
    "T36n1736_069:0554a28": "下揀定。既約位釋成，始起於此，故偏有淨",
    "T36n1736_069:0554a29": "土分也。疏「智所行境」者，即世界成壞能觀",
    "T36n1736_069:0554b01": "智，即下如實知。此總科。「方便善巧」下，別牒",
    "T36n1736_069:0554b02": "釋。言「即無功用因」者，由於七地得空中方",
    "T36n1736_069:0554b03": "便慧、有中殊勝行，修此無功故。疏「初知四",
    "T36n1736_069:0554b04": "大差別即是廣相」者，謂知大分齊。疏「小相",
    "T36n1736_069:0554b05": "者」下，散心所知少故名小，定心所知廣故",
    "T36n1736_069:0554b06": "名大。初禪量等四洲，二禪量等小千，三等",
    "T36n1736_069:0554b07": "中千，四等大千，故云乃至，量既遍等，故能",
    "T36n1736_069:0554b08": "遍緣。無量相者，佛智稱事理之實，故無分",
    "T36n1736_069:0554b09": "量。「差別相者是法分齊」者，若言大小，即是",
    "T36n1736_069:0554b10": "分齊。知地堅相、水濕相等，名知自相；同",
    "T36n1736_069:0554b11": "無常等，名知共相。二相皆是法分齊也。疏",
    "T36n1736_069:0554b12": "「細者透金塵故」者，俱舍云「極微微金水，兔羊",
    "T36n1736_069:0554b13": "牛隙塵，蟣虱麥指節，後後增七倍。」隙塵乃",
    "T36n1736_069:0554b14": "塵中最麁。無一極微獨處而住，故不說初。",
    "T36n1736_069:0554b15": "而七極微為一微塵，此亦最細，而名是通，故",
    "T36n1736_069:0554b16": "取第三透金之塵以為細也。言「一塵之中",
    "T36n1736_069:0554b17": "含多法」者，能造所造一聚而現，必具堅濕煖",
    "T36n1736_069:0554b18": "動、色香味觸，故云多法。疏「斯即楞伽責所",
    "T36n1736_069:0554b19": "不間」者，謂大慧菩薩發一百八問云「我名",
    "T36n1736_069:0554b20": "為大慧，通達於大乘。今以百八義，仰諮",
    "T36n1736_069:0554b21": "尊中上。」下問云：「云何淨其念？云何念念增長」",
    "T36n1736_069:0554b22": "等。列問竟，佛讚善，牒問竟，然後責其所問",
    "T36n1736_069:0554b23": "不盡，云：「諸須彌山地，巨海日月量，下中上眾",
    "T36n1736_069:0554b24": "生，身各幾微塵？一一剎幾塵，弓弓數有幾，肘",
    "T36n1736_069:0554b25": "步拘樓舍，半由旬由旬，乃至云是等所應",
    "T36n1736_069:0554b26": "謂，何須問餘事。聲聞辟支佛，佛及最勝子，身",
    "T36n1736_069:0554b27": "各有幾數，何故不問此？」釋曰：此即責所不",
    "T36n1736_069:0554b28": "問也。疏「佛法中凡境為小」者，問無色。無色",
    "T36n1736_069:0554b29": "無有分量，何有大小？答：大乘之中許有色",
    "T36n1736_069:0554c01": "故。〈離世間品〉明「菩薩鼻根聞無色界宮殿",
    "T36n1736_069:0554c02": "香故。」此有二意：一無麁有細；二無其相",
    "T36n1736_069:0554c03": "色，有通果色故。疏「以身不必同其所化」者，",
    "T36n1736_069:0554c04": "如有居士欲見佛身，為現佛身。佛身不",
    "T36n1736_069:0554c05": "同居士，而隨其心樂，名心同事。疏「今就行",
    "T36n1736_069:0554c06": "體」者，以智正覺一切法故。疏「經略煩惱故",
    "T36n1736_069:0554c07": "論具之」者，論云「是中眾生世間、器世間，彼二",
    "T36n1736_069:0554c08": "生因業煩惱是染分故。」疏「謂因法智殊顯三",
    "T36n1736_069:0554c09": "乘別」者，智法有殊，故三乘異。亦以三乘明",
    "T36n1736_069:0554c10": "法智，故二皆是淨。言「義兼理空」者，無量",
    "T36n1736_069:0554c11": "周遍等皆兼於理，亦由此故為二所依。疏",
    "T36n1736_069:0554c12": "「云何法智虛空得為自身」者，此假問也。法",
    "T36n1736_069:0554c13": "中理法，理法無形。智體虛空，皆無形質。不",
    "T36n1736_069:0554c14": "可作身，云何言作？答意云：智證於法，自然",
    "T36n1736_069:0554c15": "應現，即是作義。亦猶體理成智，理寂無相",
    "T36n1736_069:0554c16": "而成有知故。「令於虛空」下，通虛空作自。此",
    "T36n1736_069:0554c17": "三作自既爾，自作此三亦然，冥同理智及",
    "T36n1736_069:0554c18": "虛空故。疏「所以相作」下，出其所因。以經",
    "T36n1736_069:0554c19": "文中但云「隨眾生心之所樂故」，則唯是業用",
    "T36n1736_069:0554c20": "門而無德相，故具出所以，例前可知。則經",
    "T36n1736_069:0554c21": "文中但有第二義，第一義略無。第二引晉",
    "T36n1736_069:0554c22": "經文證者，第二因緣和合是緣起故。上顯相",
    "T36n1736_069:0554c23": "作之因，論主但明相作之意。然隨眾生樂，",
    "T36n1736_069:0554c24": "通因通意，意欲攝生，故是意也。就隨意能",
    "T36n1736_069:0554c25": "作，即業用因。疏「若總開三界五趣則具十」",
    "T36n1736_069:0554c26": "者，色身兼欲色二界，加無色為三界，集業",
    "T36n1736_069:0554c27": "煩惱為二，報身即五趣報，故為十也。疏「又",
    "T36n1736_069:0554c28": "重重現」下，雙釋「普入」及「方網」言。塵能受剎，剎",
    "T36n1736_069:0554c29": "以塵成，亦能受剎，重重皆入，名為普入。既",
    "T36n1736_069:0555a01": "交絡入，九方入東，東入西時帶餘九入。西",
    "T36n1736_069:0555a02": "入南時，帶東諸方而入於南，故成重重。即",
    "T36n1736_069:0555a03": "初地中如帝網差別故，為真實義故。疏",
    "T36n1736_069:0555a04": "「四自身舍利住持故」者，舍利梵言，此翻名",
    "T36n1736_069:0555a05": "身。若云舍利羅，此云身骨。論經名「受神力",
    "T36n1736_069:0555a06": "身」，此身是佛攝受眾生，留化神力。故〈出",
    "T36n1736_069:0555a07": "現品〉中醫王延壽喻，正喻力持身也。疏「六",
    "T36n1736_069:0555a08": "所有光明」等者，論經名「光明身」，故遠公云：",
    "T36n1736_069:0555a09": "「善軟眾生慈光攝取，剛強眾生威光伏取。」故",
    "T36n1736_069:0555a10": "云「攝伏」。疏「九法身者所有如來無漏界故」",
    "T36n1736_069:0555a11": "者，即是論文。同於《唯識》轉依之果。論云「此",
    "T36n1736_069:0555a12": "即無漏界，不思議善常，安樂解脫身，大牟尼",
    "T36n1736_069:0555a13": "名法。」論曰「前修習位所得轉依，應知即是",
    "T36n1736_069:0555a14": "究竟位攝。此謂此前二轉依果，即是究竟無",
    "T36n1736_069:0555a15": "漏界攝。諸漏永盡，非漏隨增，性淨圓明，故",
    "T36n1736_069:0555a16": "名無漏。界是藏義，此中含容無邊稀有大功",
    "T36n1736_069:0555a17": "德法。或是因義，能生五乘世出世間利樂",
    "T36n1736_069:0555a18": "事故。」釋曰：此即釋其初句。今疏所用「諸漏",
    "T36n1736_069:0555a19": "永盡」者，此即離彼相應縛義。「非漏隨增」",
    "T36n1736_069:0555a20": "者，此即顯離所緣縛義。「性淨」，揀異二乘無",
    "T36n1736_069:0555a21": "學，有所知障，不名淨故。「圓明」，揀彼十地菩",
    "T36n1736_069:0555a22": "薩，未圓滿故。具此諸義，名無漏界。餘義可",
    "T36n1736_069:0555a23": "知。釋第二句，論云「此轉依果，又不思議超",
    "T36n1736_069:0555a24": "過尋思言議道故，微妙甚深自內證故，非諸",
    "T36n1736_069:0555a25": "世間喻所喻故。此又是善白法性故，清淨法",
    "T36n1736_069:0555a26": "界遠離生滅極安隱故，四智心品妙用無",
    "T36n1736_069:0555a27": "方極巧便故。二種皆有順益相故，違不善",
    "T36n1736_069:0555a28": "故，俱說為善。此又是常，無盡期故。清淨法",
    "T36n1736_069:0555a29": "界無生無滅，無變易故說為常。四智心品",
    "T36n1736_069:0555b01": "所依常故，無斷盡故，亦說為常，非自性常。」",
    "T36n1736_069:0555b02": "釋第三句云「此又安樂無逼惱故，清淨法",
    "T36n1736_069:0555b03": "界眾相寂靜，故名安樂。四智心品永離惱",
    "T36n1736_069:0555b04": "害，故名安樂。此二自性皆無逼惱，及能安",
    "T36n1736_069:0555b05": "樂一切有情，故二轉依俱名安樂。二乘所得",
    "T36n1736_069:0555b06": "二轉依果，唯是遠離煩惱障種，無殊勝法，",
    "T36n1736_069:0555b07": "故但名解脫身。大覺世尊成就無上寂靜",
    "T36n1736_069:0555b08": "法，故名大牟尼。此牟尼尊所得二果，永",
    "T36n1736_069:0555b09": "離二障，亦名法身，無量無邊力無畏等大功",
    "T36n1736_069:0555b10": "德法所莊嚴故。體依聚義，故得名身。故此",
    "T36n1736_069:0555b11": "法身五法為性，非淨法界獨名法身，二轉",
    "T36n1736_069:0555b12": "依果皆此攝故。」釋曰：今此疏中正用初句",
    "T36n1736_069:0555b13": "義，則包含正取所證能證四智，智身攝故，彼",
    "T36n1736_069:0555b14": "處通說菩提涅槃二種果故。四智之義，頻",
    "T36n1736_069:0555b15": "見上文。言「此通四身」者，智冥於理，同法性",
    "T36n1736_069:0555b16": "身；大圓鏡智相應淨識能頓現於自受用身；",
    "T36n1736_069:0555b17": "平等性智現他受用身；成所作智起變化身。",
    "T36n1736_069:0555b18": "是則智身通於四也。又妙觀察智亦通四",
    "T36n1736_069:0555b19": "身，通觀四故。疏「但兩重」下，通非圓宗難，",
    "T36n1736_069:0555b20": "可知。疏「六智身」中，「果唯證入相離前三」者，",
    "T36n1736_069:0555b21": "此明智身了於法界，有達證二義不同。",
    "T36n1736_069:0555b22": "今就果說，故唯證知。言「相離前三」者，離",
    "T36n1736_069:0555b23": "聞思修相，如初地示說分齊中說。然此通約",
    "T36n1736_069:0555b24": "因果而說。若分三乘，小乘四果為果，趣四",
    "T36n1736_069:0555b25": "果因為行。中乘無學為果，有學為行，無數",
    "T36n1736_069:0555b26": "出入故無四果。大乘之中，佛果為果，餘皆",
    "T36n1736_069:0555b27": "為行。疏「小乘十智」等者，則法類四諦、他心",
    "T36n1736_069:0555b28": "世俗及盡無生，前已曾解。「中乘七十七」者，廣",
    "T36n1736_069:0555b29": "如六地鈔中。共不共義，前已頻釋。「後二通",
    "T36n1736_069:0555c01": "於三乘修成分別」者，即學無學。前行果中，中",
    "T36n1736_069:0555c02": "乘雖約學無學，明意在行果，小乘學中亦",
    "T36n1736_069:0555c03": "有果故，大乘位位容有果故，故疏上來但",
    "T36n1736_069:0555c04": "約總說。又此學等略有三門：一約理，三乘",
    "T36n1736_069:0555c05": "同學，未證名學，證竟無學，凡夫非學非無",
    "T36n1736_069:0555c06": "學。二以小望大，二乘於大亦非學非無學。",
    "T36n1736_069:0555c07": "三就修成之德，義同初門。今就智明，疏云",
    "T36n1736_069:0555c08": "「修成分別」耳。疏「七知法身」中，文二：先通",
    "T36n1736_069:0555c09": "揀濫，謂第六智身及此法身，對上如來身上",
    "T36n1736_069:0555c10": "十身中智身法身以料揀耳。後「文有五」下，別",
    "T36n1736_069:0555c11": "釋。「一法身」者，前佛中取法，此法中取佛，為",
    "T36n1736_069:0555c12": "門各異也。「揀理異事」下，遮難。難云：若是平",
    "T36n1736_069:0555c13": "等法身，應名第一義智所知。故為此答：第",
    "T36n1736_069:0555c14": "一義智無分別故，亦猶相見道中觀非安立",
    "T36n1736_069:0555c15": "諦，而是後得智攝。疏「四即重顯理法所遍",
    "T36n1736_069:0555c16": "之境」者，即經云「眾生非眾生法差別相」，論但",
    "T36n1736_069:0555c17": "云「有根無根差別相故」。有根身即眾生，有根",
    "T36n1736_069:0555c18": "身故；無根即非情。今以四法，收法無遺，",
    "T36n1736_069:0555c19": "謂教、理、行、果。理是所詮，乃通事理。初句明",
    "T36n1736_069:0555c20": "理，此句即事，理外無事，故言所遍之境。「此",
    "T36n1736_069:0555c21": "通染淨」等，皆悉平等，則顯前之法身是淨法",
    "T36n1736_069:0555c22": "法身，故前釋云「法門雖殊，同詮平等」。疏「論云",
    "T36n1736_069:0555c23": "第一相」者，有二義：疏是一義，更云「三寶最",
    "T36n1736_069:0555c24": "勝故」。言「隨智有異三種不同」者，即一切",
    "T36n1736_069:0555c25": "賢聖皆以無為法而有差別。《大品》云「由平",
    "T36n1736_069:0555c26": "等故，分別須菩提等」。「故所顯理亦說淺深」",
    "T36n1736_069:0555c27": "者，小乘人空如兔之足，中乘修習如馬之",
    "T36n1736_069:0555c28": "足，大乘二空深徹底故。「若約功德等異」者，",
    "T36n1736_069:0555c29": "小乘三生，緣覺百劫，菩薩三祇乃至三學萬",
    "T36n1736_069:0556a01": "行，差別非一，皆以一相統之，則四法一揆。",
    "T36n1736_069:0556a02": "疏「三不可見」者，釋無形相。「世人見者但見",
    "T36n1736_069:0556a03": "空一顯色」者，《雜集》第一云「云何建立色蘊？謂",
    "T36n1736_069:0556a04": "諸所有色，若四大種、若四大種所造色者。謂",
    "T36n1736_069:0556a05": "眼等五根、色聲香味觸所攝一分，及法處所",
    "T36n1736_069:0556a06": "攝色。」次釋色云「色者，謂四大種所造、眼根",
    "T36n1736_069:0556a07": "所了義，謂青黃赤白、長短方圓、麁細高下、",
    "T36n1736_069:0556a08": "若正不正、光影明暗、煙雲塵霧、逈色表色、空",
    "T36n1736_069:0556a09": "一顯色。此復三種，謂妙、不妙、俱相違色。此",
    "T36n1736_069:0556a10": "青等二十五色建立，由六種因，謂相故、安",
    "T36n1736_069:0556a11": "立故、損益故、作所依故、作相故、莊嚴故，",
    "T36n1736_069:0556a12": "如其次第」。四十八云「逈色者，謂離餘礙觸",
    "T36n1736_069:0556a13": "方所可得空一顯色者，謂上所見青等顯",
    "T36n1736_069:0556a14": "色。」釋曰：若《智論》說上空，謂作青白，彯色",
    "T36n1736_069:0556a15": "見故。又依小乘毘曇宗，空有二種：一是有",
    "T36n1736_069:0556a16": "為，除色為空。二是無為，本來常無。有為可",
    "T36n1736_069:0556a17": "見，故今世人同共見之；無為不可見故，",
    "T36n1736_069:0556a18": "今說言不可見相。《成實論》中，虛空唯一，不可",
    "T36n1736_069:0556a19": "眼見。世人見者，但見空中光明之色，想心",
    "T36n1736_069:0556a20": "於中知無實物，作虛空解，便謂見空，其",
    "T36n1736_069:0556a21": "實不見。《涅槃經》中同《成實》說，廣破虛空",
    "T36n1736_069:0556a22": "有為可見。今此經疏，符不可見。疏「六能通",
    "T36n1736_069:0556a23": "受色相」，此即論文釋經，顯現色身相。疏文可",
    "T36n1736_069:0556a24": "知。而論經云「顯色身別異相」，意云：能顯於",
    "T36n1736_069:0556a25": "色，而與色異。上言無異，自約空體耳。若",
    "T36n1736_069:0556a26": "遠公云：「謂因色像，空有差別。謂屋內空、屋外",
    "T36n1736_069:0556a27": "空等。」此乃以色顯空，不順今經空能顯",
    "T36n1736_069:0556a28": "色。第五自在分。釋曰：此中通有四門，一辨",
    "T36n1736_069:0556a29": "相、二治障、三出因、四得位，文皆已具。疏「此",
    "T36n1736_069:0556b01": "但約智通說」者，對下六度但明一智，為",
    "T36n1736_069:0556b02": "通遠公別配。修前器世間自在行故，得",
    "T36n1736_069:0556b03": "財自在，一切世界莊嚴之事悉能示現。修前",
    "T36n1736_069:0556b04": "眾生世間自在行故，得生自在，隨化眾生",
    "T36n1736_069:0556b05": "處處現生。修前智正覺世間自在行故，得",
    "T36n1736_069:0556b06": "六自在：一得命自在，證第一義成法身故，",
    "T36n1736_069:0556b07": "欲久近住，隨意悉能。二得心自在，知二",
    "T36n1736_069:0556b08": "諦故，能入無量三昧法門。三得業自在，於",
    "T36n1736_069:0556b09": "報身中得自在故，一切業報隨意示現。四",
    "T36n1736_069:0556b10": "得信解自在，知如來身及知聲聞緣覺菩",
    "T36n1736_069:0556b11": "薩故，信生信解。五得法自在，知法身故。",
    "T36n1736_069:0556b12": "六得智自在，知智身故。通修前三故，得",
    "T36n1736_069:0556b13": "二自在：一得願自在，一切所欲隨心皆得；",
    "T36n1736_069:0556b14": "二得如意自在，於三種中隨意轉故。釋",
    "T36n1736_069:0556b15": "曰：雖有此釋，乃成穿鑿，故疏但云「約智",
    "T36n1736_069:0556b16": "通說」。別配，依下取於《攝論》六度為因。疏「二",
    "T36n1736_069:0556b17": "得命」下，疏文有三：一別釋經文，即辨相及",
    "T36n1736_069:0556b18": "因。經但標名，今依論經一一具釋。經有難",
    "T36n1736_069:0556b19": "見，即以論釋，兼以《攝論》六度之因次第配",
    "T36n1736_069:0556b20": "釋。二「於此十中」下，通釋自在。三「論以」下，明",
    "T36n1736_069:0556b21": "其所治。於中，先舉論；後「此十亦即」下，會五",
    "T36n1736_069:0556b22": "怖畏；三約因。「此地」下，會通行位，可知。",
    "T36n1736_069:0556b23": "大方廣佛華嚴經隨疏演義鈔卷第六十九"
}