{
    "T46n1911_06b:0078b13": "folio_6b 摩訶止觀卷第六下",
    "T46n1911_06b:0078b15": "隋天台智者大師說",
    "T46n1911_06b:0078b16": "門人灌頂記",
    "T46n1911_06b:0078b17": "復次神農本方用治後人未必併益。華他扁",
    "T46n1911_06b:0078b18": "鵲觀時觀藥更立於方。所以者何。鄉土有",
    "T46n1911_06b:0078b19": "南北人有儜健。食有鹹淡藥有濃淡。病有",
    "T46n1911_06b:0078b20": "輕重。依本方治不能效益。隨時製立仍得",
    "T46n1911_06b:0078b21": "差愈。佛初出世眾生機熟。逗根說法無不",
    "T46n1911_06b:0078b22": "得悟。後代澆漓情惑轉異。直用佛經於其",
    "T46n1911_06b:0078b23": "無益。菩薩觀機通經作論。令眾生得悟。",
    "T46n1911_06b:0078b24": "唯悟益彼是入假正意。豈可守舊壅於化",
    "T46n1911_06b:0078b25": "道耶。釋論云。依隨經法廣立名字。而為作",
    "T46n1911_06b:0078b26": "義名為法施。菩薩為修如此慧故。大悲誓",
    "T46n1911_06b:0078b27": "願勤精進力。通修止觀。諸佛加威豁然鑒",
    "T46n1911_06b:0078b28": "朗。於入假智而得自在。○三應病授藥者。",
    "T46n1911_06b:0078b29": "既知苦集之病。又識道滅之藥。若眾生無",
    "T46n1911_06b:0078c01": "出世機。根性薄弱不堪深化。但授世藥。如",
    "T46n1911_06b:0078c02": "孔丘姬旦制君臣定父子。故敬上愛下。",
    "T46n1911_06b:0078c03": "世間大治。禮律節度尊卑有序。此扶於戒",
    "T46n1911_06b:0078c04": "也。樂以和心移風易俗。此扶於定。先王至",
    "T46n1911_06b:0078c05": "德要道此扶於慧。元古混沌未宜出世。邊",
    "T46n1911_06b:0078c06": "表根性不感佛興。我遣三聖化彼真丹。禮",
    "T46n1911_06b:0078c07": "義前開大小乘經然後可信。真丹既然。十方",
    "T46n1911_06b:0078c08": "亦爾。故前用世法而授與之云云。又授出",
    "T46n1911_06b:0078c09": "世藥者。十種因緣所成眾生根性不同則是",
    "T46n1911_06b:0078c10": "病異。隨其病故授藥亦異。謂下中上上上。",
    "T46n1911_06b:0078c11": "下根四義。一者志樂狹劣。二行力微弱。三五",
    "T46n1911_06b:0078c12": "濁障重。四智慧極鈍。樂小法故說生滅法。",
    "T46n1911_06b:0078c13": "行力微弱修事六度。五濁障重勤苦對治。智",
    "T46n1911_06b:0078c14": "慧鈍故斷婬怒癡。名為解脫。是為授因緣",
    "T46n1911_06b:0078c15": "生法之藥。治下根病也。雖是下根欣樂",
    "T46n1911_06b:0078c16": "不同。諸聖作論復開為四。樂聞有者說阿",
    "T46n1911_06b:0078c17": "毘曇生其小善破其五濁。因此方便見於",
    "T46n1911_06b:0078c18": "真諦。樂聞無者說成實論生其小善破",
    "T46n1911_06b:0078c19": "惡入真。樂聞有無說昆勒論生善破惡",
    "T46n1911_06b:0078c20": "入真。樂聞非有非無者為說離有無經",
    "T46n1911_06b:0078c21": "生善破惡入真。是為入假菩薩作四論申",
    "T46n1911_06b:0078c22": "四門。授四藥治諸病云云。次中根人授藥",
    "T46n1911_06b:0078c23": "者。此人心志小強行力小勝。宜生理善。五",
    "T46n1911_06b:0078c24": "濁障輕智慧小利。赴其樂欲為說因緣即",
    "T46n1911_06b:0078c25": "空。聞生理善破於惡因見第一義。是為",
    "T46n1911_06b:0078c26": "授即空藥治中根人。此又為四。謂下中上",
    "T46n1911_06b:0078c27": "上上。即是四門入池。例前云云。次觀上根",
    "T46n1911_06b:0078c28": "人授藥者樂欲心廣善根開闊。五濁已除智",
    "T46n1911_06b:0078c29": "慧又大。授無量四諦生界外善。次第斷五",
    "T46n1911_06b:0079a01": "住得入中道。是為授即假藥治上根人。",
    "T46n1911_06b:0079a02": "就此又為四。即是四門授藥。例上可知。次",
    "T46n1911_06b:0079a03": "觀上上根授藥者。此人樂欲乃至智慧悉無",
    "T46n1911_06b:0079a04": "與等。故名上上。為如理直說善如空生。障",
    "T46n1911_06b:0079a05": "如空滅。入究竟道。是名授即中藥治上上",
    "T46n1911_06b:0079a06": "根人。亦有四門授藥治病云云。若入空觀",
    "T46n1911_06b:0079a07": "尚無一法。何有諸法。今授十六道滅治十",
    "T46n1911_06b:0079a08": "六苦集。正是入假。隨其類音妙聲遍告。發",
    "T46n1911_06b:0079a09": "彼耳識轉度入心。令得服行各獲利益。如",
    "T46n1911_06b:0079a10": "一雲所雨。而諸草木各得生長。云云。○四",
    "T46n1911_06b:0079a11": "明入假位者。一先歷教判位。二明利益。",
    "T46n1911_06b:0079a12": "三結破法遍。人意咸言。先除見假後却思",
    "T46n1911_06b:0079a13": "惟。入空之果尚已迢遰。出假化物非已所能",
    "T46n1911_06b:0079a14": "望崖自絕。今當分別假位不同。夫三乘之",
    "T46n1911_06b:0079a15": "初不愚於法。皆欲求佛厭患生死喜多退",
    "T46n1911_06b:0079a16": "轉。譬如有人俱聞他方有七寶山。翹心束",
    "T46n1911_06b:0079a17": "脚。若念路艱險便退不前行人亦爾。畏懼",
    "T46n1911_06b:0079a18": "生死退大沈空。後聞菩薩勝妙功德。自惟",
    "T46n1911_06b:0079a19": "敗種泣動大千。不待所因而懷憂悔。若",
    "T46n1911_06b:0079a20": "依此義。但有入空便無入假事也。若三藏",
    "T46n1911_06b:0079a21": "菩薩初修空狼伏煩惱羊而不斷結。若",
    "T46n1911_06b:0079a22": "斷結者。則無六度功德身肥。是初阿僧祇",
    "T46n1911_06b:0079a23": "位也。二僧祇煩惱脂消功德轉肥。三僧祇正",
    "T46n1911_06b:0079a24": "入假位利益眾生。此下根人也。中根二僧",
    "T46n1911_06b:0079a25": "祇已伏煩惱肥六度身。即能化物。豈待三",
    "T46n1911_06b:0079a26": "耶。上根初發心時。為度一切誓求作佛。因",
    "T46n1911_06b:0079a27": "聞他說心已明解深識真理。為度他故不",
    "T46n1911_06b:0079a28": "求斷證。心又一轉我應度他。不應不度",
    "T46n1911_06b:0079a29": "當勤分別一切藥病。何以故。五事重故。如",
    "T46n1911_06b:0079b01": "人將兒過險自既安隱。那得擲兒。雖自知",
    "T46n1911_06b:0079b02": "空而不棄捨。是為初心即能入假不待至",
    "T46n1911_06b:0079b03": "二僧祇也。通教位者。人多執經云。八地修",
    "T46n1911_06b:0079b04": "出假。或六地七地斷結與羅漢齊方修出",
    "T46n1911_06b:0079b05": "假。此一途之說必不全爾。但佛為三根分",
    "T46n1911_06b:0079b06": "別。下根斷惑盡。方能出假。佛於法華中破",
    "T46n1911_06b:0079b07": "其取涅槃心勸發無上道起方便慧。二乘",
    "T46n1911_06b:0079b08": "既然。極鈍菩薩亦應同此說。今判此為下",
    "T46n1911_06b:0079b09": "根耳。中根者斷見惑已。生死少寬。思任運",
    "T46n1911_06b:0079b10": "斷。第二地名菩薩神通。從此已去即能入",
    "T46n1911_06b:0079b11": "假。上根者。初心聞慧即能體達見思即空。",
    "T46n1911_06b:0079b12": "已為眾生作依止處。何須七地方出假耶。",
    "T46n1911_06b:0079b13": "若七地者。為大品所呵。有大鳥身長三百",
    "T46n1911_06b:0079b14": "由旬。而無兩翅從天而墮。若死若死等苦。",
    "T46n1911_06b:0079b15": "菩薩亦如是。從初一向專修於空至于六",
    "T46n1911_06b:0079b16": "地。是為三空身肥假翅不生。若墮二乘方",
    "T46n1911_06b:0079b17": "便道名死等苦。若墮初果名之為死。若見",
    "T46n1911_06b:0079b18": "盡是死等。若無學是為死。是鳥欲還天上",
    "T46n1911_06b:0079b19": "可得去不。墮無學地欲發菩薩心永不",
    "T46n1911_06b:0079b20": "能得。如人被閹不能五欲。華嚴大品不",
    "T46n1911_06b:0079b21": "能治之。唯有法華能令無學還生善根",
    "T46n1911_06b:0079b22": "得成佛道。所以稱妙。又闡提有心猶可作",
    "T46n1911_06b:0079b23": "佛。二乘滅智心不可生。法華能治復稱為",
    "T46n1911_06b:0079b24": "妙云云。別教之人十住心後。十行之位修假",
    "T46n1911_06b:0079b25": "方便。何以故。入理般若名為住。住生功德名",
    "T46n1911_06b:0079b26": "為行云云。下根也。十住初心即能入假已",
    "T46n1911_06b:0079b27": "得無漏。一受不退即能出用。何須至十行",
    "T46n1911_06b:0079b28": "方起大悲。中根也云云。又別教初心不愚",
    "T46n1911_06b:0079b29": "於法。達解一切功德猶如幻化。於名字不",
    "T46n1911_06b:0079c01": "滯而修方便。具五因緣。以益眾生。上根也。",
    "T46n1911_06b:0079c02": "圓教十信六根淨時。即遍見聞十法界事。若",
    "T46n1911_06b:0079c03": "是入空尚無一物。既言六根互用。即是入",
    "T46n1911_06b:0079c04": "假位也。又五品弟子正行六度廣能說法。",
    "T46n1911_06b:0079c05": "即是入假之位。何必待六根淨耶。又初心之",
    "T46n1911_06b:0079c06": "人能知如來祕密之藏圓觀三諦。尚能即中",
    "T46n1911_06b:0079c07": "豈不即假。大品云。初坐道場尚便成正覺。",
    "T46n1911_06b:0079c08": "轉法輪度眾生。又六即料簡。便有出假之",
    "T46n1911_06b:0079c09": "義何須待至五品耶。上來諸教皆有三位。",
    "T46n1911_06b:0079c10": "若定判者。應取下根以明其位。則有二義。",
    "T46n1911_06b:0079c11": "一依教故。二決不退轉入假行成。中上乍",
    "T46n1911_06b:0079c12": "有進退故不約其論位。既有三根出假。例",
    "T46n1911_06b:0079c13": "應三根入空。謂情入。似入。真入情入者。觸",
    "T46n1911_06b:0079c14": "人能入非謂散情。緣諦之觀。於似真之前",
    "T46n1911_06b:0079c15": "與空法塵相應若爾何益。此有情益。若益",
    "T46n1911_06b:0079c16": "無退。不併退。設退能憶念數修後致大益。",
    "T46n1911_06b:0079c17": "問。通別上根能入空出假。與圓何異。答通",
    "T46n1911_06b:0079c18": "人出入不能即中。別人次第出入不能一",
    "T46n1911_06b:0079c19": "心。圓人一心出入亦能別出入。謂多入中少",
    "T46n1911_06b:0079c20": "入二。多入二少入中。多入空中少入假。",
    "T46n1911_06b:0079c21": "多入假少入空中。多入假中少入空。多入",
    "T46n1911_06b:0079c22": "空少入假中。雖別增減而三諦不缺。若爾。",
    "T46n1911_06b:0079c23": "則非次第之別。然尚能為勝別。況不能為",
    "T46n1911_06b:0079c24": "劣耶。二明入假利益者。菩薩本不貴空而",
    "T46n1911_06b:0079c25": "修空。本為眾生故修空。不貴空故不住。",
    "T46n1911_06b:0079c26": "為益眾生故須出。故有從真起應法眼",
    "T46n1911_06b:0079c27": "稱機。應以佛身得度。即作佛身說法授",
    "T46n1911_06b:0079c28": "藥。應以菩薩二乘天龍八部等形得度。而",
    "T46n1911_06b:0079c29": "為現之。成就眾生淨佛國土乃名利益。三",
    "T46n1911_06b:0080a01": "藏菩薩雖復出假有漏神通非真起應。世",
    "T46n1911_06b:0080a02": "智分別非法眼明。雖利眾生而非成就。雖",
    "T46n1911_06b:0080a03": "作佛事非淨佛土。止是少分教化為益甚",
    "T46n1911_06b:0080a04": "微云云。若通教入假雖分別藥病但依二",
    "T46n1911_06b:0080a05": "諦。診病不深。識藥不遠。但是作意神通非",
    "T46n1911_06b:0080a06": "真起應。應有始終為作父母師長。世世結",
    "T46n1911_06b:0080a07": "緣處處調伏。動經無量阿僧祇劫。善根若熟",
    "T46n1911_06b:0080a08": "即生王宮。道樹作佛。漸頓度人。乃至入涅",
    "T46n1911_06b:0080a09": "槃。舍利住世久久利益。有始有終乃名為",
    "T46n1911_06b:0080a10": "應。無而欻有暫出還沒。故非真應。一時片",
    "T46n1911_06b:0080a11": "益不名成就。灰身入滅非淨佛土。別教十",
    "T46n1911_06b:0080a12": "行入假利益義同通教。若登地時得如來一",
    "T46n1911_06b:0080a13": "身無量身。湛然應一切。爾時知病盡病淵",
    "T46n1911_06b:0080a14": "源。爾時識藥窮藥府藏。爾時授藥如印不",
    "T46n1911_06b:0080a15": "差。真道種智最勝法眼。所可應化任運普",
    "T46n1911_06b:0080a16": "周。和光同塵結緣之始。八相成道以論其終。",
    "T46n1911_06b:0080a17": "亦名為化亦名為應。其見聞者無不蒙益。",
    "T46n1911_06b:0080a18": "有所施為是淨佛國土。入假利益皆實不",
    "T46n1911_06b:0080a19": "虛。登地既然後地例爾。乃至圓教初住入假",
    "T46n1911_06b:0080a20": "真實利益。乃至後心亦復如是。若得此意",
    "T46n1911_06b:0080a21": "料簡變化即識真偽。所以者何。魔亦能以",
    "T46n1911_06b:0080a22": "有漏心作無漏形變為佛像。老子西升亦",
    "T46n1911_06b:0080a23": "云作佛化胡。諸外道等變釋為羊停河在",
    "T46n1911_06b:0080a24": "耳。世智五通靡所不作。如是邪化無量無",
    "T46n1911_06b:0080a25": "邊。尚非三藏五通化。云何得是別圓任運真",
    "T46n1911_06b:0080a26": "化。化語多種無眼之人謬生信受。能深觀察",
    "T46n1911_06b:0080a27": "不可雷同。故知從法身地垂應十界度脫",
    "T46n1911_06b:0080a28": "眾生。如此入假真利益位。三結破法遍者。",
    "T46n1911_06b:0080a29": "未發真前隨所計著百千萬種皆名為見。",
    "T46n1911_06b:0080b01": "如盲問乳非乳真色。若繩若杵何關象事。",
    "T46n1911_06b:0080b02": "囈言之見見即是假。故歷單複具足以觀破",
    "T46n1911_06b:0080b03": "之。破若不遍不得入空。見思若盡乃名破",
    "T46n1911_06b:0080b04": "法遍也。就文字論乃當如此。意則不然。",
    "T46n1911_06b:0080b05": "見思即是無明。無明即是法性。見思破即是",
    "T46n1911_06b:0080b06": "無明破。無明破即是見法性。入實相空。方",
    "T46n1911_06b:0080b07": "名破法遍也。從空入假破法遍亦爾。假有",
    "T46n1911_06b:0080b08": "無量病法藥法授藥法。分別此三有所不",
    "T46n1911_06b:0080b09": "達。不名破法遍。未發法眼之前雖有分",
    "T46n1911_06b:0080b10": "別。分有所見不名破遍。六根淨時分別一",
    "T46n1911_06b:0080b11": "病有若干種。解一句法達無量句。十方諸",
    "T46n1911_06b:0080b12": "佛說法一時受持。是為相似氣分。障通無知",
    "T46n1911_06b:0080b13": "既破。雙照二諦方名破法遍也。舉要而",
    "T46n1911_06b:0080b14": "言。次第破者則不名遍。不次第破乃名為",
    "T46n1911_06b:0080b15": "遍耳。前觀法重沓既多。恐人迷故約二觀",
    "T46n1911_06b:0080b16": "後。結破法遍也。○第三明中道止觀破法",
    "T46n1911_06b:0080b17": "遍者。前生不生止觀破法遍。一往似自行。",
    "T46n1911_06b:0080b18": "次不生生止觀破法遍。一往似化他。今不生",
    "T46n1911_06b:0080b19": "不生止觀破法遍。一往似雙非自他又雙",
    "T46n1911_06b:0080b20": "照自他。生不生即不生生。亦即不生不生。自",
    "T46n1911_06b:0080b21": "即不自亦非自非不自。不生生即生不生。",
    "T46n1911_06b:0080b22": "亦是不生不生。他即非他亦非他非不他。",
    "T46n1911_06b:0080b23": "不生不生即生不生。亦是不生生。亦是不雙",
    "T46n1911_06b:0080b24": "非。亦是不雙照。種種分別令易解故作如",
    "T46n1911_06b:0080b25": "前說耳。就此為四。一修中觀意。二修中",
    "T46n1911_06b:0080b26": "觀緣。三正修中觀。四明位利益。其意者。三",
    "T46n1911_06b:0080b27": "藏中菩薩偏用世智照俗。二乘偏用析假",
    "T46n1911_06b:0080b28": "入真。佛二諦周足異於弟子。假設第三觀。",
    "T46n1911_06b:0080b29": "設作離有離無之說。秖是離有無二見。實",
    "T46n1911_06b:0080c01": "無別理可觀。故不須第三觀也。通教二乘",
    "T46n1911_06b:0080c02": "偏用體法入真。菩薩慈悲入假。唯佛俱照。",
    "T46n1911_06b:0080c03": "道觀雙流異於弟子。亦假設第三觀。亦無",
    "T46n1911_06b:0080c04": "別理異於真諦。開善所執佛果不出二諦",
    "T46n1911_06b:0080c05": "外。即此義也。雖無別理而得有真如幻如",
    "T46n1911_06b:0080c06": "化不生不滅中道之名。亦得有中道之義",
    "T46n1911_06b:0080c07": "者。佛滿字門通通通別。鈍根止能通通不",
    "T46n1911_06b:0080c08": "能通別。故此教得有別接之義。利者被接",
    "T46n1911_06b:0080c09": "更用中道。不被接者不須第三觀。別接義",
    "T46n1911_06b:0080c10": "如顯體中說云云。別教若作二諦三諦皆",
    "T46n1911_06b:0080c11": "元知中道。若作三諦可解。若作二諦者。",
    "T46n1911_06b:0080c12": "中道為真有無為俗。照此二諦從容中當",
    "T46n1911_06b:0080c13": "名中道。二用無偏名雙照雖作二名中理",
    "T46n1911_06b:0080c14": "亦顯。此理玄深根鈍障重。如眼闇者穿針",
    "T46n1911_06b:0080c15": "不諦。云何穿針。為常理故先破取相慧眼",
    "T46n1911_06b:0080c16": "見空。次破無知法眼見假。進修中道破",
    "T46n1911_06b:0080c17": "一分無明開一分佛眼見一分中。方是真",
    "T46n1911_06b:0080c18": "因。因果圓滿乃名為佛。二諦非正意故不",
    "T46n1911_06b:0080c19": "名因。例如小乘方便伏惑不見真。不名",
    "T46n1911_06b:0080c20": "修道。發見諦後具真修道始是真因。無學",
    "T46n1911_06b:0080c21": "為真果。別教例爾。二觀既是方便必須於",
    "T46n1911_06b:0080c22": "中。雖復必須要前二觀。二觀若未辦亦不",
    "T46n1911_06b:0080c23": "暇第三觀也。圓教初知中道亦前破兩惑。",
    "T46n1911_06b:0080c24": "奢促有異。何以故。別除兩惑歷三十心。動",
    "T46n1911_06b:0080c25": "經劫數然後始破無明。圓教不爾。秖於是",
    "T46n1911_06b:0080c26": "身即破兩惑。即入中道一生可辦。譬如",
    "T46n1911_06b:0080c27": "賊有三重。一人器械鈍。身力羸智謀少。先",
    "T46n1911_06b:0080c28": "破二重更整人物方破第三。所以遲迴日",
    "T46n1911_06b:0080c29": "月。有人身壯兵利。權多。一日之中即破三",
    "T46n1911_06b:0081a01": "重不待時節。以此喻之其義可見。又如",
    "T46n1911_06b:0081a02": "兩鐵。一種種燒治方有利用。一是古珠即燒",
    "T46n1911_06b:0081a03": "即利。為是義故。圓教初心即修三觀不待",
    "T46n1911_06b:0081a04": "二觀成。以是義故即須明第三觀也。○二",
    "T46n1911_06b:0081a05": "修中觀因緣者。略為五。一為無緣慈悲。二",
    "T46n1911_06b:0081a06": "滿弘誓願。三求佛智慧。四學大方便。五修",
    "T46n1911_06b:0081a07": "牢強精進。一無緣慈悲者。即如來慈悲也。此",
    "T46n1911_06b:0081a08": "慈悲與實相同體。不取眾生相故非愛見。",
    "T46n1911_06b:0081a09": "不取涅槃相故非空寂。非空寂故非法緣",
    "T46n1911_06b:0081a10": "慈悲。非愛見故非眾生緣。無二邊相故名",
    "T46n1911_06b:0081a11": "無緣。大經云。緣如來者名曰無緣。普覆法",
    "T46n1911_06b:0081a12": "界拔除苦本與究竟樂。上兩觀慈慈有邊",
    "T46n1911_06b:0081a13": "表。如來慈者即無齊限。上兩觀慈與菩薩",
    "T46n1911_06b:0081a14": "共。無緣慈者獨在如來。上兩慈無所包含。",
    "T46n1911_06b:0081a15": "如來慈者具一切佛法十力無畏。是如來藏",
    "T46n1911_06b:0081a16": "諸法都海。故大經云。慈若有若無。非有非無。",
    "T46n1911_06b:0081a17": "如是之慈乃是諸佛如來境界。當知慈具三",
    "T46n1911_06b:0081a18": "諦也。迦葉讚云。今我欲以一法讚。所謂慈",
    "T46n1911_06b:0081a19": "心遊世間。是慈即是大法聚。是慈即是真解",
    "T46n1911_06b:0081a20": "脫。解脫即是大涅槃。上慈作意乃成。此慈任",
    "T46n1911_06b:0081a21": "運無請為依。手出師子令彼調伏。如慈石",
    "T46n1911_06b:0081a22": "吸鐵無心而取。夫鐵在障外石不能吸。眾",
    "T46n1911_06b:0081a23": "生心性即無緣慈。無明障隔不能任運吸取",
    "T46n1911_06b:0081a24": "一切。今欲破無明障顯佛慈石。任運吸取",
    "T46n1911_06b:0081a25": "無量佛法無量眾生。欲修此慈非中道觀。",
    "T46n1911_06b:0081a26": "誰能開闢。如水生火水不能滅。還用火滅。",
    "T46n1911_06b:0081a27": "此無明障依兩觀生。兩觀所不能除唯中",
    "T46n1911_06b:0081a28": "道觀乃能破耳。為是因緣修第三觀也。二",
    "T46n1911_06b:0081a29": "滿本弘誓者。初發心時起四弘誓。與虛空",
    "T46n1911_06b:0081b01": "等。空假兩觀知苦斷集猶如枝葉。所未知",
    "T46n1911_06b:0081b02": "斷喻若根本。空假兩觀修道證滅猶如燈",
    "T46n1911_06b:0081b03": "炬。諸山幽闇力不能明。雖修兩觀誓願未",
    "T46n1911_06b:0081b04": "滿。譬如百川不能溢海。娑伽羅龍王所霔",
    "T46n1911_06b:0081b05": "泉池一霔即滿。中道正觀亦復如是。知一切",
    "T46n1911_06b:0081b06": "苦斷法界集。修無上道證究竟滅。為滿",
    "T46n1911_06b:0081b07": "本願故須修第三觀。三求佛智慧者。即是",
    "T46n1911_06b:0081b08": "如來一切種智知。佛眼見廣大深遠橫竪覺",
    "T46n1911_06b:0081b09": "了。究竟具足。上兩觀眼智比於佛法。猶如",
    "T46n1911_06b:0081b10": "盲人闇中想畵不能覩見。墜落坑坎云何",
    "T46n1911_06b:0081b11": "得前。若修中道如有目足到清涼池。除",
    "T46n1911_06b:0081b12": "二邊熱悶醒覺休息。飲服其水冷滑香甘。",
    "T46n1911_06b:0081b13": "是名佛智知。見其池相方圓深淺。水色清",
    "T46n1911_06b:0081b14": "淨。是名佛眼見。欲得如來實相眼智非",
    "T46n1911_06b:0081b15": "止觀不成。故修第三觀。四學大方便者。",
    "T46n1911_06b:0081b16": "即是如來無謀善權無方大用。住首楞嚴種",
    "T46n1911_06b:0081b17": "種示現。不可思議巧方便力。示諸眾生虛空",
    "T46n1911_06b:0081b18": "中風。劫燒負草令無燒害。此為難事故須",
    "T46n1911_06b:0081b19": "善巧。如彌勒先為天子說不退行。淨名即",
    "T46n1911_06b:0081b20": "彈云。從如生得菩提耶云云。無菩提勿",
    "T46n1911_06b:0081b21": "起此見。既破見已即說寂滅是菩提。不二",
    "T46n1911_06b:0081b22": "是菩提。一切眾生即是菩提云云。天子聞玄",
    "T46n1911_06b:0081b23": "悟無生忍。是二大士槌砧更扣。令難悟者",
    "T46n1911_06b:0081b24": "悟悟難悟法。若無方便云何利他。又如",
    "T46n1911_06b:0081b25": "來初出不即說大。種種方便譬類言辭。引",
    "T46n1911_06b:0081b26": "導眾生令離諸著。然後開佛知見示以一",
    "T46n1911_06b:0081b27": "乘。是故殷勤稱歎方便。真實得顯功由善",
    "T46n1911_06b:0081b28": "權。故言雖說種種道其實為一乘。更以異",
    "T46n1911_06b:0081b29": "方便助顯第一義。佛智叵思議方便隨宜",
    "T46n1911_06b:0081c01": "說。佛意難可測無有能得解。以百千方",
    "T46n1911_06b:0081c02": "便令鈍根者妙契寰中。上二觀智力用輕",
    "T46n1911_06b:0081c03": "微。如富樓那化彼外道反見蚩弄。文殊暫",
    "T46n1911_06b:0081c04": "往師徒靡風。欲得如來此方便者。若非中",
    "T46n1911_06b:0081c05": "觀所不能成。故修第三觀也。五大精進",
    "T46n1911_06b:0081c06": "者。欲為大事大用功力。法華云。如有勇",
    "T46n1911_06b:0081c07": "健能為難事。不動不退方名薩埵。不顧",
    "T46n1911_06b:0081c08": "身命何況財物。雖得菩提猶尚不息何況",
    "T46n1911_06b:0081c09": "未得。上兩觀功微賞少。中觀功蓋天下賞",
    "T46n1911_06b:0081c10": "窮解髻。為大精進修第三觀。修中道因緣",
    "T46n1911_06b:0081c11": "甚多。為對出假觀略說五耳云云。○三正",
    "T46n1911_06b:0081c12": "修中觀者。此觀正破無明。無明懸絕非眼",
    "T46n1911_06b:0081c13": "慮見知云何可觀。例如初觀觀真。真無色",
    "T46n1911_06b:0081c14": "像亦無方所。但觀陰入界心三假之惑四",
    "T46n1911_06b:0081c15": "句推求。巧修止觀。得無漏發名為見真。次",
    "T46n1911_06b:0081c16": "觀觀假假復云何。但觀空智能令不空於",
    "T46n1911_06b:0081c17": "一心中點示萬行。即發法眼遍知藥病。故",
    "T46n1911_06b:0081c18": "名假觀。今觀無明亦復如是。觀二觀智",
    "T46n1911_06b:0081c19": "當彼破惑名之為智。今望中道智還成",
    "T46n1911_06b:0081c20": "惑。此惑是中智家障。故言智障。又此智障",
    "T46n1911_06b:0081c21": "於中智中智不發。故名智障。前言智能障",
    "T46n1911_06b:0081c22": "後言智被障。例如六十二見。見名慧性慧",
    "T46n1911_06b:0081c23": "即世智。若望無漏此慧性與見思合能障",
    "T46n1911_06b:0081c24": "於真。此二諦智與無明合障於中道亦復",
    "T46n1911_06b:0081c25": "如是。又能障是惑。所障是中智。能所合論故",
    "T46n1911_06b:0081c26": "言智障。云何觀此二智即是無明。若言是",
    "T46n1911_06b:0081c27": "明種智現前。洞識諸佛十力無畏一切諸法。",
    "T46n1911_06b:0081c28": "圓足覺了可得是明。而今不爾豈非無明。",
    "T46n1911_06b:0081c29": "觀此無明即為三番一觀無明。二觀法性。",
    "T46n1911_06b:0082a01": "三觀真緣。一觀無明者。空假之智與心相",
    "T46n1911_06b:0082a02": "應。觀此二智為從法性生。為從無明生。",
    "T46n1911_06b:0082a03": "為從法性無明合生。為從離生。若從法",
    "T46n1911_06b:0082a04": "性法性無生。若從無明無明不實。亦不關",
    "T46n1911_06b:0082a05": "中道。若合共生則有二過。若從離生則無",
    "T46n1911_06b:0082a06": "因緣。中論云。諸法不自生云云。如是廣破",
    "T46n1911_06b:0082a07": "如上因成中說。作此觀時泯然清淨。心無",
    "T46n1911_06b:0082a08": "依倚亦不住著不覺不知。能觀所觀猶若",
    "T46n1911_06b:0082a09": "虛空不可說示。雖未發真於四句中決",
    "T46n1911_06b:0082a10": "定不執。譬如闇中遙望株杌不審人杌。人",
    "T46n1911_06b:0082a11": "應六分動相。杌無六分是不動相。久住觀",
    "T46n1911_06b:0082a12": "之心謂是杌亦不明了。起四句執即喻動",
    "T46n1911_06b:0082a13": "相。動喻無常相不動喻常。久觀不已定知",
    "T46n1911_06b:0082a14": "是常。不起四執而無明未破猶不了了。雖",
    "T46n1911_06b:0082a15": "不了了定知一常一切常。行大直道無留",
    "T46n1911_06b:0082a16": "難故。前見思塵沙久已穿徹。唯二觀智即喻",
    "T46n1911_06b:0082a17": "金剛觀破智障名觀穿觀。安心此理名觀",
    "T46n1911_06b:0082a18": "達觀此理不可思議名第一義空。待二乘頑",
    "T46n1911_06b:0082a19": "境之空名為智慧。而此法性非智非不智。",
    "T46n1911_06b:0082a20": "是為中觀具三義也。復次體達智障無明。",
    "T46n1911_06b:0082a21": "無自他性共無因性畢竟不可得。如持戒比",
    "T46n1911_06b:0082a22": "丘觀無蟲水。此中動者蟲耶塵耶。蟲即生相",
    "T46n1911_06b:0082a23": "塵無生相。諦觀不已雖知是塵亦不明了。",
    "T46n1911_06b:0082a24": "若謂無明有四性。性是生動。若無四性無",
    "T46n1911_06b:0082a25": "性無生動。雖知不動亦不決定。雖不決",
    "T46n1911_06b:0082a26": "定而決定觀常住不動。前生死涅槃二邊流",
    "T46n1911_06b:0082a27": "動。上兩觀已止。唯有無明迴轉未息。今達",
    "T46n1911_06b:0082a28": "心本源無明寂靜名止息止。安心此理名",
    "T46n1911_06b:0082a29": "停止止。常住之理非止非不止。對無常動",
    "T46n1911_06b:0082b01": "故言為止。即是非止非不止。是名中止具",
    "T46n1911_06b:0082b02": "三義也。復次智障心中。即有三假四句止",
    "T46n1911_06b:0082b03": "觀。信法迴轉四悉檀巧修。皆例如前說。如",
    "T46n1911_06b:0082b04": "是四句即是觀門。若離此四無修觀處。善",
    "T46n1911_06b:0082b05": "巧方便因門而通得見中道。見中道時非",
    "T46n1911_06b:0082b06": "即四觀。若於一觀得入。餘句即融不須更",
    "T46n1911_06b:0082b07": "修。若未通入。但勤修四句方便取悟。若執",
    "T46n1911_06b:0082b08": "此四即為所燒遮壅不通。若無執滯即是",
    "T46n1911_06b:0082b09": "觀無明四句得悟也。二約法性破無明",
    "T46n1911_06b:0082b10": "者。上四句觀於智障求無明生。決定叵得。",
    "T46n1911_06b:0082b11": "或生一種解。或發一定。決謂無明即是法",
    "T46n1911_06b:0082b12": "性。如此計者非是悟心。但發觀解。如闇見",
    "T46n1911_06b:0082b13": "塵杌決謂塵杌。即當移觀觀於法性。為",
    "T46n1911_06b:0082b14": "當無明心滅法性心生。為當不滅法性心",
    "T46n1911_06b:0082b15": "生。為當亦滅不滅法性心生。為當非滅",
    "T46n1911_06b:0082b16": "非不滅法性心生。若無明滅而法性生者。滅",
    "T46n1911_06b:0082b17": "何能生。不滅生者明無明並。共生者即有二",
    "T46n1911_06b:0082b18": "過。離則不可。不自不他不共不無因。如是",
    "T46n1911_06b:0082b19": "四句一一句中。信法迴轉四悉善巧。即能得",
    "T46n1911_06b:0082b20": "悟。通四門池。雖未得悟。決定謂此中道",
    "T46n1911_06b:0082b21": "觀智能破無明。常如是學更不餘修也。三",
    "T46n1911_06b:0082b22": "約真緣破無明者。觀此觀智待誰得名",
    "T46n1911_06b:0082b23": "為智為非智。若橫待者。十方諸佛是智是",
    "T46n1911_06b:0082b24": "明。待我無智明也。若竪待者。我於將來",
    "T46n1911_06b:0082b25": "破除盲冥而得大明。待今是無智無明。如",
    "T46n1911_06b:0082b26": "是智明為是緣修。為是真修。真緣合修。離",
    "T46n1911_06b:0082b27": "真離緣。若緣修者緣是無常。云何生常。若",
    "T46n1911_06b:0082b28": "是真修真不應修。釋此有兩家。一云。緣修",
    "T46n1911_06b:0082b29": "顯真修。二云。緣修滅真自顯。真自顯是自",
    "T46n1911_06b:0082c01": "生。由緣顯是他生。真緣合是共生。離真緣",
    "T46n1911_06b:0082c02": "是無因生。四句求智不可得。亦不得無智。",
    "T46n1911_06b:0082c03": "何以故。待智說無智智無故無所可待故",
    "T46n1911_06b:0082c04": "無智亦無。若執真緣為是者。不能發中俱",
    "T46n1911_06b:0082c05": "是障智。若不執者即是四門。若得契理理",
    "T46n1911_06b:0082c06": "非真非緣。非共非離不可說示。若有機",
    "T46n1911_06b:0082c07": "緣亦可四說。悉檀方便無復定執。隨緣異",
    "T46n1911_06b:0082c08": "說聞即得道。所謂從無常生於常。大經云。",
    "T46n1911_06b:0082c09": "因是無常而果是常。又云。從伊蘭子生栴",
    "T46n1911_06b:0082c10": "檀樹。或時云。從法王種性中生即是真修。",
    "T46n1911_06b:0082c11": "或言。因滅無明則得菩提燈。或言。非內",
    "T46n1911_06b:0082c12": "觀非外觀而得是智慧云云。無得之得以",
    "T46n1911_06b:0082c13": "是得無所得。入空意。無所得即是得。入假",
    "T46n1911_06b:0082c14": "意。得無所得皆不可得。雙照得無得即中",
    "T46n1911_06b:0082c15": "意。諸菩薩等或偏申一門。如天親明阿梨",
    "T46n1911_06b:0082c16": "耶識為世諦。別有真如。此是論之正主。禪",
    "T46n1911_06b:0082c17": "定助道皆是陪從莊嚴耳。如中論申畢竟空",
    "T46n1911_06b:0082c18": "空為論主。其餘亦是助道耳。餘門亦應有",
    "T46n1911_06b:0082c19": "菩薩作論申之。作論異說豈離四門因門",
    "T46n1911_06b:0082c20": "有殊契會不異。若得此意何所乖諍苦興",
    "T46n1911_06b:0082c21": "矛盾。若用四門修觀者。或樂或宜或對或",
    "T46n1911_06b:0082c22": "入。一門既爾餘門亦然。觀行雖別得道何異。",
    "T46n1911_06b:0082c23": "經論為緣不同。古來諍競難可通處。用此",
    "T46n1911_06b:0082c24": "解釋。氷冶雲銷。如此觀行契教根理。印會",
    "T46n1911_06b:0082c25": "允合有何是非。明眼之人依義不依語。有",
    "T46n1911_06b:0082c26": "智之者必不生疑。無目無解徒勞愍怪詎",
    "T46n1911_06b:0082c27": "可益乎。問。無明即法性法性即無明。無明破",
    "T46n1911_06b:0082c28": "時法性破不。法性顯時無明顯不。答。然。理實",
    "T46n1911_06b:0082c29": "無名對無明稱法性。法性顯則無明轉變",
    "T46n1911_06b:0083a01": "為明。無明破則無無明。對誰復論法性耶。",
    "T46n1911_06b:0083a02": "問。無明即法性。無復無明與誰相即。答。如",
    "T46n1911_06b:0083a03": "為不識氷人指水是氷指氷是水。但有",
    "T46n1911_06b:0083a04": "名字。寧復有二物相即耶。如一珠向月生",
    "T46n1911_06b:0083a05": "水向日生火。不向則無水火。一物未曾",
    "T46n1911_06b:0083a06": "二。而有水火之珠耳。四修中觀位者。前兩",
    "T46n1911_06b:0083a07": "止為中道雙遮方便。兩觀是雙照方便。因此",
    "T46n1911_06b:0083a08": "遮照得入中道。自然雙流自然雙照。修此",
    "T46n1911_06b:0083a09": "雙流凡有三處。若別接通者。七地論修八",
    "T46n1911_06b:0083a10": "地論證。別教十迴向論修登地論證。如此",
    "T46n1911_06b:0083a11": "修證高遠迢遰。初心眾生尚不得修乾慧。",
    "T46n1911_06b:0083a12": "云何能證八地耶。此中道觀於凡無益。又",
    "T46n1911_06b:0083a13": "初心尚未入十信至迴向。若無迴向豈得",
    "T46n1911_06b:0083a14": "修中。無修則無證。此中道觀於凡夫人望",
    "T46n1911_06b:0083a15": "崖無益。今明圓教五品之初。秖是凡地。即",
    "T46n1911_06b:0083a16": "能圓觀三諦修於中空坐如來座。修寂滅",
    "T46n1911_06b:0083a17": "忍著如來衣。修佛定慧以如來莊嚴而自",
    "T46n1911_06b:0083a18": "莊嚴。修無緣慈入如來室。始從初品進入",
    "T46n1911_06b:0083a19": "第五相似法起。見鵠知池望煙驗火。即是",
    "T46n1911_06b:0083a20": "相似位人入六根清淨也。例如外道不修",
    "T46n1911_06b:0083a21": "念處永無煖分。二觀亦爾。不修中道似解",
    "T46n1911_06b:0083a22": "不發。今五品修中能生似解。轉入初住即",
    "T46n1911_06b:0083a23": "破無明。故華嚴解初住云。無染如虛空。清",
    "T46n1911_06b:0083a24": "淨妙法身湛然應一切。正使及習一時皆盡",
    "T46n1911_06b:0083a25": "無有遺餘。初發過牟尼。此之謂也。始自初",
    "T46n1911_06b:0083a26": "品終至初住。一生可修一生可證。不待位",
    "T46n1911_06b:0083a27": "登七地。爾乃修習。何暇歡喜始入雙流。前",
    "T46n1911_06b:0083a28": "教所以高其位者。方便之說。圓教位下者。",
    "T46n1911_06b:0083a29": "真實之說。法華云。如此之事是我方便。諸佛",
    "T46n1911_06b:0083b01": "亦然。今當為汝說最實事。即此意也。復次",
    "T46n1911_06b:0083b02": "三藏菩薩坐道場時猶是具惑。故無雙流。",
    "T46n1911_06b:0083b03": "雙流位在佛耳。通教有別來接者雙流位",
    "T46n1911_06b:0083b04": "在八地。別教雙流位在初地。故漸漸引之。",
    "T46n1911_06b:0083b05": "其位稍低。實意彌顯也。雖言初住破一分無",
    "T46n1911_06b:0083b06": "明是雙流位。此是略語。譬如舉帆一日三",
    "T46n1911_06b:0083b07": "千略言一日耳。又如禪有九品此亦大較。",
    "T46n1911_06b:0083b08": "如佛得四禪身子不知。身子入四禪目連",
    "T46n1911_06b:0083b09": "不知。目連入四禪諸比丘不知。如此往推",
    "T46n1911_06b:0083b10": "禪不啻九品。初住亦爾。言一品者亦無量",
    "T46n1911_06b:0083b11": "品。此位能遍法界作佛事。不可限量。如",
    "T46n1911_06b:0083b12": "首楞嚴華嚴中廣說。尚示八相何況餘耶云",
    "T46n1911_06b:0083b13": "云。前兩觀後已結成破法遍如上說。今中",
    "T46n1911_06b:0083b14": "道正觀觀無明法性。不依二邊不依四句。",
    "T46n1911_06b:0083b15": "畢竟清淨無倚無著。故淨名云。稽首如空",
    "T46n1911_06b:0083b16": "無所依。此智豁開一破一切破。靡所不遍",
    "T46n1911_06b:0083b17": "故名破法遍也。○第二約餘門明破法遍",
    "T46n1911_06b:0083b18": "者。上約無生一門。竪修三觀徹照三諦破",
    "T46n1911_06b:0083b19": "法遍。無量諸門望無生門餘門是橫。譬如",
    "T46n1911_06b:0083b20": "徑直重門此則名竪。齊並邐迤故稱為橫。",
    "T46n1911_06b:0083b21": "若橫若竪皆得見王。故約橫論觀辨破法",
    "T46n1911_06b:0083b22": "遍也。橫門者如中論八不。不生不滅不常不",
    "T46n1911_06b:0083b23": "斷。不一不異不來不去。一論明八門。諸經論",
    "T46n1911_06b:0083b24": "則無量。或不有不無不垢不淨。不住不著不",
    "T46n1911_06b:0083b25": "受不取。不虛不實不縛不脫。如此等諸教行",
    "T46n1911_06b:0083b26": "門其數無量。俱皆能通故稱為門。中論云。若",
    "T46n1911_06b:0083b27": "深觀不常不斷。即入無生無滅義。何以故。",
    "T46n1911_06b:0083b28": "不生即不異。不滅即不一。生名集成即異",
    "T46n1911_06b:0083b29": "義。滅名散壞即一義。不生即不常。不滅即",
    "T46n1911_06b:0083c01": "不斷。不生即不來。不滅即不去。不生即不垢。",
    "T46n1911_06b:0083c02": "不滅即不淨。不生即不增。不滅即不減。不生",
    "T46n1911_06b:0083c03": "即不縛。不滅即不脫。不生即不有。不滅即",
    "T46n1911_06b:0083c04": "不無。是故深觀不生不滅即是諸門義也。若",
    "T46n1911_06b:0083c05": "無生門觀陰界入次第不次第。乃至三障四",
    "T46n1911_06b:0083c06": "魔者。餘門亦如是。若無生門觀心如工畵",
    "T46n1911_06b:0083c07": "師造種種五陰。一切世間中。莫不從心造。",
    "T46n1911_06b:0083c08": "一陰界入一切陰界入。一性相體力。一切性",
    "T46n1911_06b:0083c09": "相體力等。餘門亦如是。若無生門發真正菩",
    "T46n1911_06b:0083c10": "提心起四弘誓願。餘門亦如是。若無生門",
    "T46n1911_06b:0083c11": "安心止觀自行化他。信法迴轉善巧悉檀。餘",
    "T46n1911_06b:0083c12": "門亦如是。若無生門識有無破單複具足",
    "T46n1911_06b:0083c13": "無言說見。一一皆有三假四觀。如是不自",
    "T46n1911_06b:0083c14": "不他不共不無因者。餘門亦如是。若無生",
    "T46n1911_06b:0083c15": "門破見有七萬二千三百八十四止觀者。餘",
    "T46n1911_06b:0083c16": "門亦如是。若無生門觀智障自生非自生。",
    "T46n1911_06b:0083c17": "故說自生空。自生空非自空故說自生假。",
    "T46n1911_06b:0083c18": "自假非假自空非空故說自生中。自中不",
    "T46n1911_06b:0083c19": "但中雙照空假。故說三觀一心者。餘諸門",
    "T46n1911_06b:0083c20": "亦如是。若無生門觀智障他生非他生。共",
    "T46n1911_06b:0083c21": "生非共生無因生非無因生。乃至三觀一心",
    "T46n1911_06b:0083c22": "者。餘門亦如是。若無生門觀智障自滅非",
    "T46n1911_06b:0083c23": "自滅故說自滅空。自空非自空故說自滅",
    "T46n1911_06b:0083c24": "假。自假非假自空非空。故說自滅中。自滅",
    "T46n1911_06b:0083c25": "中不但中雙照空假。故說自滅三觀一心",
    "T46n1911_06b:0083c26": "者。餘門亦如是。若無生門觀智障他滅非",
    "T46n1911_06b:0083c27": "他滅。共滅非共滅。無因滅非無因滅。乃至三",
    "T46n1911_06b:0083c28": "觀一心者。餘門亦如是。若無生門自待非自",
    "T46n1911_06b:0083c29": "待故說自待空。自空非自空故說自待假。",
    "T46n1911_06b:0084a01": "自空非空自假非假。故說自待中。自中不",
    "T46n1911_06b:0084a02": "但中雙照二諦。故說三觀一心者。餘門亦",
    "T46n1911_06b:0084a03": "如是。若無生門他待非他待。共待非共待。",
    "T46n1911_06b:0084a04": "無因待非無因待。乃至三觀一心者。餘門亦",
    "T46n1911_06b:0084a05": "如是。若無生門三觀結成破法遍者。餘門",
    "T46n1911_06b:0084a06": "亦如是。以無生門如上等諸法度入餘門。",
    "T46n1911_06b:0084a07": "縱橫無礙。如金剛刀無能障者。若得此意",
    "T46n1911_06b:0084a08": "通釋經論隨義迴轉。文義允當無處不合。",
    "T46n1911_06b:0084a09": "所以者何。若將此義釋無行經。即轉無生",
    "T46n1911_06b:0084a10": "意入無行門。所謂諦無行智無行菩提心無",
    "T46n1911_06b:0084a11": "行。安心於止觀無行。破見思無知無明等",
    "T46n1911_06b:0084a12": "無行。生死涅槃中間等皆無行。無行行無行",
    "T46n1911_06b:0084a13": "位無行教。如是等一切悉入無行門中說。",
    "T46n1911_06b:0084a14": "究竟具足也。若釋金剛般若經。即轉無生",
    "T46n1911_06b:0084a15": "意度入不住門中。種種不住。不住色布施。",
    "T46n1911_06b:0084a16": "不住聲香味觸布施。不住境智布施。不",
    "T46n1911_06b:0084a17": "住慈悲布施。不住見思中布施。不住無",
    "T46n1911_06b:0084a18": "知無明中布施。是名檀波羅蜜。不住色中",
    "T46n1911_06b:0084a19": "持戒。乃至不住色中般若。初地不應住乃",
    "T46n1911_06b:0084a20": "至十地不應住。雖諸法不住。以無住法住",
    "T46n1911_06b:0084a21": "般若中。即是入空。以無住法住世諦即是",
    "T46n1911_06b:0084a22": "入假。以無住法住實相即是入中。此無住",
    "T46n1911_06b:0084a23": "慧即是金剛三昧。能破磐石砂礫徹至本",
    "T46n1911_06b:0084a24": "際。故仁王經三處明金剛三昧。七地初地初",
    "T46n1911_06b:0084a25": "住。即是金剛無住釋三教位義。又云。釋迦牟",
    "T46n1911_06b:0084a26": "尼入大寂定金剛三昧。若爾者。常途不應",
    "T46n1911_06b:0084a27": "云無礙道有金剛斷道無金剛。經云佛有。",
    "T46n1911_06b:0084a28": "豈非斷道有耶。天親無著論。開善廣解。詎",
    "T46n1911_06b:0084a29": "出無生無住之意耶。略舉二經。示度曲之",
    "T46n1911_06b:0084b01": "端耳。若得此意千經萬論豁矣無礙。此是",
    "T46n1911_06b:0084b02": "學觀之初章。思義之根本。釋異之妙慧。入",
    "T46n1911_06b:0084b03": "道之指歸。綱骨曠大事理具足。解一千從法",
    "T46n1911_06b:0084b04": "門自在云云。問。無生一門申一切佛法。復何",
    "T46n1911_06b:0084b05": "用餘門耶。答。法相如此二義相須。人人不",
    "T46n1911_06b:0084b06": "同各各自行應須餘門。如淨名三十二菩",
    "T46n1911_06b:0084b07": "薩各說已入不二法門。若言生滅是生死為",
    "T46n1911_06b:0084b08": "二。不生不滅則無二。乃是空門何關中道。",
    "T46n1911_06b:0084b09": "今解。生是生死滅是涅槃是為二。雙遮二",
    "T46n1911_06b:0084b10": "邊得入中道。是為入不二法門。此菩薩自",
    "T46n1911_06b:0084b11": "說己門不說他門。華嚴云。我唯知此一門。",
    "T46n1911_06b:0084b12": "即是各說入門門則無量也。又他緣不同逗",
    "T46n1911_06b:0084b13": "化非一。前一番人聞說無生無滅得悟。餘",
    "T46n1911_06b:0084b14": "非其宜所以無益。次菩薩更說不垢不淨",
    "T46n1911_06b:0084b15": "入不二門。當其所宜聞之得道。是則橫門",
    "T46n1911_06b:0084b16": "無量。八千菩薩各各說之。云何難言一門",
    "T46n1911_06b:0084b17": "足耶。復次行人依無生門修四三昧。或時",
    "T46n1911_06b:0084b18": "歡喜頂受。或信善心生。或惡覺執破。或恍恍",
    "T46n1911_06b:0084b19": "欲悟。若爾者。此無生門是其道門。若不爾",
    "T46n1911_06b:0084b20": "非其門也。當更從無滅門入。喜生。善發。",
    "T46n1911_06b:0084b21": "執破。近道。當知無滅是其道門。不爾。於其",
    "T46n1911_06b:0084b22": "非門。如是廣歷眾門一一檢試。會有相應。",
    "T46n1911_06b:0084b23": "張羅既廣心鳥自獲。為是義故將橫約竪",
    "T46n1911_06b:0084b24": "以顯門通也。○第三橫竪一心明止觀者。",
    "T46n1911_06b:0084b25": "如上所說橫竪深廣破一切邪執。申一切",
    "T46n1911_06b:0084b26": "經論修一切觀行。逗一切根緣。迴轉無窮",
    "T46n1911_06b:0084b27": "言煩難見。今當結束出其正意。若無生門",
    "T46n1911_06b:0084b28": "千萬重疊。秖是無明一念因緣所生法。即空",
    "T46n1911_06b:0084b29": "即假即中不思議三諦。一心三觀一切種智。",
    "T46n1911_06b:0084c01": "佛眼等法耳。無生門既爾。諸餘橫門亦復如",
    "T46n1911_06b:0084c02": "是。雖種種說秖一心三觀。故無橫無竪。",
    "T46n1911_06b:0084c03": "但一心修止觀。又為二。一總明一心。二歷",
    "T46n1911_06b:0084c04": "餘一心。總者。秖約無明一念心。此心具三",
    "T46n1911_06b:0084c05": "諦。體達一觀此觀具三觀。若不得前來橫",
    "T46n1911_06b:0084c06": "竪諸說。如此境智何由可解。前說一念無",
    "T46n1911_06b:0084c07": "明與法性合。即有一切百千夢事。一陰界",
    "T46n1911_06b:0084c08": "入一切陰界入。無量單複具足無言等見。三",
    "T46n1911_06b:0084c09": "界九地一切諸思。十六門破等諸法。先已次",
    "T46n1911_06b:0084c10": "第橫竪聞竟。今聞一心因緣生法者。即懸",
    "T46n1911_06b:0084c11": "超前來一切次第因緣生法。懸識不可思議",
    "T46n1911_06b:0084c12": "因緣生法。前說諸法皆三假四句。句句求實",
    "T46n1911_06b:0084c13": "不可得。單複諸見皆空。九地諸思皆空。十",
    "T46n1911_06b:0084c14": "六門皆空。先已聞故。今聞一心即是空。懸",
    "T46n1911_06b:0084c15": "超前來次第諸空。懸識不可思議畢竟妙空。",
    "T46n1911_06b:0084c16": "前來所明諸假覆疎倒入。分別藥病授藥等",
    "T46n1911_06b:0084c17": "法先已聞故。今聞一心即假。懸超前來次",
    "T46n1911_06b:0084c18": "第之假。懸識雙照二諦之假。今聞非空非",
    "T46n1911_06b:0084c19": "假者。懸超前來諸空皆非空諸假皆非假。",
    "T46n1911_06b:0084c20": "又前來分別一切非有非無。單見中非有非",
    "T46n1911_06b:0084c21": "無。複見中非有非無。具足中非有非無。三藏",
    "T46n1911_06b:0084c22": "中非有非無。通門非有非無。別門非有非無。",
    "T46n1911_06b:0084c23": "前已聞故。今聞非有非無。懸超前來諸非有",
    "T46n1911_06b:0084c24": "非無。懸識中道不可思議非有非無。如此三",
    "T46n1911_06b:0084c25": "諦一心中解者。此人難得。何以故。約心論",
    "T46n1911_06b:0084c26": "無明還約心論因緣所生法。故有前來一",
    "T46n1911_06b:0084c27": "切法。約心即空。故有前來諸空。還約心論",
    "T46n1911_06b:0084c28": "假故有前來出假等。亦約心論法界故有",
    "T46n1911_06b:0084c29": "中道非空非假。三諦具足秖在一心。分別相",
    "T46n1911_06b:0085a01": "貌如次第說。若論道理秖在一心。即空即",
    "T46n1911_06b:0085a02": "假即中。如一剎那而有三相。三相不同生",
    "T46n1911_06b:0085a03": "住滅異。一心三觀亦如是。生喻假有滅喻",
    "T46n1911_06b:0085a04": "空無住喻非空非有。三諦不同而秖一念。",
    "T46n1911_06b:0085a05": "如生住滅異秖一剎那。三觀三智三止三眼。",
    "T46n1911_06b:0085a06": "例則可知。如是觀者。則是眾生開佛知見。",
    "T46n1911_06b:0085a07": "言眾生者。貪恚癡心皆計有我我即眾生。",
    "T46n1911_06b:0085a08": "我逐心起。心起三毒即名眾生。此心起時",
    "T46n1911_06b:0085a09": "即空即假即中。隨心起念止觀具足。觀名",
    "T46n1911_06b:0085a10": "佛知止名佛見。於念念中止觀現前。即是",
    "T46n1911_06b:0085a11": "眾生開佛知見。此觀成就名初隨喜品。讀誦",
    "T46n1911_06b:0085a12": "扶助此觀轉明。成第二品。如行而說資心",
    "T46n1911_06b:0085a13": "轉明。成第三品。兼行六度功德轉深。成第",
    "T46n1911_06b:0085a14": "四品。具行六度事理無減。成第五品。第五",
    "T46n1911_06b:0085a15": "品轉入六根清淨。名相似位。故法華云。雖",
    "T46n1911_06b:0085a16": "未得無漏而其意根清淨若此。從相似位",
    "T46n1911_06b:0085a17": "進入銅輪。破無明得無生忍。四十二地諸",
    "T46n1911_06b:0085a18": "位。故法華云。得如是無漏清淨之果報。亦",
    "T46n1911_06b:0085a19": "是三賢十聖住果報。唯佛一人居淨土。以",
    "T46n1911_06b:0085a20": "賢聖例佛。指妙覺是報。大經云得無上",
    "T46n1911_06b:0085a21": "報者。有現報故名無上報。無生後故言",
    "T46n1911_06b:0085a22": "佛無報。大經亦云。子果果子。以現報故即",
    "T46n1911_06b:0085a23": "如子果。無後報故不名果子云云。又金光",
    "T46n1911_06b:0085a24": "明稱為應身境智相應也。就境為法身。就",
    "T46n1911_06b:0085a25": "智為報身。起用為應身。以得法身故常恒",
    "T46n1911_06b:0085a26": "不變。法身清淨。廣大如法界究竟如虛空。",
    "T46n1911_06b:0085a27": "盡未來際也。寶性論云。常即不生。恒即不",
    "T46n1911_06b:0085a28": "老。清淨即不病。不變即不死。法身是淨德。廣",
    "T46n1911_06b:0085a29": "大如法界是我德。究竟如虛空是樂德。盡",
    "T46n1911_06b:0085b01": "未來際是常德。故知初住法身即具如是常",
    "T46n1911_06b:0085b02": "樂我淨。無生老死也云云。○歷餘一心三觀",
    "T46n1911_06b:0085b03": "者。若總無明心未必是宜。更歷餘心或欲",
    "T46n1911_06b:0085b04": "心瞋心慢心。此等心起即空即假即中。還如",
    "T46n1911_06b:0085b05": "總中所說云云。○前來所說但觀識陰作",
    "T46n1911_06b:0085b06": "如此說。餘四陰亦如是。十二入十八界亦如",
    "T46n1911_06b:0085b07": "是。是名觀陰界入境破法遍竟。問。入假",
    "T46n1911_06b:0085b08": "中有因緣。入空何意無。入空以四門料簡。",
    "T46n1911_06b:0085b09": "假中何意無。答。入空亦有。略故不說耳。何",
    "T46n1911_06b:0085b10": "者。謂為解脫故為脫他故。為慧命故為",
    "T46n1911_06b:0085b11": "無漏故為法位故。夫生死縛著勞我精神。",
    "T46n1911_06b:0085b12": "非空不解。自既有縛能解他縛無有是",
    "T46n1911_06b:0085b13": "處。為脫他故應須入空。賢聖以慧為命。",
    "T46n1911_06b:0085b14": "慧命非空不立。諸神通中無漏通勝。為勝",
    "T46n1911_06b:0085b15": "神通故。應須入空。又法位非慧不入。空慧",
    "T46n1911_06b:0085b16": "能速入法位。入空因緣甚多。例後故說五",
    "T46n1911_06b:0085b17": "耳。夫空觀通於小大偏圓。欲分別不濫。須",
    "T46n1911_06b:0085b18": "四門料簡。假中不雜小故不用耳。空觀二",
    "T46n1911_06b:0085b19": "種。析空專在小。體空小大共。今之料簡簡",
    "T46n1911_06b:0085b20": "於體空。雖同用體所為處別故須料簡。別",
    "T46n1911_06b:0085b21": "圓能通雖各四門所通處同。故料簡則閑耳。",
    "T46n1911_06b:0085b22": "智障者。異解不同。今出達摩欝多羅釋。煩",
    "T46n1911_06b:0085b23": "惱是惑心故煩惱是障。智是明解云何說智",
    "T46n1911_06b:0085b24": "為障。智有二種。證智識智。識智分別體違",
    "T46n1911_06b:0085b25": "想順。想順故說為智。體違分別與證智為",
    "T46n1911_06b:0085b26": "礙。故說智為障。又佛於二障得解脫。涅",
    "T46n1911_06b:0085b27": "槃云。斷愛故得心解脫。斷無明故得智解",
    "T46n1911_06b:0085b28": "脫。地持中說愛為煩惱首。故心解脫對治煩",
    "T46n1911_06b:0085b29": "惱障也。遠離一切無明穢污。於一切所知",
    "T46n1911_06b:0085c01": "知無障礙名智淨。智淨即慧解脫。若以智",
    "T46n1911_06b:0085c02": "所知礙名智障者。以無明故於智有礙。",
    "T46n1911_06b:0085c03": "正以無明為智障體也。入大乘論云。出世",
    "T46n1911_06b:0085c04": "間無明是智障。世間無明賢聖已遠離。即是",
    "T46n1911_06b:0085c05": "先斷煩惱障也。二障俱是煩惱。云何以無",
    "T46n1911_06b:0085c06": "明為智障。無明是即智之惑。以智為體即",
    "T46n1911_06b:0085c07": "智說障。例如無為生死即無為而說生死。",
    "T46n1911_06b:0085c08": "以無為為名也。愛即四住地也。亦能障智。",
    "T46n1911_06b:0085c09": "然是異心之惑。解惑不俱體是煩惱。故當體",
    "T46n1911_06b:0085c10": "為名名煩惱障。復次愛能令諸有相續。能",
    "T46n1911_06b:0085c11": "令心煩與心作惱。雖無明覆蔽然生由愛",
    "T46n1911_06b:0085c12": "水。招生功強。故名愛為煩惱障。無明不了",
    "T46n1911_06b:0085c13": "正與解脫反。愛性雖違然以無明為本。無",
    "T46n1911_06b:0085c14": "明性迷障智義顯。故從所障名為智障。無",
    "T46n1911_06b:0085c15": "明有二。一迷理。二迷事。何者是智障。地持",
    "T46n1911_06b:0085c16": "說。二乘無漏人無我智為煩惱障淨智。佛菩",
    "T46n1911_06b:0085c17": "薩法無我智為智障淨智。若爾。二俱是迷理",
    "T46n1911_06b:0085c18": "為智障。又智所知礙名為智障者。於一切",
    "T46n1911_06b:0085c19": "法知無障礙。即於事中知無障礙。但是迷",
    "T46n1911_06b:0085c20": "事為智障。若爾。何者為定。照事照理之",
    "T46n1911_06b:0085c21": "智。智雖有二二無別體。智障無明亦無二",
    "T46n1911_06b:0085c22": "性。雖有二說而無二也。又心智為障者。",
    "T46n1911_06b:0085c23": "究尋分別智礙於如實不得證智。此亦即",
    "T46n1911_06b:0085c24": "智是障。以滅想滅心故有斷智之義。若",
    "T46n1911_06b:0085c25": "捨分別即向智障清淨。又非是條然。故智",
    "T46n1911_06b:0085c26": "亦不斷。是以經有不失福之言。百論引佛",
    "T46n1911_06b:0085c27": "說於福莫畏者助道應行也。人作一向之",
    "T46n1911_06b:0085c28": "論。便有斷不斷二途。計無矛盾勿生偏執",
    "T46n1911_06b:0085c29": "競也。問。瓔珞云。第三觀初地現前。今云何或",
    "T46n1911_06b:0086a01": "說在八地。或說在初住。答。借義相成。或",
    "T46n1911_06b:0086a02": "借高成下故言八地。或借下成高故言",
    "T46n1911_06b:0086a03": "初住。瓔珞明別教故言初地。問。假中兩觀",
    "T46n1911_06b:0086a04": "明三根人修位。初觀不見判修位。答。後觀",
    "T46n1911_06b:0086a05": "悉入位方修假中。故約位判三根淺深。初",
    "T46n1911_06b:0086a06": "觀始於凡地無位可判淺深。又瓔珞亦有。",
    "T46n1911_06b:0086a07": "文云。四地名須陀洹。此應是下根。又三地",
    "T46n1911_06b:0086a08": "明須陀洹此應是中根。或初地明須陀洹",
    "T46n1911_06b:0086a09": "此語上根云云。",
    "T46n1911_06b:0086a10": "摩訶止觀卷第六下"
}