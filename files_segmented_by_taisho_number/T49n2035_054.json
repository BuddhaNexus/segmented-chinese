{
    "T49n2035_054:0469c11": "佛祖統紀卷第五十四",
    "T49n2035_054:0469c13": "宋咸淳四明福泉沙門志磐撰",
    "T49n2035_054:0469c14": "歷代會要志第十九之四",
    "T49n2035_054:0469c15": "三教出興　　三教厄運　　三教訞偽",
    "T49n2035_054:0469c16": "三教談論　　僧道角法　　僧先道後",
    "T49n2035_054:0469c17": "內律分財　　僧制治罰　　僧籍免丁",
    "T49n2035_054:0469c18": "賜諡封塔　　褒恤終亡　　臨終瑞相",
    "T49n2035_054:0469c19": "君臣慢法　　韓歐排佛　　化胡偽經",
    "T49n2035_054:0469c20": "事魔邪黨　　毀法惡報",
    "T49n2035_054:0469c21": "三教出興　釋　道　儒三教出興　釋　道　儒",
    "T49n2035_054:0469c22": "周昭王二十六年甲寅四月八日。佛從母夫人",
    "T49n2035_054:0469c23": "右脇而出。自行七步。舉右手而言曰。天上",
    "T49n2035_054:0469c24": "天下唯我獨尊○四月八日。五色光氣入貫",
    "T49n2035_054:0469c25": "紫微。太史蘇由曰。有大聖人生於西方",
    "T49n2035_054:0469c26": "佛生在老子前三百四十五年○穆王五十三年壬申二月十五日。",
    "T49n2035_054:0469c27": "佛在俱尸那城娑羅雙樹間入般涅槃○二",
    "T49n2035_054:0469c28": "月十五日。西方白虹十二道。南北通貫。山川",
    "T49n2035_054:0469c29": "震動。太史扈多曰。西方聖人終亡之相○穆",
    "T49n2035_054:0470a01": "王時。文殊目連西來化王。於終南山造三",
    "T49n2035_054:0470a02": "會道場。王子造迦葉佛像○襄王三年。秦繆",
    "T49n2035_054:0470a03": "公獲石像。由余曰。佛神也。",
    "T49n2035_054:0470a04": "秦始皇四年。西域沙門室利房等十八人持",
    "T49n2035_054:0470a05": "經至。帝囚之。有丈六金神。破戶出之。",
    "T49n2035_054:0470a06": "漢武帝元狩四年。霍去病討匈奴。得祭天金",
    "T49n2035_054:0470a07": "人長丈餘。帝列於甘泉宮。焚香禮敬○成帝",
    "T49n2035_054:0470a08": "鴻嘉二年。劉向校書天祿閣。往往見有佛",
    "T49n2035_054:0470a09": "經○哀帝元壽元年。景憲使月氏。得浮圖",
    "T49n2035_054:0470a10": "經還○漢明帝永平七年。帝夢金人丈六飛",
    "T49n2035_054:0470a11": "行殿庭。傅毅曰。西方聖人。其名曰佛。帝乃",
    "T49n2035_054:0470a12": "遣蔡愔等使西域。於月氏遇摩騰竺法蘭。",
    "T49n2035_054:0470a13": "得佛像梵經。載以白馬。達于洛陽此時三寶具足。",
    "T49n2035_054:0470a14": "列子著書稱。孔子答商太宰曰。西方之",
    "T49n2035_054:0470a15": "人有聖者焉。不治而不亂。不言而自信。",
    "T49n2035_054:0470a16": "不化而自行。",
    "T49n2035_054:0470a17": "文中子。或問佛。曰聖人也。其教如何。曰",
    "T49n2035_054:0470a18": "西方之教也已上釋教出興。",
    "T49n2035_054:0470a19": "周定王三年九月十四日。老子生於楚陳郡",
    "T49n2035_054:0470a20": "在孔子前五十四年○簡王四年。老子為周守藏吏。十",
    "T49n2035_054:0470a21": "三年為柱下史○敬王元年。入凾谷關。為",
    "T49n2035_054:0470a22": "尹令著道德經。西之流沙。漢靈帝光和二",
    "T49n2035_054:0470a23": "年。老君降天台山。以大洞靈寶經并三籙感",
    "T49n2035_054:0470a24": "應篇。授仙人葛玄。北魏太武延和二年。嵩",
    "T49n2035_054:0470a25": "山道士寇謙之遇太上老君。命為天師。又",
    "T49n2035_054:0470a26": "遇老子玄孫李普文。授圖籙真經。",
    "T49n2035_054:0470a27": "唐高宗乾封元年。幸毫謁老君。上尊號曰",
    "T49n2035_054:0470a28": "玄元皇帝。聖母曰先天太后○玄宗開元二",
    "T49n2035_054:0470a29": "十九年。上夢玄元皇帝遣使得其像置興",
    "T49n2035_054:0470b01": "慶宮。命畫真容置諸郡開元觀。詔諸郡立",
    "T49n2035_054:0470b02": "玄元皇帝廟○天寶元年。老君降丹鳳門。令",
    "T49n2035_054:0470b03": "田同秀奏。往尹令舊宅掘取金匱靈符以",
    "T49n2035_054:0470b04": "鎮國。改元天寶○二年。上老君號曰大聖",
    "T49n2035_054:0470b05": "祖玄元皇帝○七載。上老君號曰聖祖大道",
    "T49n2035_054:0470b06": "玄元皇帝○十三載。上老君號曰大聖祖高",
    "T49n2035_054:0470b07": "上大道金闕玄元天皇大帝○僖宗。詔成都",
    "T49n2035_054:0470b08": "老君玄中觀。改名青羊宮。近宮田地多植",
    "T49n2035_054:0470b09": "葱蒜。臭穢熏蒸。賜錢買歸靖廬已上道教出興。",
    "T49n2035_054:0470b10": "周靈王二十一年十一月庚子。孔子生魯陬",
    "T49n2035_054:0470b11": "邑○景王十年。孔子朝周。問禮於老子○",
    "T49n2035_054:0470b12": "敬王十九年。為魯中都宰。二十一年為司",
    "T49n2035_054:0470b13": "空。二十二年為大司寇。誅少正卯墮三都。",
    "T49n2035_054:0470b14": "魯定公受齊女樂。三日不聽政。孔子遂適",
    "T49n2035_054:0470b15": "衛。三十六年自衛反魯。刪詩定書繫周",
    "T49n2035_054:0470b16": "易作春秋。以曾參孝為作孝經。三十九年。",
    "T49n2035_054:0470b17": "哀公西狩獲麟。孔子傷麟出非時。遂絕筆",
    "T49n2035_054:0470b18": "於春秋。四十一年四月乙丑孔子卒。葬泗水",
    "T49n2035_054:0470b19": "上。弟子三千人。身通六藝者七十二人。漢",
    "T49n2035_054:0470b20": "平帝元始元年追諡孔子褒成宣尼公。",
    "T49n2035_054:0470b21": "宋孝武孝建元年。詔建孔子廟。",
    "T49n2035_054:0470b22": "梁武帝天監四年。詔天下立孔子廟。",
    "T49n2035_054:0470b23": "北魏孝文太和三年。諡孔子為文宣公。",
    "T49n2035_054:0470b24": "唐太宗正觀十一年。舊制釋奠。以周公為",
    "T49n2035_054:0470b25": "先聖。孔子為先師。至是房玄齡建議。請以",
    "T49n2035_054:0470b26": "孔子為先聖。顏子為先師陪饗。詔可○高",
    "T49n2035_054:0470b27": "宗幸魯。祠孔子追封太師○武后。追諡孔",
    "T49n2035_054:0470b28": "子隆道公○玄宗開元二十七年。追諡孔子",
    "T49n2035_054:0470b29": "為文宣王。南嚮坐。弟子封公侯伯。",
    "T49n2035_054:0470c01": "宋真宗祥符元年。幸曲阜謁孔子廟。特拜",
    "T49n2035_054:0470c02": "加諡玄聖文宣王。五年避聖祖諱。改至聖",
    "T49n2035_054:0470c03": "文宣王○仁宗勅賜兗州先聖廟飛帛御書",
    "T49n2035_054:0470c04": "殿額祭文○神宗封孟子鄒國公。陪饗文宣",
    "T49n2035_054:0470c05": "王廟○哲宗賜先聖廟田百頃。幸國子監。",
    "T49n2035_054:0470c06": "詣文宣王殿行釋奠禮。一獻再拜○徽宗崇",
    "T49n2035_054:0470c07": "寧三年。以王安石陪饗文宣王廟。五年詔",
    "T49n2035_054:0470c08": "文宣王冕十二旒。服九章。政和元年。勅先聖",
    "T49n2035_054:0470c09": "廟用二十四戟。賜禮器大成新樂○欽宗勅",
    "T49n2035_054:0470c10": "毀王安石陪饗已上儒教出興。",
    "T49n2035_054:0470c11": "唐玄宗開元十八年。勅兩京諸郡立齊太公",
    "T49n2035_054:0470c12": "廟○肅宗上元元年。追封太公為武成王。",
    "T49n2035_054:0470c13": "祭典同文宣王。",
    "T49n2035_054:0470c14": "宋真宗祥符元年。封太公昭烈武成王○哲",
    "T49n2035_054:0470c15": "宗幸武成王廟肅揖附於儒教。",
    "T49n2035_054:0470c16": "三教厄運　儒　道　釋三教厄運　儒　道　釋",
    "T49n2035_054:0470c17": "秦始皇三十四年。丞相李斯請以詩書百家",
    "T49n2035_054:0470c18": "語雜燒之有偶語詩書者棄市。三十五年",
    "T49n2035_054:0470c19": "以諸生誹謗。自除犯禁者四百六十人。阬之",
    "T49n2035_054:0470c20": "咸陽。",
    "T49n2035_054:0470c21": "漢桓帝延熹八年。宦官告司隷校尉李膺交",
    "T49n2035_054:0470c22": "結生徒。詔捕黨人。辭及二百餘人。皆天下",
    "T49n2035_054:0470c23": "名賢。久之赦黨人禁錮終身。",
    "T49n2035_054:0470c24": "靈帝建寧元年。宦官殺太傅陳蕃大將軍竇",
    "T49n2035_054:0470c25": "武。捕宗親賓客悉誅之。李膺詣獄。考死黨",
    "T49n2035_054:0470c26": "人。死者百餘人。天下儒學有行死徙廢禁。",
    "T49n2035_054:0470c27": "六七百人。",
    "T49n2035_054:0470c28": "唐景宗天祐二年。朱全忠入長安。聚宰相裴",
    "T49n2035_054:0470c29": "樞朝士三十餘人殺之。投屍于河。",
    "T49n2035_054:0471a01": "宋哲宗紹聖三年。詔文彥博三十七人。為元",
    "T49n2035_054:0471a02": "祐黨人。徽宗崇寧三年。置元祐黨籍。司馬光",
    "T49n2035_054:0471a03": "三百九人。刻石文德殿門。五年彗出西方。",
    "T49n2035_054:0471a04": "詔毀文德殿黨籍已上儒教。",
    "T49n2035_054:0471a05": "漢明帝永平十四年。道士褚善信等。請與西",
    "T49n2035_054:0471a06": "竺摩騰角法不勝。費叔才自感而死。呂惠通",
    "T49n2035_054:0471a07": "等六百二十人。並令出家。",
    "T49n2035_054:0471a08": "梁武帝天監二年。率群臣士庶發菩提心。",
    "T49n2035_054:0471a09": "永棄道教。十六年。勅廢天下道觀。道士皆",
    "T49n2035_054:0471a10": "反俗。北齊文宣天保六年。道士請與釋角法",
    "T49n2035_054:0471a11": "不勝。詔道士並從剃度。自是齊境並無道",
    "T49n2035_054:0471a12": "士。",
    "T49n2035_054:0471a13": "北周武帝建德三年。并罷釋道二教已上道教。",
    "T49n2035_054:0471a14": "晉安帝隆安二年。桓玄輔政。詔沙汰僧尼。廬",
    "T49n2035_054:0471a15": "山遠法師上書力辨遂寢。",
    "T49n2035_054:0471a16": "陳後主至德三年。朝議令僧尼無業者皆休",
    "T49n2035_054:0471a17": "道。智禪師即停搜簡。",
    "T49n2035_054:0471a18": "北魏太武太平真君七年。帝信司徒崔浩說。",
    "T49n2035_054:0471a19": "案誅天下沙門。焚毀經像。後崔浩以罪腰",
    "T49n2035_054:0471a20": "斬族誅。帝為常侍宗愛所弑。文成即位。大",
    "T49n2035_054:0471a21": "復佛法。",
    "T49n2035_054:0471a22": "北周武帝建德三年。帝信衛元嵩說。并罷釋",
    "T49n2035_054:0471a23": "道二教。並令還俗。宣帝即位。詔復佛法○",
    "T49n2035_054:0471a24": "靜帝大定元年。詔復釋道二教。杜祈入冥。",
    "T49n2035_054:0471a25": "見周武在鐵獄受苦。",
    "T49n2035_054:0471a26": "隋文帝。詔周朝廢寺咸與修營。戶口出錢建",
    "T49n2035_054:0471a27": "立經像○煬帝大業五年。詔僧徒無德業者",
    "T49n2035_054:0471a28": "並令罷道。智者弟子大志上表。然臂乞興",
    "T49n2035_054:0471a29": "三寶。詔竟不行。",
    "T49n2035_054:0471b01": "唐高祖武德九年。太史令傅奕乞廢佛法。凡",
    "T49n2035_054:0471b02": "七上疏。詔僧道戒行虧闕者悉令罷道。月餘",
    "T49n2035_054:0471b03": "停前沙汰。奕惡病死。有人入冥。聞已付越",
    "T49n2035_054:0471b04": "州泥黎○玄宗開元二年。宰相姚崇奏。沙汰",
    "T49n2035_054:0471b05": "僧尼偽濫者萬二千人。並令還俗。禁度僧",
    "T49n2035_054:0471b06": "建寺鑄佛寫經○開元十五年。勅天下村坊",
    "T49n2035_054:0471b07": "佛堂小者。並拆除之。功德移入近寺。公私",
    "T49n2035_054:0471b08": "望風。凡大屋大像亦被殘毀○文宗太和九",
    "T49n2035_054:0471b09": "年。翰林李訓請。沙汰僧尼毀大內靈像。夜",
    "T49n2035_054:0471b10": "大風壞殿屋城門。帝懼勅停沙汰○武宗會",
    "T49n2035_054:0471b11": "昌五年。用道士趙歸真宰相李德裕謀。毀拆",
    "T49n2035_054:0471b12": "天下寺院。僧尼歸俗者二十六萬人。長安人",
    "T49n2035_054:0471b13": "夜見穆王冢吏云。李炎奪壽去位。宣宗即",
    "T49n2035_054:0471b14": "位。捕趙歸真等十三人誅之。李德裕貶死",
    "T49n2035_054:0471b15": "崖州。",
    "T49n2035_054:0471b16": "周世宗顯德七年。勅民間銅像輸官鑄錢。",
    "T49n2035_054:0471b17": "廢寺院三千三百所。不許私度僧尼。有武",
    "T49n2035_054:0471b18": "將周百勝。入冥見世宗臥鐵床受罪。本朝",
    "T49n2035_054:0471b19": "太祖。大復佛法。",
    "T49n2035_054:0471b20": "宋徽宗。詔釋氏水陸道場。不當設三清等",
    "T49n2035_054:0471b21": "位。天帝不應與鬼神同列。道法師曰。毀佛",
    "T49n2035_054:0471b22": "之禍兆於此矣○宣和元年。用道士林靈素",
    "T49n2035_054:0471b23": "言。詔改佛服天尊服。僧尼巾冠執簡稱德",
    "T49n2035_054:0471b24": "士。高僧日華嚴等不奉詔。開封尹盛章捕",
    "T49n2035_054:0471b25": "七人杖殺之。左街永道法師上書諫。上怒",
    "T49n2035_054:0471b26": "流道州。臺臣言。靈素妄議遷都改除釋教。",
    "T49n2035_054:0471b27": "上寤放死溫州。二年詔大復僧尼○高宗紹",
    "T49n2035_054:0471b28": "興十二年。詹叔義上表。乞住賣度牒。十五",
    "T49n2035_054:0471b29": "年。勅僧道納免丁錢侍郎吳秉信請賣度",
    "T49n2035_054:0471c01": "牒被論而出。靈隱道昌禪師乞行度牒不",
    "T49n2035_054:0471c02": "報。侍郎吳子才乞行度牒。罷歸田里。二十",
    "T49n2035_054:0471c03": "年。大斂民間銅器寺觀佛像鍾磬。並令置",
    "T49n2035_054:0471c04": "籍。每斤收算二十。",
    "T49n2035_054:0471c05": "○文中子曰。詩書盛而秦世滅非仲尼之罪",
    "T49n2035_054:0471c06": "也。虛玄長而晉室亂非老莊之罪也。齋戒修",
    "T49n2035_054:0471c07": "而梁國亡非釋迦之罪也已上釋教。",
    "T49n2035_054:0471c08": "三教訞偽　儒　道　釋三教訞偽　儒　道　釋",
    "T49n2035_054:0471c09": "秦李斯初學于荀卿。及為秦相。請以詩書",
    "T49n2035_054:0471c10": "百家語。詣守尉雜燒之。",
    "T49n2035_054:0471c11": "漢靈帝中平初。鉅鹿張角事黃老。以符水",
    "T49n2035_054:0471c12": "療病。號太平道。十餘年間眾數十萬。時號",
    "T49n2035_054:0471c13": "黃巾賊。皇甫嵩討平之。北魏孝莊時。冀州沙",
    "T49n2035_054:0471c14": "門法慶渤海李歸伯。率鄉人為亂。自號大",
    "T49n2035_054:0471c15": "乘佛。斬害僧尼焚燒經卷。元遙討破之。",
    "T49n2035_054:0471c16": "唐武后。有女人自稱聖菩薩。召見。時大安",
    "T49n2035_054:0471c17": "禪師至。問曰。聞汝善觀心。我心何在。三問",
    "T49n2035_054:0471c18": "皆驗。師復問之。女辭屈。變作牝狐。下階而",
    "T49n2035_054:0471c19": "走。",
    "T49n2035_054:0471c20": "三教談論三教談論",
    "T49n2035_054:0471c21": "宋明帝。幸莊嚴寺。觀三教談論。",
    "T49n2035_054:0471c22": "唐高祖。幸國學。命博士徐曠沙門惠乘道士",
    "T49n2035_054:0471c23": "劉進善講說○太宗詔祭酒孔頴達沙門惠",
    "T49n2035_054:0471c24": "淨道士蔡晃。入弘文談論三教　德宗聖",
    "T49n2035_054:0471c25": "節勅給事中徐岳沙門覃延道士葛參成。講",
    "T49n2035_054:0471c26": "論三教　勅沙門端甫。入內殿與儒道論",
    "T49n2035_054:0471c27": "議。",
    "T49n2035_054:0471c28": "敬宗。勅沙門道士四百人。於大明宮談論設",
    "T49n2035_054:0471c29": "齋○文宗聖節。詔祕書監白居易沙門義林",
    "T49n2035_054:0472a01": "道士楊弘元。談論三教○宣宗勅諫議李貽",
    "T49n2035_054:0472a02": "孫國師知玄同道士。談論三教。",
    "T49n2035_054:0472a03": "僧道角法僧道角法",
    "T49n2035_054:0472a04": "漢明帝。五岳八山道士。乞與西竺摩騰竺法",
    "T49n2035_054:0472a05": "蘭焚經角法不勝。呂惠通等並令出家。",
    "T49n2035_054:0472a06": "宋明帝。逸士顧歡作夷夏論。意黨道教。同",
    "T49n2035_054:0472a07": "徒袁粲為論以駁之。謂孔老教俗。釋氏出",
    "T49n2035_054:0472a08": "世。常侍何鎮之亦以書抵歡言。道家經籍簡",
    "T49n2035_054:0472a09": "陋。",
    "T49n2035_054:0472a10": "陳宣帝。南岳思禪師降伏道士歐陽正則十",
    "T49n2035_054:0472a11": "四人。勅貸罪給事僧眾云云。",
    "T49n2035_054:0472a12": "北齊文宣。道士陸修靜等乞與釋氏角法不",
    "T49n2035_054:0472a13": "勝。並令剃度。不從者殺四人。",
    "T49n2035_054:0472a14": "北周武帝。詔群臣沙門道士。於內殿博議",
    "T49n2035_054:0472a15": "三教。法猛法師立論理勝。司隷大夫甄鸞上",
    "T49n2035_054:0472a16": "笑道論三十六篇。隋客問三教優劣。李士謙",
    "T49n2035_054:0472a17": "曰。佛日也。道月也。儒五星也。",
    "T49n2035_054:0472a18": "唐高宗。詔沙門義褒等。入宮談論。道士李榮",
    "T49n2035_054:0472a19": "理屈語塞。令黃門引榮退席○玄宗。道士",
    "T49n2035_054:0472a20": "吳筠造論毀釋氏。浙西觀察使陳少遊請神",
    "T49n2035_054:0472a21": "邕法師。面決邪正。筠竟敗北○代宗。沙門崇",
    "T49n2035_054:0472a22": "惠與道士角法告勝。賜紫衣。",
    "T49n2035_054:0472a23": "僧先道後僧先道後",
    "T49n2035_054:0472a24": "宋明帝。顧歡作論。以佛道二教。齊乎達化。",
    "T49n2035_054:0472a25": "北齊魏收。撰魏書作佛老志。",
    "T49n2035_054:0472a26": "唐太宗詔。老子李姓是朕之祖。名位宜在佛",
    "T49n2035_054:0472a27": "先。沙門智實詣闕申理。不許○上謂弘福寺",
    "T49n2035_054:0472a28": "主道懿曰。佛老尊卑通人自鑑朕宗○柱下",
    "T49n2035_054:0472a29": "故先老子。凡有功德僉向釋門。太原舊第",
    "T49n2035_054:0472b01": "亦以奉佛。未嘗創道觀也云云○高宗。勅",
    "T49n2035_054:0472b02": "道士隷宗正寺。班在諸王次○武后。勅僧",
    "T49n2035_054:0472b03": "尼依舊位在道士上。",
    "T49n2035_054:0472b04": "宋太祖。詔令僧道每當朝集。僧先道後。並",
    "T49n2035_054:0472b05": "立殿廷。僧東道西。若遇郊天。道左僧右寧僧統僧",
    "T49n2035_054:0472b06": "史略○徽宗。勅道士位居僧上○高宗。廬山道",
    "T49n2035_054:0472b07": "法師申剳都省。崇觀之後道士叨視資品。林",
    "T49n2035_054:0472b08": "靈素輩視兩府者甚眾。遂令道士冐居僧",
    "T49n2035_054:0472b09": "上。靖康建炎。道士視官已行追毀。而國忌行",
    "T49n2035_054:0472b10": "香寺院眾會猶敢傲然居上。今欲復正祖宗",
    "T49n2035_054:0472b11": "舊制云云。續據太常寺。稱因革禮。肆赦故",
    "T49n2035_054:0472b12": "事。道左僧右。嘉祐編勅紹興新書。並以僧道",
    "T49n2035_054:0472b13": "寺觀立文。政和條內。道在僧上。並已刪去。",
    "T49n2035_054:0472b14": "尋蒙朝旨。應行香立班諸處聚會。並依祖宗",
    "T49n2035_054:0472b15": "成法。以僧居左○紹興十三年。臨安府道",
    "T49n2035_054:0472b16": "正劉若謙申省乞道士位僧上。都僧正善",
    "T49n2035_054:0472b17": "逵。乞檢準紹興三年。都省批送法道法師",
    "T49n2035_054:0472b18": "狀。繼蒙朝旨。依祖宗舊制以僧在上。告",
    "T49n2035_054:0472b19": "示劉若謙取知委。",
    "T49n2035_054:0472b20": "內律分財內律分財",
    "T49n2035_054:0472b21": "唐德宗。勅亡僧資財舊例送終之餘分。及一",
    "T49n2035_054:0472b22": "眾比來因事官收。並緣擾害。令仰依舊。一",
    "T49n2035_054:0472b23": "準律文分財法。官司仍前拘收者。以違制",
    "T49n2035_054:0472b24": "論。",
    "T49n2035_054:0472b25": "僧制治罰僧制治罰",
    "T49n2035_054:0472b26": "梁武帝。制僧尼犯過。依佛律行罰。",
    "T49n2035_054:0472b27": "北魏僧犯殺人。依俗格斷。餘犯付昭玄都",
    "T49n2035_054:0472b28": "統。以內律判之。",
    "T49n2035_054:0472b29": "唐太宗。詔僧徒有過準內律明為條制。詔",
    "T49n2035_054:0472c01": "頒遺教經。付京官刺史。僧尼業行與經不",
    "T49n2035_054:0472c02": "同者。公私勸勉○高宗。奘法師奏二事。一",
    "T49n2035_054:0472c03": "者正觀以老子位在佛上。二者僧道有過",
    "T49n2035_054:0472c04": "同俗推勘虧辱法門。上曰。僧用俗法即遣",
    "T49n2035_054:0472c05": "停罷○玄宗詔。僧尼有過一依佛律處分。",
    "T49n2035_054:0472c06": "州縣不得擅行決罰○代宗詔。天下官司",
    "T49n2035_054:0472c07": "毋得捶辱僧尼。",
    "T49n2035_054:0472c08": "宋真宗。詔僧道有犯公罪。聽用贖法。勅品",
    "T49n2035_054:0472c09": "官無故毀辱僧尼。口稱禿字者。勒停見任。",
    "T49n2035_054:0472c10": "庶民流千里。",
    "T49n2035_054:0472c11": "宣和八年。吳國公主敬重空門。勅品官庶",
    "T49n2035_054:0472c12": "民如有毀辱僧尼罵稱禿字者。照祥符三",
    "T49n2035_054:0472c13": "年指揮施行○孝宗乾道元年。鄭國公主出",
    "T49n2035_054:0472c14": "家。勅品官庶民有毀辱僧尼罵稱禿字",
    "T49n2035_054:0472c15": "者。依祥符宣和勅旨。品官勒停。庶民流千",
    "T49n2035_054:0472c16": "里。仰天下州軍遍榜曉諭。應僧尼過犯。官",
    "T49n2035_054:0472c17": "司不得擅理。須奏取指揮施行。",
    "T49n2035_054:0472c18": "僧籍免丁僧籍免丁",
    "T49n2035_054:0472c19": "唐武后延載元年。勅僧尼舊隷司賓即鴻臚寺今",
    "T49n2035_054:0472c20": "改隷祠部○玄宗開元十七年。詔天下僧尼。",
    "T49n2035_054:0472c21": "三歲一造籍○二十四年。勅僧尼隷鴻臚寺。",
    "T49n2035_054:0472c22": "明年仍舊隷祠部。道士隷宗正寺。以李宗",
    "T49n2035_054:0472c23": "也○天寶六載。勅僧尼屬兩街功德使。始令",
    "T49n2035_054:0472c24": "祠部給牒用綾素○德宗建中三年勅僧尼",
    "T49n2035_054:0472c25": "事故。三綱申州納符。告注毀。在京於祠",
    "T49n2035_054:0472c26": "部納告○憲宗元和二年。詔僧道隷左右街",
    "T49n2035_054:0472c27": "功德使○文宗。太和五年。勅州郡造僧尼",
    "T49n2035_054:0472c28": "籍。",
    "T49n2035_054:0472c29": "梁太祖開平元年。勅僧尼改屬祠部。",
    "T49n2035_054:0473a01": "晉天福二年。以楊光遠為天下功德使。凡",
    "T49n2035_054:0473a02": "寺院皆屬焉。",
    "T49n2035_054:0473a03": "宋太祖。勅僧道隷功德使。出家求度策試經",
    "T49n2035_054:0473a04": "業。關祠部給牒○高宗紹興十五年。勅天下",
    "T49n2035_054:0473a05": "僧道。始令納丁錢。自十千至一千三百凡",
    "T49n2035_054:0473a06": "九等。謂之清閑錢。年六十已上及殘疾者免。",
    "T49n2035_054:0473a07": "賜諡封塔賜諡封塔",
    "T49n2035_054:0473a08": "晉孝武。潛法師亡。詔賜錢建塔。",
    "T49n2035_054:0473a09": "唐太宗。化度寺僧邕亡。上敬悼賜帛。勅李",
    "T49n2035_054:0473a10": "百藥撰碑。歐陽詢書○中宗。神秀國師亡。",
    "T49n2035_054:0473a11": "賜諡大通○玄宗。金剛智三藏亡。賜諡灌",
    "T49n2035_054:0473a12": "頂○清源思禪師追諡弘濟禪師歸真之塔",
    "T49n2035_054:0473a13": "○南岳讓禪師亡。諡大慧禪師最勝輪之塔",
    "T49n2035_054:0473a14": "○憲宗。勅曹溪六祖諡大鑑禪師靈照之塔。",
    "T49n2035_054:0473a15": "柳宗元撰碑○穆宗。汾陽業禪師賜諡大達",
    "T49n2035_054:0473a16": "國師○宣宗。勅重建東林寺。追諡遠法師",
    "T49n2035_054:0473a17": "曰辯覺○溈山祐禪師亡。賜諡大圓○黃檗",
    "T49n2035_054:0473a18": "運禪師亡。賜諡斷際○懿宗。德山鑒禪師亡。",
    "T49n2035_054:0473a19": "賜諡見性○臨濟玄禪師亡。賜諡惠照○",
    "T49n2035_054:0473a20": "洞山玠禪師亡。賜諡悟本○追諡南山宣律",
    "T49n2035_054:0473a21": "曰澄照○趙州諗禪師亡。諡真際○雲居",
    "T49n2035_054:0473a22": "膺禪師亡。諡弘覺○曹山寂禪亡。諡元證。",
    "T49n2035_054:0473a23": "唐莊宗。問道於三聖惠然。及亡諡廣濟太",
    "T49n2035_054:0473a24": "師通寂之塔。",
    "T49n2035_054:0473a25": "宋太祖。永明壽禪師亡。賜諡智覺○太宗。",
    "T49n2035_054:0473a26": "追諡東林遠法師曰圓悟。西林永法師曰",
    "T49n2035_054:0473a27": "覺寂○明教大師天息災亡。諡惠辯○傳教",
    "T49n2035_054:0473a28": "大師法賢亡。諡玄覺○徽宗。崇寧元年。赦",
    "T49n2035_054:0473a29": "書節文。天下名德未有諡號者。仰所屬以",
    "T49n2035_054:0473b01": "聞。唐宣律師賜諡法海。慈雲式法師諡法",
    "T49n2035_054:0473b02": "寶。南屏臻法師諡實相。孤山圓法師諡法",
    "T49n2035_054:0473b03": "惠○摩騰三藏諡啟道圓通法師。竺法蘭諡",
    "T49n2035_054:0473b04": "開教總持法師。傅大士等空紹覺大士。李長",
    "T49n2035_054:0473b05": "者顯教妙嚴長者○高宗。天童覺禪師亡。諡",
    "T49n2035_054:0473b06": "宏智塔曰妙光○徑山杲禪師亡。諡普覺",
    "T49n2035_054:0473b07": "塔曰寶光。語錄入藏○光宗。惠光訥法師",
    "T49n2035_054:0473b08": "亡。諡宗廣慈塔曰普照。",
    "T49n2035_054:0473b09": "褒恤終亡褒恤終亡",
    "T49n2035_054:0473b10": "宋文帝。惠嚴法師亡。詔賜錢五萬布五十疋。",
    "T49n2035_054:0473b11": "齊武帝。僧遠法師亡。帝致書慰弟子法獻。",
    "T49n2035_054:0473b12": "隋文帝。曇延法師亡。帝輟視朝。勅王公往",
    "T49n2035_054:0473b13": "臨。",
    "T49n2035_054:0473b14": "唐太宗。僧邕法師亡。賜帛。勅李百藥撰碑。",
    "T49n2035_054:0473b15": "歐陽詢書○玄琬法師亡。遺表僧有過乞以",
    "T49n2035_054:0473b16": "內律治之。上嘉納。遣皇太子臨弔。勅給葬",
    "T49n2035_054:0473b17": "具。",
    "T49n2035_054:0473b18": "高宗。奘法師亡。帝哭之慟。廢朝五日。勅用",
    "T49n2035_054:0473b19": "金棺銀槨。五詔褒恤○文宗。清涼國師澄觀",
    "T49n2035_054:0473b20": "亡。上輟視朝三日。重臣縞素。勅葬終南山",
    "T49n2035_054:0473b21": "石室。勅宰相裴休撰碑。",
    "T49n2035_054:0473b22": "宋真宗。天息災三藏亡。勅有司具禮送終○",
    "T49n2035_054:0473b23": "法賢三藏亡。勅送終如天息災禮。",
    "T49n2035_054:0473b24": "臨終瑞相臨終瑞相",
    "T49n2035_054:0473b25": "宋仁宗。天鉢元禪師別文彥博曰。入滅去焚",
    "T49n2035_054:0473b26": "龕煙白。彥博手執流離瓶。煙入瓶中舍利",
    "T49n2035_054:0473b27": "填滿○神宗。明教嵩禪師亡。火浴鼻舌眼睛",
    "T49n2035_054:0473b28": "耳豪數珠五物不壞○歐陽修居潁上屏酒",
    "T49n2035_054:0473b29": "殽。臨終借華嚴經。讀至八卷而化○文與",
    "T49n2035_054:0473c01": "可謂崔公度曰。經言。不妄語舌覆面上。即",
    "T49n2035_054:0473c02": "吐舌至眉。三摺之後。沐浴冠帶。正坐而化",
    "T49n2035_054:0473c03": "○趙抃從重元禪師問心要。聞辟歷聲豁",
    "T49n2035_054:0473c04": "然大省。是年有大星殞于庭。趺坐而化○",
    "T49n2035_054:0473c05": "徽宗。蘇軾卒於毘陵。錢濟明問曰。公平生學",
    "T49n2035_054:0473c06": "佛如何。軾曰。此語亦不受。遂化○高宗。韋",
    "T49n2035_054:0473c07": "太后建延祥觀。遷圓法師於馬腦坡。陶器",
    "T49n2035_054:0473c08": "舍利無算○孝宗。參政錢端禮問道於元禪",
    "T49n2035_054:0473c09": "師。微疾謂機禪師曰。地水火風暫時湊泊。",
    "T49n2035_054:0473c10": "遂斂目而化。",
    "T49n2035_054:0473c11": "君臣慢法君臣慢法",
    "T49n2035_054:0473c12": "周襄王。秦繆公獲石像棄馬坊中。夢天帝",
    "T49n2035_054:0473c13": "責誡。以問由余。往視像曰佛神也。",
    "T49n2035_054:0473c14": "魏吳主孫晧。得金像灌以不潔。俄得腫",
    "T49n2035_054:0473c15": "疾。請康僧會受戒疾愈。",
    "T49n2035_054:0473c16": "齊東昏侯。取瓦官玉像。為潘貴妃作釵釧。",
    "T49n2035_054:0473c17": "唐高宗。奘法師譯因明論。尚藥呂才作解毀",
    "T49n2035_054:0473c18": "之。有旨令公卿領才。就法師禮悔○宣",
    "T49n2035_054:0473c19": "宗。京城進士孫樵。上書言。武宗髮二十七萬",
    "T49n2035_054:0473c20": "僧。陛下奈何興之於已廢之後。帝怒不納。",
    "T49n2035_054:0473c21": "宋太祖。河南進士李藹。造滅邪集以毀佛。",
    "T49n2035_054:0473c22": "竊藏經以為衾。事聞。勅流沙門島○徽宗。",
    "T49n2035_054:0473c23": "勅左街道楷賜紫衣師號。楷表辭。上怒流淄",
    "T49n2035_054:0473c24": "州○筠州惠洪坐交張商英流崕州○詔",
    "T49n2035_054:0473c25": "改佛法。永道上書諫。上怒流道州○高宗。",
    "T49n2035_054:0473c26": "宰相秦檜。以徑山宗杲為張九成黨流衡",
    "T49n2035_054:0473c27": "州。",
    "T49n2035_054:0473c28": "韓歐排佛韓歐排佛",
    "T49n2035_054:0473c29": "唐憲宗。迎鳳翔佛骨入禁中。刑部侍郎韓",
    "T49n2035_054:0474a01": "愈上表。諫曰。佛本夷狄之人。身死已久。枯朽",
    "T49n2035_054:0474a02": "之骨凶穢之餘。豈宜以入宮禁。乞以此骨",
    "T49n2035_054:0474a03": "付之水火。永絕根本。帝大怒貶潮州刺史。",
    "T49n2035_054:0474a04": "愈至潮聞大顛禪師名。請入郡問道。留旬",
    "T49n2035_054:0474a05": "日。尚書孟簡聞愈與大顛遊。以書嘉之。愈",
    "T49n2035_054:0474a06": "答書稱。大顛頗聰明識道理。遠地無可與",
    "T49n2035_054:0474a07": "語。故自山召至州郭。留數十日。實能外形",
    "T49n2035_054:0474a08": "骸不為事物侵亂。非崇信其法求福田",
    "T49n2035_054:0474a09": "利益也。簡復報之曰。釋氏之教。大明善惡",
    "T49n2035_054:0474a10": "之異路。覈天下神道報應之徵。為廣其道。",
    "T49n2035_054:0474a11": "奈何韓君以愚人下俚翁嫗之情。見待之耶",
    "T49n2035_054:0474a12": "云云。柳宗元送浮圖浩初序。退之好儒未",
    "T49n2035_054:0474a13": "能過楊子之書。於莊墨申韓皆有取焉。",
    "T49n2035_054:0474a14": "浮圖者反不及莊墨申韓之怪僻險賊耶。曰",
    "T49n2035_054:0474a15": "以其夷也。果不信道而斥焉。以夷則將",
    "T49n2035_054:0474a16": "友惡來盜跖。而賤季札由余乎。非所謂去",
    "T49n2035_054:0474a17": "名求實者矣云云○韓退之作原道云。舉",
    "T49n2035_054:0474a18": "夷狄之法。而加之先王之教之上。幾何其不",
    "T49n2035_054:0474a19": "胥而為夷也。然則如之何其可也。曰人其",
    "T49n2035_054:0474a20": "人火其書。廬其居。明先王之道以道之。",
    "T49n2035_054:0474a21": "亦庶乎其可也○女拏壙文云。愈為少秋",
    "T49n2035_054:0474a22": "官言。佛夷鬼。其法亂治可一掃去云云。",
    "T49n2035_054:0474a23": "王荊公非韓云。人有樂孟子之距楊墨。",
    "T49n2035_054:0474a24": "而以斥佛老為己功。莊子所謂夏虫者。",
    "T49n2035_054:0474a25": "斯人之謂乎云云。",
    "T49n2035_054:0474a26": "蘇子瞻非韓云。退之於聖人之道知好",
    "T49n2035_054:0474a27": "其名而未樂其實。其論至於理而不精。",
    "T49n2035_054:0474a28": "往往自叛其說而不知云云。",
    "T49n2035_054:0474a29": "西蜀龍先生。作非韓百篇云云。",
    "T49n2035_054:0474b01": "明教嵩禪師。作非韓三十篇云云。",
    "T49n2035_054:0474b02": "祖印訥禪師。與歐陽公。論退之排佛老",
    "T49n2035_054:0474b03": "見通塞志十二卷。",
    "T49n2035_054:0474b04": "宋仁宗。諫議歐陽修著本論。謂佛法為中",
    "T49n2035_054:0474b05": "國患。又曰。今佛之法可謂姦邪。又曰。千年",
    "T49n2035_054:0474b06": "佛老賊中國云云修左遷滁州。將歸廬陵。",
    "T49n2035_054:0474b07": "遊廬山謁祖印訥禪師。與之論道。肅然心",
    "T49n2035_054:0474b08": "服。平時排佛為之內銷。祖印謂曰。退之倡",
    "T49n2035_054:0474b09": "排佛老。足下今又和之。將使後世好名之士",
    "T49n2035_054:0474b10": "援韓氏歐陽氏以為法。豈不為盛德之累。",
    "T49n2035_054:0474b11": "足下所著本論。孜孜以毀佛為務。以蒐狩",
    "T49n2035_054:0474b12": "喪祭鄉飲之禮。為勝佛之本。是猶退之原道",
    "T49n2035_054:0474b13": "實未知道。修大驚赧。師復為說悟心之旨。",
    "T49n2035_054:0474b14": "自此頗有省發。及入參大政。每譽於公卿",
    "T49n2035_054:0474b15": "之前。歲時書問未嘗絕。出知揚州。高麗遣",
    "T49n2035_054:0474b16": "使問魏武注孫三處要義闕注。詔問修。不",
    "T49n2035_054:0474b17": "知答。飾使者往問祖印。師曰。兵者機密之",
    "T49n2035_054:0474b18": "事。不可以示人。使反命。以其言應詔。",
    "T49n2035_054:0474b19": "歐陽外傳云。歐子撰新唐書。如高僧玄奘",
    "T49n2035_054:0474b20": "神秀諸傳及正觀為戰士建寺之文。並與",
    "T49n2035_054:0474b21": "削去。司馬君實云。永叔不喜佛。舊唐史",
    "T49n2035_054:0474b22": "有涉其事者必去之。因曰。駕性命道德",
    "T49n2035_054:0474b23": "之空言者。韓文也。泯治亂成敗之實效",
    "T49n2035_054:0474b24": "者。新書也○孝宗御製原道論云。朕觀韓",
    "T49n2035_054:0474b25": "愈原道論。徒文繁而理迂耳云云。",
    "T49n2035_054:0474b26": "化胡偽經化胡偽經",
    "T49n2035_054:0474b27": "晉成帝。道士王符偽撰老子化胡經。墮地",
    "T49n2035_054:0474b28": "獄受苦。",
    "T49n2035_054:0474b29": "北魏孝昭。道士姜斌引開天經說。老子西入",
    "T49n2035_054:0474c01": "化胡。以佛為侍者。沙門曇謨最言。佛生昭",
    "T49n2035_054:0474c02": "王時。後三百四十五年。定王時老子始生。太",
    "T49n2035_054:0474c03": "尉蕭綜劾奏。開天偽經。罪當惑眾詔流斌",
    "T49n2035_054:0474c04": "馬邑。",
    "T49n2035_054:0474c05": "唐高宗。詔議老子化胡經。沙門法明曰。既",
    "T49n2035_054:0474c06": "無翻譯朝代。豈非偽造。乃勅令搜聚偽本",
    "T49n2035_054:0474c07": "一處禁棄○武后。沙門惠澄。乞依前朝毀",
    "T49n2035_054:0474c08": "化胡經。勅八學士議○中宗。勅毀化胡經",
    "T49n2035_054:0474c09": "及畫壁變相。違者科罪。",
    "T49n2035_054:0474c10": "事魔邪黨事魔邪黨",
    "T49n2035_054:0474c11": "末尼火祆火烟反者。初波斯國有蘇魯支。行",
    "T49n2035_054:0474c12": "火祆教。弟子來化中國。唐正觀五年。其徒穆",
    "T49n2035_054:0474c13": "護何祿詣闕進祆教。勅京師建大秦寺○武",
    "T49n2035_054:0474c14": "后延載元年。波斯國拂多誕持二宗經偽",
    "T49n2035_054:0474c15": "教來朝○玄宗開元二十年勅末尼本是邪",
    "T49n2035_054:0474c16": "見。妄稱佛教。既為西胡師法。其徒自行。不",
    "T49n2035_054:0474c17": "須科罰○天寶四年勅兩京諸郡有波斯",
    "T49n2035_054:0474c18": "寺者。並改名大秦○大歷三年勅回紇及",
    "T49n2035_054:0474c19": "荊揚等州。奉末尼各建大雲光明寺。六年",
    "T49n2035_054:0474c20": "回紇。請荊揚洪越等州置摩邪寺。其徒白衣",
    "T49n2035_054:0474c21": "白冠○會昌三年。勅天下末尼寺並廢。京城",
    "T49n2035_054:0474c22": "女末尼七十二人皆死。在回紇者流之諸",
    "T49n2035_054:0474c23": "道。五年勅。大秦穆護火祆等二千人。並勒還",
    "T49n2035_054:0474c24": "俗○梁貞明六年。陳州末尼反立母乙為天",
    "T49n2035_054:0474c25": "子。朝廷發兵禽斬之。其徒以不茹葷飲酒。",
    "T49n2035_054:0474c26": "夜聚婬穢。畫魔王踞坐佛為洗足。云佛止大",
    "T49n2035_054:0474c27": "乘。我乃上上乘。",
    "T49n2035_054:0474c28": "白雲萊者。徽宗大觀間。西京寶應寺僧孔清",
    "T49n2035_054:0474c29": "覺居杭之白雲菴。立四果十地造論數篇。",
    "T49n2035_054:0475a01": "教於流俗。亦曰十地萊。覺海愚禪師辨之。",
    "T49n2035_054:0475a02": "有司流恩州。嘉泰二年。白雲菴沈智元自稱",
    "T49n2035_054:0475a03": "道民。進狀乞額。臣寮言。道民者喫菜事魔。",
    "T49n2035_054:0475a04": "所謂姦民者也。既非僧道童行。自植黨與",
    "T49n2035_054:0475a05": "千百為群。挾持祆教聾瞽愚俗。或以修",
    "T49n2035_054:0475a06": "橋砌路斂率民財。創立私菴為逋逃淵藪。",
    "T49n2035_054:0475a07": "乞將智元長流遠地。拆除菴宇以為傳習",
    "T49n2035_054:0475a08": "魔法之戒。奏可。",
    "T49n2035_054:0475a09": "白蓮菜者。高宗紹興初。吳郡延祥院僧弟子",
    "T49n2035_054:0475a10": "元。依倣天台出圓融四土圖。晨朝禮懺文。",
    "T49n2035_054:0475a11": "偈歌四句。佛念五聲勸男女修淨業。戒護",
    "T49n2035_054:0475a12": "生為尤謹。稱為白蓮導師。有以事魔論",
    "T49n2035_054:0475a13": "於有司者。流之江州。其徒展轉相教。至今",
    "T49n2035_054:0475a14": "為盛。",
    "T49n2035_054:0475a15": "良渚曰。此三者皆假名佛教以誑愚俗。",
    "T49n2035_054:0475a16": "猶五行之有沴氣也。今摩尼尚扇於三",
    "T49n2035_054:0475a17": "山。而白蓮白雲處處有習之者。大氐不",
    "T49n2035_054:0475a18": "事葷酒。故易於裕足。而不殺物命。故",
    "T49n2035_054:0475a19": "近於為善。愚民無知皆樂趨之。故其黨",
    "T49n2035_054:0475a20": "不勸而自盛。甚至第宅姬妾。為魔女所",
    "T49n2035_054:0475a21": "誘入其眾中。以修懺念佛為名。而實通",
    "T49n2035_054:0475a22": "姦穢。有識士夫宜加禁止。",
    "T49n2035_054:0475a23": "毀法惡報毀法惡報",
    "T49n2035_054:0475a24": "魏高貴鄉公。罽賓國王害師子尊者。白乳涌",
    "T49n2035_054:0475a25": "高數尺。王臂尋墮。七日命終。",
    "T49n2035_054:0475a26": "晉安帝。曇無讖在涼譯經。後西歸。涼王遣",
    "T49n2035_054:0475a27": "人刺於路。王見神人以劍刺之。遂卒。",
    "T49n2035_054:0475a28": "宋沙門惠琳著黑白論。與佛理相違。後感",
    "T49n2035_054:0475a29": "疾膚肉糜爛竟死。時以為叛教之報○簡靜",
    "T49n2035_054:0475b01": "寺尼用書經絹為兒衣。身瘡白蟲。號叫而",
    "T49n2035_054:0475b02": "死。",
    "T49n2035_054:0475b03": "梁武帝。沙門智稜值寇還俗。道士孟悉達勸",
    "T49n2035_054:0475b04": "為黃冠。引佛教潤色諸道經。暮年為道士",
    "T49n2035_054:0475b05": "講西昇經。忽失音舌卷。於座委頓而死○望",
    "T49n2035_054:0475b06": "蔡令。殺牛飲啖。臥佛堂上。白癩病死。",
    "T49n2035_054:0475b07": "宋真宗。慈照聰禪師。郡守笞之。師。曰教他平",
    "T49n2035_054:0475b08": "地起骨堆。守全家死○神宗。王安石子雱資",
    "T49n2035_054:0475b09": "性險惡。既亡荷鐵枷告父。安石請以江寧",
    "T49n2035_054:0475b10": "園廬為僧寺即半山寺○徽宗宣和廢佛法。楊",
    "T49n2035_054:0475b11": "戩議廢太平興國寺。瘞佛像於殿基。已而戩",
    "T49n2035_054:0475b12": "病胸腹潰裂而死。○詔天下建神霄宮。太",
    "T49n2035_054:0475b13": "平州將拆承天寺。主議者石儀曹一子。為金",
    "T49n2035_054:0475b14": "甲神納於火曰。石某絕嗣。",
    "T49n2035_054:0475b15": "佛祖統紀卷第五十四終",
    "T49n2035_054:0475b16": "刊板後記刊板後記",
    "T49n2035_054:0475b17": "咸淳元年乙丑寓東湖月波山。始飭工刊",
    "T49n2035_054:0475b18": "統紀。至六年庚午冬。忽感喘嗽之疾。家",
    "T49n2035_054:0475b19": "林法眷棹船見邀。遂以十二月二十一日",
    "T49n2035_054:0475b20": "歸于福泉之故廬。是時尚有會要志四卷",
    "T49n2035_054:0475b21": "未能刊。於是乘病寫本。俾刊人畢其功。",
    "T49n2035_054:0475b22": "秋七月鋟事既備。擬辨紙印造萬部為最",
    "T49n2035_054:0475b23": "初流通。甞計之刊板所費將萬券。而印",
    "T49n2035_054:0475b24": "造之本逾二十萬券。非高明識鑑有大財",
    "T49n2035_054:0475b25": "力者。則不能濟。當願　佛祖聖賢冥密",
    "T49n2035_054:0475b26": "勸化當朝居位　王公大人。知有法門。共",
    "T49n2035_054:0475b27": "相激發。或一出己力。或轉化群賢。特輟",
    "T49n2035_054:0475b28": "餘貲建立紙本。使統紀一書布散寰海。是",
    "T49n2035_054:0475b29": "亦助　國行化之大端也。磐臥病日久。恐",
    "T49n2035_054:0475c01": "一旦怛化此志不申。故略述始終。尚祈",
    "T49n2035_054:0475c02": "後賢之克繼勝業者。維　佛維　祖宜當",
    "T49n2035_054:0475c03": "祐之以道。",
    "T49n2035_054:0475c04": "咸淳辛未端午日　　　　志磐　書"
}