{
    "T26n1537_011:0503c02": "阿毘達磨法蘊足論卷第十一",
    "T26n1537_011:0503c04": "尊者大目乾連造",
    "T26n1537_011:0503c05": "三藏法師玄奘奉　詔譯",
    "T26n1537_011:0503c06": "多界品第二十之餘",
    "T26n1537_011:0503c07": "云何欲界？謂於欲境諸貪等貪乃至貪類",
    "T26n1537_011:0503c08": "貪生，總名欲界。復次欲貪及欲貪相應受想",
    "T26n1537_011:0503c09": "行識，并所等起身業語業不相應行，總名欲",
    "T26n1537_011:0503c10": "界。云何恚界？謂於有情欲為損害乃至現為",
    "T26n1537_011:0503c11": "過患，總名恚界。復次瞋恚及瞋恚相應受想",
    "T26n1537_011:0503c12": "行識，并所等起身業語業不相應行，總名恚",
    "T26n1537_011:0503c13": "界。云何害界？謂以手塊刀杖等物，隨一苦具",
    "T26n1537_011:0503c14": "捶打有情，諸損等損害等害，瞋恚所起能起",
    "T26n1537_011:0503c15": "苦事，總名害界。復次諸害及害相應受想行",
    "T26n1537_011:0503c16": "識，并所等起身業語業不相應行，總名害界。",
    "T26n1537_011:0503c17": "云何無欲界？謂於欲界思惟過患，如是欲界",
    "T26n1537_011:0503c18": "是不善法、是下賤者信解受持，佛及弟子、賢",
    "T26n1537_011:0503c19": "貴善士共所呵厭，能為自害、能為他害、能為",
    "T26n1537_011:0503c20": "俱害、能滅智慧、能礙彼類、能障涅槃，受持此",
    "T26n1537_011:0503c21": "法不生通慧、不引菩提、不證涅槃。如是思",
    "T26n1537_011:0503c22": "惟，發勤精進乃至勵意不息，是名無欲界。",
    "T26n1537_011:0503c23": "復次為斷欲界，於無欲界思惟功德，如是無",
    "T26n1537_011:0503c24": "欲界是善法、是尊勝者信解受持，佛及弟",
    "T26n1537_011:0503c25": "子、賢貴善士共所欣讚，不為自害、不為他",
    "T26n1537_011:0503c26": "害、不為俱害、增長智慧、不礙彼類、不障涅",
    "T26n1537_011:0503c27": "槃，受持此法能生通慧、能引菩提、能證涅",
    "T26n1537_011:0503c28": "槃。如是思惟，發勤精進乃至勵意不息，是",
    "T26n1537_011:0503c29": "名無欲界。復次思惟欲界，如病如癰、如箭惱",
    "T26n1537_011:0504a01": "害、無常苦空非我轉動、勞倦羸篤、是失壞法、",
    "T26n1537_011:0504a02": "迅速不停、衰朽非恒、不可保信、是變壞法。",
    "T26n1537_011:0504a03": "如是思惟，發勤精進，是名無欲界。復次為斷",
    "T26n1537_011:0504a04": "欲界，思惟彼滅是滅是離、思惟彼道是道是",
    "T26n1537_011:0504a05": "出。如是思惟，發勤精進乃至勵意不息，是",
    "T26n1537_011:0504a06": "名無欲界。復次若思惟捨心定及道、捨心",
    "T26n1537_011:0504a07": "定相應，并無想定、滅定、擇滅。如是思惟，發",
    "T26n1537_011:0504a08": "勤精進乃至勵意不息，是名無欲界。復次無",
    "T26n1537_011:0504a09": "欲及無欲相應受想行識，并所發起身業語",
    "T26n1537_011:0504a10": "業不相應行，總名無欲界。云何無恚界？謂",
    "T26n1537_011:0504a11": "於恚界思惟過患，如是恚界是不善法乃",
    "T26n1537_011:0504a12": "至不證涅槃。如是思惟，發勤精進乃至勵",
    "T26n1537_011:0504a13": "意不息，是名無恚界。復次為斷恚界，於無恚",
    "T26n1537_011:0504a14": "界思惟功德，如是無恚界是善法乃至能",
    "T26n1537_011:0504a15": "證涅槃。如是思惟，發勤精進乃至勵意不",
    "T26n1537_011:0504a16": "息，是名無恚界。復次思惟恚界，如病如癰乃",
    "T26n1537_011:0504a17": "至是變壞法。如是思惟，發勤精進，是名無恚",
    "T26n1537_011:0504a18": "界。復次為斷恚界，思惟彼滅是滅是離、思",
    "T26n1537_011:0504a19": "惟彼道是道是出。如是思惟，發勤精進乃至",
    "T26n1537_011:0504a20": "勵意不息。是名無恚界。復次若思惟慈心定",
    "T26n1537_011:0504a21": "及道、慈心定相應。如是思惟，發勤精進乃",
    "T26n1537_011:0504a22": "至勵意不息。是名無恚界。復次無恚及無恚",
    "T26n1537_011:0504a23": "相應受想行識，并所等起身業語業不相應",
    "T26n1537_011:0504a24": "行，總名無恚界。云何無害界？謂於害界思惟",
    "T26n1537_011:0504a25": "過患，如是害界是不善法乃至不證涅槃。",
    "T26n1537_011:0504a26": "如是思惟，發勤精進乃至勵意不息，是名無",
    "T26n1537_011:0504a27": "害界。復次為斷害界，於無害界思惟功德，如",
    "T26n1537_011:0504a28": "是不害界是善法乃至能證涅槃。如是思惟，",
    "T26n1537_011:0504a29": "發勤精進乃至勵意不息，是名無害界。復次",
    "T26n1537_011:0504b01": "思惟害界，如病如癰乃至是變壞法。如是思",
    "T26n1537_011:0504b02": "惟，發勤精進，是名無害界。復次為斷害界，思",
    "T26n1537_011:0504b03": "惟彼滅是滅是離、思惟彼道是道是出。如是",
    "T26n1537_011:0504b04": "思惟，發勤精進乃至勵意不息，是名無害界。",
    "T26n1537_011:0504b05": "復次若思惟悲心定及道、悲心定相應。如是",
    "T26n1537_011:0504b06": "思惟，發勤精進乃至勵意不息，是名無害界。",
    "T26n1537_011:0504b07": "復次無害及無害相應受想行識，并所等起",
    "T26n1537_011:0504b08": "身業語業不相應行，總名無害界。",
    "T26n1537_011:0504b09": "云何樂界？謂順樂觸所起身樂心樂，平等受",
    "T26n1537_011:0504b10": "受所攝，是名樂界。復次脩第三靜慮順樂受",
    "T26n1537_011:0504b11": "觸所起心樂，平等受受所攝，是名樂界。云何",
    "T26n1537_011:0504b12": "苦界？謂順苦觸所起身苦，不平等受受所攝，",
    "T26n1537_011:0504b13": "是名苦界。云何喜界？謂順喜觸所起心喜，平",
    "T26n1537_011:0504b14": "等受受所攝，是名喜界。復次脩初二靜慮，順",
    "T26n1537_011:0504b15": "喜觸所起心喜，平等受受所攝，是名喜界。云",
    "T26n1537_011:0504b16": "何憂界？謂順憂觸所起心憂，不平等受受所",
    "T26n1537_011:0504b17": "攝，是名憂界。云何捨界？謂順捨觸所起身捨",
    "T26n1537_011:0504b18": "心捨，非平等非不平等受受所攝，是名捨界。",
    "T26n1537_011:0504b19": "復次脩未至定靜慮中間第四靜慮及無色",
    "T26n1537_011:0504b20": "定，順不苦不樂觸所起心捨，非平等非不平",
    "T26n1537_011:0504b21": "等受受所攝，是名捨界。云何無明界？謂三界",
    "T26n1537_011:0504b22": "無知，是名無明界。",
    "T26n1537_011:0504b23": "云何受界？謂六受身，即眼觸所生受乃至意",
    "T26n1537_011:0504b24": "觸所生受。是名受界。云何想界？謂六想身，即",
    "T26n1537_011:0504b25": "眼觸所生想乃至意觸所生想，是名想界。云",
    "T26n1537_011:0504b26": "何行界？謂六思身，即眼觸所生思乃至意觸",
    "T26n1537_011:0504b27": "所生思，是名行界。云何識界？謂六識身，即眼",
    "T26n1537_011:0504b28": "識乃至意識，是名識界。",
    "T26n1537_011:0504b29": "云何欲界，謂有諸法欲貪隨增，是名欲界。",
    "T26n1537_011:0504c01": "復次欲界繫十八界、十二處、五蘊，是名欲界。",
    "T26n1537_011:0504c02": "復次下從無間地獄，上至他化自在天，於中",
    "T26n1537_011:0504c03": "所有色受想行識，是名欲界。云何色界？謂有",
    "T26n1537_011:0504c04": "諸法色貪隨增，是名色界。復次色界繫十",
    "T26n1537_011:0504c05": "四界、十處、五蘊，是名色界。復次下從梵眾天，",
    "T26n1537_011:0504c06": "上至色究竟天，於中所有色受想行識，是名",
    "T26n1537_011:0504c07": "色界。云何無色界？謂有諸法無色貪隨增，是",
    "T26n1537_011:0504c08": "名無色界。復次無色界繫三界、二處、四蘊，是",
    "T26n1537_011:0504c09": "名無色界。復次如欲色界，處定建立不相雜",
    "T26n1537_011:0504c10": "亂，非無色界有如是事。然依定生勝劣差別，",
    "T26n1537_011:0504c11": "建立上下。下從空無邊處，上至非想非非想",
    "T26n1537_011:0504c12": "處，於中所有受想行識，是名無色界。云何色",
    "T26n1537_011:0504c13": "界？謂欲、色界，總名色界。云何無色界？謂四",
    "T26n1537_011:0504c14": "無色，是名無色界。云何滅界？謂擇滅、非擇滅，",
    "T26n1537_011:0504c15": "是名滅界。復次諸有色法，總名色界。除擇滅、",
    "T26n1537_011:0504c16": "非擇滅，餘無色法，是名無色界。擇滅、非擇滅，",
    "T26n1537_011:0504c17": "是名滅界。云何過去界？謂過去五蘊，是名過",
    "T26n1537_011:0504c18": "去界。云何未來界？謂未來五蘊，是名未來界。",
    "T26n1537_011:0504c19": "云何現在界？謂現在五蘊，是名現在界。云何",
    "T26n1537_011:0504c20": "劣界。謂不善有覆無記法，是名劣界。云何中",
    "T26n1537_011:0504c21": "界？謂有漏善及無覆無記法，是名中界。云",
    "T26n1537_011:0504c22": "何妙界？謂無漏善法，是名妙界。云何善界？",
    "T26n1537_011:0504c23": "謂善身語業、心心所法、不相應行及擇滅，",
    "T26n1537_011:0504c24": "是名善界。云何不善界？謂不善身語業、心心",
    "T26n1537_011:0504c25": "所法、不相應行，是名不善界。云何無記界？謂",
    "T26n1537_011:0504c26": "無記色、心心所法、不相應行，及虛空、非擇滅，",
    "T26n1537_011:0504c27": "是名無記界。云何學界？謂學五蘊，是名學界。",
    "T26n1537_011:0504c28": "云何無學界？謂無學五蘊，是名無學界。云何",
    "T26n1537_011:0504c29": "非學非無學界？謂有漏五蘊，及虛空、擇滅、非",
    "T26n1537_011:0505a01": "擇滅，是名非學非無學界。",
    "T26n1537_011:0505a02": "云何有漏界，謂有漏五蘊，是名有漏界。云何",
    "T26n1537_011:0505a03": "無漏界？謂無漏五蘊，及虛空、擇滅、非擇滅，是",
    "T26n1537_011:0505a04": "名無漏界。云何有為界？謂五蘊，是名有為界。",
    "T26n1537_011:0505a05": "云何無為界？謂虛空及二滅，是名無為界。嗢",
    "T26n1537_011:0505a06": "拕南曰：",
    "T26n1537_011:0505a07": "界有六十二，　　十八界為初，",
    "T26n1537_011:0505a08": "三六一四種，　　六三兩種二。",
    "T26n1537_011:0505a09": "21 緣起品緣起品第二十一之一",
    "T26n1537_011:0505a10": "一時薄伽梵在室羅筏，住逝多林給孤獨園。",
    "T26n1537_011:0505a11": "爾時世尊告苾芻眾：「吾當為汝宣說緣起、緣",
    "T26n1537_011:0505a12": "已生法，汝應諦聽，極善作意。云何緣起？謂",
    "T26n1537_011:0505a13": "依此有彼有、此生故彼生，謂無明緣行、行緣",
    "T26n1537_011:0505a14": "識、識緣名色、名色緣六處、六處緣觸、觸緣受、",
    "T26n1537_011:0505a15": "受緣愛、愛緣取、取緣有、有緣生、生緣老死，",
    "T26n1537_011:0505a16": "發生愁歎苦憂擾惱，如是便集純大苦蘊。苾",
    "T26n1537_011:0505a17": "芻當知，生緣老死，若佛出世若不出世，如是",
    "T26n1537_011:0505a18": "緣起法住法界，一切如來自然通達，等覺宣",
    "T26n1537_011:0505a19": "說施設建立，分別開示令其顯了，謂生緣",
    "T26n1537_011:0505a20": "老死，如是乃至無明緣行應知亦爾。此中所",
    "T26n1537_011:0505a21": "有法性、法定、法理、法趣，是真、是實、是諦、是如，",
    "T26n1537_011:0505a22": "非妄非虛、非倒非異，是名緣起。云何名為緣",
    "T26n1537_011:0505a23": "已生法？謂無明、行、識、名色、六處、觸、受、愛、取、有、",
    "T26n1537_011:0505a24": "生、老死，如是名為緣已生法。苾芻當知，老死",
    "T26n1537_011:0505a25": "是無常、是有為、是所造作、是緣已生，盡法、沒",
    "T26n1537_011:0505a26": "法、離法、滅法。生、有、取、愛、受、觸、六處、名色、識、行、",
    "T26n1537_011:0505a27": "無明亦爾。苾芻當知，我諸多聞賢聖弟子，於",
    "T26n1537_011:0505a28": "此緣起、緣已生法，能以正慧如實善見、善知、",
    "T26n1537_011:0505a29": "善了、善思惟、善通達，不依前際而起愚惑，謂",
    "T26n1537_011:0505b01": "我於過去世為曾有非有？何等我曾有？云何",
    "T26n1537_011:0505b02": "我曾有？不依後際而起愚惑，謂我於未來世",
    "T26n1537_011:0505b03": "為當有非有？何等我當有？云何我當有。亦不",
    "T26n1537_011:0505b04": "依內而起愚惑，謂何等是我？此我云何？我誰",
    "T26n1537_011:0505b05": "所有？我當有誰？今此有情從何而來？於此",
    "T26n1537_011:0505b06": "處沒當往何所？彼如是知如是見故，所有世",
    "T26n1537_011:0505b07": "間各別見趣，謂我論相應、有情論相應、命者",
    "T26n1537_011:0505b08": "論相應、吉凶論相應，瑩飾防護、執為己有，有",
    "T26n1537_011:0505b09": "苦有礙、有災有熱。彼於爾時得斷遍知，如斷",
    "T26n1537_011:0505b10": "樹根及多羅頂，無復勢力後永不生。所以者",
    "T26n1537_011:0505b11": "何？謂我多聞賢聖弟子，於此緣起、緣已生法",
    "T26n1537_011:0505b12": "能以正慧如實善見、善知、善了、善思惟、善通",
    "T26n1537_011:0505b13": "達故。」時諸苾芻。歡喜敬受。",
    "T26n1537_011:0505b14": "此中緣起、緣已生法，其體雖一而義有異，謂",
    "T26n1537_011:0505b15": "或有緣起非緣已生法、或有緣已生法非緣",
    "T26n1537_011:0505b16": "起、或有緣起亦緣已生法、或有非緣起亦非",
    "T26n1537_011:0505b17": "緣已生法。或有緣起非緣已生法者，無也。或",
    "T26n1537_011:0505b18": "有緣已生法非緣起者，謂無明、行、識、名色、六",
    "T26n1537_011:0505b19": "處、觸、受、愛、取、有、生、老死。或有緣起亦緣已生",
    "T26n1537_011:0505b20": "法者，謂生定能生於老死，如是生支定能為",
    "T26n1537_011:0505b21": "緣、是緣起性及緣已生法性。如是有、取、愛、受、",
    "T26n1537_011:0505b22": "觸、六處、名色、識、行、無明，應知亦爾。非緣起非",
    "T26n1537_011:0505b23": "緣已生法者，謂除前相。又生緣老死者，謂此",
    "T26n1537_011:0505b24": "生支雖異生異滅，而緣起理恒時決定。若",
    "T26n1537_011:0505b25": "過去生非老死緣者，應未來生亦非老死緣。",
    "T26n1537_011:0505b26": "若未來生非老死緣者，應過去生亦非老死",
    "T26n1537_011:0505b27": "緣。若過去生非老死緣者，應現在生亦非老",
    "T26n1537_011:0505b28": "死緣。若現在生非老死緣者，應過去生亦非",
    "T26n1537_011:0505b29": "老死緣。若未來生非老死緣者，應現在生亦",
    "T26n1537_011:0505c01": "非老死緣。若現在生非老死緣者，應未來生",
    "T26n1537_011:0505c02": "亦非老死緣。若佛出世時生非老死緣者，應",
    "T26n1537_011:0505c03": "佛不出世時生亦非老死緣。若佛不出世時",
    "T26n1537_011:0505c04": "生非老緣者，應佛出世時生亦非老緣。若緣",
    "T26n1537_011:0505c05": "起理有顛倒者，應成二分，不決定故。應可破",
    "T26n1537_011:0505c06": "壞，理雜亂故。若爾，不應施設緣起，佛不應說",
    "T26n1537_011:0505c07": "生緣老死。然佛所說生緣老死，理趣決定，去",
    "T26n1537_011:0505c08": "來今世、有佛無佛曾無改轉，法性恒然，不",
    "T26n1537_011:0505c09": "隱不沒、不傾不動，其理湛然。前聖後聖同所",
    "T26n1537_011:0505c10": "遊履，是真是實、是諦是如，非妄非虛、非倒",
    "T26n1537_011:0505c11": "非異。是故佛說生緣老死，如是有、取、愛、受、觸、",
    "T26n1537_011:0505c12": "六處、名色、識、行、無明緣行亦爾。",
    "T26n1537_011:0505c13": "復次無明緣行者，云何無明？謂於前際無知、",
    "T26n1537_011:0505c14": "後際無知、前後際無知，於內無知、外無知、",
    "T26n1537_011:0505c15": "內外無知，於業無知、異熟無知、業異熟無知，",
    "T26n1537_011:0505c16": "於善作業無知、惡作業無知、善惡作業無知，",
    "T26n1537_011:0505c17": "於因無知、因所生法無知，於佛法僧無知、於",
    "T26n1537_011:0505c18": "苦集滅道無知、於善不善法無知、於有罪無",
    "T26n1537_011:0505c19": "罪法無知、於應脩不應脩法無知、於下劣勝",
    "T26n1537_011:0505c20": "妙法無知、於黑白法無知、於有敵對法無知、",
    "T26n1537_011:0505c21": "於緣生無知、於六觸處如實無知。如是無知",
    "T26n1537_011:0505c22": "無見、非現觀、黑闇愚癡、無明盲冥、罩網纏",
    "T26n1537_011:0505c23": "裏、頑騃渾濁、障蓋發盲、發無明、發無智、",
    "T26n1537_011:0505c24": "發劣慧、障礙善品令不涅槃、無明漏、無明瀑",
    "T26n1537_011:0505c25": "流、無明軛、無明毒根、無明毒莖、無明毒枝、",
    "T26n1537_011:0505c26": "無明毒葉、無明毒花、無明毒果，癡等癡極癡",
    "T26n1537_011:0505c27": "欣等欣極欣、癡類癡生，總名無明。云何",
    "T26n1537_011:0505c28": "無明緣行？謂世尊說：苾芻當知，無明為因、無",
    "T26n1537_011:0505c29": "明為緣故，貪瞋癡起。此貪瞋癡性，是名無明",
    "T26n1537_011:0506a01": "緣行。復次如世尊說：苾芻當知，無明為前行、",
    "T26n1537_011:0506a02": "無明為幖幟故，起無量種惡不善法，謂無慚",
    "T26n1537_011:0506a03": "無愧等。由無慚無愧故起諸邪見，由邪見故",
    "T26n1537_011:0506a04": "起邪思惟，由邪思惟故起邪語，由邪語故起",
    "T26n1537_011:0506a05": "邪業，由邪業故起邪命，由邪命故起邪勤，由",
    "T26n1537_011:0506a06": "邪勤故起邪念，由邪念故起邪定。此邪見、邪",
    "T26n1537_011:0506a07": "思惟、邪語、邪業、邪命、邪勤、邪念、邪定，是名無",
    "T26n1537_011:0506a08": "明緣行。復次如世尊說：苾芻當知，起無量種",
    "T26n1537_011:0506a09": "惡不善法，一切皆以無明為根、無明為集、是",
    "T26n1537_011:0506a10": "無明類、從無明生。墮無明趣者，不如實知善",
    "T26n1537_011:0506a11": "不善法、有罪無罪法、應脩不應脩法、下劣勝",
    "T26n1537_011:0506a12": "妙法、黑白法、有敵對法、緣生諸法。不如實知",
    "T26n1537_011:0506a13": "此諸法故，便起邪見邪思惟乃至邪念邪定，",
    "T26n1537_011:0506a14": "是名無明緣行。復次《瓮喻經》中佛作是說：無",
    "T26n1537_011:0506a15": "明為緣，造福、非福及不動行。云何福行？謂有",
    "T26n1537_011:0506a16": "漏善身業語業、心心所法、不相應行。如是諸",
    "T26n1537_011:0506a17": "行，長夜能招可愛可樂可欣可意諸異熟果，",
    "T26n1537_011:0506a18": "此果名福亦名福果。以是福業異熟果故，是",
    "T26n1537_011:0506a19": "名福行。云何非福行？謂諸不善身業語業、心",
    "T26n1537_011:0506a20": "心所法、不相應行。如是諸行，長夜能招不可",
    "T26n1537_011:0506a21": "愛不可樂不可欣不可意諸異熟果，此果名",
    "T26n1537_011:0506a22": "非福，亦名非福果。是非福業異熟果故，是名",
    "T26n1537_011:0506a23": "非福行。云何不動行？謂四無色定。諸有漏善，",
    "T26n1537_011:0506a24": "是名不動行。云何無明為緣造非福行？謂有",
    "T26n1537_011:0506a25": "一類，由貪瞋癡纏縛心故，造身語意三種惡",
    "T26n1537_011:0506a26": "行。此三惡行名非福行。由此因緣，身壞命",
    "T26n1537_011:0506a27": "終墮於地獄，於彼復造非福行等，是名無明",
    "T26n1537_011:0506a28": "為緣造非福行。如說地獄，傍生、鬼界應知亦",
    "T26n1537_011:0506a29": "爾。云何無明為緣造福行？謂有一類，於人趣",
    "T26n1537_011:0506b01": "樂繫心悕求，彼作是念：「願我當生人趣同分，",
    "T26n1537_011:0506b02": "與諸人眾同受快樂。」因此悕求，造能感人趣",
    "T26n1537_011:0506b03": "身語意妙行。此三妙行名為福行。由此因緣，",
    "T26n1537_011:0506b04": "身壞命終生於人趣，與諸人眾同受快樂，於",
    "T26n1537_011:0506b05": "彼復造諸福行等，是名無明為緣造福行。有",
    "T26n1537_011:0506b06": "不繫心悕求人樂，但由無明蔽動心故，造",
    "T26n1537_011:0506b07": "身語意三種妙行。此三妙行名為福行。由",
    "T26n1537_011:0506b08": "此因緣，身壞命終生於人趣，於彼復造諸",
    "T26n1537_011:0506b09": "福行等，是名無明為緣造福行。如說人趣，",
    "T26n1537_011:0506b10": "四大王眾天、三十三天、夜摩天、覩史多",
    "T26n1537_011:0506b11": "天、樂變化天、他化自在天應知亦爾。復有",
    "T26n1537_011:0506b12": "一類，於梵眾天繫心悕求，彼作是念：「願我當",
    "T26n1537_011:0506b13": "生梵眾天眾同分中。」因此悕求勤修加行，離",
    "T26n1537_011:0506b14": "欲惡不善法，有尋有伺，離生喜樂，初靜慮具",
    "T26n1537_011:0506b15": "足住。於此定中，諸身律儀、語律儀、命清淨，",
    "T26n1537_011:0506b16": "名為福行。由此因緣，身壞命終生梵眾天眾",
    "T26n1537_011:0506b17": "同分中，於彼復造諸福行等，是名無明為緣",
    "T26n1537_011:0506b18": "造福行。有不繫心悕求生彼，但由無明蔽動",
    "T26n1537_011:0506b19": "心故，勤修加行，離欲惡不善法，有尋有伺，離",
    "T26n1537_011:0506b20": "生喜樂，初靜慮具足住。於此定中，諸身律儀、",
    "T26n1537_011:0506b21": "語律儀、命清淨名為福行。由此因緣，身壞命",
    "T26n1537_011:0506b22": "終生梵眾天眾同分中，於彼復造諸福行等，",
    "T26n1537_011:0506b23": "是名無明為緣造福行。如說梵眾天，梵輔天、",
    "T26n1537_011:0506b24": "大梵天、少光天、無量光天、極光淨天、少淨",
    "T26n1537_011:0506b25": "天、無量淨天、遍淨天、無雲天、福生天、廣果",
    "T26n1537_011:0506b26": "天，隨其所應廣說亦爾。復有一類，於無想",
    "T26n1537_011:0506b27": "天繫心悕求，彼作是念：「願我當生無想天",
    "T26n1537_011:0506b28": "眾同分中。」因此悕求勤修加行，思惟諸想是",
    "T26n1537_011:0506b29": "麁苦障，思惟無想是靜妙離。由此思惟，能滅",
    "T26n1537_011:0506c01": "諸想安住無想。彼諸想滅住無想時，名無想",
    "T26n1537_011:0506c02": "定。入此定時，諸身律儀、語律儀、命清淨，名",
    "T26n1537_011:0506c03": "為福行。由此因緣，身壞命終生無想天眾同",
    "T26n1537_011:0506c04": "分中，於彼亦能造少福行，是名無明為緣造",
    "T26n1537_011:0506c05": "福行。有不繫心悕求生彼，但由無明蔽動心",
    "T26n1537_011:0506c06": "故，勤修加行，思惟諸想是麁苦障，思惟無想",
    "T26n1537_011:0506c07": "是靜妙離。由此思惟，能滅諸想安住無想。彼",
    "T26n1537_011:0506c08": "諸想滅住無想時，名無想定。入此定時，諸身",
    "T26n1537_011:0506c09": "律儀、語律儀、命清淨，名為福行。由此因緣，",
    "T26n1537_011:0506c10": "身壞命終生無想天眾同分中，於彼亦能造",
    "T26n1537_011:0506c11": "少福行，是名無明為緣造福行。云何無明為",
    "T26n1537_011:0506c12": "緣造不動行？謂有一類，於空無邊處天繫心",
    "T26n1537_011:0506c13": "悕求，彼作是念：「願我當生空無邊處天眾同",
    "T26n1537_011:0506c14": "分中。」因此悕求勤修加行，超諸色想滅有對",
    "T26n1537_011:0506c15": "想，不思惟種種想入無邊空，空無邊處具足",
    "T26n1537_011:0506c16": "住。於此定中，諸思等思現前等思已思當思、",
    "T26n1537_011:0506c17": "思性思類、造心意業，名不動行。由此因緣，身",
    "T26n1537_011:0506c18": "壞命終生空無邊處天眾同分中，於彼復能",
    "T26n1537_011:0506c19": "造不動行，是名無明為緣造不動行。有不繫",
    "T26n1537_011:0506c20": "心悕求生彼，但由無明蔽動心故勤修加行，",
    "T26n1537_011:0506c21": "超諸色想滅有對想，不思惟種種想入無邊",
    "T26n1537_011:0506c22": "空，空無邊處具足住。於此定中，諸思等思現",
    "T26n1537_011:0506c23": "前等思已思當思、思性思類、造心意業，名",
    "T26n1537_011:0506c24": "不動行。由此因緣，身壞命終生空無邊處天",
    "T26n1537_011:0506c25": "眾同分中，於彼復能造不動行，是名無明為",
    "T26n1537_011:0506c26": "緣造不動行。如說空無邊處，識無邊處、無",
    "T26n1537_011:0506c27": "所有處、非想非非想處應知亦爾。如是諸",
    "T26n1537_011:0506c28": "行，無明為緣、無明為依、無明為建立故，起",
    "T26n1537_011:0506c29": "等起、生等生、聚集出現，故名無明緣行。云",
    "T26n1537_011:0507a01": "何行緣識？謂有一類，貪瞋癡俱生思為緣故，",
    "T26n1537_011:0507a02": "起貪瞋癡俱生諸識，是名行緣識。復有一類，",
    "T26n1537_011:0507a03": "無貪無瞋無癡俱生思為緣故，起無貪無瞋",
    "T26n1537_011:0507a04": "無癡俱生諸識，是名行緣識。復次眼及色為",
    "T26n1537_011:0507a05": "緣生眼識，此中眼是內有為行，色為外緣生",
    "T26n1537_011:0507a06": "眼識，是名行緣識。乃至意及法為緣生意識，",
    "T26n1537_011:0507a07": "此中意是內有為行，法為外緣生意識，是名",
    "T26n1537_011:0507a08": "行緣識。復次《瓮喻經》中佛作是說：造福非福",
    "T26n1537_011:0507a09": "不動行已，有隨福非福不動識。云何造非福",
    "T26n1537_011:0507a10": "行已有隨非福識？謂有一類，由貪瞋癡纏縛",
    "T26n1537_011:0507a11": "心故，造身語意三種惡行。此三惡行名非福",
    "T26n1537_011:0507a12": "行。由此因緣，身壞命終墮於地獄，於彼起",
    "T26n1537_011:0507a13": "識，是名造非福行已有隨非福識。如說地獄，",
    "T26n1537_011:0507a14": "傍生、鬼界應知亦爾。云何造福行已有隨福",
    "T26n1537_011:0507a15": "識？謂有一類，於人趣樂繫心悕求，彼作是念：",
    "T26n1537_011:0507a16": "「願我當生人趣同分，與諸人眾同受快樂。」因",
    "T26n1537_011:0507a17": "此悕求，造能感人趣身語意妙行。此三妙行",
    "T26n1537_011:0507a18": "名為福行。由此因緣，身壞命終生於人趣，於",
    "T26n1537_011:0507a19": "彼起識，是名造福行已有隨福識。有不繫心",
    "T26n1537_011:0507a20": "悕求人樂，但由無明蔽動心故，造身語意三",
    "T26n1537_011:0507a21": "種妙行。此三妙行名為福行。由此因緣，身",
    "T26n1537_011:0507a22": "壞命終生於人趣，於彼起識，是名造福行已",
    "T26n1537_011:0507a23": "有隨福識。如說人趣，四大王眾天乃至他化",
    "T26n1537_011:0507a24": "自在天應知亦爾。復有一類，於梵眾天繫心",
    "T26n1537_011:0507a25": "悕求，彼作是念：「願我當生梵眾天眾同分中。」",
    "T26n1537_011:0507a26": "因此悕求勤修加行，離欲惡不善法，有尋有",
    "T26n1537_011:0507a27": "伺，離生喜樂，初靜慮具足住。於此定中，諸",
    "T26n1537_011:0507a28": "身律儀、語律儀、命清淨，名為福行。由此因緣，",
    "T26n1537_011:0507a29": "身壞命終生梵眾天眾同分中，於彼起識，是",
    "T26n1537_011:0507b01": "名造福行已有隨福識。有不繫心悕求生彼，",
    "T26n1537_011:0507b02": "但由無明蔽動心故勤修加行，離欲惡不善",
    "T26n1537_011:0507b03": "法乃至命清淨，名為福行。由此因緣，身壞",
    "T26n1537_011:0507b04": "命終生梵眾天眾同分中，於彼起識，是名造",
    "T26n1537_011:0507b05": "福行已有隨福識。如說梵眾天，梵輔天乃至",
    "T26n1537_011:0507b06": "無想天應知亦爾。云何造不動行已有隨不",
    "T26n1537_011:0507b07": "動識？謂有一類，於空無邊處天繫心悕求，彼",
    "T26n1537_011:0507b08": "作是念：「願我當生空無邊處天眾同分中。」因",
    "T26n1537_011:0507b09": "此欣求勤修加行，超諸色想滅有對想，不思",
    "T26n1537_011:0507b10": "惟種種想入無邊空，空無邊處具足住。於此",
    "T26n1537_011:0507b11": "定中，諸思等思現前等思已思當思、思性思",
    "T26n1537_011:0507b12": "類、造心意業，名不動行。由此因緣，身壞命",
    "T26n1537_011:0507b13": "終生空無邊處天眾同分中，於彼起識，是名",
    "T26n1537_011:0507b14": "造不動行已有隨不動識。有不繫心悕求生",
    "T26n1537_011:0507b15": "彼，但由無明蔽動心故勤修加行，超諸色想",
    "T26n1537_011:0507b16": "乃至造心意業，名不動行。由此因緣，身壞命",
    "T26n1537_011:0507b17": "終生空無邊處天眾同分中，於彼起識，是名",
    "T26n1537_011:0507b18": "造不動行已有隨不動識。如說空無邊處天，",
    "T26n1537_011:0507b19": "乃至非想非非想天應知亦爾。如是諸識，行",
    "T26n1537_011:0507b20": "為緣、行為依、行為建立故，起等起、生等生、聚",
    "T26n1537_011:0507b21": "集出現，故名行緣識。云何識緣名色？謂有一",
    "T26n1537_011:0507b22": "類，貪瞋癡俱生識為緣故，起貪瞋癡俱生身",
    "T26n1537_011:0507b23": "業語業，名為色；即彼所生受想行識，名為名，",
    "T26n1537_011:0507b24": "是名識緣名色。復有一類，無貪無瞋無癡俱",
    "T26n1537_011:0507b25": "生識為緣故，起無貪無瞋無癡俱生身業語",
    "T26n1537_011:0507b26": "業，名為色；即彼所生受想行識，名為名，是名",
    "T26n1537_011:0507b27": "識緣名色。復次《教誨那地迦經》中佛作是說：",
    "T26n1537_011:0507b28": "若那地迦所愛親友變壞離散，便生愁歎苦",
    "T26n1537_011:0507b29": "憂擾惱。此愁俱生識為緣故，起愁俱生身業",
    "T26n1537_011:0507c01": "語業，名為色；即彼所生受想行識，名為名，",
    "T26n1537_011:0507c02": "是名識緣名色。復次《教誨頗勒窶那經》中佛",
    "T26n1537_011:0507c03": "作是說：頗勒窶那！識為食故，後有生起。此識",
    "T26n1537_011:0507c04": "云何，謂健達縛最後心。心意識增長堅住，",
    "T26n1537_011:0507c05": "未斷未遍知、未滅未變吐，此識無間於母胎",
    "T26n1537_011:0507c06": "中與羯剌藍自體和合。此羯剌藍自體和合，",
    "T26n1537_011:0507c07": "名為色；即彼所生受想行識，名為名，是名識",
    "T26n1537_011:0507c08": "緣名色。復次《教誨莎底經》中佛作是說：三事",
    "T26n1537_011:0507c09": "和合，入母胎藏。云何為三，謂父母和合俱起",
    "T26n1537_011:0507c10": "染心，其母是時調適，及健達縛正現在前，如",
    "T26n1537_011:0507c11": "是三事和合，入母胎藏。此中健達縛最後心",
    "T26n1537_011:0507c12": "意識增長堅住，未斷未遍知、未滅未變吐。此",
    "T26n1537_011:0507c13": "識無間入母胎藏，此所託胎，名為色；即彼所",
    "T26n1537_011:0507c14": "生受想行識，名為名，是名識緣名色。復次《大",
    "T26n1537_011:0507c15": "因緣經》中尊者慶喜問佛：「名色為有緣不？」佛",
    "T26n1537_011:0507c16": "言：「有緣，此緣謂識。」佛告慶喜：「識若不入母胎",
    "T26n1537_011:0507c17": "藏者，名色得成羯剌藍不？」阿難陀曰：「不也。世",
    "T26n1537_011:0507c18": "尊！」「識若不入母胎藏者，名色得生此界中不？」",
    "T26n1537_011:0507c19": "「不也。世尊！」「識若初時已斷壞者，後時名色得",
    "T26n1537_011:0507c20": "增長不？」「不也。世尊！」「識若全無，為可施設有名",
    "T26n1537_011:0507c21": "色不？」「不也。世尊！」「是故慶喜！一切名色，皆識為",
    "T26n1537_011:0507c22": "緣，是名識緣名色。」如是名色，識為緣、識為",
    "T26n1537_011:0507c23": "依、識為建立故，起等起、生等生、聚集出現，",
    "T26n1537_011:0507c24": "故名識緣名色。",
    "T26n1537_011:0507c25": "云何名色緣識？謂眼色為緣生眼識。此中眼",
    "T26n1537_011:0507c26": "及色，名為色；即彼所生受想行識，名為名。於",
    "T26n1537_011:0507c27": "中作意等能助生眼識，是名名色緣識。乃至",
    "T26n1537_011:0507c28": "意法為緣生意識，此中諸意識所了色，名為",
    "T26n1537_011:0507c29": "色；即彼所生受想行識，名為名。於中作意等",
    "T26n1537_011:0508a01": "能助生意識，是名名色緣識。復次《教誨頗勒",
    "T26n1537_011:0508a02": "窶那經》中佛作是說：頗勒窶那！識為食故，後",
    "T26n1537_011:0508a03": "有生起。此識云何？謂健達縛。廣說乃至與羯",
    "T26n1537_011:0508a04": "剌藍自體和合。此羯剌藍自體和合，名為色；",
    "T26n1537_011:0508a05": "即彼所生受想行識，名為名。爾時非理作意",
    "T26n1537_011:0508a06": "俱生名色為緣起俱生識，是名名色緣識。復",
    "T26n1537_011:0508a07": "次《教誨莎底經》中佛作是說：三事和合入母",
    "T26n1537_011:0508a08": "胎藏，廣說乃至此識無間入母胎藏。此所託",
    "T26n1537_011:0508a09": "胎，名為色；即彼所生受想行識，名為名。爾時",
    "T26n1537_011:0508a10": "非理作意俱生名色為緣起俱生識，是名名",
    "T26n1537_011:0508a11": "色緣識。復有一類，由貪瞋癡纏縛心故，造身",
    "T26n1537_011:0508a12": "語意三種惡行。此中身語惡行，名為色；意惡",
    "T26n1537_011:0508a13": "行，名為名。由此惡行名色為緣，身壞命終",
    "T26n1537_011:0508a14": "墮於地獄，於彼起識，是名名色緣識。如說地",
    "T26n1537_011:0508a15": "獄，傍生、鬼界應知亦爾。復有一類，於人趣",
    "T26n1537_011:0508a16": "樂繫心悕求，因此悕求造能感人趣身語",
    "T26n1537_011:0508a17": "意妙行。此中身語妙行，名為色；意妙行，名為",
    "T26n1537_011:0508a18": "名。由此妙行名色為緣，身壞命終生於人",
    "T26n1537_011:0508a19": "趣，於彼起識，是名名色緣識。有不繫心希求",
    "T26n1537_011:0508a20": "人樂，但由無明蔽動心故，造身語意三種妙",
    "T26n1537_011:0508a21": "行。此中身語妙行，名為色；意妙行，名為名。",
    "T26n1537_011:0508a22": "由此妙行名色為緣，身壞命終生於人趣，於",
    "T26n1537_011:0508a23": "彼起識，是名名色緣識。如說人趣，四大王眾",
    "T26n1537_011:0508a24": "天乃至他化自在天應知亦爾。復有一類，",
    "T26n1537_011:0508a25": "於梵眾天繫心希求，因此希求勤修加行，離",
    "T26n1537_011:0508a26": "欲惡不善法乃至初靜慮具足住。於此定中，",
    "T26n1537_011:0508a27": "諸身律儀、語律儀、命清淨，名為色；即彼所生",
    "T26n1537_011:0508a28": "受想行識，名為名。由此為緣，身壞命終生梵",
    "T26n1537_011:0508a29": "眾天眾同分中，於彼起識，是名名色緣識。如",
    "T26n1537_011:0508b01": "說梵眾天，梵輔天乃至非想非非想處，隨其",
    "T26n1537_011:0508b02": "所應當知亦爾。復次《大因緣經》中尊者慶喜",
    "T26n1537_011:0508b03": "問佛：「諸識為有緣不？」佛言：「有緣，此謂名色。」佛",
    "T26n1537_011:0508b04": "告慶喜：「若無名色，諸識轉不？」阿難陀曰：「不也。",
    "T26n1537_011:0508b05": "世尊！」「若無名色為所依止，後世所受生老死",
    "T26n1537_011:0508b06": "識為得生不？」「不也。世尊！」「若諸名色都無所",
    "T26n1537_011:0508b07": "有，為可施設有諸識不？」「不也。世尊！」「是故慶喜！",
    "T26n1537_011:0508b08": "諸識皆以名色為緣，是名名色緣識。」如是諸",
    "T26n1537_011:0508b09": "識，名色為緣、名色為依、名色為建立故，起",
    "T26n1537_011:0508b10": "等起、生等生、聚集出現，故名名色緣識。",
    "T26n1537_011:0508b11": "云何名色緣六處？謂有一類，為寒所逼希求",
    "T26n1537_011:0508b12": "於暖，得好暖故，便起身中暖俱大種。此中若",
    "T26n1537_011:0508b13": "暖若暖俱大種，名為色；即彼所生受想行識，",
    "T26n1537_011:0508b14": "名為名。由此名色，眼耳鼻舌身及意根皆得",
    "T26n1537_011:0508b15": "增長，是名名色緣六處。為熱所逼希求於冷，",
    "T26n1537_011:0508b16": "應知亦爾。復有一類，為飢所逼希求於食，得",
    "T26n1537_011:0508b17": "好食故，便起身中食俱大種。此中若食若食",
    "T26n1537_011:0508b18": "俱大種，名為色；即彼所生受想行識，名為名。",
    "T26n1537_011:0508b19": "由此名色六根增長，是名名色緣六處。復有",
    "T26n1537_011:0508b20": "一類，為渴所逼希求於飲，得好飲故，便起",
    "T26n1537_011:0508b21": "身中飲俱大種。此中若飲若飲俱大種，名為",
    "T26n1537_011:0508b22": "色；即彼所生受想行識，名為名。由此名色",
    "T26n1537_011:0508b23": "六根增長，是名名色緣六處。復有一類，勞倦",
    "T26n1537_011:0508b24": "所逼希求止息、按摩睡眠，由遂意故，便起身",
    "T26n1537_011:0508b25": "中彼俱大種。此中若按摩等、若彼俱大種，名",
    "T26n1537_011:0508b26": "為色；即彼所生受想行識，名為名。由此名色",
    "T26n1537_011:0508b27": "六根增上，是名名色緣六處。復有一類，於盛",
    "T26n1537_011:0508b28": "熱時熱渴所逼，入清涼池恣意飲浴，便起身",
    "T26n1537_011:0508b29": "中彼俱大種。此中若清冷水、若彼俱大種，名",
    "T26n1537_011:0508c01": "為色；即彼所生受想行識，名為名。由此名色",
    "T26n1537_011:0508c02": "六根增長，是名名色緣六處。復次《教誨頗勒",
    "T26n1537_011:0508c03": "窶那經》中佛作是說：頗勒窶那！識為食故，後",
    "T26n1537_011:0508c04": "有生起。此識云何？謂健達縛。廣說乃至與羯",
    "T26n1537_011:0508c05": "剌藍自體和合。此羯剌藍自體和合，名為色；",
    "T26n1537_011:0508c06": "即彼所生受想行識，名為名。爾時非理作意",
    "T26n1537_011:0508c07": "俱生名色為緣，母胎藏中六根生起，是名名",
    "T26n1537_011:0508c08": "色緣六處。復次《教誨莎底經》中佛作是說：三",
    "T26n1537_011:0508c09": "事和合入母胎藏，廣說乃至此識無間入",
    "T26n1537_011:0508c10": "母胎藏。此所託胎，名為色；即彼所生受想行",
    "T26n1537_011:0508c11": "識，名為名。爾時非理作意俱生名色為緣，母",
    "T26n1537_011:0508c12": "胎藏中六根生起，是名名色緣六處。復有",
    "T26n1537_011:0508c13": "一類，由貪瞋癡纏縛心故，造身語意三種惡",
    "T26n1537_011:0508c14": "行。此中身語惡行，名為色；意惡行，名為名。",
    "T26n1537_011:0508c15": "由此惡行名色為緣，身壞命終墮於地獄六",
    "T26n1537_011:0508c16": "根生起，是名名色緣六處。如說地獄，傍生、",
    "T26n1537_011:0508c17": "鬼界應知亦爾。復有一類，於人趣樂繫心",
    "T26n1537_011:0508c18": "希求，因此希求造能感人趣身語意妙行。此",
    "T26n1537_011:0508c19": "中身語妙行，名為色；意妙行，名為名。由此",
    "T26n1537_011:0508c20": "妙行名色為緣，身壞命終生於人趣六根生",
    "T26n1537_011:0508c21": "起，是名名色緣六處。如說人趣，四大王眾",
    "T26n1537_011:0508c22": "天乃至他化自在天應知亦爾。復有一類，",
    "T26n1537_011:0508c23": "於梵眾天繫心希求，因此希求勤修加行，離",
    "T26n1537_011:0508c24": "欲惡不善法乃至初靜慮具足住。於此定中，",
    "T26n1537_011:0508c25": "諸身律儀、語律儀、命清淨，名為色；即彼所生",
    "T26n1537_011:0508c26": "受想行識，名為名。由此為緣，身壞命終生梵",
    "T26n1537_011:0508c27": "眾天眾同分中六根生起，是名名色緣六處。",
    "T26n1537_011:0508c28": "如說梵眾天，梵輔天乃至非想非非想處天，",
    "T26n1537_011:0508c29": "隨其所應當知亦爾。是名名色緣六處。如是",
    "T26n1537_011:0509a01": "六處，名色為緣、名色為依、名色為建立故，",
    "T26n1537_011:0509a02": "起等起、生等生、聚集出現，故名名色緣六",
    "T26n1537_011:0509a03": "處。",
    "T26n1537_011:0509a04": "說一切有部法蘊足論卷第十一"
}