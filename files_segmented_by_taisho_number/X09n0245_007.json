{
    "X09n0245_007:0602c08": "圓覺經大疏釋義鈔卷第七(之上)(始法空章中終世間諸法)",
    "X09n0245_007:0602c09": "終南山草堂寺沙門　宗密撰",
    "X09n0245_007:0602c10": "疏第二法空中。二一略銷文。云此非色滅空者。淨名",
    "X09n0245_007:0602c11": "經也。緣生即空。中論偈意也。餘皆可知。二然法空中。",
    "X09n0245_007:0602c12": "廣釋義。於中四。一舉意。二所言下標宗。(外者心外實有之法)三",
    "X09n0245_007:0602c13": "凡夫者下牒釋。四如上執下結名。三中二。一境空。二",
    "X09n0245_007:0602c14": "心空。境中二。一凡夫。二宗計。凡中四。一敘能。(有情)所(心外",
    "X09n0245_007:0602c15": "實法)計執。二約倒正明空。三牒釋空義。四結理勸修。初",
    "X09n0245_007:0602c16": "中四生六趣。至下彌勒章中當釋。未必師承者。不妨",
    "X09n0245_007:0602c17": "或亦因世人倒執巧智。妄說心外之法。生起因由。禍",
    "X09n0245_007:0602c18": "福之理。令後幼稚之流展轉相習。亦似涉師承之義",
    "X09n0245_007:0602c19": "故。今但云未必。未必之言。含兩勢也。問上開凡夫及",
    "X09n0245_007:0602c20": "宗計二章。然已自揀訖。此中何不但言不因師承。答",
    "X09n0245_007:0602c21": "然此類。但是習俗生常。又不成典教。未為世訓故。不",
    "X09n0245_007:0602c22": "同後儒道宗計也。無始俱生者。法執有俱生分別二",
    "X09n0245_007:0602c23": "種。此是俱生。後宗計者即是分別。分別俱生之義。如",
    "X09n0245_007:0602c24": "別卷說。力有餘者。亦任撿敘。不敘亦好。觸向皆執心",
    "X09n0245_007:0603a01": "心所之有緣慮愛惡(去聲)執色聲等有變礙好惡(入聲)。▲",
    "X09n0245_007:0603a02": "疏所執下。二約倒(情也)正(理也)明空也。",
    "X09n0245_007:0603a03": "疏情有下。三牒釋空義。文二。一敘情有。次破倒情。二",
    "X09n0245_007:0603a04": "顯理無。以成正覺。初中又二。一釋。二結。一中二。一直",
    "X09n0245_007:0603a05": "釋。唯識本偈云。由假說我法。有種種相轉。彼依識所",
    "X09n0245_007:0603a06": "變。據彼疏釋二種假中。今當世間無體隨情假也。故",
    "X09n0245_007:0603a07": "當情有。(餘一是聖教施設假)但是情想所變似有故。如夢所見",
    "X09n0245_007:0603a08": "物。已如前釋。起信者。文云。一切諸法。唯依妄念而有",
    "X09n0245_007:0603a09": "差別。(唯是妄情所作。本來無實。如病眼見空華等)若離心念。則無一切境",
    "X09n0245_007:0603a10": "界之相。(疑云。何以得知依妄念生。釋云。此聖智無妄。既無此境即知定從妄生)注云心",
    "X09n0245_007:0603a11": "等生者。亦是起信也。此在列釋五意訖。後結蹄心云。",
    "X09n0245_007:0603a12": "是故三界虗偽唯心所作。(順結也。三界是前一心。隨無明動。作五種識故故說",
    "X09n0245_007:0603a13": "三界唯心轉也。虗偽之狀。雖有種種。然窮其因緣。唯心所作)離心則無六塵境界。",
    "X09n0245_007:0603a14": "(反結也。離彼現識。則無塵境。反驗塵境唯是心也)此義云何。(現有塵境。云何唯心)以一",
    "X09n0245_007:0603a15": "切法皆從心起。(以一切法皆是此心。隨熏所起。更無異體。故說唯心。又疑云。何以此心作",
    "X09n0245_007:0603a16": "諸法耶。故下釋云)妄念而生(由忘念熏故。生起諸法也)一切分別。分別自",
    "X09n0245_007:0603a17": "心。(境界唯識。無外實法。是故分別。但分別自心此一句顯無塵唯識義)心不見心。(既塵無相。",
    "X09n0245_007:0603a18": "識不自緣。是故無塵識不生也)無相可得。(能所俱寂也。攝論云。無有少法能取少法)當知",
    "X09n0245_007:0603a19": "世間一切境界。皆依眾生無明(根本)妄心。(業識)而得住持。",
    "X09n0245_007:0603a20": "(以一切境由此而成。若無明未盡已還。此識住持。境界不息。此則結相〔為〕心也)是故一切法。",
    "X09n0245_007:0603a21": "如鏡中像。無體可得。(離心之外無體。又即心故無體。又疑云。既其無體。何以宛然顯",
    "X09n0245_007:0603a22": "現故下釋云)唯心虗妄。(此並真心之上虗妄顯現。何處有體而可得取問何以得知心上顯",
    "X09n0245_007:0603a23": "現。下答云)以心生則種種法生心滅則種種法滅故。(反驗唯心",
    "X09n0245_007:0603a24": "顯現成妄也。以心生法生等。故知也。此中以無明力不覺心動。乃至現一切境等故言心生種種法生此則心",
    "X09n0245_007:0603b01": "隨熏動。故云生也。若無明滅境界隨滅諸識分別皆是滅無餘故。言心滅則種種法滅。此則心源還淨。故云滅",
    "X09n0245_007:0603b02": "也。既心隨不覺。妄現諸境。即驗諸境唯心無體也。今疏但引心生法生等。取唯心之文顯也。其義並在鈔中須",
    "X09n0245_007:0603b03": "具釋之)疏二十唯識云者。最初偈。便是論宗。長行釋云。",
    "X09n0245_007:0603b04": "初句立義。謂但有內心。無色香等外諸境界。問以何",
    "X09n0245_007:0603b05": "驗知色等法無但內心妄見。次句答云。以無塵妄見。",
    "X09n0245_007:0603b06": "謂畢竟無色等境界。但有內心。妄生分別。能見諸境。",
    "X09n0245_007:0603b07": "(釋破半云)譬如人目。或有翳熱氣病等。是故。於空中。妄見",
    "X09n0245_007:0603b08": "種種諸事毛輪第二月及夢幻乾城等。(長行〔淥〕山喻則毛月也)",
    "X09n0245_007:0603b09": "實無前事。但虗妄見。而有受用。色香觸等。外諸境界。",
    "X09n0245_007:0603b10": "皆亦如是。無始世來。內心倒惑。妄見有用。▲疏問若",
    "X09n0245_007:0603b11": "無下。二通難也。亦皆是彼論文。但引之撮要耳。文六。",
    "X09n0245_007:0603b12": "一能所見不不齊難。二夢鬼見不不齊答三。法喻有用",
    "X09n0245_007:0603b13": "無用難。四喻中亦有妄用答。五法喻有體無體難。六",
    "X09n0245_007:0603b14": "法中悟亦無體答。初中。彼先有偈云。若但心無塵。離",
    "X09n0245_007:0603b15": "外境妄見。處時定不定。人及所作事。今疏但是彼長",
    "X09n0245_007:0603b16": "行。釋此偈之文。以偈文義隱。故不引之。今難出之。令",
    "X09n0245_007:0603b17": "知講時亦不須引。文中二。一一能望多所不齊。二多",
    "X09n0245_007:0603b18": "能望一處不齊。今初也。時處等者。若就時難。應云。晝",
    "X09n0245_007:0603b19": "無日輪。但妄見者。夜無曰輪。亦應妄見。或冬時應見",
    "X09n0245_007:0603b20": "華葉榮茂。夏時應見霜雪凝凍等。約處難者。應云。空",
    "X09n0245_007:0603b21": "中無日輪。但妄見者。地上無日輪。亦應於地上妄見。",
    "X09n0245_007:0603b22": "或脊後皆見眉眼等。故云應一切時處皆見有色也。",
    "X09n0245_007:0603b23": "言我皆不見者。約時。應云。夜無日光。既不妄見日光。",
    "X09n0245_007:0603b24": "晝既無日光。亦不應妄見。或應冬不妄見霜雪等。夏",
    "X09n0245_007:0603c01": "不妄見華葉等。以晝夜冬夏同皆一切無故。約處。應",
    "X09n0245_007:0603c02": "云。地無日輪。既不於地上妄見。空中無日輪。亦不應",
    "X09n0245_007:0603c03": "妄見。故云或皆不見也。何故下指目覩現量事。結難",
    "X09n0245_007:0603c04": "也。論文具云。何故於有色處。眼則見色。餘無色處。則",
    "X09n0245_007:0603c05": "不見色。又若色等但妄見者。何故取彼見處。於有色",
    "X09n0245_007:0603c06": "時。眼則見色。於無色時。則不見色。意云。何故偏於空",
    "X09n0245_007:0603c07": "中則見有日輪。於地面一。即不見有。又即彼空中。於",
    "X09n0245_007:0603c08": "晝時即見。夜即不見。疏又多人下。二多能望一處不",
    "X09n0245_007:0603c09": "齊也。論文具云。且如空華本無。而翳者妄見故。淨眼",
    "X09n0245_007:0603c10": "者多人同處同時。皆不見之。既一切色等皆空。但迷",
    "X09n0245_007:0603c11": "心妄見者。何故多人共集。同處同時。於有色處。(空中是日",
    "X09n0245_007:0603c12": "輪處也)則見色。於無色處。(地面是無日處也)則同不見。△疏彼",
    "X09n0245_007:0603c13": "論偈下。二夢鬼見不不齊答也。上半却定義宗。後半",
    "X09n0245_007:0603c14": "正答所難。長行釋意云。謂如夢中雖無實境或有處",
    "X09n0245_007:0603c15": "見村園男女等。(或於某州縣界內見)非一切處。(不於餘州縣境內見)即於",
    "X09n0245_007:0603c16": "此處。或時見有彼村園等。非一切時常見此。雖離識",
    "X09n0245_007:0603c17": "無實境。而處時定非不得成。此通一能望多所之難",
    "X09n0245_007:0603c18": "也。餓鬼等者。通多能望一所也。長行釋云。謂如餓鬼。",
    "X09n0245_007:0603c19": "或百同業。或千同業。同見河中。悉皆是膿。或皆是血。",
    "X09n0245_007:0603c20": "(小便大便流鐵例之)或見清水。則兩岸被人執刀杖防守。不令",
    "X09n0245_007:0603c21": "得飲。法合以答。意皆可知色。△疏問翳見下。三法喻",
    "X09n0245_007:0603c22": "有用(法也)無用難也。(喻也)諸若色等諸法。如空中華夢中",
    "X09n0245_007:0603c23": "物。離心本無。但妄見者。何故樹上之華。有結果之功",
    "X09n0245_007:0603c24": "用。不似翳見空華無功用。又諸色等。各有功能。或損",
    "X09n0245_007:0604a01": "或益。不似夢物。都無損益等用耶。△疏偈答下。四喻",
    "X09n0245_007:0604a02": "中亦有妄用答也。長行釋云。夢中之境。實無女人。而",
    "X09n0245_007:0604a03": "夢與女人。身交會。漏失不淨。通暢夢情。損失精血等。",
    "X09n0245_007:0604a04": "用眾生無始來由此雖虗妄受用香味等。皆亦如是。",
    "X09n0245_007:0604a05": "無離識實境。而有虗妄作用義故成(又迷心妄見有用。而理實推之",
    "X09n0245_007:0604a06": "而謂有用。亦如夢中之相亦謂有用)。△疏問世夢下。五法喻有體(法也)無",
    "X09n0245_007:0604a07": "體(喻也)難也。△六若得下。法中悟亦無體答也。謂作此",
    "X09n0245_007:0604a08": "疑難者。無是迷夢之人。豈是悟也。故令待得出世對",
    "X09n0245_007:0604a09": "治無分別智。方名如實覺了。由彼論據大乘始教。猶",
    "X09n0245_007:0604a10": "計地前一向未如實覺。似待修習福智。滿一僧祇劫。",
    "X09n0245_007:0604a11": "方得出離世智。若以圓頓宗說。得出世智。有二意。一",
    "X09n0245_007:0604a12": "解悟。謂初發心時。頓悟實法。了達生死煩惱本空。元",
    "X09n0245_007:0604a13": "是菩提涅槃。即名夢窹。二證悟。謂雖頓解當體全真。",
    "X09n0245_007:0604a14": "然多生妄執。習已性成。故心行難符智解。須以頓悟",
    "X09n0245_007:0604a15": "之力。習氣漸息。聖力漸通。登地證悟。八地已去。無相",
    "X09n0245_007:0604a16": "無功。念念不間。方名出夢。具上二者如華嚴說。▲疏",
    "X09n0245_007:0604a17": "由斯下。大文第二結也。",
    "X09n0245_007:0604a18": "疏言理無者下。二顯理無。以成正見也。文二。一標。二",
    "X09n0245_007:0604a19": "析色下別釋。文云。如疏。初中二。一破麤也。二又推下",
    "X09n0245_007:0604a20": "破細色。今初也。(此中雖不有破塵等言。而但約不念方便。未推塵體。故且云麤)言折",
    "X09n0245_007:0604a21": "色者。無著金剛般若論。破色有二方便。一細末方便。",
    "X09n0245_007:0604a22": "二不念方便。以釋經中三千世界所有微塵等。又唯",
    "X09n0245_007:0604a23": "以不念方便。破世界即非等。初細末者。是破色影像",
    "X09n0245_007:0604a24": "第一方便。論云。彼不限量攀緣作念。菩薩。恒於世界。",
    "X09n0245_007:0604b01": "攀緣作意修習故。說三千界中。為破色身影像相故。",
    "X09n0245_007:0604b02": "釋曰。此意。是明諸小菩薩不作限量攀緣世界。此世",
    "X09n0245_007:0604b03": "界是有情界。(彼以眾生為世界也)不了色身自性空寂。是故攀",
    "X09n0245_007:0604b04": "緣。為離攀緣故。破色身影像無矣。(此下六句是唯識文。大略引之但三",
    "X09n0245_007:0604b05": "五字別耳也)謂諸瑜伽師。(瑜伽者。此云相應。此有五義。故不別翻。謂一與境。二與行。三與",
    "X09n0245_007:0604b06": "理。四與果。五與機相應也。雖有多說。今唯以禪定為相應也。師者。即觀行人。是師之稱。如云禪師)以假",
    "X09n0245_007:0604b07": "想慧。(不待刀斧破斷。但以慧想其各離)而於麤色。(所析之色)漸次分折。至",
    "X09n0245_007:0604b08": "不可折。名為極微(謂初折一身為兩段。段各為二。成四段。段又各二。漸次乃至。大如一",
    "X09n0245_007:0604b09": "指節。又折一指節。為七麥。每一麥為七虱。一虱為七蠛。乃至七微。每微為七極微。極微隣虗。不可折也。故慈恩",
    "X09n0245_007:0604b10": "云。半半破之。漸次而折。從麤至細。至不可折。假說極微。不同小乘體無分而不可折)是定心中。",
    "X09n0245_007:0604b11": "了見細色。(非散心境)若更折之。便似空現。故至細極。名之",
    "X09n0245_007:0604b12": "為微。色相攝塵。是意識境。法處所攝是極細略色。從",
    "X09n0245_007:0604b13": "麤至細。名細末矣。彼經云。如來說非微塵者。第二不",
    "X09n0245_007:0604b14": "念方便。謂於微塵色。離微塵念。則於定中。微塵不現",
    "X09n0245_007:0604b15": "故。二方便色影無矣。餘如別卷。△疏又推極微下。二",
    "X09n0245_007:0604b16": "破細色也。成唯識云。(彼破小乘。今雖引用。意通一切)謂諸極微。若有",
    "X09n0245_007:0604b17": "質礙。應如瓶等。是假非實。(瓶等積微塵成故。是假也)若無質礙。應",
    "X09n0245_007:0604b18": "如非色。(無為不相應行心心所也)如何和集成瓶衣等。(恐有異計。復說無礙。",
    "X09n0245_007:0604b19": "故說破之)又諸極微。若有方分(方即分也)必可分折。便非實有。",
    "X09n0245_007:0604b20": "(同喻如麤色等)若無方分。則如非色。如何和合。承光發影。(以薩",
    "X09n0245_007:0604b21": "婆多宗。計極微等。即是和合色。和合色外無別極微。極微色外無別和合。故作此破。量云汝和合色等。不能承",
    "X09n0245_007:0604b22": "光發影無方分故。如非色等)日輪纔舉。照柱等時。東西兩邊光影",
    "X09n0245_007:0604b23": "各現(東邊承光。西邊發影)承光發影。處既不同。所執極微。定有",
    "X09n0245_007:0604b24": "方分。(若無方分者應日照東處兩邊有光方分故應無所攝)又若見觸塗等物",
    "X09n0245_007:0604c01": "時。唯得此邊。不得彼分。既和合物。即諸極微故。此極",
    "X09n0245_007:0604c02": "微必有方分。又諸極微。隨所住處。必有上下四方差",
    "X09n0245_007:0604c03": "別。不爾便無六和集義。或相涉入。應不成麤。由此極",
    "X09n0245_007:0604c04": "微定有方分云云。乃至許有極微。尚致此失。況無識",
    "X09n0245_007:0604c05": "外真實極微。由此定知。自識所變。乃至然識變時。隨",
    "X09n0245_007:0604c06": "量大小。頓現一相。非別變作眾多極微令成一物。為",
    "X09n0245_007:0604c07": "執麤色有實體者。佛說極微。令其除折。非謂諸色實",
    "X09n0245_007:0604c08": "有極微。諸瑜伽師。以假想慧。於麤色想。漸次除折。至",
    "X09n0245_007:0604c09": "不可折。假說極微(如前細末方便也。又令知是假說故復以不念方便破之)雖此",
    "X09n0245_007:0604c10": "極微。猶有少分。(以此極微體即是分。而體有乃。故言極微。猶有方分。分有二義。一方之分。",
    "X09n0245_007:0604c11": "二方即分麤其二種。細唯後一)而不可折。若更折之。便似空現。(若更除折",
    "X09n0245_007:0604c12": "則心相變似虗空相現。不作色相現所折之物。即非極微。非極微細。故不可折。非如心等。故有方分。方即分故。",
    "X09n0245_007:0604c13": "非更有分)不名為色。故說極微是色邊際。(以此微相與空相隣。故諸經論。",
    "X09n0245_007:0604c14": "皆說極微是色邊際。邊際者。是窮盡義邊。此更折便為非色。此微非肉天眼境。唯餘三眼境。唯慧折之。非實有",
    "X09n0245_007:0604c15": "故此下更有論結文云云)諸有對色現有色相。以理推究。離識尚",
    "X09n0245_007:0604c16": "無。況無對色。理無色相而可說為真實色法。(結前說破無對)",
    "X09n0245_007:0604c17": "二十唯識。亦破極微。論頌曰。(唐三藏所譯之本也。此下三頌。別破小乘。然今",
    "X09n0245_007:0604c18": "疏意。但通破執有微者)極微與六合一應成六分。若與六同處",
    "X09n0245_007:0604c19": "聚應如極微等。廣如別卷引長行及彼疏釋。疏二體",
    "X09n0245_007:0604c20": "色中。約因緣說。故肇公云。緣會本無。何者。謂一切諸",
    "X09n0245_007:0604c21": "法。緣會而生。緣會而生則未生無有。(既待緣會。即未遇緣。諸法本無)",
    "X09n0245_007:0604c22": "緣離即滅。(既藉緣生。緣離即滅)如其真有。有即無滅。(若是實有者。雖緣離",
    "X09n0245_007:0604c23": "而不滅。今緣離既滅。即顯非有)以此而推。故知雖今現有。而性常自",
    "X09n0245_007:0604c24": "空。乃至實相自無。非推之使無。故云本無。釋曰。達者",
    "X09n0245_007:0605a01": "體之即無。不待分折。故云體色明空異於前也。疏謂",
    "X09n0245_007:0605a02": "自他共等者。即中觀論因緣品中偈云。諸法不自生。",
    "X09n0245_007:0605a03": "亦不從他生。不共無不因。是故知無生。是直就法釋。",
    "X09n0245_007:0605a04": "一切皆無生者。謂如空華。若是眼目能生彼華。應不",
    "X09n0245_007:0605a05": "假熱氣之翳。若熱翳能生。熱氣衝耳鼻等。餘處應亦",
    "X09n0245_007:0605a06": "生華。若言眼及熱翳共生華者。亦無此理。何者若各",
    "X09n0245_007:0605a07": "有能生之力和合故能生。既各全無生理。何以共即",
    "X09n0245_007:0605a08": "能生。若言各少許生力以劣故不能生。要共併力方",
    "X09n0245_007:0605a09": "能生者。即未併力之時。各有皆生得少分空華既。各",
    "X09n0245_007:0605a10": "推求不得生得分豪之華。故知併合二種之無能。豈",
    "X09n0245_007:0605a11": "成全能乎。如熱氣與眼。既各全不能生故。相共之時。",
    "X09n0245_007:0605a12": "亦都不生。又惑者猶執云。雖自與共皆無能生之月。",
    "X09n0245_007:0605a13": "然不妨定有幻華撩亂生起。此亦非理。何者若無生",
    "X09n0245_007:0605a14": "因華得生者。遍一切時處。遍虗空界。皆應常生幻華。",
    "X09n0245_007:0605a15": "以皆無因故。由此幻華無所從生故是無法。雖見之",
    "X09n0245_007:0605a16": "撩亂滿空。一一皆無也。世間一切內外諸法。(內謂十二因緣。",
    "X09n0245_007:0605a17": "外謂種子為自因。水土為他緣)一一皆無所從生。(一一皆於四處推徵。無能生之理故)",
    "X09n0245_007:0605a18": "當知法本無生。今無可滅。故皆空也。破苦品中。亦云。",
    "X09n0245_007:0605a19": "自作及他作。共作因作。如是說諸苦。於果則不然。若",
    "X09n0245_007:0605a20": "對諸宗計。破四句皆不生者。自有其四。一約破外道。",
    "X09n0245_007:0605a21": "謂十二門論。觀作者第十偈云。自作及他作。共作無",
    "X09n0245_007:0605a22": "因作。如是不可得。是則無有苦。長行以因緣門釋。則",
    "X09n0245_007:0605a23": "通小乘大乘。大意同上所說。次約破外道。先總敘云。",
    "X09n0245_007:0605a24": "如經說。有裸形迦葉。問佛。苦自作耶。佛默不答。世尊。",
    "X09n0245_007:0605b01": "若苦自不作者。是他作耶。(自他作耶。無因〔先〕緣作耶。問而不答。一一例上)釋",
    "X09n0245_007:0605b02": "曰。論破有二意。一約性空。結云。如是四問佛不答。當",
    "X09n0245_007:0605b03": "知苦則是空。二約破外道。謂彼迦葉計。神所作。神常",
    "X09n0245_007:0605b04": "清淨。能作好醜苦樂。還受種種身。以是邪見問佛。佛",
    "X09n0245_007:0605b05": "不答者。苦實非我作。若我是因。則無解脫。何以故。我",
    "X09n0245_007:0605b06": "若作苦。離苦無我。能作苦者。以無身故。若無身而能",
    "X09n0245_007:0605b07": "作苦者。得解脫亦應是苦。(上破自行了。下破他作云)他作苦亦不",
    "X09n0245_007:0605b08": "然。何以故。若從自在天作者。(彼作此計)性相違故。如牛還",
    "X09n0245_007:0605b09": "生牛。若萬物從自在天生。皆應自在。是其子故。又不",
    "X09n0245_007:0605b10": "應以苦為子。(上皆論文云云甚廣)破共作有上二過。故非共作。",
    "X09n0245_007:0605b11": "假因和合。故非無因。四皆邪見。故佛不答。(破梵天能生。例同自",
    "X09n0245_007:0605b12": "在。上初門論破外道了)二約小乘。非同類因自作。亦非異熟",
    "X09n0245_007:0605b13": "因他作。以皆相待無自性故。三約因緣相待。謂對法",
    "X09n0245_007:0605b14": "論云。自種有故不從他。待眾緣故非自作。無作用故",
    "X09n0245_007:0605b15": "不共生。有功能故非無因。(斯則以因為自。以緣為他假因遣緣。假緣遣因。假無",
    "X09n0245_007:0605b16": "因以遣共。假有功以遣無因)十地論亦云。四約以因望果。則相宗",
    "X09n0245_007:0605b17": "說。謂中論破空品云。自作及他作。共作無因作。如是",
    "X09n0245_007:0605b18": "說諸苦。於果則不然。此即初總標之偈。皆自他言。含",
    "X09n0245_007:0605b19": "於二意。一以果為自。以因為他。論云。果法不能自作",
    "X09n0245_007:0605b20": "己體。(此則青目釋上因緣品中不自生義)次偈釋。破自作云。苦若自作",
    "X09n0245_007:0605b21": "者。則不從緣生。(縱其因作不成。則不從因生也)因有此陰故。而有彼",
    "X09n0245_007:0605b22": "陰生。(示其因緣明非自作)次偈破他作云。若謂此五陰。(今也)異彼",
    "X09n0245_007:0605b23": "五陰(後也)者。如是則應言從他而作苦。(此但反顯不他。以今此陰。必不",
    "X09n0245_007:0605b24": "異後。故不他作。必若今異因。則異果因非因。自作他作。俱不從緣。如何得果。以待於因。故不可也)次偈",
    "X09n0245_007:0605c01": "釋共及無因云。若彼(他也)此(自也)共成。應有共作共。(破共也。離",
    "X09n0245_007:0605c02": "既不成。合亦不成)彼此尚無作。何況無因作。有因尚不成。無因",
    "X09n0245_007:0605c03": "何得成。(破無因可知)二以因為自。以緣為他。此明不從因",
    "X09n0245_007:0605c04": "緣無果待對故。(此雖同雜集。雜集即因緣相奪。此即當句以辨緣生無果待對。正釋偈中",
    "X09n0245_007:0605c05": "於果則不然也)疏未曾有下總證。約緣生體色空也。△疏三",
    "X09n0245_007:0605c06": "空中必無下。第三辨空違色也。亦名空色凌達奪。虗",
    "X09n0245_007:0605c07": "空無有等者。以空三義。破於色也。一無邊際義。謂空",
    "X09n0245_007:0605c08": "若有邊。則有色法在空界外。空既無有際畔。則占盡",
    "X09n0245_007:0605c09": "十方邊量。無有其外。更於何處。而有色等法耶。二無",
    "X09n0245_007:0605c10": "壞義。謂惑者云。空雖無外。何妨色等。只在空界之中",
    "X09n0245_007:0605c11": "故。以無壞義破之。謂若有物。入於空中。則隨此物大",
    "X09n0245_007:0605c12": "小分量。穿破虗空。以容其物。如栓入地中釘錐之類",
    "X09n0245_007:0605c13": "入於木中。皆隨栓等大小分量。穿於色地等。若地等",
    "X09n0245_007:0605c14": "不破。則不容栓等而入。(救曰。如水不可穿破而容。物入水中何妨。虗空亦爾。破曰",
    "X09n0245_007:0605c15": "水雖不破。然物入時。隨物大小分量。排之容物。以水性至柔不妨流動移轉故。虗空量同。此彼排之轉動〔耶〕)",
    "X09n0245_007:0605c16": "三無雜義。謂惑者又云。空界無外。空體無壞。不妨萬",
    "X09n0245_007:0605c17": "物皆在空中。以空是虗通無罣礙故。能含容故。破曰。",
    "X09n0245_007:0605c18": "若物在空中。空又不壞不轉。其物與空即應相雜。如",
    "X09n0245_007:0605c19": "一團堅密之物方停一尺。此一尺分量之空。既不壞",
    "X09n0245_007:0605c20": "不轉。無在本一尺分量之處。則與此一尺之物。豈非",
    "X09n0245_007:0605c21": "雜耶。若言不雜。則須一去一存。若言俱存又不雜者。",
    "X09n0245_007:0605c22": "則一尺之分。各占五寸之地。如此轉不應也。若言俱",
    "X09n0245_007:0605c23": "存俱遍一尺之分。理亦不然。何者。以空與色有二相",
    "X09n0245_007:0605c24": "違。不應全體同遍當處。何者二違。一空是無物。色是",
    "X09n0245_007:0606a01": "質礙。不可一尺分中言全是無有物。二空是虗通。色",
    "X09n0245_007:0606a02": "是質礙。不可一尺分中言全是無物復言全是有物。",
    "X09n0245_007:0606a03": "不可言全是虗通復言全是質礙。豈有此理耶。是知",
    "X09n0245_007:0606a04": "虗空既無邊無壞。無壞無雜。即空中必定無有色等。",
    "X09n0245_007:0606a05": "故云若有色體。空則壞雜等也。然空中必無色一句。",
    "X09n0245_007:0606a06": "是法界觀門真空絕相觀中之文也。具云。良由會色",
    "X09n0245_007:0606a07": "歸空。空中必無色。般若心經亦云。是故空中無色。無",
    "X09n0245_007:0606a08": "受想行識。無眼界。乃至無三科四科十二緣等。問既",
    "X09n0245_007:0606a09": "空中無色等。何故如今歷然現見。答豈不前云。皆是",
    "X09n0245_007:0606a10": "情有如夢等耶。良由據實道理的無。故知定是情有",
    "X09n0245_007:0606a11": "矣。是則理無故是情有。情有故是理無。但約前後。二",
    "X09n0245_007:0606a12": "義早已更互相成。況二門中各有多義。問凡夫妄情",
    "X09n0245_007:0606a13": "計云妄見色等。諸賢聖智者。豈可都不見一物耶。答",
    "X09n0245_007:0606a14": "情執既盡。都不見計有定實之物質礙之物。所見之",
    "X09n0245_007:0606a15": "色。色色皆空。一一皆是全空之色。如鏡像水月海印",
    "X09n0245_007:0606a16": "文等。故色與空都不相違。且如水火相違之法。不可",
    "X09n0245_007:0606a17": "二物同處俱存。然若一虗一實。即不相違。謂如水中",
    "X09n0245_007:0606a18": "有一尺火影。癡孩子。見一尺之外皆是清水一尺之",
    "X09n0245_007:0606a19": "分燄燄炎赤。聞智人云。一尺之分體全是水。的不信",
    "X09n0245_007:0606a20": "之。以情有火故。若智者了之。不待去火。火本全空。不",
    "X09n0245_007:0606a21": "待益水。水體全遍。以火是虗相即空故不礙水。水是",
    "X09n0245_007:0606a22": "實有故能現火。如此則火即是水。水即是火。火不異",
    "X09n0245_007:0606a23": "水。水不異火。以一虗一實故。若便兩實俱存。火水的",
    "X09n0245_007:0606a24": "不可同一尺之處。以相違故。如經中所言。色即是空。",
    "X09n0245_007:0606b01": "空即是色。色不異空。空不異色者。良由從緣之色全",
    "X09n0245_007:0606b02": "虗而般若之空全實故。若使俱實。豈得無礙。以相違",
    "X09n0245_007:0606b03": "故。如此見者。方是真空之理。問疏云虗空無有邊等。",
    "X09n0245_007:0606b04": "何故今云真空。答為欲破所執色故。立無物之空。今",
    "X09n0245_007:0606b05": "以破色之理成就。義勢連環。便至真空。故云爾也。若",
    "X09n0245_007:0606b06": "見色外之空。亦為妄執。故下文中亦破空也。",
    "X09n0245_007:0606b07": "疏故諸凡夫下。大文第四。結理勸修也。淨名等經。令",
    "X09n0245_007:0606b08": "依智不依識。其在此矣。上來多義不同。總當通破一",
    "X09n0245_007:0606b09": "切凡夫竟。(中間釋義雖亦有對破宗計蓋是因便傍來疏家本意在通破一切)。",
    "X09n0245_007:0606b10": "疏諸宗計中。文三。一標列。(餘乘即小乘也。顯是此大乘之餘)二外道",
    "X09n0245_007:0606b11": "小下。敘破。三總結。二中又二。一破邪小。二破儒道。初",
    "X09n0245_007:0606b12": "中又二。一通破。二心別。今初也(言通破者。有二意。一則今外道小乘。",
    "X09n0245_007:0606b13": "一處破之故云通。通邪通小故。二別。邪小各自有通有別。今於二中。各通非別)此亦唯識之",
    "X09n0245_007:0606b14": "文也。謂破所執之法。通三聚法。除心心所。為簡自許",
    "X09n0245_007:0606b15": "依他起性心及心所所變色等諸法。法性真如。與心",
    "X09n0245_007:0606b16": "等法。不一異等。不同彼執。一向異故。無過失也。謂立",
    "X09n0245_007:0606b17": "量云。外道餘乘所執三聚。如前諸法。是有法也。異心",
    "X09n0245_007:0606b18": "心所。非實有性。即是法也。合名為宗。因云是所取故。",
    "X09n0245_007:0606b19": "喻云如心心所。(若心心所亦是所立。今此比量。即有一分相符之過。故今除之)此成",
    "X09n0245_007:0606b20": "所取也。疏能取彼覺下。成能取。亦不緣彼。謂薩婆多",
    "X09n0245_007:0606b21": "言。若境無實。云何緣時生心心所。今立量云。汝言能",
    "X09n0245_007:0606b22": "取彼色等覺。亦不緣彼色等諸法。是能取故。知緣此",
    "X09n0245_007:0606b23": "覺之所有覺。覺者心心所之總名。此者即是心心所",
    "X09n0245_007:0606b24": "也。緣心等心。即他心智等。(然有法中。先言汝所執法。能緣之覺。不緣於彼故無。",
    "X09n0245_007:0606c01": "自豈相違又無違自宗等。不許緣彼心外實法生心故前我執。亦有此結)。△疏然西域下。",
    "X09n0245_007:0606c02": "二心別也。(止而不述)謂成唯識論及疏文。廣敘西域十三",
    "X09n0245_007:0606c03": "家外道二十部小乘宗計。一一破之。百紙已上。緣是",
    "X09n0245_007:0606c04": "偏僻屈曲之義。繁雜劫雜。於深法柱無限心力。都無",
    "X09n0245_007:0606c05": "所益耳。夫藥無貴賤。差病為先。法無淺深。當根者妙。",
    "X09n0245_007:0606c06": "則所設藥意在其病。無病服藥。藥即為病。今大唐國。",
    "X09n0245_007:0606c07": "說計典教。與彼不同。彼所計者此無其事。何必虗設。",
    "X09n0245_007:0606c08": "若迴此功夫。學大乘深經。自合解得一本要妙之法。",
    "X09n0245_007:0606c09": "今覺此弊。故不敘之。前所敘者。皆是通途之執。皆涉",
    "X09n0245_007:0606c10": "著一切人意。故略敘也。請智者審詳此損益如何。問",
    "X09n0245_007:0606c11": "外道宗教雖多。不出自然無因邪因等計。亦通此方",
    "X09n0245_007:0606c12": "道教等類及諸不信因緣業果等。阿妨例破防塞其",
    "X09n0245_007:0606c13": "源。答約彼例破。何如當顯自敘儒道。分明推徵破之",
    "X09n0245_007:0606c14": "顯邪。問小乘宗教。傳於此方。何不敘破。答雖有其教。",
    "X09n0245_007:0606c15": "而無其執。謂此方小乘學人。盡知是半字不了方便",
    "X09n0245_007:0606c16": "淺教。盡皆深信大乘。不同西域執小毀大。二宗阻隔",
    "X09n0245_007:0606c17": "分河飲水。故知成唯識論。廣引教理。立有大乘經典。",
    "X09n0245_007:0606c18": "亦是徒煩也。問北方佛法外人。亦有不信大乘經者。",
    "X09n0245_007:0606c19": "何妨敘之。答彼論所引故。理成立大乘。皆約小乘所",
    "X09n0245_007:0606c20": "信之教。此方諍法之人。兼小乘不信。引破有何益耶。",
    "X09n0245_007:0606c21": "疏儒道二教中。文云。一述所以。二破其計。三存其教。",
    "X09n0245_007:0606c22": "今初也。攸所也。是此國之所遵故。依病處方也。",
    "X09n0245_007:0606c23": "疏雖二宗主下。二破計中又二。一敘。二破。一中又二。",
    "X09n0245_007:0606c24": "一標。二列。今初也。二宗主者。孔老二聖也。設教不同",
    "X09n0245_007:0607a01": "者。孔教忠孝仁義。禮樂益國。榮親宗。樂於名行。老教。",
    "X09n0245_007:0607a02": "棄於榮名。外於禮樂。養性保身。而逍遙屏繁慎靜也。",
    "X09n0245_007:0607a03": "而皆下所計天地人畜萬類之所從生也。此即二宗不",
    "X09n0245_007:0607a04": "殊。△疏老云下。二列也。又二。謂道與儒。今即道也。有",
    "X09n0245_007:0607a05": "物混成。先天地生者。河上云。謂道也無形混沌。而混",
    "X09n0245_007:0607a06": "成萬物。乃在天地之前。次文云。寂兮(無音聲)寥兮。(空無形)",
    "X09n0245_007:0607a07": "獨立(無雙)而不改。(無化有常)吾不知其名。強字之曰道。(我不見道",
    "X09n0245_007:0607a08": "之形。答不知當何以名之。見萬物皆從道所生。故名之曰道)強為之名曰大(以其高而",
    "X09n0245_007:0607a09": "無上羅而無外無不包容。故強名大也)大曰逝(非若天常在上地常在下。反乃復逝。云無常處)",
    "X09n0245_007:0607a10": "逝曰遠。(遠者窮於無窮。布氣天地。無所不通。)遠曰返。(遠不越絕乃復返在人身)故道",
    "X09n0245_007:0607a11": "大。天大。地大。王亦大。域中有四大而生。王居一焉。(八極",
    "X09n0245_007:0607a12": "之內也)人法地。云云(如下所引也。側注者皆依河上也)疏又云道生一",
    "X09n0245_007:0607a13": "等者。一者冲氣。謂道初動出冲元之氣。(即道生一)於生成",
    "X09n0245_007:0607a14": "之理未足。又生陰陽二氣。(一生二也)陰氣下凝為地。陽氣",
    "X09n0245_007:0607a15": "上騰為天。和氣中為人倫。(二生三也)三戈成八卦。萬物生",
    "X09n0245_007:0607a16": "焉。(三生萬物)若河上注。即冲氣生陽氣。(一生二也)陽氣生陰氣。",
    "X09n0245_007:0607a17": "(二生三也)陰陽含孕。冲氣調和。然後萬物生成。(三生萬物)此",
    "X09n0245_007:0607a18": "但增一名。為一生二二生三。詳義似闕。故別為前釋。",
    "X09n0245_007:0607a19": "疏人法地等者。河上云人謂王也。王者先當法地。安",
    "X09n0245_007:0607a20": "靜既爾。又當法天。運用生成既爾。又當法道清淨無",
    "X09n0245_007:0607a21": "為。令物自化。人若能爾者。即合道法自然之性。箋云。",
    "X09n0245_007:0607a22": "由前所說。人從天地生。天地從道生。故為人王者。還",
    "X09n0245_007:0607a23": "法於本也。如佛教說。一切凡聖從法界生故稱法界。",
    "X09n0245_007:0607a24": "而修萬行以證法界也。今引此者。成上道生一等也。",
    "X09n0245_007:0607b01": "疏易云下。二儒教也。太極生兩儀者。韓注云。夫有(兩儀)",
    "X09n0245_007:0607b02": "必始於無。(太極)故太極生兩儀也。太極者無稱之稱。不可",
    "X09n0245_007:0607b03": "得名。取其之所極。謂之太極。孔疏云。太極者。天地未",
    "X09n0245_007:0607b04": "分之前。混而為一。即是太初太一也。老子道生一。即",
    "X09n0245_007:0607b05": "此太極之謂也。混元既分。即有天地。故云太極生兩",
    "X09n0245_007:0607b06": "儀。即老子一生二也。不言天者。指其物體。下與四象",
    "X09n0245_007:0607b07": "相對。故云兩儀。謂兩體容儀也。若准例是。列子有太",
    "X09n0245_007:0607b08": "易太初太始太素。太易者未見氣也。太初者。形之始",
    "X09n0245_007:0607b09": "也。太素者質之始也。彼注云。質性也。又釋太易指周",
    "X09n0245_007:0607b10": "易太極便成。太極在初。若准易鈎命訣。說有五運。前",
    "X09n0245_007:0607b11": "四同列子。第五名太極。太極則非初也。釋與列子大",
    "X09n0245_007:0607b12": "同。運請運數。易謂改易。元氣未分。謂之太易。元氣始",
    "X09n0245_007:0607b13": "散。謂之太初。氣形之端。謂之太始。形變有質。謂之太",
    "X09n0245_007:0607b14": "素。質形已具。謂之太極。雖小異同。皆是元氣生天地",
    "X09n0245_007:0607b15": "也。疏兩儀生四象等者。謂木金水火。稟天地而有。土",
    "X09n0245_007:0607b16": "則分生四時。又地之別。故唯四象。生八卦者。謂震木",
    "X09n0245_007:0607b17": "離火兌金坎水。各主一時又。巽同震木。乾同兌金。加以",
    "X09n0245_007:0607b18": "坤艮之在為八卦。八卦既立。爻象相推。有吉凶。故生",
    "X09n0245_007:0607b19": "大業。謂萬事皆有吉凶。廣大悉備故。能生天下大事",
    "X09n0245_007:0607b20": "業也。▲疏若以自然下。第二破也。文三。一破邪因。二",
    "X09n0245_007:0607b21": "破無因。三雙敘例破。今初。又二。一指。二破。今初指也。",
    "X09n0245_007:0607b22": "由道生一。是道自(更不從諸法生故)常者。非新生也。即是不",
    "X09n0245_007:0607b23": "可道之常道矣。遍者。如莊子中說。道遍於稊[禾*((白日+田)/廾)]乃至",
    "X09n0245_007:0607b24": "屎尿等。邪因者正指也。言邪者。次下自釋邪之所以。",
    "X09n0245_007:0607c01": "疏若法能下。二破也。又二。一直破。二質破。今初也。若",
    "X09n0245_007:0607c02": "法能生必非常者。如地水火風四大種能生一切。而",
    "X09n0245_007:0607c03": "四大亦無常。(餘法能生他者。必從他生。唯四大。唯是能生。故成同喻)應立量云。",
    "X09n0245_007:0607c04": "自然大道。決應非是常。是能生故。如地水等(若對淺智目觀",
    "X09n0245_007:0607c05": "物者。如母能生子。草木生華果等。乃至地生萬物等。皆非堅固。若道能生萬物。道即非常)問若爾。",
    "X09n0245_007:0607c06": "佛教中。真如能生一切。應亦非常。答無明為因。生一",
    "X09n0245_007:0607c07": "切染。悟修為因。生一切淨故。無明如夢中人醒不可",
    "X09n0245_007:0607c08": "得。修證無別始覺之異。皆是無常。真如非能生。能生",
    "X09n0245_007:0607c09": "但隨緣。應現所現。染淨始終皆空故。真如元來不變。",
    "X09n0245_007:0607c10": "是常住也。道教都無此義。故不應例。非常必不遍者。",
    "X09n0245_007:0607c11": "初以能生。而破於常。成無常已。即以為因。而破於遍。",
    "X09n0245_007:0607c12": "立量云。大道決定非遍。以非常故。(已上破所執常說。故得為因。)如",
    "X09n0245_007:0607c13": "瓶盆等物。現見草木人畜千般萬類無常之物。皆不同",
    "X09n0245_007:0607c14": "太虗遍一切處也。不遍非實者。既非常遍。實義不成。",
    "X09n0245_007:0607c15": "已破遍說。又以不遍為因。破真實也。還以瓶等。為喻",
    "X09n0245_007:0607c16": "主三量可知。此一段。疏借唯識破計自在天能生之",
    "X09n0245_007:0607c17": "文。前陳雖別。常遍能生之宗同故。下質破。亦有彼義",
    "X09n0245_007:0607c18": "勢。而文小異。疏本來下。二質破。文二。一反徵所以。言",
    "X09n0245_007:0607c19": "一因者。自然道也。因是一種。果即多類。故成難也。如",
    "X09n0245_007:0607c20": "一粟種為因生麥豆爪菜等種多類。或如一桃為因",
    "X09n0245_007:0607c21": "種之生李[木*奈]松桂蒺[卄/梨]荊種多類。或如一棘。豈有是",
    "X09n0245_007:0607c22": "理。言多果者。愚智貴賤貧富苦樂。疏若能生下。二縱",
    "X09n0245_007:0607c23": "之出過。文三。一縱其能生。成無窮過。頓生者。人畜草",
    "X09n0245_007:0607c24": "木萬類。皆應一時齊生。日日時時。常合如此。以有自",
    "X09n0245_007:0608a01": "然之道。常為能生因故。能生既已辨定。不應無所生",
    "X09n0245_007:0608a02": "故。不應有生時不生時生此物不生彼物。遍生者。能",
    "X09n0245_007:0608a03": "生之因既遍一切處。則處處皆應生一切人物等類。",
    "X09n0245_007:0608a04": "不應有生處不生處。疏若待時下。縱待時緣。成失宗",
    "X09n0245_007:0608a05": "過。汝復若謂。體雖遍常。以待時故。不一切時生。及待",
    "X09n0245_007:0608a06": "緣故。不一切處生者。自違汝宗。汝宗云唯大道一法",
    "X09n0245_007:0608a07": "為因。何故復言待時及諸法緣。即多法為因量。豈不便",
    "X09n0245_007:0608a08": "違自一因義。疏或時及下。三彰其無窮。結指因過。謂",
    "X09n0245_007:0608a09": "設許待時緣。早已違於自宗。況推時緣。展轉成過。謂",
    "X09n0245_007:0608a10": "此時緣。復從何生。若從大道之外別法而生。即不得",
    "X09n0245_007:0608a11": "言萬物皆從道生。若時緣從大道生。大道常遍故。應",
    "X09n0245_007:0608a12": "一切時常生時緣。一切處遍生時緣。例如上說。何得",
    "X09n0245_007:0608a13": "更有所待。△疏若謂萬物下。二破無因也。不因別緣",
    "X09n0245_007:0608a14": "自然而生。故云若謂自然而生即是無因也。謂若自",
    "X09n0245_007:0608a15": "然生。不待時緣。亦一切時處。常生遍生。以無所待故。",
    "X09n0245_007:0608a16": "△疏若謂一陰下。三雙敘例破。此即用周易中義也。",
    "X09n0245_007:0608a17": "彼文具云。一陰一陽之謂道。陰陽不測之謂神。韓(即韓",
    "X09n0245_007:0608a18": "康伯)注云。道者何無之稱也。無不通也。不由也。況之行",
    "X09n0245_007:0608a19": "道寂然無體。不可為象。必用之用。用極而無。無而功",
    "X09n0245_007:0608a20": "顯。故至神無方而易。無體而道可見矣。故窮變以盡",
    "X09n0245_007:0608a21": "神。因神以明道。陰陽雖殊。無一以待之。在陰為無陰。",
    "X09n0245_007:0608a22": "陰以之生。在陽為無陽。陽以之成。故曰一陰一陽之謂",
    "X09n0245_007:0608a23": "道也。孔(不是夫子。即孔穎達也。造諸疏也)疏云。一謂無也。無陽乃謂",
    "X09n0245_007:0608a24": "之道。一得無名者。無是虗無。如虗空。不可分別。唯一",
    "X09n0245_007:0608b01": "而已。故以一為無也。若有境。即有彼此相形。即有二",
    "X09n0245_007:0608b02": "三。不得為一。故在陰之時。而不見為陰之功。在陽之",
    "X09n0245_007:0608b03": "時。而不見為陽之力。自然而有陰陽。自然而有營為。",
    "X09n0245_007:0608b04": "此則道之謂也。故言之。謂一謂道。以數言之謂之一。",
    "X09n0245_007:0608b05": "以體言之謂之無。以物得開道。謂之道。以微妙不測。",
    "X09n0245_007:0608b06": "謂之神。以應機變化。謂之易。總而言之。皆虗無之謂",
    "X09n0245_007:0608b07": "也。聖人以人事名之。隨其義理。以立稱號。疏變易能",
    "X09n0245_007:0608b08": "生等者。正是疏家用文之意。若立此大道為本。能生",
    "X09n0245_007:0608b09": "萬物。則是邪因。若救云。道體虗無。何有邪正可得。誰",
    "X09n0245_007:0608b10": "言是因。然不妨萬物生者。即是無因皆應頓生。適生",
    "X09n0245_007:0608b11": "例上立理。故云。同前也。",
    "X09n0245_007:0608b12": "疏然但破下。大文第三。存其教也。破執不破教。破解",
    "X09n0245_007:0608b13": "不破行。以教行是治國養親忠孝之至道。修身慎禍",
    "X09n0245_007:0608b14": "仁讓之宗源。但破其病。不除其法。況儒資戒律。道助",
    "X09n0245_007:0608b15": "禪那。唯於慧解證入。有累而無益。故有破有存也。亦",
    "X09n0245_007:0608b16": "大同會二乘入一乘之意矣。文中云。但破謬執萬物",
    "X09n0245_007:0608b17": "生因者。是破謬解。不責下。是存教行。勤行之言。義即",
    "X09n0245_007:0608b18": "貫通下二文。即是老經云。上士聞道勤而行之。中士聞",
    "X09n0245_007:0608b19": "道若存若亡。下士聞道大笑之。不笑不足以為道。五",
    "X09n0245_007:0608b20": "常者。儒教所詮之行也。即仁義禮智信。君子常行此",
    "X09n0245_007:0608b21": "五事。造次必於是。顛沛必於是。不欺闇室。故云常也。",
    "X09n0245_007:0608b22": "常即勤義。然此五德。大同五戒。仁是愍物。博施恩慧。",
    "X09n0245_007:0608b23": "廣濟患難。即不殺戒也。義者。有志有準。非理不為。即",
    "X09n0245_007:0608b24": "不盜戒故也。臨財無苟得。臨難無苟免。義然後取。不",
    "X09n0245_007:0608c01": "義而富且貴。於我如浮雲。非義之財。尚與而不取。況",
    "X09n0245_007:0608c02": "偷盜耶。故盜戒亦云不與取戒。禮者。別尊卑。息譏嫌。",
    "X09n0245_007:0608c03": "分內外。禁諍亂。即不邪婬戒也。邪婬非禮之極也。信",
    "X09n0245_007:0608c04": "者。發言無二。不虧其約。即不妄語戒也。智者。識達分",
    "X09n0245_007:0608c05": "明。即不飲酒食肉戒也。唯此戒與智不得全同。然亦",
    "X09n0245_007:0608c06": "是其事類。謂飲酒昏亂。識鑒不明。飽食羶腥。臟腑穢",
    "X09n0245_007:0608c07": "濁。神不爽利故也。然孔子所制法。則皆恭謹謙順。與",
    "X09n0245_007:0608c08": "佛戒律。無所乖背。道德者。道教所詮之行也。老經有",
    "X09n0245_007:0608c09": "道德二篇。道經首云。道可道非常道。其德篇首云。上",
    "X09n0245_007:0608c10": "德不德。是以有德。下德不失德。是以無德。又云。道尊",
    "X09n0245_007:0608c11": "德貴。孔子云。志於道。(志慕也道不可體。故志之而已)據於德。(德有成形。故可",
    "X09n0245_007:0608c12": "據也)此亦尊於道德也。",
    "X09n0245_007:0608c13": "疏由上所計下。第三結也。上來破所執外境竟。",
    "X09n0245_007:0608c14": "疏諸心心所下。大文第二。明心空也。仍恐許心等實",
    "X09n0245_007:0608c15": "有。故復破之。此亦唯識之文。然意即全取破相宗心",
    "X09n0245_007:0608c16": "境俱空之義。已如懸談中辨。(傅大士云。未有無心境。曾無無境心。境亡心亦",
    "X09n0245_007:0608c17": "滅。無境亦無心)於中四。一正明。諸心心所。非實有性。依他起",
    "X09n0245_007:0608c18": "故。如幻事等。今且據此論中。比量應云。諸心心所。非",
    "X09n0245_007:0608c19": "真實有。(宗也)依他起故。(因也)如幻事(喻也)。△疏為遣下。二通",
    "X09n0245_007:0608c20": "妨。謂有難云。若心境俱空。更無差別。何故。乃說唯有",
    "X09n0245_007:0608c21": "識耶。故彼論為此釋也。為遣外道凡夫心心所外執",
    "X09n0245_007:0608c22": "實有境故。說唯有識。非唯識言便為實有。△疏若執",
    "X09n0245_007:0608c23": "唯下。三出過患。由是理故。但應是彼心外之境同兔",
    "X09n0245_007:0608c24": "角無。能緣彼心。如幻事有。故少不同。非謂即心亦是",
    "X09n0245_007:0609a01": "實有。量云。執心所取真實唯識。(有法)體非實有。(宗也)執所",
    "X09n0245_007:0609a02": "取故。(因也)如所執色等。(喻也)執實唯識心等。(有法)不是法執。",
    "X09n0245_007:0609a03": "(宗也)執實有法故。(因也)如執色等心。(喻也)上三段論。皆慈恩",
    "X09n0245_007:0609a04": "法疏所釋。△疏故金剛下。四引證。其側注者。皆依經",
    "X09n0245_007:0609a05": "之論也。今更以彼論備釋之。言本無本處者。謂一切",
    "X09n0245_007:0609a06": "心相種子為本。求此種子。永不可得。三世皆無理故。",
    "X09n0245_007:0609a07": "又生滅心生。必依本處。本處既無。即不得生。此本處",
    "X09n0245_007:0609a08": "者。五色根色。(上種子是一切本。今色根但是生滅心本)有力無力。皆無理",
    "X09n0245_007:0609a09": "故空寂。無生者。既本無種。復無本處。故無生也。若心",
    "X09n0245_007:0609a10": "無生下。觀無生時。能觀心亦無所生。是時即入空寂。",
    "X09n0245_007:0609a11": "空寂即是一心。一切所依。名之為地。空心心空。二語",
    "X09n0245_007:0609a12": "無異。據此經文。是破妄心空無。顯真心地實有。然今",
    "X09n0245_007:0609a13": "所引者。證此妄心空無。便密預證後段所顯真也。",
    "X09n0245_007:0609a14": "疏如上執情下。大文第四。結名也。",
    "X09n0245_007:0609a15": "疏大文下。顯理中。文二。無釋義。後文中二。下釋文。疏",
    "X09n0245_007:0609a16": "尋伺如實者。前二空觀也。此顯理一門。還是文略而",
    "X09n0245_007:0609a17": "易。意深而要。前眾多科段門戶。破執本為此也。善須",
    "X09n0245_007:0609a18": "明示。(若隱略而過。如飢餓人喫盡一甕漿水到甕底一椀飯便休喫)生起法界觀之",
    "X09n0245_007:0609a19": "初。疏印前者。前二空觀也。顯後者。法界觀也。此科甚",
    "X09n0245_007:0609a20": "要。可明示之。(要意甚多。謂不執我法一毫之相。方堪修法界觀等。云又法相宗。以此二空觀",
    "X09n0245_007:0609a21": "為宗極。今乃以之。為前方便。即深淺可知也。故前云。權教之中無實果。且法界觀彼宗尚無況處。況有佛果耶)。",
    "X09n0245_007:0609a22": "疏我空法寂者。依蘊即離所計之我一向是無。依倒",
    "X09n0245_007:0609a23": "情橫計。故直云空。蘊界處及餘一切諸法。雖無其執",
    "X09n0245_007:0609a24": "不壞其相。故但云寂。故法華云。諸法從本來。常自寂",
    "X09n0245_007:0609b01": "滅相。寂滅相故。一切融通根識塵。大清淨遍滿矣。",
    "X09n0245_007:0609b02": "疏初喻中。文四。一釋標告之意。二謂摩尼下。(此云如意。得此",
    "X09n0245_007:0609b03": "珠者。如意中所欲無不遂故)正釋此喻之相。青黃等者。五方正色。",
    "X09n0245_007:0609b04": "經云。隨方現故。三以之合法。四簡二喻別。三中二。初",
    "X09n0245_007:0609b05": "然此下標。二言印前下。釋文二。一釋印前。又二。一正",
    "X09n0245_007:0609b06": "釋文。言五色喻五道者。此有二釋。一直依本配之。黑",
    "X09n0245_007:0609b07": "喻地獄。黑黑業故。青喻饑鬼。鬼多面青故。餓瘦帶青",
    "X09n0245_007:0609b08": "色故。赤喻畜生。天台止觀云。血塗之道。故黃喻人道。",
    "X09n0245_007:0609b09": "黃是中方之色。(易云黃裳。取其中也)人道不在天上之樂。不在",
    "X09n0245_007:0609b10": "三塗之苦。處其中故。白是天道。純善白業所感故。二",
    "X09n0245_007:0609b11": "約正法念經。於白色中。開出白白。以配六道。彼經云。",
    "X09n0245_007:0609b12": "心如畫師。手畫出五彩。黑青赤黃白及白白。清涼大",
    "X09n0245_007:0609b13": "師如次配地獄鬼畜修羅人天。三塗同前。餘則黃配",
    "X09n0245_007:0609b14": "修羅。修羅非天非人。處中間故。白配於人。多善業故。",
    "X09n0245_007:0609b15": "白白配天。因果俱善故。(華嚴九地中亦說)故華嚴下。證於見",
    "X09n0245_007:0609b16": "色迷珠之喻。但以經文合之。意即顯矣。謂初句中。諸",
    "X09n0245_007:0609b17": "法合青黃。凡夫見合愚人。次兩句。但見合令是青黃。",
    "X09n0245_007:0609b18": "後句合則不見珠體。疏若以下。二配三性。言前所顯",
    "X09n0245_007:0609b19": "者。二空所顯真如也。前幻者。文云。幻滅亦滅等也。前",
    "X09n0245_007:0609b20": "塵垢者。文云。垢盡明現。又云。當知身心皆為幻垢。垢",
    "X09n0245_007:0609b21": "相永滅。十方清淨。身心等相者。從我今此身四大和",
    "X09n0245_007:0609b22": "合已來盡二空觀矣。△疏言顯下。二釋顯後也。於中。",
    "X09n0245_007:0609b23": "初且結印前之意。以起後圓淨之義勢。次若無計下。",
    "X09n0245_007:0609b24": "正明此門之義。然此印前顯後一段之意。結撮至此。",
    "X09n0245_007:0609c01": "美而復妙。文勢亦甚易見。宜可在意。以前後經文乃",
    "X09n0245_007:0609c02": "至一切清淨遍滿等。而發揚之。▲疏然前之鏡下。四",
    "X09n0245_007:0609c03": "簡二喻別也。相對說之。亦甚易甚妙。必須再三分明。",
    "X09n0245_007:0609c04": "顯此深意。此經宗要文相。於是乎大影。疏論云。一切",
    "X09n0245_007:0609c05": "等者。是本覺體相之因。顯覺性圓淨之義故。以彼證",
    "X09n0245_007:0609c06": "此。彼顯四種大義。與虗空等。猶如淨鏡。(此亦云清淨寶珠)一",
    "X09n0245_007:0609c07": "者如實空鏡。遠離一切心鏡界相。無法可現。非覺照",
    "X09n0245_007:0609c08": "義故。二者因熏習鏡。謂如實不空。一切世間境界。悉",
    "X09n0245_007:0609c09": "於中現。(明一切法離真心外無別體性。如鏡現像。正同此摩尼現色也)不出(明心待熏故現。",
    "X09n0245_007:0609c10": "非於〔中〕有色自出。同此隨方各現)不入。(離心無別能熏故不從外入)不失不壞。常",
    "X09n0245_007:0609c11": "住一心。以一切法即真實性故。又一切染法。所不能",
    "X09n0245_007:0609c12": "染云云。即疏所引。是也。但證當科之文。言染法不能",
    "X09n0245_007:0609c13": "深者。以性淨故。雖現染法。染法所不能污。非直染不",
    "X09n0245_007:0609c14": "能污。亦乃由現染故。反顯本淨。如鏡現穢物反顯鏡",
    "X09n0245_007:0609c15": "淨。豈污鏡也。正同此疏云顯圓覺雖現非是定實故",
    "X09n0245_007:0609c16": "也。智體不動者。以本無染。今無始淨。是故本覺之智。",
    "X09n0245_007:0609c17": "未曾移動。又雖現染。不被所染。即不動之義。具足無",
    "X09n0245_007:0609c18": "漏等者。此本覺中。恒沙性德。無所少也。又與眾生。作",
    "X09n0245_007:0609c19": "內熏之因。令起厭求等故。論次此文云。三者法出離",
    "X09n0245_007:0609c20": "鏡。謂不空法。出煩惱礙。離和合相。智淳淨故。(同此摩尼清淨",
    "X09n0245_007:0609c21": "也。彼約障盡而顯。此約觀成而顯。然所顯法。俱是性淨本覺)四者緣熏習鏡。謂依",
    "X09n0245_007:0609c22": "法出離故。遍照眾生之心。令修善根。隨念示現故(同此",
    "X09n0245_007:0609c23": "映於五色隨方各現及法中現於身心。隨類各應也。然鏡有四義。摩尼亦然。所顯圓覺亦同彼具四義但疏恐",
    "X09n0245_007:0609c24": "繁不具引)。",
    "X09n0245_007:0610a01": "疏拂迹入玄者。為欲入生佛平等稱性圓淨究竟之",
    "X09n0245_007:0610a02": "法故。宜拂前垢淨迷情始修分限之迹也。此一段疏",
    "X09n0245_007:0610a03": "文。甚深。甚妙。甚當。甚顯。甚易。可發揚其美。文中二。一",
    "X09n0245_007:0610a04": "釋文。但一一以疏。屬當經文。文自顯矣。言對垢者者。",
    "X09n0245_007:0610a05": "經末者字貫於此也。故疏皆云者。▲疏然上人法下。",
    "X09n0245_007:0610a06": "二配對。言各三者。人是三能。法是三所。言三對者。一",
    "X09n0245_007:0610a07": "眾生是能執。垢是所執。二菩薩是能離。垢是所離。三",
    "X09n0245_007:0610a08": "佛是能說。執離垢淨人法等名數皆是所說。六隻單",
    "X09n0245_007:0610a09": "數可知。並是經文。非別建立。",
    "X09n0245_007:0610a10": "疏言一真等者。文二。先釋科文。然此逈異諸宗。非二",
    "X09n0245_007:0610a11": "諦三諦八諦五法三性所能配屬。然強以三諦配者。",
    "X09n0245_007:0610a12": "一真是中道第一義諦。未明理事空有者。真俗二諦。",
    "X09n0245_007:0610a13": "(境界難齊。故云強也。謂此一真融下三重法界歸於此一量。此一外更有三重。三重尚不出一真量。況更有真",
    "X09n0245_007:0610a14": "俗二諦與此相對而說乎。故云逈異諸宗也。問天台說。一境三諦空假皆中。豈異此耶答三諦融攝。方成下三",
    "X09n0245_007:0610a15": "重中第二理事無礙觀也。事事無礙重重無盡。尚未顯著問此云未明理事豈總攝耶。答正由合為此一。而未",
    "X09n0245_007:0610a16": "開顯。故未明也)。",
    "X09n0245_007:0610a17": "疏今初下舉經消釋。釋文又二。一釋初六句。言外見",
    "X09n0245_007:0610a18": "東西者。肇公寶藏論云。夫約天地為上下。約日月為",
    "X09n0245_007:0610a19": "東西。約身為彼此。約心為是非。今取意隨便用之。謂",
    "X09n0245_007:0610a20": "若不約身以對日月。日月何準。彼舉四事。故得相對。",
    "X09n0245_007:0610a21": "今單取身對。方以釋無我。即無方故。宜云爾。",
    "X09n0245_007:0610a22": "疏虗空下。二釋無邊下二句也。疏撮二句為一句牒",
    "X09n0245_007:0610a23": "之。文二。一破空。二顯覺。謂前二破二執。顯於空理。今",
    "X09n0245_007:0610a24": "又超空理。至於覺也。初中四。一標。二若言有下釋。三",
    "X09n0245_007:0610b01": "結。四證。二中二。一開闢。二若體下牒破。又二。一破體",
    "X09n0245_007:0610b02": "一。二破體多。初中又二。一合色不合色破。二在色不",
    "X09n0245_007:0610b03": "在色破。前中又三。今初。各與法合成多失故。初二句",
    "X09n0245_007:0610b04": "牒。外計隨能下。二正難成。多以虗空。容受色等法。隨",
    "X09n0245_007:0610b05": "其一一色等諸法。合虗空體。故應成多。次二句釋成",
    "X09n0245_007:0610b06": "多所以。如前一處色所合空處。餘處色不合。故如餘",
    "X09n0245_007:0610b07": "處色。餘處色合處。彼色不合。故體非是一虗空。亦應",
    "X09n0245_007:0610b08": "爾。故云體應成多。(且如瓶與虗空合時。餘盆等即不與此合。瓶之空相。合如盆合處。瓶",
    "X09n0245_007:0610b09": "不合故)然此一段。是一比量。但闕喻故。謂初二句是有",
    "X09n0245_007:0610b10": "法。次二句宗法。後二句因也。應立喻云。如餘處色。疏",
    "X09n0245_007:0610b11": "不爾諸下。三通與法合雜亂失。謂若非此處。色合時。",
    "X09n0245_007:0610b12": "餘處色不合。(釋不爾字)即色等法。應亦相遍。以此處色合",
    "X09n0245_007:0610b13": "時。餘處色亦合。此處色即餘處色。故一一色等。應互",
    "X09n0245_007:0610b14": "遍。隨彼虗空。其量遍故。(此明虗空合一色時。餘亦合餘色。即此一色。便是若色。如",
    "X09n0245_007:0610b15": "此彼空故成相遍也。據諸法互遍。但有其宗。若將不爾字為因。立量亦得。即此彼空為喻。應云諸色法是有法。",
    "X09n0245_007:0610b16": "應互相遍是此宗法。此色合空餘色亦合故如此色處空及餘色處空合也)疏若謂下。三",
    "X09n0245_007:0610b17": "不與法合。非受失。謂合是容受義。故如鏡水等。清明",
    "X09n0245_007:0610b18": "容受萬影。故與影相合。不容受外質。故不與外質相",
    "X09n0245_007:0610b19": "合。設外質久。水水開避故。不名合也。即知受即必合。",
    "X09n0245_007:0610b20": "合即必受。應立量云。虗空不容受諸色。不與色合故。",
    "X09n0245_007:0610b21": "如水不合炎火之質。彼論以餘二無為為喻者。對小",
    "X09n0245_007:0610b22": "乘故。△疏又色下。第二在色不在色破也。初二句審",
    "X09n0245_007:0610b23": "於外計。後二句有無並難。若色有空。色體與空體。應",
    "X09n0245_007:0610b24": "相雜。豈云色中虗空體。應即色處無別故。如此處色",
    "X09n0245_007:0610c01": "體相離者。是一切義。若此色體中。無有虗空。空應不",
    "X09n0245_007:0610c02": "遍一切法。不遍一切法故。應是有為。如地水等。△疏",
    "X09n0245_007:0610c03": "若體下。第二破體多也。此有三過。一有品類。二非遍",
    "X09n0245_007:0610c04": "三非受。初謂體若是多應有品類。此處空非彼處空",
    "X09n0245_007:0610c05": "故。如色等法。二謂色等中無。故非是遍。三謂無色處",
    "X09n0245_007:0610c06": "方有。故非容受。▲疏故知下。第三結也。結空無體。歸",
    "X09n0245_007:0610c07": "於識矣。謂有問云。今現見虗空。遍一切處。無生滅變",
    "X09n0245_007:0610c08": "異。又諸經亦說有虗空。如何破之。故此破已。法歸唯",
    "X09n0245_007:0610c09": "識。唯識亦說虗空。略有二種。一依識變。假施設有。謂",
    "X09n0245_007:0610c10": "曾聞說虗空等名。隨分別有虗空等相。(聞佛菩薩說名隨名。起分",
    "X09n0245_007:0610c11": "別心。有虗空相。以為緣力)數習力故。心等生時。似虗空現。此所現",
    "X09n0245_007:0610c12": "相前後相似。無有變易。假說為常。(所顯空相。前後相似無有變易。唯有",
    "X09n0245_007:0610c13": "一類。豁虗之相。故假說之。為常及無常等。如極微等。定無本質。唯心所變也)二依法性假",
    "X09n0245_007:0610c14": "施設。有謂空無。我所顯真如。有無俱非。心言路絕。與",
    "X09n0245_007:0610c15": "一切法。非一異等。(此上總顯法性之理)是法真理。故名法性。(上皆",
    "X09n0245_007:0610c16": "顯所依訖)離諸障礙。故名虗空。(此顯能依也。即此真如。離諸障礙故名虗空也。下因",
    "X09n0245_007:0610c17": "說餘無為法)然此上破空之疏。皆唯識文。亦依彼疏所釋。",
    "X09n0245_007:0610c18": "兼或注助。令其易見。然所用之意。稍與彼殊。彼正破",
    "X09n0245_007:0610c19": "薩婆多業諸部。計心外實有三種無為。空是其一。今",
    "X09n0245_007:0610c20": "即俱通對一切凡愚空相。不融色相不泯者也。以此",
    "X09n0245_007:0610c21": "土無的。定堅執宗計。但有汎爾。妄想之計故。幸諸智",
    "X09n0245_007:0610c22": "者。詳其存癈之利害。用功之多。少取悟之難易。修",
    "X09n0245_007:0610c23": "證之遲速。即見餘之深志焉。前後用之。意多如此。▲",
    "X09n0245_007:0610c24": "疏故首楞下。(佛頂經也)四引證也。據文似俱證無空。若以",
    "X09n0245_007:0611a01": "義求。亦證識現。言發真者。真發也。謂真性開發。正同",
    "X09n0245_007:0611a02": "此覺。故顯發還源。始覺合本覺也。然佛有覺照二義。",
    "X09n0245_007:0611a03": "上覺。此照矣。殞者滅也。虗空既從心識分別熏習相",
    "X09n0245_007:0611a04": "現。今破和合識相。顯發真淨覺智。故所變空相殞滅",
    "X09n0245_007:0611a05": "矣。即起信中。心滅則種種法滅之義也。問若一人還",
    "X09n0245_007:0611a06": "源。十方空滅。今何皆見空相耶。答上豈不云自識變",
    "X09n0245_007:0611a07": "耶。何不自覺分別之念。却嫌空相在耶。",
    "X09n0245_007:0611a08": "疏謂迷情下。第二顯覺也。文三。一破。計執之空故覺",
    "X09n0245_007:0611a09": "顯。覺處見空者。如人有摩尼寶珠置於瑠璃幢上。當",
    "X09n0245_007:0611a10": "其所處座之前。焚香啟願。珠出萬般珍寶。遍於一堂。",
    "X09n0245_007:0611a11": "保惜之甚。自守護之。忽然睡眠。夢見珠及所現寶等",
    "X09n0245_007:0611a12": "并己堂屋庫藏及城郭。一切空無所有。夢中意云。曾",
    "X09n0245_007:0611a13": "經失火焚燒千萬之家故。四面瞻顧。坦然露地。無一",
    "X09n0245_007:0611a14": "礙物。蕩蕩虗豁。唯一段空。(識現之空正。同夢所現也)心生苦惱。歎",
    "X09n0245_007:0611a15": "憶寶等。及乎寤來。此空都無。但見幢上如意寶珠及",
    "X09n0245_007:0611a16": "諸珍寶堂屋城郭千家萬家連簷接宇。法合可知。故",
    "X09n0245_007:0611a17": "有人云。魚不見水。人不見風。迷不見性。悟不見空。顯",
    "X09n0245_007:0611a18": "謂下二句。上句慧解脫。下句心解脫。故覺現心開。非",
    "X09n0245_007:0611a19": "重言也。問經說所泯之空無邊耶。為說所顯之覺無",
    "X09n0245_007:0611a20": "邊耶。故疏答云。翻覆俱無邊也。謂無邊之空既亡。無",
    "X09n0245_007:0611a21": "邊之覺即顯。▲疏故首楞下。二合。依他相空故覺顯。",
    "X09n0245_007:0611a22": "約經釋也。即佛敕文殊。判二十五聖所得解脫。唯觀",
    "X09n0245_007:0611a23": "音菩薩。從聞中入。獨得圓通。其文具云。聞非自然生。",
    "X09n0245_007:0611a24": "因聲有名字。旋聞與聲脫。能脫欲誰名。一根既返源。",
    "X09n0245_007:0611b01": "六根成解脫。(旋聞〔音〕脫也。此雖非所引要之生起文意)見聞如幻翳。三界",
    "X09n0245_007:0611b02": "若空華。聞復翳根除。云云(次五句兼此一句即疏中是也。次下云)摩登",
    "X09n0245_007:0611b03": "伽在夢。誰能留汝形。(了喻超塵也)首末之文。如別卷具引",
    "X09n0245_007:0611b04": "及釋。注空生大覺中者。此却是何前之文。謂文殊欲",
    "X09n0245_007:0611b05": "判二十五聖。先標宗說偈云。覺海性澄圓。圓澄覺元",
    "X09n0245_007:0611b06": "妙。(標湛本源)元明照生所。所立照性亡。(發照遺真)迷妄有虗空。",
    "X09n0245_007:0611b07": "依空立世界。想澄成國土。知覺乃眾生。(述相生故)空生大",
    "X09n0245_007:0611b08": "覺中。如海一漚發。有漏微塵國。皆從空所生。(喻真生妄)漚",
    "X09n0245_007:0611b09": "滅空本無。況復諸三有。(妄起即空)釋曰。今所引者。但證空",
    "X09n0245_007:0611b10": "亦是無。依覺妄現耳。▲疏是知空下。三尅體指覺。便",
    "X09n0245_007:0611b11": "是結上絕待之文矣。",
    "X09n0245_007:0611b12": "三重法界中。三重者。即四法界中之三也。一真空等",
    "X09n0245_007:0611b13": "者。初即理法界。後即事事無礙法界。二則名同其事",
    "X09n0245_007:0611b14": "法界。即經中根識塵大世出世間一切法數。乃至八",
    "X09n0245_007:0611b15": "萬四千是也。經依此等。說三重義理。名三法界也。(事如",
    "X09n0245_007:0611b16": "前陳有法。三重如後說宗法謂眼根等是有法定皆清淨絕相是宗法等)疏全同華嚴等",
    "X09n0245_007:0611b17": "者。題云修(熏習造詣)方廣華嚴(所依經也)法界(經所詮法也。是華嚴所說之法",
    "X09n0245_007:0611b18": "界。非餘經所說之法界也)觀(泯情照彼法界也。是華嚴法界之觀非數息等觀)門(門即教也。是所",
    "X09n0245_007:0611b19": "製述七八紙已來文書名句文也。故法華亦指教。云其智慧門)有三重。(如上引)京終南",
    "X09n0245_007:0611b20": "山杜順作。(姓杜名法順。是華嚴宗源之師。即文殊化身也。瑞德甚多。具在傳記。其師所居處今",
    "X09n0245_007:0611b21": "見置華嚴寺。寺有和上塔廟)今此一段經意。正令諸菩薩及末世",
    "X09n0245_007:0611b22": "眾生修習此觀。故與彼同。但文句之異耳。",
    "X09n0245_007:0611b23": "疏先示觀門者。但取義意。撮略顯示。不具其文。今亦",
    "X09n0245_007:0611b24": "俱消現文。更不能繁引本文也。真空者。即靈妙心源。",
    "X09n0245_007:0611c01": "但約不虗妄故言真。非色相故云空。(經前二等者。具在文中)復",
    "X09n0245_007:0611c02": "四者。前三簡情。後一顯理。前中。一簡斷空。二簡實色。",
    "X09n0245_007:0611c03": "三簡影像。觀門之中。每上句一一云不即者。正是遮",
    "X09n0245_007:0611c04": "簡之詞也。初中斷空者。非真實心性故。自體不知故。",
    "X09n0245_007:0611c05": "不應諸緣故。即空豁斷滅。謂離物所顯之空。色滅所",
    "X09n0245_007:0611c06": "顯之空也。故中論云。先有而後無是則為斷滅。然外",
    "X09n0245_007:0611c07": "道斷滅。歸於太虗。(故楞伽云。若心體滅者。不異外道斷見戲論)二乘斷滅。",
    "X09n0245_007:0611c08": "歸於涅槃。(故肇云。涅槃論云。大患莫若於有身故滅身以歸無。勞勤莫先於有智。故絕智以淪華等。)",
    "X09n0245_007:0611c09": "言色不即者。謂諸經中。云色即空者。不是即於此斷",
    "X09n0245_007:0611c10": "空也(上句)謂是即於心體離相之真空也。(下句)何者。謂諸",
    "X09n0245_007:0611c11": "色法。本從真心所現故。推之一一無體。理合還真心",
    "X09n0245_007:0611c12": "之空。不歸斷空。以本非斷空所現故。如水結成氷。鎔",
    "X09n0245_007:0611c13": "之歸水。不歸地風火等。(遍計空也)鏡明現色。推之無體。即",
    "X09n0245_007:0611c14": "歸於明。不歸餘物。(依他空也)故上引外道小乘所歸如歸",
    "X09n0245_007:0611c15": "水火等也。疏青等非是等者。簡實色也。謂諸經所言",
    "X09n0245_007:0611c16": "色即空者。此色是真心所現。虗幻之色。非謂定有實",
    "X09n0245_007:0611c17": "色可說空也。若定有色。即須待滅了方空。良由是真",
    "X09n0245_007:0611c18": "心所現無體之色故。下句云即真空也。若實青黃長",
    "X09n0245_007:0611c19": "短等定實之色。豈是真空之理。故云非也。然此中無",
    "X09n0245_007:0611c20": "體之言。正是遮簡文也。然文中。唯標青黃顯色。云等",
    "X09n0245_007:0611c21": "者。以實況假也。謂顯色是實。尚即是空。況長短等者是",
    "X09n0245_007:0611c22": "假。豈不空耶。有人不曉此意。見文中有青黃等言。便",
    "X09n0245_007:0611c23": "科文云。一簡形色。二簡顯色。不應理也。此簡顯色。云",
    "X09n0245_007:0611c24": "青等。前簡形色。應云長短等。又非真空。理之言唯簡",
    "X09n0245_007:0612a01": "顯色。豈長短等是真空理耶。疏色不等者。簡影像也。",
    "X09n0245_007:0612a02": "謂聞前所簡已。免謂是斷空實色。知是真空幻色。然",
    "X09n0245_007:0612a03": "猶帶幻色之想。未得逈然洞徹真空體相。故此更簡之。",
    "X09n0245_007:0612a04": "云空中必無色等。令真空絕相觀行成就。(此四句十門。雖有空",
    "X09n0245_007:0612a05": "色二名。而宗旨唯顯空相故。第三句云。色盡而空現等文。總名真空絕相觀矣)方能不住諸相。",
    "X09n0245_007:0612a06": "不住諸相故。於一切事相。自在無礙故。成下理事無",
    "X09n0245_007:0612a07": "礙周遍含容等也。故此經觀門之首。亦云。證得諸幻",
    "X09n0245_007:0612a08": "滅影像故。爾時便得無方清淨無邊虗空覺所顯發。",
    "X09n0245_007:0612a09": "據此則覺圓明故。顯心清淨等文。已是觀成之相。顯",
    "X09n0245_007:0612a10": "示此成相。令諸菩薩及末世眾生觀未成者倣之而",
    "X09n0245_007:0612a11": "修故。此三重全同法界觀也。今云空中必無色者。正是",
    "X09n0245_007:0612a12": "徹底簡盡之詞也。如水中必無火等。故云必也。若向",
    "X09n0245_007:0612a13": "水中見火。定知此火全無矣。問若必無色。何以經云",
    "X09n0245_007:0612a14": "非色滅而後空。故下句云。以會色無色。無色。故無可",
    "X09n0245_007:0612a15": "滅壞。故云非色滅及不壞色等。由無色可滅故。本來",
    "X09n0245_007:0612a16": "但是真空。非謂有幻影之色可說是真空也。若有幻",
    "X09n0245_007:0612a17": "影之色。雖非定體質礙。且還有長短分限。如鏡中見",
    "X09n0245_007:0612a18": "青處不遍於青。二寸短影。不得云丈尺長影。豈得眼",
    "X09n0245_007:0612a19": "耳鼻舌周遍十方世界耶。故知欲成下兩重無礙之",
    "X09n0245_007:0612a20": "觀。必須不帶幻色之想。方能造詣矣。問欲得成下無",
    "X09n0245_007:0612a21": "礙。亦不應作空想。何以。偏云簡色。答若有空想。即是斷",
    "X09n0245_007:0612a22": "空。前已簡訖。為有色想對色便成空想。色想既亡。自",
    "X09n0245_007:0612a23": "然無想。即下泯絕無寄也。又以世人凡見諸境。皆有",
    "X09n0245_007:0612a24": "色等之想。未曾有人對諸境時見空相也。故唯委細",
    "X09n0245_007:0612b01": "重簡影像云色。注上三句。以法簡情者。法是所執之",
    "X09n0245_007:0612b02": "境。情是能執之心。由見有境。故執計之。但簡諸境本",
    "X09n0245_007:0612b03": "無。了悟法空。自無情執。故云以法簡情。然上三句。亦",
    "X09n0245_007:0612b04": "可簡三種空亂意菩薩。三種者。寶性論云。地前菩薩",
    "X09n0245_007:0612b05": "於此真空。有三種疑。一疑。空滅色。取斷滅空。(此失空如來藏。",
    "X09n0245_007:0612b06": "即損滅也)初句簡之。二疑。空異色。取色外空。第三句簡之。",
    "X09n0245_007:0612b07": "(若云空中有色。色則無空異也以色無故不異也)三疑。空是物。取空為有。第二",
    "X09n0245_007:0612b08": "句簡之。(謂空若是物。物應是空。物非空理。故云青黃之相。非是真空理也)故十地經。",
    "X09n0245_007:0612b09": "明地智同相云。(對次下經不同相)自性本空寂有不二不盡。",
    "X09n0245_007:0612b10": "亦是簡三種空也。彼論云。釋上句總。下句別。總中。是",
    "X09n0245_007:0612b11": "彼智相故云自體。此智自體。以何為相。謂以本空寂。",
    "X09n0245_007:0612b12": "何以言同。此則淨性涅槃。上同諸佛。下同眾生。一切",
    "X09n0245_007:0612b13": "眾生皆有此故。橫同諸法。諸法如故。此如即是自然",
    "X09n0245_007:0612b14": "空故。智性色性。本性無差故。下句別者。論云。此智空",
    "X09n0245_007:0612b15": "寂。其相云何。謂離三種空攝。是真空相。初云有者。即",
    "X09n0245_007:0612b16": "離謗攝。(即此初句。謂此空是實有之法。但以無相。故云豈非斷滅之空。斷滅即是謗也)不二者。",
    "X09n0245_007:0612b17": "即離異攝。不謂異此空智更有異空智。(即第三句。空中有色。便成",
    "X09n0245_007:0612b18": "二也。空中必無色。故云不二。彼論云。智者十地智也。謂若有色則別有觀。色空之智。空中既無色可觀。即空體",
    "X09n0245_007:0612b19": "本自能知。便名為智故云不謂異此空智更有異空智也。此釋經中不二也)不盡者。離盡",
    "X09n0245_007:0612b20": "滅攝。不謂有彼此自體彼此轉滅故。清涼釋云。此明",
    "X09n0245_007:0612b21": "非滅有體之智成有體之空。亦非空有物可轉滅也。",
    "X09n0245_007:0612b22": "(第二句也。謂若有青黃可說。此青黃性空。即青黃消滅時性空亦盡。今以即此本無青黃本無。本是真空故。經",
    "X09n0245_007:0612b23": "云不盡也。論云離滅盡也。無色體可觀為空故。無智體可滅轉也)。△疏四凡是下。第",
    "X09n0245_007:0612b24": "二顯理也。謂一切法本無自性元是真空(從緣故。依他無性。即",
    "X09n0245_007:0612c01": "是圓成)但以情執於實故。前簡云即不即等。今簡情既",
    "X09n0245_007:0612c02": "盡即非滅色離色存色。不即不離故。色即空也。注云",
    "X09n0245_007:0612c03": "一切皆然者。謂色是法相之首。五蘊之初。故大般若",
    "X09n0245_007:0612c04": "經。每以一門之義。歷八十餘科法數。皆以色為頭也。",
    "X09n0245_007:0612c05": "如云色清淨一切清淨等。若據今經云。一切者。即根",
    "X09n0245_007:0612c06": "識塵大。乃至八萬四千等也。應云。眼不即空。以即空",
    "X09n0245_007:0612c07": "故等。一一歷之。可知矣。",
    "X09n0245_007:0612c08": "疏第二明空即色中。亦二。謂簡與顯及簡中三皆同",
    "X09n0245_007:0612c09": "前名。一二之中。全翻前段一二。唯第三中文異於前。",
    "X09n0245_007:0612c10": "前云。空中必無色。若敵對翻之。應云。色中必無空。今",
    "X09n0245_007:0612c11": "不云爾者。不應理故。謂空中無色有理(真空絕相故。水中現火相",
    "X09n0245_007:0612c12": "時。水中必無火故也)有文(經云。是故空中無色。無受想行識。無眼界等)色中無空。文",
    "X09n0245_007:0612c13": "理俱絕。(未曾見有此經文故。真體遍法界。不應有一法中無真空故)故不翻前而",
    "X09n0245_007:0612c14": "乃約能依所依簡也。謂真空隨緣現色時。色依於空",
    "X09n0245_007:0612c15": "故。空名所依。所依非能依故不即色。又非別有色自體",
    "X09n0245_007:0612c16": "來向空中而現。但是真空全體而現故即色。詳之可",
    "X09n0245_007:0612c17": "知。故觀門云。是所依故不即色。是所依故即色。因同",
    "X09n0245_007:0612c18": "而宗異。此義實為玄也。照之有味。然此文亦兼反顯。",
    "X09n0245_007:0612c19": "不應翻對云色中無空之意。謂真空隨緣現色時。全",
    "X09n0245_007:0612c20": "體不變故。前云空中必無色。以若有色。即是此空變",
    "X09n0245_007:0612c21": "為色故。豈名不變。如水現火時。水中必無火。以現火",
    "X09n0245_007:0612c22": "時水全不變。故必無火。據此後意。則雖文勢非翻對",
    "X09n0245_007:0612c23": "之例。而亦當簡影像之義矣。可去情思之(簡情唯上)。▲疏",
    "X09n0245_007:0612c24": "四空即下。第二顯解也。以真空之理本不可以空相",
    "X09n0245_007:0613a01": "色相而取。但以情計於色故。簡云不即色等。令簡情",
    "X09n0245_007:0613a02": "既盡。故空色相即俱無等也。以色非情計之色故。前",
    "X09n0245_007:0613a03": "第四句云即空。空非情計之空故。此第四句云即色。",
    "X09n0245_007:0613a04": "如水中現火。智者見之。計為火。火非情計之火故即",
    "X09n0245_007:0613a05": "水。水非對眼根顯之水故即火。兩處第四句結成般",
    "X09n0245_007:0613a06": "若經文色即是空空即是色也。言顯解者。顯真實道",
    "X09n0245_007:0613a07": "理令生解也。故雖云即色。不名顯事。下句釋之。以是",
    "X09n0245_007:0613a08": "法無我理非斷滅者。有二意。一以色非自體之色。但",
    "X09n0245_007:0613a09": "是真空之色。故不斷滅。二以真空不守自性故。雖不",
    "X09n0245_007:0613a10": "變而能即色。云非斷滅。(注例一切亦准上知)。",
    "X09n0245_007:0613a11": "疏第三中。即當般若經色不異空空不異色也。互不",
    "X09n0245_007:0613a12": "相異故。云無礙色。舉體全空者。無分毫是空有。色盡",
    "X09n0245_007:0613a13": "空現者。既色等蕩盡。三界十方。更無一切。唯是一段",
    "X09n0245_007:0613a14": "真言。蕩蕩無邊。非心識境。問勝鬘云。如來色無盡。云",
    "X09n0245_007:0613a15": "何此云色盡。答正以色相舉體自盡不待壞。本無所",
    "X09n0245_007:0613a16": "有也。故全同真空。同真空故無斷盡也。故華嚴云。分",
    "X09n0245_007:0613a17": "別此諸蘊。其性本空寂。空故不可滅。此是無生義。然",
    "X09n0245_007:0613a18": "此色等。非思議境。故勝鬘前偈云。無比不思議。亦有",
    "X09n0245_007:0613a19": "本云。色不盡而空現。即離情之色也。二文皆通。既非",
    "X09n0245_007:0613a20": "情想之色。即與真空。無分毫之異。故次云。空舉體不",
    "X09n0245_007:0613a21": "異色。全盡空之色空不隱也。若餘情計之分毫不盡",
    "X09n0245_007:0613a22": "也者。焉得真空之不異也。又焉得真空不隱一味耶。",
    "X09n0245_007:0613a23": "可去想而觀之。故觀門具足本云。是故看色無不見",
    "X09n0245_007:0613a24": "空。觀空莫非見色。無障無礙。為一味法也。",
    "X09n0245_007:0613b01": "疏第四中。言所觀真空等者。雖云不即色不即空。然",
    "X09n0245_007:0613b02": "本說真空。非說色也。故特標之。方云不即等。乃至逈",
    "X09n0245_007:0613b03": "絕無寄也。不可言即色者。就法就人。各有二失故。就",
    "X09n0245_007:0613b04": "人者。一聖應同凡見妄色。以聖見真空時即是色故。",
    "X09n0245_007:0613b05": "二凡應同聖見真空。以凡迷見色塵時即是真空之",
    "X09n0245_007:0613b06": "色故。就法者。一壞真諦過。以空是青黃即無真諦無",
    "X09n0245_007:0613b07": "相之空故。二壞俗諦過。既即以真空為色。即別無青",
    "X09n0245_007:0613b08": "黃長短俗諦之色故。疏不即色者。若云不即。就人就",
    "X09n0245_007:0613b09": "法。亦各二失故。就人者。一聖智不成過。以取色外非",
    "X09n0245_007:0613b10": "真空故。二聖不從凡過。以空異色聖自聖故。就法者。",
    "X09n0245_007:0613b11": "一壞真諦過。以色外斷空理非真故。二壞俗諦過。以",
    "X09n0245_007:0613b12": "空非色妄無依故。疏即空不即空者。若但此所標。真",
    "X09n0245_007:0613b13": "空為前陳。云即不即者。則唯是拂迹離言。若翻上空",
    "X09n0245_007:0613b14": "即色等。云色即空不即空者。則亦就人就法。各有二",
    "X09n0245_007:0613b15": "失。色即空。就人二失者。一凡迷同聖過。以凡夫所見",
    "X09n0245_007:0613b16": "妄色即是見真空故。二聖智同凡過。以所證真空即",
    "X09n0245_007:0613b17": "是凡所見之色故。法者。一壞俗諦過。以青等色即是",
    "X09n0245_007:0613b18": "真空。則無別俗故。二壞真諦過。既即以青等為真空。",
    "X09n0245_007:0613b19": "則無真空故。疏不即空者。若云不即空。就人就法。亦",
    "X09n0245_007:0613b20": "名二失。就人者。一凡迷不成過。以所見色非顛倒故。",
    "X09n0245_007:0613b21": "二凡無悟聖過。以所見妄色永隔真空故。就法者。一",
    "X09n0245_007:0613b22": "壞俗諦過。以色非無性待緣不得有故。二壞真諦過。",
    "X09n0245_007:0613b23": "以不會色歸空則無真故。疏一切法皆不可下。皆展",
    "X09n0245_007:0613b24": "轉拂迹無遺故。云非言及所也。上皆不可以識識。非",
    "X09n0245_007:0613c01": "解所到者。不可以智知。是為行境定心之境也。以生心",
    "X09n0245_007:0613c02": "下。釋成不可識知之意也。謂真如自體。本自有實識",
    "X09n0245_007:0613c03": "知大智慧光明遍照法界。若更別生心起解。志乖本",
    "X09n0245_007:0613c04": "體。故云爾也。注初二句入門等者。文皆可知。然初云",
    "X09n0245_007:0613c05": "顯解。但是聞思信解也。行者定也。正成解體者。從定",
    "X09n0245_007:0613c06": "發慧也。解絕者。聞思信解不存也。亦始覺合本之意",
    "X09n0245_007:0613c07": "矣。又此四句中。一簡情顯解至色即空。是空觀。觀真",
    "X09n0245_007:0613c08": "諦。二簡情顯解至空即色。是假觀。觀俗諦。第三雙照。",
    "X09n0245_007:0613c09": "第四雙遮。皆明中觀。觀第一義諦。以義取意。撮略顯",
    "X09n0245_007:0613c10": "示。觀門已竟。",
    "X09n0245_007:0613c11": "釋經義中疏此下皆云下。文二。一通釋七段。二別釋",
    "X09n0245_007:0613c12": "此章。初中十一。今初。指文標解也。二空觀。乃至垢盡",
    "X09n0245_007:0613c13": "明現。摩尼清淨。為遠方便。拂迹文云。垢盡對除。即無",
    "X09n0245_007:0613c14": "對垢及說名者。滅影。文云。證得諸幻。滅影像故。此等",
    "X09n0245_007:0613c15": "為近方便。故同觀門解絕也。虗空覺所顯發者。行起",
    "X09n0245_007:0613c16": "也。故云泯絕無寄。問若即此段經文。但同觀門泯絕",
    "X09n0245_007:0613c17": "無寄中行起之言。其前三句。簡情顯解。自同前段。何",
    "X09n0245_007:0613c18": "得以觀門配此段耶。答經與觀門。拂迹泯絕行起等。",
    "X09n0245_007:0613c19": "觀門皆無前後。但文不頓彰故。約相由之意。似前後",
    "X09n0245_007:0613c20": "耳。故鈔前云。此經是觀成之相也。▲疏故智論下。二",
    "X09n0245_007:0613c21": "引證也。▲疏意言下。三釋所引也。大般若等者。即難",
    "X09n0245_007:0613c22": "信解品云。善現。色清淨故即般若波羅蜜多清淨。般",
    "X09n0245_007:0613c23": "若波羅蜜多清淨故一切智智清淨。若色清淨。若般",
    "X09n0245_007:0613c24": "若波羅蜜多清淨。若一切智智清淨。無二無二分無",
    "X09n0245_007:0614a01": "別無斷故。如是歷受想行識十二處十八界乃至無",
    "X09n0245_007:0614a02": "上正等菩提。八十餘科。世出世間一切諸法。悉同此",
    "X09n0245_007:0614a03": "例也。大品。即直云空者。但改清淨云空。其所歷諸法。",
    "X09n0245_007:0614a04": "即無差別。今引此二處經文。證清淨與空同。是絕相",
    "X09n0245_007:0614a05": "離過之義。證成此所科七段之經色相空淨矣。▲疏",
    "X09n0245_007:0614a06": "若就下。四就心釋。謂若心顛倒妄想。即七段中所歷",
    "X09n0245_007:0614a07": "根識塵大一切諸法。皆是定有。有則不淨。但心無妄",
    "X09n0245_007:0614a08": "計。則此諸法皆無所有。故清淨也。故論云。心生則種",
    "X09n0245_007:0614a09": "種法生。心滅則種種法滅。▲疏由前幻下。五指文結",
    "X09n0245_007:0614a10": "成。文二。一正結。二智論下引證。言觀待斷者。證所結",
    "X09n0245_007:0614a11": "云能觀之智又亡也。▲疏覺圓下。六通釋初句。出清",
    "X09n0245_007:0614a12": "淨因也。言通釋者。此一句經。總為七段中清淨之因",
    "X09n0245_007:0614a13": "也。▲疏顯心清淨下。七段通次句。成清淨義也。唯此",
    "X09n0245_007:0614a14": "清淨二字。義通體別。義通者。心及下根識等法。皆由",
    "X09n0245_007:0614a15": "覺圓明故。得清淨也。體別者。准此。云心清淨。異餘根",
    "X09n0245_007:0614a16": "識等法。根識等法以空無體性故。名清淨。如鏡中青",
    "X09n0245_007:0614a17": "黃等也。若實有體。即污於鏡。故此青黃等。即名不淨",
    "X09n0245_007:0614a18": "之物。今以青等但是影像。都無分毫之體故。一一清",
    "X09n0245_007:0614a19": "淨。如前引智論及大般若大品等說。今云心淨異於",
    "X09n0245_007:0614a20": "此者。如此鏡明體。於中。若有塵垢。非唯塵垢不淨。即",
    "X09n0245_007:0614a21": "此明鏡自體亦名不淨。(故疏云。此迷覺心心中執法)若無塵垢。但",
    "X09n0245_007:0614a22": "是影像。非唯影淨。即此明鏡之體亦自得名清淨。(故疏",
    "X09n0245_007:0614a23": "云。今見法性法即皆空等)是如鏡淨是有體。說此體清淨。影淨是",
    "X09n0245_007:0614a24": "無體。無體方名淨。豈不異乎。▲疏七段下。八例下也。",
    "X09n0245_007:0614b01": "此但例義通。不例體別。善自詳而說之。▲疏然展下。",
    "X09n0245_007:0614b02": "九指下也。▲疏今且下。十標此也。謂標其所釋七段",
    "X09n0245_007:0614b03": "之名數。非謂唯此初章。",
    "X09n0245_007:0614b05": "圓覺經大疏釋義鈔卷第七(之上)"
}