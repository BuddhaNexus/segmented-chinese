{
    "X84n1580_010:0280b16": "教外別傳卷十(臨濟宗)",
    "X84n1580_010:0280b18": "南嶽下十五世(臨濟下十一世)",
    "X84n1580_010:0280b19": "徑山宗杲禪師(昭覺勤法嗣)",
    "X84n1580_010:0280b20": "臨安府徑山宗杲大慧普覺禪師。宣城奚氏子。年十",
    "X84n1580_010:0280b21": "二。入鄉校。一日因與同窗戲。以硯投之。悞中先生帽。",
    "X84n1580_010:0280b22": "償金而歸。曰大丈夫讀世間書。曷若究出世法。即詣",
    "X84n1580_010:0280b23": "東山慧雲院。事慧齊。年十七薙髮。具毗尼。偶閱古雲",
    "X84n1580_010:0280b24": "門錄。恍若舊習。往依廣教珵禪師。棄遊四方。從曹洞",
    "X84n1580_010:0280c01": "諸老宿。既得其說。去登寶峯。謁湛堂準禪師。湛堂一",
    "X84n1580_010:0280c02": "見異之。俾侍巾襪。指以入道捷徑。師橫機無所讓。湛",
    "X84n1580_010:0280c03": "堂訶曰。汝曾未悟。病在意識領解。則為所知障。湛堂",
    "X84n1580_010:0280c04": "疾革。囑師曰。吾去後當見川勤。必能盡子機用。(勤即圓悟)",
    "X84n1580_010:0280c05": "湛堂卒。師趨謁無盡居士。求湛堂塔銘。無盡門庭高。",
    "X84n1580_010:0280c06": "少許可。與師一言相契。下榻延之。名師庵曰妙喜。洎",
    "X84n1580_010:0280c07": "後再謁。且囑令見圓悟。師至天寧。一日聞圓悟陞堂。",
    "X84n1580_010:0280c08": "舉僧問雲門。如何是諸佛出身處。雲門曰。東山水上",
    "X84n1580_010:0280c09": "行。若是天寧即不然。忽有人問。如何是諸佛出身處。",
    "X84n1580_010:0280c10": "只向他道。熏風自南來。殿閣生微涼。師於言下。忽然",
    "X84n1580_010:0280c11": "前後際斷。雖然動相不生。却坐在淨躶躶處。圓悟謂",
    "X84n1580_010:0280c12": "曰。也不易你得到這田地。可惜死了不能得活。不疑",
    "X84n1580_010:0280c13": "言句。是為大病。不見道。懸崖撒手。自肯承當。絕後再",
    "X84n1580_010:0280c14": "蘇。欺君不得。須信有這箇道理。遂令居擇木堂。為不",
    "X84n1580_010:0280c15": "釐務侍者。日同士大夫入室。(擇木乃朝士止息處)圓悟每舉有",
    "X84n1580_010:0280c16": "句無句如藤倚樹。問之。師纔開口。圓悟便曰。不是不",
    "X84n1580_010:0280c17": "是。經半載。遂問圓悟曰。聞和尚當時在五祖。曾問這",
    "X84n1580_010:0280c18": "話。不知五祖道甚麼。圓悟笑而不答。師曰。和尚當時。",
    "X84n1580_010:0280c19": "須對眾問。如今說亦何妨。圓悟不得已謂曰。我問。有",
    "X84n1580_010:0280c20": "句無句。如藤倚樹。意旨如何。五祖曰。描也描不成。畫",
    "X84n1580_010:0280c21": "也畫不就。又問。樹倒藤枯時如何。五祖曰。相隨來也。",
    "X84n1580_010:0280c22": "師當下釋然曰。我會也。圓悟遂舉數因緣詰之。師酧",
    "X84n1580_010:0280c23": "對無滯。圓悟曰。始知吾不汝欺。遂著臨濟正宗記付",
    "X84n1580_010:0280c24": "之。俾掌記室。未幾令分座。室中握竹篦。以驗學者。叢",
    "X84n1580_010:0281a01": "林浩然歸重。名振京師。右丞相呂公舜徒。奏賜紫衣",
    "X84n1580_010:0281a02": "佛日之號。會女真之變。其酋欲取禪僧十數人。師在",
    "X84n1580_010:0281a03": "選。得免趨吳虎丘度夏。因閱華嚴。至菩薩登第七地。",
    "X84n1580_010:0281a04": "證無生法忍。洞曉向所請問湛堂。殃崛摩羅持鉢至",
    "X84n1580_010:0281a05": "產婦家因緣○圓悟詔住雲居。師往省覲至山。次日",
    "X84n1580_010:0281a06": "即請為第一座。時會中多龍象。以圜悟久虗座元。俟",
    "X84n1580_010:0281a07": "師之來。頗有不平之心。及冬至秉拂。昭覺元禪師。出",
    "X84n1580_010:0281a08": "眾問曰。眉間挂劒時如何。師曰。血濺梵天。圜悟於座",
    "X84n1580_010:0281a09": "下。以手約曰。住住。問得極好。答得更奇。元乃歸眾。叢",
    "X84n1580_010:0281a10": "林由是改觀○師每入室。圓悟時來聽其語。一日入",
    "X84n1580_010:0281a11": "室罷。上方丈。圓悟曰。或有箇禪和子。得似老僧。汝又",
    "X84n1580_010:0281a12": "如何支遣。師曰。何幸如之。正如東坡說。作劊子手。一",
    "X84n1580_010:0281a13": "生得遇一箇肥漢剮。圓悟呵呵大笑曰。你倒與我入",
    "X84n1580_010:0281a14": "室。拶得我上壁也。圓悟又問。達磨西來。將何傳授。師",
    "X84n1580_010:0281a15": "曰。不可總作野狐精見解。又問。據虎頭收虎尾。第一",
    "X84n1580_010:0281a16": "句下明宗旨。如何是第一句。師曰。此是第二句○圓",
    "X84n1580_010:0281a17": "悟常言。近來諸方盡成窠臼。五祖下。我與佛鑑佛眼。",
    "X84n1580_010:0281a18": "三人結社參禪。如今早見逗漏出來。佛鑑下有一種",
    "X84n1580_010:0281a19": "作狗子呌鵓鳩鳴。取笑人。佛眼下有一種覰燈籠露",
    "X84n1580_010:0281a20": "柱。指東畵西。如眼見鬼一般。我這裏。且無這兩般病。",
    "X84n1580_010:0281a21": "師曰。擊石火閃電光。引得無限人弄業識。舉了便會",
    "X84n1580_010:0281a22": "了。豈不是佛法大窠窟。圓悟不覺吐舌。乃曰。休管他。",
    "X84n1580_010:0281a23": "我只以契證為期。若不契證。斷不放過。師曰。契證即",
    "X84n1580_010:0281a24": "得。第恐只恁麼傳將去。舉了便悟了。硬主張擊石火",
    "X84n1580_010:0281b01": "閃電光。業識茫茫。未有了日。圓悟深肯之○圜悟歸",
    "X84n1580_010:0281b02": "蜀。師於雲居山後古雲門舊址。創庵以居。學者雲集。",
    "X84n1580_010:0281b03": "久之入閩。結茅於長樂洋嶼。從之得法者。十有三人。",
    "X84n1580_010:0281b04": "又徙小溪雲門庵後。應張丞相魏公浚徑山之命○",
    "X84n1580_010:0281b05": "上堂。水底泥牛嚼生鐵。憍梵鉢提咬著舌。海神怒把",
    "X84n1580_010:0281b06": "珊瑚鞭。須彌燈王痛不徹○室中問僧。我前日有一",
    "X84n1580_010:0281b07": "問。在你處。你先前日。答我了也。即今因甚麼瞌睡。僧",
    "X84n1580_010:0281b08": "曰。如是如是。師曰。道甚麼。僧曰。不是不是。師連打兩",
    "X84n1580_010:0281b09": "棒曰。一棒打你如是。一棒打你不是○舉竹篦問僧",
    "X84n1580_010:0281b10": "曰。喚作竹篦則觸。不喚作竹篦則背。不得下語。不得",
    "X84n1580_010:0281b11": "無語。速道速道。僧曰。請和尚放下竹篦。即與和尚道。",
    "X84n1580_010:0281b12": "師放下竹篦。僧拂袖便出。師曰。侍者認取這僧著。又",
    "X84n1580_010:0281b13": "舉問僧。僧曰。甕裏怕走却鼈那。師下禪牀擒住曰。此",
    "X84n1580_010:0281b14": "是誰語。速道。僧曰。實不敢謾昧老師。此是竹庵和尚。",
    "X84n1580_010:0281b15": "教某恁麼道。師連打數棒曰。分明舉似諸方○師年",
    "X84n1580_010:0281b16": "邁求解。退居明月堂。尋示微恙。學徒問安。師勉以弘",
    "X84n1580_010:0281b17": "道。徐曰。吾翌日始行。至五皷。親書遺奏。又貽書辭紫",
    "X84n1580_010:0281b18": "巖居士。侍僧了賢請偈。復大書曰。生也祇恁麼。死也",
    "X84n1580_010:0281b19": "祇恁麼。有偈與無偈。是甚麼熱大。擲筆委然而逝。",
    "X84n1580_010:0281b20": "虎丘紹隆禪師(昭覺勤法嗣)",
    "X84n1580_010:0281b21": "平江府虎丘紹隆禪師。和之含山人也。謁長蘆信禪",
    "X84n1580_010:0281b22": "師。得其大略。有傳圓悟語至者。師讀之嘆曰。想酢生",
    "X84n1580_010:0281b23": "液。雖未澆腸沃胃。要且使人慶快。第恨未聆謦欬耳。",
    "X84n1580_010:0281b24": "遂由寶峯。依湛堂。客黃龍。叩死心禪師。次謁圓悟。一",
    "X84n1580_010:0281c01": "日入室。圓悟問曰。見見之時。見非是見。見猶離見。見",
    "X84n1580_010:0281c02": "不能及。舉拳曰。還見麼。師曰見。圓悟曰。頭上安頭。師",
    "X84n1580_010:0281c03": "聞脫然契證。圓悟叱曰。見箇甚麼。師曰。竹密不妨流",
    "X84n1580_010:0281c04": "水過。圓悟肯之。尋俾掌藏教。有問圓悟曰。隆藏主柔",
    "X84n1580_010:0281c05": "易若此。何能為哉。圓悟曰。瞌睡虎耳。",
    "X84n1580_010:0281c06": "育王端裕禪師(昭覺勤法嗣)",
    "X84n1580_010:0281c07": "慶元府育王山佛智端裕禪師。吳越王之裔也。十八",
    "X84n1580_010:0281c08": "得度受具。往依淨慈一禪師。未幾。偶聞僧擊露柱曰。",
    "X84n1580_010:0281c09": "你何不說禪。師忽微省。去謁龍門遠。甘露卓。泐潭祥。",
    "X84n1580_010:0281c10": "皆以頴邁見推。晚見圓悟於鍾阜。一日圓悟問。誰知",
    "X84n1580_010:0281c11": "正法眼藏。向這瞎驢邊滅却。即今是滅不滅。曰請和",
    "X84n1580_010:0281c12": "尚合取口好。圓悟曰。此猶未出常情。師擬對。圓悟擊",
    "X84n1580_010:0281c13": "之。師頓去所滯。",
    "X84n1580_010:0281c14": "護國景元禪師(昭覺勤法嗣)",
    "X84n1580_010:0281c15": "台州護國此庵景元禪師。永嘉楠溪張氏子。習台教",
    "X84n1580_010:0281c16": "三祀。棄謁圓悟於鍾阜。因僧讀死心小參語云。既迷",
    "X84n1580_010:0281c17": "須得箇悟。既悟須識悟中迷迷中悟。迷悟雙忘。却從",
    "X84n1580_010:0281c18": "無迷悟處。建立一切法。師聞而疑。即趨佛殿。以手托",
    "X84n1580_010:0281c19": "開門扉。豁然大徹。繼而執侍。機辯逸發。圓悟目為聱",
    "X84n1580_010:0281c20": "頭元侍者。",
    "X84n1580_010:0281c21": "南峯雲辯禪師(昭覺勤法嗣)",
    "X84n1580_010:0281c22": "平江府南峯雲辯禪師。本郡人。依閩之瑞峯章得度。",
    "X84n1580_010:0281c23": "旋里。謁穹窿圓。忽有得。遂通所見。圓曰。子雖得入。未",
    "X84n1580_010:0281c24": "至當也。切宜著鞭。乃辭扣諸席。後參圓悟。值入室。纔",
    "X84n1580_010:0282a01": "踵門。圓悟曰。看脚下。師打露柱一下。圓悟曰。何不著",
    "X84n1580_010:0282a02": "實道取一句。師曰。師若搖頭。弟子擺尾。圓悟曰。你試",
    "X84n1580_010:0282a03": "擺尾看。師飜筋斗而出。圓悟大笑。由是知名。",
    "X84n1580_010:0282a04": "靈隱慧遠禪師(昭覺勤法嗣)",
    "X84n1580_010:0282a05": "臨安府靈隱慧遠佛海禪師。眉山彭氏子。年十三。從",
    "X84n1580_010:0282a06": "藥師院宗辯為僧。詣大慈聽習。棄依靈巖徽禪師。微",
    "X84n1580_010:0282a07": "有省。會圓悟復領昭覺。師即之。聞圓悟普說。舉龐居",
    "X84n1580_010:0282a08": "士問馬祖。不與萬法為侶因緣。師忽頓悟。仆於眾。眾",
    "X84n1580_010:0282a09": "掖之。師乃曰。吾夢覺矣。至夜小參。師出問曰。淨躶躶",
    "X84n1580_010:0282a10": "空無一物。赤骨力貧無一錢。戶破家亡。乞師賑濟。圓",
    "X84n1580_010:0282a11": "悟曰。七珍八寶一時拏。師曰。禍不入謹家之門。圓悟",
    "X84n1580_010:0282a12": "曰。機不離位。墮在毒海。師隨聲便喝。圓悟以拄杖。擊",
    "X84n1580_010:0282a13": "禪牀曰。喫得棒也未。師又喝。圓悟連喝兩喝。師便禮",
    "X84n1580_010:0282a14": "拜。自此機鋒峻發。無所抵捂○一日鳴皷陞堂。師潛",
    "X84n1580_010:0282a15": "坐帳中。侍僧尋之。師忽撥開帳曰。祇在這裏。因甚麼",
    "X84n1580_010:0282a16": "不見。僧無對。",
    "X84n1580_010:0282a17": "華藏安民禪師(昭覺勤法嗣)",
    "X84n1580_010:0282a18": "建康府華藏密印安民禪師。嘉定府朱氏子。初講楞",
    "X84n1580_010:0282a19": "嚴於成都。為義學所歸。時圓悟居昭覺。師與勝禪師",
    "X84n1580_010:0282a20": "為友。因造焉。聞圓悟小參。舉國師三喚侍者因緣。趙",
    "X84n1580_010:0282a21": "州拈云。如人暗中書字。字雖不成。文彩已彰。那裏是",
    "X84n1580_010:0282a22": "文彩已彰處。師心疑之。告香入室。圓悟問。座主講何",
    "X84n1580_010:0282a23": "經。師曰楞嚴。圓悟曰。楞嚴有七處徵心。八還辨見。畢",
    "X84n1580_010:0282a24": "竟心在甚麼處。師多呈藝解。圓悟皆不肯。師復請益。",
    "X84n1580_010:0282b01": "圓悟令一切處作文彩已彰會。偶僧請益十玄談。方",
    "X84n1580_010:0282b02": "舉問君心印作何顏。圓悟厲聲曰。文彩已彰。師聞而",
    "X84n1580_010:0282b03": "有省。遂求印證。圓悟示以本色鉗鎚。師則罔措。一日",
    "X84n1580_010:0282b04": "白圓悟曰。和尚休舉話。待某說看。圓悟諾。師曰。尋常",
    "X84n1580_010:0282b05": "拈槌竪拂。豈不是經中道。一切世界諸所有相。皆即",
    "X84n1580_010:0282b06": "菩提妙明真心。圓悟笑曰。你元來在這裏作活計。師",
    "X84n1580_010:0282b07": "又曰。下喝敲牀時。豈不是返聞聞自性。性成無上道。",
    "X84n1580_010:0282b08": "圓悟曰。你豈不見經中道。妙性圓明。離諸名相。師於",
    "X84n1580_010:0282b09": "言下釋然。圓悟出蜀居夾山。師罷講侍行。圓悟為眾",
    "X84n1580_010:0282b10": "夜參。舉古帆未挂因緣。師聞未領。遂求決。圓悟曰。你",
    "X84n1580_010:0282b11": "問我。師舉前話。圓悟曰。庭前柏樹子。師即洞明。謂圓",
    "X84n1580_010:0282b12": "悟曰。古人道。如一滴投於巨壑。殊不知大海投於一",
    "X84n1580_010:0282b13": "滴。圓悟笑曰。柰這漢何。未幾令分座○師後謁佛鑑",
    "X84n1580_010:0282b14": "於蔣山。佛鑑問。佛果有不曾亂為人說底句。曾與你",
    "X84n1580_010:0282b15": "說麼。師曰。合取狗口。佛鑑震聲曰。不是這箇道理。師",
    "X84n1580_010:0282b16": "曰。無人奪你鹽茶袋。叫作甚麼。佛鑑曰。佛果若不為",
    "X84n1580_010:0282b17": "你說。我為你說。師曰。和尚疑時。退院別參去。佛鑑呵",
    "X84n1580_010:0282b18": "呵大笑。",
    "X84n1580_010:0282b19": "昭覺道元禪師(昭覺勤法嗣)",
    "X84n1580_010:0282b20": "成都府昭覺徹庵道元禪師。綿州鄧氏子。幼於降寂",
    "X84n1580_010:0282b21": "寺圓具。東遊謁大別道禪師。因看廓然無聖之語。忽",
    "X84n1580_010:0282b22": "爾失笑曰。達磨元來在這裏。道譽之。往參佛鑑佛眼。",
    "X84n1580_010:0282b23": "蒙賞識。依圓悟於金山。以所見告。圓悟弗之許。圓悟",
    "X84n1580_010:0282b24": "被詔住雲居。師從之。雖有信入。終以鯁胷之物未去",
    "X84n1580_010:0282c01": "為疑。會圓悟問參徒。生死到來時如何。僧曰。香臺子",
    "X84n1580_010:0282c02": "笑和尚。次問師。汝作麼生。師曰。草賊大敗。圓悟曰。有",
    "X84n1580_010:0282c03": "人問你時如何。師擬答。圓悟憑陵曰。草賊大敗。師即",
    "X84n1580_010:0282c04": "徹證。圓悟以拳擊之。師拊掌大笑。圓悟曰。汝見甚麼",
    "X84n1580_010:0282c05": "便如此。師曰。毒拳未報。永劫不忘。",
    "X84n1580_010:0282c06": "中竺中仁禪師(昭覺勤法嗣)",
    "X84n1580_010:0282c07": "臨安府中天竺[仁二+幻]堂中仁禪師。洛陽人也。來三藏譯",
    "X84n1580_010:0282c08": "經所。諦窮經論。特於宗門未之信。時圓悟居天寧。凌",
    "X84n1580_010:0282c09": "晨謁之。圓悟方為眾入室。師見敬服。奮然造前。圓悟",
    "X84n1580_010:0282c10": "曰。依經解義。三世佛冤。離經一字。即同魔說。速道速",
    "X84n1580_010:0282c11": "道。師擬對。圓悟劈口擊之。因墜一齒。即大悟○上堂。",
    "X84n1580_010:0282c12": "舉狗子無佛性話。乃曰。二八佳人刺繡遲。紫荊華下",
    "X84n1580_010:0282c13": "囀黃鸝。可憐無限傷春意。盡在停鍼不語時○淳熙",
    "X84n1580_010:0282c14": "甲午四月八日。孝宗皇帝。詔入賜座說法。帝舉不與",
    "X84n1580_010:0282c15": "萬法為侶因緣。俾拈提。師拈罷頌曰。秤鎚搦出油。閑",
    "X84n1580_010:0282c16": "言長語休。腰纏十萬貫。騎鶴上揚州。",
    "X84n1580_010:0282c17": "象耳袁覺禪師(昭覺勤法嗣)",
    "X84n1580_010:0282c18": "眉州象耳山袁覺禪師。郡之袁氏子。試經得度。本名",
    "X84n1580_010:0282c19": "圓覺。郡守填祠牒。誤作袁字。疑師慊然。戲謂之曰。一",
    "X84n1580_010:0282c20": "字名可乎。師笑曰。一字已多。郡守異之。既受具出蜀。",
    "X84n1580_010:0282c21": "徧謁有道尊宿。後往大溈。依佛性。頃之入室。陳所見。",
    "X84n1580_010:0282c22": "佛性曰。汝忒煞遠在。然知其為法器。俾充侍者。掌賓",
    "X84n1580_010:0282c23": "客。師每侍佛性。佛性必舉法華開示悟入四字。令下",
    "X84n1580_010:0282c24": "語。又曰。直待我竪點頭時。汝方是也。偶不職被斥。制",
    "X84n1580_010:0283a01": "中無依。寓俗士家。一日誦法華。至亦復不知何者是",
    "X84n1580_010:0283a02": "火何者為舍。乃豁然。制罷歸省。佛性見首肯之。圓悟",
    "X84n1580_010:0283a03": "再得旨住雲居。師至彼。以所得白圓悟。圓悟呵曰。本",
    "X84n1580_010:0283a04": "是淨地。屙屎作麼。師所疑頓釋。",
    "X84n1580_010:0283a05": "華嚴祖覺禪師(昭覺勤法嗣)",
    "X84n1580_010:0283a06": "眉州中巖華嚴祖覺禪師。嘉州楊氏子。幼聰慧。書史",
    "X84n1580_010:0283a07": "過目成誦。著書排釋氏。惡境忽現。悔過出家。依慧日",
    "X84n1580_010:0283a08": "能禪師。未幾疽發膝上。五年醫莫愈。因書華嚴合論。",
    "X84n1580_010:0283a09": "畢夜感異夢。旦即捨杖步趨。一日誦至現相品曰。佛",
    "X84n1580_010:0283a10": "身無有生。而能示出生。法性如虗空。諸佛於中住。無",
    "X84n1580_010:0283a11": "住亦無去。處處皆見佛。遂悟華嚴宗旨。洎登僧籍。府",
    "X84n1580_010:0283a12": "帥請講于千部堂。詞辯宏放。眾所歎服。適南堂靜禪",
    "X84n1580_010:0283a13": "師過門。謂師曰。觀公講說。獨步西南。惜未解離文字",
    "X84n1580_010:0283a14": "相耳。儻問道方外。即今之周金剛也。師欣然罷講南",
    "X84n1580_010:0283a15": "遊。依圓悟於鍾阜。一日入室。圓悟舉。羅山道。有言時。",
    "X84n1580_010:0283a16": "踞虎頭收虎尾。第一句下明宗旨。無言時。覿露機鋒。",
    "X84n1580_010:0283a17": "如同電拂。作麼生會。師莫能對。夙夜參究。忽然有省。",
    "X84n1580_010:0283a18": "作偈呈圓悟曰。家住孤峯頂。長年半掩門。自嗟身已",
    "X84n1580_010:0283a19": "老。活計付兒孫。圓悟見許可。次日入室。圓悟又問。昨",
    "X84n1580_010:0283a20": "日公案作麼生。師擬對。圓悟便喝曰。佛法不是這箇",
    "X84n1580_010:0283a21": "道理。師復留五年。愈更迷悶。後於廬山棲賢。閱浮山",
    "X84n1580_010:0283a22": "遠禪師削執論云。若道悟有親疎。豈有旃檀林中。却",
    "X84n1580_010:0283a23": "生臭草。豁然契悟。作偈寄圓悟曰。出林依舊入蓬蒿。",
    "X84n1580_010:0283a24": "天網恢恢不可逃。誰信業緣無避處。歸來不怕語聲",
    "X84n1580_010:0283b01": "高。圓悟大喜。持以示眾曰。覺華嚴徹矣。",
    "X84n1580_010:0283b02": "明因曇玩禪師(昭覺勤法嗣)",
    "X84n1580_010:0283b03": "平江府西山明因曇玩禪師。溫州黃氏子。徧參叢席。",
    "X84n1580_010:0283b04": "宣和庚子。回抵鍾阜。適朝廷改僧為德士。師與同志",
    "X84n1580_010:0283b05": "數人。入頭陁巖。食松自處。久之圓悟被旨。居是山。親",
    "X84n1580_010:0283b06": "至巖所。令去鬚髮。及圓悟詔補京師天寧。與師俱往。",
    "X84n1580_010:0283b07": "命掌香水海。未幾。因舉枹擊皷。頓明大法。凡有所問。",
    "X84n1580_010:0283b08": "皆對曰。莫理會。故流輩咸以莫理會稱之。",
    "X84n1580_010:0283b09": "道祖首座(昭覺勤法嗣)",
    "X84n1580_010:0283b10": "成都府昭覺道祖首座。初見圓悟。於即心是佛語下",
    "X84n1580_010:0283b11": "發明。久之圓悟命分座。一日為眾入室。餘二十許人。",
    "X84n1580_010:0283b12": "師忽問曰。生死到來。如何回避。僧無對。師擲下拂子。",
    "X84n1580_010:0283b13": "奄然而逝。眾皆愕眙。亟以聞圓悟。圓悟至召曰。祖首",
    "X84n1580_010:0283b14": "座。師張目眎之。圓悟曰。抖擻精神透關去。師點頭竟",
    "X84n1580_010:0283b15": "爾趨寂。",
    "X84n1580_010:0283b16": "宗振首座(昭覺勤法嗣)",
    "X84n1580_010:0283b17": "南康軍雲居宗振首座。丹丘人也。依圜悟於雲居。一",
    "X84n1580_010:0283b18": "日仰瞻鐘閣。倐然契證。有詰之者。首座酧以三偈。其",
    "X84n1580_010:0283b19": "後曰。我有一機。直下示伊。青天霹靂。電卷星馳。德山",
    "X84n1580_010:0283b20": "臨濟。棒喝徒施。不傳之妙。於汝何虧。圓悟見大悅。",
    "X84n1580_010:0283b21": "樞密徐俯居士(昭覺勤法嗣)",
    "X84n1580_010:0283b22": "樞密徐俯。字師川。號東湖居士。每侍先龍圖。謁法昌",
    "X84n1580_010:0283b23": "及靈源。語論終日。公聞之藐如也。及法昌歸寂。在笑",
    "X84n1580_010:0283b24": "談間。公異之。始篤信此道。後丁父憂。念無以報罔極。",
    "X84n1580_010:0283c01": "命靈源歸孝址說法。靈源登座。問答已乃曰。諸仁者。",
    "X84n1580_010:0283c02": "祇如龍圖。平日讀萬卷書。如水傳器。涓滴不遺。且道。",
    "X84n1580_010:0283c03": "尋常著在甚麼處。而今捨識之後。這著萬卷書底。又",
    "X84n1580_010:0283c04": "却向甚麼處著。公聞灑然有得。遂曰。吾無憾矣。靈源",
    "X84n1580_010:0283c05": "下座。問曰。學士適來。見箇甚麼。便恁麼道。公曰。若有",
    "X84n1580_010:0283c06": "所見。則鈍置和尚去也。靈源曰。恁麼則老僧不如。公",
    "X84n1580_010:0283c07": "曰。和尚是何心行。靈源大笑。靖康初。為尚書外郎。與",
    "X84n1580_010:0283c08": "朝士同志者。挂鉢於天寧寺之擇木堂。力參圓悟。圓",
    "X84n1580_010:0283c09": "悟亦喜其見地超邁。一日至書記寮。指圓悟頂相曰。",
    "X84n1580_010:0283c10": "這老漢。脚跟猶未點地在。圓悟[((白日+田)/廾)*頁]面曰。甕裏何曾走",
    "X84n1580_010:0283c11": "却鼈。公曰。且喜老漢脚跟點地。圓悟曰。莫謗他好。公",
    "X84n1580_010:0283c12": "休去。",
    "X84n1580_010:0283c13": "郡王趙令衿居士(昭覺勤法嗣)",
    "X84n1580_010:0283c14": "郡王趙令衿。字表之。號超然居士。任南康政成事簡。",
    "X84n1580_010:0283c15": "多與禪衲遊。公堂間。為摩詰丈室。適圓悟居甌阜。公",
    "X84n1580_010:0283c16": "欣然。就其鑪錘。圓悟不少假。公固請。圓悟曰。此事要",
    "X84n1580_010:0283c17": "得相應。直須是死一回始得。公默契。甞自疏之。其略",
    "X84n1580_010:0283c18": "曰。家貧遭劫。誰知盡底不存。空屋無人。幾度賊來亦",
    "X84n1580_010:0283c19": "打。圓悟見。囑令加護。紹興庚申冬。公與汪內翰藻李",
    "X84n1580_010:0283c20": "參政邴曾侍郎開。詣徑山。謁大慧。大慧聞至。乃令擊",
    "X84n1580_010:0283c21": "皷入室。公欣然袖香趨之。大慧曰。趙州洗鉢盂話。居",
    "X84n1580_010:0283c22": "士作麼生會。公曰。討甚麼碗。拂袖便出。大慧起搊住",
    "X84n1580_010:0283c23": "曰。古人向這裏悟去。你因甚麼却不悟。公擬對。大慧",
    "X84n1580_010:0283c24": "[打丁+於]之曰。討甚麼碗。公曰。還這老漢始得。",
    "X84n1580_010:0284a01": "侍郎李彌遜居士(昭覺勤法嗣)",
    "X84n1580_010:0284a02": "侍郎李彌遜。號普現居士。少時讀書。五行俱下。年十",
    "X84n1580_010:0284a03": "八。中鄉舉登第京師。旋歷華要。至二十八歲。為中書",
    "X84n1580_010:0284a04": "舍人。常入圓悟室。一日早朝回。至天津橋馬躍。忽有",
    "X84n1580_010:0284a05": "省。通身汗流。直造天寧。適圓悟出門。遙見便喚曰。居",
    "X84n1580_010:0284a06": "士且喜大事了畢。公厲聲曰。和尚眼華作甚麼。圓悟",
    "X84n1580_010:0284a07": "便喝。公亦喝。於是機鋒迅捷。凡與圓悟問答。當機不",
    "X84n1580_010:0284a08": "讓。公後遷吏部。乞祠祿。歸閩連江。築庵自娛。忽一日",
    "X84n1580_010:0284a09": "示微恙。遽索湯。沐浴畢。遂趺坐作偈曰。謾說從來牧",
    "X84n1580_010:0284a10": "護。今日分明呈露。虗空拶倒須彌。說甚向上一路。擲",
    "X84n1580_010:0284a11": "筆而逝。",
    "X84n1580_010:0284a12": "覺庵道人祖氏(昭覺勤法嗣)",
    "X84n1580_010:0284a13": "覺庵道人祖氏。建寧游察院之姪女也。幼志不出適。",
    "X84n1580_010:0284a14": "留心祖道。於圓悟示眾語下。了然明白。圓悟曰。更須",
    "X84n1580_010:0284a15": "颺却所見。始得自由。祖答偈曰。露柱抽橫骨。虗空弄",
    "X84n1580_010:0284a16": "爪牙。直饒玄會得。猶是眼中沙。",
    "X84n1580_010:0284a17": "成都范縣君(昭覺勤法嗣)",
    "X84n1580_010:0284a18": "成都府范縣君者。嫠居歲久。常坐而不臥。聞圓悟住",
    "X84n1580_010:0284a19": "昭覺。往禮拜。請示入道因緣。圓悟令看不是心不是",
    "X84n1580_010:0284a20": "佛不是物是箇甚麼。久無所契。范泣告圓悟曰。和尚",
    "X84n1580_010:0284a21": "有何方便。令某易會。圓悟曰。却有箇方便。遂令祇看",
    "X84n1580_010:0284a22": "是箇甚麼。後有省。曰元來恁麼地近那。",
    "X84n1580_010:0284a23": "文殊心道禪師(太平懃法嗣)",
    "X84n1580_010:0284a24": "常德府文殊心道禪師。眉州徐氏子。年三十得度。詣",
    "X84n1580_010:0284b01": "成都習唯識。自以為至。同舍詰之曰。三界唯心。萬法",
    "X84n1580_010:0284b02": "唯識。今目前萬象摐然。心識安在。師茫然不知對。遂",
    "X84n1580_010:0284b03": "出關周流江淮。既抵舒之太平。聞佛鑑禪師夜參。舉",
    "X84n1580_010:0284b04": "趙州栢樹子話。至覺鐵觜曰。先師無此語。莫謗先師",
    "X84n1580_010:0284b05": "好。因大疑。提撕既久。一夕豁然。即趨丈室。擬敘所悟。",
    "X84n1580_010:0284b06": "佛鑑見來便閉門。師曰。和尚莫謾某甲。佛鑑曰。十方",
    "X84n1580_010:0284b07": "無壁落。何不入門來。師以拳擉破窗紙。佛鑑即開門",
    "X84n1580_010:0284b08": "搊住曰。道道。師以兩手捧佛鑑頭。作口啐而出。遂呈",
    "X84n1580_010:0284b09": "偈曰。趙州有箇栢樹話。禪客相傳徧天下。多是摘葉",
    "X84n1580_010:0284b10": "與尋枝。不能直向根源會。覺公說道無此語。正是惡",
    "X84n1580_010:0284b11": "言當面罵。禪人若具通方眼。好向此中辨真假。佛鑑",
    "X84n1580_010:0284b12": "深然之。每對客稱賞○建炎三年春示眾。舉臨濟入",
    "X84n1580_010:0284b13": "滅囑三聖因緣。師曰。正法眼藏瞎驢滅。臨濟何曾有",
    "X84n1580_010:0284b14": "是說。今古時人皆妄傳。不信但看後三月。至閏三月。",
    "X84n1580_010:0284b15": "賊鍾相叛。其徒欲舉師南奔者。師曰。學道所以了生",
    "X84n1580_010:0284b16": "死。何避之有。賊至。師曰。速見殺以快汝心。賊即舉槊",
    "X84n1580_010:0284b17": "殘之。血皆白乳。賊駭。引席覆之而去。",
    "X84n1580_010:0284b18": "龍牙智才禪師(太平懃法嗣)",
    "X84n1580_010:0284b19": "潭州龍牙智才禪師。舒州施氏子。早服勤於佛鑑法",
    "X84n1580_010:0284b20": "席。而局務不辭難。名已聞於叢林。及遊方。迫暮至黃",
    "X84n1580_010:0284b21": "龍。適死心在三門。問其所從來。既稱名。則知為舒州",
    "X84n1580_010:0284b22": "太平才莊主矣。翌日入室。死心問曰。會得最初句。便",
    "X84n1580_010:0284b23": "會末後句。會得末後句。便會最初句。最初末後。拈放",
    "X84n1580_010:0284b24": "一邊。百丈野狐話。作麼生會。師曰。入戶已知來見解。",
    "X84n1580_010:0284c01": "何須更舉轢中泥。死心曰。新長老死在上座手裏也。",
    "X84n1580_010:0284c02": "師曰。語言雖有異。至理且無差。死心曰。如何是無差",
    "X84n1580_010:0284c03": "底事。師曰。不扣黃龍角。焉知頷下珠。死心便打○初",
    "X84n1580_010:0284c04": "住嶽麓。開堂日僧問。德山棒。臨濟喝。今日請師為拈",
    "X84n1580_010:0284c05": "掇。師曰。蘇嚕蘇嚕。曰蘇嚕蘇嚕。還有西來意也無。師",
    "X84n1580_010:0284c06": "曰。蘇嚕蘇嚕。由是叢林呼為才蘇嚕。",
    "X84n1580_010:0284c07": "何山守珣禪師(太平懃法嗣)",
    "X84n1580_010:0284c08": "安吉州何山佛燈守珣禪師。郡之施氏子。參廣鑑瑛",
    "X84n1580_010:0284c09": "禪師不契。遂造太平。隨眾咨請。邈無所入。乃封其衾",
    "X84n1580_010:0284c10": "曰。此生若不徹去。誓不展此。於是晝坐宵立。如喪考",
    "X84n1580_010:0284c11": "妣。逾七七日。忽佛鑑上堂曰。森羅及萬象。一法之所",
    "X84n1580_010:0284c12": "印。師聞頓悟。往見佛鑑。佛鑑曰。可惜一顆明珠。被這",
    "X84n1580_010:0284c13": "風顛漢拾得。乃詰之曰。靈雲道。自從一見桃華後。直",
    "X84n1580_010:0284c14": "至如今更不疑。如何是他不疑處。師曰。莫道靈雲不",
    "X84n1580_010:0284c15": "疑。只今覓箇疑處。了不可得。佛鑑曰。玄沙道。諦當甚",
    "X84n1580_010:0284c16": "諦當。敢保老兄未徹在。那裏是他未徹處。師曰。深知",
    "X84n1580_010:0284c17": "和尚老婆心切。佛鑑然之。師拜起呈偈曰。終日看天",
    "X84n1580_010:0284c18": "不舉頭。桃華爛熳始擡眸。饒君更有遮天網。透得牢",
    "X84n1580_010:0284c19": "關即便休。佛鑑囑令護持。是夕厲聲謂眾曰。這回珣",
    "X84n1580_010:0284c20": "上座穩睡去也。圓悟聞得。疑其未然。乃曰。我須勘過",
    "X84n1580_010:0284c21": "始得。遂令人召至。因與遊山。偶到一水潭。圓悟推師",
    "X84n1580_010:0284c22": "入水。遽問曰。牛頭未見四祖時如何。師曰。潭深魚聚。",
    "X84n1580_010:0284c23": "圓悟曰。見後如何。師曰。樹高招風。圓悟曰。見與未見",
    "X84n1580_010:0284c24": "時如何。師曰。伸脚在縮脚裏。圓悟大稱之。",
    "X84n1580_010:0285a01": "祥符清海禪師(太平懃法嗣)",
    "X84n1580_010:0285a02": "吉州大中祥符清海禪師。初見佛鑑。佛鑑問。三世諸",
    "X84n1580_010:0285a03": "佛。一口吞盡。何處更有眾生可教化。此理如何。師擬",
    "X84n1580_010:0285a04": "進語。佛鑑喝之。師忽領旨。",
    "X84n1580_010:0285a05": "龍翔士珪禪師(龍門遠法嗣)",
    "X84n1580_010:0285a06": "溫州龍翔竹庵士珪禪師。成都史氏子。初依大慈宗",
    "X84n1580_010:0285a07": "雅。心醉楞嚴。逾五秋。南遊謁諸尊宿。始登龍門。即以",
    "X84n1580_010:0285a08": "平時所得。白佛眼。佛眼曰。汝解心已極。但欠著力開",
    "X84n1580_010:0285a09": "眼耳。遂俾職堂司。一日侍立次。問曰。絕對待時如何。",
    "X84n1580_010:0285a10": "佛眼曰。如汝僧堂中白椎相似。師罔措。佛眼至晚抵",
    "X84n1580_010:0285a11": "堂司。師理前話。佛眼曰。閑言語。師於言下大悟。",
    "X84n1580_010:0285a12": "雲居善悟禪師(龍門遠法嗣)",
    "X84n1580_010:0285a13": "南康軍雲居高庵善悟禪師。洋州李氏子。年十一。去",
    "X84n1580_010:0285a14": "家業經得度。有夙慧。聞冲禪師舉武帝問達磨因緣。",
    "X84n1580_010:0285a15": "如獲舊物。遽曰。我既廓然。何勝之有。冲異其語。勉之",
    "X84n1580_010:0285a16": "南詢。蒙授記於龍門。一日有僧。被虵傷足。佛眼問曰。",
    "X84n1580_010:0285a17": "既是龍門。為甚麼却被虵齩。師即應曰。果然現大人",
    "X84n1580_010:0285a18": "相。佛眼益器之。後傳此語到昭覺。圓悟曰。龍門有此",
    "X84n1580_010:0285a19": "僧耶。東山法道。未寂寥爾。",
    "X84n1580_010:0285a20": "黃龍法忠禪師(龍門遠法嗣)",
    "X84n1580_010:0285a21": "隆興府黃龍牧庵法忠禪師。四明姚氏子。習台教。悟",
    "X84n1580_010:0285a22": "一心三觀之旨。未能泯跡。徧參名宿。至龍門。觀水磨",
    "X84n1580_010:0285a23": "旋轉。發明心要。乃述偈曰。轉大法輪。目前包裹。更問",
    "X84n1580_010:0285a24": "如何。水推石磨。呈佛眼。佛眼曰。其中事作麼生。師曰。",
    "X84n1580_010:0285b01": "澗下水長流。佛眼曰。我有末後一句。待分付汝。師即",
    "X84n1580_010:0285b02": "掩耳而去。",
    "X84n1580_010:0285b03": "烏巨道行禪師(龍門遠法嗣)",
    "X84n1580_010:0285b04": "衢州烏巨雪堂道行禪師。處州葉氏子。依泗州普照",
    "X84n1580_010:0285b05": "英禪師得度。去參佛眼。一日聞舉玄沙築著脚指話。",
    "X84n1580_010:0285b06": "遂大悟。",
    "X84n1580_010:0285b07": "白楊法順禪師(龍門遠法嗣)",
    "X84n1580_010:0285b08": "撫州白楊法順禪師。綿州文氏子。依止佛眼。聞普說",
    "X84n1580_010:0285b09": "舉傅大士心王銘云。水中鹽味。色裏膠青。決定是有。",
    "X84n1580_010:0285b10": "不見其形。師於言下有省。後觀寶藏迅轉。頓明大法。",
    "X84n1580_010:0285b11": "趨丈室作禮。呈偈曰。頂有異峯雲冉冉。源無別派水",
    "X84n1580_010:0285b12": "泠泠。遊山未到山窮處。終被青山礙眼睛。佛眼笑而",
    "X84n1580_010:0285b13": "可之。",
    "X84n1580_010:0285b14": "雲居法如禪師(龍門遠法嗣)",
    "X84n1580_010:0285b15": "南康軍雲居法如禪師。丹丘胡氏子。依護國瑞禪師。",
    "X84n1580_010:0285b16": "祝髮登具。徧參淛右諸宗匠。晚至龍門。以平日所證",
    "X84n1580_010:0285b17": "白佛眼。佛眼曰。此皆學解。非究竟事。欲了生死。當求",
    "X84n1580_010:0285b18": "妙悟。師駭然諦信。一日命主香積。以道業未辦固辭。",
    "X84n1580_010:0285b19": "佛眼勉曰。姑就職。其中大有人為汝說法。未幾晨興",
    "X84n1580_010:0285b20": "開廚門。望見聖僧。契所未證。即白佛眼。佛眼曰。這裏",
    "X84n1580_010:0285b21": "還見聖僧麼。師詣前問訊。叉手而立。佛眼曰。向汝道。",
    "X84n1580_010:0285b22": "大有人為汝說法。",
    "X84n1580_010:0285b23": "歸宗正賢禪師(龍門遠法嗣)",
    "X84n1580_010:0285b24": "南康軍歸宗真牧正賢禪師。潼川陳氏子。遊成都。依",
    "X84n1580_010:0285c01": "大慈秀公。習經論。凡典籍過目成誦。秀稱為經藏子。",
    "X84n1580_010:0285c02": "出蜀謁諸尊宿。後扣佛眼。一日入室。佛眼舉殷勤抱",
    "X84n1580_010:0285c03": "得旃檀樹語。聲未絕。師頓悟。佛眼曰。經藏子漏逗了",
    "X84n1580_010:0285c04": "也。自是與師商確淵奧。亹亹無盡。佛眼稱善。因手書",
    "X84n1580_010:0285c05": "真牧二字授之。",
    "X84n1580_010:0285c06": "道場明辯禪師(龍門遠法嗣)",
    "X84n1580_010:0285c07": "安吉州道場正堂明辯禪師。本郡俞氏子。謁諸名宿。",
    "X84n1580_010:0285c08": "至西京少林。聞僧舉佛眼以古詩發明罽賓王斬師",
    "X84n1580_010:0285c09": "子尊者話曰。楊子江頭楊柳春。楊華愁殺渡江人。一",
    "X84n1580_010:0285c10": "聲羗笛離亭晚。君向瀟湘我向秦。師默有所契。即趨",
    "X84n1580_010:0285c11": "龍門求入室。佛眼問。從上祖師。方冊因緣。許你會得。",
    "X84n1580_010:0285c12": "忽舉拳曰。這箇因何喚作拳。師擬對。佛眼築其口曰。",
    "X84n1580_010:0285c13": "不得作道理。於是頓去知見○室中垂問曰。猫兒為",
    "X84n1580_010:0285c14": "甚麼愛捉老鼠。又曰。板鳴因甚麼狗吠○師家風嚴",
    "X84n1580_010:0285c15": "冷。初機多憚之。因贊達磨曰。昇元閣前懡[怡台+羅]。洛陽峯",
    "X84n1580_010:0285c16": "畔乖張。皮髓傳成話杷。隻履無處埋藏。不是一番寒",
    "X84n1580_010:0285c17": "徹骨。爭得梅華撲鼻香。雪堂行。一見大稱賞曰。先師",
    "X84n1580_010:0285c18": "猶有此人在。只消此贊。可以坐斷天下人舌頭。",
    "X84n1580_010:0285c19": "世奇首座(龍門遠法嗣)",
    "X84n1580_010:0285c20": "世奇首座者。成都人也。徧依師席。晚造龍門。一日燕",
    "X84n1580_010:0285c21": "坐瞌睡間。羣蛙忽鳴。誤聽為淨髮版響。亟趨往。有曉",
    "X84n1580_010:0285c22": "之者曰。蛙鳴非版也。師恍然。詣方丈剖露。佛眼曰。豈",
    "X84n1580_010:0285c23": "不見羅睺羅。師遽止曰。和尚不必舉。待去自看。未幾",
    "X84n1580_010:0285c24": "有省。乃占偈曰。夜中聞版響。覺後蝦蟇啼。蝦蟇與版",
    "X84n1580_010:0286a01": "響。山嶽一時齊。由是益加參究。洞臻玄奧。佛眼命分",
    "X84n1580_010:0286a02": "座。師固辭曰。此非細事也。如金針刺眼。毫髮若差。眼",
    "X84n1580_010:0286a03": "則破矣。願生生居學地。而自煅煉。佛眼因以偈美之。",
    "X84n1580_010:0286a04": "給事馮楫居士(龍門遠法嗣)",
    "X84n1580_010:0286a05": "給事馮楫濟川居士。自壯扣諸名宿。最後居龍門。從",
    "X84n1580_010:0286a06": "佛眼遠禪師再歲。一日同遠。經行法堂。偶童子趨庭",
    "X84n1580_010:0286a07": "吟曰。萬象之中獨露身。遠拊公背曰。好聻。公於是契",
    "X84n1580_010:0286a08": "入。紹興丁巳。除給事。會大慧禪師。就明慶開堂。大慧",
    "X84n1580_010:0286a09": "下座。公挽之曰。和尚每言於士大夫前曰。此生決不",
    "X84n1580_010:0286a10": "作這蟲豸。今日因甚却納敗缺。大慧曰。盡大地是箇",
    "X84n1580_010:0286a11": "杲上座。你向甚處見他。公擬對。大慧便掌。公曰。是我",
    "X84n1580_010:0286a12": "招得。越月特丐祠坐夏徑山。榜其室曰不動軒。一日",
    "X84n1580_010:0286a13": "大慧陞座。舉藥山問石頭曰。三乘十二分教。某甲粗",
    "X84n1580_010:0286a14": "知。承聞南方直指人心見性成佛。實未明了。伏望慈",
    "X84n1580_010:0286a15": "悲示誨。石頭曰。恁麼也不得。不恁麼也不得。恁麼不",
    "X84n1580_010:0286a16": "恁麼總不得。你作麼生。藥山罔措。石頭曰。子緣不在",
    "X84n1580_010:0286a17": "此。可往江西見馬大師去。藥山至馬祖處。亦如前問。",
    "X84n1580_010:0286a18": "祖曰。有時教伊揚眉瞬目。有時不教伊揚眉瞬目。有",
    "X84n1580_010:0286a19": "時教伊揚眉瞬目者是。有時教伊揚眉瞬目者不是。",
    "X84n1580_010:0286a20": "藥山大悟。大慧拈罷。公隨至方丈曰。適來和尚所舉",
    "X84n1580_010:0286a21": "底因緣。某理會得了。大慧曰。你如何會。公曰。恁麼也",
    "X84n1580_010:0286a22": "不得。囌嚧娑婆訶。不恁麼也不得。[口*悉]唎娑婆訶。恁麼",
    "X84n1580_010:0286a23": "不恁麼總不得。蘇嚧[口*悉]唎娑婆訶。大慧印之以偈曰。",
    "X84n1580_010:0286a24": "梵語唐言。打成一塊。咄哉俗人。得此三昧。公後知卭",
    "X84n1580_010:0286b01": "州。所至宴晦無倦。甞自詠曰。公事之餘喜坐禪。少曾",
    "X84n1580_010:0286b02": "將脇到牀眠。雖然現出宰官相。長老之名四海傳。至",
    "X84n1580_010:0286b03": "二十三年秋。乞休致。預報親知。期以十月三日報終。",
    "X84n1580_010:0286b04": "至日。令後廳置高座。見客如平時。至辰巳間。降堦望",
    "X84n1580_010:0286b05": "闕肅拜。請漕使攝卭事。著僧衣履踞高座。囑諸官吏",
    "X84n1580_010:0286b06": "及道俗。各宜向道。扶持教門。建立法幢。遂拈拄杖。按",
    "X84n1580_010:0286b07": "膝蛻然而化。漕使請曰。安撫去住如此自由。何不留",
    "X84n1580_010:0286b08": "一頌以表罕聞。公張目索筆書曰。初三十一。中九下",
    "X84n1580_010:0286b09": "七。老人言盡。龜哥眼赤。竟爾長往。",
    "X84n1580_010:0286b10": "石頭自回禪師(大隨靜法嗣)",
    "X84n1580_010:0286b11": "台州釣魚臺石頭自回禪師。本郡人也。世為石工。雖",
    "X84n1580_010:0286b12": "不識字。志慕空宗。每求人口授法華。能誦之。棄家投",
    "X84n1580_010:0286b13": "大隨。供掃灑。寺中令取崖石。師手不釋鎚鑿。而誦經",
    "X84n1580_010:0286b14": "不輟口。大隨見而語曰。今日硿磕。明日硿磕。死生到",
    "X84n1580_010:0286b15": "來。作甚折合。師愕然。釋其器設禮。願聞究竟法。因隨",
    "X84n1580_010:0286b16": "至方丈。大隨令且罷誦經。看趙州勘婆因緣。師念念",
    "X84n1580_010:0286b17": "不去心。久之。因鑿石。石稍堅。盡力一鎚。瞥見火光。忽",
    "X84n1580_010:0286b18": "然省徹。走至方丈禮拜。呈頌曰。用盡工夫。渾無巴鼻。",
    "X84n1580_010:0286b19": "火光迸散。元在這裏。大隨忻然曰。子徹也。復獻趙州",
    "X84n1580_010:0286b20": "勘婆頌曰。三軍不動旗閃爍。老婆正是魔王脚。趙州",
    "X84n1580_010:0286b21": "無柄鐵掃帚。掃蕩煙塵空索索。大隨可之。遂授以僧",
    "X84n1580_010:0286b22": "服。人以其為石工。故有回石頭之稱也。",
    "X84n1580_010:0286b23": "護聖居靜禪師(大隨靜法嗣)",
    "X84n1580_010:0286b24": "潼川府護聖愚丘居靜禪師。成都楊氏子。年十四。禮",
    "X84n1580_010:0286c01": "白馬安慧為師。聞南堂道望。遂往依焉。南堂舉香嚴",
    "X84n1580_010:0286c02": "枯木裏龍吟話。往返酧詰。師於言下大悟。一日南堂",
    "X84n1580_010:0286c03": "問曰。莫守寒巖異草青。坐却白雲宗不妙。汝作麼生。",
    "X84n1580_010:0286c04": "師曰。直須揮劒。若不揮劒。漁父棲巢。南堂矍然曰。這",
    "X84n1580_010:0286c05": "小廝兒。師珍重便行。",
    "X84n1580_010:0286c06": "劍門南修道者(大隨靜法嗣)",
    "X84n1580_010:0286c07": "劍門南修道者。淳厚之士也。自大隨一語契投。服勤",
    "X84n1580_010:0286c08": "不怠。歸謁崇化贇禪師。坐次。贇以宗門三印問之。南",
    "X84n1580_010:0286c09": "曰。印空印泥印水。平地寒濤競起。假饒去就十分。也",
    "X84n1580_010:0286c10": "是靈龜曳尾。",
    "X84n1580_010:0286c11": "尚書莫將居士(大隨靜法嗣)",
    "X84n1580_010:0286c12": "莫將尚書。字少虗。家世豫草分寧。因官西蜀。謁南堂",
    "X84n1580_010:0286c13": "靜禪師。咨決心要。南堂使其向好處提撕。適如廁。俄",
    "X84n1580_010:0286c14": "聞穢氣。急以手掩鼻。遂有省。即呈以偈曰。從來姿韻",
    "X84n1580_010:0286c15": "愛風流。幾笑時人向外求。萬別千差無覓處。得來元",
    "X84n1580_010:0286c16": "在鼻尖頭。南堂答曰。一法纔通法法周。縱橫妙用更",
    "X84n1580_010:0286c17": "何求。青虵出匣魔軍伏。碧眼胡僧笑點頭(徑山信云。莫尚書向",
    "X84n1580_010:0286c18": "鼻尖頭。摸得些臭氣。便揚出熏人。南堂老漢。好與三十棒。何故。養子不教父之過。頌云。摸得黃金特地愁。支離",
    "X84n1580_010:0286c19": "縱好漫風流。當時若作今時用。截斷尚書臭鼻頭)。",
    "X84n1580_010:0286c20": "龍圖王蕭居士(大隨靜法嗣)",
    "X84n1580_010:0286c21": "龍圖王蕭居士。字觀復。留昭覺日。聞開靜板聲有省。",
    "X84n1580_010:0286c22": "問南堂曰。某有箇見處。纔被人問却。開口不得。未審",
    "X84n1580_010:0286c23": "過在甚處。南堂曰。過在有箇見處。南堂却問。朝斾幾",
    "X84n1580_010:0286c24": "時到任。公曰。去年八月四日。南堂曰。自按察幾時離",
    "X84n1580_010:0287a01": "衙。公曰。前月二十。南堂曰。為甚麼道開口不得。公乃",
    "X84n1580_010:0287a02": "契悟。",
    "X84n1580_010:0287a03": "徑山智策禪師(雲巖游法嗣)",
    "X84n1580_010:0287a04": "臨安府徑山塗毒智策禪師。天台陳氏子。十九造國",
    "X84n1580_010:0287a05": "清。謁寂室光。灑然有省。次謁大圓於明之萬壽。大圓",
    "X84n1580_010:0287a06": "問曰。甚處來。師曰。天台來。曰見智者大師麼。師曰。即",
    "X84n1580_010:0287a07": "今亦不少。曰因甚在汝脚跟下。師曰。當面蹉過。大圓",
    "X84n1580_010:0287a08": "曰上人不耘而秀。不扶而直。一日辭去。大圓送之門。",
    "X84n1580_010:0287a09": "拊師背曰。寶所在近。此城非實。師頷之。往豫章。謁典",
    "X84n1580_010:0287a10": "牛。道由雲居。風雪塞路。坐閱四十二日午初版聲鏗",
    "X84n1580_010:0287a11": "然。豁爾大悟。及造門。典牛獨指師曰。甚處見神見鬼",
    "X84n1580_010:0287a12": "來。師曰。雲居聞版聲來。典牛曰。是甚麼。師曰。打破虗",
    "X84n1580_010:0287a13": "空。全無柄靶。典牛曰。向上事未在。師曰。東家暗坐。西",
    "X84n1580_010:0287a14": "家廝罵。典牛曰。嶄然超出佛祖。他日起家一麟足矣。",
    "X84n1580_010:0287a15": "左丞范沖居士(圓通旻法嗣)",
    "X84n1580_010:0287a16": "左丞范沖居士。字致虗。由翰苑。守豫章。過圓通。謁旻",
    "X84n1580_010:0287a17": "禪師。茶罷曰。某行將老矣。墮在金紫行中。去此事稍",
    "X84n1580_010:0287a18": "遠。圓通呼內翰。公應喏。圓通曰。何遠之有。公躍然曰",
    "X84n1580_010:0287a19": "乞師再垂指誨。圓通曰。此去洪都有四程。公佇思。圓",
    "X84n1580_010:0287a20": "通曰。見即便見。擬思即差。公乃豁然有省。",
    "X84n1580_010:0287a21": "樞密吳居厚居士(圓通旻法嗣)",
    "X84n1580_010:0287a22": "樞密吳居厚居士。擁節歸鍾陵。謁圓通旻禪師曰。某",
    "X84n1580_010:0287a23": "頃赴省。試過此。過趙州關。因問前住訥老。透關底事",
    "X84n1580_010:0287a24": "如何。訥曰。且去做官。今不覺五十餘年。旻曰。曾明得",
    "X84n1580_010:0287b01": "透關底事麼。公曰。八次經過。常存此念。然未甚脫灑",
    "X84n1580_010:0287b02": "在。旻度扇與之曰。請使扇。公即揮扇。旻曰。有甚不脫",
    "X84n1580_010:0287b03": "灑處。公忽有省。曰便請末後句。旻乃揮扇兩下。公曰。",
    "X84n1580_010:0287b04": "親切親切。旻曰。吉獠舌頭三千里。",
    "X84n1580_010:0287b05": "中丞盧航居士(圓通旻法嗣)",
    "X84n1580_010:0287b06": "中丞盧航居士。與圓通擁爐次。公問。諸家因緣。不勞",
    "X84n1580_010:0287b07": "拈出。直截一句。請師指示。圓通厲聲指曰。看火。公急",
    "X84n1580_010:0287b08": "撥衣。忽大悟。謝曰。灼然佛法無多子。圓通喝曰。放下",
    "X84n1580_010:0287b09": "著。公應喏喏。",
    "X84n1580_010:0287b10": "左司都貺居士(圓通旻法嗣)",
    "X84n1580_010:0287b11": "左司都貺居士。問圓通曰。是法非思量分別之所能",
    "X84n1580_010:0287b12": "解。當如何湊泊。圓通曰。全身入火聚。公曰。畢竟如何",
    "X84n1580_010:0287b13": "曉會。圓通曰。驀直去。公沈吟。圓通曰。可更喫茶麼。公",
    "X84n1580_010:0287b14": "曰不必。圓通曰。何不恁麼會。公契旨曰。元來太近。圓",
    "X84n1580_010:0287b15": "通曰。十萬八千。公占偈曰。不可思議。是大火聚。便恁",
    "X84n1580_010:0287b16": "麼去。不離當處。圓通曰。咦。猶有這箇在。公曰。乞師再",
    "X84n1580_010:0287b17": "垂指示。圓通曰。便恁麼去。鐺是鐵鑄。公頓首謝之。",
    "X84n1580_010:0287b18": "冶父道川禪師(淨因成法嗣)",
    "X84n1580_010:0287b19": "無為軍冶父實際道川禪師。崑山狄氏子。初為縣之",
    "X84n1580_010:0287b20": "弓級。聞東齋謙首座。為道俗演法。往從之。習坐不倦。",
    "X84n1580_010:0287b21": "一日因不職遭笞。忽於杖下大悟。遂辭職依謙。",
    "X84n1580_010:0287b22": "南嶽下十六世(臨濟下十二世)",
    "X84n1580_010:0287b23": "教忠彌光禪師(徑山杲法嗣)",
    "X84n1580_010:0287b24": "泉州教忠晦庵彌光禪師。閩之李氏子。出嶺謁圓悟",
    "X84n1580_010:0287c01": "禪師於雲居。次參黃檗祥高庵悟。機語皆契。以淮楚",
    "X84n1580_010:0287c02": "盜起。歸謁佛心。會大慧寓廣。因往從之。大慧謂曰。汝",
    "X84n1580_010:0287c03": "在佛心處所得者。試舉一二看。師舉。佛心上堂拈普",
    "X84n1580_010:0287c04": "化公案曰。佛心即不然。總不恁麼來時如何。劈脊便",
    "X84n1580_010:0287c05": "打。從教徧界分身。大慧曰。汝意如何。師曰。某不肯他",
    "X84n1580_010:0287c06": "後頭下箇注脚。大慧曰。此正是以病為法。師毅然無",
    "X84n1580_010:0287c07": "信可意。大慧曰。汝但揣摩看。師竟以為不然。經旬因",
    "X84n1580_010:0287c08": "記海印信禪師。拈曰。雷聲浩大雨點全無。始無滯。趨",
    "X84n1580_010:0287c09": "告大慧。大慧以舉道者見琅邪。并玄沙未徹語詰之。",
    "X84n1580_010:0287c10": "師對已。大慧笑曰。雖進得一步。祇是不著所在。如人",
    "X84n1580_010:0287c11": "斫樹。根下一刀。則命根斷矣。汝向枝上斫。其能斷命",
    "X84n1580_010:0287c12": "根乎。今諸方浩浩說禪者。見處總如此。何益於事。其",
    "X84n1580_010:0287c13": "楊岐正傳。三四人而已。師慍而去。翌日大慧問。汝還",
    "X84n1580_010:0287c14": "疑否。師曰。無可疑者。大慧曰。祇如古人相見。未開口",
    "X84n1580_010:0287c15": "時。已知虗實。或聞其語。便識淺深。此理如何。師悚然",
    "X84n1580_010:0287c16": "汗下。莫知所詣。大慧令究有句無句。大慧過雲門庵。",
    "X84n1580_010:0287c17": "師侍行。一日問曰。某到這裏。不能得徹。病在甚處。大",
    "X84n1580_010:0287c18": "慧曰。汝病最癖。世醫拱手。何也。別人死了活不得。汝",
    "X84n1580_010:0287c19": "今活了未曾死。要到大安樂田地。須是死一回始得。",
    "X84n1580_010:0287c20": "師疑情愈深。後入室。大慧問。喫粥了也。洗鉢盂了也。",
    "X84n1580_010:0287c21": "去却藥忌。道將一句來。師曰裂破。大慧震威喝曰。你",
    "X84n1580_010:0287c22": "又說禪也。師即大悟。大慧撾皷告眾曰。龜毛拈得笑",
    "X84n1580_010:0287c23": "咍咍。一擊萬重關鏁開。慶快平生在今日。孰云千里",
    "X84n1580_010:0287c24": "賺吾來。師亦以頌呈之曰。一拶當機怒雷吼。驚起須",
    "X84n1580_010:0288a01": "彌藏北斗。洪波浩渺浪滔天。拈得鼻孔失却口。",
    "X84n1580_010:0288a02": "東林道顏禪師(徑山杲法嗣)",
    "X84n1580_010:0288a03": "江州東林卍庵道顏禪師。潼川人。久參圓悟。微有省",
    "X84n1580_010:0288a04": "發。洎圓悟還蜀。囑依妙喜。仍以書致妙喜曰。顏川彩",
    "X84n1580_010:0288a05": "繪已畢。但欠點眼耳。他日嗣其後。未可量也。妙喜居",
    "X84n1580_010:0288a06": "雲門及洋嶼。師皆在焉。朝夕質疑。方大悟。",
    "X84n1580_010:0288a07": "西禪鼎需禪師(徑山杲法嗣)",
    "X84n1580_010:0288a08": "福州西禪懶庵鼎需禪師。本郡林氏子。幼舉進士有",
    "X84n1580_010:0288a09": "聲。年二十五。因讀遺教經。忽曰。幾為儒冠誤。欲去家。",
    "X84n1580_010:0288a10": "母難之。以親迎在期。師乃絕之曰。夭桃紅杏。一時分",
    "X84n1580_010:0288a11": "付春風。翠竹黃華。此去永為道伴。竟依保壽樂禪師",
    "X84n1580_010:0288a12": "為比丘。一錫湖湘。徧參名宿。法無異味。歸里結庵於",
    "X84n1580_010:0288a13": "羗峯絕頂。不下山者三年。佛心才禪師。挽出首眾於",
    "X84n1580_010:0288a14": "大乘。甞問學者即心即佛因緣。時妙喜庵于洋嶼。師",
    "X84n1580_010:0288a15": "之友彌光。與師書云。庵主手段。與諸方別。可來少欵",
    "X84n1580_010:0288a16": "如何。師不答。彌光以計邀師飯。師往赴之。會妙喜為",
    "X84n1580_010:0288a17": "諸徒入室。師隨喜焉。妙喜舉。僧問馬祖。如何是佛。祖",
    "X84n1580_010:0288a18": "曰即心是佛。作麼生。師下語。妙喜詬之曰。你見解如",
    "X84n1580_010:0288a19": "此。敢妄為人師耶。鳴皷普說。訐其平生珍重得力處。",
    "X84n1580_010:0288a20": "排為邪解。師淚交頤。不敢仰視。默計曰。我之所得。既",
    "X84n1580_010:0288a21": "為所排。西來不傳之旨。豈止此耶。遂歸心弟子之列。",
    "X84n1580_010:0288a22": "一日妙喜問曰。內不放出。外不放入。正恁麼時如何。",
    "X84n1580_010:0288a23": "師擬開口。妙喜拈竹篦。劈脊連打三下。師於此大悟。",
    "X84n1580_010:0288a24": "厲聲曰。和尚已多了也。妙喜又打一下。師禮拜。妙喜",
    "X84n1580_010:0288b01": "笑曰。今日方知吾不汝欺也。遂印以偈曰。頂門竪亞",
    "X84n1580_010:0288b02": "摩醯眼。肘後斜懸奪命符。瞎却眼卸却符。趙州東壁",
    "X84n1580_010:0288b03": "挂葫蘆。於是聲名喧動叢林。",
    "X84n1580_010:0288b04": "開善道謙禪師(徑山杲法嗣)",
    "X84n1580_010:0288b05": "建寧府開善道謙禪師。本郡人。初之京師。依圓悟。無",
    "X84n1580_010:0288b06": "所省發。後隨妙喜。庵居泉南。及妙喜領徑山。師亦侍",
    "X84n1580_010:0288b07": "行。未幾令師往長沙。通紫巖居士張公書。師自謂。我",
    "X84n1580_010:0288b08": "參禪二十年。無入頭處。更作此行。決定荒廢。意欲無",
    "X84n1580_010:0288b09": "行。友人宗元者叱曰。不可在路便參禪不得也。去。吾",
    "X84n1580_010:0288b10": "與汝俱往。師不得已而行。在路泣語元曰。我一生參",
    "X84n1580_010:0288b11": "禪。殊無得力處。今又途路奔波。如何得相應去。宗元",
    "X84n1580_010:0288b12": "告之曰。你但將諸方參得底悟得底。圓悟妙喜為你",
    "X84n1580_010:0288b13": "說得底。都不要理會。途中可替底事。我盡替你。只有",
    "X84n1580_010:0288b14": "五件事。替你不得。你須自家支當。師曰。五件者何事。",
    "X84n1580_010:0288b15": "願聞其要。宗元曰。著衣喫飯屙屎放尿。馱箇死屍路",
    "X84n1580_010:0288b16": "上行。師於言下領旨。不覺手舞足蹈。宗元曰。你此回",
    "X84n1580_010:0288b17": "方可通書。宜前進。吾先歸矣。宗元即回徑山。師半載",
    "X84n1580_010:0288b18": "方返。妙喜一見而喜曰。建州子。你這回別也。",
    "X84n1580_010:0288b19": "育王德光禪師(徑山杲法嗣)",
    "X84n1580_010:0288b20": "慶元府育王佛照德光禪師。臨江軍彭氏子。志學之",
    "X84n1580_010:0288b21": "年。依本郡東山光化寺吉禪師落髮。一日入室。吉問。",
    "X84n1580_010:0288b22": "不是心。不是佛。不是物。是甚麼。師罔措。遂致疑。通夕",
    "X84n1580_010:0288b23": "不寐。次日詣方丈請益。昨日蒙和尚垂問。既不是心。",
    "X84n1580_010:0288b24": "又不是佛。又不是物。畢竟是甚麼。望和尚慈悲指示。",
    "X84n1580_010:0288c01": "吉震威一喝曰。這沙彌。更要我與你下注脚在。拈棒",
    "X84n1580_010:0288c02": "劈脊打出。師於是有省。後謁月庵杲。應庵華。百丈震。",
    "X84n1580_010:0288c03": "終不自肯。適大慧領育王。四海英材鱗集。師亦與焉。",
    "X84n1580_010:0288c04": "大慧室中問師。喚作竹篦則觸。不喚作竹篦則背。不",
    "X84n1580_010:0288c05": "得下語。不得無語。師擬對。大慧便棒。師豁然大悟。從",
    "X84n1580_010:0288c06": "前所得。瓦解冰消。",
    "X84n1580_010:0288c07": "玉泉曇懿禪師(徑山杲法嗣)",
    "X84n1580_010:0288c08": "福州玉泉曇懿禪師。久依圓悟。自謂不疑。紹興初。出",
    "X84n1580_010:0288c09": "住興化祥雲。法席頗盛。大慧入閩。知其所見未諦。致",
    "X84n1580_010:0288c10": "書令來。師遲遲。大慧小參且痛斥。仍榜告四眾。師不",
    "X84n1580_010:0288c11": "得已。破夏謁之。大慧鞫其所證。既而曰。汝恁麼見解。",
    "X84n1580_010:0288c12": "敢嗣圓悟老人邪。師退院親之。一日入室。大慧問。我",
    "X84n1580_010:0288c13": "要箇不會禪底做國師。師曰。我做得國師去也。大慧",
    "X84n1580_010:0288c14": "喝出。居無何。語之曰。香嚴悟處。不在擊竹邊。俱胝得",
    "X84n1580_010:0288c15": "處。不在指頭上。師乃頓明。",
    "X84n1580_010:0288c16": "薦福悟本禪師(徑山杲法嗣)",
    "X84n1580_010:0288c17": "饒州薦福悟本禪師。江州人也。自江西雲門。參侍妙",
    "X84n1580_010:0288c18": "喜。至泉南小谿。于時英俊畢集。受印可者多矣。師私",
    "X84n1580_010:0288c19": "謂其棄己。且欲發去。妙喜知而語之曰。汝但專意參",
    "X84n1580_010:0288c20": "究。如有所得。不待開口。吾已識也。既而有聞師入室",
    "X84n1580_010:0288c21": "者。故謂師曰。本侍者參禪許多年。逐日只道得箇不",
    "X84n1580_010:0288c22": "會。師詬之曰。這小鬼。你未生時。我已三度。霍山廟裏",
    "X84n1580_010:0288c23": "退牙了。好教你知。由是益銳志。以狗子無佛性話。舉",
    "X84n1580_010:0288c24": "無字而提撕。一夕將三皷。倚殿柱昏寐間。不覺無字",
    "X84n1580_010:0289a01": "出口吻。忽爾頓悟。後三日。妙喜歸自郡城。師趨丈室。",
    "X84n1580_010:0289a02": "足纔越閫。未及吐詞。妙喜曰。本鬍子。這回方是徹頭",
    "X84n1580_010:0289a03": "也。",
    "X84n1580_010:0289a04": "育王遵璞禪師(徑山杲法嗣)",
    "X84n1580_010:0289a05": "慶元府育王大圓遵璞禪師。福州人。幼同玉泉懿。問",
    "X84n1580_010:0289a06": "道圓悟。數載後還里。佐懿於莆中祥雲。紹興甲寅。大",
    "X84n1580_010:0289a07": "慧居洋嶼。師往訊之。入室次。大慧問。三聖興化出不",
    "X84n1580_010:0289a08": "出。為人不為人話。你道。這兩箇老漢。還有出身處也",
    "X84n1580_010:0289a09": "無。師於大慧膝上打一拳。大慧曰。祇你這一拳。為三",
    "X84n1580_010:0289a10": "聖出氣。為興化出氣。速道速道。師擬議。大慧便打。復",
    "X84n1580_010:0289a11": "謂曰。你第一不得忘了這一棒。後因大慧室中問僧",
    "X84n1580_010:0289a12": "曰。德山見僧入門便棒。臨濟見僧入門。便喝。雪峯見",
    "X84n1580_010:0289a13": "僧入門。便道是甚麼。睦州見僧。便道現成公案。放你",
    "X84n1580_010:0289a14": "三十棒。你道。這四箇老漢。還有為人處也無。僧曰有。",
    "X84n1580_010:0289a15": "大慧曰劄。僧擬議。大慧便喝。師聞遽領微旨。大慧欣",
    "X84n1580_010:0289a16": "然許之。",
    "X84n1580_010:0289a17": "能仁祖元禪師(徑山杲法嗣)",
    "X84n1580_010:0289a18": "溫州鴈山能仁枯木祖元禪師。七閩林氏子。初謁雪",
    "X84n1580_010:0289a19": "峯預。次依佛心才。皆已機契。及依大慧於雲門庵。夜",
    "X84n1580_010:0289a20": "坐次。睹僧剔燈始徹證。有偈曰。剔起燈來是火。歷劫",
    "X84n1580_010:0289a21": "無明照破。歸堂撞見聖僧。幾乎當面蹉過。不蹉過是",
    "X84n1580_010:0289a22": "甚麼。十五年前奇特。依前祇是這箇。大慧以偈贈之",
    "X84n1580_010:0289a23": "曰。萬仞崖頭解放身。起來依舊却惺惺。饑餐渴飲渾",
    "X84n1580_010:0289a24": "無事。那論昔人非昔人。",
    "X84n1580_010:0289b01": "蔣山善直禪師(徑山杲法嗣)",
    "X84n1580_010:0289b02": "建康府蔣山一庵善直禪師。德安雲夢人。初參妙喜",
    "X84n1580_010:0289b03": "於回鴈峯下。一日妙喜問之曰。上座甚處人。師曰。安",
    "X84n1580_010:0289b04": "州人。妙喜曰。我聞你安州人會廝撲。是否。師便作相",
    "X84n1580_010:0289b05": "撲勢。妙喜曰。湖南人喫魚。因甚湖北人著鯁。師打筋",
    "X84n1580_010:0289b06": "斗而出。妙喜曰。誰知冷灰裏。有粒豆爆○一日留守",
    "X84n1580_010:0289b07": "陳丞相俊卿。會諸山茶話次。舉有句無句如藤倚樹",
    "X84n1580_010:0289b08": "公案。令諸山批判。皆以奇語取奉。師最後曰。張打油",
    "X84n1580_010:0289b09": "李打油。不打渾身只打頭。陳大喜。",
    "X84n1580_010:0289b10": "近禮侍者(徑山杲法嗣)",
    "X84n1580_010:0289b11": "近禮侍者。三山人。久侍大慧。甞默究竹篦話。無所入。",
    "X84n1580_010:0289b12": "一日入室罷求指示。大慧曰。你是福州人。我說箇喻",
    "X84n1580_010:0289b13": "向你。如將名品茘枝。和皮殻一時剝了。以手送在你",
    "X84n1580_010:0289b14": "口裏。祇是你不解吞。師不覺失笑曰。和尚吞却即禍",
    "X84n1580_010:0289b15": "事。大慧後問師曰。前日吞了底茘枝。祇是你不知滋",
    "X84n1580_010:0289b16": "味。師曰。若知滋味。轉見禍事。",
    "X84n1580_010:0289b17": "資壽尼妙總禪師(徑山杲法嗣)",
    "X84n1580_010:0289b18": "平江府資壽尼無著妙總禪師。丞相蘇公頌之孫女",
    "X84n1580_010:0289b19": "也。年三十許。厭世浮休。脫去緣飾。咨參諸老。已入正",
    "X84n1580_010:0289b20": "信。作夏徑山。大慧陞堂。舉藥山初參石頭。後見馬祖",
    "X84n1580_010:0289b21": "因緣。師聞豁然省悟。大慧下座。不動居士馮公檝。隨",
    "X84n1580_010:0289b22": "至方丈曰。某理會得和尚適來所舉公案。大慧曰。居",
    "X84n1580_010:0289b23": "士如何。曰恁麼也不得。囌嚧娑婆訶。不恁麼也不得。",
    "X84n1580_010:0289b24": "[口*悉]哩娑婆訶。恁麼不恁麼總不得。囌嚧[口*悉]哩娑婆訶。",
    "X84n1580_010:0289c01": "大慧舉似師。師曰。曾見郭象註莊子。識者曰。却是莊",
    "X84n1580_010:0289c02": "子註郭象。大慧見其語異。復舉巖頭婆子話問之。師",
    "X84n1580_010:0289c03": "答偈曰。一葉扁舟泛渺茫。呈橈舞棹別宮商。雲山海",
    "X84n1580_010:0289c04": "月都拋却。贏得莊周蝶夢長。大慧休去。馮公疑其所",
    "X84n1580_010:0289c05": "悟不根。後過無錫。招至舟中。問曰。婆生七子。六箇不",
    "X84n1580_010:0289c06": "遇知音。祇這一箇也不消得。便棄水中。大慧老師言。",
    "X84n1580_010:0289c07": "道人理會得。且如何會。師曰。已上供通。並是詣實。馮",
    "X84n1580_010:0289c08": "公大驚。大慧挂牌次。師入室。大慧問。古人不出方丈。",
    "X84n1580_010:0289c09": "為甚麼却去莊上喫油餈。師曰。和尚放妙總過。妙總",
    "X84n1580_010:0289c10": "方敢通箇消息。大慧曰。我放你過。你試道看。師曰。妙",
    "X84n1580_010:0289c11": "總亦放和尚過。大慧曰。爭奈油餈何。師喝一喝而出。",
    "X84n1580_010:0289c12": "於是聲聞四方。",
    "X84n1580_010:0289c13": "侍郎張九成居士(徑山杲法嗣)",
    "X84n1580_010:0289c14": "侍郎無垢居士張九成。未第時。因客談楊文公呂微",
    "X84n1580_010:0289c15": "仲諸名儒。所造精妙。皆由禪學而至也。於是心慕之。",
    "X84n1580_010:0289c16": "聞寶印楚明禪師道傳大通居淨慈。即之請問入道",
    "X84n1580_010:0289c17": "之要。明曰。此事唯念念不捨。久久純熟。時節到來。自",
    "X84n1580_010:0289c18": "然證入。復舉趙州栢樹子話。令時時提撕。公久之無",
    "X84n1580_010:0289c19": "省。辭謁善權清禪師。公問。此事人人有分。箇箇圓成。",
    "X84n1580_010:0289c20": "是否。清曰然。公曰。為甚麼某無箇入處。清於袖中。出",
    "X84n1580_010:0289c21": "數珠示之曰。此是誰底。公俛仰無對。清復袖之曰。是",
    "X84n1580_010:0289c22": "汝底則拈取去。纔涉思惟。即不是汝底。公悚然。未幾",
    "X84n1580_010:0289c23": "留蘇氏館。一夕如廁。以栢樹子話究之。聞蛙鳴釋然",
    "X84n1580_010:0289c24": "契入。有偈曰。春天月夜一聲蛙。撞破乾坤共一家。正",
    "X84n1580_010:0290a01": "恁麼時誰會得。嶺頭脚痛有玄沙。屆明謁法印一禪",
    "X84n1580_010:0290a02": "師。機語頗契。適私忌。就明靜庵供雲水。主僧惟尚禪",
    "X84n1580_010:0290a03": "師。纔見乃展手。公便喝。尚批公頰。公趨前。尚曰。張學",
    "X84n1580_010:0290a04": "錄何得謗大般若。公曰。某見處祇如此。和尚又作麼",
    "X84n1580_010:0290a05": "生。尚舉馬祖陞堂百丈卷席話詰之。敘語未終。公推",
    "X84n1580_010:0290a06": "倒卓子。尚大呼。張學錄殺人。公躍起。問傍僧曰。汝又",
    "X84n1580_010:0290a07": "作麼生。僧罔措。公毆之。顧尚曰。祖禰不了。殃及兒孫。",
    "X84n1580_010:0290a08": "尚大笑。公獻偈曰。卷席因緣也大奇。諸方聞舉盡攢",
    "X84n1580_010:0290a09": "眉。臺盤趯倒人星散。直漢從來不受欺。尚答曰。從來",
    "X84n1580_010:0290a10": "高價不饒伊。百戰場中奮兩眉。奪角衝關君會也。叢",
    "X84n1580_010:0290a11": "林誰敢更相欺。紹興癸丑。魁多士。復謁尚於東庵。尚",
    "X84n1580_010:0290a12": "曰。浮山圓鑑云。饒你入得汾陽室。始到浮山門。亦未",
    "X84n1580_010:0290a13": "見老僧在。公作麼生。公叱侍僧曰。何不祗對。僧罔措。",
    "X84n1580_010:0290a14": "公打僧一掌曰。蝦蟆窟裏。果沒蛟龍。丁巳秋。大慧禪",
    "X84n1580_010:0290a15": "師董徑山。學者仰如星斗。公閱其語要。歎曰。是知宗",
    "X84n1580_010:0290a16": "門有人。持以語尚。恨未一見。及為禮部侍郎。偶參政",
    "X84n1580_010:0290a17": "劉公。請大慧說法于天竺。公三往不值。暨大慧報謁。",
    "X84n1580_010:0290a18": "公見但寒暄而已。大慧亦默識之。尋奉祠還里。至徑",
    "X84n1580_010:0290a19": "山。與馮給事諸公議格物。大慧曰。公祇知有格物。而",
    "X84n1580_010:0290a20": "不知有物格。公茫然。大慧大笑。公曰。師能開諭乎。大",
    "X84n1580_010:0290a21": "慧曰。不見小說載。唐人有與。安祿山謀叛者。其人先",
    "X84n1580_010:0290a22": "為閬守。有畫像在焉。明皇幸蜀見之怒。令侍臣以劒",
    "X84n1580_010:0290a23": "擊其像首。時閬守居陝西。首忽墮地。公聞頓領深旨。",
    "X84n1580_010:0290a24": "題不動軒壁曰。子韶格物。妙喜物格。欲識一貫。兩箇",
    "X84n1580_010:0290b01": "五百。大慧始許可。後守邵陽。丁父難。過徑山飯僧。秉",
    "X84n1580_010:0290b02": "鈞者意。大慧議及朝政。遂竄大慧於衡陽。令公居家。",
    "X84n1580_010:0290b03": "守服。服除。安置南安。丙子春。蒙恩北還。道次新淦。而",
    "X84n1580_010:0290b04": "大慧適至。與聯舟劇談宗要。未甞語往事。于氏心傳",
    "X84n1580_010:0290b05": "錄曰。憲自嶺下。侍舅氏歸新淦。因會大慧。舅氏令拜",
    "X84n1580_010:0290b06": "之。憲曰。素不拜僧。舅氏曰。汝姑扣之。憲知其甞執卷。",
    "X84n1580_010:0290b07": "遂舉子思中庸。天命之謂性。率性之謂道。修道之謂",
    "X84n1580_010:0290b08": "教。三句以問。大慧曰。凡人既不知本命元辰下落處。",
    "X84n1580_010:0290b09": "又要牽好人入火坑如何。聖賢於打頭一著不鑿破。",
    "X84n1580_010:0290b10": "憲曰。吾師能為聖賢鑿破否。大慧曰。天命之謂性。便",
    "X84n1580_010:0290b11": "是清淨法身。率性之謂道。便是圓滿報身。修道之謂",
    "X84n1580_010:0290b12": "教。便是千百億化身。憲得以告舅氏。曰子拜何辭。繼",
    "X84n1580_010:0290b13": "鎮永嘉。丁丑秋。丐祠枉道訪大慧於育王。越明年。大",
    "X84n1580_010:0290b14": "慧得旨。復領徑山。謁公於慶善院。曰某每於夢中必",
    "X84n1580_010:0290b15": "誦語孟何如。大慧舉圓覺曰。由寂靜故。十方世界諸",
    "X84n1580_010:0290b16": "如來心。於中顯現。如鏡中像。公曰。非老師莫聞此論",
    "X84n1580_010:0290b17": "也。其頌黃龍三關曰。我手何似佛手。天下衲僧無口。",
    "X84n1580_010:0290b18": "縱饒撩起便行。也是鬼窟裏走。(諱不得)我脚何似驢脚。",
    "X84n1580_010:0290b19": "又被黐膠粘著。飜身直上兜率天。已是遭他老鼠藥。",
    "X84n1580_010:0290b20": "(吐不出)人人有箇生緣處。鐵圍山下幾千年。三灾直到",
    "X84n1580_010:0290b21": "四禪天。這驢猶自在旁邊(煞得工夫)。",
    "X84n1580_010:0290b22": "提刑吳偉明居士(徑山杲法嗣)",
    "X84n1580_010:0290b23": "提刑吳偉明居士。字元昭。久參真歇了禪師。得自受",
    "X84n1580_010:0290b24": "用三昧為極致。後訪大慧於洋嶼庵。隨眾入室。大慧",
    "X84n1580_010:0290c01": "舉狗子無佛性話問之。公擬答。大慧以竹篦便打。公",
    "X84n1580_010:0290c02": "無對。遂留咨參。一日大慧謂曰。不須呈伎倆。直須啐",
    "X84n1580_010:0290c03": "地折嚗地斷。方敵得生死。若祇呈伎倆。有甚了期。即",
    "X84n1580_010:0290c04": "辭去。道次延平。倐然契悟。連書數頌。寄大慧。皆室中",
    "X84n1580_010:0290c05": "所問者。有曰。不是心不是佛不是物。通身一具金鎻",
    "X84n1580_010:0290c06": "骨。趙州親見老南泉。解道鎮州出蘿蔔。大慧即說偈",
    "X84n1580_010:0290c07": "證之曰。通身一具金鎻骨。堪與人天為軌則。要識臨",
    "X84n1580_010:0290c08": "濟小廝兒。便是當年白拈賊。",
    "X84n1580_010:0290c09": "門司黃彥節居士(徑山杲法嗣)",
    "X84n1580_010:0290c10": "門司黃彥節居士。字節夫。號妙德。於大慧一喝下。疑",
    "X84n1580_010:0290c11": "情頓脫。大慧以衣付之。甞舉首山竹篦話。至葉縣近",
    "X84n1580_010:0290c12": "前奪得拗折。擲向堦下曰是甚麼。首山曰瞎。公曰。妙",
    "X84n1580_010:0290c13": "德到這裏。百色無能。但記得曾作蠟梅絕句曰。擬嚼",
    "X84n1580_010:0290c14": "枝頭蠟。驚香却肖蘭。前村深雪裏。莫作嶺梅看。",
    "X84n1580_010:0290c15": "天童曇華禪師(虎丘隆法嗣)",
    "X84n1580_010:0290c16": "明州天童應庵曇華禪師。蘄州江氏子。首依水南遂",
    "X84n1580_010:0290c17": "禪師。染指法味。因徧歷江湖。與諸老激揚。無不契者。",
    "X84n1580_010:0290c18": "至雲居禮圓悟禪師。圓悟一見。痛與提策。及入蜀。指",
    "X84n1580_010:0290c19": "見彰教。彰教移虎丘。師侍行。未半載。頓明大事。去謁",
    "X84n1580_010:0290c20": "此庵。分座連雲。開法妙嚴。後遷諸巨剎。住歸宗日。大",
    "X84n1580_010:0290c21": "慧在梅陽。有僧傳師垂示語句。大慧見之。極口稱歎。",
    "X84n1580_010:0290c22": "後以偈寄曰。坐斷金輪第一峯。千妖百怪盡潛蹤。年",
    "X84n1580_010:0290c23": "來又得真消息。報道楊岐正脉通。其歸重如此。",
    "X84n1580_010:0290c24": "淨慈師一禪師(育王裕法嗣)",
    "X84n1580_010:0291a01": "臨安府淨慈水庵師一禪師。婺州馬氏子。十六披削。",
    "X84n1580_010:0291a02": "首參雪峯慧照禪師。慧照舉藏身無迹話問之。師數",
    "X84n1580_010:0291a03": "日方明。呈偈曰。藏身無迹更無藏。脫體無依便廝當。",
    "X84n1580_010:0291a04": "古鏡不勞還自照。淡煙和霧濕秋光。慧照質之曰。畢",
    "X84n1580_010:0291a05": "竟那裏是藏身無迹處。師曰嗄。慧照曰。無蹤迹處。因",
    "X84n1580_010:0291a06": "甚麼莫藏身。師曰。石虎吞却木羊兒。慧照深肯之。",
    "X84n1580_010:0291a07": "道場法全禪師(育王裕法嗣)",
    "X84n1580_010:0291a08": "安吉州道場無庵法全禪師。姑蘇陳氏子。久依佛智。",
    "X84n1580_010:0291a09": "每入室。佛智以狗子無佛性話問之。師罔對。一日聞",
    "X84n1580_010:0291a10": "僧舉五祖頌云趙州露刃劒。忽大悟。有偈曰。皷吹轟",
    "X84n1580_010:0291a11": "轟袒半肩。龍樓香噴益州船。有時赤脚弄明月。踏破",
    "X84n1580_010:0291a12": "五湖波底天。",
    "X84n1580_010:0291a13": "慧通清旦禪師(大溈泰法嗣)",
    "X84n1580_010:0291a14": "潭州慧通清旦禪師。蓬州嚴氏子。初出關至德山。值",
    "X84n1580_010:0291a15": "泰上堂。舉趙州曰。臺山婆子。已為汝勘破了也。且道",
    "X84n1580_010:0291a16": "意在甚麼處。良久曰。就地撮將黃葉去。入山推出白",
    "X84n1580_010:0291a17": "雲來。師聞釋然。翌日入室。德山問。前百丈不落因果。",
    "X84n1580_010:0291a18": "因甚麼墮野狐。後百丈不昧因果。因甚麼脫野狐。師",
    "X84n1580_010:0291a19": "曰。好與一坑埋却。",
    "X84n1580_010:0291a20": "靈巖仲安師師(大溈泰法嗣)",
    "X84n1580_010:0291a21": "澧州靈巖仲安禪師。幼為比丘。壯遊講肆。後謁圓悟",
    "X84n1580_010:0291a22": "於蔣山。時佛性為座元。師扣之。即領旨。逮佛性住德",
    "X84n1580_010:0291a23": "山。遣師至鍾阜。通嗣書。圓悟問曰。千里馳來。不辱宗",
    "X84n1580_010:0291a24": "風。公案現成。如何通信。師曰。覿面相呈。更無回互。曰",
    "X84n1580_010:0291b01": "此是德山底。那箇是上座底。師曰。豈有第二人。曰背",
    "X84n1580_010:0291b02": "後底聻。師投書。圓悟笑曰。作家禪客。天然有在。師曰。",
    "X84n1580_010:0291b03": "付與蔣山。次至僧堂前。師捧書問訊首座。首座曰。玄",
    "X84n1580_010:0291b04": "沙白紙。此自何來。師曰。久默斯要。不務速說。今日拜",
    "X84n1580_010:0291b05": "呈。幸希一覽。首座便喝。師曰。作家首座。首座又喝。師",
    "X84n1580_010:0291b06": "以書便打。首座擬議。師曰。未明三八九。不免自沈吟。",
    "X84n1580_010:0291b07": "師以書復打一下曰。接。時圓悟與佛眼見。圓悟曰。打",
    "X84n1580_010:0291b08": "我首座死了也。佛眼曰。官馬廝踢。有甚憑據。師曰。說",
    "X84n1580_010:0291b09": "甚官馬廝踢。正是龍象蹴踏。圓悟喚師至曰。我五百",
    "X84n1580_010:0291b10": "人首座。你為甚麼打他。曰和尚也須喫一頓始得。圓",
    "X84n1580_010:0291b11": "悟顧佛眼吐舌。佛眼曰。未在。却顧師問曰。空手把鉏",
    "X84n1580_010:0291b12": "頭。步行騎水牛。人從橋上過。橋流水不流。意作麼生。",
    "X84n1580_010:0291b13": "師鞠躬曰。所供並是詣實。佛眼笑曰。元來是屋裏人",
    "X84n1580_010:0291b14": "○又往見五祖自和尚。通法眷書。五祖曰。書裏說箇",
    "X84n1580_010:0291b15": "甚麼。師曰。文彩已彰。曰畢竟說箇甚麼。師曰。當陽揮",
    "X84n1580_010:0291b16": "寶劒。曰近前來。這裏不識幾箇字。師曰。莫詐敗。五祖",
    "X84n1580_010:0291b17": "顧侍者曰。是那裏僧。曰此上座。向曾在和尚會下去。",
    "X84n1580_010:0291b18": "五祖曰。怪得恁麼滑頭。師曰。被和尚鈍置來。五祖乃",
    "X84n1580_010:0291b19": "將書於香爐上熏曰。南無三曼多沒陀南。師近前彈",
    "X84n1580_010:0291b20": "指而已。五祖便開書。回德山日。佛果佛眼皆有偈送",
    "X84n1580_010:0291b21": "之未幾靈巖虗席。衲子投牒乞師住持。遂師法焉。",
    "X84n1580_010:0291b22": "國清行機禪師(護國元法嗣)",
    "X84n1580_010:0291b23": "台州國清簡堂行機禪師。本郡人。姓楊氏。才壓儒林。",
    "X84n1580_010:0291b24": "年二十五。棄妻孥學出世法。晚見此庵。密有契證。出",
    "X84n1580_010:0291c01": "應莞山。刀耕火種單丁者。一十七年。甞有偈曰。地爐",
    "X84n1580_010:0291c02": "無火客囊空。雪似楊華落歲窮。拾得斷麻穿壞衲。不",
    "X84n1580_010:0291c03": "知身在寂寥中。每謂人曰。某猶未穩在。豈以住山樂",
    "X84n1580_010:0291c04": "吾事邪。一日偶看斫樹倒地。忽然大悟。平昔礙膺之",
    "X84n1580_010:0291c05": "物。泮然冰釋。未幾有江州圓通之命。乃曰。吾道將行。",
    "X84n1580_010:0291c06": "即欣然曳杖而去。登座說法曰。圓通不開生藥鋪。單",
    "X84n1580_010:0291c07": "單只賣死猫頭。不知那箇無思算。喫著通身冷汗流",
    "X84n1580_010:0291c08": "○室中常舉苕帚柄。問學者曰。依俙苕帚柄。髣髴赤",
    "X84n1580_010:0291c09": "斑虵。眾皆下語不契。有僧請益。師示以頌曰。依俙苕",
    "X84n1580_010:0291c10": "帚柄。髣髴赤斑虵。棒下無生忍。臨機不識爺○淳熙",
    "X84n1580_010:0291c11": "己亥八月朔。示微疾。染翰別郡守曾公。逮夜半書偈",
    "X84n1580_010:0291c12": "辭眾曰。鐵樹開華。雄雞生卵。七十二年。搖籃繩斷。擲",
    "X84n1580_010:0291c13": "筆示寂。",
    "X84n1580_010:0291c14": "覺阿上人(靈隱遠法嗣)",
    "X84n1580_010:0291c15": "覺阿上人。日本國滕氏子也。十四得度。受具。習大小",
    "X84n1580_010:0291c16": "乘有聲。二十九。屬商者自中都回。言禪宗之盛。覺阿",
    "X84n1580_010:0291c17": "奮然拉法弟金慶。航海而來。袖香拜靈隱佛海禪師。",
    "X84n1580_010:0291c18": "佛海問其來。覺阿輒書而對。復書曰。我國無禪宗。唯",
    "X84n1580_010:0291c19": "講五宗經論。國主無姓氏。號金輪王。以嘉應改元。捨",
    "X84n1580_010:0291c20": "位出家名行真。年四十四。王子七歲令受位。今已五",
    "X84n1580_010:0291c21": "載。度僧無進納。而講義高者賜之。某等仰服聖朝遠",
    "X84n1580_010:0291c22": "公禪師之名。特詣丈室禮拜。願傳心印。以度迷津。且",
    "X84n1580_010:0291c23": "如心佛及眾生。是三無差別。離相離言。假言顯之。禪",
    "X84n1580_010:0291c24": "師如何開示。佛海曰。眾生虗妄見。見佛見世界。覺阿",
    "X84n1580_010:0292a01": "書曰。無明因何而有。佛海便打。覺阿即命佛海陞座",
    "X84n1580_010:0292a02": "決疑。明年秋辭遊金陵。抵長蘆江岸。聞皷聲忽大悟。",
    "X84n1580_010:0292a03": "始知佛海垂手旨趣。",
    "X84n1580_010:0292a04": "內翰曾開居士(靈隱遠法嗣)",
    "X84n1580_010:0292a05": "內翰曾開居士。字天游。久參圓悟。暨往來大慧之門",
    "X84n1580_010:0292a06": "有日矣。紹興辛未。佛海補三衢光孝。公與超然居士",
    "X84n1580_010:0292a07": "趙公訪之。問曰。如何是善知識。佛海曰。燈籠露柱。貓",
    "X84n1580_010:0292a08": "兒狗子。公曰。為甚麼贊即歡喜。毀即煩惱。佛海曰。侍",
    "X84n1580_010:0292a09": "郎曾見善知識否。公曰。某三十年參問。何言不見。佛",
    "X84n1580_010:0292a10": "海曰。向歡喜處見。煩惱處見。公擬議。佛海震聲便喝。",
    "X84n1580_010:0292a11": "公擬對。佛海曰。開口底不是。公罔然。佛海召曰。侍郎",
    "X84n1580_010:0292a12": "向甚麼處去也。公猛省。遂點頭。說偈曰。咄哉瞎驢。叢",
    "X84n1580_010:0292a13": "林妖孽。震地一聲。天機漏泄。有人更問意如何。拈起",
    "X84n1580_010:0292a14": "拂子劈口截。佛海曰。也祇得一橛。",
    "X84n1580_010:0292a15": "知府葛郯居士(靈隱遠法嗣)",
    "X84n1580_010:0292a16": "知府葛郯居士。字謙問。號信齋。少擢上第。玩意禪悅。",
    "X84n1580_010:0292a17": "首謁無庵全禪師求指南。無庵令究即心即佛。久無",
    "X84n1580_010:0292a18": "所契。請曰。師有何方便。使某得入。無庵曰。居士太無",
    "X84n1580_010:0292a19": "厭生。已而佛海來居劒池公因從遊。乃舉無庵所示",
    "X84n1580_010:0292a20": "之語。請為眾普說。佛海發揮之曰。即心即佛眉拖地。",
    "X84n1580_010:0292a21": "非心非佛雙眼橫蝴蝶夢中家萬里。子規枝上月三",
    "X84n1580_010:0292a22": "更。留旬日而後返。一日舉不是心不是佛不是物。豁",
    "X84n1580_010:0292a23": "然頓明。頌曰。非心非佛亦非物。五鳳樓前山突兀。艶",
    "X84n1580_010:0292a24": "陽影裏倒飜身。野狐跳入金毛窟。無庵肯之。即遣書",
    "X84n1580_010:0292b01": "頌呈佛海。佛海報曰。此事非紙筆可既。居士能過我。",
    "X84n1580_010:0292b02": "當有所聞矣。遂復至虎丘。佛海迎之曰。居士見處。止",
    "X84n1580_010:0292b03": "可入佛境界。入魔境界猶未得在。公加禮不已。佛海",
    "X84n1580_010:0292b04": "正容曰。何不道金毛跳入野狐窟。公乃痛領。甞問諸",
    "X84n1580_010:0292b05": "禪曰。夫婦二人相打。通兒子作證。且道。證父即是。證",
    "X84n1580_010:0292b06": "母即是。或庵體禪師著語曰。小出大遇。淳熙六年。守",
    "X84n1580_010:0292b07": "臨川。八年感疾。一夕忽索筆書偈曰。大洋海裏打鼓。",
    "X84n1580_010:0292b08": "須彌山上聞鐘。業鏡忽然撲破。飜身透出虗空。召僚",
    "X84n1580_010:0292b09": "屬示之曰。生之與死。如晝與夜。無足怪者。若以道論。",
    "X84n1580_010:0292b10": "安得生死。若作生死會。則去道遠矣。語畢端坐而化。",
    "X84n1580_010:0292b11": "徑山寶印禪師(華藏民法嗣)",
    "X84n1580_010:0292b12": "臨安府徑山別峯寶印禪師。嘉州李氏子。從德山清",
    "X84n1580_010:0292b13": "素得度。具戒後。聽華嚴起信。既盡其說。棄依密印於",
    "X84n1580_010:0292b14": "中峯。一日密印舉。僧問巖頭。起滅不停時如何。巖頭",
    "X84n1580_010:0292b15": "叱曰。是誰起滅。師啟悟即首肯。會圓悟歸昭覺。密印",
    "X84n1580_010:0292b16": "遣師往省。因隨眾入室。圓悟問。從上諸聖。以何接人。",
    "X84n1580_010:0292b17": "師竪拳。圓悟曰。此是老僧用底。作麼生是從上諸聖",
    "X84n1580_010:0292b18": "用底。師以拳揮之。圓悟亦舉拳相交。大笑而止○後",
    "X84n1580_010:0292b19": "至徑山謁大慧。大慧問。甚處來。師曰西川。大慧曰。未",
    "X84n1580_010:0292b20": "出劒門關。與汝三十棒了也。師曰。不合起動和尚。大",
    "X84n1580_010:0292b21": "慧忻然。掃室延之。",
    "X84n1580_010:0292b22": "楚安慧方禪師(文殊道法嗣)",
    "X84n1580_010:0292b23": "潭州楚安慧方禪師。本郡許氏子。參道禪師於大別。",
    "X84n1580_010:0292b24": "未幾改寺為神霄宮。附商舟過湘南。舟中聞岸人操",
    "X84n1580_010:0292c01": "鄉音。厲聲云叫那。由是有省。即說偈曰。沔水江心喚",
    "X84n1580_010:0292c02": "一聲。此時方得契平生。多年相別重相見。千聖同歸",
    "X84n1580_010:0292c03": "一路行。",
    "X84n1580_010:0292c04": "文殊思業禪師(文殊道法嗣)",
    "X84n1580_010:0292c05": "常德府文殊思業禪師。世為屠宰。一日戮豬次。忽洞",
    "X84n1580_010:0292c06": "徹心源。即棄業為比丘。述偈曰。昨日夜叉心。今朝菩",
    "X84n1580_010:0292c07": "薩面。菩薩與夜叉。不隔一條線。往見文殊。文殊曰。你",
    "X84n1580_010:0292c08": "正殺豬時。見箇甚麼。便乃剃頭行脚。師遂作鼓刀勢。",
    "X84n1580_010:0292c09": "文殊喝曰。這屠兒。參堂去。師便下參堂。",
    "X84n1580_010:0292c10": "待制潘良貴居士(佛燈珣法嗣)",
    "X84n1580_010:0292c11": "待制潘良貴居士。字義榮。年四十。回心祖闈。所至挂",
    "X84n1580_010:0292c12": "鉢。隨眾參扣。後依佛燈。久之不契。因訴曰。某祇欲死",
    "X84n1580_010:0292c13": "去時如何。佛燈曰。好箇封皮。且留著使用。而今不了。",
    "X84n1580_010:0292c14": "不當後去。忽被他換却封皮。卒無整理處。公又以南",
    "X84n1580_010:0292c15": "泉斬貓兒話。問曰。某看此甚久。終未透徹。告和尚慈",
    "X84n1580_010:0292c16": "悲。佛燈曰。你祇管理會別人家貓兒。不知走却自家",
    "X84n1580_010:0292c17": "狗子。公於言下如醉醒。",
    "X84n1580_010:0292c18": "無為守緣禪師(泐潭明法嗣)",
    "X84n1580_010:0292c19": "漢州無為隨庵守緣禪師。本郡人。姓史氏。年十三病",
    "X84n1580_010:0292c20": "目。去依棲禪慧目能禪師。圓具。出峽至寶峯。值寶峯",
    "X84n1580_010:0292c21": "上堂。舉永嘉曰。一月普現一切水。一切水月一月攝。",
    "X84n1580_010:0292c22": "師聞釋然領悟。",
    "X84n1580_010:0292c23": "雲居德昇禪師(龍翔珪法嗣)",
    "X84n1580_010:0292c24": "南康軍雲居頑庵德昇禪師。漢州何氏子。謁文殊道",
    "X84n1580_010:0293a01": "禪師。問佛法省要。文殊示偈曰。契丹打破波斯寨。奪",
    "X84n1580_010:0293a02": "得寶珠村裏賣。十字街頭窮乞兒。腰間挂箇風流袋。",
    "X84n1580_010:0293a03": "師擬對。文殊曰莫錯。師退參三年。方得旨趣。往見佛",
    "X84n1580_010:0293a04": "性。機不投。入閩至皷山禮覲。便問。國師不跨石門句。",
    "X84n1580_010:0293a05": "意旨如何。竹庵應聲喝曰。閑言語。師即領悟。",
    "X84n1580_010:0293a06": "狼山慧溫禪師(龍翔珪法嗣)",
    "X84n1580_010:0293a07": "通州狼山蘿庵慧溫禪師。福州人。姓鄭氏。徧參諸老。",
    "X84n1580_010:0293a08": "晚依竹庵於東林。未幾竹庵謝事。復謁高庵悟。南華",
    "X84n1580_010:0293a09": "昺。草堂清。皆蒙賞識。會竹庵徙閩之乾元。師歸省次。",
    "X84n1580_010:0293a10": "竹庵問。情生智隔。想變體殊。不用停囚長智。道將一",
    "X84n1580_010:0293a11": "句來。師乃釋然。述偈曰。拶出通身是口。何妨罵雨訶",
    "X84n1580_010:0293a12": "風。昨夜前村猛虎。咬殺南山大蟲。竹庵首肯。",
    "X84n1580_010:0293a13": "中際善能禪師(雲居悟法嗣)",
    "X84n1580_010:0293a14": "福州中際善能禪師。嚴陵人。往來龍門雲居有年。未",
    "X84n1580_010:0293a15": "有所證。一日普請擇菜次。高庵忽以貓兒。擲師懷中。",
    "X84n1580_010:0293a16": "師擬議。高庵攔胷踏倒。於是大事洞明。",
    "X84n1580_010:0293a17": "雲居自圓禪師(雲居悟法嗣)",
    "X84n1580_010:0293a18": "南康軍雲居普雲自圓禪師。綿州雍氏子。出關南下。",
    "X84n1580_010:0293a19": "歷扣諸大尊宿。始詣龍門。一日於廊廡間。覩繪胡人",
    "X84n1580_010:0293a20": "有省。夜白高庵。高庵舉法眼偈曰。頭戴貂鼠帽。腰懸",
    "X84n1580_010:0293a21": "羊角錐。語不令人會。須得人譯之。復筴火示之曰。我",
    "X84n1580_010:0293a22": "為汝譯了也。於是大法明了。呈偈曰。外國言音不可",
    "X84n1580_010:0293a23": "窮。起雲亭下一時通。口門廣大無邊際。吞盡楊岐栗",
    "X84n1580_010:0293a24": "棘蓬。高庵遣師依佛眼。佛眼謂曰。吾道東矣。",
    "X84n1580_010:0293b01": "長蘆守仁禪師(烏巨行法嗣)",
    "X84n1580_010:0293b02": "真州長蘆且庵守仁禪師。越之上虞人。依雪堂於烏",
    "X84n1580_010:0293b03": "巨。聞普說曰。今之兄弟做工夫。正如習射。先安其足。",
    "X84n1580_010:0293b04": "後習其法。後雖無心。以久習故。箭發皆中。喝一喝曰。",
    "X84n1580_010:0293b05": "只今箭發也。看看。師不覺倒身作避箭勢。忽大悟。",
    "X84n1580_010:0293b06": "何山然首座(道場辯法嗣)",
    "X84n1580_010:0293b07": "安吉州何山然首座。姑蘇人。侍正堂之久。入室次。正",
    "X84n1580_010:0293b08": "堂問。貓兒為甚麼偏愛捉老鼠。曰物見主眼卓竪。正",
    "X84n1580_010:0293b09": "堂欣然。因命分座。",
    "X84n1580_010:0293b10": "東山吉禪師(道場琳法嗣)",
    "X84n1580_010:0293b11": "臨江軍東山吉禪師。因李朝請。與甥薌林居士向公",
    "X84n1580_010:0293b12": "子諲謁之。遂問。家賊惱人時如何。師曰。誰是家賊。李",
    "X84n1580_010:0293b13": "竪起拳。師曰。賊身已露。李曰。莫荼糊人好。師曰。贓證",
    "X84n1580_010:0293b14": "見在。李無語。",
    "X84n1580_010:0293b15": "南嶽下十七世(臨濟下十三世)",
    "X84n1580_010:0293b16": "淨慈曇密禪師(教忠光法嗣)",
    "X84n1580_010:0293b17": "臨安府淨慈混源曇密禪師。天台盧氏子。習台教。棄",
    "X84n1580_010:0293b18": "參大慧於徑山。謁雪巢一。此庵元。入閩。留東西禪。無",
    "X84n1580_010:0293b19": "省發。之泉南教忠。俾悅眾。解職歸前資。偶舉香嚴擊",
    "X84n1580_010:0293b20": "竹因緣。豁然契悟。述偈呈教忠。教忠舉。玄沙未徹語",
    "X84n1580_010:0293b21": "詰之無滯。教忠曰。子方可見妙喜。即辭往梅陽。服勤",
    "X84n1580_010:0293b22": "四載。",
    "X84n1580_010:0293b23": "淨慈彥充禪師(東林顏法嗣)",
    "X84n1580_010:0293b24": "臨安府淨慈肯堂彥充禪師。於潛盛氏子。首參大愚",
    "X84n1580_010:0293c01": "宏智正堂大圓。後聞東林謂眾曰。我此間別無玄妙。",
    "X84n1580_010:0293c02": "祇有木札羹鐵釘飯。任汝咬嚼。師竊喜之。直造謁。陳",
    "X84n1580_010:0293c03": "所見解。東林曰。據汝見處。正坐在鑑覺中。師疑不已。",
    "X84n1580_010:0293c04": "將從前所得底。一時颺下。一日聞僧舉南泉道。時人",
    "X84n1580_010:0293c05": "見此一株華如夢相似。默有所覺。曰打草祇要虵驚。",
    "X84n1580_010:0293c06": "次日入室。東林問。那裏是巖頭密啟其意處。師曰。今",
    "X84n1580_010:0293c07": "日捉敗這老賊。東林曰。達磨大師性命。在汝手裏。師",
    "X84n1580_010:0293c08": "擬開口。驀被攔胷一拳。忽大悟。直得汗流浹背。點首",
    "X84n1580_010:0293c09": "自謂曰。臨濟道。黃檗佛法無多子。豈虗語邪。遂呈頌",
    "X84n1580_010:0293c10": "曰。為人須為徹。殺人須見血。德山與巖頭。萬里一條",
    "X84n1580_010:0293c11": "鐵。東林然之。",
    "X84n1580_010:0293c12": "智者真慈禪師(東林顏法嗣)",
    "X84n1580_010:0293c13": "婺州智者元庵真慈禪師。潼川人。姓李氏。遊講肆。聽",
    "X84n1580_010:0293c14": "講圓覺。至四大各離。今者妄身當在何處。畢竟無體。",
    "X84n1580_010:0293c15": "實同幻化。因而有省。作頌曰。一顆明珠。在我這裏。撥",
    "X84n1580_010:0293c16": "著動著。放光動地。以呈諸講師。無能曉之者。歸以呈",
    "X84n1580_010:0293c17": "其師。遂舉狗子無佛性話詰之。師曰。雖百千萬億公",
    "X84n1580_010:0293c18": "案。不出此頌也。其師以為不遜。乃叱出。師因南遊。至",
    "X84n1580_010:0293c19": "廬山圓通挂搭。時卍庵為西堂。為眾入室。舉僧問雲",
    "X84n1580_010:0293c20": "門。撥塵見佛時如何。雲門曰。佛亦是塵。師隨聲便喝。",
    "X84n1580_010:0293c21": "以手指胷曰。佛亦是塵。師復頌曰。撥塵見佛。佛亦是",
    "X84n1580_010:0293c22": "塵。問了答了。直下飜身。勸君更盡一杯酒。西出陽關",
    "X84n1580_010:0293c23": "無故人。又頌塵塵三昧曰。鉢裏飯桶裏水。別寶崑崙",
    "X84n1580_010:0293c24": "坐潭底。一塵塵上走須彌。明眼波斯笑彈指。笑彈指。",
    "X84n1580_010:0294a01": "珊瑚枝上清風起。卍庵深肯之。",
    "X84n1580_010:0294a02": "鼓山安永禪師(西禪需法嗣)",
    "X84n1580_010:0294a03": "福州皷山木庵安永禪師。閩縣吳氏子。謁懶庵於雲",
    "X84n1580_010:0294a04": "門。一日入室。懶庵曰。不問有言。不問無言。世尊良久。",
    "X84n1580_010:0294a05": "不得向世尊良久處會。隨後便喝。倐然契悟。作禮曰。",
    "X84n1580_010:0294a06": "不因今日問。爭喪目前機。懶庵許之。",
    "X84n1580_010:0294a07": "劒門安分庵主(西禪需法嗣)",
    "X84n1580_010:0294a08": "南劒州劒門安分庵主。少與木庵。同隸業安國。後依",
    "X84n1580_010:0294a09": "懶庵。未有深證。辭謁徑山大慧。行次江干。仰瞻宮闕。",
    "X84n1580_010:0294a10": "聞街司喝侍郎來。釋然大悟。作偈曰。幾年箇事挂胸",
    "X84n1580_010:0294a11": "懷。問盡諸方眼不開。肝膽此時俱裂破。一聲江上侍",
    "X84n1580_010:0294a12": "郎來。遂徑回西禪。懶庵迎之。付以伽棃。",
    "X84n1580_010:0294a13": "吳十三道人(開善謙法嗣)",
    "X84n1580_010:0294a14": "建寧府仙州山吳十三道人。每以己事扣諸禪。及開",
    "X84n1580_010:0294a15": "善歸結茆於其左。遂往給侍。紹興庚申三月八日夜。",
    "X84n1580_010:0294a16": "適然啟悟。占偈呈開善曰。元來無縫罅。觸著便光輝。",
    "X84n1580_010:0294a17": "既是千金寶。何須彈雀兒。開善答曰。啐地折時真慶",
    "X84n1580_010:0294a18": "快。死生凡聖盡平沉。僊州山下呵呵笑。不負相期宿",
    "X84n1580_010:0294a19": "昔心。",
    "X84n1580_010:0294a20": "天童咸傑禪師(天童華法嗣)",
    "X84n1580_010:0294a21": "慶元府天童密庵咸傑禪師。福州鄭氏子。徧參知識。",
    "X84n1580_010:0294a22": "後謁應庵。於衢之明果。應庵孤硬難入。屢遭呵。一日",
    "X84n1580_010:0294a23": "應庵問。如何是正法眼。師遽答曰。破沙盆。應庵頷之。",
    "X84n1580_010:0294a24": "侍郎李浩居士(天童華法嗣)",
    "X84n1580_010:0294b01": "侍郎李浩居士。字德遠。號正信。幼閱首楞嚴經。如遊",
    "X84n1580_010:0294b02": "舊國。志而不忘。持橐後造明果。投誠入室。應庵揕其",
    "X84n1580_010:0294b03": "胸曰。侍郎死後。向甚麼處去。公駭然汗下。應庵喝出。",
    "X84n1580_010:0294b04": "公退參。不旬日竟躋堂奧。以偈寄同參嚴康朝曰。門",
    "X84n1580_010:0294b05": "有孫臏鋪。家存甘贄妻。夜眠還早起。誰悟復誰迷。應",
    "X84n1580_010:0294b06": "庵見稱善。有鬻胭脂者。亦久參應庵。頗自負。公贈之",
    "X84n1580_010:0294b07": "偈曰。不塗紅粉自風流。往往禪徒到此休。透過古今",
    "X84n1580_010:0294b08": "圈[袖由+貴]後。却來這裏喫拳頭。",
    "X84n1580_010:0294b09": "華藏有權禪師(道場全法嗣)",
    "X84n1580_010:0294b10": "常州華藏伊庵有權禪師。臨安昌化祁氏子。十八歲。",
    "X84n1580_010:0294b11": "禮佛智裕禪師于靈隱。時無庵為第一座。室中以從",
    "X84n1580_010:0294b12": "無住本建一切法問之。師久而有省。答曰。暗裏穿針。",
    "X84n1580_010:0294b13": "耳中出氣。無庵可之。遂密付心印。甞夜坐達旦。行粥",
    "X84n1580_010:0294b14": "者至。忘展鉢。鄰僧以手觸之。師感悟。為偈曰。黑漆崑",
    "X84n1580_010:0294b15": "崙把釣竿。古帆高挂下驚湍。蘆華影裏弄明月。引得",
    "X84n1580_010:0294b16": "盲龜上釣船。佛智甞問。心包太虗。量廓沙界時如何。",
    "X84n1580_010:0294b17": "師曰。大海不宿死屍。佛智撫其座曰。此子他日當據",
    "X84n1580_010:0294b18": "此座。呵佛罵祖去在。師自是埋藏頭角。益自韜晦。遊",
    "X84n1580_010:0294b19": "歷湖湘江淛幾十年。依應庵於歸宗。參大慧於徑山。",
    "X84n1580_010:0294b20": "無庵住道場。招師分座說法。於是聲名隱然。",
    "X84n1580_010:0294b22": "教外別傳卷十"
}