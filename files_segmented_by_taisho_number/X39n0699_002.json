{
    "X39n0699_002:0041b12": "佛說梵網經順硃卷下",
    "X39n0699_002:0041b14": "姚秦三藏法師　鳩摩羅什奉　詔譯",
    "X39n0699_002:0041b15": "蜀渝華巖季而關　聖可德玉　順硃",
    "X39n0699_002:0041b16": "慈雲寺　价南慧仙　謄錄",
    "X39n0699_002:0041b17": "菩薩心地品之下",
    "X39n0699_002:0041b18": "爾時盧舍那佛。為此大眾。略開百千恒河沙不可說",
    "X39n0699_002:0041b19": "法門中心地。如毛頭許。",
    "X39n0699_002:0041b20": "爾時者。是說十地已竟時也。盧舍那者。即能說之",
    "X39n0699_002:0041b21": "報佛。華言淨滿。淨者五住究盡。二死永亡。以諸患",
    "X39n0699_002:0041b22": "淨盡故。即法身也。滿者三覺果滿。萬行因圓。以福",
    "X39n0699_002:0041b23": "慧具足故。即報身也。二義合言。故曰淨滿。又云種",
    "X39n0699_002:0041b24": "種光明徧照。光明即報身義。徧照即法身義。又法",
    "X39n0699_002:0041c01": "身毗盧遮那。華言遍一切處。遍一切亦徧照之義。",
    "X39n0699_002:0041c02": "故知法即報。報即法。法報不分。理智冥一。二義合",
    "X39n0699_002:0041c03": "言可無疑也。為此大眾者。即華藏聚會。凡聖交參",
    "X39n0699_002:0041c04": "之大眾也。略開者。顯此心地法門。甚深廣大無盡",
    "X39n0699_002:0041c05": "義也。百千恒河等者。舉喻顯法。正明略開之義。言",
    "X39n0699_002:0041c06": "前所說三十心十地。于百千恒河沙不可說法門",
    "X39n0699_002:0041c07": "中。但大略言之耳。譬如一毛頭許之微。些些子也。",
    "X39n0699_002:0041c08": "此二明心地戒三。初結顯法門。二付授勸轉。三授",
    "X39n0699_002:0041c09": "已轉化。",
    "X39n0699_002:0041c10": "是過去一切佛已說。未來佛當說。現在佛今說。三世",
    "X39n0699_002:0041c11": "菩薩已學。當學。今學。",
    "X39n0699_002:0041c12": "是過去等。引果人同證同說。以勸信也。三世等者。",
    "X39n0699_002:0041c13": "引因人同修同學。以勸受也。言上所說心地。雖如",
    "X39n0699_002:0041c14": "毛頭許之微。其功德極大。三世諸佛所證證此。所",
    "X39n0699_002:0041c15": "說說此。三世菩薩所修修此。所學學此也。",
    "X39n0699_002:0041c16": "我已百劫修行是心地。號吾為盧舍那。",
    "X39n0699_002:0041c17": "我已等者。上句舉因明果。下句舉果明因也。言既",
    "X39n0699_002:0041c18": "三世諸佛菩薩。所證所說所修所學。而不異不虗",
    "X39n0699_002:0041c19": "者。乃即我今已百劫。所修所學所證所說。豈復虗",
    "X39n0699_002:0041c20": "乎。可見證果本非他因。惟在此心地耳。此上三段。",
    "X39n0699_002:0041c21": "結顯法門也。",
    "X39n0699_002:0041c22": "汝諸佛子。轉我所說。與一切眾生開心地道。",
    "X39n0699_002:0041c23": "汝諸佛子者。是舍那慈尊。告勉千佛。轉法化生也。",
    "X39n0699_002:0041c24": "轉我等者。言轉我所說。我已百劫修行心地。如是",
    "X39n0699_002:0042a01": "因深。號吾為盧舍那。如是果極之道。我今授汝。汝",
    "X39n0699_002:0042a02": "當轉說。與一切癡迷眾生。令其開悟心地。豁通本",
    "X39n0699_002:0042a03": "有光明金剛寶戒之道也。",
    "X39n0699_002:0042a04": "時蓮華臺藏世界。赫赫天光師子座上。盧舍那佛放",
    "X39n0699_002:0042a05": "光。光告千華上佛。持我心地法門品而去。復轉為千",
    "X39n0699_002:0042a06": "百億釋迦。及一切眾生。",
    "X39n0699_002:0042a07": "時蓮華下舉依報也。赫赫天光下舉正報也。舍那",
    "X39n0699_002:0042a08": "放光。顯能告之勝。光告等者。顯所告之勝也。持我",
    "X39n0699_002:0042a09": "等者。正明所告之詞。師子座者。師子乃獸中王。哮",
    "X39n0699_002:0042a10": "吼一聲百獸腦裂。表法王坐此座無所怖畏。天魔",
    "X39n0699_002:0042a11": "外道見聞喪膽故也。盧舍那佛放光光等者。言光",
    "X39n0699_002:0042a12": "是佛放。告是光告也。謂不但正報身善能說法。即",
    "X39n0699_002:0042a13": "依報蓮華光明。亦能說法。告千華上佛也。持我心",
    "X39n0699_002:0042a14": "地等者。謂盧舍那既告千佛。又欲千佛轉相授受",
    "X39n0699_002:0042a15": "故。千佛持我心地法門。而去復轉相授受千百億",
    "X39n0699_002:0042a16": "釋迦佛。千百億釋迦佛。付授勸轉。而與一切眾生。",
    "X39n0699_002:0042a17": "開心地道也。",
    "X39n0699_002:0042a18": "次第說我上心地法門品。汝等受持讀誦。一心而行。",
    "X39n0699_002:0042a19": "次第等者。是盧舍那佛光告千佛。轉告千百億佛。",
    "X39n0699_002:0042a20": "叮嚀分囑。若轉說是心地法門時。不可倒說逆說。",
    "X39n0699_002:0042a21": "當從十住十行十向十地次第而說也。汝等亦當",
    "X39n0699_002:0042a22": "次第領受守持閱讀背誦。專一其心。精進力行。感",
    "X39n0699_002:0042a23": "化眾生。上行下效也。此付授勸轉也。",
    "X39n0699_002:0042a24": "爾時千華上佛。千百億釋迦。從蓮華藏世界。赫赫師",
    "X39n0699_002:0042b01": "子座起。各各辭退。舉身放不可思議光。光光皆化無",
    "X39n0699_002:0042b02": "量佛。一時以無量青黃赤白花。供養盧舍那佛。受持",
    "X39n0699_002:0042b03": "上所說心地法門品竟。",
    "X39n0699_002:0042b04": "爾時者。即舍那勸授轉化時也。千華等者。舍那付",
    "X39n0699_002:0042b05": "授已畢。其時當機千佛千百億佛領旨各各辭旋",
    "X39n0699_002:0042b06": "本迹世界。說法利生應緣去也。舉身等者。表顯心",
    "X39n0699_002:0042b07": "地戒光出生無量無邊智慧之佛。凡此本佛迹佛",
    "X39n0699_002:0042b08": "迹迹之佛。皆從心地戒光中流出。此光非可心思",
    "X39n0699_002:0042b09": "言議也。光光等者。上光即千佛光。下光即千百億",
    "X39n0699_002:0042b10": "佛光。光光無量不可思議故。所化之佛亦無量不",
    "X39n0699_002:0042b11": "可思議也。一時等者。言千佛億佛無量佛。俱同一",
    "X39n0699_002:0042b12": "時。以微妙因華。從心地中信手拈出。青表十住。黃",
    "X39n0699_002:0042b13": "表十行。赤表十向。白表十地。還以供養心地所現",
    "X39n0699_002:0042b14": "舍那果佛。得法謝法。知恩報恩也。受持等者。此結",
    "X39n0699_002:0042b15": "束三十心十地之文。以起後意。故云受持心地法",
    "X39n0699_002:0042b16": "門品竟。此三受已轉化二。初受已謝師。二各旋本",
    "X39n0699_002:0042b17": "界。此受已謝師也。",
    "X39n0699_002:0042b18": "各各從此蓮華藏世界而沒。沒已入體性虗空華光",
    "X39n0699_002:0042b19": "三昧。還本源世界。閻浮提菩提樹下。",
    "X39n0699_002:0042b20": "各各等者。言千佛億佛無量佛。各各從此舍那本",
    "X39n0699_002:0042b21": "佛依報莊嚴蓮華藏世界而隱。初隱為沒。終隱為",
    "X39n0699_002:0042b22": "之沒已。入體性等者。正明所隱迹處。言有沒處必",
    "X39n0699_002:0042b23": "有入處。謂沒已時。即入本體法性虗空華光三昧",
    "X39n0699_002:0042b24": "正定之中也。還本源世界者。千佛億佛。皆各從本",
    "X39n0699_002:0042c01": "土放光示眾。皆各接生疑之眾。俱往本師舍師佛",
    "X39n0699_002:0042c02": "所聽心地戒法。令受戒竟故。又各還應迹所依本",
    "X39n0699_002:0042c03": "源世界。見所隱所顯不離當處。故云還本源世界",
    "X39n0699_002:0042c04": "也。閻浮提者。即娑婆世界中南贍部洲也。菩提華",
    "X39n0699_002:0042c05": "言覺道。亦名道樹。謂凡佛出世皆依此樹。成無上",
    "X39n0699_002:0042c06": "道故也。此二各旋本界二。初入定歸本。二出定說",
    "X39n0699_002:0042c07": "法。此入定歸本也。",
    "X39n0699_002:0042c08": "從體性虗空華光三昧出出已。",
    "X39n0699_002:0042c09": "從體等者。言既從三昧入。必從三昧出。有隱有顯",
    "X39n0699_002:0042c10": "也。初顯名出。顯畢乃名出已也。二出定說法二。初",
    "X39n0699_002:0042c11": "明橫說法。二明竪說法。此明橫說法又有二。初出",
    "X39n0699_002:0042c12": "定相示。二正說法門。此初出定相示也。",
    "X39n0699_002:0042c13": "方坐金剛千光王座。及妙光堂。說十世界法門海。復",
    "X39n0699_002:0042c14": "從座起。至帝釋宮說十住。復從座起。至燄天中說十",
    "X39n0699_002:0042c15": "行。復從座起。至第四天中說十迴向。復從座起。至化",
    "X39n0699_002:0042c16": "樂天說十禪定。復從座起。至他化天說十地。復至一",
    "X39n0699_002:0042c17": "禪中說十金剛。復至二禪中說十忍。復至三禪中說",
    "X39n0699_002:0042c18": "十願。",
    "X39n0699_002:0042c19": "方坐等者。方正也。金剛利而堅。千光明而廣。王乃",
    "X39n0699_002:0042c20": "尊貴之意。言佛既于菩提樹下出定已。當坐何等",
    "X39n0699_002:0042c21": "樣座而次第說法耶。當坐金剛最堅最利千光最",
    "X39n0699_002:0042c22": "明最廣王者最尊最貴之座而說法也。華嚴初會",
    "X39n0699_002:0042c23": "菩提場。普賢菩薩說華藏世界品。如來依正法門。",
    "X39n0699_002:0042c24": "即此及妙光堂者。堂即普光明殿也。華嚴二會普",
    "X39n0699_002:0043a01": "光殿。文殊菩薩說十信法門。即此下文十住處所",
    "X39n0699_002:0043a02": "說。以總在人間為一住處也。說十世界法門海者。",
    "X39n0699_002:0043a03": "即華藏莊嚴十世界海也。法門即十信法門也。海",
    "X39n0699_002:0043a04": "言百河千江無所不容。百寶千珍無所不出。百千",
    "X39n0699_002:0043a05": "法門無一不從信源功德海中流出。言十信法門",
    "X39n0699_002:0043a06": "海充遍法界。與十華藏莊嚴世界海等也。復從座",
    "X39n0699_002:0043a07": "起等者。此第二處說十住也。帝釋宮。即忉利天王",
    "X39n0699_002:0043a08": "所住之內庭也。梵語釋提桓因。此云能天主。梵語",
    "X39n0699_002:0043a09": "忉利。此云三十三。此天居須彌頂。由單修上品十",
    "X39n0699_002:0043a10": "善得生其中。主三十三天。帝釋二字華梵合言也。",
    "X39n0699_002:0043a11": "世尊次于此宮說十住者。為令已入十信菩薩。得",
    "X39n0699_002:0043a12": "入十住法門也。至燄天中等者。此第三處。說十行",
    "X39n0699_002:0043a13": "也。燄天即燄摩天。華言時分。此天依空而住。以蓮",
    "X39n0699_002:0043a14": "華開合而分晝夜故。由修上品十善兼坐未到定",
    "X39n0699_002:0043a15": "禪。得生其中。世尊次于此處說十行者。為令已入",
    "X39n0699_002:0043a16": "十住菩薩。得入十行之法門也。至第四天等者。此",
    "X39n0699_002:0043a17": "第四處說十迴向也。四天即兜率陀天。華言知足。",
    "X39n0699_002:0043a18": "于五欲知止足故。此天亦依空居。所修同前。世尊",
    "X39n0699_002:0043a19": "于此說十回向者。為令已入十行菩薩。得入十回",
    "X39n0699_002:0043a20": "向之法門也。至化樂天等者。此第五處說十禪定",
    "X39n0699_002:0043a21": "也。化樂者。自化五欲而娛樂也。亦依空居。所修同",
    "X39n0699_002:0043a22": "前。世尊次于此處說十禪定者。為令已入十回向",
    "X39n0699_002:0043a23": "菩薩。得入十禪定之法門也。至他化自在等者。此",
    "X39n0699_002:0043a24": "第六處說十地也。他化天有二種。一者正修十善。",
    "X39n0699_002:0043b01": "兼坐未到定禪。假此所成自然受樂。二者偏修十",
    "X39n0699_002:0043b02": "善。假他所化以成己樂。即魔王天。此二天王皆依",
    "X39n0699_002:0043b03": "空居也。世尊次于此處說十地者。為令已入十禪",
    "X39n0699_002:0043b04": "菩薩。得入十地之法門也。復至一禪者。此第七處",
    "X39n0699_002:0043b05": "說十金剛也。初禪天即離生喜樂地。此天已離下",
    "X39n0699_002:0043b06": "界欲惡。忻上妙定故。世尊次于此處說十金剛者。",
    "X39n0699_002:0043b07": "為令已登七地菩薩。得證金剛觀智。入妙覺果海",
    "X39n0699_002:0043b08": "也。復至二禪者。此第八處說十忍也。二禪即定生",
    "X39n0699_002:0043b09": "喜樂地。此天已離初禪之喜。攝心在定。淡然寧靜。",
    "X39n0699_002:0043b10": "而生勝定故。世尊次于此處說十忍者。為令彼已",
    "X39n0699_002:0043b11": "得真無生忍菩薩。修行十忍法門。得入妙覺果海",
    "X39n0699_002:0043b12": "也。復至三禪者。此第九處說十願法門也。三禪即",
    "X39n0699_002:0043b13": "離喜妙樂地。此天已離初禪二禪喜踴之動。泯然",
    "X39n0699_002:0043b14": "入定。而得勝妙之樂故。世尊次于此天說十願者。",
    "X39n0699_002:0043b15": "為令彼已證九地菩薩。更得十大願力。得入如來",
    "X39n0699_002:0043b16": "妙覺果海故也。",
    "X39n0699_002:0043b17": "復至四禪中摩醯首羅天王宮。說我本源蓮華藏世",
    "X39n0699_002:0043b18": "界。盧舍那佛所說心地法門品。",
    "X39n0699_002:0043b19": "復至四禪等者。此第十處。總說梵網舍那所說心",
    "X39n0699_002:0043b20": "地法門品也。前九是漸說次第說。此一是頓說。說",
    "X39n0699_002:0043b21": "大乘心地故。略去六十。只說三十心十地耳。四禪",
    "X39n0699_002:0043b22": "即捨念清淨地。此天捨二禪喜念。三禪樂念。心無",
    "X39n0699_002:0043b23": "憎愛。一念平等清淨無襍。住于此禪。空明寂靜萬",
    "X39n0699_002:0043b24": "象皆現故。世尊次于此處頓說心地者。為令彼圓",
    "X39n0699_002:0043c01": "證十地菩薩。入妙覺果海也。",
    "X39n0699_002:0043c02": "其餘千百億釋迦。亦復如是。無二無別。如賢劫品中",
    "X39n0699_002:0043c03": "說。",
    "X39n0699_002:0043c04": "其餘等者。謂千釋迦所說既如是。其餘千百億釋",
    "X39n0699_002:0043c05": "迦佛亦如是出定。如是妙光堂說法。復起乃至首",
    "X39n0699_002:0043c06": "羅宮中。十處說法。如是漸說頓說。咸與千釋迦同。",
    "X39n0699_002:0043c07": "無二無別也。此說如賢劫品說一樣。此上二正說",
    "X39n0699_002:0043c08": "法門也。明橫說法竟。",
    "X39n0699_002:0043c09": "爾時釋迦牟尼佛。從初現蓮華藏世界。東方來入天",
    "X39n0699_002:0043c10": "宮中。說魔受化經已。下生南閻浮提。迦夷羅國。母名",
    "X39n0699_002:0043c11": "摩耶。父字白淨。吾名悉達。七歲出家。三十成道。號吾",
    "X39n0699_002:0043c12": "為釋迦牟尼佛。",
    "X39n0699_002:0043c13": "已上明千釋迦千百億釋迦。皆于十方世界。說心",
    "X39n0699_002:0043c14": "地法門品。此下明一釋迦于一世界中。說心地法",
    "X39n0699_002:0043c15": "門品也。爾時者。從蓮華世界東方而來時也。爾時",
    "X39n0699_002:0043c16": "從彼來入兜率天宮中。先在此天伏魔。以說魔王",
    "X39n0699_002:0043c17": "受化經已。次觀下界眾生。有業覆障難解脫者。有",
    "X39n0699_002:0043c18": "根純熟易解脫者。即從此天隱勝現劣。下生南閻",
    "X39n0699_002:0043c19": "浮提。迦夷羅國。淨梵王家。為太子也。如來降神。先",
    "X39n0699_002:0043c20": "現五瑞。次顯八相。謂從兜率天降皇宮者。一相也。",
    "X39n0699_002:0043c21": "母名摩耶梵語。此云大幻。以大幻術而幻出諸佛",
    "X39n0699_002:0043c22": "故。以凡十方諸佛示生。皆為其母也。父字白淨。梵",
    "X39n0699_002:0043c23": "語鬱頭檀。世尊欲生之時。觀淨梵王性行仁賢。摩",
    "X39n0699_002:0043c24": "耶夫人。五百世菩薩母。應當往彼托胎。所謂示入",
    "X39n0699_002:0044a01": "胎住胎者。二相三相也。吾名悉達梵語。此云頓吉。",
    "X39n0699_002:0044a02": "以太子生時。寶藏悉空。空而復滿。故名頓吉。于時",
    "X39n0699_002:0044a03": "太子。從摩耶夫人右脇出。立蓮華上。一手指天。一",
    "X39n0699_002:0044a04": "手指地。目顧四方。周行七步。云天上天下唯吾獨",
    "X39n0699_002:0044a05": "尊。世出世間此法第一。此示出胎者。四相也。七歲",
    "X39n0699_002:0044a06": "出家者。太子具大智慧。觀生老病死苦。厭世五欲。",
    "X39n0699_002:0044a07": "棄金輪王寶位。如棄涕唾。心思出家。往白父王。父",
    "X39n0699_002:0044a08": "王不許。故于二月七日。身放光明。普照四天王宮",
    "X39n0699_002:0044a09": "乃至淨居天宮。諸天見已到太子所。禮足白言。菩",
    "X39n0699_002:0044a10": "薩無量劫來所修行滿。今正成熟。即于午夜逾城",
    "X39n0699_002:0044a11": "出家。苦行林中者。此五相也。所言三十成道。號吾",
    "X39n0699_002:0044a12": "為釋迦牟尼佛者。此是世尊功行滿足。道成德備。",
    "X39n0699_002:0044a13": "以顯然燈佛授記不虗。示睹明星成道降魔者。此",
    "X39n0699_002:0044a14": "六相也。此以下二明竪說法二。初天上說道。二人",
    "X39n0699_002:0044a15": "間說戒。",
    "X39n0699_002:0044a16": "於寂滅道場。坐金剛華光王座。乃至摩醯首羅天王",
    "X39n0699_002:0044a17": "宮。其中次第十住處所說。",
    "X39n0699_002:0044a18": "於寂滅等者。寂滅以理言。即清淨寂滅理。以事言",
    "X39n0699_002:0044a19": "即真阿練若修行處。言佛于此清淨阿練若中。坐",
    "X39n0699_002:0044a20": "大道場。轉大法輪故也。坐金剛等者。即敘前于菩",
    "X39n0699_002:0044a21": "提樹下出定。坐金剛華光王座。及妙光堂至摩醯",
    "X39n0699_002:0044a22": "首羅天王宮。于其中間。一一次第所說。共有十也。",
    "X39n0699_002:0044a23": "華嚴七處九會。此經十處十會。所說二經大同小",
    "X39n0699_002:0044a24": "異。所謂示現成道轉大法輪者。七相也。無八相者。",
    "X39n0699_002:0044b01": "未涅槃故也。",
    "X39n0699_002:0044b02": "時佛觀諸大梵天王。網羅幢因。為說無量世界。猶如",
    "X39n0699_002:0044b03": "網孔。一一世界。各各不同。別異無量。佛教門亦復如",
    "X39n0699_002:0044b04": "是。",
    "X39n0699_002:0044b05": "時者即此梵天中。說心地戒體法門時也。言佛觀",
    "X39n0699_002:0044b06": "彼網羅幢因為喻。為說無量世界眾生心行依正",
    "X39n0699_002:0044b07": "差別。猶如網孔。一一世界各各不同。差別殊異亦",
    "X39n0699_002:0044b08": "無量各各不同。諸佛教法。門庭施設。亦復如是。",
    "X39n0699_002:0044b09": "吾今來此世界八千返。為此娑婆世界。坐金剛華光",
    "X39n0699_002:0044b10": "王座。乃至摩醯首羅天王宮。為是中一切大眾。略開",
    "X39n0699_002:0044b11": "心地法門竟。",
    "X39n0699_002:0044b12": "吾今等者。佛言吾來此娑婆世界。坐大寶座。說是",
    "X39n0699_002:0044b13": "心地法門。利度眾生。已非一次。已有八千返之多",
    "X39n0699_002:0044b14": "也。乃至等者。謂此處說法至首羅宮。共有十處。為",
    "X39n0699_002:0044b15": "是中者。為是十處天人賢聖一切眾生之中也。略",
    "X39n0699_002:0044b16": "開等者。言以上俱是略說心地法門。不甚廣多也。",
    "X39n0699_002:0044b17": "竟者結束前文之意。此以上初天上說道竟。",
    "X39n0699_002:0044b18": "復從天王宮下至閻浮提菩提樹下。為此地上一切",
    "X39n0699_002:0044b19": "眾生。凡夫癡暗之人。說我本盧舍那佛心地中。初發",
    "X39n0699_002:0044b20": "心中常所誦一戒。光明金剛寶戒。是一切佛本源。一",
    "X39n0699_002:0044b21": "切菩薩本源。佛性種子。一切眾生。皆有佛性。一切意",
    "X39n0699_002:0044b22": "識色心。是情是心。皆入佛性戒中。當當常有因故。當",
    "X39n0699_002:0044b23": "當常住法身。如是十波羅提木叉出於世界。是法戒",
    "X39n0699_002:0044b24": "是三世一切眾生頂戴受持。吾今當為此大眾。重說",
    "X39n0699_002:0044c01": "十無盡藏戒品。是一切眾生戒本源。自性清淨。",
    "X39n0699_002:0044c02": "復從天等者。言前從地昇天。次第說十法門戒體",
    "X39n0699_002:0044c03": "以利天。此則從天降下。說十重四十八輕戒用以",
    "X39n0699_002:0044c04": "利人也。既從天宮降此菩提樹下。為何等人說戒",
    "X39n0699_002:0044c05": "用耶。乃是為此閻浮大地之上。一切有心眾生說",
    "X39n0699_002:0044c06": "也。凡夫即不知戒者。癡是無明覆心。暗是智眼不",
    "X39n0699_002:0044c07": "明。言說我本師戒者。正謂此等心眼蒙蔽故。特與",
    "X39n0699_002:0044c08": "破暗除癡耳。又說何法破除。說我本師盧舍那佛",
    "X39n0699_002:0044c09": "心地中。最初發心時。心中常所誦一戒。智慧光明",
    "X39n0699_002:0044c10": "堅利金剛具足眾善寶戒。此寶戒者。即是破暗之",
    "X39n0699_002:0044c11": "明燈。即是除癡之慧劒。即是一切諸佛根本流源。",
    "X39n0699_002:0044c12": "即是一切菩薩根本流源。即是上同三世諸佛。下",
    "X39n0699_002:0044c13": "同三世眾生佛性種子也。故所以說一切癡暗眾",
    "X39n0699_002:0044c14": "生凡有心者。皆有佛性。本不欠少也。一切意等者。",
    "X39n0699_002:0044c15": "思量曰意。即第七末那識。分別曰識。即前六轉識。",
    "X39n0699_002:0044c16": "所緣曰色。即五根六塵。集起曰心。即第八阿賴耶",
    "X39n0699_002:0044c17": "識。此識在眾生名佛性。在非眾生名法性。此言眾",
    "X39n0699_002:0044c18": "生佛性本來具足。葢由意識色心不了。而致然也。",
    "X39n0699_002:0044c19": "今以是本師佛力故。咸使是情與無情。有心眾生。",
    "X39n0699_002:0044c20": "咸入佛性本源寶戒之中也。常當常等者。言此寶",
    "X39n0699_002:0044c21": "戒。凡是有情而根鈍者。皆當發此入戒正因。凡是",
    "X39n0699_002:0044c22": "有心而根利者。皆當發此入戒正因。是情是心者。",
    "X39n0699_002:0044c23": "既皆可入戒。自當當常有如是誦戒正因。既當當",
    "X39n0699_002:0044c24": "有誦戒修行正因。必當當有證入常住法身之正",
    "X39n0699_002:0045a01": "果也。如是者承前起後也。波羅提木叉梵語。此云",
    "X39n0699_002:0045a02": "保解脫。謂持此戒者。保護三業六根。得大解脫也。",
    "X39n0699_002:0045a03": "言如是十解脫戒。出于世出世間之中者。乃是三",
    "X39n0699_002:0045a04": "世諸佛修行成佛正法戒。是三世一切眾生本有",
    "X39n0699_002:0045a05": "性戒。應當頂禮佩戴領受持守。刻刻體認而不當",
    "X39n0699_002:0045a06": "忘也。吾今等者。言吾今當為此現前四眾八部之",
    "X39n0699_002:0045a07": "大眾。重重開演。從一戒而開十戒。十戒而開四十",
    "X39n0699_002:0045a08": "八戒。乃至三千八萬無窮無盡一切戒品。無不攝",
    "X39n0699_002:0045a09": "歸于十波羅提木叉一戒中也。是一切等者。言達",
    "X39n0699_002:0045a10": "戒體必達戒相。既了戒相無忘戒體。故復的指出",
    "X39n0699_002:0045a11": "道。是一切眾生心戒。本源自性清淨戒體。本不從",
    "X39n0699_002:0045a12": "人得者也。此二人間說戒二。初凡聖本源。二總結",
    "X39n0699_002:0045a13": "戒相。初凡聖本源三。初差別說戒。二頌前起後。三",
    "X39n0699_002:0045a14": "正結戒品。此初差別說戒也。",
    "X39n0699_002:0045a15": "　我今盧舍那　　方坐蓮華臺　　周帀千華上",
    "X39n0699_002:0045a16": "　復現千釋迦　　一華百億國　　一國一釋迦",
    "X39n0699_002:0045a17": "　各坐菩提樹　　一持成佛道　　如是千百億",
    "X39n0699_002:0045a18": "　盧舍那本身　　千百億釋迦　　各接微塵眾",
    "X39n0699_002:0045a19": "　俱來至我所　　聽我誦佛戒　　甘露門即開",
    "X39n0699_002:0045a20": "　是時千百億　　還至本道場　　各坐菩提樹",
    "X39n0699_002:0045a21": "　誦我本師戒　　十重四十八　　戒如明日月",
    "X39n0699_002:0045a22": "　亦如瓔珞珠　　微塵菩薩眾　　由是成正覺",
    "X39n0699_002:0045a23": "　是盧舍那誦　　我亦如是誦　　汝新學菩薩",
    "X39n0699_002:0045a24": "　頂戴受持戒　　受持是戒已　　轉授諸眾生",
    "X39n0699_002:0045b01": "　諦聽我正誦　　佛法中戒藏　　波羅提木叉",
    "X39n0699_002:0045b02": "　大眾心諦信　　汝是當成佛　　我是已成佛",
    "X39n0699_002:0045b03": "　常作如是信　　戒品已具足　　一切有心者",
    "X39n0699_002:0045b04": "　皆應攝佛戒　　眾生受佛戒　　即入諸佛位",
    "X39n0699_002:0045b05": "　位同大覺已　　真是諸佛子　　大眾皆恭敬",
    "X39n0699_002:0045b06": "　至心聽我誦",
    "X39n0699_002:0045b07": "我今等者。總頌上下開說心地戒法。結前起後。讚",
    "X39n0699_002:0045b08": "勸受行之大略也。我是佛自謂。非同凡夫外道二",
    "X39n0699_002:0045b09": "乘人我神我假我之我。即乃無我之我。八自在我",
    "X39n0699_002:0045b10": "也。今者當說時也。盧舍那即正報身佛也。方坐正",
    "X39n0699_002:0045b11": "方安坐也。蓮華臺即佛依報國土也。臺在其中。周",
    "X39n0699_002:0045b12": "帀周圍交帀也。千華上者。言此大華臺外周帀有",
    "X39n0699_002:0045b13": "千葉。每一葉復有一蓮華也。上者每千華中也。復",
    "X39n0699_002:0045b14": "現等者。言每葉華中。復現千釋迦。坐于其上也。一",
    "X39n0699_002:0045b15": "華等者。言一葉華上。有百億個國土也。一國等者。",
    "X39n0699_002:0045b16": "言一國土之中。即有一釋迦佛。從天降下。國國皆",
    "X39n0699_002:0045b17": "然。各各示坐菩提樹下。咸同一時示成佛果。證無",
    "X39n0699_002:0045b18": "上道。坐金剛華座。說金剛寶戒也。如是等者。言各",
    "X39n0699_002:0045b19": "示現非無本也。如是千百億釋迦。以千釋迦為本",
    "X39n0699_002:0045b20": "身。千釋迦以盧舍那為本身。前乃從體起用。此乃",
    "X39n0699_002:0045b21": "攝用歸體也。上段總頌大部前九品。千百億釋迦",
    "X39n0699_002:0045b22": "五句頌此上卷。自爾時釋迦佛身放慧光所照鼓",
    "X39n0699_002:0045b23": "動人天生疑。玄主集眾請問光相。釋迦接眾至舍",
    "X39n0699_002:0045b24": "那所。一釋迦如此接千釋迦。千百億釋迦亦如此",
    "X39n0699_002:0045c01": "接。故云各接也。微塵眾。即生疑之眾。俱來者。謂能",
    "X39n0699_002:0045c02": "接之佛。及所接之生。俱來華藏。聽我舍那常所誦",
    "X39n0699_002:0045c03": "一戒諸佛光明金剛寶戒也。甘露者。讚此戒有如",
    "X39n0699_002:0045c04": "是德也。言生疑眾生生死熱惱。一聞此戒當下消",
    "X39n0699_002:0045c05": "滅。如甘露之潤枯焦。死可復甦也。門即開者。言此",
    "X39n0699_002:0045c06": "個甘露戒德法門。因此聽眾。而即大開張展轉演",
    "X39n0699_002:0045c07": "唱也。是時千等四句。頌上千釋迦佛。與千百億釋",
    "X39n0699_002:0045c08": "迦佛。領眾至舍那所聽受戒竟。復還各歸本世界",
    "X39n0699_002:0045c09": "菩提場。上升天宮十住處說法竟。又從天宮降下",
    "X39n0699_002:0045c10": "人間。為此地人說我本師初常所誦戒。至自性清",
    "X39n0699_002:0045c11": "淨一段文。是時即授受心地戒法。與千百億釋迦",
    "X39n0699_002:0045c12": "時也。還至等者。謂既得戒已。復還本土寂滅道場",
    "X39n0699_002:0045c13": "中。說戒利生也。各坐等者。謂一釋迦坐菩提樹下。",
    "X39n0699_002:0045c14": "轉大法輪。其餘百億釋迦。各坐菩提樹下。亦各轉",
    "X39n0699_002:0045c15": "大法輪也。誦我本師戒者。表此戒法。佛佛授受有",
    "X39n0699_002:0045c16": "本有據。非妄流傳也。上頌前文。下頌後文。十重四",
    "X39n0699_002:0045c17": "十八者。出戒相也。戒如明日月等者。言戒之功德。",
    "X39n0699_002:0045c18": "得之者如日月照臨空行無礙。又如瓔珞珠貴重",
    "X39n0699_002:0045c19": "莊嚴上首也。微塵等者。應上各接微塵眾言。千百",
    "X39n0699_002:0045c20": "億佛所接微塵菩薩眾。因得戒益。而成無上菩提",
    "X39n0699_002:0045c21": "覺道。可謂功不浪施也。是盧舍等者承上言。謂此",
    "X39n0699_002:0045c22": "戒法由我本師自誦。我亦隨誦。非自不誦教人誦",
    "X39n0699_002:0045c23": "也。汝新學等者。此勸自授受人也。言微塵菩薩既",
    "X39n0699_002:0045c24": "得戒而成佛。汝等新學菩薩。應當一心受持是戒",
    "X39n0699_002:0046a01": "已。更當轉相授諸眾生。廣利有情也。諦聽等者。此",
    "X39n0699_002:0046a02": "誡聽也。言當諦審于耳。聽領于心。我此誦戒。非同",
    "X39n0699_002:0046a03": "外道邪見二乘執偏不圓之戒。乃誦諸佛所授大",
    "X39n0699_002:0046a04": "乘實相正戒也。佛法等者。謂佛所說法藏有三。此",
    "X39n0699_002:0046a05": "三藏中之戒藏也。波羅等者。謂此保解脫戒。能聞",
    "X39n0699_002:0046a06": "思修。畢竟有大饒益大眾。不可只徒耳聞。或聞不",
    "X39n0699_002:0046a07": "入心。或不審實深信。多聞不修行。與不聞等也。汝",
    "X39n0699_002:0046a08": "是當等者。言汝等能如是奉持。現前當來。決定成",
    "X39n0699_002:0046a09": "佛。我久遠劫來能深信力行此戒。是已成佛了也。",
    "X39n0699_002:0046a10": "得已成佛者何。由我常作如是審實深信力行而",
    "X39n0699_002:0046a11": "得心地戒品。方能圓滿具足也。已成者尚常作如",
    "X39n0699_002:0046a12": "是信。況未成佛乎。一切有等者。此勸受也。謂一切",
    "X39n0699_002:0046a13": "有心之人。非同木石。凡有心者。皆當作佛。攝入佛",
    "X39n0699_002:0046a14": "性戒中。豈小因小果哉。眾生受等者。言心外無佛。",
    "X39n0699_002:0046a15": "心地外無佛地。眾生既受諸佛心地戒法。豈不即",
    "X39n0699_002:0046a16": "入諸佛位耶。位同等者。言位既同于大覺已。僅能",
    "X39n0699_002:0046a17": "為佛家真佛子。必經三祗果滿。萬行功圓。方能繼",
    "X39n0699_002:0046a18": "佛示生。證無上菩提也。大眾等者。大眾即現前稟",
    "X39n0699_002:0046a19": "受佛戒之四眾八部。聖凡清淨大眾。皆身生恭敬。",
    "X39n0699_002:0046a20": "心竭至誠。口無議論。咸皆專一而聽我誦常所誦",
    "X39n0699_002:0046a21": "一戒。光明金剛寶我也。此二頌前起後也。",
    "X39n0699_002:0046a22": "爾時釋迦牟尼佛。初坐菩提樹下。成無上覺。初結菩",
    "X39n0699_002:0046a23": "薩波羅提木叉。孝順父母師僧三寶。孝順至道之法。",
    "X39n0699_002:0046a24": "孝名為戒。亦名制止。佛即口放無量光明。是時百萬",
    "X39n0699_002:0046b01": "億大眾諸菩薩。十八梵天。六欲天子。十六大國王。合",
    "X39n0699_002:0046b02": "掌至心聽佛誦一切諸佛大乘戒。",
    "X39n0699_002:0046b03": "爾時者。即從天上復下人間。示現成道說戒時。釋",
    "X39n0699_002:0046b04": "迦牟尼佛。即娑婆教主之佛號也。初坐菩提樹下。",
    "X39n0699_002:0046b05": "始坐道場之處。成無上覺。即正徧知覺。超諸等覺",
    "X39n0699_002:0046b06": "妙覺之上。無有過者也。初結等者。此示轉法輪之",
    "X39n0699_002:0046b07": "急務也。佛之本懷。原為眾生拔苦。令其離苦得樂。",
    "X39n0699_002:0046b08": "是故世尊思惟。畢竟以何法令眾生離苦得樂耶。",
    "X39n0699_002:0046b09": "故最初先演波羅提木叉。保護眾生三業六根。得",
    "X39n0699_002:0046b10": "大解脫。眾生離苦。佛願亦足矣。故先結如是大乘",
    "X39n0699_002:0046b11": "戒。普度有情。非小乘聲聞戒僅自利不能利他比",
    "X39n0699_002:0046b12": "也。孝順等者。孝孝敬也。順承順也。父母生身父母",
    "X39n0699_002:0046b13": "也。師即得戒和尚。法身父母也。僧即同學三寶。即",
    "X39n0699_002:0046b14": "佛法僧。乃慧命父母也。言俱皆如父母一般。孝敬",
    "X39n0699_002:0046b15": "而莫慢。承順而莫違也。故所以孝順。此波羅提木",
    "X39n0699_002:0046b16": "叉至道之法。孝即名為戒也。五刑之屬三千。罪莫",
    "X39n0699_002:0046b17": "大于不孝。豈不孝而得名為戒耶。亦名制止者。亦",
    "X39n0699_002:0046b18": "是佛順眾生根機大小。而裁制禁止也。豈可受戒",
    "X39n0699_002:0046b19": "者。不承順父母師僧三寶。而得制止戒耶。故云亦",
    "X39n0699_002:0046b20": "名制止也。佛即等者。此表心地戒法之瑞應也。此",
    "X39n0699_002:0046b21": "經六處放光。一釋迦身放慧光。二玄主身放金剛",
    "X39n0699_002:0046b22": "白雲色光。三舍那身放虗空光。四舍那付授放光。",
    "X39n0699_002:0046b23": "五佛佛放光。光光化佛。六口放無量光明。說諸菩",
    "X39n0699_002:0046b24": "薩心地戒品。正明佛佛親口宣傳。畢竟要依心地",
    "X39n0699_002:0046c01": "戒光。為修行之勝因。然後得證心地戒光之勝果",
    "X39n0699_002:0046c02": "也。是時百萬億大眾者。總標戒光所攝人天凡聖",
    "X39n0699_002:0046c03": "有緣眾也。諸菩薩者。內凡外凡地上諸菩薩也。十",
    "X39n0699_002:0046c04": "八梵天。即色界。初禪三天。二禪三天。三禪三天。四",
    "X39n0699_002:0046c05": "禪九天。共十八天也。六欲天子者。即欲界中四王。",
    "X39n0699_002:0046c06": "忉利。夜摩。兜率。化樂。他化之六天也。十六大國王",
    "X39n0699_002:0046c07": "者。西域大國。共有十六。既大國主秉受戒法。其餘",
    "X39n0699_002:0046c08": "國王。聽受戒法亦可知矣。合掌至心二句。以明聽",
    "X39n0699_002:0046c09": "受者之虔恭意。合掌即身業虔誠。至心即意業虔",
    "X39n0699_002:0046c10": "誠。口嘿不言即口業虔誠。以是三業虔誠。于此大",
    "X39n0699_002:0046c11": "乘心地戒光。一聞便省。豁然通達。○此三正結戒",
    "X39n0699_002:0046c12": "品二。初標敘結受。二說戒相貌。初標敘結受二。初",
    "X39n0699_002:0046c13": "經家敘說。二佛自敘說。此初經家敘說也。",
    "X39n0699_002:0046c14": "佛告諸菩薩言。我今半月半月自誦諸佛法戒。汝等",
    "X39n0699_002:0046c15": "一切發心菩薩亦誦。乃至十發趣十長養十金剛十",
    "X39n0699_002:0046c16": "地諸菩薩亦誦。是故戒光從口出。有緣非無因故光。",
    "X39n0699_002:0046c17": "光非青黃赤白黑。非色非心非有非無非因果法。是",
    "X39n0699_002:0046c18": "諸佛之本源。行菩薩道之根本。是大眾諸佛子之根",
    "X39n0699_002:0046c19": "本。是故大眾諸佛子。應受持。應讀誦。應善學。諸佛子",
    "X39n0699_002:0046c20": "諦聽。若受佛戒者。國王。王子。百官。宰相。比丘。比丘尼。",
    "X39n0699_002:0046c21": "十八梵天。六欲天子。庶民。黃門。婬男。婬女。奴婢。八部",
    "X39n0699_002:0046c22": "鬼神。金剛神。畜生。乃至變化人。但解法師語。盡受得",
    "X39n0699_002:0046c23": "戒。皆名第一清淨者。",
    "X39n0699_002:0046c24": "佛告諸菩薩至十地諸菩薩亦誦一段。乃以己勵",
    "X39n0699_002:0047a01": "人也。謂我是已成佛。尚半月半月。自誦諸佛戒法。",
    "X39n0699_002:0047a02": "況汝等初發心菩薩者乎。黑月三十日。白月望十",
    "X39n0699_002:0047a03": "五日。對三寶前誦戒者。言于此十重四十八輕中",
    "X39n0699_002:0047a04": "自知自揀。看清淨不清淨。如人自照鏡。好醜生忻",
    "X39n0699_002:0047a05": "慼。誦戒亦如是。此是釋迦如來半月半月。立誦諸",
    "X39n0699_002:0047a06": "佛所傳心地戒法。萬古弘規。誰敢違者。既已成一",
    "X39n0699_002:0047a07": "切諸佛尚誦。況降茲者耶。故汝等初發大心圓戒",
    "X39n0699_002:0047a08": "十信菩薩。竝入理證真十住菩薩。十行十向十地",
    "X39n0699_002:0047a09": "諸菩薩。亦當如諸佛一般。半月半月誦也。是故戒",
    "X39n0699_002:0047a10": "等者。言因是諸佛自誦。新舊諸菩薩亦誦之故。所",
    "X39n0699_002:0047a11": "以心地戒光。咸從佛口中流出也。既光從口出。即",
    "X39n0699_002:0047a12": "是有緣。既有是緣必有其因。非是無因。故出斯光",
    "X39n0699_002:0047a13": "也。斯光非屬青黃赤白黑之色塵法。非屬四大幻",
    "X39n0699_002:0047a14": "色身法。非屬五蘊集因心法。非屬外道有無斷常",
    "X39n0699_002:0047a15": "法。非屬二乘因果修證法也。既非如是等法。此戒",
    "X39n0699_002:0047a16": "光是何法耶。乃是諸佛元所證無上菩提無餘涅",
    "X39n0699_002:0047a17": "槃之本源法。行菩薩道者之根本法也。且不獨佛",
    "X39n0699_002:0047a18": "菩薩為然。亦是諸現前大眾新發心諸佛子之根",
    "X39n0699_002:0047a19": "本法也。是故大眾等者。言戒光既是根本。所以大",
    "X39n0699_002:0047a20": "眾諸佛子。于此心地戒。應當領受持守。應當閱讀",
    "X39n0699_002:0047a21": "諷誦。應當善為學習之也。諸佛子諦聽者。勸審實",
    "X39n0699_002:0047a22": "而聽聞也。若受佛戒等者。槩舉能受戒人眾也。謂",
    "X39n0699_002:0047a23": "若國王。王子。百官。宰相。比丘。比丘尼。十八梵天。六",
    "X39n0699_002:0047a24": "欲天子。庶民。黃門。婬男。婬女。奴婢。八部。鬼神。天。龍。",
    "X39n0699_002:0047b01": "夜叉。乾闥婆。阿修羅。迦樓羅。緊那羅。摩睺羅伽眾。",
    "X39n0699_002:0047b02": "金剛神。畜生。乃至變化人。但能通達法師語言者。",
    "X39n0699_002:0047b03": "不得揀擇。謂形雖有異。而性本無殊。一一盡當得",
    "X39n0699_002:0047b04": "與授菩薩心地戒法而去。皆名第一清淨者。言此",
    "X39n0699_002:0047b05": "等人。未授戒時。皆染污而不清淨。既得戒後。則純",
    "X39n0699_002:0047b06": "清淨而無染污。一念回光。如同本得。故曰皆名第",
    "X39n0699_002:0047b07": "一清淨者也。此二佛自敘說也。",
    "X39n0699_002:0047b08": "佛告諸佛子言。有十重波羅提木叉。若受菩薩戒。不",
    "X39n0699_002:0047b09": "誦此戒者。非菩薩。非佛種子。我亦如是誦。一切菩薩",
    "X39n0699_002:0047b10": "已學。一切菩薩當學。一切菩薩今學。我已略說菩薩",
    "X39n0699_002:0047b11": "波羅提木叉相貌。應當學敬心奉持。",
    "X39n0699_002:0047b12": "佛告等者。承上既受佛戒為成佛因。言當誦佛戒。",
    "X39n0699_002:0047b13": "為成佛果也。告即召告能受之人也。有十重等者。",
    "X39n0699_002:0047b14": "明所受之法也。若受二句。明違法之人。非菩薩二",
    "X39n0699_002:0047b15": "句。定違法之過。謂波羅提木叉。是菩薩本業。是成",
    "X39n0699_002:0047b16": "佛真諦。今既不誦。是棄本業而無真種。本種尚不",
    "X39n0699_002:0047b17": "得。云何利益眾生而名菩薩乎。故云非菩薩非佛",
    "X39n0699_002:0047b18": "種子也。我亦如是誦者。舉果人以勸因人誦也。一",
    "X39n0699_002:0047b19": "切菩薩等者。舉因人以勸誦也。謂我乃果中人。尚",
    "X39n0699_002:0047b20": "如是誦。況因人乎。且而三世一切菩薩。已學誦。當",
    "X39n0699_002:0047b21": "學誦。今學誦。是已成熟菩薩。尚亦如是學誦。況汝",
    "X39n0699_002:0047b22": "新學菩薩。而不學誦者乎。我已略說等者。言聲聞",
    "X39n0699_002:0047b23": "戒有限量。菩薩戒無限量。今于無限量中。聊舉一",
    "X39n0699_002:0047b24": "二。故云略說。言相貌者。謂戒體本無相貌。不妨有",
    "X39n0699_002:0047c01": "戒可持得持戒相貌。毀戒得毀戒相貌。所謂心持",
    "X39n0699_002:0047c02": "印呪顧盼雄毅者此也。應當學等者。謂三世成熟",
    "X39n0699_002:0047c03": "菩薩尚學。爾等新菩薩宜急急修持應當學尊重",
    "X39n0699_002:0047c04": "此戒。銘刻于心而勿忘。承奉持守而勿失也。此二",
    "X39n0699_002:0047c05": "說戒相貌二。初總說戒相。二別說戒相。此初總說",
    "X39n0699_002:0047c06": "戒相也。下別說戒相二。初說重戒相十。二說輕戒",
    "X39n0699_002:0047c07": "相四十八。",
    "X39n0699_002:0047c08": "○第一殺戒",
    "X39n0699_002:0047c09": "佛言。佛子若自殺。教人殺。方便殺。讚歎殺。見作隨喜。",
    "X39n0699_002:0047c10": "乃至呪殺。殺因。殺緣。殺法。殺業。乃至一切有命者。不",
    "X39n0699_002:0047c11": "得故殺。是菩薩應起常住慈悲心。孝順心。方便救護",
    "X39n0699_002:0047c12": "一切眾生。而反恣心快意殺生者。是菩薩波羅夷罪。",
    "X39n0699_002:0047c13": "佛言佛子者。呼其人而告之也。言為佛子受持佛",
    "X39n0699_002:0047c14": "戒。當依戒修。不可輕違佛制故也。以下倣此。",
    "X39n0699_002:0047c15": "若自殺是身殺。教人方便讚歎是口殺。見作隨喜",
    "X39n0699_002:0047c16": "乃至呪殺是意殺。殺因是過去無始習氣不忘集",
    "X39n0699_002:0047c17": "業為因。假使百千劫所作業不忘是也。殺緣現在",
    "X39n0699_002:0047c18": "怨家聚會為緣。因緣會遇時是也。殺法亦是現在",
    "X39n0699_002:0047c19": "刀杖網弋斷彼命根為法。果報還自受是也。殺業",
    "X39n0699_002:0047c20": "由三種和合。而成未來殺業之果也。乃至等者。言",
    "X39n0699_002:0047c21": "情與無情。蝡動蜎飛昆虫草木一切有命者。俱不",
    "X39n0699_002:0047c22": "得無故而加傷損。況大生命耶。如國王宰官。殺一",
    "X39n0699_002:0047c23": "救多。興善除惡。此大慈悲。故有開遮。但不得故意",
    "X39n0699_002:0047c24": "私心成殺也。能如是行持。方得名為攝律儀戒。無",
    "X39n0699_002:0048a01": "惡不止者。是菩薩等者。言是受戒菩薩。當起常常",
    "X39n0699_002:0048a02": "安住而不忘失之心。常常安住慈愛悲憫如保赤",
    "X39n0699_002:0048a03": "子之心。常常安住孝敬恒順如父如母之心。如是",
    "X39n0699_002:0048a04": "方便。如是救護一切眾生。方得名為攝善法戒。無",
    "X39n0699_002:0048a05": "善不修者。如是拔苦與樂。方名為饒益有情。無生",
    "X39n0699_002:0048a06": "不度者。而反恣心等者。謂若見眾生苦。不行救拔。",
    "X39n0699_002:0048a07": "反恣縱其心。快逞其意。以殺害眾生者。豈成持戒",
    "X39n0699_002:0048a08": "菩薩耶。是不持守。而犯戒者也。是菩薩等者。言是",
    "X39n0699_002:0048a09": "犯殺菩薩。自取其罪。當得波羅夷罪也。梵語波羅",
    "X39n0699_002:0048a10": "夷。此云極惡。又云棄罪。當墮三惡道故。凡持是戒",
    "X39n0699_002:0048a11": "者。第一所當慎也。",
    "X39n0699_002:0048a12": "○第二盜戒",
    "X39n0699_002:0048a13": "若佛子。自盜。教人盜。方便盜。呪盜。盜因。盜緣。盜法。盜",
    "X39n0699_002:0048a14": "業。乃至鬼神有主物。劫賊物。一切財物。一鍼。一草。不",
    "X39n0699_002:0048a15": "得故盜。而菩薩應生佛性孝順心。慈悲心。常助一切",
    "X39n0699_002:0048a16": "人生福生樂。而反更盜人財物者。是菩薩波羅夷罪。",
    "X39n0699_002:0048a17": "若佛子意同前。身自盜。口教人方便。意呪。過去往",
    "X39n0699_002:0048a18": "因。現在緣會方法。未來業果。諸盜乃至廟堂中供",
    "X39n0699_002:0048a19": "器。鬼神物。咸是有主施捨之物。竝劫賊所得之物。",
    "X39n0699_002:0048a20": "但凡一切財物。俱不得不與而取。毋論貴賤大小。",
    "X39n0699_002:0048a21": "一鍼。一草亦不得借故不與而取。無盜不斷故也。",
    "X39n0699_002:0048a22": "而菩薩等者。言是菩薩當生孝順心。觀一切眾生",
    "X39n0699_002:0048a23": "如父如母。應生慈悲心。觀一切眾生如子如女。常",
    "X39n0699_002:0048a24": "常助勷一切眾生。生長福田。身受其福。生長樂具。",
    "X39n0699_002:0048b01": "心得安樂。無善不修故也。如是助福助樂。令一切",
    "X39n0699_002:0048b02": "人離苦得樂。方得名為無生不度者。而菩薩等者。",
    "X39n0699_002:0048b03": "言若見窮苦。不行拯救。反更盜人財物。豈持戒菩",
    "X39n0699_002:0048b04": "薩人耶。故結罪同前。墮亦同前也。可不慎歟。",
    "X39n0699_002:0048b05": "○第三婬戒",
    "X39n0699_002:0048b06": "若佛子。自婬。教人婬。乃至一切女人。不得故婬。婬因。",
    "X39n0699_002:0048b07": "婬緣。婬法。婬業。乃至畜生女。諸天鬼神女。及非道行",
    "X39n0699_002:0048b08": "婬。而菩薩應生孝順心。救度一切眾生。淨法與人。而",
    "X39n0699_002:0048b09": "反更起一切人婬。不擇畜生。乃至母女姊妹六親行",
    "X39n0699_002:0048b10": "婬。無慈悲心者。是菩薩波羅夷罪。",
    "X39n0699_002:0048b11": "若佛子自身行婬。口說教人婬語。乃至一切女人",
    "X39n0699_002:0048b12": "亦不得故起一念婬意。竝過去婬因。現在婬緣。婬",
    "X39n0699_002:0048b13": "法集積。未來婬業之果。作諸纏縛。無解脫期。乃至",
    "X39n0699_002:0048b14": "畜生女。不擇禽獸。諸天鬼神女。不知正邪。及非道",
    "X39n0699_002:0048b15": "行婬。不分晝夜時節。男女二根。大小長幼。俱名非",
    "X39n0699_002:0048b16": "道。一一不得犯。無婬不斷故也。而菩薩應生孝順。",
    "X39n0699_002:0048b17": "生一切男子是我父。一切女人是我母之心。如是",
    "X39n0699_002:0048b18": "救護濟度一切眾生。教其令斷愛欲根本。清淨無",
    "X39n0699_002:0048b19": "染解脫之法與人。是菩薩本業。無善不修故也。如",
    "X39n0699_002:0048b20": "是拔苦與樂。方得名為無生不度者。而菩薩若不",
    "X39n0699_002:0048b21": "如是教益。反更起一切眾生。不擇異類貴賤母女",
    "X39n0699_002:0048b22": "姊妹六親。及非道行婬。無一點慈悲清淨之心者。",
    "X39n0699_002:0048b23": "豈持戒菩薩人耶。故結罪同前。當墮亦同前也。可",
    "X39n0699_002:0048b24": "不慎歟。",
    "X39n0699_002:0048c01": "○第四妄語戒",
    "X39n0699_002:0048c02": "若佛子。自妄語。教人妄語。方便妄語。妄語因。妄語緣。",
    "X39n0699_002:0048c03": "妄語法。妄語業。乃至不見言見。見言不見。身心妄語。",
    "X39n0699_002:0048c04": "而菩薩常生正語。亦生一切眾生正語正見。而反更",
    "X39n0699_002:0048c05": "起一切眾生邪語邪見邪業者。是菩薩波羅夷罪。",
    "X39n0699_002:0048c06": "若佛子自己不真實語言。教人方便。因緣法業。乃",
    "X39n0699_002:0048c07": "至自非聖人。而言我是聖人。非實得上人法。而言",
    "X39n0699_002:0048c08": "我得上人法。欺誑愚夫。希求名聞利養。如是身妄",
    "X39n0699_002:0048c09": "作。心妄想。口妄說。三業不實。一切妄語。若輕若重。",
    "X39n0699_002:0048c10": "咸是持戒菩薩所當斷者。無妄不斷故也。而菩薩",
    "X39n0699_002:0048c11": "等者。言應當常生如來五語。如是正語。亦令一切",
    "X39n0699_002:0048c12": "眾生常生正語。不為凡小邪語所誘。常生正見。不",
    "X39n0699_002:0048c13": "為外道邪見所惑。如是自己真實。乃能取信于人。",
    "X39n0699_002:0048c14": "令人真實。方得名為無善不修者。如是自真實令",
    "X39n0699_002:0048c15": "人真實。方得名無生不度者。而反等者。而菩薩若",
    "X39n0699_002:0048c16": "自不正語正見。反更起一切眾生不正之言。偏邪",
    "X39n0699_002:0048c17": "之見。造種種妄業。自欺欺人者。其罪不小。故結罪",
    "X39n0699_002:0048c18": "同前。應墮亦同前也。除急難解網。釋苦方便不犯。",
    "X39n0699_002:0048c19": "餘宜慎之。",
    "X39n0699_002:0048c20": "○第五酤酒戒",
    "X39n0699_002:0048c21": "若佛子。自酤酒。教人酤酒。酤酒因。酤酒緣。酤酒法。酤",
    "X39n0699_002:0048c22": "酒業。一切酒不得酤。是酒起罪因緣。而菩薩應生一",
    "X39n0699_002:0048c23": "切眾生明達之慧。而反更生一切眾生顛倒之心者。",
    "X39n0699_002:0048c24": "是菩薩波羅夷罪。",
    "X39n0699_002:0049a01": "若佛子自酤酒等者。酤釀酒以賣之也。自酤酒。教",
    "X39n0699_002:0049a02": "人酤酒。因過去起貪利心而為酤因。得米麥而為",
    "X39n0699_002:0049a03": "酤緣。得曲蘖醞釀而為酤法。三事和合而為酤業。",
    "X39n0699_002:0049a04": "醉人之惡果也。一切酒等者。言不但如上不可造。",
    "X39n0699_002:0049a05": "乃至甘蔗。葡萄。楊梅。棗子等。俱不可造也。葢酒之",
    "X39n0699_002:0049a06": "為害不小矣。四分律云。酒有三十六失。不孝父母。",
    "X39n0699_002:0049a07": "不敬三寶。墜車墮馬。投河赴火。敗國亡家。無所不",
    "X39n0699_002:0049a08": "至。儒言酒有三德七惡。禹惡旨酒。唯酒無量。不及",
    "X39n0699_002:0049a09": "亂。故云是酒乃起罪因緣。言無酒不斷故也。而持",
    "X39n0699_002:0049a10": "菩薩戒人。應當生教化眾生之心。開發各各本有",
    "X39n0699_002:0049a11": "智慧。令其了達一切愚癡之根。不使飲茲狂亂毒",
    "X39n0699_002:0049a12": "藥。令人得智。無善不修可也。如是除癡與慧。寧非",
    "X39n0699_002:0049a13": "饒益有情無生不度者乎。而反等者。言于此方便",
    "X39n0699_002:0049a14": "不能行。反更生一切眾生愚癡顛倒之心。令其酤",
    "X39n0699_002:0049a15": "飲。陷人于極苦地。是豈持戒菩薩人所用心乎。故",
    "X39n0699_002:0049a16": "結罪當墮。俱同前也。",
    "X39n0699_002:0049a17": "○第六說四眾過戒",
    "X39n0699_002:0049a18": "若佛子。口自說出家在家菩薩比丘比丘尼罪過。教",
    "X39n0699_002:0049a19": "人說罪過。罪過因。罪過緣。罪過法。罪過業。而菩薩聞",
    "X39n0699_002:0049a20": "外道惡人。及二乘惡人。說佛法中非法非律。常生慈",
    "X39n0699_002:0049a21": "心。教化是惡人輩。令生大乘善信。而菩薩反更自說",
    "X39n0699_002:0049a22": "佛法中罪過者。是菩薩波羅夷罪。",
    "X39n0699_002:0049a23": "若佛子口自說者。謂謗出自口也。出家即出家二",
    "X39n0699_002:0049a24": "眾。在家即在家二眾。俱是發大乘心。受大乘戒者。",
    "X39n0699_002:0049b01": "故云菩薩也。比丘比丘尼者。別開出家二眾。乃是",
    "X39n0699_002:0049b02": "從聲聞十戒二百五十戒中漸入大乘者。非頓受",
    "X39n0699_002:0049b03": "類。故別開也。如是四眾。俱乃住持三寶。弘通法人。",
    "X39n0699_002:0049b04": "同為佛子。不得自揚家醜。說彼罪過。亦不得教他",
    "X39n0699_002:0049b05": "人說彼罪過。及過去罪過因。現在罪過緣與法。三",
    "X39n0699_002:0049b06": "合未來成說罪過業之果也。以上一一不得犯。無",
    "X39n0699_002:0049b07": "惡不斷故也。而菩薩等者。言持戒菩薩。若聞外道",
    "X39n0699_002:0049b08": "惡人顛倒邪見之輩。及二乘惡人自利小見之輩。",
    "X39n0699_002:0049b09": "不達大乘逆順境界。而說諸佛大乘法中非法非",
    "X39n0699_002:0049b10": "律者。菩薩聞得。應常生慈愍心。教化是外道二乘",
    "X39n0699_002:0049b11": "惡人輩。反邪歸正。捨小就大。令生大乘善信。無善",
    "X39n0699_002:0049b12": "不修可也。如是教益。寧非饒益有情無生不度者",
    "X39n0699_002:0049b13": "乎。如或不能。尚缺慈悲。豈有反更自說佛法中罪",
    "X39n0699_002:0049b14": "過者耶。若自說。及使人說者。結罪同前。墮亦同前",
    "X39n0699_002:0049b15": "也。",
    "X39n0699_002:0049b16": "○第七自讚毀他戒",
    "X39n0699_002:0049b17": "若佛子。口自讚毀他。亦教人自讚毀他。毀他因。毀他",
    "X39n0699_002:0049b18": "緣。毀他法。毀他業。而菩薩應代一切眾生受加毀辱。",
    "X39n0699_002:0049b19": "惡事自向己。好事與他人。若自揚己德。隱他人好事。",
    "X39n0699_002:0049b20": "令他人受毀者。是菩薩波羅夷罪。",
    "X39n0699_002:0049b21": "若佛子口等者。言菩薩若自讚自己之長。而毀他",
    "X39n0699_002:0049b22": "人之短。亦教人讚我有德。而毀他人無德。及過去",
    "X39n0699_002:0049b23": "無始習氣不除。互毀為因。現前忌嫉生毀為緣。巧",
    "X39n0699_002:0049b24": "毀取信于人為法。三事和合成毀他業也。如上一",
    "X39n0699_002:0049c01": "一不得犯。無惡不斷故也。而菩薩等者。言持戒菩",
    "X39n0699_002:0049c02": "薩。倘見他人有過。應代替一切眾生。受加毀辱。以",
    "X39n0699_002:0049c03": "惡事自向己。好事與他人。無善不修可也。言惡事",
    "X39n0699_002:0049c04": "自向己。是不應自讚。好事與他人。是不應毀他也。",
    "X39n0699_002:0049c05": "以如是心行。饒益他人。方名為無生不度者。若自",
    "X39n0699_002:0049c06": "揚己有德。隱覆他人好事。而反令他人受毀辱者。",
    "X39n0699_002:0049c07": "此豈菩薩人用心乎。故結罪同前。墮亦同前也。",
    "X39n0699_002:0049c08": "○第八慳惜加毀戒",
    "X39n0699_002:0049c09": "慳者悋也。惜者愛也。加毀謂無故以罪加人。而損",
    "X39n0699_002:0049c10": "惱有情也。",
    "X39n0699_002:0049c11": "若佛子。自慳。教人慳。慳因。慳緣。慳法。慳業。而菩薩見",
    "X39n0699_002:0049c12": "一切貧窮人來乞者。隨前人所須。一切給與。而菩薩",
    "X39n0699_002:0049c13": "以惡心瞋心。乃至不施一錢一針一草。有求法者。不",
    "X39n0699_002:0049c14": "為說一句一偈一微塵許法。而反更罵辱者。是菩薩",
    "X39n0699_002:0049c15": "波羅夷罪。",
    "X39n0699_002:0049c16": "若佛子自慳等者。謂自慳自惜。不惠濟人也。教人",
    "X39n0699_002:0049c17": "慳。使他人悋惜。以遮己也。慳因以無始來常懷慳",
    "X39n0699_002:0049c18": "心為因。慳緣以遮護法財為緣。慳法以巧設不捨",
    "X39n0699_002:0049c19": "為法。慳業以三事和合作意成當來餓鬼業報之",
    "X39n0699_002:0049c20": "果。一一不得犯。無惡不斷故也。而菩薩等者。言持",
    "X39n0699_002:0049c21": "戒菩薩。見一切貧窮人。無論親疎貴賤。來乞求者。",
    "X39n0699_002:0049c22": "隨前人意下所須衣食法等。一切悉當給與之。而",
    "X39n0699_002:0049c23": "勿悋惜。無善不修故也。如是斷惡修善。方名為饒",
    "X39n0699_002:0049c24": "益有情無生不度者。而菩薩等者。言菩薩若以自",
    "X39n0699_002:0050a01": "私自利之惡心故。厭人瑣瑣乞求之瞋心故。不但",
    "X39n0699_002:0050a02": "不多施。乃至不施一錢一針一草。而一毫不與。又",
    "X39n0699_002:0050a03": "或有求法者。而悋法不與說一句一偈一微塵許",
    "X39n0699_002:0050a04": "法。如是之心。已失菩薩慈悲道。已墮慳悋罪。而何",
    "X39n0699_002:0050a05": "況更加罵詈恥辱他人者乎。故結罪同前。墮亦同",
    "X39n0699_002:0050a06": "前也。",
    "X39n0699_002:0050a07": "○第九瞋心不受悔戒",
    "X39n0699_002:0050a08": "若佛子。自瞋。教人瞋。瞋因。瞋緣。瞋法。瞋業。而菩薩應",
    "X39n0699_002:0050a09": "生一切眾生中善根無諍之事。常生慈悲心。孝順心。",
    "X39n0699_002:0050a10": "而反更於一切眾生中。乃至於非眾生中。以惡口罵",
    "X39n0699_002:0050a11": "辱。加以手打。及以刀杖。意猶不息。前人求悔。善言懺",
    "X39n0699_002:0050a12": "謝。猶瞋不解者。是菩薩波羅夷罪。",
    "X39n0699_002:0050a13": "若佛子自瞋等者。自瞋是自己瞋恨于人。教人瞋",
    "X39n0699_002:0050a14": "是教他人瞋彼。以雪己恨。瞋因是過去含恨習氣",
    "X39n0699_002:0050a15": "為因。瞋緣是現前與所瞋之人為緣。瞋法是心起",
    "X39n0699_002:0050a16": "計較令彼受辱為法。瞋業是三事和合成當來三",
    "X39n0699_002:0050a17": "塗業報苦果。以上一一不得犯。無惡不斷故也。而",
    "X39n0699_002:0050a18": "菩薩等者。言菩薩應當生起一切眾生心地中平",
    "X39n0699_002:0050a19": "等善根。根鈍者俾無諍論。根利者俾得無諍三昧。",
    "X39n0699_002:0050a20": "如是之事。又常令生起慈悲之心。等視眾生。猶如",
    "X39n0699_002:0050a21": "一子。常令生起孝順之心。等視男女。如我父母。無",
    "X39n0699_002:0050a22": "善不修故也。如是斷惡修善。方名為饒益有情無",
    "X39n0699_002:0050a23": "生不度者。如或不能。而反更于一切眾生之中。竝",
    "X39n0699_002:0050a24": "于非眾生之中。以惡口罵辱。而口業不善。復加以",
    "X39n0699_002:0050b01": "手打及以刀杖。而身業不善。意猶不息。而意業不",
    "X39n0699_002:0050b02": "善。以是三業齊犯罪。無容逭也。或所瞋前人來求",
    "X39n0699_002:0050b03": "懺悔而以善言懺謝下氣解瞋。若乃揚眉怒目。猶",
    "X39n0699_002:0050b04": "瞋而不解者。是豈行持菩薩戒行人耶。故結罪同",
    "X39n0699_002:0050b05": "前。墮亦同前也。",
    "X39n0699_002:0050b06": "○第十謗三寶戒",
    "X39n0699_002:0050b07": "若佛子。自謗三寶。教人謗三寶。謗因。謗緣。謗法。謗業。",
    "X39n0699_002:0050b08": "而菩薩見外道及以惡人。一言謗佛音聲。如三百鉾",
    "X39n0699_002:0050b09": "刺心。況口自謗。不生信心孝順心。而反更助惡人邪",
    "X39n0699_002:0050b10": "見人謗者。是菩薩波羅夷罪。",
    "X39n0699_002:0050b11": "若佛子自等者。自謗三寶。是自家見解不端正。見",
    "X39n0699_002:0050b12": "人謗即隨謗而妄議非毀也。教人謗。謂使人訕謗",
    "X39n0699_002:0050b13": "欲同黨也。謗因是過去習氣懷謗為因。謗緣是湊",
    "X39n0699_002:0050b14": "合非語為緣。謗法是巧詞偽謗惑愚為法。謗業是",
    "X39n0699_002:0050b15": "三事和合而成三惡道謗業之苦果。上一一不得",
    "X39n0699_002:0050b16": "犯。無惡不斷故也。而菩薩等者。言菩薩若見邪見",
    "X39n0699_002:0050b17": "外道。及以興訕三寶惡人。纔聞一言半句謗佛音",
    "X39n0699_002:0050b18": "聲。入其耳中。就如三百矛鎗。刺入我心中一樣。其",
    "X39n0699_002:0050b19": "痛有難于忍者。聞謗痛心。無善不修。教生信心。無",
    "X39n0699_002:0050b20": "生不度可也。況自口自出謗言乎。佛為天人師。開",
    "X39n0699_002:0050b21": "我迷雲。應生信敬心。而不生信敬心。佛為大慈父。",
    "X39n0699_002:0050b22": "拔我離苦。應生孝順心。而不生孝順心。如此已非",
    "X39n0699_002:0050b23": "佛子。而反更助惡人并邪見之人。以謗三寶。以滋",
    "X39n0699_002:0050b24": "快議。如其叛逆。即如師子身中虫。自食師子身中",
    "X39n0699_002:0050c01": "肉者。豈是菩薩持波羅提木叉者耶。是菩薩乃犯",
    "X39n0699_002:0050c02": "波羅夷罪。當墮三惡道者也。可不慎歟。",
    "X39n0699_002:0050c03": "○總結十重文",
    "X39n0699_002:0050c04": "善學諸仁者。是菩薩十波羅提木叉應當學。於中不",
    "X39n0699_002:0050c05": "應一一犯如微塵許。何況具足犯十戒。若有犯者。不",
    "X39n0699_002:0050c06": "得現身發菩提心。亦失國王位。轉輪王位。亦失比丘",
    "X39n0699_002:0050c07": "比丘尼位。亦失十發趣十長養十金剛十地。佛性常",
    "X39n0699_002:0050c08": "住妙果。一切皆失。墮三惡道中。二劫三劫不聞父母",
    "X39n0699_002:0050c09": "三寶名字。以是不應一一犯。汝等一切諸菩薩。今學",
    "X39n0699_002:0050c10": "當學已學。如是十戒應當學。敬心奉持。八萬威儀品",
    "X39n0699_002:0050c11": "當廣明。",
    "X39n0699_002:0050c12": "善學諸仁者。是佛讚美善持戒諸菩薩。為慈愛一",
    "X39n0699_002:0050c13": "切眾生之仁者也。是菩薩等者。言如是菩薩。波羅",
    "X39n0699_002:0050c14": "提木叉。別解脫十清淨戒品。應當勤學修持。于其",
    "X39n0699_002:0050c15": "中間。不得一一犯如微塵許。以微塵許尚不許犯。",
    "X39n0699_002:0050c16": "何況具足犯十戒乎。此乃決言其不可犯也。若有",
    "X39n0699_002:0050c17": "犯等者。言設若是有犯者。即現世今生不能得發",
    "X39n0699_002:0050c18": "大向上志求無上菩提道之心。不唯不得發大心。",
    "X39n0699_002:0050c19": "而若是國王犯。失國王位。轉輪王犯。失轉輪王位。",
    "X39n0699_002:0050c20": "比丘犯失比丘位。比丘尼犯失比丘尼位。既今世",
    "X39n0699_002:0050c21": "出世間福慧之位已失。則三賢位十金剛位十聖",
    "X39n0699_002:0050c22": "位亦皆失也。一切因位既失。而佛性常住妙覺果",
    "X39n0699_002:0050c23": "海位。詎可得乎。亦一切皆失也。墮三等者。言一切",
    "X39n0699_002:0050c24": "因果位既失。當墮何處耶。謂當墮地獄餓鬼畜生",
    "X39n0699_002:0051a01": "道中極苦處也。二劫三劫者。示極苦處時分長遠",
    "X39n0699_002:0051a02": "也。不聞父母三寶名字者。示極苦處障重業深也。",
    "X39n0699_002:0051a03": "既苦時如是遠。苦報如是重故。以是當知。不應一",
    "X39n0699_002:0051a04": "一犯此戒如微塵許可也。汝等一切等者。言汝等",
    "X39n0699_002:0051a05": "一切諸菩薩。或未學而今方學。或即此日正當修",
    "X39n0699_002:0051a06": "學。或久已修學者。于是十戒。應當如所受學。敬心",
    "X39n0699_002:0051a07": "奉持。乃至終身不可忘失也。八萬等者。謂此處略",
    "X39n0699_002:0051a08": "說。大部中八萬威儀品中。已廣明此義。",
    "X39n0699_002:0051a09": "佛告諸菩薩言。已說十波羅提木叉竟。四十八輕今",
    "X39n0699_002:0051a10": "當說。",
    "X39n0699_002:0051a11": "佛告諸菩薩等者。此吾佛世尊。召告現前在會。三",
    "X39n0699_002:0051a12": "賢十聖四眾八部等受戒諸菩薩言也。已說句結",
    "X39n0699_002:0051a13": "前十重已說竟也。四十句起後四十八輕戒今當",
    "X39n0699_002:0051a14": "說也。",
    "X39n0699_002:0051a15": "○第一不敬師友戒",
    "X39n0699_002:0051a16": "師有開導之恩。友有切磋之德。所當敬重。倘居憍",
    "X39n0699_002:0051a17": "慢。一生福種慧芽不得滋長。故戒之也。",
    "X39n0699_002:0051a18": "若佛子。欲受國王位時。受轉輪王位時。百官受位時。",
    "X39n0699_002:0051a19": "應先受菩薩戒。一切鬼神。救護王身百官之身。諸佛",
    "X39n0699_002:0051a20": "歡喜。既得戒已。生孝順心恭敬心。見上座和尚阿闍",
    "X39n0699_002:0051a21": "黎大德。同學同見同行者。應起承迎禮拜問訊。而菩",
    "X39n0699_002:0051a22": "薩反生憍心慢心癡心嗔心。不起承迎禮拜。一一不",
    "X39n0699_002:0051a23": "如法供養。以自賣身國城男女七寶百物而供給之。",
    "X39n0699_002:0051a24": "若不爾者。犯輕垢罪。",
    "X39n0699_002:0051b01": "若佛子欲受等者。國王乃各邦之仁君。轉輪王有",
    "X39n0699_002:0051b02": "四。金銀銅鐵四輪王也。乃即統攝四三二一天下",
    "X39n0699_002:0051b03": "主也。百官文武大臣也。如是聖君賢臣。欲受王位",
    "X39n0699_002:0051b04": "官位之時。應當先受菩薩戒。以慈悲利濟。孝順為",
    "X39n0699_002:0051b05": "懷。君聖臣賢。自感一切鬼神救護王身百官之身。",
    "X39n0699_002:0051b06": "以綿國祚。以永爵榮。不但鬼神如此。即感十方諸",
    "X39n0699_002:0051b07": "佛歡喜護念。國界安寧。人民快樂也。既蒙師友開",
    "X39n0699_002:0051b08": "導切磋。而得戒已。應當知恩報恩。尊重戒師如父",
    "X39n0699_002:0051b09": "母。生孝順心而不敢違。尊重善友如兄長。生恭敬",
    "X39n0699_002:0051b10": "心。而不敢慢也。見上座等者。即當孝順恭敬之意。",
    "X39n0699_002:0051b11": "上座即尊長有道有德之美稱。和尚梵語。此云力",
    "X39n0699_002:0051b12": "生。因師力而生法身慧命。即戒師也。阿闍黎梵語。",
    "X39n0699_002:0051b13": "此言軌範。即羯磨教授三師七證師也。大德謂以",
    "X39n0699_002:0051b14": "上諸師。無德人決不能為。俱是福慧二備。而有大",
    "X39n0699_002:0051b15": "德者。見之皆當生孝順如父母之心也。同學同一",
    "X39n0699_002:0051b16": "師學者。同見同一師訓而得戒理者。同行同一清",
    "X39n0699_002:0051b17": "白梵行者。謂上諸友俱是三寶法器。見之皆當生",
    "X39n0699_002:0051b18": "恭敬如兄長之心也。如是師友。毋論遠來近來。當",
    "X39n0699_002:0051b19": "起身承迎。至心頂禮。拜跪問訊。如法供養。方得名",
    "X39n0699_002:0051b20": "為念戒持戒人也。而菩薩等者。言是菩薩倘或是",
    "X39n0699_002:0051b21": "見師友。不唯不敬。而反生高倨自尊之憍心。生藐",
    "X39n0699_002:0051b22": "視前人之慢心。生見賢聖不親候之癡心。生厭惡",
    "X39n0699_002:0051b23": "師友嚴訓之瞋心。以生如是心已。便不起承迎禮",
    "X39n0699_002:0051b24": "拜問訊。身口意三業不善。乃至飲食衣服臥具湯",
    "X39n0699_002:0051c01": "藥。一一皆不次第如法供養也。夫供奉師友之法。",
    "X39n0699_002:0051c02": "應賣自身之內財。國城男女七寶百物之外財。營",
    "X39n0699_002:0051c03": "辦所須以供給之。詎可不如是供養。而反生憍慢",
    "X39n0699_002:0051c04": "等心。不起承迎供養者乎。菩薩若不如是者。是菩",
    "X39n0699_002:0051c05": "薩必犯輕垢罪。此罪比前十重減一等。非輕細之",
    "X39n0699_002:0051c06": "謂也。",
    "X39n0699_002:0051c07": "○第二飲酒戒",
    "X39n0699_002:0051c08": "律云飲酒之人。墮燒煑地獄。五五百世。初五百世",
    "X39n0699_002:0051c09": "在鹹糟地獄中。二五百世在沸屎。三五百世在曲",
    "X39n0699_002:0051c10": "蛆。四五百世在蠅蚋。五五百世在癡熱無知地獄",
    "X39n0699_002:0051c11": "中。業報如此。故戒之也。",
    "X39n0699_002:0051c12": "若佛子。故飲酒。而酒生過失無量。若自身手過酒器",
    "X39n0699_002:0051c13": "與人飲酒者。五百世無手。何況自飲。亦不得教一切",
    "X39n0699_002:0051c14": "人飲。及一切眾生飲酒。況自飲酒。一切酒不得飲。若",
    "X39n0699_002:0051c15": "故自飲。教人飲者。犯輕垢罪。",
    "X39n0699_002:0051c16": "若佛子故飲酒等者。律中開有重患。醫師言瘥以",
    "X39n0699_002:0051c17": "酒引藥權用不犯。無故而飲。或借病飲。是為故飲。",
    "X39n0699_002:0051c18": "而酒過失無量者。乃明決不得飲也。以酒迷心亂",
    "X39n0699_002:0051c19": "性。無量過失。從酒而生。是以決不得飲也。若自身",
    "X39n0699_002:0051c20": "手等者。言不但不得自飲生過而已。且自身手過",
    "X39n0699_002:0051c21": "酒盃壺器。與人飲酒者。亦招感五百世無手足之",
    "X39n0699_002:0051c22": "報在。何況無故而自飲酒也耶。自飲既不得。教一",
    "X39n0699_002:0051c23": "切人飲亦不得。既一切人不得。及一切眾生飲酒",
    "X39n0699_002:0051c24": "亦不得也。既教人飲尚不得。何況自飲酒。一切米",
    "X39n0699_002:0052a01": "麥所作。及楊梅棗子葡萄所作酒俱不得。此乃反",
    "X39n0699_002:0052a02": "覆丁寧言。斷斷乎決不可故飲教人飲也。若不遵",
    "X39n0699_002:0052a03": "此戒。故自飲教人飲。自悞悞人者。是菩薩犯輕垢",
    "X39n0699_002:0052a04": "罪。",
    "X39n0699_002:0052a05": "○第三食肉戒",
    "X39n0699_002:0052a06": "若佛子。故食肉。一切肉不得食。夫食肉者。斷大慈悲",
    "X39n0699_002:0052a07": "佛性種子。一切眾生。見而捨去。是故一切菩薩不得",
    "X39n0699_002:0052a08": "食一切眾生肉。食肉得無量罪。若故食者。犯輕垢罪。",
    "X39n0699_002:0052a09": "若佛子故食肉者。昔佛在世時。年逢饑饉。草菜不",
    "X39n0699_002:0052a10": "生。佛神力故。以五指端化五淨肉。一時權現以活",
    "X39n0699_002:0052a11": "人。實非血肉。豈有持戒菩薩而故食眾生肉乎。是",
    "X39n0699_002:0052a12": "故一切眾生身肉不得食也。夫食肉者。斷大慈悲",
    "X39n0699_002:0052a13": "佛性種子。言凡有血氣者必有知。有知即佛性種",
    "X39n0699_002:0052a14": "子。凡有知者必同體。若食同體肉。是斷大慈悲。故",
    "X39n0699_002:0052a15": "云食肉者斷大慈悲佛性種子也。一切等者。言食",
    "X39n0699_002:0052a16": "肉人眾生見而生怖。不遠離不止也。如鷗去海翁",
    "X39n0699_002:0052a17": "機。鴿搖羅漢影是也。以是之故。一切受戒菩薩。切",
    "X39n0699_002:0052a18": "切不得食一切眾生身肉。形異體同。其佛性種子。",
    "X39n0699_002:0052a19": "亦無差別也。食肉得無量罪者。如楞嚴經云。有無",
    "X39n0699_002:0052a20": "量因緣故不應食肉。為一切眾生。從本以來常為",
    "X39n0699_002:0052a21": "六親故。不淨氣分所生長故。眾生聞香悉生恐怖",
    "X39n0699_002:0052a22": "如旃陀羅及譚婆等。狗見驚吠故。乃至空閑林中",
    "X39n0699_002:0052a23": "虎狼聞香。是故不應食眾生肉。若故食者。是菩薩",
    "X39n0699_002:0052a24": "犯輕垢罪。",
    "X39n0699_002:0052b01": "○第四食五辛戒",
    "X39n0699_002:0052b02": "若佛子。不得食五辛。大蒜。茖葱。慈葱。蘭葱。興渠。是五",
    "X39n0699_002:0052b03": "種。一切食中不得食。若故食者。犯輕垢罪。",
    "X39n0699_002:0052b04": "若佛子不得等者。言五辛即五葷。非五腥。乃一大",
    "X39n0699_002:0052b05": "蒜。一名葫。即葫葱是。二茖葱即薤菜是。三慈葱即",
    "X39n0699_002:0052b06": "葱是。四蘭葱即小蒜是。五興渠即蒠蒺。此方無此",
    "X39n0699_002:0052b07": "種。所言不得食者。以此五辛熟食發婬。生飡增恚。",
    "X39n0699_002:0052b08": "更有五不應食。一生過。二天遠。三鬼近。四福消。五",
    "X39n0699_002:0052b09": "魔集。是五辛一切食中。若有一毫相襍于其間。即",
    "X39n0699_002:0052b10": "不得食。若故食者。是菩薩犯輕垢罪。",
    "X39n0699_002:0052b11": "○第五不教悔罪戒",
    "X39n0699_002:0052b12": "若佛子。見一切眾生犯八戒五戒十戒。毀禁七逆八",
    "X39n0699_002:0052b13": "難。一切犯戒罪。應教懺悔。而菩薩不教懺悔。同住同",
    "X39n0699_002:0052b14": "僧利養。而共布薩。同一眾住說戒。而不舉其罪。不教",
    "X39n0699_002:0052b15": "悔過者。犯輕垢罪。",
    "X39n0699_002:0052b16": "若佛子見等者。見一切眾生兼在家受戒。言八戒",
    "X39n0699_002:0052b17": "即優婆塞八戒。五戒即八戒中前五戒。十戒有二。",
    "X39n0699_002:0052b18": "一沙彌十淨戒。二菩薩十重戒。毀即破毀。禁即止",
    "X39n0699_002:0052b19": "滅。謂如來所立止惡滅罪正戒。盡情犯而破壞之",
    "X39n0699_002:0052b20": "也。七逆即弑父。弑母。弑和尚。弑阿闍黎。破羯磨轉",
    "X39n0699_002:0052b21": "法輪僧。惡心出佛身血。弑阿羅漢是也。賣佛形像。",
    "X39n0699_002:0052b22": "菩薩形像。及經律。即是出佛身血。弑比丘僧即是",
    "X39n0699_002:0052b23": "弑阿羅漢。八難即淨名疏言。界外八難也。有餘中",
    "X39n0699_002:0052b24": "三十心為三惡道。住無我法即北洲。地前法愛如",
    "X39n0699_002:0052c01": "長壽天。未有初地十種六智名諸根不具。地前智",
    "X39n0699_002:0052c02": "淺如世智辨聰。不窮中理如佛前佛後。此界外八",
    "X39n0699_002:0052c03": "難。持大乘戒。有犯當教懺悔。不教者亦犯垢罪。若",
    "X39n0699_002:0052c04": "見此一切犯戒之人。應當生慈悲心。教其懺除前",
    "X39n0699_002:0052c05": "愆。悔後莫作可也。而菩薩不教懺悔。寧不自犯。得",
    "X39n0699_002:0052c06": "不教悔罪耶。況又同住一處。同僧飲食利養。而又",
    "X39n0699_002:0052c07": "共同布薩。同一清淨海眾住坐。一同誦說大戒。而",
    "X39n0699_002:0052c08": "不舉揀彼僧罪過。而不教誡令其懺悔過犯者。是",
    "X39n0699_002:0052c09": "菩薩犯輕垢罪。",
    "X39n0699_002:0052c10": "○第六不供給請法戒",
    "X39n0699_002:0052c11": "若佛子。見大乘法師。大乘同學同見同行來入僧坊",
    "X39n0699_002:0052c12": "舍宅城邑。若百里千里來者。即起迎來送去。禮拜供",
    "X39n0699_002:0052c13": "養。日日三時供養。日食三兩金。百味飲食。牀座醫藥",
    "X39n0699_002:0052c14": "供事法師。一切所須。盡給與之。常請法師三時說法。",
    "X39n0699_002:0052c15": "日日三時禮拜。不生嗔心患惱之心。為法滅身。請法",
    "X39n0699_002:0052c16": "不懈。若不爾者。犯輕垢罪。",
    "X39n0699_002:0052c17": "若佛子見等者。言大乘法師。非是小乘獨善。乃是",
    "X39n0699_002:0052c18": "具大信解通達佛理悲智雙運自利利他之法師",
    "X39n0699_002:0052c19": "也。大乘同學是同一師學大乘戒律者。同見同一",
    "X39n0699_002:0052c20": "見解明了心地戒者。同行同行菩薩心地清淨戒",
    "X39n0699_002:0052c21": "行者。言若見如是師友來入僧坊舍宅城邑等處。",
    "X39n0699_002:0052c22": "無論遠近。若百里千里來者。而為主菩薩應起至",
    "X39n0699_002:0052c23": "敬之心。來必迎。去必送。至誠禮拜如法供養。應當",
    "X39n0699_002:0052c24": "日日三時不令乏少。用何供養。每日所食。可用三",
    "X39n0699_002:0053a01": "兩金以作百味飲食供養。敷好牀座臥具供養。衣",
    "X39n0699_002:0053a02": "服醫藥四事供事法師。凡法師一切所須。盡給與",
    "X39n0699_002:0053a03": "之。而勿悋惜也。常請等者。言如是供養。豈是求人",
    "X39n0699_002:0053a04": "天小果福報而已耶。正為求般若大法。以清淨口",
    "X39n0699_002:0053a05": "業。請法師日日三時演說妙法。俾慧命不絕故也。",
    "X39n0699_002:0053a06": "以清淨身業。日日三時禮拜。以清淨意業。不生一",
    "X39n0699_002:0053a07": "念瞋恚憂患煩惱之心。不特三業虔誠而已。實為",
    "X39n0699_002:0053a08": "大法之人。焚身斷臂。亦所不惜。而請求說法。不生",
    "X39n0699_002:0053a09": "疲厭心也。若不如是者。是菩薩犯輕垢罪。",
    "X39n0699_002:0053a10": "○第七懈怠不聽法戒",
    "X39n0699_002:0053a11": "若佛子。一切處有講法毗尼經律。大宅舍中講法處。",
    "X39n0699_002:0053a12": "是新學菩薩。應持經律卷。至法師所。聽受諮問。若山",
    "X39n0699_002:0053a13": "林樹下。僧地房中。一切說法處。悉至聽受。若不至彼",
    "X39n0699_002:0053a14": "聽受者。犯輕垢罪。",
    "X39n0699_002:0053a15": "若佛子一切等者。承前不但師來我所。應當供養",
    "X39n0699_002:0053a16": "請法而已。即凡有說法之處。應當至彼聽受也。一",
    "X39n0699_002:0053a17": "切處有等者。講法講演大乘毗尼經律滅惡生善",
    "X39n0699_002:0053a18": "之大法。毗尼梵語。此云調伏。謂調三業。伏六根。除",
    "X39n0699_002:0053a19": "惡增善也。經詮性相理。律止性業遮業。故云毗尼",
    "X39n0699_002:0053a20": "經律也。大宅舍中者。是佛在世時。常受國王大臣",
    "X39n0699_002:0053a21": "請。在家中安居說法。是為大宅舍中講法處也。是",
    "X39n0699_002:0053a22": "新學菩薩見有如是講法之處。應自手持經律卷",
    "X39n0699_002:0053a23": "本。直到講演法師之所。至心諦聽。領受教法。如有",
    "X39n0699_002:0053a24": "未解。咨詢請問。而決疑焉。若山林等者。以遠況近。",
    "X39n0699_002:0053b01": "不但居家如此。設或在山間林下幽隱僧地孤野",
    "X39n0699_002:0053b02": "房中。一切有師說法之處。悉皆到彼。聽受其教也。",
    "X39n0699_002:0053b03": "童子南詢。百城徧歷。洞山九上。投子三登。咸可為",
    "X39n0699_002:0053b04": "法。詎可憚勞而不往聽耶。若不至彼聽受者。是始",
    "X39n0699_002:0053b05": "則慢法懈怠。終則無惡不造人也。是菩薩犯輕垢",
    "X39n0699_002:0053b06": "罪。",
    "X39n0699_002:0053b07": "○第八背大向小戒",
    "X39n0699_002:0053b08": "若佛子。心背大乘常住經律。言非佛說。而受持二乘",
    "X39n0699_002:0053b09": "聲聞外道惡見一切禁戒邪見經律者。犯輕垢罪。",
    "X39n0699_002:0053b10": "若佛子心等者。背即違背不相向也。大乘常住經",
    "X39n0699_002:0053b11": "律。即大滿常住金剛寶戒心地無相法品經律。言",
    "X39n0699_002:0053b12": "根氣狹劣者。畏其難行。心便乖違。反背大法。而不",
    "X39n0699_002:0053b13": "趨向。是背大也。而反趨向受持二乘聲聞權小之",
    "X39n0699_002:0053b14": "法。外道偏邪諸惡邪見禁戒邪見有相經律者。是",
    "X39n0699_002:0053b15": "向小也。大乘當向不向而反背。小乘當背不背而",
    "X39n0699_002:0053b16": "反向者。是菩薩所以犯輕垢罪也。",
    "X39n0699_002:0053b17": "○第九不看病戒",
    "X39n0699_002:0053b18": "若佛子。見一切疾病人。常應供養。如佛無異。八福田",
    "X39n0699_002:0053b19": "中。看病福田第一福田。若父母師僧弟子病。諸根不",
    "X39n0699_002:0053b20": "具。百種病苦惱。皆供養令差。而菩薩以瞋恨心不看。",
    "X39n0699_002:0053b21": "乃至僧房中城邑曠野山林道路中見病不救濟者。",
    "X39n0699_002:0053b22": "犯輕垢罪。",
    "X39n0699_002:0053b23": "若佛子見等者。謂上自父母師長。下自子女徒眾。",
    "X39n0699_002:0053b24": "中至兄弟六親。外至冤家。一切凡有疾病者。常當",
    "X39n0699_002:0053c01": "恭敬供養。如佛一樣。無以異也。如巖老躬處癘坊",
    "X39n0699_002:0053c02": "寬公輿歸病者。咸可為法。葢八福田中。看病。為第",
    "X39n0699_002:0053c03": "一福田也。八福田者。一諸佛。二聖人。三父。四母。五",
    "X39n0699_002:0053c04": "和尚。六阿闍黎。七眾僧。八病人。此八中惟病為患。",
    "X39n0699_002:0053c05": "有能救苦因。自得受樂果。故看病福田為第一也。",
    "X39n0699_002:0053c06": "若是上而父母師長。中而眾僧。下而弟子有病。或",
    "X39n0699_002:0053c07": "諸根殘廢不具足。種種四百四病諸苦惱患。當毋",
    "X39n0699_002:0053c08": "論上中下。一味以平等心。悉皆以四事如法供養。",
    "X39n0699_002:0053c09": "令病痊愈。皆如佛一般。無以異也。而菩薩等者。言",
    "X39n0699_002:0053c10": "菩薩或以父母師長。平時督訓。心生厭嫌。起瞋恨",
    "X39n0699_002:0053c11": "心。捨去而不顧者。乃至僧坊城邑曠野山林道路",
    "X39n0699_002:0053c12": "之中。如是一切病患。至疏不相識之人。亦應盡心",
    "X39n0699_002:0053c13": "而為救濟。況父母師長至親而不看者乎。若見病",
    "X39n0699_002:0053c14": "人不作方便救濟而捨去者。是菩薩犯輕垢罪也。",
    "X39n0699_002:0053c15": "○第十畜殺具戒",
    "X39n0699_002:0053c16": "若佛子。不得畜一切刀杖弓箭鉾斧鬬戰之具。及惡",
    "X39n0699_002:0053c17": "羅網殺生之器。一切不得畜。而菩薩乃至殺父母。尚",
    "X39n0699_002:0053c18": "不加報。況殺一切眾生。不得畜殺眾生具。若故畜者。",
    "X39n0699_002:0053c19": "犯輕垢罪。",
    "X39n0699_002:0053c20": "若佛子不得等者。言為佛弟子者。應當畜截魔斬",
    "X39n0699_002:0053c21": "愛之智慧刀。勇猛杖。大勢弓。精進箭。忍辱鉾。定力",
    "X39n0699_002:0053c22": "斧。及張大法羅網。以羅三界眾生。出愛欲河。如是",
    "X39n0699_002:0053c23": "具者可也。又德山護生棒。石鞏救死弓。正當畜也。",
    "X39n0699_002:0053c24": "而不應畜一切刀杖弓箭鉾斧鬬戰兇殺之具。至",
    "X39n0699_002:0054a01": "于惡羅網殺生之器。非佛子所宜有者。一切皆不",
    "X39n0699_002:0054a02": "得畜也。而菩薩人乃至殺父母之讐。應皆報復。尚",
    "X39n0699_002:0054a03": "不得加報。況殺一切眾生而得加報者乎。殺具尚",
    "X39n0699_002:0054a04": "不得畜。不使有一念殺機萌動于心。況身行之者",
    "X39n0699_002:0054a05": "乎。若故畜此不祥殺具者。是菩薩犯輕垢罪也。",
    "X39n0699_002:0054a06": "如是十戒應當學敬心奉持。",
    "X39n0699_002:0054a07": "如是十戒者。總結前十戒也。應當二句總勸修學。",
    "X39n0699_002:0054a08": "此戒應當頂戴敬心奉行持守。勿忘勿失也。",
    "X39n0699_002:0054a09": "○第十一國使戒",
    "X39n0699_002:0054a10": "佛言佛子。不得為利養惡心故。通國使命。軍陣合會。",
    "X39n0699_002:0054a11": "興師相伐。殺無量眾生。而菩薩尚不得入軍中往來。",
    "X39n0699_002:0054a12": "況故作國賊。若故作者。犯輕垢罪。",
    "X39n0699_002:0054a13": "佛言佛子等者。言為佛子當作佛使命傳佛心印。",
    "X39n0699_002:0054a14": "如鄧隱峯飛錫解鬬。陳尊者擲鞋解圍。能為眾生",
    "X39n0699_002:0054a15": "除煩惱賊。息刀兵苦可也。若苟求名聞利養。圖功",
    "X39n0699_002:0054a16": "受賞。惡心籌謀。成一家。敗一家。而為國使命通約",
    "X39n0699_002:0054a17": "戰期等。斷不可也。軍陣等者。言萬二千人為軍。師",
    "X39n0699_002:0054a18": "旅成列為陣。合戰會兵。興舉師眾。彼此相伐。傷殺",
    "X39n0699_002:0054a19": "無量眾生。如是等惡。豈菩薩人之所為乎。而新菩",
    "X39n0699_002:0054a20": "薩尚不得入軍營之中往來。豈容作國使乎。決言",
    "X39n0699_002:0054a21": "兇地兇器。尚不可近。況故作國賊。以害眾生乎。若",
    "X39n0699_002:0054a22": "故作者。是菩薩犯輕垢罪。",
    "X39n0699_002:0054a23": "○第十二販賣戒",
    "X39n0699_002:0054a24": "若佛子。故販賣良人奴婢六畜。市易棺材板木盛死",
    "X39n0699_002:0054b01": "之具。尚不應自作。況教人作。故若自作。教人作者。犯",
    "X39n0699_002:0054b02": "輕垢罪。",
    "X39n0699_002:0054b03": "若佛子故販等者。以賤為貴曰販。出物得財曰賣。",
    "X39n0699_002:0054b04": "良人乃好人家之子女也。六畜即牛馬猪羊鷄犬",
    "X39n0699_002:0054b05": "也。棺材板木乃盛死之具也。如販賣者。是不仁也。",
    "X39n0699_002:0054b06": "于慈悲心。大有乖損。所以不得賣也。尚不應等者。",
    "X39n0699_002:0054b07": "言自己一人作。尚且不可。何況教多人作此不仁",
    "X39n0699_002:0054b08": "之事耶。若故自作。并教人作如是事者。是菩薩犯",
    "X39n0699_002:0054b09": "輕垢罪。",
    "X39n0699_002:0054b10": "○第十三謗毀戒",
    "X39n0699_002:0054b11": "若佛子。以惡心故。無事謗他良人善人法師師僧國",
    "X39n0699_002:0054b12": "王貴人。言犯七逆十重。父母兄弟六親中。應生孝順",
    "X39n0699_002:0054b13": "心。慈悲心。而返更加於逆害。墮不如意處者。犯輕垢罪。",
    "X39n0699_002:0054b14": "若佛子等者。惡心者明謗雖從口。乃意地使之。即",
    "X39n0699_002:0054b15": "忌心貪心瞋心。故名惡心也。無事謗者。無疵事而",
    "X39n0699_002:0054b16": "謗他也。溫良人善柔人大乘三七法師六和僧侶",
    "X39n0699_002:0054b17": "及受大乘戒之聖主賢臣。咸于三寶有大利益。應",
    "X39n0699_002:0054b18": "當供養恭敬可也。而反無事作是謗言。說犯七逆",
    "X39n0699_002:0054b19": "十重。且夫師僧國王有父母義。良人善人有兄弟",
    "X39n0699_002:0054b20": "義。貴人有六親義。于其中應生孝順之心慈悲之",
    "X39n0699_002:0054b21": "心讚歎激揚。成彼名德。令其一一如意。而反更加",
    "X39n0699_002:0054b22": "逆情害意。壞彼名德。墮不如意處者。是菩薩犯輕",
    "X39n0699_002:0054b23": "垢罪。",
    "X39n0699_002:0054b24": "○第十四放火焚燒戒",
    "X39n0699_002:0054c01": "若佛子。以惡心故。放大火燒山林曠野。四月乃至九",
    "X39n0699_002:0054c02": "月放火。若燒他人家屋宅。城邑。僧房。田木。及鬼神官",
    "X39n0699_002:0054c03": "物。一切有主物。不得故燒。若故燒者。犯輕垢罪。",
    "X39n0699_002:0054c04": "若佛子以等者。惡心者言或忌瞋或逞情。皆是不",
    "X39n0699_002:0054c05": "仁念頭。放大猛火。燒山林曠野。多傷虫類。所以四",
    "X39n0699_002:0054c06": "月至九月。大而鳥獸卵孳。細而昆虫轉化。一夏一",
    "X39n0699_002:0054c07": "秋之間。若乃放火。其傷損物命。寧有窮耶。猶不特",
    "X39n0699_002:0054c08": "此。或若延燒他人家屋宅城邑竝僧房田木鬼神",
    "X39n0699_002:0054c09": "官物。凡一切有主物。其損更多。失德更大。毋論物",
    "X39n0699_002:0054c10": "命有損無損。皆不得故燒也。若故燒者犯輕垢罪。",
    "X39n0699_002:0054c11": "○第十五僻教戒",
    "X39n0699_002:0054c12": "若佛子。自佛弟子。及外道惡人六親。一切善知識。應",
    "X39n0699_002:0054c13": "一一教受持大乘經律。教解義理。使發菩提心。十發",
    "X39n0699_002:0054c14": "趣心。十長養心。十金剛心。於三十心中。一一解其次",
    "X39n0699_002:0054c15": "第法用。而菩薩以惡心瞋心。橫教二乘聲聞經律。外",
    "X39n0699_002:0054c16": "道邪見論等。犯輕垢罪。",
    "X39n0699_002:0054c17": "若佛子自等者。自佛弟子是三寶內眾。外道惡人",
    "X39n0699_002:0054c18": "是心遊外道之邪見人。以邪故名惡人也。六親即",
    "X39n0699_002:0054c19": "父母兄弟子女也。一切善知識。即相知相識中有",
    "X39n0699_002:0054c20": "大乘根性好善友也。如是若內若外一切親友。應",
    "X39n0699_002:0054c21": "當一一開導。令其受持大乘經律。訓教信解。通達",
    "X39n0699_002:0054c22": "義理。使發無上菩提之心。竝十住十行十回向心。",
    "X39n0699_002:0054c23": "于三賢心中。一一令其解入。先後次第。觀想法用。",
    "X39n0699_002:0054c24": "信滿入住。住滿入行。行滿入向。一一觀行等。如是",
    "X39n0699_002:0055a01": "教誡。方名正教利己利人也。而為菩薩若以惡心",
    "X39n0699_002:0055a02": "嫉妬輕視人而不教。或以瞋心懷恨教未從而棄",
    "X39n0699_002:0055a03": "捨。或橫教二乘聲聞經律一切外道邪見論等。所",
    "X39n0699_002:0055a04": "謂良材曲使。美器惡用。遺悞學人。斷佛慧命。如是",
    "X39n0699_002:0055a05": "僻教實非菩薩用心。故結過犯輕垢罪。橫僻也。",
    "X39n0699_002:0055a06": "○第十六為利倒說戒",
    "X39n0699_002:0055a07": "若佛子。應好心先學大乘威儀經律。廣開解義味。見",
    "X39n0699_002:0055a08": "後新學菩薩。有從百里千里來求大乘經律。應如法",
    "X39n0699_002:0055a09": "為說一切苦行。若燒身燒臂燒指。若不燒身臂指供",
    "X39n0699_002:0055a10": "養諸佛。非出家菩薩。乃至餓虎狼獅子。一切餓鬼。悉",
    "X39n0699_002:0055a11": "應捨身肉手足而供養之。然後一一次第為說正法",
    "X39n0699_002:0055a12": "使心開意解。而菩薩為利養故。為名聞故。應答不答。",
    "X39n0699_002:0055a13": "倒說經律文字。無前無後。謗三寶說者。犯輕垢罪。",
    "X39n0699_002:0055a14": "若佛子應等者。言好心者謂先以大乘清淨法。行",
    "X39n0699_002:0055a15": "自利利他為心。先學大乘菩薩戒制度範圍身心",
    "X39n0699_002:0055a16": "之法。廣博開通心地法品。解了一一義味。方可規",
    "X39n0699_002:0055a17": "模後學。自利而後利他也。見後等者。言我既為先",
    "X39n0699_002:0055a18": "學。見後新學大乘法律菩薩。有遠從百里千里而",
    "X39n0699_002:0055a19": "來。求此大乘經律。此實好心。當如法次第開導。為",
    "X39n0699_002:0055a20": "伊先說一切苦行法。云何苦行。或燒身燒臂燒指。",
    "X39n0699_002:0055a21": "供養諸佛。如喜見菩薩燃身。藥王菩薩燃臂。世尊",
    "X39n0699_002:0055a22": "燃燈。咸可為證。若不如是燒身臂指供養諸佛者。",
    "X39n0699_002:0055a23": "即為著相凡夫。身相未空。豈成出家菩薩。故云非",
    "X39n0699_002:0055a24": "出家菩薩也。乃至等者。言不但燒身等供養諸佛",
    "X39n0699_002:0055b01": "而應為之。乃至見餓虎狼獅子一切餓鬼。悉應捨",
    "X39n0699_002:0055b02": "此身肉手足而供養之。不揀諸相。然後一一次第。",
    "X39n0699_002:0055b03": "為說大乘正法甚深理趣。使彼心開而無所拘。意",
    "X39n0699_002:0055b04": "解而無所縛。如是為說。是名正說。是名好心次第",
    "X39n0699_002:0055b05": "而說。而菩薩等者。言若菩薩為利養故。為名聞故。",
    "X39n0699_002:0055b06": "求無所得。便生當答不答之心。設或答時亦不次",
    "X39n0699_002:0055b07": "第為說。當正說而反倒說。于大乘經律文字義理。",
    "X39n0699_002:0055b08": "前無所起。後無所歸。上違諸佛意是謗佛。中背經",
    "X39n0699_002:0055b09": "律旨是謗法。下乖來者求是謗僧。如是謗三寶說",
    "X39n0699_002:0055b10": "者。是菩薩犯輕垢罪。",
    "X39n0699_002:0055b11": "○第十七恃勢乞求戒",
    "X39n0699_002:0055b12": "若佛子。自為飲食錢財利養名譽故。親近國王王子",
    "X39n0699_002:0055b13": "大臣百官。恃作形勢。乞索打拍牽挽。橫取錢財。一切",
    "X39n0699_002:0055b14": "求利。名為惡求。多求。教他人求。都無慈愍心。無孝順",
    "X39n0699_002:0055b15": "心者。犯輕垢罪。",
    "X39n0699_002:0055b16": "若佛子自等者。言自為者何。揀非為眾。非為求護",
    "X39n0699_002:0055b17": "法。是乃為求好飲食錢財利養好名譽。以安樂自",
    "X39n0699_002:0055b18": "已故也。親近等者。言因斯之故。相親愛相近隣。而",
    "X39n0699_002:0055b19": "朝夕依依。于彼國王王子大臣百官之家。以為親",
    "X39n0699_002:0055b20": "厚。恃彼豪貴之力。做作體態。仗勢貪圖。乞索不得",
    "X39n0699_002:0055b21": "則行打拍。打拍不得則乃牽挽橫逼。強取人之錢",
    "X39n0699_002:0055b22": "財。不由人願。乃至一切貪求。名為不善。是惡法求。",
    "X39n0699_002:0055b23": "名為不良。是貪多求。若自未得。又教他人求。如是",
    "X39n0699_002:0055b24": "等求。令人生怨生恨。都無慈愍之心。無孝順之心",
    "X39n0699_002:0055c01": "者也。故結過犯輕垢罪。",
    "X39n0699_002:0055c02": "○第十八無解作師戒",
    "X39n0699_002:0055c03": "若佛子。應學十二部經誦戒。日日六時持菩薩戒。解",
    "X39n0699_002:0055c04": "其義理佛性之性。而菩薩不解一句一偈。及戒律因",
    "X39n0699_002:0055c05": "緣。詐言能解者。即為自欺誑。亦欺誑他人。一一不解。",
    "X39n0699_002:0055c06": "一切法不知。而為他人作師授戒者。犯輕垢罪。",
    "X39n0699_002:0055c07": "若佛子應等者。應學應當習學般若也。般若有三。",
    "X39n0699_002:0055c08": "一文字般若。十二部經是。二觀照般若。持菩薩戒",
    "X39n0699_002:0055c09": "是。三實相般若。解佛性之性是也。言佛子必當先",
    "X39n0699_002:0055c10": "學十二部經而起解慧。有解慧而不修行。恐成狂",
    "X39n0699_002:0055c11": "慧。應當誦戒以固定慧基本。必須日日六時無少",
    "X39n0699_002:0055c12": "懈怠。誦持大乘菩薩心地戒品。依法修行菩薩實",
    "X39n0699_002:0055c13": "行。既有戒行。若不明其指歸。不能究竟佛果。故當",
    "X39n0699_002:0055c14": "解其義味道理。通徹佛性之性之底蘊。自明不惑。",
    "X39n0699_002:0055c15": "方可明人為人師範也。而菩薩等者。言菩薩若于",
    "X39n0699_002:0055c16": "十二部經意一句一偈不曉。菩薩心地戒律因緣",
    "X39n0699_002:0055c17": "不通。反詐言能解了者。寧非自欺誑。亦欺誑他人",
    "X39n0699_002:0055c18": "也耶。可謂大膽犯重無恥之人也。于佛性之性。一",
    "X39n0699_002:0055c19": "一義理。毫無解會。教行理果一切法不知。而乃妄",
    "X39n0699_002:0055c20": "為人作師承。傳授戒法者。是菩薩犯輕垢罪。",
    "X39n0699_002:0055c21": "○第十九兩舌戒",
    "X39n0699_002:0055c22": "若佛子。以惡心故。見持戒比丘。手捉香爐。行菩薩行。",
    "X39n0699_002:0055c23": "而鬬搆兩頭。謗欺賢人。無惡不造者。犯輕垢罪。",
    "X39n0699_002:0055c24": "若佛子以惡心者。言見持戒者或與己異。為人稱",
    "X39n0699_002:0056a01": "美。心生嫉忌障礙等惡心也。見持戒比丘者。非名",
    "X39n0699_002:0056a02": "字沙門。乃有德行賢聖僧寶。手捉起信香爐。行菩",
    "X39n0699_002:0056a03": "薩真實之行。非賢聖僧而何。而為菩薩人。應成人",
    "X39n0699_002:0056a04": "之美。共勷法化可也。豈得興鬬搆引。唆哄兩頭。于",
    "X39n0699_002:0056a05": "中取樂取利。以壞自己心術耶。欺謗等者。言此比",
    "X39n0699_002:0056a06": "丘本是賢聖。而起無根之謗以欺之。反說無惡不",
    "X39n0699_002:0056a07": "造。令彼不安。如是謗欺賢人者。是菩薩犯輕垢罪。",
    "X39n0699_002:0056a08": "○第二十不行放救戒",
    "X39n0699_002:0056a09": "若佛子。以慈心故。行放生業。應作是念。一切男子是",
    "X39n0699_002:0056a10": "我父。一切女人是我母。我生生無不從之受生。故六",
    "X39n0699_002:0056a11": "道眾生。皆是我父母。而殺而食者。即殺我父母。亦殺",
    "X39n0699_002:0056a12": "我故身。一切地水是我先身。一切火風是我本體。故",
    "X39n0699_002:0056a13": "當行放生業。生生受生。若見世人殺畜生時。應方便",
    "X39n0699_002:0056a14": "救護。解其苦難。常教化講說菩薩戒。救度眾生。若父",
    "X39n0699_002:0056a15": "母兄弟死亡之日。應請法師講菩薩戒經律。福資亡",
    "X39n0699_002:0056a16": "者。得見諸佛。生人天上。若不爾者。犯輕垢罪。",
    "X39n0699_002:0056a17": "若佛子以慈等者。言修菩薩萬行。以慈為根本。有",
    "X39n0699_002:0056a18": "慈者自行仁愛。有仁愛者于一切將死苦惱眾生。",
    "X39n0699_002:0056a19": "定行救護。此即菩薩行慈本業也。既行斯業。更當",
    "X39n0699_002:0056a20": "作觀堅其放生念頭。作何等念耶。念一切男子即",
    "X39n0699_002:0056a21": "是我父。一切女人即是我母。何以知然。以我生生",
    "X39n0699_002:0056a22": "無不從之受生。故而知之也。若乃擴而推之。即六",
    "X39n0699_002:0056a23": "道眾生皆是我之父母。若今而殺其身。而食其肉",
    "X39n0699_002:0056a24": "者。豈非殺我多劫多生父母乎。亦即是殺我多劫",
    "X39n0699_002:0056b01": "多生之故身。何也。一切地水是我多生血肉。一切",
    "X39n0699_002:0056b02": "火風是我多生本體煖氣。如是父母之至親。己身",
    "X39n0699_002:0056b03": "之至愛。彼此咸同。佛與眾生本無差別。庸可不急",
    "X39n0699_002:0056b04": "急常行此放生業乎。生生等者。言不但一生兩生",
    "X39n0699_002:0056b05": "行放生業。應當常生生世世受生而來。恒行是放",
    "X39n0699_002:0056b06": "生業。若見世人殺傷大小畜生之時。當善巧方便",
    "X39n0699_002:0056b07": "委曲婉轉。以救護之。使其離苦得安隱樂。如此止",
    "X39n0699_002:0056b08": "救一命之苦。不能廣徧救護。常應廣設教化講說",
    "X39n0699_002:0056b09": "菩薩戒經。救度一切眾生。永離諸苦。得安隱樂也。",
    "X39n0699_002:0056b10": "若父母等者。言或父母兄弟氣絕魂消。於世無與",
    "X39n0699_002:0056b11": "死亡之日。果為孝子賢弟。應當恭請大乘法師講",
    "X39n0699_002:0056b12": "演菩薩戒經律。以此福利。資薦亡者。俾其得見十",
    "X39n0699_002:0056b13": "方諸佛。罪滅福生。生人天上。脫三塗苦。如是救護。",
    "X39n0699_002:0056b14": "是名菩薩報諸佛恩。若不爾者。是菩薩犯輕垢罪。",
    "X39n0699_002:0056b15": "如是十戒應當學。敬心奉持。如滅罪品中。廣明一一",
    "X39n0699_002:0056b16": "戒相。",
    "X39n0699_002:0056b17": "如是十戒是結前。應當學是勸修敬心。奉持是教。",
    "X39n0699_002:0056b18": "以恭敬心奉重持守。而勿忘勿失也。以上十重二",
    "X39n0699_002:0056b19": "十輕戒。乃出家菩薩全遮。在家菩薩有開有遮。凡",
    "X39n0699_002:0056b20": "為師者當深研之。下二十八輕亦復如是。",
    "X39n0699_002:0056b21": "○第二十一瞋打報仇戒",
    "X39n0699_002:0056b22": "佛言。佛子不得以瞋報瞋。以打報打。若殺父母兄弟",
    "X39n0699_002:0056b23": "六親。不得加報。若國主為他人殺者。亦不得加報。殺",
    "X39n0699_002:0056b24": "生報生。不順孝道。尚不畜奴婢打拍罵辱日日起三",
    "X39n0699_002:0056c01": "業。口罪無量。況故作七逆之罪。而出家菩薩。無慈心",
    "X39n0699_002:0056c02": "報仇。乃至六親中。故作報者。犯輕垢罪。",
    "X39n0699_002:0056c03": "佛言佛子者標名。次第十戒十戒而召告之也。不",
    "X39n0699_002:0056c04": "得二句正欲菩薩心空境寂。人我雙忘。不得懷不",
    "X39n0699_002:0056c05": "仁心以瞋打報仇也。若殺等者。言若父母兄弟六",
    "X39n0699_002:0056c06": "親至親骨肉不得加報。若國王之至尊為他人殺",
    "X39n0699_002:0056c07": "者。亦不得加報。言君臣父子之仇不共戴天。是理",
    "X39n0699_002:0056c08": "皆報復。而佛教尚不許加報。況其餘耶。佛何故不",
    "X39n0699_002:0056c09": "許。葢殺生報生。使諸眾生生生世世互殺不已。菩",
    "X39n0699_002:0056c10": "薩人觀一切男女。是我父母。而殺之者即殺我父",
    "X39n0699_002:0056c11": "母。若如此豈順孝道之理哉。尚不得等者。言修道",
    "X39n0699_002:0056c12": "人尚不□畜奴婢打拍罵辱。日日所起打拍身業。",
    "X39n0699_002:0056c13": "罵辱口業。嗔怒意業。此三業中。惟口是禍門。生過",
    "X39n0699_002:0056c14": "極多。況身犯殺父母七逆不孝之罪耶。更重可知",
    "X39n0699_002:0056c15": "矣。而出家等者。言出家菩薩正當冤親平等人我",
    "X39n0699_002:0056c16": "兩忘。何得懷報。乃似俗類之人我見乎。若是出家",
    "X39n0699_002:0056c17": "菩薩以無慈心。而為自己報仇。乃至為父母兄弟",
    "X39n0699_002:0056c18": "六親作報仇者。犯輕垢罪。",
    "X39n0699_002:0056c19": "○第二十二憍慢不請法戒",
    "X39n0699_002:0056c20": "若佛子。初始出家。未有所解。而自恃聰明有智。或恃",
    "X39n0699_002:0056c21": "高貴年宿。或恃大姓高門。大解大富。饒財七寶。以此",
    "X39n0699_002:0056c22": "憍慢。而不諮受先學法師經律。其法師者。或小姓年",
    "X39n0699_002:0056c23": "少卑門。貧窮下賤。諸根不具。而實有德。一切經律盡",
    "X39n0699_002:0056c24": "解。而新學菩薩。不得觀法師種姓。而不來諮受法師",
    "X39n0699_002:0057a01": "第一義諦者。犯輕垢罪。",
    "X39n0699_002:0057a02": "若佛子初等者。言此佛子自初發心出家離俗之",
    "X39n0699_002:0057a03": "時。于第一義諦無我法中義味理趣。未曾解了。而",
    "X39n0699_002:0057a04": "自恃聰明有智。不知此世智辯聰為障正知正見",
    "X39n0699_002:0057a05": "者。或恃其名位高貴。或恃身當耆年。或恃其家大",
    "X39n0699_002:0057a06": "姓高門學識大解資產大富饒財七寶。如是所有",
    "X39n0699_002:0057a07": "皆俗所尚。俱非修行人之所重。而初出家佛子恃",
    "X39n0699_002:0057a08": "此憍慢故。而不虗心咨問。領受先學法師所說經",
    "X39n0699_002:0057a09": "律。所謂飲了毒藥。真藥現前。而不能下此也。其法",
    "X39n0699_002:0057a10": "師者。或小姓而非大家。年少而非耆宿。卑而不高。",
    "X39n0699_002:0057a11": "貧而不富。賤而不貴。諸根不具而無相好。是法師",
    "X39n0699_002:0057a12": "雖對世一一不如。于出世品位。其實有德。又其學",
    "X39n0699_002:0057a13": "通一切經律。咸悉解了。堪為人師。而新學菩薩故",
    "X39n0699_002:0057a14": "不得觀此法師種姓卑劣生憍慢心。而究竟不來",
    "X39n0699_002:0057a15": "咨問領受法師所演第一義諦者。犯輕垢罪。",
    "X39n0699_002:0057a16": "○第二十三憍慢僻說戒",
    "X39n0699_002:0057a17": "若佛子。佛滅度後。欲以好心受菩薩戒時。於佛菩薩",
    "X39n0699_002:0057a18": "形像前。自誓受戒。當七日佛前懺悔。得見好相。便得",
    "X39n0699_002:0057a19": "戒。若不得好相時。應二七三七。乃至一年。要得好相。",
    "X39n0699_002:0057a20": "得好相已。便得佛菩薩形像前受戒。若不得好相。雖",
    "X39n0699_002:0057a21": "佛像前受戒不得戒。若現前先受菩薩戒法師前受",
    "X39n0699_002:0057a22": "戒時。不須要見好相。何以故。是法師師師相授。故不",
    "X39n0699_002:0057a23": "須好相。是以法師前受戒即得戒。以生至重心故便",
    "X39n0699_002:0057a24": "得戒。若千里內無能授戒師。得佛菩薩形像前。自誓",
    "X39n0699_002:0057b01": "受戒。而要見好相。若法師自倚解經律。大乘學戒。與",
    "X39n0699_002:0057b02": "國王太子百官以為善友。而新學菩薩來問。若經義",
    "X39n0699_002:0057b03": "律義。輕心惡心慢心。不一一好答問者。犯輕垢罪。",
    "X39n0699_002:0057b04": "若佛子佛等者。言佛滅度者。揀非佛在世。以佛為",
    "X39n0699_002:0057b05": "師。今乃佛滅度後。即以戒法為師。以戒師為佛也。",
    "X39n0699_002:0057b06": "欲以好心等者。言佛既不在現前無師。欲以好心",
    "X39n0699_002:0057b07": "秉受菩薩大戒。只得于佛菩薩形像之前。而自立",
    "X39n0699_002:0057b08": "誓願。即十種大願并四弘誓願。復立十三誓。即下",
    "X39n0699_002:0057b09": "不發願戒中之誓願也。既發願已。更當于佛前七",
    "X39n0699_002:0057b10": "日懺悔滅除罪障。既滅罪已。得見好相。即便自知",
    "X39n0699_002:0057b11": "已得戒矣。設若一七日中不得好相之時。應當二",
    "X39n0699_002:0057b12": "七三七乃至一年之久。而必要得好相。既得好相",
    "X39n0699_002:0057b13": "已。便得于佛菩薩形像前。自誓受戒。方得戒也。若",
    "X39n0699_002:0057b14": "不得好相之時。縱然于佛菩薩形像前受戒。必不",
    "X39n0699_002:0057b15": "得戒。徒有受名。而無實得。一生虗妄。體仍白衣也。",
    "X39n0699_002:0057b16": "若佛滅後。現前有先受戒菩薩法師。當即于是師",
    "X39n0699_002:0057b17": "前。秉受戒法之時。不須要見好相。所以者何。以是",
    "X39n0699_002:0057b18": "說者受者二俱現前。則非遙受代受及像前受故",
    "X39n0699_002:0057b19": "也。是法師原從過去七佛。師師相授。而來有源有",
    "X39n0699_002:0057b20": "本故。不須要見好相。是戒師即是過去諸佛住世",
    "X39n0699_002:0057b21": "一般。是以法師前受戒即得戒也。以求戒弟子于",
    "X39n0699_002:0057b22": "本說戒前。生至重心。觀戒師如佛故。所以即便得",
    "X39n0699_002:0057b23": "戒也。若千里等者。言若千里之內無能授戒法師。",
    "X39n0699_002:0057b24": "欲好心求受戒法。可于佛菩薩形像前自誓受戒。",
    "X39n0699_002:0057c01": "一得好相已。可以得戒而無過。若千里內有能授",
    "X39n0699_002:0057c02": "戒法師。不從法師而從形像。不唯不得戒。而且自",
    "X39n0699_002:0057c03": "招憍慢僻說僻受罪也。若法師等者。言若法師內",
    "X39n0699_002:0057c04": "自恃倚能解經律秉受大乘學戒。外又恃倚所交",
    "X39n0699_002:0057c05": "國王太子百官。以為善好之友。而見新學菩薩遠",
    "X39n0699_002:0057c06": "來請問經義律義時。乃以所交自恃倚者。而生輕",
    "X39n0699_002:0057c07": "心藐視。惡心嫉妬。慢心忽略。如不一一好好答他",
    "X39n0699_002:0057c08": "來問者。是法師得憍慢僻說之過。犯輕垢罪。",
    "X39n0699_002:0057c09": "○第二十四不習學佛戒",
    "X39n0699_002:0057c10": "若佛子。有佛經律大乘法。正見正性正法身。而不能",
    "X39n0699_002:0057c11": "勤學修習。而捨七寶。反學邪見二乘。外道俗典。阿毗",
    "X39n0699_002:0057c12": "曇襍論。一切書記。是斷佛性。障道因緣。非行菩薩道",
    "X39n0699_002:0057c13": "者。若故作者。犯輕垢罪。",
    "X39n0699_002:0057c14": "若佛子等者。言有清淨佛寶可歸。有清淨經律大",
    "X39n0699_002:0057c15": "乘法寶可崇。有清淨正見正性正法身僧寶可依。",
    "X39n0699_002:0057c16": "應當精勤好學修習如是等寶。而反不能學習。而",
    "X39n0699_002:0057c17": "捨棄如是佛寶經寶律寶大乘法寶正見寶正性",
    "X39n0699_002:0057c18": "寶正法身寶之七寶。背覺合塵。不學正知正見。反",
    "X39n0699_002:0057c19": "學邪知邪見。不學大乘法。反學小乘法。不學經藏",
    "X39n0699_002:0057c20": "律藏論藏。反學外道俗典阿毗曇襍論一切書記。",
    "X39n0699_002:0057c21": "如此等輩所謂捨却甜挑菓。沿山摘酸梨。誠可愍",
    "X39n0699_002:0057c22": "也。是斷等者。言是等二乘焦芽外道敗種。皆是自",
    "X39n0699_002:0057c23": "迷之人。斷佛種性障蔽正道之因緣。豈成大乘正",
    "X39n0699_002:0057c24": "性種子真行菩薩正道者耶。若不習學佛。乃至不",
    "X39n0699_002:0058a01": "學正法身。而故作如是者。犯輕垢罪。",
    "X39n0699_002:0058a02": "○第二十五不善知眾戒",
    "X39n0699_002:0058a03": "若佛子。佛滅度後。為說法主。為僧房主。為教化主。坐",
    "X39n0699_002:0058a04": "禪主。行來主。應生慈心。善和鬬諍。善守三寶物。莫無",
    "X39n0699_002:0058a05": "度用。如自己有。而反亂眾鬬諍。恣心用三寶物者。犯",
    "X39n0699_002:0058a06": "輕垢罪。",
    "X39n0699_002:0058a07": "若佛子等者。佛滅度後指末世而言也。為說法主。",
    "X39n0699_002:0058a08": "即主張法道者。為僧房主。即住持叢林者。為教化",
    "X39n0699_002:0058a09": "主。即方便教化導利眾生者。為坐禪主。即通徹禪",
    "X39n0699_002:0058a10": "理能分別了知正定邪定者。行來主。即善知遠近",
    "X39n0699_002:0058a11": "賓客迎送之事者。言佛滅度之後。既為如是眾中",
    "X39n0699_002:0058a12": "之主。應當生起仁慈愛眾之心。善語調和俾無鬬",
    "X39n0699_002:0058a13": "諍。未諍者令不起。已諍者令息滅也。更當善為護",
    "X39n0699_002:0058a14": "守三寶財物。不使交互漏失侵損常住也。莫無度",
    "X39n0699_002:0058a15": "用者。言佛物佛用。法物法用。僧物僧用。莫如自己",
    "X39n0699_002:0058a16": "所有任意濫用。如能善和善守。是真佛子。其或不",
    "X39n0699_002:0058a17": "能。而反亂眾鬬諍。不調和恣心。用三寶物。不守護",
    "X39n0699_002:0058a18": "者。犯輕垢罪。",
    "X39n0699_002:0058a19": "○第二十六獨受利養戒",
    "X39n0699_002:0058a20": "若佛子。先在僧坊中住。若見客菩薩比丘。來入僧坊",
    "X39n0699_002:0058a21": "舍宅城邑。若國王宅舍中。乃至夏坐安居處。及大會",
    "X39n0699_002:0058a22": "中。先住僧應迎來送去。飲食供養。房舍臥具。繩牀木",
    "X39n0699_002:0058a23": "牀。事事給與。若無物。應賣自身。及男女身。應割自身",
    "X39n0699_002:0058a24": "肉賣。供給所需。悉以與之。若有檀越來請眾僧。客僧",
    "X39n0699_002:0058b01": "有利養分。僧坊主應次第差客僧受請。而先住僧獨",
    "X39n0699_002:0058b02": "受請。而不差客僧者。僧坊主得無量罪。畜生無異。非",
    "X39n0699_002:0058b03": "沙門。非釋種姓。犯輕垢罪。",
    "X39n0699_002:0058b04": "若佛子等者。言先在僧坊中住者。自然是主。宜主",
    "X39n0699_002:0058b05": "盡主道也。若或見客菩薩比丘來入僧坊住處。或",
    "X39n0699_002:0058b06": "入居士宅舍住處。或入城邑住處。或入國王舍宅",
    "X39n0699_002:0058b07": "之中。乃至結夏坐禪安居之處。及大眾中。如是住",
    "X39n0699_002:0058b08": "處。凡先住僧。當盡主道。異于尋常。見來則迎。見去",
    "X39n0699_002:0058b09": "則送。湯飲飯食如法供養。房舍臥具繩牀木牀。凡",
    "X39n0699_002:0058b10": "諸所用事事。給與不得悋惜也。設若無物不能供",
    "X39n0699_002:0058b11": "養。行菩薩行者。應當賣自己之身及賣男女等身。",
    "X39n0699_002:0058b12": "而為供養。不特賣身而已。應當割自身肉賣。供給",
    "X39n0699_002:0058b13": "所需。悉以與之。況身外物而不供給。生悋惜心耶。",
    "X39n0699_002:0058b14": "若有等者。言主人無物。賣身割肉。尚忍為而供養",
    "X39n0699_002:0058b15": "之。豈有檀越請齋。而不次第差客僧受請歟。是故",
    "X39n0699_002:0058b16": "若有來請眾僧者。客僧有利養分。而先住僧坊主。",
    "X39n0699_002:0058b17": "應次第差客僧赴請。若獨受齋主請。而不差客僧",
    "X39n0699_002:0058b18": "受請者。則先住僧坊主人。自得無量罪過也。畜生",
    "X39n0699_002:0058b19": "等者。言下不合人情。與畜生無異。中無六和。故非",
    "X39n0699_002:0058b20": "沙門。上乖佛心。則非釋迦種姓。故獨受者。犯輕垢",
    "X39n0699_002:0058b21": "罪也。",
    "X39n0699_002:0058b22": "○第二十七受別請戒",
    "X39n0699_002:0058b23": "若佛子。一切不得受別請利養入己。而此利養屬十",
    "X39n0699_002:0058b24": "方僧。而別受請。即取十方僧物入己。八福田中。諸佛",
    "X39n0699_002:0058c01": "聖人一一師僧父母病人物自己用故。犯輕垢罪。",
    "X39n0699_002:0058c02": "若佛子等者。言凡一切檀越請僧齋。不得私受別",
    "X39n0699_002:0058c03": "請。令此利養只入己身不與人共。而此利養咸屬",
    "X39n0699_002:0058c04": "十方僧。一切有分。若先住僧。私受別請。不與客僧",
    "X39n0699_002:0058c05": "共。即如取十方僧物入己私用一樣。其罪烏容逭",
    "X39n0699_002:0058c06": "耶。八福田者。一諸佛果人。二聖人因人。三和尚。四",
    "X39n0699_002:0058c07": "闍黎。五眾僧。六父。七母。八病人。已上自諸佛至父",
    "X39n0699_002:0058c08": "母七者。名為敬田。病人一種名為悲田。此八者總",
    "X39n0699_002:0058c09": "皆植福修慧之良田也。言此八福田中物。乃十方",
    "X39n0699_002:0058c10": "僧物。公用獲福。私用得罪。私受別請。自己用故。所",
    "X39n0699_002:0058c11": "以犯輕垢罪也。",
    "X39n0699_002:0058c12": "○第二十八別請僧戒",
    "X39n0699_002:0058c13": "若佛子。有出家菩薩。在家菩薩。及一切檀越。請僧福",
    "X39n0699_002:0058c14": "田求願之時。應入僧坊。問知事人。今欲請僧求願。知",
    "X39n0699_002:0058c15": "事報言。次第請者。即得十方賢聖僧。而世人別請五",
    "X39n0699_002:0058c16": "百羅漢菩薩僧。不如僧次一凡夫僧。若別請僧者。是",
    "X39n0699_002:0058c17": "外道法。七佛無別請法。不順孝道。若故別請僧者。犯",
    "X39n0699_002:0058c18": "輕垢罪。",
    "X39n0699_002:0058c19": "若佛子等者。言有剃髮染衣出家菩薩。有受六重",
    "X39n0699_002:0058c20": "二十八輕戒之在家菩薩。并及一切好行惠施之",
    "X39n0699_002:0058c21": "檀那。或有祈禱。或願生天生人生西方來。三寶福",
    "X39n0699_002:0058c22": "田中請僧求願之時。應入僧坊中。問知事人曰。我",
    "X39n0699_002:0058c23": "某甲。今欲請僧幾名。祈禱求願。而知事人應當報",
    "X39n0699_002:0058c24": "言。汝欲請僧。合遵次第請儀。以其凡聖難辨不可",
    "X39n0699_002:0059a01": "擇故。所以次第者。即得十方賢聖僧也。若乃世人",
    "X39n0699_002:0059a02": "以分別心。要請五百羅漢菩薩僧。如是揀名別請。",
    "X39n0699_002:0059a03": "不如隨于眾僧次第差請中所請一凡夫僧之功",
    "X39n0699_002:0059a04": "德也。所以者何。以有住相心故。若是別請僧者。且",
    "X39n0699_002:0059a05": "是外道之法。我佛法中無揀擇心。以不著相故。而",
    "X39n0699_002:0059a06": "且七佛以來無別請之法。葢別請求法者。即是不",
    "X39n0699_002:0059a07": "順孝道。謂上違七佛教誡道。中乖菩薩平等心。下",
    "X39n0699_002:0059a08": "失眾生利益德。所以若故別請僧者。犯輕垢罪。",
    "X39n0699_002:0059a09": "○第二十九邪命自活戒",
    "X39n0699_002:0059a10": "若佛子。以惡心故。為利養。販賣男女色。自手作食。自",
    "X39n0699_002:0059a11": "磨自舂。占相男女。解夢吉凶。是男是女。呪術工巧。調",
    "X39n0699_002:0059a12": "鷹方法。和合百種毒藥。千種毒藥。蛇毒。生金銀毒。蠱",
    "X39n0699_002:0059a13": "毒。都無慈愍心。無孝順心。若故作者。犯輕垢罪。",
    "X39n0699_002:0059a14": "若佛子等者。言若佛子不以好心行菩薩道。而以",
    "X39n0699_002:0059a15": "惡心故。為求財利奉養自己。作諸邪命自活之事。",
    "X39n0699_002:0059a16": "一販賣男女色。離他骨肉。玷人門風。二自手作食。",
    "X39n0699_002:0059a17": "自磨自舂。比丘食法。淨人授受。豈聽自作生活失",
    "X39n0699_002:0059a18": "儀表耶。或發心行菩薩行。以力供養人。庶幾可也。",
    "X39n0699_002:0059a19": "三占相男女。斷禍福。判窮通。四解夢吉凶。解人夢",
    "X39n0699_002:0059a20": "兆。以定吉凶。是男是女妄定男女六甲之故。五呪",
    "X39n0699_002:0059a21": "術工巧。驅遣鬼神。種種幻術精工匠作。巧手書畵。",
    "X39n0699_002:0059a22": "六調鷹方法。善調鷹犬。能使取物。七和合百種毒",
    "X39n0699_002:0059a23": "藥。毒藥有百千種。茲略出二三。蛇毒害人。亦害蛇",
    "X39n0699_002:0059a24": "故。生金銀毒。言和合毒藥。乃使銅鐵生金銀故。蠱",
    "X39n0699_002:0059b01": "毒諸蟲和合成蠱。而為蠱毒毒人。及生靈故。以上",
    "X39n0699_002:0059b02": "七種違而故作者。都無一念視人如子如女之慈",
    "X39n0699_002:0059b03": "愍心。無一念視人如父如母之孝順心也。若違而",
    "X39n0699_002:0059b04": "故作之者。犯輕垢罪。",
    "X39n0699_002:0059b05": "○第三十不敬好時戒",
    "X39n0699_002:0059b06": "若佛子。以惡心故。自身謗三寶。詐現親附。口便說空。",
    "X39n0699_002:0059b07": "行在有中。為白衣通致男女。交會婬色。作諸縛著。於",
    "X39n0699_002:0059b08": "六齋日。年三長齋月。作殺生劫盜破齋犯戒者。犯輕",
    "X39n0699_002:0059b09": "垢罪。",
    "X39n0699_002:0059b10": "若佛子以惡心等者。言不以好心行菩薩道。而以",
    "X39n0699_002:0059b11": "惡心之故。自身謗三寶。身業不淨。詐現親附。意業",
    "X39n0699_002:0059b12": "不淨。口便說空。行在有中。口業不淨。如是三業不",
    "X39n0699_002:0059b13": "淨。全是惡心通達。致意男女。交處會合。婬聲美色",
    "X39n0699_002:0059b14": "作諸凡夫縛著等事。全不解脫真口謗意謗身謗",
    "X39n0699_002:0059b15": "三寶人也。於六齋等者。言以此之故。所以不敬好",
    "X39n0699_002:0059b16": "時也。月六齋日。年三長齋月。此乃好時善日善月。",
    "X39n0699_002:0059b17": "儘好作福修善。勝于餘時月。六齋日者。每月初八",
    "X39n0699_002:0059b18": "二十三。乃是毗沙門天王分鎮南洲之日。十四二",
    "X39n0699_002:0059b19": "十九。如月小二十八。乃是天王太子。十五之與三",
    "X39n0699_002:0059b20": "十。乃天王自身也。年三長齋月者。每年正五九。此",
    "X39n0699_002:0059b21": "三月名三善月。是帝釋天巡狩之月。此天殿中有",
    "X39n0699_002:0059b22": "大寶鏡。從年正月則照南贍部洲。二月則照西牛",
    "X39n0699_002:0059b23": "賀洲。三月則照北具盧洲。四月則照東勝神洲。五",
    "X39n0699_002:0059b24": "月復照南贍部洲。如是三番照察人間善惡。凡人",
    "X39n0699_002:0059c01": "舉心動念。自然于鏡中顯現分明。是故於此日月。",
    "X39n0699_002:0059c02": "宜當勸人齋戒放生。作諸福德。而反于此時。作殺",
    "X39n0699_002:0059c03": "生劫盜破齋犯戒者。所以犯輕垢罪也。",
    "X39n0699_002:0059c04": "如是十戒應當學敬心奉持。制戒品中廣明。",
    "X39n0699_002:0059c05": "如是十戒總結前文。應當學以勸其修敬心奉持。",
    "X39n0699_002:0059c06": "令時時恭敬遵奉持守而毋失也。大部中有制戒",
    "X39n0699_002:0059c07": "品。更是廣明此義。",
    "X39n0699_002:0059c08": "○第三十一不行救贖戒",
    "X39n0699_002:0059c09": "佛言。佛子佛滅度後。於惡世中。若見外道。一切惡人。",
    "X39n0699_002:0059c10": "劫賊。賣佛菩薩父母形像。及賣經律。販賣比丘比丘",
    "X39n0699_002:0059c11": "尼。亦賣發心菩薩道人。或為官使。與一切人作奴婢",
    "X39n0699_002:0059c12": "者。而菩薩見是事已。應生慈悲心。方便救護。處處教",
    "X39n0699_002:0059c13": "化取物。贖佛菩薩形像。及比丘比丘尼一切經律。若",
    "X39n0699_002:0059c14": "不贖者。犯輕垢罪。",
    "X39n0699_002:0059c15": "佛滅度後者。言佛在世時。無此等事。佛滅度後。于",
    "X39n0699_002:0059c16": "此惡世之中。有此等事耳。若見不達自心邪見外",
    "X39n0699_002:0059c17": "道。常毀三寶一切惡人。并抄劫盜賊等。賣佛形容",
    "X39n0699_002:0059c18": "菩薩形容。佛如父菩薩如母形容。而壞佛寶。并賣",
    "X39n0699_002:0059c19": "經律。而壞法寶。及賣比丘比丘尼。而壞僧寶。不特",
    "X39n0699_002:0059c20": "三寶而已。亦賣發心菩薩道俗四眾有道之人。或",
    "X39n0699_002:0059c21": "賣與官人之家。以為下使。或賣與一切人。以作奴",
    "X39n0699_002:0059c22": "婢。而此菩薩若見有如是苦難事已。應生拔苦與",
    "X39n0699_002:0059c23": "樂之慈悲心。設種種權巧方便。急急救護。處處向",
    "X39n0699_002:0059c24": "諸檀越。教化取彼財物。而贖佛菩薩形像。如法供",
    "X39n0699_002:0060a01": "養。救護佛寶。贖諸經律。如法流通。救護法寶。及贖",
    "X39n0699_002:0060a02": "比丘比丘尼。令離苦難安隱修道。而護僧寶。如是",
    "X39n0699_002:0060a03": "救護。方名佛子。若見是事。不行救贖者。犯輕垢罪。",
    "X39n0699_002:0060a04": "○第三十二損害眾生戒",
    "X39n0699_002:0060a05": "若佛子。不得畜刀杖弓箭。販賣輕秤小斗。因官形勢。",
    "X39n0699_002:0060a06": "取人財物。害心繫縛。破壞成功。長養猫狸猪狗。若故",
    "X39n0699_002:0060a07": "養者。犯輕垢罪。",
    "X39n0699_002:0060a08": "若佛子不得等者。言佛子當以慈為根本。不得畜",
    "X39n0699_002:0060a09": "藏刀杖弓箭傷害生命之惡器。不得販賤賣貴使",
    "X39n0699_002:0060a10": "用輕秤小斗明瞞暗騙惱害眾生。不得因依官威",
    "X39n0699_002:0060a11": "挾持勢力強求貪取他人財物。不得復假宦威以",
    "X39n0699_002:0060a12": "行惡害繫縛其人。不得損害眾生已成功業。不得",
    "X39n0699_002:0060a13": "畜養猫狸捕鼠惡畜并養猪謀利養狗拿物。此皆",
    "X39n0699_002:0060a14": "恩中之仇。養生害生。失慈悲念。非佛子所當為也。",
    "X39n0699_002:0060a15": "若故養者。犯輕垢罪。",
    "X39n0699_002:0060a16": "○第三十三邪業覺觀戒",
    "X39n0699_002:0060a17": "若佛子。以惡心故。觀一切男女等鬬。軍陣兵將劫賊",
    "X39n0699_002:0060a18": "等鬬。亦不得聽吹貝鼓角琴瑟箏笛箜篌。歌呌妓樂",
    "X39n0699_002:0060a19": "之聲。不得樗蒲圍棋。波羅塞戲。彈棋。六博。拍毱。擲石",
    "X39n0699_002:0060a20": "投壺。牽道八道行城爪鏡。蓍草。楊枝。鉢盂。髑髏。而作",
    "X39n0699_002:0060a21": "卜筮。不得作盜賊使命。一一不得作。若故作者。犯輕",
    "X39n0699_002:0060a22": "垢罪。",
    "X39n0699_002:0060a23": "若佛子以惡等者。言初發心菩薩于心念觀照。未",
    "X39n0699_002:0060a24": "得純熟。恐逐境生情。而起惡心故也。以此之故。放",
    "X39n0699_002:0060b01": "意觀一切男女戲舞等鬬。觀一切兩軍相戰兵丁",
    "X39n0699_002:0060b02": "將帥抄劫竊盜等鬬。以上乃佛子者之所不應觀",
    "X39n0699_002:0060b03": "者。更不得放意聽吹螺貝杖鼓觱角君臣民庶物",
    "X39n0699_002:0060b04": "之五絃琴。帝舜所作二十五絃之瑟。蒙恬所作十",
    "X39n0699_002:0060b05": "三絃之箏。七孔之竹笛。并師延所作二十四絃之",
    "X39n0699_002:0060b06": "箜篌。如是樂器歌唱呌喊一切妓樂音聲。以上乃",
    "X39n0699_002:0060b07": "佛子之所不應聞者。更不得樗蒲賭博。圍棋共奕。",
    "X39n0699_002:0060b08": "波羅塞戲而下象棋。彈棊而作粧奩戲。六博而打",
    "X39n0699_002:0060b09": "雙陸。拍毱而蹴圓毬。擲石入窩。投壺拋箭。牽道走",
    "X39n0699_002:0060b10": "馬。八道賣械。行城乃西域劇戲。爪鏡藥指而光現。",
    "X39n0699_002:0060b11": "蓍草卜斷休咎。楊枝即報災祥。鉢盂照水定是非。",
    "X39n0699_002:0060b12": "髑髏呪之說禍福。以上作卜筮等。乃佛子之所不",
    "X39n0699_002:0060b13": "應為者。不得為盜賊之所差使命令。乃至畢命必",
    "X39n0699_002:0060b14": "不可為。如上一一不得作非佛子所應為者。若故",
    "X39n0699_002:0060b15": "作者。犯輕垢罪。",
    "X39n0699_002:0060b16": "○第三十四蹔念小乘戒",
    "X39n0699_002:0060b17": "若佛子。護持禁戒。行住坐臥。日夜六時。讀誦是戒。猶",
    "X39n0699_002:0060b18": "如金剛。如帶持浮囊。欲渡大海。如草繫比丘。常生大",
    "X39n0699_002:0060b19": "乘善信。自知我是未成之佛。諸佛是已成之佛。發菩",
    "X39n0699_002:0060b20": "提心。念念不去心。若起一念二乘外道心者。犯輕垢罪。",
    "X39n0699_002:0060b21": "若佛子護持等者。言大乘菩薩防護堅持。禁約五",
    "X39n0699_002:0060b22": "根。戒止意地。于行住坐臥四威儀中。白日夜晚。二",
    "X39n0699_002:0060b23": "六時內。常常熟讀味義。背諷誦持。是菩薩戒本。猶",
    "X39n0699_002:0060b24": "如金剛。能壞一切。一切不能壞伊。如此堅固念頭。",
    "X39n0699_002:0060c01": "又如昔有商人持囊渡海。羅剎從乞浮囊。其人不",
    "X39n0699_002:0060c02": "與。乞一錢乃至一絲亦不與。何以故。命在浮囊故。",
    "X39n0699_002:0060c03": "以喻持戒人欲渡生死苦海。設遇愛欲羅剎假求",
    "X39n0699_002:0060c04": "一願。終不從之。何以故。命在戒故。是故護戒若此",
    "X39n0699_002:0060c05": "也。又如昔有比丘被賊所抄。以草繫此比丘。比丘",
    "X39n0699_002:0060c06": "持戒不傷生草。忽遇王過。始得釋脫。小乘持戒尚",
    "X39n0699_002:0060c07": "且如此。況大乘菩薩乎。是故常生大乘善信之人。",
    "X39n0699_002:0060c08": "念念自信。念念自知。決定信知。我是未成佛。現前",
    "X39n0699_002:0060c09": "當來決定成佛。諸佛已得三身圓。萬德足。五住盡。",
    "X39n0699_002:0060c10": "二死亡。是已成之佛也。發菩提心者。即是此決定",
    "X39n0699_002:0060c11": "信知。而發此心也。以此菩提心堅固之故。而自念",
    "X39n0699_002:0060c12": "茲在茲。永無忘失。決無捨離去志。安有退墮二乘",
    "X39n0699_002:0060c13": "之理哉。設若有起一念小乘外道等心者。即非佛",
    "X39n0699_002:0060c14": "子。必犯輕垢罪。",
    "X39n0699_002:0060c15": "○第三十五不發願戒",
    "X39n0699_002:0060c16": "若佛子。常應發一切願。孝順父母師僧。願得好師同",
    "X39n0699_002:0060c17": "學善知識。常教我大乘經律。十發趣。十長養。十金剛。",
    "X39n0699_002:0060c18": "十地。使我開解。如法修行。堅持佛戒。寧捨身命。念念",
    "X39n0699_002:0060c19": "不去心。若一切菩薩。不發是願者。犯輕垢罪。",
    "X39n0699_002:0060c20": "若佛子常應等者。言佛子發願不難。惟恐不恒。所",
    "X39n0699_002:0060c21": "以常應發願。以是一切眾生煩惱報障無有窮盡",
    "X39n0699_002:0060c22": "故。菩薩發一切願亦無盡也。一常願孝順父母。二",
    "X39n0699_002:0060c23": "常願孝順師僧。師即三師。僧即七證。亦應如同父",
    "X39n0699_002:0060c24": "母一般孝順也。三常願得好師指點。得好同學輔",
    "X39n0699_002:0061a01": "資。四願得好善知識。常常開導我。通曉大乘經律。",
    "X39n0699_002:0061a02": "五願入十住。得修空觀。六願入十行。得修假觀。七",
    "X39n0699_002:0061a03": "願入十迴向。得圓中道觀。八願得入十聖地位。一",
    "X39n0699_002:0061a04": "切圓修。早入佛界。九願使我一一開解。如法修行。",
    "X39n0699_002:0061a05": "而速證佛果。十願堅固持守諸佛戒法。設遇惡緣。",
    "X39n0699_002:0061a06": "寧捨身命。至于死地。念念不敢去此堅持佛戒之",
    "X39n0699_002:0061a07": "心也。若菩薩不發如是等願者。犯輕垢罪。",
    "X39n0699_002:0061a08": "○第三十六不發誓戒",
    "X39n0699_002:0061a09": "若佛子。發十大願已。持佛禁戒。作是願言。寧以此身。",
    "X39n0699_002:0061a10": "投熾然猛火大坑刀山。終不毀犯三世諸佛經律。與",
    "X39n0699_002:0061a11": "一切女人作不淨行。復作是願。寧以熱鐵羅網千重",
    "X39n0699_002:0061a12": "周帀纏身。終不以此破戒之身。受於信心檀越一切",
    "X39n0699_002:0061a13": "衣服。復作是願。寧以此口吞熱鐵丸。及大流猛火。經",
    "X39n0699_002:0061a14": "百千劫。終不以此破戒之口。食於信心檀越百味飲",
    "X39n0699_002:0061a15": "食。復作是願。寧以此身臥大猛火羅網熱鐵地上。終",
    "X39n0699_002:0061a16": "不以此破戒之身。受於信心檀越百種牀座。復作是",
    "X39n0699_002:0061a17": "願。寧以此身受三百鉾刺身。經一劫二劫。終不以此",
    "X39n0699_002:0061a18": "破戒之身。受於信心檀越百味醫藥。復作是願。寧以",
    "X39n0699_002:0061a19": "此身投熱鐵鑊。經百千劫。終不以此破戒之身。受於",
    "X39n0699_002:0061a20": "信心檀越千種房舍屋宅園林田地。復作是願。寧以",
    "X39n0699_002:0061a21": "鐵鎚打碎此身。從頭至足令如微塵。終不以此破戒",
    "X39n0699_002:0061a22": "之身。受於信心檀越恭敬禮拜。復作是願。寧以百千",
    "X39n0699_002:0061a23": "熱鐵刀鉾挑其兩目。終不以此破戒之心。視他好色。",
    "X39n0699_002:0061a24": "復作是願。寧以百千鐵錐。劖刺耳根。經一劫二劫。終",
    "X39n0699_002:0061b01": "不以此破戒之心。聽好音聲。復作是願。寧以百千刃",
    "X39n0699_002:0061b02": "刀割去其鼻。終不以此破戒之心。貪齅諸香。復作是",
    "X39n0699_002:0061b03": "願。寧以百千刃刀割斷其舌。終不以此破戒之心。食",
    "X39n0699_002:0061b04": "人百味淨食。復作是願。寧以利斧斬斫其身。終不以",
    "X39n0699_002:0061b05": "此破戒之心。貪著好觸。復作是願。願一切眾生成佛。",
    "X39n0699_002:0061b06": "菩薩若不發是願者。犯輕垢罪。",
    "X39n0699_002:0061b07": "若佛子不發等者。此承上言既發是十種大願已。",
    "X39n0699_002:0061b08": "復能堅守持佛禁戒。念念不捨。更當作後如是等",
    "X39n0699_002:0061b09": "十三種願言也。云何作願耶。一作是誓願言以堅",
    "X39n0699_002:0061b10": "之曰。寧以此身投熾然猛火。至不淨行。此一種堅",
    "X39n0699_002:0061b11": "誓。不作非梵行也。二復作是誓願以堅之曰。寧以",
    "X39n0699_002:0061b12": "熱鐵至恭敬禮拜。其中一衣服。二飲。食三床座。四",
    "X39n0699_002:0061b13": "醫藥。五房屋田園。六恭敬禮拜。此六種堅誓不虗",
    "X39n0699_002:0061b14": "受供養也。八復作是誓願以堅之曰。寧以百千至",
    "X39n0699_002:0061b15": "貪著好觸。一目。二耳。三鼻。四舌。五身。此五種堅誓",
    "X39n0699_002:0061b16": "不染污六根也。以上十二種自利。下一種利他。十",
    "X39n0699_002:0061b17": "三復作是誓願以堅之曰。願一切眾生成佛者。言",
    "X39n0699_002:0061b18": "非獨自為一己清淨解脫而已。本為普度有情。咸",
    "X39n0699_002:0061b19": "得清淨解脫。悉皆成佛故也。如是立誓發願。是名",
    "X39n0699_002:0061b20": "菩薩。若不發此四科十三種誓願者。犯輕垢罪。",
    "X39n0699_002:0061b21": "○第三十七冐難遊行戒",
    "X39n0699_002:0061b22": "若佛子。常應二時頭陀。冬夏坐禪。結夏安居。常用楊",
    "X39n0699_002:0061b23": "枝。澡豆。三衣。缾。鉢。坐具。鍚杖。香爐。漉水囊。手巾。刀子。",
    "X39n0699_002:0061b24": "火燧。鑷子。繩牀。經。律。佛像。菩薩形像。而菩薩行頭陀",
    "X39n0699_002:0061c01": "時。及遊方時。行來百里千里。此十八種物。常隨其身。",
    "X39n0699_002:0061c02": "頭陀者。從正月十五日。至三月十五日。八月十五日。",
    "X39n0699_002:0061c03": "至十月十五日。是二時中。十八種物。常隨其身。如鳥",
    "X39n0699_002:0061c04": "二翼。若布薩日。新學菩薩半月半月布薩。誦十重四",
    "X39n0699_002:0061c05": "十八輕若誦戒時。於諸佛菩薩形像前誦。一人布薩",
    "X39n0699_002:0061c06": "即一人誦。若二及三人至百千人。亦一人誦。誦者高",
    "X39n0699_002:0061c07": "座。聽者下座。各各披九條七條五條袈裟。結夏安居。",
    "X39n0699_002:0061c08": "一一如法。若頭陀時。莫入難處。若國難惡王。土地高",
    "X39n0699_002:0061c09": "下。草木深邃。獅子虎狼。水火風劫賊道路毒蛇。一切",
    "X39n0699_002:0061c10": "難處。悉不得入。若頭陀行道。乃至夏坐安居。是諸難",
    "X39n0699_002:0061c11": "處。亦不得入。若故入者。犯輕垢罪。",
    "X39n0699_002:0061c12": "若佛子常應等者。言常當如是也。二時即春秋二",
    "X39n0699_002:0061c13": "時。頭陀此云抖擻。言抖擻客塵煩惱。求無上道也。",
    "X39n0699_002:0061c14": "冬夏等者。言冬時隆寒。夏時酷暑。正宜習定坐禪。",
    "X39n0699_002:0061c15": "結冬休夏。安養居處。以精勤佛道也。常用等者。言",
    "X39n0699_002:0061c16": "楊枝至菩薩形像。此十八物是佛子之所常用者。",
    "X39n0699_002:0061c17": "不特冬夏安居常用。即春秋二時而菩薩行頭陀。",
    "X39n0699_002:0061c18": "遠遊他方時。往來百里千里之遙。此等物亦常隨",
    "X39n0699_002:0061c19": "其身。以備用也。頭陀者至二翼一段。正明二時頭",
    "X39n0699_002:0061c20": "陀常用之事。從正二句是明春時。八月二句是明",
    "X39n0699_002:0061c21": "秋時。是春秋二時中。此十八種物。常備用隨身。就",
    "X39n0699_002:0061c22": "如鳥之二翼一般。一任高飛遠舉。自無防礙也。若",
    "X39n0699_002:0061c23": "布薩等者。布薩此云作法辦事。亦云相向說罪。對",
    "X39n0699_002:0061c24": "佛像前。悔其過故。言新學菩薩智劣識強。應當黑",
    "X39n0699_002:0062a01": "白半月半月布薩。常誦十重四十八輕戒。倘誦時",
    "X39n0699_002:0062a02": "必定要恭潔己身心。于諸佛菩薩形容像貌前誦",
    "X39n0699_002:0062a03": "戒也。一人至袈裟等者。此明誦戒之儀。必要依此",
    "X39n0699_002:0062a04": "法也。結夏二句乃珍重之意。言二時頭陀尚乃如",
    "X39n0699_002:0062a05": "此。至于結冬休夏安居之事。一一更是要如法也。",
    "X39n0699_002:0062a06": "若頭陀等者。重明二時頭陀。不得冐難遊行之意。",
    "X39n0699_002:0062a07": "言何等為難而莫入耶。若國難至毒蛇等諸難。一",
    "X39n0699_002:0062a08": "切難處。咸不得入也。不特無事遊行不得入。若頭",
    "X39n0699_002:0062a09": "陀行持佛法仗道而往。乃至結冬休夏亦不宜近。",
    "X39n0699_002:0062a10": "是諸難處更是不得入也。若佛子不聽佛戒。而故",
    "X39n0699_002:0062a11": "入者。犯輕垢罪。一切。一是普及之言。切是盡際之",
    "X39n0699_002:0062a12": "語。以國難至毒蛇等難。分為八難。恐不足以盡之",
    "X39n0699_002:0062a13": "也。",
    "X39n0699_002:0062a14": "○第三十八乖尊卑次序戒",
    "X39n0699_002:0062a15": "若佛子。應如法次第坐。先受戒者在前坐。後受戒者",
    "X39n0699_002:0062a16": "在後坐。不問老少。比丘比丘尼。貴人國王王子。乃至",
    "X39n0699_002:0062a17": "黃門奴婢。皆應先受戒者在前坐。後受戒者次第而",
    "X39n0699_002:0062a18": "坐。莫如外道癡人。若老若少。無前無後。坐無次第。如",
    "X39n0699_002:0062a19": "兵奴之法。我佛法中。先者先坐。後者後坐。而菩薩一",
    "X39n0699_002:0062a20": "一不如法次第坐者。犯輕垢罪。",
    "X39n0699_002:0062a21": "若佛子應如等者。言如法者謂依佛訓而坐也。謂",
    "X39n0699_002:0062a22": "先戒應當坐前。後戒理宜坐後。不同在俗老少生",
    "X39n0699_002:0062a23": "年。但依先後受戒次第而坐也。比丘至奴婢。敘明",
    "X39n0699_002:0062a24": "受戒各有類萃羣分。皆字即各各義。言比丘類有",
    "X39n0699_002:0062b01": "次第。比丘尼類亦有次第。貴人國王王子乃至黃",
    "X39n0699_002:0062b02": "門奴婢類。亦各各咸皆當有先後受戒次第而坐",
    "X39n0699_002:0062b03": "也。莫如至之法等者。明乖尊卑次序之義。正所當",
    "X39n0699_002:0062b04": "戒者。言莫如此等。外道無智癡人無老少。無前後。",
    "X39n0699_002:0062b05": "坐無次第。就如兵奴法一般也。我佛法等者。言我",
    "X39n0699_002:0062b06": "佛正法中。必定是先戒臘老者先坐。後戒臘少者",
    "X39n0699_002:0062b07": "後坐。有老少。有前後。坐有次第。一一如法也。而菩",
    "X39n0699_002:0062b08": "薩若不一一次第如法坐者。犯輕垢罪。",
    "X39n0699_002:0062b09": "○第三十九不修福慧戒",
    "X39n0699_002:0062b10": "若佛子。常應教化一切眾生。建立僧房山林園田。立",
    "X39n0699_002:0062b11": "作佛塔。冬夏安居坐禪處所。一切行道處。皆應立之。",
    "X39n0699_002:0062b12": "而菩薩應為一切眾生講說大乘經律。若疾病。國難。",
    "X39n0699_002:0062b13": "賊難。父母。兄弟。和尚。阿闍黎亡滅之日。及三七日。四",
    "X39n0699_002:0062b14": "五七日。乃至七七日。亦應講大乘經律。一切齋會求",
    "X39n0699_002:0062b15": "福。行來治生。大火大水焚漂。黑風所吹船舫。江河大",
    "X39n0699_002:0062b16": "海羅剎之難。亦讀誦講說此經律。乃至一切罪報。三",
    "X39n0699_002:0062b17": "惡八難七逆。杻械枷鎻繫縛其身。多婬多瞋多愚癡",
    "X39n0699_002:0062b18": "多疾病。皆應講此經律。而新學菩薩若不爾者。犯輕",
    "X39n0699_002:0062b19": "垢罪。",
    "X39n0699_002:0062b20": "若佛子常應教化一切。至皆應立之。此勸修福也。",
    "X39n0699_002:0062b21": "言常當教導開化一切。有靈眾生。使其建樹起院。",
    "X39n0699_002:0062b22": "廣治山林園圃田地。造立佛塔。聚十方僧。結制參",
    "X39n0699_002:0062b23": "禪。設戒定處。施智慧所。一切廣行智道之處。咸當",
    "X39n0699_002:0062b24": "立之。如是真實修福。不昧因果。以滿自他檀波羅",
    "X39n0699_002:0062c01": "蜜故。而菩薩應為至多疾病。皆應講此經律。此修",
    "X39n0699_002:0062c02": "慧也。言菩薩當為一切眾生講演宣說大乘經律。",
    "X39n0699_002:0062c03": "不特此也。若人疾病時。或國家大難。賊盜之難。父",
    "X39n0699_002:0062c04": "母兄弟和尚阿闍黎死亡之日。及一七二七。乃至",
    "X39n0699_002:0062c05": "七七之日。亦當講演敷宣此大乘經律。或一切修",
    "X39n0699_002:0062c06": "齋設會求福利者。遊行來往。治生產業。大火所焚。",
    "X39n0699_002:0062c07": "大水所漂。黑風吹起船舫。江河大海羅剎之難。亦",
    "X39n0699_002:0062c08": "應看讀背誦講解敷說此大乘經律。乃至一切惡",
    "X39n0699_002:0062c09": "業因果報應。三惡八難七遮。手杻足械。項戴枷鎻。",
    "X39n0699_002:0062c10": "五處繫縛。多婬恚癡。多疾病。一一難皆當講演此",
    "X39n0699_002:0062c11": "大乘經律。如是真實修慧。利益無邊。以滿自他般",
    "X39n0699_002:0062c12": "若波羅蜜故。而新學菩薩若不如是修福修慧二",
    "X39n0699_002:0062c13": "種莊嚴者。犯輕垢罪。此八難與頂位八難。即淨名",
    "X39n0699_002:0062c14": "疏言。界內八難也。三惡道。北洲。根不具。佛前。佛後。",
    "X39n0699_002:0062c15": "世智辯聰。無想天是。",
    "X39n0699_002:0062c16": "如是九戒。應當學。敬心奉持。梵壇品當說。",
    "X39n0699_002:0062c17": "如是九戒結前。應當學勸修敬心奉持。珍重謹守",
    "X39n0699_002:0062c18": "而勿失也。末句言大部內有梵壇品。後當詳說也。",
    "X39n0699_002:0062c19": "○第四十揀擇授戒戒",
    "X39n0699_002:0062c20": "佛言。佛子與人授戒時。不得揀擇。一切國王。王子。大",
    "X39n0699_002:0062c21": "臣。百官。比丘。比丘尼。信男。信女。婬男。婬女。十八梵天。",
    "X39n0699_002:0062c22": "六欲天子。無根。二根。黃門。奴婢。一切鬼神。盡得受戒。",
    "X39n0699_002:0062c23": "應教身所著袈裟。皆使壞色。與道相應。皆染使青黃",
    "X39n0699_002:0062c24": "赤黑紫色。一切染衣。乃至臥具。盡以壞色。身所著衣。",
    "X39n0699_002:0063a01": "一切染色。若一切國土中。國人所著衣服。比丘皆應",
    "X39n0699_002:0063a02": "與其俗服有異。若欲受戒時。應問言。現身不作七逆",
    "X39n0699_002:0063a03": "罪耶。菩薩法師。不得與七逆人現身受戒。七逆者。出",
    "X39n0699_002:0063a04": "佛身血。殺父。殺母。殺和尚。殺阿闍黎。破羯磨轉法輪",
    "X39n0699_002:0063a05": "僧。殺聖人。若具七逆。即現身不得戒。餘一切人盡得",
    "X39n0699_002:0063a06": "受戒。出家人法。不向國王禮拜。不向父母禮拜。六親",
    "X39n0699_002:0063a07": "不敬。鬼神不禮。但解法師語。有百里千里來求法者。",
    "X39n0699_002:0063a08": "而菩薩法師。以惡心嗔心。而不即與授一切眾生戒",
    "X39n0699_002:0063a09": "者。犯輕垢罪。",
    "X39n0699_002:0063a10": "佛言佛子等者。言與一切人授戒之時。不得生揀",
    "X39n0699_002:0063a11": "擇人之心。但一切國王王子至一切鬼神。無有受",
    "X39n0699_002:0063a12": "不得戒者。不可揀擇。咸當與授戒也。應教身所至",
    "X39n0699_002:0063a13": "俗服有異者。言既與戒當作何形儀。當教身著壞",
    "X39n0699_002:0063a14": "色袈裟像。個道人與道相應故。皆使染五色相襍",
    "X39n0699_002:0063a15": "之色。不特袈裟使染壞色。即一切禪衣禪裙臥具。",
    "X39n0699_002:0063a16": "凡身所衣。皆可壞色。若一切國土中人所著衣服。",
    "X39n0699_002:0063a17": "自是用俗五色。各染一色者多。我比丘佛子等。皆",
    "X39n0699_002:0063a18": "當與他不同。俗有俗服。僧有僧衣。咸應與其有異",
    "X39n0699_002:0063a19": "也。若欲至不得戒。言上雖不揀。而不揀中亦有所",
    "X39n0699_002:0063a20": "當揀者。云何當揀耶。受戒時應問言。汝等現世今",
    "X39n0699_002:0063a21": "生不曾作七逆等罪耶。若答云無。則不揀也。若答",
    "X39n0699_002:0063a22": "云有。法師不得與七逆人授戒。七逆者。一出佛身",
    "X39n0699_002:0063a23": "血。二殺父。三殺母。四殺和尚。五殺阿闍黎。六破羯",
    "X39n0699_002:0063a24": "磨轉法輪僧。七殺聖人。若具此七逆。即不得戒。是",
    "X39n0699_002:0063b01": "所當揀。除此之外。餘一切人。盡得受戒。故不得揀",
    "X39n0699_002:0063b02": "也。出家人等者。言既為佛子。逈出世法之外。不宜",
    "X39n0699_002:0063b03": "向國王向父母行世間禮拜之事也。非見國王父",
    "X39n0699_002:0063b04": "母而生憍也。不敬六親。不相頻頻往來也。不敬鬼",
    "X39n0699_002:0063b05": "神。不行謟瀆之事也。非向六親鬼神而生慢也。言",
    "X39n0699_002:0063b06": "為佛子當超然物表。不為世俗之禮所拘忌也。但",
    "X39n0699_002:0063b07": "解法師語者。但解廣該一切。但能通曉法師語言。",
    "X39n0699_002:0063b08": "憑他百里之近千里之遙。來茲乞求戒法者。而菩",
    "X39n0699_002:0063b09": "薩法師應當與授。若以惡心嫉妬瞋心恨悔。而不",
    "X39n0699_002:0063b10": "即與一切眾生戒者。犯輕垢罪。",
    "X39n0699_002:0063b11": "○第四十一為利作師戒",
    "X39n0699_002:0063b12": "若佛子。教化人起信心時。菩薩與他人作教誡法師",
    "X39n0699_002:0063b13": "者。見欲受戒人。應教請二師和尚阿闍黎。二師應問",
    "X39n0699_002:0063b14": "言。汝有七遮罪否。若現身有七遮罪者。師不應與授",
    "X39n0699_002:0063b15": "戒。若無七遮者。得與授戒。若有犯十重戒者。教懺悔。",
    "X39n0699_002:0063b16": "在佛菩薩形像前。日夜六時。誦十重四十八輕戒。苦",
    "X39n0699_002:0063b17": "到禮三世千佛。得見好相。若一七日。二三七日。乃至",
    "X39n0699_002:0063b18": "一年。要見好相。好相者。佛來摩頂。見光華種種異相。",
    "X39n0699_002:0063b19": "便得滅罪。若無好相。雖懺無益。是人現身亦不得戒。",
    "X39n0699_002:0063b20": "而得增長受戒益。若犯四十八輕戒者。對首懺悔。罪",
    "X39n0699_002:0063b21": "便得滅。不同七遮。而教誡師。於是法中。一一好解。若",
    "X39n0699_002:0063b22": "不解大乘經律。若輕若重。是非之相。不解第一義諦。",
    "X39n0699_002:0063b23": "習種性。長養性。性種性。不可壞性。道種性。正覺性。其",
    "X39n0699_002:0063b24": "中多少觀行出入。十禪支一切行法。一一不得此法",
    "X39n0699_002:0063c01": "中意。而菩薩為利養。為名聞故。惡求多求。貪利弟子。",
    "X39n0699_002:0063c02": "而詐現解一切經律。為供養故。是自欺詐。亦欺詐他",
    "X39n0699_002:0063c03": "人。故與人授戒者。犯輕垢罪。",
    "X39n0699_002:0063c04": "若佛子教化人等者。言菩薩欲教導開化一切人。",
    "X39n0699_002:0063c05": "起信心之時。菩薩與他人。作如是教誡。與人為開",
    "X39n0699_002:0063c06": "導法師者。見欲要受戒人。法師應教受戒人。先請",
    "X39n0699_002:0063c07": "和尚阿闍黎二師。二師應問受戒者言。汝有七遮",
    "X39n0699_002:0063c08": "罪否。若受戒人現身有七遮罪者。師不應與授戒。",
    "X39n0699_002:0063c09": "若無七遮者。得與授戒。此以上明與人授戒。不得",
    "X39n0699_002:0063c10": "自專。必同二師授也。若有犯等者。言既受戒已。設",
    "X39n0699_002:0063c11": "有犯戒。又當云何。不可為利作師。不明輕重懺悔",
    "X39n0699_002:0063c12": "之儀。或濫同七遮。捨棄而不教。皆不可也。設若有",
    "X39n0699_002:0063c13": "犯十重。教懺悔時。對佛菩薩形像前。日六時夜六",
    "X39n0699_002:0063c14": "時。常誦十重四十八輕戒。發至誠心。苦苦懇禱。禮",
    "X39n0699_002:0063c15": "拜三世千佛。求得好相。若一七日見。或二三乃至",
    "X39n0699_002:0063c16": "七七日一年。畢竟要見好相。好相者。或行懺處。或",
    "X39n0699_002:0063c17": "坐禪處。或睡夢中。即或感動佛親摩頂。或見光華",
    "X39n0699_002:0063c18": "種種奇相。以此證知。便得知自己罪花凋卸。業障",
    "X39n0699_002:0063c19": "消除。還復戒體。若無如是好相之時。徒勤懇禱。心",
    "X39n0699_002:0063c20": "不專一。無所感動。懺亦無益也。是人現身亦不得",
    "X39n0699_002:0063c21": "復戒。而僅能得增長將來受戒利益耳。此明犯十",
    "X39n0699_002:0063c22": "重懺法也。若犯四十八等者。言四十八輕設或有",
    "X39n0699_002:0063c23": "犯。只對十師頭首人前。懇禱求哀。懺悔其罪過。即",
    "X39n0699_002:0063c24": "便滅除。此明犯四十八輕懺悔法也。不同七遮者。",
    "X39n0699_002:0064a01": "言此犯重犯輕俱可懺悔。不同七遮之不通懺悔",
    "X39n0699_002:0064a02": "也。而教誡師于是一一懺悔法中。應當一一好好",
    "X39n0699_002:0064a03": "思惟解了。明白諦當。方可與人作師也。若不解等",
    "X39n0699_002:0064a04": "者。言若或與人為師。只圖利養故。而不解了大乘",
    "X39n0699_002:0064a05": "經律。以輕作重。以重作輕。以是為非。以非為是等",
    "X39n0699_002:0064a06": "相。亦復不解中道第一義諦實相之理。不解初賢",
    "X39n0699_002:0064a07": "十住中習種性。中賢十行中長養性。上賢十迴向",
    "X39n0699_002:0064a08": "中性種性。聖位十地中不可壞性。等覺中道種性。",
    "X39n0699_002:0064a09": "妙覺中正覺性。不解如是六性。于其三賢十聖二",
    "X39n0699_002:0064a10": "覺中間多少觀行。如十住中。空觀多假觀少。十行",
    "X39n0699_002:0064a11": "中假觀多空觀少。十迴向中中道觀多空假觀少。",
    "X39n0699_002:0064a12": "十地位中自初地至六地前。無相觀少有相觀多。",
    "X39n0699_002:0064a13": "五地已後七地已前。有相觀少無相觀多。自八地",
    "X39n0699_002:0064a14": "後并等覺純無相觀。妙覺則一切智觀。故云多少",
    "X39n0699_002:0064a15": "觀行也。出入即出定入定。十禪支解見前。即四禪",
    "X39n0699_002:0064a16": "中所修觀法。言出入此十種觀法十禪定支之中。",
    "X39n0699_002:0064a17": "如是一切觀行法門。一一不通不曉不得此等法",
    "X39n0699_002:0064a18": "中意味。詎可為人師法哉。而菩薩等者。言不解如",
    "X39n0699_002:0064a19": "是等法之菩薩。苟且與人為師者何。為利養故。名",
    "X39n0699_002:0064a20": "聞故。而生惡求多求之心。師既唱之。徒乃和之。師",
    "X39n0699_002:0064a21": "及弟子俱以貪利之故。而俱詐現。不解言解。不通",
    "X39n0699_002:0064a22": "曉經律言通曉經律。為衣食供養故。自瞞瞞人。故",
    "X39n0699_002:0064a23": "與人授戒者。犯輕垢罪。",
    "X39n0699_002:0064a24": "○第四十二為惡人說戒戒",
    "X39n0699_002:0064b01": "若佛子。不得為供養故。於未受菩薩戒者前。若外道",
    "X39n0699_002:0064b02": "惡人前。說此千佛大戒。邪見人前。亦不得說。除國王。",
    "X39n0699_002:0064b03": "餘一切不得說。是惡人輩。不受佛戒。名為畜生。生生",
    "X39n0699_002:0064b04": "不見三寶。如木石無心。名為外道。邪見人輩。木頭無",
    "X39n0699_002:0064b05": "異。而菩薩於是惡人前。說七佛教誡者。犯輕垢罪。",
    "X39n0699_002:0064b06": "若佛子不得等者。言能解法者。不得以貪利而濫",
    "X39n0699_002:0064b07": "說也。渴而與飲。則水之味甘。暗而思明。則燈之用",
    "X39n0699_002:0064b08": "大。是以未受大戒人及外道惡人前。皆不得說此",
    "X39n0699_002:0064b09": "千佛大戒。不特于此。即邪見人更是不得為說也。",
    "X39n0699_002:0064b10": "除國王者。謂如來曾以佛法僧付囑國王宰臣掌",
    "X39n0699_002:0064b11": "護。俾令久住世間。滅惡生善。使王道佛道竝隆。凡",
    "X39n0699_002:0064b12": "所行佛事。不宜隱諱。故除國王也。餘一切外道邪",
    "X39n0699_002:0064b13": "見人前不得為說者何。謂是一切人乃惡人之輩",
    "X39n0699_002:0064b14": "不受諸佛大乘戒法。有眼如盲。有耳如聾。就如畜",
    "X39n0699_002:0064b15": "生一般。無有智慧。不通人理。應墮三塗。生生世世",
    "X39n0699_002:0064b16": "不聞三寶名字。又如木石一般。不識不生不滅之",
    "X39n0699_002:0064b17": "心金剛不壞之體故。所以名為外道。邪見人輩與",
    "X39n0699_002:0064b18": "木頭石塊。無以異也。如龍聽法而悟道。蟒聞懺以",
    "X39n0699_002:0064b19": "生天。生公說法。頑石為之點頭。可以人而不如畜",
    "X39n0699_002:0064b20": "與石乎。而菩薩若于是諸惡人前說此七佛千佛",
    "X39n0699_002:0064b21": "大戒者。犯輕垢罪。",
    "X39n0699_002:0064b22": "○第四十三無慚受施戒",
    "X39n0699_002:0064b23": "若佛子。信心出家。受佛正戒。故起心毀犯聖戒者。不",
    "X39n0699_002:0064b24": "得受一切檀越供養。亦不得國王地上行。不得飲國",
    "X39n0699_002:0064c01": "王水。五千大鬼常遮其前。鬼言大賊。入房舍城邑宅",
    "X39n0699_002:0064c02": "中。鬼復常掃其脚跡。一切世人皆罵言。佛法中賊。一",
    "X39n0699_002:0064c03": "切眾生。眼不欲見。犯戒之人。畜生無異。木頭無異。若",
    "X39n0699_002:0064c04": "故毀正戒者。犯輕垢罪。",
    "X39n0699_002:0064c05": "若佛子信心等者。言佛子最初發心出家。能捨偏",
    "X39n0699_002:0064c06": "邪諸見。來受諸佛正大光明寶戒之時。其心本正。",
    "X39n0699_002:0064c07": "理合受人天供養。及其日久歲深。懈于持守。便生",
    "X39n0699_002:0064c08": "慢心。故起不信之心偏邪之念。而毀犯諸佛大戒",
    "X39n0699_002:0064c09": "者。豈可仍前得受一切國王王子大臣居士長者",
    "X39n0699_002:0064c10": "檀越飲食衣服臥具醫藥種種供養耶。亦不得等",
    "X39n0699_002:0064c11": "者。言不特不宜受供養已也。而亦不得踐國王土。",
    "X39n0699_002:0064c12": "在此地上行。無他著足處。不得飲國王水一滴也",
    "X39n0699_002:0064c13": "難消也。五千等者。言五根本戒若精而不犯。則五",
    "X39n0699_002:0064c14": "千善神為之護祐。若懈而有毀。則五千惡鬼為之",
    "X39n0699_002:0064c15": "降祅。故常遮其前。轉福成禍也。鬼言大賊至脚跡",
    "X39n0699_002:0064c16": "等者。言神惡之之極。即蹤跡亦有所不容。況其形",
    "X39n0699_002:0064c17": "耶。一切世人至不欲見等者。言人惡之之極。即其",
    "X39n0699_002:0064c18": "形相且不欲眼見。況與共行止耶。故所以犯戒之",
    "X39n0699_002:0064c19": "人神人咸惡。惡其非人。人道難容。應墮三塗。與畜",
    "X39n0699_002:0064c20": "生一般。木頭一般。無以別也。若故捨正信。而毀破",
    "X39n0699_002:0064c21": "正戒。無慚愧心。受人供養者。犯輕垢罪。",
    "X39n0699_002:0064c22": "○第四十四不供養經典戒",
    "X39n0699_002:0064c23": "若佛子。常應一心受持讀誦大乘經律。剝皮為紙。刺",
    "X39n0699_002:0064c24": "血為墨。以髓為水。析骨為筆。書寫佛戒。木皮穀紙。絹",
    "X39n0699_002:0065a01": "素竹帛。亦應悉書持。常以七寶無價香華。一切襍寶",
    "X39n0699_002:0065a02": "為箱囊。盛經律卷。若不如法供養者。犯輕垢罪。",
    "X39n0699_002:0065a03": "若佛子常應等者。言佛子恒當專一其心。將此大",
    "X39n0699_002:0065a04": "乘經律。受而持。持而讀。讀而誦。如法流通此甚深",
    "X39n0699_002:0065a05": "妙法也。云何流通耶。流通有二。一應捨身命。剝皮",
    "X39n0699_002:0065a06": "為紙。刺血為墨。以髓為水。折骨為筆。一一書寫此",
    "X39n0699_002:0065a07": "大乘經律。以流通之也。二應捨財寶。變易木皮穀",
    "X39n0699_002:0065a08": "紙絹素竹帛。亦當書寫受持。以流通之也。云何供",
    "X39n0699_002:0065a09": "養耶。當恒以金銀珊瑚硨磲琥珀玫瑰瑠璃七寶。",
    "X39n0699_002:0065a10": "無價最貴香華一切襍寶。問錯莊嚴。為箱為囊。盛",
    "X39n0699_002:0065a11": "貯經律卷本。以供養之也。如是流通供養。是真佛",
    "X39n0699_002:0065a12": "子。若不如法流通供養者。犯輕垢罪。",
    "X39n0699_002:0065a13": "○第四十五不化眾生戒",
    "X39n0699_002:0065a14": "若佛子。常起大悲心。若入一切城邑舍宅。見一切眾",
    "X39n0699_002:0065a15": "生。應唱言。汝等眾生。盡應受三皈十戒。若見牛馬猪",
    "X39n0699_002:0065a16": "羊一切畜生。應心念口言。汝是畜生。發菩提心。而菩",
    "X39n0699_002:0065a17": "薩入一切處。山林川野。皆使一切眾生發菩提心。是",
    "X39n0699_002:0065a18": "菩薩若不教化眾生者。犯輕垢罪。",
    "X39n0699_002:0065a19": "若佛子常起等者。言佛子常起大悲拔苦心時。倘",
    "X39n0699_002:0065a20": "入一切城邑宅舍之處。見諸眾生。應當唱言。汝等",
    "X39n0699_002:0065a21": "眾生。各各具有佛性戒體。由汝無始至于今生。以",
    "X39n0699_002:0065a22": "不持戒故。而輪迴諸趣。今既覺知前非。捨惡從善。",
    "X39n0699_002:0065a23": "盡應受持三皈五戒十戒。禁止將來。永不再起如",
    "X39n0699_002:0065a24": "是惡業也。若見牛等者。言不但人所當教。即牛馬",
    "X39n0699_002:0065b01": "猪羊等之畜生。亦當心中作念。口中發言。汝雖是",
    "X39n0699_002:0065b02": "畜生。咸具佛性戒體。當發無上菩提覺心。毋使再",
    "X39n0699_002:0065b03": "迷故也。而菩薩等者。言不止近人六畜如此教化。",
    "X39n0699_002:0065b04": "即遠而山林川野一切之處。凡見一切眾生。咸使",
    "X39n0699_002:0065b05": "發無上菩提覺心。毋使再迷故也。是菩薩見一切",
    "X39n0699_002:0065b06": "眾生。若不教化使發心者。犯輕垢罪。",
    "X39n0699_002:0065b07": "○第四十六說法不如法戒",
    "X39n0699_002:0065b08": "若佛子。常行教化。起大悲心。入檀越貴人家一切眾",
    "X39n0699_002:0065b09": "中。不得立為白衣說法。應在白衣眾前。高座上坐。法",
    "X39n0699_002:0065b10": "師比丘。不得地立為四眾白衣說法。若說法時。法師",
    "X39n0699_002:0065b11": "高座。香華供養。四眾聽者下坐。如孝順父母。敬順師",
    "X39n0699_002:0065b12": "教。如事火婆羅門。其說法者。若不如法說。犯輕垢罪。",
    "X39n0699_002:0065b13": "若佛子常行等者。言佛子恒行菩薩行。教化一切",
    "X39n0699_002:0065b14": "眾生。起此大悲拔苦心時。或入一切好施檀越行",
    "X39n0699_002:0065b15": "捨貴人之家。于一切廣眾四眾人中。不得立地自",
    "X39n0699_002:0065b16": "輕為白衣人說法。當云何說。當在白衣眾前。高設",
    "X39n0699_002:0065b17": "法座。尊重法師。法師理宜陞座如法而說。法師比",
    "X39n0699_002:0065b18": "丘切不得立地自卑為四眾白衣等說法。使彼生",
    "X39n0699_002:0065b19": "慢也。若果欲為眾說法之時。為法師者理宜高座",
    "X39n0699_002:0065b20": "上坐。聽法者當陳設香華如法供養。三業虔誠。法",
    "X39n0699_002:0065b21": "師乃可應機而說也。四眾聽者。各分其類。次第下",
    "X39n0699_002:0065b22": "坐。如孝順父母一樣。敬師而不慢。順師而不違也。",
    "X39n0699_002:0065b23": "又如事火婆羅門一般。精勤而不怠。恭謹而不忽",
    "X39n0699_002:0065b24": "也。如是說者聽者。人己兩利。功不唐捐。若其說人",
    "X39n0699_002:0065c01": "不如法為說者。犯輕垢罪。",
    "X39n0699_002:0065c02": "○第四十七非法制限戒",
    "X39n0699_002:0065c03": "若佛子。皆以信心受戒者。若國王太子百官四部弟",
    "X39n0699_002:0065c04": "子。自恃高貴。破滅佛法戒律。明作制法。制我四部弟",
    "X39n0699_002:0065c05": "子。不聽出家行道。亦復不聽造立形像。佛塔經律。立",
    "X39n0699_002:0065c06": "統制眾。安籍記僧。菩薩比丘地立。白衣高座。廣行非",
    "X39n0699_002:0065c07": "法。如兵奴事主。而菩薩應受一切人供養。而反為官",
    "X39n0699_002:0065c08": "走使。非法非律。若國王百官。好心受佛戒者。莫作是",
    "X39n0699_002:0065c09": "破三寶之罪。而故作破法者。犯輕垢罪。",
    "X39n0699_002:0065c10": "若佛子皆以等者。言僧俗佛子乍皈三寶。皆咸以",
    "X39n0699_002:0065c11": "正信實心受佛大戒者。悉佛界內之人。非局外人",
    "X39n0699_002:0065c12": "也。若國王太子百官四部弟子。理宜護助。令其入",
    "X39n0699_002:0065c13": "道修行。倘自恃位高尊貴。生我慢心。破壞斷滅佛",
    "X39n0699_002:0065c14": "法戒律。明彰作用。制限法度。制我四部弟子。使三",
    "X39n0699_002:0065c15": "寶不得興隆。不許出家行道而斷僧寶。亦復不聽",
    "X39n0699_002:0065c16": "造立佛菩薩形而斷佛寶。不聽修建佛塔印寫經",
    "X39n0699_002:0065c17": "律而斷法寶。而更立官屬統轄。裁制四眾。安排簿",
    "X39n0699_002:0065c18": "籍。記載僧名。俾一一不得自在也。菩薩比丘理應",
    "X39n0699_002:0065c19": "高座。而反立地。白衣理應立地。而反使高座。如是",
    "X39n0699_002:0065c20": "顛倒廣行非法不如意事。就如兵之事帥奴之事",
    "X39n0699_002:0065c21": "主一般。制我四部弟子有不忍見聞者。而菩薩比",
    "X39n0699_002:0065c22": "丘。理當受國王太子百官一切檀那供養。是正理",
    "X39n0699_002:0065c23": "也。而反為俗家官家走使。如是非法。如是非律。豈",
    "X39n0699_002:0065c24": "理也哉。若國王百官既好心入此法門受佛大戒",
    "X39n0699_002:0066a01": "者。切莫作如是等破滅三寶罪過。而招未來無盡",
    "X39n0699_002:0066a02": "惡果也。若違而故作破法因緣者。犯輕垢罪。",
    "X39n0699_002:0066a03": "○第四十八破法戒",
    "X39n0699_002:0066a04": "若佛子。以好心出家。而為名聞利養。於國王百官前",
    "X39n0699_002:0066a05": "說佛戒者。橫與比丘比丘尼菩薩戒弟子。作繫縛事。",
    "X39n0699_002:0066a06": "如獄囚法。兵奴之法。如獅子身中蟲。自食獅子肉。非",
    "X39n0699_002:0066a07": "餘外蟲。如是佛子。自破佛法。非外道天魔能破。若受",
    "X39n0699_002:0066a08": "佛戒者。應護佛戒。如念一子。如事父母。不可毀破。而",
    "X39n0699_002:0066a09": "菩薩聞外道惡人以惡言謗佛戒之聲。如三百鉾刺",
    "X39n0699_002:0066a10": "心。千刀萬杖打拍其身等無有異。寧自入地獄。經於",
    "X39n0699_002:0066a11": "百劫。而不聞一惡言。破佛戒之聲。況自破佛戒。教人",
    "X39n0699_002:0066a12": "破法因緣。亦無孝順之心。若故作者。犯輕垢罪。",
    "X39n0699_002:0066a13": "若佛子以好等者。言佛子最初發心出家。心未有",
    "X39n0699_002:0066a14": "不正念。未有不端。是何等好心及其法久生弊。漸",
    "X39n0699_002:0066a15": "相染習。故亦轉成為名。為利人也。既貪名利好心",
    "X39n0699_002:0066a16": "即無。乃于國王百官之前而說佛戒。仗彼威力。壓",
    "X39n0699_002:0066a17": "己同行。橫與比丘比丘尼出家二眾及菩薩戒弟",
    "X39n0699_002:0066a18": "子在家二眾。作諸繫累纏縛不解脫等事。如獄囚",
    "X39n0699_002:0066a19": "法不得離苦。如兵奴法不得自便。又如獅子身中",
    "X39n0699_002:0066a20": "之虫。自食獅子之肉。非餘外虫能食獅子肉也。獅",
    "X39n0699_002:0066a21": "子獸中王。何虫敢近以食獅子肉者。還是獅子自",
    "X39n0699_002:0066a22": "己身中虫。自食獅子身中肉。非餘外虫而食之也",
    "X39n0699_002:0066a23": "如是等者。正說破法。以明獅子喻義。言如是佛子",
    "X39n0699_002:0066a24": "自己破滅佛法。豈是三寶之外。外道天魔。能破茲",
    "X39n0699_002:0066b01": "佛法。還是佛法中人。自破佛法。如獅子身中虫自",
    "X39n0699_002:0066b02": "食獅子肉一般耳。若受佛等者。言受佛戒人。當保",
    "X39n0699_002:0066b03": "護佛戒靠之。猶如一子祖宗血脉相關。是極要緊",
    "X39n0699_002:0066b04": "事。詎可失耶。失則無靠也。護戒又如父母一樣。若",
    "X39n0699_002:0066b05": "毀若破。即是不孝。其罪可勝言也。而菩薩一聞外",
    "X39n0699_002:0066b06": "道惡人說一惡言謗佛戒之音聲。即如三百鉾刺",
    "X39n0699_002:0066b07": "心。其痛難忍一般。千刀萬杖。打拍其身。其痛難受",
    "X39n0699_002:0066b08": "一樣。無以異也。寧可承當自入地獄中受百劫千",
    "X39n0699_002:0066b09": "劫長遠極苦。不願聞謗佛音聲之苦。何況自己破",
    "X39n0699_002:0066b10": "滅佛法。及教人破滅佛法因緣也耶。此更是不孝",
    "X39n0699_002:0066b11": "順道無孝順之心者也。若故作者。犯輕垢罪。",
    "X39n0699_002:0066b12": "如是九戒。應當學。敬心奉持。",
    "X39n0699_002:0066b13": "如是九戒結前。應當學勸修。敬心奉持勸敬慎奉",
    "X39n0699_002:0066b14": "行持守而勿失也。以上釋四十八輕文竟。下總結",
    "X39n0699_002:0066b15": "戒相。",
    "X39n0699_002:0066b16": "諸佛子。是四十八輕戒。汝等受持。過去諸菩薩已誦。",
    "X39n0699_002:0066b17": "未來諸菩薩當誦。現在諸菩薩今誦。",
    "X39n0699_002:0066b18": "諸佛子結告其人。是四十八句總舉其法。以勸受",
    "X39n0699_002:0066b19": "持也。過去數句引同行以勸誦也。謂四十八輕戒。",
    "X39n0699_002:0066b20": "非我獨勸汝等新學誦持。乃是過去諸菩薩已誦。",
    "X39n0699_002:0066b21": "未來諸菩薩當誦。則汝等現在諸菩薩今誦也。以",
    "X39n0699_002:0066b22": "上正宗分文竟。即人間說戒中二。總結戒相也。下",
    "X39n0699_002:0066b23": "明流通分三。初流通本戒。二總結本品。三總讚流",
    "X39n0699_002:0066b24": "通。",
    "X39n0699_002:0066c01": "諸佛子聽。十重四十八輕戒。三世諸佛已誦。當誦。今",
    "X39n0699_002:0066c02": "誦。我今亦如是誦。汝等一切大眾。若國王王子百官",
    "X39n0699_002:0066c03": "比丘比丘尼信男信女受持菩薩戒者。應受持讀誦",
    "X39n0699_002:0066c04": "解說書寫佛性常住戒卷。流通三世。一切眾生。化化",
    "X39n0699_002:0066c05": "不絕。得見千佛。佛佛授手。世世不墮惡道八難。常生",
    "X39n0699_002:0066c06": "人道天中。我今在此樹下。略開七佛法戒。汝等大眾。",
    "X39n0699_002:0066c07": "當一心學波羅提木叉。歡喜奉行。如無相天王品勸",
    "X39n0699_002:0066c08": "學中一一廣明。三千學士。時坐聽者。聞佛自誦。心心",
    "X39n0699_002:0066c09": "頂戴。喜躍受持。",
    "X39n0699_002:0066c10": "諸佛子。聽等者。言諸佛子汝等聽我所說。十重四",
    "X39n0699_002:0066c11": "十八輕之戒法者。實乃三世諸佛相傳而誦。過去",
    "X39n0699_002:0066c12": "諸佛已誦。未來諸佛當誦。現在諸佛今誦。是故我",
    "X39n0699_002:0066c13": "今亦隨諸佛。亦如是誦也。則汝等一切大眾豈可",
    "X39n0699_002:0066c14": "不如是誦耶。若國王王子之仁君。文武百官之良",
    "X39n0699_002:0066c15": "臣。比丘比丘尼之清淨眾。信男信女之淨信人。凡",
    "X39n0699_002:0066c16": "受持此菩薩十重四十八輕戒法者。悉應受領于",
    "X39n0699_002:0066c17": "心。持守毋失。朝朝習讀。日日諷誦。解義轉說。或書",
    "X39n0699_002:0066c18": "或寫此佛性常住戒卷。俾其廣演流通。令過現未",
    "X39n0699_002:0066c19": "三世一切眾生展轉化化。不令斷絕者何。葢欲使",
    "X39n0699_002:0066c20": "一切眾生得見千佛佛佛授手。決定不墮三惡八",
    "X39n0699_002:0066c21": "難之處。決定恒于人道天道中生。滅罪獲福。得大",
    "X39n0699_002:0066c22": "饒益。自利利他也。我今等者。言我釋迦今在此菩",
    "X39n0699_002:0066c23": "提樹下。示現成道。轉大法輪。此乃聊且略為開闡",
    "X39n0699_002:0066c24": "過去七佛所傳妙善戒法。汝等大眾應當專一斯",
    "X39n0699_002:0067a01": "心習學此波羅提木叉保解脫戒。以是勸汝。歡喜",
    "X39n0699_002:0067a02": "奉行。勿自怠耳。此但略說。如大部內無相天王品",
    "X39n0699_002:0067a03": "勸學中。方乃一一廣明此義也。三千學士即在會",
    "X39n0699_002:0067a04": "諸菩薩。總該天龍八部道俗而言。時坐中聽者。聞",
    "X39n0699_002:0067a05": "佛自誦十重四十八輕戒法。悉皆心心頂戴其言。",
    "X39n0699_002:0067a06": "喜躍受持善護勿失也。此初流通本戒也。",
    "X39n0699_002:0067a07": "爾時釋迦牟尼佛。說上蓮華臺藏世界。盧舍那佛心",
    "X39n0699_002:0067a08": "地法門品中十無盡戒法品竟。千百億釋迦亦如是",
    "X39n0699_002:0067a09": "說。從摩醯首羅天王宮。至此道樹下住處說法品。為",
    "X39n0699_002:0067a10": "一切菩薩。不可說大眾。受持讀誦。解說其義。亦如是。",
    "X39n0699_002:0067a11": "千百億世界。蓮華藏世界。微塵世界。一切佛心藏。地",
    "X39n0699_002:0067a12": "藏。戒藏。無量行願藏。因果佛性常住藏。如是一切佛",
    "X39n0699_002:0067a13": "說。無量一切法藏竟。千百億世界中。一切眾生受持。",
    "X39n0699_002:0067a14": "歡喜奉行。若廣開心地相相。如佛華光王七行品中",
    "X39n0699_002:0067a15": "說。",
    "X39n0699_002:0067a16": "爾時者。即上囑付大眾聽受心地戒法之時也。言",
    "X39n0699_002:0067a17": "釋迦娑婆教主化身如來。說上蓮華臺藏世界盧",
    "X39n0699_002:0067a18": "舍那佛所傳心地法門品中十無盡藏戒法品。如",
    "X39n0699_002:0067a19": "是行布圓融一一事理已說究竟。而千百億釋迦",
    "X39n0699_002:0067a20": "化佛。亦悉如娑婆教主所說不異也。然而咸從摩",
    "X39n0699_002:0067a21": "醯首羅天王宮中。至此菩提樹下及諸住處。所說",
    "X39n0699_002:0067a22": "法品。而為一切菩薩及不可說之大眾。如是大眾",
    "X39n0699_002:0067a23": "各各受持讀誦。各各解了傳說其中義味。亦如娑",
    "X39n0699_002:0067a24": "婆大眾受持解說不異也。不特此也。即千百億世",
    "X39n0699_002:0067b01": "界中佛。乃至微塵世界中佛。此之一切諸佛所說",
    "X39n0699_002:0067b02": "三十心藏。十地藏。十重四十八輕戒藏。賢聖所行",
    "X39n0699_002:0067b03": "無量行藏。無量願藏。百劫修行因藏。成等正覺果",
    "X39n0699_002:0067b04": "藏。一切眾生本覺佛性之常住藏。如上八種俱言",
    "X39n0699_002:0067b05": "藏者。言此八藏廣博包含。圓融徧攝。如是一切諸",
    "X39n0699_002:0067b06": "佛所說。此心地等無量一切法藏究竟。而百千億",
    "X39n0699_002:0067b07": "世界之中。一切眾生受持歡喜。一一奉行。亦如此",
    "X39n0699_002:0067b08": "界眾生。等無有異也。如是本佛迹佛迹迹之佛。說",
    "X39n0699_002:0067b09": "法度生。大略如此。若廣開心地一一相相之義。則",
    "X39n0699_002:0067b10": "又在大部之中。如佛華光王七行品中詳其所說。",
    "X39n0699_002:0067b11": "一一心地相及無量行願相無不備足矣。此二總",
    "X39n0699_002:0067b12": "結本品也。",
    "X39n0699_002:0067b13": "　明人忍慧強　　能持如是法　　未成佛道間",
    "X39n0699_002:0067b14": "　安獲五種利　　一者十方佛　　愍念常守護",
    "X39n0699_002:0067b15": "　二者命終時　　正見心歡喜　　三者生生處",
    "X39n0699_002:0067b16": "　為諸菩薩友　　四者功德聚　　戒度悉成就",
    "X39n0699_002:0067b17": "　五者今後世　　性戒福慧滿　　此是諸佛子",
    "X39n0699_002:0067b18": "　智者善思量",
    "X39n0699_002:0067b19": "明人等者。此乃讚獎持戒利益之義。言明人即超",
    "X39n0699_002:0067b20": "越凡夫之類。乃有忍力慧力二種強力之德。能護",
    "X39n0699_002:0067b21": "戒體者。所以能持如是法也。此人當來決定成佛。",
    "X39n0699_002:0067b22": "且未成佛道間。先已安然自獲五種殊勝利益。何",
    "X39n0699_002:0067b23": "名五利。一者謂有忍慧持戒人。即感十方諸佛愍",
    "X39n0699_002:0067b24": "念加護。使其進道無魔。得紹佛種故。二者有忍慧",
    "X39n0699_002:0067c01": "持戒人。臨命終時得正知見。心生歡喜。遠離惡境",
    "X39n0699_002:0067c02": "故。三者有忍慧持戒人。生生世世同行同住。恒為",
    "X39n0699_002:0067c03": "菩薩益友。遠離惡黨故。四者有忍慧持戒人。無量",
    "X39n0699_002:0067c04": "功德品聚。一切戒度悉能成就。無一法不充足故。",
    "X39n0699_002:0067c05": "五者有忍慧持戒人。從今向後。自性戒體。福慧圓",
    "X39n0699_002:0067c06": "滿。稱兩足尊故。前四因。後一果。此五種利。是持戒",
    "X39n0699_002:0067c07": "諸佛子有忍慧強力智者。應當善為思惟籌量體",
    "X39n0699_002:0067c08": "會而修行之也。",
    "X39n0699_002:0067c09": "　計我著相者　　不能信是法　　滅壽取證者",
    "X39n0699_002:0067c10": "　亦非下種處　　欲長菩提苗　　光明照世間",
    "X39n0699_002:0067c11": "　應當靜觀察　　諸法真實相　　不生亦不滅",
    "X39n0699_002:0067c12": "　不常復不斷　　不一亦不異　　不來亦不去",
    "X39n0699_002:0067c13": "　如是一心中　　方便勤莊嚴　　菩薩所應作",
    "X39n0699_002:0067c14": "　應當次第學　　於學於無學　　勿生分別想",
    "X39n0699_002:0067c15": "　是名第一道　　亦名摩訶衍　　一切戲論惡",
    "X39n0699_002:0067c16": "　悉從是處滅　　諸佛薩婆若　　悉由是處出",
    "X39n0699_002:0067c17": "計我等者。言計我之外道。著相之凡夫。如是等人",
    "X39n0699_002:0067c18": "不能信是無持而持。無受而受。清淨戒法。不特凡",
    "X39n0699_002:0067c19": "外不能。即耽空滅壽守寂取證諸聲聞二乘人。亦",
    "X39n0699_002:0067c20": "非是下菩提種處。所謂焦芽敗種。不善思量。故皆",
    "X39n0699_002:0067c21": "無分。設或欲要長養菩提根苗。而使智光慧明照",
    "X39n0699_002:0067c22": "察世間者。應當于此心地戒中。靜觀靜察諸法之",
    "X39n0699_002:0067c23": "中。真而無妄。實相戒體之理。此個實相戒體不屬",
    "X39n0699_002:0067c24": "緣生。亦不屬緣滅。不同凡夫生滅。不屬于常。亦不",
    "X39n0699_002:0068a01": "屬于斷。不同外道斷常。類殊難合而不一。同體難",
    "X39n0699_002:0068a02": "分而不異。迎之莫知所從。而本不來。追之莫知所",
    "X39n0699_002:0068a03": "至。而本不去。不同二乘修證等法也。如是實相戒",
    "X39n0699_002:0068a04": "體一心之中。應當起種種巧妙慧方便。勤修種種",
    "X39n0699_002:0068a05": "萬行福莊嚴。如是福慧二嚴非凡外二乘所能作。",
    "X39n0699_002:0068a06": "乃是發大乘心。受大乘戒。諸菩薩之所應作也。更",
    "X39n0699_002:0068a07": "應當次第如法修學。研窮斷惑。有法可學。不生分",
    "X39n0699_002:0068a08": "別之想心。研窮惑盡。無法可學。亦不生分別之想",
    "X39n0699_002:0068a09": "心。既不分有。亦不別無。是則名為中道第一義諦",
    "X39n0699_002:0068a10": "之道。亦名摩訶衍之大乘法也。如此則一切凡外",
    "X39n0699_002:0068a11": "小乘戲論惡法。入茲一道摩訶衍大治之中。不鎔",
    "X39n0699_002:0068a12": "而化。咸皆滅盡無餘。諸佛智慧神通三昧薩婆若",
    "X39n0699_002:0068a13": "妙果。咸從此一道摩訶衍大法之中。豁然顯現無",
    "X39n0699_002:0068a14": "少欠缺也。此心地戒法能善思量。其即滅罪生善。",
    "X39n0699_002:0068a15": "得大利益。有如此者。",
    "X39n0699_002:0068a16": "　是故諸佛子　　宜發大勇猛　　於諸佛淨戒",
    "X39n0699_002:0068a17": "　護持如明珠　　過去諸菩薩　　已於是中學",
    "X39n0699_002:0068a18": "　未來者當學　　現在者今學　　此是佛行處",
    "X39n0699_002:0068a19": "　聖主所稱歎　　我已隨順說　　福德無量聚",
    "X39n0699_002:0068a20": "　回以施眾生　　共向一切智　　願聞是法者",
    "X39n0699_002:0068a21": "　疾得成佛道",
    "X39n0699_002:0068a22": "是故等者。言既滅惡生善。有如是益。所以諸佛子",
    "X39n0699_002:0068a23": "等宜當發大心。奮勇猛力。于諸佛清淨戒法。善為",
    "X39n0699_002:0068a24": "保護持守。猶如明珠一般。貴重莫令損污。方是真",
    "X39n0699_002:0068b01": "佛子。持心地中光明金剛寶戒也。過去等者。言此",
    "X39n0699_002:0068b02": "大戒經。乃過去諸菩薩已證果者。已于是中學。而",
    "X39n0699_002:0068b03": "未來諸菩薩未證果者。當于是中學。此現在諸菩",
    "X39n0699_002:0068b04": "薩者。今于是中學。此實是三世諸佛之所行處。本",
    "X39n0699_002:0068b05": "師舍那聖主之所稱揚讚歎也。我已等者。言我亦",
    "X39n0699_002:0068b06": "隨順諸佛所說。稱揚心地戒中廣大福無量聚廣",
    "X39n0699_002:0068b07": "大德無量聚也。應當回向布施三世一切眾生。令",
    "X39n0699_002:0068b08": "向一切法界如如妙智。更願凡聞如是大乘妙善",
    "X39n0699_002:0068b09": "戒者。咸得疾速證真。早成佛道。圓滿果海也。此三",
    "X39n0699_002:0068b10": "總讚流通也。",
    "X39n0699_002:0068b11": "　　　三十七輕中八難",
    "X39n0699_002:0068b12": "若國難等者。言若邦國中有此八難。惡王不信三",
    "X39n0699_002:0068b13": "寶。是一。土地高下遷變不常。是二。草木深邃師子",
    "X39n0699_002:0068b14": "虎狼惡獸難。是三。水有漂沒之難。是四。火有焚燒",
    "X39n0699_002:0068b15": "之難。是五。風有鼓擊之難。是六。劫賊有謀財奪命",
    "X39n0699_002:0068b16": "之難。是七。道路毒蛇惡蟲難。是八。一切難等者。言",
    "X39n0699_002:0068b17": "上八難此但略言耳。若廣則多。一切難處。悉不可",
    "X39n0699_002:0068b18": "入也。",
    "X39n0699_002:0068b20": "佛說梵網經順硃卷下(終)"
}