{
    "T03n0175c_001:0442a02": "佛說睒子經",
    "T03n0175c_001:0442a04": "姚秦三藏法師釋聖堅譯",
    "T03n0175c_001:0442a05": "聞如是：一時，佛在毘羅勒國，與千二百五",
    "T03n0175c_001:0442a06": "十比丘，及眾菩薩、國王、大臣、長者、居士、清信、",
    "T03n0175c_001:0442a07": "士女不可稱計，一時來會。佛告諸比丘：「皆",
    "T03n0175c_001:0442a08": "處定意聽！我前世，初得菩薩道時，戒行普",
    "T03n0175c_001:0442a09": "具，精進一心，修集智慧，善權方便，功德累",
    "T03n0175c_001:0442a10": "積不可稱計，諸天龍、鬼神、帝王、人民無能行",
    "T03n0175c_001:0442a11": "者。」阿難聞佛言，更正衣服，長跪叉手，白佛",
    "T03n0175c_001:0442a12": "言：「願欲所聞。」佛告阿難：「乃往過去無數",
    "T03n0175c_001:0442a13": "世，時有菩薩名曰一切妙行，慈仁惠施，救",
    "T03n0175c_001:0442a14": "濟群生，常行四等心，度世危難，育養苦人。",
    "T03n0175c_001:0442a15": "在兜率天上教授天人，常以晝夜各三時",
    "T03n0175c_001:0442a16": "定意，思惟三昧，照觀十方天下、人民善惡",
    "T03n0175c_001:0442a17": "之道。知有父子，孝順父母，奉事三尊，恭",
    "T03n0175c_001:0442a18": "順師長修諸功德者，常以天眼遍觀五道。",
    "T03n0175c_001:0442a19": "「時，有迦夷國，中有一長者孤無兒子，夫婦",
    "T03n0175c_001:0442a20": "兩目皆盲，心願入山求無上道決，修清淨",
    "T03n0175c_001:0442a21": "志，信樂空閑。菩薩念言：『此人發意欲學妙",
    "T03n0175c_001:0442a22": "道，而兩目皆盲，目無所覩，若入山中或墮",
    "T03n0175c_001:0442a23": "溝坑，或逢毒蟲所見危害。若我壽終為其",
    "T03n0175c_001:0442a24": "作子，供養父母終其年壽。』於是菩薩壽盡，",
    "T03n0175c_001:0442a25": "即便下生盲父母家，為其作子。父母歡喜",
    "T03n0175c_001:0442a26": "愛之甚重，本發道意欲行入山，以生子故",
    "T03n0175c_001:0442a27": "便樂世間。「子年十歲號曰睒子，至孝仁慈，",
    "T03n0175c_001:0442a28": "奉行十善：不殺、不盜、不婬、不欺、不飲酒、不",
    "T03n0175c_001:0442a29": "妄言、不綺語、不嫉妬、信道不疑、晝夜精進，",
    "T03n0175c_001:0442b01": "奉事父母如人事天，言常含笑不傷人意，",
    "T03n0175c_001:0442b02": "行則應法不望傾斜，於是父母即大喜悅，",
    "T03n0175c_001:0442b03": "無復憂愁。「至年過十歲，睒自長跪，白父母",
    "T03n0175c_001:0442b04": "言：『本發大意欲入深山，志求空寂無上之",
    "T03n0175c_001:0442b05": "道，豈以子故而絕本願。人居世間無常百",
    "T03n0175c_001:0442b06": "變，命非金石對至無期，願如本意宜本先",
    "T03n0175c_001:0442b07": "志，自隨父母俱共入山侍養之，宜不失時",
    "T03n0175c_001:0442b08": "節。』父母報睒言：『子之孝順天自知之，不",
    "T03n0175c_001:0442b09": "違本誓，便當入山。』睒即以家中所有之物，",
    "T03n0175c_001:0442b10": "皆施國中諸貧窮者，便與父母俱共入山。",
    "T03n0175c_001:0442b11": "「睒子至山中，以蒲草為父母作屋，施置床",
    "T03n0175c_001:0442b12": "褥，不寒不熱恒得其宜。適入山一年眾果豐",
    "T03n0175c_001:0442b13": "美，食之香甘，泉水涌出清而且涼；池中蓮",
    "T03n0175c_001:0442b14": "華五色精明，栴檀雜香，樹木豐茂，香倍於",
    "T03n0175c_001:0442b15": "常。風雨以時，不寒不熱，樹葉相接，以障雨",
    "T03n0175c_001:0442b16": "露，蔭覆日光，其下常涼。飛鳥翔集，皆作妓",
    "T03n0175c_001:0442b17": "樂之音，以娛樂盲父母；師子、熊羆、虎狼、毒",
    "T03n0175c_001:0442b18": "蟲，皆自慈心相向，無驚害之心，皆飲水、噉",
    "T03n0175c_001:0442b19": "果無復驚怖之心，麞鹿、眾鳥皆來附近，與",
    "T03n0175c_001:0442b20": "睒音聲相和，以娛樂盲父母。睒至孝仁慈",
    "T03n0175c_001:0442b21": "無有過，蹈地常恐地痛，天神、山神皆作人",
    "T03n0175c_001:0442b22": "形，晝夜慰勞三道人，一心定意無復憂愁。",
    "T03n0175c_001:0442b23": "「睒常與父母取百種果蓏以食父母。父母",
    "T03n0175c_001:0442b24": "時渴欲飲，睒著鹿皮衣提瓶行取水，麋鹿、",
    "T03n0175c_001:0442b25": "飛鳥亦復往飲，不相畏難。時，迦夷國王入",
    "T03n0175c_001:0442b26": "山射獵，王見水邊有麋鹿、飛鳥，引弓射之，",
    "T03n0175c_001:0442b27": "箭誤中睒。睒被毒箭甚痛，便大呼言：『誰持",
    "T03n0175c_001:0442b28": "一毒箭，射殺三道人？』王聞人聲，下馬往到",
    "T03n0175c_001:0442b29": "睒前，睒謂王言：『象坐牙死，犀坐角死，翠坐",
    "T03n0175c_001:0442c01": "毛死，麋鹿坐皮死，今我死無牙、無角、無毛、",
    "T03n0175c_001:0442c02": "無皮肉、不可噉，今有何罪橫見射殺？』王言：",
    "T03n0175c_001:0442c03": "『卿是何人？被鹿皮之衣與禽獸無異。』睒言：",
    "T03n0175c_001:0442c04": "『我是王國中人，與盲父母俱來學道，二十",
    "T03n0175c_001:0442c05": "餘年未曾為虎狼毒蟲所害，今便為王箭",
    "T03n0175c_001:0442c06": "所射殺之。』「當爾之時，山中大風暴起，吹折",
    "T03n0175c_001:0442c07": "樹木，飛鳥、禽獸、師子、熊羆、虎狼、毒獸皆",
    "T03n0175c_001:0442c08": "號呼動一山中；日無精光，流泉為竭，眾華",
    "T03n0175c_001:0442c09": "萎死，雷電動地。時，盲父母即自驚起曰：『是",
    "T03n0175c_001:0442c10": "何變異？睒行取水經久不還，將無為毒蟲",
    "T03n0175c_001:0442c11": "之所害耶？禽獸悲鳴，音聲號呼不如常時，",
    "T03n0175c_001:0442c12": "風起四面樹木催折，必有災異。』王時怖懼",
    "T03n0175c_001:0442c13": "大自悔責：『我本射鹿，箭誤傷中射殺道人，",
    "T03n0175c_001:0442c14": "其罪甚重，坐貪少肉而受重殃；我今以一",
    "T03n0175c_001:0442c15": "國財寶、宮殿、妓女、丘郭、城邑、以救子命。』「時，",
    "T03n0175c_001:0442c16": "王便前以手拔睒胸箭，箭深不可得出，飛",
    "T03n0175c_001:0442c17": "鳥、禽獸四面雲集，悲鳴呼喚動一山中。王",
    "T03n0175c_001:0442c18": "益怖懅，支節皆動，睒言：『非王之過！我自",
    "T03n0175c_001:0442c19": "宿罪所致，我不惜身命，但憐我盲父母，年",
    "T03n0175c_001:0442c20": "既衰老，目無所見，一旦無我亦當終歿，以",
    "T03n0175c_001:0442c21": "此懊惱酷毒耳。』當爾之時，諸天、龍神皆為",
    "T03n0175c_001:0442c22": "肅動。王便重言：『我寧入泥犁中，百劫受罪，",
    "T03n0175c_001:0442c23": "使睒身活。』長跪向睒悔過：『若睒命終，我當",
    "T03n0175c_001:0442c24": "不復還國，便住山中，供養卿盲父母，如卿",
    "T03n0175c_001:0442c25": "在時，勿得為念，天龍、鬼神皆當證知，我不",
    "T03n0175c_001:0442c26": "負此誓。』「睒聞王此誓：『雖被毒箭，心喜意悅，",
    "T03n0175c_001:0442c27": "雖死不恨，以我父母累王供養，王當罪滅，",
    "T03n0175c_001:0442c28": "得福無量。』王言：『卿語我父母處，及子未",
    "T03n0175c_001:0442c29": "絕吾欲知之。』睒即指示：『從此步徑去是不",
    "T03n0175c_001:0443a01": "遠，自當見草屋，父母在其中止。王徐徐",
    "T03n0175c_001:0443a02": "往，勿令我父母驚動怖懅，以善方便解語",
    "T03n0175c_001:0443a03": "其意，王當為我上白父母，我無常今至，當",
    "T03n0175c_001:0443a04": "就後世。我不惜身命，但憐我盲父母，年",
    "T03n0175c_001:0443a05": "已衰老，目無所見，一旦無我無所依仰，以",
    "T03n0175c_001:0443a06": "此懊惱自酷毒耳。我死自分宿罪所致，無",
    "T03n0175c_001:0443a07": "可得脫，今自懺悔，從無數劫有身以來，所",
    "T03n0175c_001:0443a08": "行眾惡，於此罪滅，願與父母世世相值，不",
    "T03n0175c_001:0443a09": "相遠離，當令父母終保年壽，勿有憂患，天",
    "T03n0175c_001:0443a10": "龍、鬼神常隨護助，災害消滅，所欲應意無",
    "T03n0175c_001:0443a11": "為自然。』「王將數人詣父母所，王去之後，睒",
    "T03n0175c_001:0443a12": "奄死矣。百鳥、禽獸四面雲集，皆大號呼，繞",
    "T03n0175c_001:0443a13": "睒屍上，舐是胸血。盲父母聞此音聲，益怖",
    "T03n0175c_001:0443a14": "彷徉而住。王行駛疾，觸動草木，肅肅有",
    "T03n0175c_001:0443a15": "聲，父母驚言：『此是何人？非我子行。』王言：",
    "T03n0175c_001:0443a16": "『我是迦夷國王，聞盲道人在山學道，故來",
    "T03n0175c_001:0443a17": "供養。』盲父母言：『枉屈大王來相慰勞，遠",
    "T03n0175c_001:0443a18": "臨草野，王當疲極，體安隱不？宮殿夫人、太",
    "T03n0175c_001:0443a19": "子、官屬皆安善不？風雨和調五穀豐不？隣",
    "T03n0175c_001:0443a20": "國人民不相侵害耶？』王答道人：『得蒙尊恩，",
    "T03n0175c_001:0443a21": "常自平安。』又更問訊：『在此山中勞大勤苦，",
    "T03n0175c_001:0443a22": "樹木之間，甚難為止，自安隱不？』盲父母言：",
    "T03n0175c_001:0443a23": "『蒙大王恩，常自安隱，我有孝子，名字曰睒，",
    "T03n0175c_001:0443a24": "常取果蓏泉水無乏；我有草蓆，王可就坐，",
    "T03n0175c_001:0443a25": "果蓏可食。睒行取水，正爾來還。』「王聞盲父",
    "T03n0175c_001:0443a26": "母言，又大傷心，涕泣其言：『我罪實重，入山",
    "T03n0175c_001:0443a27": "射獵，遙見水邊有諸群鹿，引弓射之，箭誤",
    "T03n0175c_001:0443a28": "中睒；道人子睒已被毒箭，其痛甚酷，今故",
    "T03n0175c_001:0443a29": "自來語道人耳。』父母聞之，舉身自撲，如太",
    "T03n0175c_001:0443b01": "山崩地為大動，號哭仰天，自陳訴言：『我子",
    "T03n0175c_001:0443b02": "睒者，天下至孝，無有能過，蹈地常恐地痛，",
    "T03n0175c_001:0443b03": "有何罪故而射殺之？向者，大風卒起，吹折",
    "T03n0175c_001:0443b04": "樹木，百鳥悲鳴，皆大號呼動一山中。我在",
    "T03n0175c_001:0443b05": "山中二十餘年，未曾有此災異之變，而我",
    "T03n0175c_001:0443b06": "子睒取水不還，恐當有故，諸神皆驚，肅肅",
    "T03n0175c_001:0443b07": "而動。』母便涕哭，不肯復止，父言：『且止！人",
    "T03n0175c_001:0443b08": "生世間，無有不死？無常對至，不可得却。』但",
    "T03n0175c_001:0443b09": "問王：『睒為射何許，今為死活？』王以睒語向",
    "T03n0175c_001:0443b10": "父母說，其盲父母聞王此語，又大感絕：『一",
    "T03n0175c_001:0443b11": "旦無子，俱亦當死。大王！今者牽我二人往",
    "T03n0175c_001:0443b12": "子尸上。』「王即牽盲父母往到尸上，父抱其",
    "T03n0175c_001:0443b13": "頭，母抱兩脚著膝上，各以兩手捫摸睒",
    "T03n0175c_001:0443b14": "箭，仰天呼言：『諸天龍神、山神、樹神，我子睒",
    "T03n0175c_001:0443b15": "者，天下至孝，是諸天龍神所知。我年已老，",
    "T03n0175c_001:0443b16": "目無所見，身代子死，睒活不恨。』於是，父母",
    "T03n0175c_001:0443b17": "俱共誓言：『若睒至孝天地所知，箭當拔出，",
    "T03n0175c_001:0443b18": "毒痛當除，睒應更生。』",
    "T03n0175c_001:0443b19": "「於是，第二忉利天帝座即為動，以眼見此",
    "T03n0175c_001:0443b20": "二盲道人抱子號呼，乃聞第四兜率天上，",
    "T03n0175c_001:0443b21": "釋梵四王從天上來，如人屈伸之頃，來住",
    "T03n0175c_001:0443b22": "睒前，以神妙藥灌睒口中，藥入睒口，箭拔",
    "T03n0175c_001:0443b23": "毒出，更生如故。父母聞睒已死更生，",
    "T03n0175c_001:0443b24": "兩目皆開，飛鳥、走獸皆大歡樂之音，風息",
    "T03n0175c_001:0443b25": "雲消日為重光，流泉涌出清而且涼，池中",
    "T03n0175c_001:0443b26": "蓮華五色精明，栴檀雜香，樹木光榮，香倍",
    "T03n0175c_001:0443b27": "於常。時王歡喜不能自勝，禮天帝釋，還禮",
    "T03n0175c_001:0443b28": "父母及子睒者：『願以一國所有財寶，俱上",
    "T03n0175c_001:0443b29": "道人自相供養，令我罪滅永無有餘。』睒語",
    "T03n0175c_001:0443c01": "王言：『欲興福者，王但還國，安慰人民，當令",
    "T03n0175c_001:0443c02": "奉戒；王勿射獵，橫殺無辜，身不安隱，壽終",
    "T03n0175c_001:0443c03": "當入泥犁之中。人居世間恩愛暫有，別離",
    "T03n0175c_001:0443c04": "長久不得常在，王宿有福今得為王，莫憍",
    "T03n0175c_001:0443c05": "自在，以自在故，造無量惡，後入惡道，悔之",
    "T03n0175c_001:0443c06": "何益。』王答：『如教。』隨王獵者，見睒死已，得天",
    "T03n0175c_001:0443c07": "神藥死而更生，父母眼開神變如是，悉奉",
    "T03n0175c_001:0443c08": "五戒、修行十善，死得生天，無入惡道。」佛告",
    "T03n0175c_001:0443c09": "阿難：「諸來會者！宿命睒者，吾身是也；盲父",
    "T03n0175c_001:0443c10": "者，閱頭檀王是；盲母者，今王夫人摩耶是",
    "T03n0175c_001:0443c11": "也；迦夷國王者，阿難是；天帝釋者，彌勒佛",
    "T03n0175c_001:0443c12": "是。」佛告阿難：「吾前世，為子仁孝、為君慈",
    "T03n0175c_001:0443c13": "育、為民奉敬，自致得成為三界尊。」佛說",
    "T03n0175c_001:0443c14": "經已，時諸菩薩、比丘、比丘尼、優婆塞、優婆",
    "T03n0175c_001:0443c15": "夷莫不歡喜，作禮而去。",
    "T03n0175c_001:0443c16": "佛說睒子經"
}