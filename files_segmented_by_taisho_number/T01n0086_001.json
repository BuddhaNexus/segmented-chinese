{
    "T01n0086_001:0907a10": "佛說泥犁經",
    "T01n0086_001:0907a12": "東晉西域沙門竺曇無蘭譯",
    "T01n0086_001:0907a13": "聞如是：一時，佛在舍衛國祇樹給孤獨園。佛",
    "T01n0086_001:0907a14": "告諸比丘言：「凡有人有三事，愚癡不足人所",
    "T01n0086_001:0907a15": "平相。何等為三事？癡人所念惡、所言惡、所行",
    "T01n0086_001:0907a16": "惡，今世即得其殃，用身苦、用念苦、用憂苦。何",
    "T01n0086_001:0907a17": "等為憂苦？癡人與智者相隨，智者道說癡人",
    "T01n0086_001:0907a18": "行惡死當入泥犁。癡人心念智者所言：『今我",
    "T01n0086_001:0907a19": "行惡，死當入泥犁。』是為憂苦。何等為念苦？癡",
    "T01n0086_001:0907a20": "人見取盜財，酷毒操械縛束、截手截足，竹鞞",
    "T01n0086_001:0907a21": "鞭[革*占]用餧虎，若著[葶-丁+呆]中以火然之，若以鈇",
    "T01n0086_001:0907a22": "質寸寸斬之若，以著地令象蹈之，若著釜上",
    "T01n0086_001:0907a23": "甑中烝之，若取四支生牽磔之。癡人自念：",
    "T01n0086_001:0907a24": "『惡人所作無狀，至使長吏掠治如是。設令長",
    "T01n0086_001:0907a25": "吏知我為惡，亦當復取我如是。』是為念苦。何",
    "T01n0086_001:0907a26": "等為身苦？癡人晨夜臥起未曾安隱，心常念",
    "T01n0086_001:0907a27": "惡、口常言惡、身常行惡，是惡已後病時，便自",
    "T01n0086_001:0907a28": "見泥犁中火釜中人，見人燒時、見人煮時，所",
    "T01n0086_001:0907a29": "作過惡稍來嬈人，譬如日中後其影稍下。其",
    "T01n0086_001:0907b01": "人稍入，泥犁中惡人即自念言：『我居世間，憙",
    "T01n0086_001:0907b02": "殺生、憙盜竊、憙犯他家婦女、憙欺人、憙兩舌、",
    "T01n0086_001:0907b03": "憙惡口、憙妄言、憙嫉妬、憙慳貪，不信有佛、不",
    "T01n0086_001:0907b04": "信有經、不信所作因緣有殃福、不信有後",
    "T01n0086_001:0907b05": "世生，令我死當入泥犁。』是為身苦。」佛言：「設令",
    "T01n0086_001:0907b06": "惡人眼如我眼，見惡人所趣殃過考掠之處，",
    "T01n0086_001:0907b07": "惡人即怖，心憔破吐沸血而死。」佛言：「欲知",
    "T01n0086_001:0907b08": "勤苦最不可忍者，獨有泥犁。泥犁者，極苦不",
    "T01n0086_001:0907b09": "可具言。」諸比丘長跪言：「願聞泥犁勤苦譬喻。」",
    "T01n0086_001:0907b10": "佛言：「譬如長吏捕得逆賊，將詣王前白言：",
    "T01n0086_001:0907b11": "『此人反逆念國家惡。』王勅長吏以矛刺百瘡。",
    "T01n0086_001:0907b12": "明日問之：『此人何類？』白言：『尚生。』王言：『復刺百",
    "T01n0086_001:0907b13": "瘡。』明日問之：『此人何類？』白言：『尚生。』王言：『復刺",
    "T01n0086_001:0907b14": "百瘡。』」佛語諸比丘言：「如此人被三百瘡，寧有",
    "T01n0086_001:0907b15": "完處大如棗葉無？」諸比丘言：「無有完處。」佛語",
    "T01n0086_001:0907b16": "諸比丘：「此人被三百瘡，寧毒痛不？」諸比丘言：",
    "T01n0086_001:0907b17": "「人被一瘡，舉身皆痛，何況被三百瘡！」佛持小",
    "T01n0086_001:0907b18": "石著手中，示諸比丘：「是石大？太山為大？」諸比",
    "T01n0086_001:0907b19": "丘言：「佛手中石小，奈何持比山？欲持比山，億",
    "T01n0086_001:0907b20": "億萬倍尚復不如山大。」佛言：「泥犁中痛，與矛",
    "T01n0086_001:0907b21": "瘡痛億億萬倍，尚不如泥犁痛，手中小石如",
    "T01n0086_001:0907b22": "三百矛瘡，山者如泥犁中痛。癡人心念惡、口",
    "T01n0086_001:0907b23": "言惡、身行惡，死後墮泥犁中。泥犁中有獸鬼，",
    "T01n0086_001:0907b24": "便牽人前，以鈎鈎其上齗，復以鈎鈎其頷，口",
    "T01n0086_001:0907b25": "皆挓開，以取消銅灌人口中，脣舌腸胃皆燋",
    "T01n0086_001:0907b26": "爛，銅便下過去，毒痛不可忍。其人平生於世",
    "T01n0086_001:0907b27": "間時求財利、逆用飲食，故以消銅灌之，泥犁",
    "T01n0086_001:0907b28": "勤苦如是。泥犁中鬼取人，持鈎鈎其上下頷，",
    "T01n0086_001:0907b29": "皆挓開，取燒鐵杵刺人咽中，脣舌腸胃皆燋",
    "T01n0086_001:0907c01": "爛，毒痛不可忍，過惡未解故不死，泥犁勤苦",
    "T01n0086_001:0907c02": "如是。泥犁中鬼復取人上鐵山，以火燒山令",
    "T01n0086_001:0907c03": "正赤，上走下走，毒痛不可忍，過惡未解故不",
    "T01n0086_001:0907c04": "死，泥犁勤苦如是。泥犁中鬼復取人，以燒赤",
    "T01n0086_001:0907c05": "斧斬其手、斬其足、斬其百節，解解斷之，毒痛",
    "T01n0086_001:0907c06": "不可忍，過惡未解故不死，泥犁勤苦如是。泥",
    "T01n0086_001:0907c07": "犁中鬼復取人，以鐵斤斲人身，舉身骨肉皆",
    "T01n0086_001:0907c08": "悉盡，毒痛不可忍，過惡未解故不死，泥犁勤",
    "T01n0086_001:0907c09": "苦如是。泥犁中有鳥，喙如鐵主，啄人頭噉",
    "T01n0086_001:0907c10": "人腦，毒痛不可忍，過惡未解故不死也，泥犁",
    "T01n0086_001:0907c11": "勤苦如是。泥犁中復有群駱獸，共取人[列/手]食",
    "T01n0086_001:0907c12": "齘齧，毒痛不可忍，過惡未解故不死，泥犁勤",
    "T01n0086_001:0907c13": "苦如是。泥犁中鬼復取人，以刀剝之，從兩膀",
    "T01n0086_001:0907c14": "腸上至兩脅，持駕鐵車，持兩脅肉為被，令挽",
    "T01n0086_001:0907c15": "鐵車走行火上，毒痛不可忍，過惡未解故不",
    "T01n0086_001:0907c16": "死，泥犁勤苦如是。泥犁中鬼復取人兩脚，倒",
    "T01n0086_001:0907c17": "擲釜中湯沸踊躍，在底亦熟在上亦熟，沸更",
    "T01n0086_001:0907c18": "上下無有不熟。譬如煮豆上下皆熟，覆亦熟",
    "T01n0086_001:0907c19": "露亦熟，泥犁中人所在皆熟，無有東西上下；",
    "T01n0086_001:0907c20": "其人平生在世間時，自放恣心恣口恣身所",
    "T01n0086_001:0907c21": "致，泥犁勤苦如是。泥犁中鬼復取人，臥著赤",
    "T01n0086_001:0907c22": "地五毒治之，以燒釘釘其左掌，復燒釘釘其",
    "T01n0086_001:0907c23": "右掌，復以燒釘釘其右足，復以燒釘釘其左",
    "T01n0086_001:0907c24": "足，復以燒釘釘其心，下徹地，毒痛不可忍，過",
    "T01n0086_001:0907c25": "惡未解故不死，泥犁勤苦如是。「泥犁中鬼牽",
    "T01n0086_001:0907c26": "人臂入泥犁城中，泥犁城正四方，四面有門，",
    "T01n0086_001:0907c27": "城四面皆堅，門皆有守鬼。其城壁地皆鐵，城",
    "T01n0086_001:0907c28": "用鐵覆蓋之，不得令有過泄，地皆燒正赤，周",
    "T01n0086_001:0907c29": "匝四千里，東壁火焰至西壁，西壁火焰至東",
    "T01n0086_001:0908a01": "壁，南壁火焰至北壁，北壁火焰至南壁，上火",
    "T01n0086_001:0908a02": "焰下至地，地火焰至上。諸惡人有犯此十事",
    "T01n0086_001:0908a03": "者皆墮是中，殺生者、盜竊者、犯他家婦女者、",
    "T01n0086_001:0908a04": "欺人者、兩舌者、惡口者、妄言者、嫉妬者、慳貪",
    "T01n0086_001:0908a05": "者，不信有佛、不信有經、不信所作因有殃福。",
    "T01n0086_001:0908a06": "如是曹人滿泥犁中。泥犁中毒痛極數千萬",
    "T01n0086_001:0908a07": "歲，乃遙見東方門開，皆走往。人足著地者即",
    "T01n0086_001:0908a08": "焦，舉足肉復生如故，當有得脫者便過出去，",
    "T01n0086_001:0908a09": "未當脫者門復閉。其人見有得脫出者，如反",
    "T01n0086_001:0908a10": "不得出，便極視躃地。守門鬼言：『咄死惡人，汝",
    "T01n0086_001:0908a11": "來於門下，何等求？』言：『我飢渴。』鬼便取鈎，鈎其",
    "T01n0086_001:0908a12": "上下頷，口皆挓開，便以消銅灌人口中，脣舌",
    "T01n0086_001:0908a13": "腸胃皆燋爛，銅便過下去。其人平生在世間",
    "T01n0086_001:0908a14": "時，求財利不用道理，所犯惡逆故受是殃，泥",
    "T01n0086_001:0908a15": "犁勤苦如是。「復有泥犁，如世間鑪炭正赤，縱",
    "T01n0086_001:0908a16": "廣數千里，人皆走出城，趣入炭火泥犁中，燒",
    "T01n0086_001:0908a17": "炙燋熟不得休息，毒痛不可忍，過惡未解故",
    "T01n0086_001:0908a18": "不死，泥犁中勤苦如是。「次復入寒冰泥犁中，",
    "T01n0086_001:0908a19": "縱廣數千里。人入其中，皆寒凍戰慄、破碎摧",
    "T01n0086_001:0908a20": "裂，毒痛不可忍，過惡未解故不死，泥犁勤苦",
    "T01n0086_001:0908a21": "如是。「復次入沸屎泥犁中，周匝數千里，屎即",
    "T01n0086_001:0908a22": "熱沸有氣，走趣行之。人入其中，便於其中自",
    "T01n0086_001:0908a23": "熟，毒痛不可忍，過惡未解故不得死，泥犁勤",
    "T01n0086_001:0908a24": "苦如是。「復次入膿血泥犁中，周匝數千里，臭",
    "T01n0086_001:0908a25": "惡不可言，膿血皆沸。入墮其中，皆自熟爛形體",
    "T01n0086_001:0908a26": "壞敗，為烏鳥所食，毒痛不可忍，過惡未解故",
    "T01n0086_001:0908a27": "不得死，泥犁勤苦如是。「次復入剃頭刀山，周",
    "T01n0086_001:0908a28": "匝數千里，人從膿死泥犁走，欲上山，山上有",
    "T01n0086_001:0908a29": "刀皆割其足；適欲據，割其手；適欲前，割其腹；",
    "T01n0086_001:0908b01": "適欲偃，割其背；適欲踞，割其臗；適欲傾，割其",
    "T01n0086_001:0908b02": "脇；毒痛不可忍，過惡未解故不死，泥犁勤苦",
    "T01n0086_001:0908b03": "如是。「次復入劒樹，樹枝皆如劒。人入其中，劒",
    "T01n0086_001:0908b04": "刺人胸、刺人脇、刺人背、刺人手、刺人足、刺人身，",
    "T01n0086_001:0908b05": "前後皆徹，毒痛不可忍，過惡未解故不死，泥",
    "T01n0086_001:0908b06": "犁勤苦如是。「次復入鐵竹蘆，縱廣數千里，樹",
    "T01n0086_001:0908b07": "葉皆如利刀。人入其中者，風至吹竹令震動，",
    "T01n0086_001:0908b08": "葉皆貫人肌、截人骨，形體無完處，苦痛不可",
    "T01n0086_001:0908b09": "忍，過惡未解故不死，泥犁勤苦如是。「次復有",
    "T01n0086_001:0908b10": "入鹹水泥犁，縱廣數千里水，鹹水如鹽熱沸",
    "T01n0086_001:0908b11": "踊躍，水中有鳥，喙如鐵主，啄人肌、齩人骨，",
    "T01n0086_001:0908b12": "人不能忍是痛、便渡水去。守泥犁鬼言：『死惡",
    "T01n0086_001:0908b13": "人，汝何等求索？』人言：『我苦飢渴。』鬼即以鈎，鈎",
    "T01n0086_001:0908b14": "其上下齗，口皆挓開，復以消銅灌人口中，脣",
    "T01n0086_001:0908b15": "亦燋、舌亦燋、咽亦燋，腹中五藏皆燋盡，銅便",
    "T01n0086_001:0908b16": "下過去，其人不能復忍，復還入沸鹹水中。苦",
    "T01n0086_001:0908b17": "痛如前不能復忍，復還入鐵竹蘆中，苦痛如前",
    "T01n0086_001:0908b18": "不能復忍，復還入劒樹間，苦痛如前不能復",
    "T01n0086_001:0908b19": "忍，還入剃頭刀山，苦痛如前不能復忍，還入",
    "T01n0086_001:0908b20": "膿血泥犁，苦痛如前不能復忍，復還入沸屎",
    "T01n0086_001:0908b21": "泥犁，苦痛如前不能復忍，復還入炭火泥犁，",
    "T01n0086_001:0908b22": "苦痛如前不能復忍，復還入鐵城泥犁，苦痛",
    "T01n0086_001:0908b23": "不可忍。東門苦亦如是，南門苦亦如是，西",
    "T01n0086_001:0908b24": "門苦亦如是，北門苦亦如是。泥犁勤苦如是。」",
    "T01n0086_001:0908b25": "佛告諸比丘：「泥犁苦不可勝數，我略麁粗為",
    "T01n0086_001:0908b26": "汝說耳。」",
    "T01n0086_001:0908b27": "佛言：「人作惡，在畜生中，以芻草為食，舌撈齒",
    "T01n0086_001:0908b28": "嗺。何等為舌撈齒嗺者？牛馬騾驢、象驝駝",
    "T01n0086_001:0908b29": "之屬，如是眾多。其人平生居世間時，心念惡、",
    "T01n0086_001:0908c01": "口言惡、身行惡，死後展轉來作是畜生，勤苦",
    "T01n0086_001:0908c02": "如是。」",
    "T01n0086_001:0908c03": "佛言：「有禽獸，生於冥處、長於冥處、死於冥處。",
    "T01n0086_001:0908c04": "何等為生於冥處者？蛇鼠狸獺虫蟻，如是之",
    "T01n0086_001:0908c05": "屬眾多。其人平生居世間時，心念惡、口言惡、",
    "T01n0086_001:0908c06": "身行惡，死後展轉化來，作是禽獸，勤苦如",
    "T01n0086_001:0908c07": "是。」佛言：「有鱗虫，生於水中、長於水中、死於",
    "T01n0086_001:0908c08": "水中。何等為生於水中者？蛟龍魚鼈黿鼉之",
    "T01n0086_001:0908c09": "屬，如是眾多。其人平生在世間時，心念惡、口",
    "T01n0086_001:0908c10": "言惡、身行惡，死後以展轉化來作是鱗虫，勤",
    "T01n0086_001:0908c11": "苦如是。」",
    "T01n0086_001:0908c12": "佛言：「有虫豸，生於臭中、死於臭中、長於臭",
    "T01n0086_001:0908c13": "中。何等為生於臭中？濕地虫、溝邊虫、溷中",
    "T01n0086_001:0908c14": "虫，如是之屬眾多。其人平生在世間時，心念",
    "T01n0086_001:0908c15": "惡、口言惡、身行惡，死後以來作是虫豸，勤苦",
    "T01n0086_001:0908c16": "如是。」",
    "T01n0086_001:0908c17": "佛言：「有虫畜主食不淨，人更衣，遙聞其臭，走",
    "T01n0086_001:0908c18": "行趣之，言我得食。何等為主食不淨者？犬猪",
    "T01n0086_001:0908c19": "蠅蜣蜋，臭穢之屬如是眾多。其人平生於世",
    "T01n0086_001:0908c20": "間時，心念惡、口言惡、身行惡，死後展轉以來",
    "T01n0086_001:0908c21": "作是虫畜，勤苦如是。」",
    "T01n0086_001:0908c22": "佛告諸比丘：「虫畜眾多，我麁粗為汝說耳。」佛",
    "T01n0086_001:0908c23": "言：「人作惡，在薜荔中者，常食沸屎尿。所以常",
    "T01n0086_001:0908c24": "食沸屎尿者何？其人平生在世間時，心念惡、",
    "T01n0086_001:0908c25": "口言惡、身行惡，慳貪惜飲食，故在薜荔中。又",
    "T01n0086_001:0908c26": "薜荔以膿血為食，其人平生在世間時，作惡",
    "T01n0086_001:0908c27": "嗜美故，今食膿血。薜荔中有黑狗白狗，主",
    "T01n0086_001:0908c28": "食薜荔肌肉。薜荔中有烏，主食其腦。或有十",
    "T01n0086_001:0908c29": "歲未曾見水者，或時百歲未曾得水者，或遙",
    "T01n0086_001:0909a01": "見流水正清，欲行趣飲食，水空竭；或時有",
    "T01n0086_001:0909a02": "水化作消銅；或鹹水沸如湯；適欲前飲鬼便",
    "T01n0086_001:0909a03": "捶之。在薜荔中勤苦如是。」佛言：「薜荔眾多，我",
    "T01n0086_001:0909a04": "粗為汝說耳。」",
    "T01n0086_001:0909a05": "佛言：「人在三惡道難得脫，譬如周匝八萬四",
    "T01n0086_001:0909a06": "千里水，中有一盲龜，水上有一浮木有一孔，",
    "T01n0086_001:0909a07": "龜從水中百歲一跳出頭，寧能值木孔中不？」",
    "T01n0086_001:0909a08": "諸比丘言：「百千萬歲尚恐不入也。所以者何？",
    "T01n0086_001:0909a09": "有時木在東、龜在西，有時木在西、龜出東，",
    "T01n0086_001:0909a10": "有時木在南、龜出北，有時木在北、龜出南，",
    "T01n0086_001:0909a11": "有時龜適出頭，木為風所吹在陸地。」「龜百",
    "T01n0086_001:0909a12": "歲一出頭，尚有入孔中時；人在三惡道處，難",
    "T01n0086_001:0909a13": "得作人，過於是龜。何以故？三惡處人，皆無",
    "T01n0086_001:0909a14": "所知識亦無法令，亦不知善惡，亦不知父母，",
    "T01n0086_001:0909a15": "亦不知布施，更相噉食強行食弱。如此曹",
    "T01n0086_001:0909a16": "人，身未曾離於屠剝膿血瘡，從苦入苦、從冥",
    "T01n0086_001:0909a17": "入冥，惡人所更如是。」",
    "T01n0086_001:0909a18": "佛言：「譬如人有揜者初亡甚多，至亡妻子田",
    "T01n0086_001:0909a19": "宅，羸跣無所復有，尚復負餘。財主大促責，",
    "T01n0086_001:0909a20": "以煙熏之、以火炙之。」佛言：「如是揜者，所亡尚",
    "T01n0086_001:0909a21": "為薄少，初亡甚多至亡妻子田宅，復負揜餘",
    "T01n0086_001:0909a22": "錢，為人所熏炙，如是為一世貧，數之無幾殘",
    "T01n0086_001:0909a23": "歲。人心念惡、口言惡、身行惡，死後在三惡道",
    "T01n0086_001:0909a24": "中，過於是貧。在三惡道中無央數，正使從三",
    "T01n0086_001:0909a25": "惡道中得解脫，復於人中生，當於工匠，若野",
    "T01n0086_001:0909a26": "處貧乞匃家作子，若以手技自給，不能自飽",
    "T01n0086_001:0909a27": "滿好衣。雖在是中作子，或時跛蹇聾盲不屬",
    "T01n0086_001:0909a28": "逮人。若生於屠殺家，或生於賣牛羊屠魚獦",
    "T01n0086_001:0909a29": "雞狗，從惡道出，為是曹家作子，復作惡，死後",
    "T01n0086_001:0909b01": "當復還入惡道中。」",
    "T01n0086_001:0909b02": "聞如是：一時佛在舍衛國祇樹給孤獨園。佛",
    "T01n0086_001:0909b03": "戒諸比丘言：「我以天眼視天下人，生死好醜、",
    "T01n0086_001:0909b04": "尊者卑者，人死得好道、得惡道者。人於世間，",
    "T01n0086_001:0909b05": "身所行惡、口所言惡、心所念惡，常好烹殺祠",
    "T01n0086_001:0909b06": "祀鬼神者，死當入泥犁中。身常行善、口常言",
    "T01n0086_001:0909b07": "善、心常念善，死即生天上。」佛言：「人如天雨水",
    "T01n0086_001:0909b08": "中泡起，雨從上滴之，一泡壞一泡成。人生世",
    "T01n0086_001:0909b09": "間，生者死者如泡起頃，佛持天眼視一天下",
    "T01n0086_001:0909b10": "人，有天上者、有入泥犁者，貧者富者、尊者卑",
    "T01n0086_001:0909b11": "者，人所為善惡。」佛言：「我皆知之。譬若冥夜，於",
    "T01n0086_001:0909b12": "城門兩邊各然大炬火，人有出者、有入者數",
    "T01n0086_001:0909b13": "千萬人，人從冥中皆見火中出入者。佛持天",
    "T01n0086_001:0909b14": "眼視上天者、入泥犁者，如人從冥中視火中",
    "T01n0086_001:0909b15": "出入者，如人上高樓，樓下有數千萬家，人從",
    "T01n0086_001:0909b16": "上望皆見諸家。」佛言：「我見天下人，死上天者、",
    "T01n0086_001:0909b17": "入泥犁者，如人從高樓上視諸家。」佛言：「如人",
    "T01n0086_001:0909b18": "乘船行清水中，皆見水中魚石所有。佛持天",
    "T01n0086_001:0909b19": "眼視天下人，生天上者、入泥犁者，如人視清",
    "T01n0086_001:0909b20": "水中。天下有明月珠，持五綵縷貫之，人視珠",
    "T01n0086_001:0909b21": "皆見五綵別，知縷知珠相貫穿。佛見天下所",
    "T01n0086_001:0909b22": "從來生死善惡變化，如人見珠。」佛言：「我見天",
    "T01n0086_001:0909b23": "下人不孝父母，不承事沙門婆羅門，不敬長",
    "T01n0086_001:0909b24": "老，不畏事，不畏今世後世，不驚不恐者，如是",
    "T01n0086_001:0909b25": "曹人死即入泥犁。與鹽王相見，即去惡就善。",
    "T01n0086_001:0909b26": "主泥犁卒名曰旁，旁即將人道至鹽王所，",
    "T01n0086_001:0909b27": "泥犁旁白言：『此人於世間時，為人不孝父母，",
    "T01n0086_001:0909b28": "不承事沙門婆羅門，不敬長老，不喜布施，不",
    "T01n0086_001:0909b29": "畏今世後世，不畏禁戒，願王處是人過罪。』王",
    "T01n0086_001:0909c01": "即呼人前，對之言：『若為人時於世間，不念父",
    "T01n0086_001:0909c02": "母養育，若推燥居濕乳哺長大，若何以不孝",
    "T01n0086_001:0909c03": "父母？』其人即對言：『我實愚癡憍慢。』王言：『處若",
    "T01n0086_001:0909c04": "罪過者，非若父母，非天非帝王，非沙門婆羅",
    "T01n0086_001:0909c05": "門過。若身所作，當自得之。』是為鹽王第一",
    "T01n0086_001:0909c06": "問。",
    "T01n0086_001:0909c07": "「『若不見世間人病困劇時，羸劣甚極手足不",
    "T01n0086_001:0909c08": "仁？』其人言：『我實見之。』王言：『若何以不自改",
    "T01n0086_001:0909c09": "為善耶？』人言：『我實愚癡憍慢。』王言：『若身所作，",
    "T01n0086_001:0909c10": "當自得之。是亦非父母，非天非帝王，非沙門",
    "T01n0086_001:0909c11": "婆羅門過。若身所作，當自得之。』是為鹽王第",
    "T01n0086_001:0909c12": "二問。",
    "T01n0086_001:0909c13": "「『若不見世間男女老時，眼無所見，耳無所聞，",
    "T01n0086_001:0909c14": "持杖而行，黑髮更白不如少年時？』其人對曰：",
    "T01n0086_001:0909c15": "『我實見老人持杖而行。』『當是時若何以不自",
    "T01n0086_001:0909c16": "改為善耶？』其人言：『我實愚癡憍慢。』王言：『是亦",
    "T01n0086_001:0909c17": "非若父母，非天非帝王，非沙門婆羅門過。若",
    "T01n0086_001:0909c18": "身所作，當自得之。』是為鹽王第三問。",
    "T01n0086_001:0909c19": "「『若於世間時，不見男子女人死，一日至二日",
    "T01n0086_001:0909c20": "至七日，身體腐爛形體壞敗，為虫蟻所食，為",
    "T01n0086_001:0909c21": "眾人所惡？若見是，何以不自改為善耶？』其人",
    "T01n0086_001:0909c22": "言：『我實見之，愚癡憍慢。』『若施行，何以不端若",
    "T01n0086_001:0909c23": "行、端若口、端若心？是亦非父母，非天非帝王，",
    "T01n0086_001:0909c24": "非沙門婆羅門過。若身所作，當自得之。』是為",
    "T01n0086_001:0909c25": "鹽王第四問。",
    "T01n0086_001:0909c26": "「『若為人時於世間，寧見長吏捕得劫人殺人",
    "T01n0086_001:0909c27": "賊，即反縛送獄掠治考問，或有將出於道中",
    "T01n0086_001:0909c28": "挌殺，或生牽磔者，若寧見是不？』其人言：『我",
    "T01n0086_001:0909c29": "實見之。』『若何以不自改為善？若為人時，何以",
    "T01n0086_001:0910a01": "不正若身、正若口、正若心？』其人言：『我實愚癡",
    "T01n0086_001:0910a02": "憍慢。』『若身所作，當自得之。是亦非父母，非天",
    "T01n0086_001:0910a03": "非帝王，非沙門婆羅門過。若身所作，當自得",
    "T01n0086_001:0910a04": "之。』是為鹽王第五問對。「問對已畢，泥犁旁則",
    "T01n0086_001:0910a05": "牽將持出詣一鐵城，是第一泥犁，名阿鼻摩泥",
    "T01n0086_001:0910a06": "犁。城有四門，周匝四千里，中有大釜縱廣四",
    "T01n0086_001:0910a07": "十里，深亦四十里，泥犁旁以矛刺人，內著釜",
    "T01n0086_001:0910a08": "中煑之。如是無數城中皆有火，人遙望見之，",
    "T01n0086_001:0910a09": "皆愁怖戰慄。如是入者數千萬人，泥犁旁趁",
    "T01n0086_001:0910a10": "人而內其中，晝夜不得出入，四面走欲求出",
    "T01n0086_001:0910a11": "門，門皆閉不得出。人在其中數千萬歲，火亦",
    "T01n0086_001:0910a12": "不滅、人亦不死。久久見東門自開，人皆走欲",
    "T01n0086_001:0910a13": "出，適至門中門復閉，諸欲出人復於門中共",
    "T01n0086_001:0910a14": "鬪諍欲得出。久久復遙見南門開，皆走往門",
    "T01n0086_001:0910a15": "復閉，人皆復於門中共鬪諍欲得出。久久復",
    "T01n0086_001:0910a16": "遙見北城門開，人皆走往門復閉，人皆復於",
    "T01n0086_001:0910a17": "門中共鬪諍欲得出。久久復遙見西門開，人",
    "T01n0086_001:0910a18": "皆走往門復閉。久久四門復開，人皆走往悉",
    "T01n0086_001:0910a19": "得出，自以為得脫。",
    "T01n0086_001:0910a20": "「復入第二鳩延泥犁中，走足著地即焦，舉足",
    "T01n0086_001:0910a21": "肉復生如故。有東走者、西走者、南走者、北走",
    "T01n0086_001:0910a22": "者，周匝地皆熱焦，數千萬歲乃竟，自以為得",
    "T01n0086_001:0910a23": "脫。",
    "T01n0086_001:0910a24": "「復入第三彌離摩德泥犁中，其中有虫，虫名",
    "T01n0086_001:0910a25": "掘啄，[口*(隹/乃)]如鐵，頭黑。是虫見人皆迎而啄人，",
    "T01n0086_001:0910a26": "肉骨髓皆盡，如此數千萬歲乃竟，自以為得",
    "T01n0086_001:0910a27": "脫。",
    "T01n0086_001:0910a28": "「復入第四崩羅多泥犁中，其中有石石如利",
    "T01n0086_001:0910a29": "刀，人皆走上其顛，有走下者，皆欲求脫，不知",
    "T01n0086_001:0910b01": "當如去，足皆截剝，地石皆如利刀，如是復數",
    "T01n0086_001:0910b02": "千萬歲乃竟，自以為得脫。",
    "T01n0086_001:0910b03": "「復入第五阿夷波多洹泥犁中，其中有熱風，",
    "T01n0086_001:0910b04": "風大熱，過於世間爐炭，風來著身焦人身體，",
    "T01n0086_001:0910b05": "皆欲避之者，常與熱風相逢，避之不能得脫。",
    "T01n0086_001:0910b06": "其人求死不能得死、求生不能得生，如是數",
    "T01n0086_001:0910b07": "千萬歲竟乃得出，自以為得脫。",
    "T01n0086_001:0910b08": "「復入第六阿喻慘波犁洹泥犁中，其中多樹",
    "T01n0086_001:0910b09": "木，樹木皆為刺，樹間有鬼。人入其中，鬼頭上",
    "T01n0086_001:0910b10": "即出火，口中亦出火，合身有十六刺。鬼遙見",
    "T01n0086_001:0910b11": "人來入，大怒火，皆出前食人肉，十六刺皆貫",
    "T01n0086_001:0910b12": "人身體，裂而食之。人皆欲得出，走者常觸是",
    "T01n0086_001:0910b13": "鬼，如是數千萬歲乃竟，自以為得脫。",
    "T01n0086_001:0910b14": "「復入第七熟徙務泥犁中，其中有蟲名敦，人",
    "T01n0086_001:0910b15": "入其中者，是虫飛來入人口中，食人身體，人",
    "T01n0086_001:0910b16": "皆走極欲求脫，虫食不置，人皆四面走不能",
    "T01n0086_001:0910b17": "得脫，如是數千萬歲乃竟，自以為得脫。",
    "T01n0086_001:0910b18": "「復入第八檀尼愈泥犁中，其中有流水，人皆",
    "T01n0086_001:0910b19": "墮水中，水邊刺棘，是水熱過於世間湯灌，",
    "T01n0086_001:0910b20": "熱沸踊躍人皆熟爛。走欲上岸，岸邊有鬼持",
    "T01n0086_001:0910b21": "矛手刺人，復內其中令不得出。人入皆隨",
    "T01n0086_001:0910b22": "水下流，下流復有鬼，鬼復徼而鈎之，問言：『若",
    "T01n0086_001:0910b23": "曹從何所來？若為是間？』人言：『我不知從何所",
    "T01n0086_001:0910b24": "來，亦不知當如去。我但苦飢渴，欲隨逐飯食",
    "T01n0086_001:0910b25": "耳。』鬼言：『我與汝食。』即取消銅以注人口，復中",
    "T01n0086_001:0910b26": "皆燋，如是求死不得死、求生不得生。其人於",
    "T01n0086_001:0910b27": "世間為人時作惡，是故求解不得解。「諸泥犁",
    "T01n0086_001:0910b28": "人皆復得出，自以為得脫，還反更入第七泥",
    "T01n0086_001:0910b29": "犁中，第七泥犁中鬼迎問：『若去已復還為？』諸",
    "T01n0086_001:0910c01": "泥犁中人皆言：『我但苦飢渴。』即復入第六泥",
    "T01n0086_001:0910c02": "犁中，從第六復入第五，從第五復入第四，從",
    "T01n0086_001:0910c03": "第四復入第三，從第三復入第二，從第二復",
    "T01n0086_001:0910c04": "入第一阿鼻摩泥犁求出，遙望見鐵城，皆歡",
    "T01n0086_001:0910c05": "喜大呼，俱稱萬歲。鹽王聞之，即問泥犁旁：",
    "T01n0086_001:0910c06": "『是何等聲？』泥犁旁即白言：『是呼聲者，是前所",
    "T01n0086_001:0910c07": "過泥犁中去。』鹽王言：『是皆不孝父母，不畏",
    "T01n0086_001:0910c08": "天，不畏帝王，不敬先祖，不承事沙門婆羅",
    "T01n0086_001:0910c09": "門，不畏禁戒者。』鹽王復見之言：『若莫非鹽",
    "T01n0086_001:0910c10": "王也，今若皆解脫去，當復為人作子者當孝",
    "T01n0086_001:0910c11": "順，當善事長老，當畏天，當畏帝王，當承事沙",
    "T01n0086_001:0910c12": "門婆羅門，當端若心、端若口、端若身。人生在",
    "T01n0086_001:0910c13": "世間，罪過小且輕，泥犁罪過大重；若得沙門",
    "T01n0086_001:0910c14": "婆羅門當承事，然後當得度脫諸惡道，勤苦",
    "T01n0086_001:0910c15": "之處皆已閉塞。』對已畢，諸泥犁中人皆得出",
    "T01n0086_001:0910c16": "在城外，夜皆死。「死者先世為人時，雖作惡多",
    "T01n0086_001:0910c17": "猶有小善，從泥犁中還者，皆更正如道，從",
    "T01n0086_001:0910c18": "泥犁中出，各正心正行者，不復還入泥犁也；",
    "T01n0086_001:0910c19": "泥犁亦不呼人，從惡行所致，更泥犁中酷毒",
    "T01n0086_001:0910c20": "痛苦，亦可自思念亦可為善。」佛說教如是，比",
    "T01n0086_001:0910c21": "丘皆歡喜。",
    "T01n0086_001:0910c22": "佛說泥犁經"
}