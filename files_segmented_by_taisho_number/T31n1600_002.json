{
    "T31n1600_002:0468c02": "辯中邊論卷中",
    "T31n1600_002:0468c04": "世親菩薩造",
    "T31n1600_002:0468c05": "大唐三藏法師玄奘奉　詔譯",
    "T31n1600_002:0468c06": "3 辯真實品辯真實品第三",
    "T31n1600_002:0468c07": "已辯其障，當說真實。頌曰：",
    "T31n1600_002:0468c08": "真實唯有十，　　謂根本與相、",
    "T31n1600_002:0468c09": "無顛倒、因果，　　及麁細真實、",
    "T31n1600_002:0468c10": "極成、淨所行、　　攝受并差別，",
    "T31n1600_002:0468c11": "十善巧真實，　　皆為除我見。",
    "T31n1600_002:0468c12": "論曰：應知真實唯有十種，一根本真實、二相",
    "T31n1600_002:0468c13": "真實、三無顛倒真實、四因果真實、五麁細真",
    "T31n1600_002:0468c14": "實、六極成真實、七淨所行真實、八攝受真實、",
    "T31n1600_002:0468c15": "九差別真實、十善巧真實。此復十種，為欲除",
    "T31n1600_002:0468c16": "遣十我見故。十善巧者，一蘊善巧、二界善巧、",
    "T31n1600_002:0468c17": "三處善巧、四緣起善巧、五處非處善巧、六根",
    "T31n1600_002:0468c18": "善巧、七世善巧、八諦善巧、九乘善巧、十有為",
    "T31n1600_002:0468c19": "無為法善巧。此中云何根本真實？謂三自性，",
    "T31n1600_002:0468c20": "一遍計所執自性、二依他起自性、三圓成實",
    "T31n1600_002:0468c21": "自性，依此建立餘真實故。於此所說三自性",
    "T31n1600_002:0468c22": "中，許何義為真實？頌曰：",
    "T31n1600_002:0468c23": "許於三自性，　　唯一常非有，",
    "T31n1600_002:0468c24": "一有而不真，　　一有無真實。",
    "T31n1600_002:0468c25": "論曰：即於如是三自性中：遍計所執相常非",
    "T31n1600_002:0468c26": "有。唯常非有，於此性中許為真實，無顛倒故。",
    "T31n1600_002:0468c27": "依他起相有而不真。唯有非真，於依他起許",
    "T31n1600_002:0468c28": "為真實，有亂性故。圓成實相亦有非有。唯有",
    "T31n1600_002:0468c29": "非有，於此性中許為真實，有空性故。云何相",
    "T31n1600_002:0469a01": "真實？頌曰：",
    "T31n1600_002:0469a02": "於法數取趣，　　及所取能取，",
    "T31n1600_002:0469a03": "有非有性中，　　增益損減見；",
    "T31n1600_002:0469a04": "知此故不轉，　　是名真實相。",
    "T31n1600_002:0469a05": "論曰：於一切法補特伽羅所有增益及損減",
    "T31n1600_002:0469a06": "見，若知此故彼便不轉，是遍計所執自性真",
    "T31n1600_002:0469a07": "實相。於諸所取能取法中所有增益及損減",
    "T31n1600_002:0469a08": "見，若知此故彼便不轉，是名依他起自性真",
    "T31n1600_002:0469a09": "實相。於有非有所有增益及損減見，若知此",
    "T31n1600_002:0469a10": "故彼便不轉，是名圓成實自性真實相。此於",
    "T31n1600_002:0469a11": "根本真實相中無顛倒故，名相真實。無顛倒",
    "T31n1600_002:0469a12": "真實者，謂無常、苦、空、無我性，由此治彼常等",
    "T31n1600_002:0469a13": "四倒。云何應知此無常等依彼根本真實立",
    "T31n1600_002:0469a14": "耶？頌曰：",
    "T31n1600_002:0469a15": "無性與生滅、　　垢淨三無常；",
    "T31n1600_002:0469a16": "所取及事相、　　和合苦三種；",
    "T31n1600_002:0469a17": "空亦有三種，　　謂無、異、自性；",
    "T31n1600_002:0469a18": "無相及異相、　　自相三無我。",
    "T31n1600_002:0469a19": "如次四三種，　　依根本真實。",
    "T31n1600_002:0469a20": "論曰：無常三者，一無性無常，謂遍計所執，此",
    "T31n1600_002:0469a21": "常無故；二生滅無常，謂依他起，有起盡故；",
    "T31n1600_002:0469a22": "三垢淨無常，謂圓成實，位轉變故。苦三種者，",
    "T31n1600_002:0469a23": "一所取苦，謂遍計所執，是補特伽羅法執所",
    "T31n1600_002:0469a24": "取故；二事相苦，謂依他起，三苦相故；三和",
    "T31n1600_002:0469a25": "合苦，謂圓成實，苦相合故。空有三者，一無性",
    "T31n1600_002:0469a26": "空，謂遍計所執，此無理趣可說為有，由此非",
    "T31n1600_002:0469a27": "有說為空故；二異性空，謂依他起，如妄所執",
    "T31n1600_002:0469a28": "不如是有，非一切種性全無故；三自性空，謂",
    "T31n1600_002:0469a29": "圓成實，二空所顯為自性故。無我三者，一",
    "T31n1600_002:0469b01": "無相無我，謂遍計所執，此相本無故名無",
    "T31n1600_002:0469b02": "相，即此無相說為無我；二異相無我，謂依",
    "T31n1600_002:0469b03": "他起，此相雖有而不如彼遍計所執故名異",
    "T31n1600_002:0469b04": "相，即此異相說為無我；三自相無我，謂圓",
    "T31n1600_002:0469b05": "實成，無我所顯以為自相，即此自相說為無",
    "T31n1600_002:0469b06": "我。如是所說無常、苦、空、無我四種，如其次第",
    "T31n1600_002:0469b07": "依根本真實各分為三種，四各三種如前應",
    "T31n1600_002:0469b08": "知。因果真實謂四聖諦，云何此依根本真",
    "T31n1600_002:0469b09": "實？頌曰：",
    "T31n1600_002:0469b10": "苦三相已說，　　集亦有三種，",
    "T31n1600_002:0469b11": "謂習氣、等起，　　及相未離繫。",
    "T31n1600_002:0469b12": "自性、二不生、　　垢寂二三滅。",
    "T31n1600_002:0469b13": "遍知及永斷、　　證得三道諦。",
    "T31n1600_002:0469b14": "論曰：苦諦有三，謂無常等四各三相，如前已",
    "T31n1600_002:0469b15": "說。集諦三者，一習氣集，謂遍計所執自性執",
    "T31n1600_002:0469b16": "習氣；二等起集，謂業煩惱；三未離繫集，謂未",
    "T31n1600_002:0469b17": "離障真如。滅諦三者，一、自性滅，謂自性不生",
    "T31n1600_002:0469b18": "故；二、二取滅，謂所取能取二不生故；三、本性",
    "T31n1600_002:0469b19": "滅，謂垢寂二，即擇滅及真如。道諦三者，一",
    "T31n1600_002:0469b20": "遍知道、二永斷道、三證得道。應知此中於遍",
    "T31n1600_002:0469b21": "計所執唯有遍知，於依他起有遍知及永斷，",
    "T31n1600_002:0469b22": "於圓成實有遍知及證得，故依此三建立道",
    "T31n1600_002:0469b23": "諦。麁細真實，謂世俗勝義諦。云何此依根本",
    "T31n1600_002:0469b24": "真實？頌曰：",
    "T31n1600_002:0469b25": "應知世俗諦，　　差別有三種，",
    "T31n1600_002:0469b26": "謂假、行、顯了，　　如次依本三。",
    "T31n1600_002:0469b27": "勝義諦亦三，　　謂義、得、正行，",
    "T31n1600_002:0469b28": "依本一無變，　　無倒二圓實。",
    "T31n1600_002:0469b29": "論曰：世俗諦有三種，一假世俗、二行世俗、三",
    "T31n1600_002:0469c01": "顯了世俗。此三世俗如其次第，依三根本真",
    "T31n1600_002:0469c02": "實建立。勝義諦亦三種，一義勝義，謂真如勝",
    "T31n1600_002:0469c03": "智之境名勝義故；二得勝義，謂涅槃，此是勝",
    "T31n1600_002:0469c04": "果亦義利故；三正行勝義，謂聖道，以勝法為",
    "T31n1600_002:0469c05": "義故。此三勝義，應知但依三根本中圓成實",
    "T31n1600_002:0469c06": "立。此圓成實總有二種，無為、有為有差別故。",
    "T31n1600_002:0469c07": "無為總攝真如涅槃，無變異故，名圓成實。有",
    "T31n1600_002:0469c08": "為總攝一切聖道，於境無倒故，亦名圓成實。",
    "T31n1600_002:0469c09": "極成真實略有二種，一者世間極成真實、二",
    "T31n1600_002:0469c10": "者道理極成真實。云何此二依彼根本真實",
    "T31n1600_002:0469c11": "立耶？頌曰：",
    "T31n1600_002:0469c12": "世極成依一，　　理極成依三。",
    "T31n1600_002:0469c13": "論曰：若事世間共所安立，串習隨入覺慧所",
    "T31n1600_002:0469c14": "取，一切世間同執此事是地非火、色非聲等，",
    "T31n1600_002:0469c15": "是名世間極成真實。此於根本三真實中，但",
    "T31n1600_002:0469c16": "依遍計所執而立。若有理義聰叡賢善能尋",
    "T31n1600_002:0469c17": "思者，依止三量證成道理施設建立，是名道",
    "T31n1600_002:0469c18": "理極成真實。此依根本三真實立。淨所行真",
    "T31n1600_002:0469c19": "實亦略有二種，一煩惱障淨智所行真實、二",
    "T31n1600_002:0469c20": "所知障淨智所行真實。云何此二依彼根本",
    "T31n1600_002:0469c21": "真實而立？頌曰：",
    "T31n1600_002:0469c22": "淨所行有二，　　依一圓成實。",
    "T31n1600_002:0469c23": "論曰：煩惱、所知二障，淨智所行真實，唯依根",
    "T31n1600_002:0469c24": "本三真實中圓成實立，餘二非此淨智境故。",
    "T31n1600_002:0469c25": "云何應知相名分別真如正智攝在根本三真",
    "T31n1600_002:0469c26": "實耶？頌曰：",
    "T31n1600_002:0469c27": "名遍計所執，　　相分別依他，",
    "T31n1600_002:0469c28": "真如及正智，　　圓成實所攝。",
    "T31n1600_002:0469c29": "論曰：相等五事，隨其所應，攝在根本三種真",
    "T31n1600_002:0470a01": "實，謂名攝在遍計所執，相及分別攝在依他，",
    "T31n1600_002:0470a02": "圓成實攝真如正智。差別真實略有七種：一",
    "T31n1600_002:0470a03": "流轉真實、二實相真實、三唯識真實、四安立",
    "T31n1600_002:0470a04": "真實、五邪行真實、六清淨真實、七正行真實。",
    "T31n1600_002:0470a05": "云何應知此七真實依三根本真實立耶？頌",
    "T31n1600_002:0470a06": "曰：",
    "T31n1600_002:0470a07": "流轉與安立，　　邪行依初二，",
    "T31n1600_002:0470a08": "實相唯識淨，　　正行依後一。",
    "T31n1600_002:0470a09": "論曰：流轉等七，隨其所應，攝在根本三種真",
    "T31n1600_002:0470a10": "實，謂彼流轉安立邪行依根本中遍計所執",
    "T31n1600_002:0470a11": "及依他起，實相唯識清淨正行依根本中圓",
    "T31n1600_002:0470a12": "成實立。善巧真實，謂為對治十我見故，說有",
    "T31n1600_002:0470a13": "十種。云何於蘊等起十我見耶？頌曰：",
    "T31n1600_002:0470a14": "於蘊等我見，　　執、一、因、受者、",
    "T31n1600_002:0470a15": "作者、自在轉、　　增上義及常、",
    "T31n1600_002:0470a16": "雜染清淨依、　　觀、縛解者性。",
    "T31n1600_002:0470a17": "論曰：於蘊等十法起十種我見，一執一性、二",
    "T31n1600_002:0470a18": "執因性、三執受者性、四執作者性、五執自在",
    "T31n1600_002:0470a19": "轉性、六執增上義性、七執常性、八執染淨所",
    "T31n1600_002:0470a20": "依性、九執觀行者性、十執縛解者性。為除此",
    "T31n1600_002:0470a21": "見，修十善巧。云何十種善巧真實依三根本",
    "T31n1600_002:0470a22": "真實建立？以蘊等十無不攝在三種根本自",
    "T31n1600_002:0470a23": "性中故。如何攝在三自性中？頌曰：",
    "T31n1600_002:0470a24": "此所執分別，　　法性義在彼。",
    "T31n1600_002:0470a25": "論曰：此蘊等十各有三義。且色蘊中有三義",
    "T31n1600_002:0470a26": "者，一所執義色，謂色之遍計所執性；二分別",
    "T31n1600_002:0470a27": "義色，謂色之依他起性，此中分別以為色故；",
    "T31n1600_002:0470a28": "三法性義色，謂色之圓成實性。如色蘊中有",
    "T31n1600_002:0470a29": "此三義，受等四蘊、界等九法各有三義，隨應",
    "T31n1600_002:0470b01": "當知。如是蘊等由三義別，無不攝入彼三性",
    "T31n1600_002:0470b02": "中，是故當知十善巧真實皆依根本三真實",
    "T31n1600_002:0470b03": "而立。如是雖說為欲對治十種我見故修蘊",
    "T31n1600_002:0470b04": "等善巧，而未說此蘊等別義。且初蘊義云何",
    "T31n1600_002:0470b05": "應知？頌曰：",
    "T31n1600_002:0470b06": "非一及總略、　　分段義名蘊。",
    "T31n1600_002:0470b07": "論曰：應知蘊義，略有三種：一、非一義，如契經",
    "T31n1600_002:0470b08": "言：諸所有色等，若過去若未來若現在、若內",
    "T31n1600_002:0470b09": "若外、若麁若細、若劣若勝、若遠若近。二、總略",
    "T31n1600_002:0470b10": "義，如契經言：如是一切略為一聚。三、分段義，",
    "T31n1600_002:0470b11": "如契經言：說名色蘊等，各別安立色等相故，",
    "T31n1600_002:0470b12": "由斯聚義蘊義得成。又見世間聚義名蘊。已",
    "T31n1600_002:0470b13": "說蘊義，界義云何？頌曰：",
    "T31n1600_002:0470b14": "能所取、彼取，　　種子義名界。",
    "T31n1600_002:0470b15": "論曰：能取種子義，謂眼等六內界。所取種子",
    "T31n1600_002:0470b16": "義，謂色等六外界。彼取種子義，謂眼識等六",
    "T31n1600_002:0470b17": "識界。已說界義，處義云何？頌曰：",
    "T31n1600_002:0470b18": "能受、所了境，　　用門義名處。",
    "T31n1600_002:0470b19": "論曰：此中能受受用門義，謂六內處。若所了",
    "T31n1600_002:0470b20": "境受用門義，是六外處。已說處義，緣起義云",
    "T31n1600_002:0470b21": "何？頌曰：",
    "T31n1600_002:0470b22": "緣起義於因、　　果、用無增減。",
    "T31n1600_002:0470b23": "論曰：於因、果、用若無增益及無損減，是緣起",
    "T31n1600_002:0470b24": "義。應知此中增益因者，執行等有不平等因。",
    "T31n1600_002:0470b25": "損減因者，執彼無因。增益果者，執有我行等",
    "T31n1600_002:0470b26": "緣無明等生。損減果者，執無明等無行等果。",
    "T31n1600_002:0470b27": "增益用者，執無明等於生行等有別作用。損",
    "T31n1600_002:0470b28": "減用者，執無明等於生行等全無功能。若無",
    "T31n1600_002:0470b29": "如是三增減執，應知彼於緣起善巧。已說緣",
    "T31n1600_002:0470c01": "起義，處非處義云何？頌曰：",
    "T31n1600_002:0470c02": "於非愛、愛、淨、　　俱生及勝主、",
    "T31n1600_002:0470c03": "得、行不自在，　　是處非處義。",
    "T31n1600_002:0470c04": "論曰：處非處義略由七種不得自在，應知其",
    "T31n1600_002:0470c05": "相。一於非愛不得自在，謂由惡行雖無愛欲",
    "T31n1600_002:0470c06": "而墮惡趣。二於可愛不得自在，謂由妙行雖",
    "T31n1600_002:0470c07": "無愛欲而昇善趣。三於清淨不得自在，謂不",
    "T31n1600_002:0470c08": "斷五蓋、不修七覺支，決定不能作苦邊際。四",
    "T31n1600_002:0470c09": "於俱生不得自在，謂一世界無二如來、二轉",
    "T31n1600_002:0470c10": "輪王俱時出現。五於勝主不得自在，謂女不",
    "T31n1600_002:0470c11": "作轉輪王等。六於證得不得自在，謂女不證",
    "T31n1600_002:0470c12": "獨覺無上正等菩提。七於現行不得自在，謂",
    "T31n1600_002:0470c13": "見諦者必不現行害生等事。諸異生類容可",
    "T31n1600_002:0470c14": "現行，《多界經》中廣說此等，應隨決了是處非",
    "T31n1600_002:0470c15": "處。如是已說處非處義，根義云何？頌曰：",
    "T31n1600_002:0470c16": "根於取、住、續、　　用、二淨增上。",
    "T31n1600_002:0470c17": "論曰：二十二根依於六事，增上義立，謂於取",
    "T31n1600_002:0470c18": "境眼等六根有增上義，命根於住一期相續",
    "T31n1600_002:0470c19": "有增上義，男女二根於續家族有增上義，於",
    "T31n1600_002:0470c20": "能受用善惡業果樂等五根有增上義，於世",
    "T31n1600_002:0470c21": "間淨信等五根有增上義，於出世淨未知等",
    "T31n1600_002:0470c22": "根有增上義。已說根義，世義云何？頌曰：",
    "T31n1600_002:0470c23": "因果已未用，　　是世義應知。",
    "T31n1600_002:0470c24": "論曰：應知因果已未受用，隨其所應三世義",
    "T31n1600_002:0470c25": "別。謂於因果俱已受用，是過去義；若於因果",
    "T31n1600_002:0470c26": "俱未受用，是未來義；若已受用因、未已受用",
    "T31n1600_002:0470c27": "果，是現在義。已說世義，諦義云何？頌曰：",
    "T31n1600_002:0470c28": "受及受資糧，　　彼所因諸行，",
    "T31n1600_002:0470c29": "二寂滅對治，　　是諦義應知。",
    "T31n1600_002:0471a01": "論曰：應知諦者即四聖諦。一苦聖諦，謂一切",
    "T31n1600_002:0471a02": "受及受資糧。契經中說：諸所有受皆是苦故。",
    "T31n1600_002:0471a03": "受資糧者，謂順受法。二集聖諦，謂即彼苦所",
    "T31n1600_002:0471a04": "因諸行。三滅聖諦，謂前二種究竟寂滅。四道",
    "T31n1600_002:0471a05": "聖諦，謂即苦集能對治道。已說諦義，乘義云",
    "T31n1600_002:0471a06": "何？頌曰：",
    "T31n1600_002:0471a07": "由功德過失，　　及無分別智，",
    "T31n1600_002:0471a08": "依他自出離，　　是乘義應知。",
    "T31n1600_002:0471a09": "論曰：應知乘者，謂即三乘，此中如應顯示其",
    "T31n1600_002:0471a10": "義。若從他聞涅槃功德、生死過失而起此智，",
    "T31n1600_002:0471a11": "由斯智故得出離者，是聲聞乘。不從他聞涅",
    "T31n1600_002:0471a12": "槃功德、生死過失自起此智，由斯智故得出",
    "T31n1600_002:0471a13": "離者，是獨覺乘。若自然起無分別智，由斯智",
    "T31n1600_002:0471a14": "故得出離者，名無上乘。已說乘義，云何有為、",
    "T31n1600_002:0471a15": "無為法義？頌曰：",
    "T31n1600_002:0471a16": "有為、無為義，　　謂若假、若因、",
    "T31n1600_002:0471a17": "若相；若寂靜、　　若彼所觀義。",
    "T31n1600_002:0471a18": "論曰：應知此中假謂名等；因謂種子所攝藏",
    "T31n1600_002:0471a19": "識；相謂器身并受用具，及轉識攝意取思惟；",
    "T31n1600_002:0471a20": "意謂恒時思量性識；取謂五識取現境故；思",
    "T31n1600_002:0471a21": "惟即是第六意識，以能分別一切境故。如是",
    "T31n1600_002:0471a22": "若假、若因、若相及相應法，總名有為。若寂靜",
    "T31n1600_002:0471a23": "者，謂所證滅及能證道，能寂靜故。彼所觀義，",
    "T31n1600_002:0471a24": "謂即真如，是寂靜道所緣境故。如是所說若",
    "T31n1600_002:0471a25": "諸寂靜、若所觀義，總名無為。應知此中緣蘊",
    "T31n1600_002:0471a26": "等十義所起正知，名蘊等善巧。",
    "T31n1600_002:0471a27": "真實總義略有二種，謂即能顯、所顯真實。能",
    "T31n1600_002:0471a28": "顯真實，謂即最初三種根本，能顯餘故。所顯",
    "T31n1600_002:0471a29": "真實，謂後九種，是初根本所顯示故。所顯九",
    "T31n1600_002:0471b01": "者，一離增上慢所顯真實；二對治顛倒所顯",
    "T31n1600_002:0471b02": "真實；三聲聞乘出離所顯真實；四無上乘出",
    "T31n1600_002:0471b03": "離所顯真實，由麁能成熟細能解脫故；五能",
    "T31n1600_002:0471b04": "伏他論所顯真實，依喻導理降伏他故；六顯",
    "T31n1600_002:0471b05": "了大乘所顯真實；七入一切種所知所顯真",
    "T31n1600_002:0471b06": "實；八顯不虛妄真如所顯真實；九入我執事",
    "T31n1600_002:0471b07": "一切祕密所顯真實。",
    "T31n1600_002:0471b08": "4 辯修對治品辯修對治品第四",
    "T31n1600_002:0471b09": "已辯真實，今次當辯修諸對治，即修一切菩",
    "T31n1600_002:0471b10": "提分法。此中先應說修念住。頌曰：",
    "T31n1600_002:0471b11": "以麁重愛因，　　我事無迷故，",
    "T31n1600_002:0471b12": "為入四聖諦，　　修念住應知。",
    "T31n1600_002:0471b13": "論曰：麁重由身而得顯了，故觀察此入苦聖",
    "T31n1600_002:0471b14": "諦。身以有麁重諸行為相故，以諸麁重即行",
    "T31n1600_002:0471b15": "苦性，由此聖觀有漏皆苦。諸有漏受說為愛",
    "T31n1600_002:0471b16": "因，故觀察此入集聖諦。心是我執所依緣事，",
    "T31n1600_002:0471b17": "故觀察此入滅聖諦，怖我斷滅由斯離故。觀",
    "T31n1600_002:0471b18": "察法故，於染淨法遠離愚迷入道聖諦。是故",
    "T31n1600_002:0471b19": "為入四聖諦理，最初說修四念住觀。已說修",
    "T31n1600_002:0471b20": "念住，當說修正斷。頌曰：",
    "T31n1600_002:0471b21": "已遍知障治，　　一切種差別，",
    "T31n1600_002:0471b22": "為遠離修集，　　勤修四正斷。",
    "T31n1600_002:0471b23": "論曰：前修念住，已能遍知一切障治品類差",
    "T31n1600_002:0471b24": "別。今為遠離所治障法，及為修集能對治道，",
    "T31n1600_002:0471b25": "於四正斷精勤修習。如說已生惡不善法為",
    "T31n1600_002:0471b26": "令斷故，乃至廣說。已說修正斷，當說修神足。",
    "T31n1600_002:0471b27": "頌曰：",
    "T31n1600_002:0471b28": "依住堪能性，　　為一切事成，",
    "T31n1600_002:0471b29": "滅除五過失，　　勤修八斷行。",
    "T31n1600_002:0471c01": "論曰：依前所修離集精進，心便安住有所堪",
    "T31n1600_002:0471c02": "能，為勝事成修四神足，是諸所欲勝事因故。",
    "T31n1600_002:0471c03": "住謂心住，此即等持故。次正斷說四神足，此",
    "T31n1600_002:0471c04": "堪能性，謂能滅除五種過失修八斷行。何者",
    "T31n1600_002:0471c05": "名為五種過失？頌曰：",
    "T31n1600_002:0471c06": "懈怠、忘聖言，　　及惛沈、掉舉、",
    "T31n1600_002:0471c07": "不作行作行，　　是五失應知。",
    "T31n1600_002:0471c08": "論曰：應知此中惛沈掉舉合為一失、若為除",
    "T31n1600_002:0471c09": "滅惛沈掉舉不作加行、或已滅除惛沈掉舉、",
    "T31n1600_002:0471c10": "復作加行俱為過失。為除此五、修八斷行。云",
    "T31n1600_002:0471c11": "何安立彼行相耶？頌曰。",
    "T31n1600_002:0471c12": "為斷除懈怠，　　修欲、勤、信、安，",
    "T31n1600_002:0471c13": "即所依、能依，　　及所因、能果。",
    "T31n1600_002:0471c14": "為除餘四失，　　修念、智、思、捨，",
    "T31n1600_002:0471c15": "記言覺沈掉，　　伏行滅等流。",
    "T31n1600_002:0471c16": "論曰：為滅懈怠，修四斷行：一欲、二正勤、三信、",
    "T31n1600_002:0471c17": "四輕安。如次應知即所依等。所依，謂欲、勤所",
    "T31n1600_002:0471c18": "依故。能依，謂勤依欲起故。所因，謂信是所依",
    "T31n1600_002:0471c19": "欲生起近因，若信受彼便希望故。能果，謂安",
    "T31n1600_002:0471c20": "是能依勤近所生果，勤精進者得勝定故。為",
    "T31n1600_002:0471c21": "欲對治後四過失，如數修餘四種斷行：一念、",
    "T31n1600_002:0471c22": "二正知、三思、四捨。如次應知即記言等。記言",
    "T31n1600_002:0471c23": "謂，念能不忘境，記聖言故。覺沈掉者，謂即正",
    "T31n1600_002:0471c24": "知，由念記言便能隨覺惛沈、掉舉二過失故。",
    "T31n1600_002:0471c25": "伏行謂思，由能隨覺沈掉失已，為欲伏除發",
    "T31n1600_002:0471c26": "起加行。滅等流者，謂彼沈掉既斷滅已，心便",
    "T31n1600_002:0471c27": "住捨平等而流。已說修神足，當說修五根。所",
    "T31n1600_002:0471c28": "修五根云何安立？頌曰：",
    "T31n1600_002:0471c29": "已種順解脫，　　復修五增上，",
    "T31n1600_002:0472a01": "謂欲、行、不忘、　　不散亂、思擇。",
    "T31n1600_002:0472a02": "論曰：由四神足心有堪能，順解脫分善根滿",
    "T31n1600_002:0472a03": "已，復應修習五種增上：一欲增上、二加行增",
    "T31n1600_002:0472a04": "上、三不忘境增上、四不散亂增上、五思擇增",
    "T31n1600_002:0472a05": "上。此五如次第即信等五根。已說修五根，當",
    "T31n1600_002:0472a06": "說修五力。何者五力？次第云何？頌曰：",
    "T31n1600_002:0472a07": "即損障名力，　　因果立次第。",
    "T31n1600_002:0472a08": "論曰：即前所說信等五根，有勝勢用復說為",
    "T31n1600_002:0472a09": "力。謂能伏滅不信障等，亦不為彼所陵雜",
    "T31n1600_002:0472a10": "故。此五次第依因果立，以依前因引後果故。",
    "T31n1600_002:0472a11": "謂若決定信有因果，為得此果發勤精進，勤",
    "T31n1600_002:0472a12": "精進已便住正念，住正念已心則得定，心得",
    "T31n1600_002:0472a13": "定已能如實知，既如實知無事不辦，故此次",
    "T31n1600_002:0472a14": "第依因果立。如前所說順解脫分既圓滿已",
    "T31n1600_002:0472a15": "復修五根。何位修習順決擇分？為五根位、五",
    "T31n1600_002:0472a16": "力位耶？頌曰：",
    "T31n1600_002:0472a17": "順決擇二二，　　在五根、五力。",
    "T31n1600_002:0472a18": "論曰：順決擇分中暖、頂二種在五根位，忍、世",
    "T31n1600_002:0472a19": "第一法在五力位。已說修五力，當說修覺支。",
    "T31n1600_002:0472a20": "所修覺支云何安立？頌曰：",
    "T31n1600_002:0472a21": "覺支略有五，　　謂所依、自性、",
    "T31n1600_002:0472a22": "出離并利益，　　及三無染支。",
    "T31n1600_002:0472a23": "論曰：此支助覺故名覺支。由此覺支位在見",
    "T31n1600_002:0472a24": "道，廣有七種，略為五支。一覺所依支，謂念。",
    "T31n1600_002:0472a25": "二覺自性支，謂擇法。三覺出離支，謂精進。四",
    "T31n1600_002:0472a26": "覺利益支，謂喜。五覺無染支，此復三種，謂安、",
    "T31n1600_002:0472a27": "定、捨。何故復說無染為三？頌曰：",
    "T31n1600_002:0472a28": "由因緣所依，　　自性義差別，",
    "T31n1600_002:0472a29": "故輕安、定、捨，　　說為無染支。",
    "T31n1600_002:0472b01": "論曰：輕安即是無染因緣。麁重為因生諸雜",
    "T31n1600_002:0472b02": "染，輕安是彼近對治故。所依謂定自性，即捨。",
    "T31n1600_002:0472b03": "故此無染義別有三。說修覺支已，當說修道",
    "T31n1600_002:0472b04": "支。所修道支云何安立？頌曰：",
    "T31n1600_002:0472b05": "分別及誨示，　　令他信有三，",
    "T31n1600_002:0472b06": "對治障亦三，　　故道支成八。",
    "T31n1600_002:0472b07": "論曰：於修道位建立道支，故此道支廣八略",
    "T31n1600_002:0472b08": "四。一分別支，謂正見。此雖是世間而出世後",
    "T31n1600_002:0472b09": "得，由能分別見道位中自所證故。二誨示他",
    "T31n1600_002:0472b10": "支，謂正思惟、正語一分，等起發言誨示他故。",
    "T31n1600_002:0472b11": "三令他信支，此有三種，謂正語、正業、正命。四",
    "T31n1600_002:0472b12": "對治障支，亦有三種，謂正精進、正念、正定。由",
    "T31n1600_002:0472b13": "此道支略四廣八。何緣後二各分為三？頌",
    "T31n1600_002:0472b14": "曰：",
    "T31n1600_002:0472b15": "表見戒遠離，　　令他深信受，",
    "T31n1600_002:0472b16": "對治本隨惑，　　及自在障故。",
    "T31n1600_002:0472b17": "論曰：正語等三如次表已見戒遠離令他信",
    "T31n1600_002:0472b18": "受。謂由正語論議決擇，令他信知已有勝慧。",
    "T31n1600_002:0472b19": "由正業故不作邪業，令他信知已有淨戒，由",
    "T31n1600_002:0472b20": "正命故應量應時如法乞求衣鉢等物，令他",
    "T31n1600_002:0472b21": "信已有勝遠離。正精進等三如次對治本隨",
    "T31n1600_002:0472b22": "二煩惱及自在障。此所對治略有三種：一根",
    "T31n1600_002:0472b23": "本煩惱，謂修所斷；二隨煩惱，謂惛沈掉舉；三",
    "T31n1600_002:0472b24": "自在障，謂障所引勝品功德。此中正精進別",
    "T31n1600_002:0472b25": "能對治初，為對治彼勤修道故。正念別能對",
    "T31n1600_002:0472b26": "治第二，繫念安住止等相中，遠離惛沈及掉",
    "T31n1600_002:0472b27": "舉故。正定別能對治第三，依勝靜慮速能引",
    "T31n1600_002:0472b28": "發諸神通等勝功德故。修治差別云何應知？",
    "T31n1600_002:0472b29": "頌曰：",
    "T31n1600_002:0472c01": "有倒順無倒，　　無倒有倒隨，",
    "T31n1600_002:0472c02": "無倒無倒隨，　　是修治差別。",
    "T31n1600_002:0472c03": "論曰：此修對治略有三種，一有顛倒順無顛",
    "T31n1600_002:0472c04": "倒、二無顛倒有顛倒隨、三無顛倒無顛倒隨。",
    "T31n1600_002:0472c05": "如是三種修治差別，如次在異生、有學、無學",
    "T31n1600_002:0472c06": "位菩薩。二乘所修對治有差別相，云何應知？",
    "T31n1600_002:0472c07": "頌曰：",
    "T31n1600_002:0472c08": "菩薩所修習，　　由所緣作意，",
    "T31n1600_002:0472c09": "證得殊勝故，　　與二乘差別。",
    "T31n1600_002:0472c10": "論曰：聲聞、獨覺以自相續身等為境而修對",
    "T31n1600_002:0472c11": "治；菩薩通以自他相續身等為境而修對治。",
    "T31n1600_002:0472c12": "聲聞獨覺於身等境，以無常等行相思惟而",
    "T31n1600_002:0472c13": "修對治；若諸菩薩於身等境，以無所得行相",
    "T31n1600_002:0472c14": "思惟而修對治。聲聞獨覺修念住等，但為身",
    "T31n1600_002:0472c15": "等速得離繫；若諸菩薩修念住等，不為身等",
    "T31n1600_002:0472c16": "速得離繫，但為證得無住涅槃。菩薩與二乘",
    "T31n1600_002:0472c17": "所修對治，由此三緣故而有差別。",
    "T31n1600_002:0472c18": "修對治總義者，謂開覺修；損減修；瑩飾修；發",
    "T31n1600_002:0472c19": "上修；隣近修，謂隣近見道故；證入修；增勝修；",
    "T31n1600_002:0472c20": "初位修；中位修；後位修；有上修；無上修，謂所緣",
    "T31n1600_002:0472c21": "作意至得殊勝。",
    "T31n1600_002:0472c22": "5 辯修分位品辯修分位品第五",
    "T31n1600_002:0472c23": "已說修對治，修分位云何？頌曰：",
    "T31n1600_002:0472c24": "所說修對治，　　分位有十八，",
    "T31n1600_002:0472c25": "謂因、入、行、果、　　作、無作、殊勝、",
    "T31n1600_002:0472c26": "上、無上、解行、　　入、出離、記、說、",
    "T31n1600_002:0472c27": "灌頂及證得、　　勝利、成所作。",
    "T31n1600_002:0472c28": "論曰：如前所說修諸對治，差別分位有十八",
    "T31n1600_002:0472c29": "種。一因位，謂住種性補特伽羅。二入位，謂",
    "T31n1600_002:0473a01": "已發心。三加行位，謂發心已，未得果證。四果",
    "T31n1600_002:0473a02": "位，謂已得果。五有所作位，謂住有學。六無所",
    "T31n1600_002:0473a03": "作位，謂住無學。七殊勝位，謂已成就諸神通",
    "T31n1600_002:0473a04": "等殊勝功德。八有上位，謂超聲聞等已入菩",
    "T31n1600_002:0473a05": "薩地。九無上位，謂已成佛，從此以上無勝位",
    "T31n1600_002:0473a06": "故。十勝解行位，謂勝解行地一切菩薩。十一",
    "T31n1600_002:0473a07": "證入位，謂極喜地。十二出離位，謂次六地。十",
    "T31n1600_002:0473a08": "三受記位，謂第八地。十四辯說位，謂第九地。",
    "T31n1600_002:0473a09": "十五灌頂位，謂第十地。十六證得位，謂佛法",
    "T31n1600_002:0473a10": "身。十七勝利位，謂受用身。十八成所作位，謂",
    "T31n1600_002:0473a11": "變化身。此諸分位差別雖多，應知略說但有",
    "T31n1600_002:0473a12": "三種。其三者何？頌曰：",
    "T31n1600_002:0473a13": "應知法界中，　　略有三分位，",
    "T31n1600_002:0473a14": "不淨、淨不淨、　　清淨隨所應。",
    "T31n1600_002:0473a15": "論曰：於真法界位略有三，隨其所應攝前諸",
    "T31n1600_002:0473a16": "位。一不淨位，謂從因位乃至加行；二淨不淨",
    "T31n1600_002:0473a17": "位，謂有學位；三清淨位，謂無學位。云何應知",
    "T31n1600_002:0473a18": "依前諸位差別建立補特伽羅？頌曰：",
    "T31n1600_002:0473a19": "依前諸位中，　　所有差別相，",
    "T31n1600_002:0473a20": "隨所應建立，　　諸補特伽羅。",
    "T31n1600_002:0473a21": "論曰：應知依前諸位別相，如應建立補特伽",
    "T31n1600_002:0473a22": "羅，謂此住種性、此已發心等。",
    "T31n1600_002:0473a23": "修分位總義者，謂堪能位即種性位，發趣位",
    "T31n1600_002:0473a24": "即入加行位，不淨位、淨不淨位、清淨位、有莊",
    "T31n1600_002:0473a25": "嚴位、遍滿位謂遍滿十地故無上位。",
    "T31n1600_002:0473a26": "辯中邊論卷中"
}