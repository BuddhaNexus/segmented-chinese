{
    "T51n2076_011:0281b06": "景德傳燈錄卷第十一",
    "T51n2076_011:0281b08": "懷讓禪師第四世上八十九人",
    "T51n2076_011:0281b09": "潭州溈山靈祐禪師法嗣四十三人",
    "T51n2076_011:0281b10": "袁州仰山慧寂禪師",
    "T51n2076_011:0281b11": "鄧州香嚴寺智閑禪師",
    "T51n2076_011:0281b12": "襄州延慶法端禪師(十二卷又收在香嚴下何也)",
    "T51n2076_011:0281b13": "杭州徑山洪諲禪師福州靈雲志勤禪師",
    "T51n2076_011:0281b14": "益州應天和尚福州九峯慈慧禪師",
    "T51n2076_011:0281b15": "京兆米和尚晉州霍山和尚",
    "T51n2076_011:0281b16": "襄州王敬初常侍(已上十一人見錄)",
    "T51n2076_011:0281b17": "福州雙峯和尚長延圓鑑禪師",
    "T51n2076_011:0281b18": "志和禪師洪州西山道方禪師",
    "T51n2076_011:0281b19": "溈山如真禪師并州元順禪師",
    "T51n2076_011:0281b20": "興元府崇皓禪師鄂州全諗禪師",
    "T51n2076_011:0281b21": "嵩山神劍禪師許州弘進禪師",
    "T51n2076_011:0281b22": "餘杭文立禪師越州光相禪師",
    "T51n2076_011:0281b23": "蘇州文約禪師上元智滿禪師",
    "T51n2076_011:0281b24": "金州法朗禪師",
    "T51n2076_011:0281b25": "鄂州黃鶴山超達大師",
    "T51n2076_011:0281b26": "白鹿從約禪師西堂復禪師",
    "T51n2076_011:0281b27": "溫州靈空禪師大溈簡禪師",
    "T51n2076_011:0281b28": "荊南智朗禪師溈山普潤禪師",
    "T51n2076_011:0281b29": "溈山法真禪師黑山和尚",
    "T51n2076_011:0281c01": "滁州定山神英禪師霜山和尚",
    "T51n2076_011:0281c02": "南源和尚溈山冲逸禪師",
    "T51n2076_011:0281c03": "溈山彥禪師",
    "T51n2076_011:0281c04": "蘄州三角山法遇禪師",
    "T51n2076_011:0281c05": "鄧州志詮禪師荊州弘珪禪師",
    "T51n2076_011:0281c06": "巖背道曠禪師(已上三十三人無機緣語句不錄)",
    "T51n2076_011:0281c07": "福州大安禪師法嗣一十人",
    "T51n2076_011:0281c08": "益州大隨法真禪師韶州靈樹如敏禪師",
    "T51n2076_011:0281c09": "福州壽山師解禪師饒州嶢山和尚",
    "T51n2076_011:0281c10": "泉州莆田崇福慧日大師",
    "T51n2076_011:0281c11": "台州浮江和尚潞州淥水和尚",
    "T51n2076_011:0281c12": "廣州文殊院圓禪師(已上八人見錄)",
    "T51n2076_011:0281c13": "溫州靈陽禪師",
    "T51n2076_011:0281c14": "洪州紙衣和尚(已上二人無機緣語句不錄)",
    "T51n2076_011:0281c15": "杭州徑山鑒宗大師法嗣三人",
    "T51n2076_011:0281c16": "明州天童山咸啟禪師",
    "T51n2076_011:0281c17": "背山行真禪師",
    "T51n2076_011:0281c18": "杭州大慈山行滿禪師(已上三人無機緣語句不錄)",
    "T51n2076_011:0281c19": "趙州東院從諗禪師法嗣一十三人",
    "T51n2076_011:0281c20": "洪州新興嚴陽尊者",
    "T51n2076_011:0281c21": "揚州光孝院慧覺禪師",
    "T51n2076_011:0281c22": "隴州國清院奉禪師婺州木陳從朗禪師",
    "T51n2076_011:0281c23": "婺州新建禪師杭州多福和尚",
    "T51n2076_011:0281c24": "益州西睦和尚(已上七人見錄)",
    "T51n2076_011:0281c25": "潭州麻谷山和尚觀音院定鄂禪師",
    "T51n2076_011:0281c26": "宣州茗萍山和尚太原免道者",
    "T51n2076_011:0281c27": "幽州燕王鎮州趙王(已上六人無機緣語句不錄)",
    "T51n2076_011:0281c28": "衢州子湖巖利蹤禪師法嗣四人",
    "T51n2076_011:0281c29": "台州勝光和尚漳州浮石和尚",
    "T51n2076_011:0282a01": "紫桐和尚日容和尚(已上四人見錄)",
    "T51n2076_011:0282a02": "吉州孝義性空禪師法嗣一人",
    "T51n2076_011:0282a03": "卭州壽興院守閑禪師(一人無機緣語句不錄)",
    "T51n2076_011:0282a04": "鄂州茱萸和尚法嗣一人",
    "T51n2076_011:0282a05": "石梯和尚(一人見錄)",
    "T51n2076_011:0282a06": "天龍和尚法嗣二人",
    "T51n2076_011:0282a07": "婺州金華山俱胝和尚(一人見錄)",
    "T51n2076_011:0282a08": "新羅國彥忠禪師(一人無機緣語句不錄)",
    "T51n2076_011:0282a09": "長沙景岑禪師法嗣二人",
    "T51n2076_011:0282a10": "明州雪竇山常通禪師(一人見錄)",
    "T51n2076_011:0282a11": "婺州金華山嚴靈禪師(一人無機緣語句不錄)",
    "T51n2076_011:0282a12": "襄州關南道常禪師法嗣二人",
    "T51n2076_011:0282a13": "關南道吾和尚",
    "T51n2076_011:0282a14": "漳州羅漢和尚(已上二人見錄)",
    "T51n2076_011:0282a15": "白馬曇照禪師法嗣一人",
    "T51n2076_011:0282a16": "晉州霍山無名禪師(一人無機緣語句不錄)",
    "T51n2076_011:0282a17": "新羅大證禪師法嗣二人",
    "T51n2076_011:0282a18": "文聖大王憲安大王(已上二人無機緣語句不錄)",
    "T51n2076_011:0282a19": "小馬神照禪師法嗣一人",
    "T51n2076_011:0282a20": "縉雲郡連雲院有緣禪師(一人無機緣語句不錄)",
    "T51n2076_011:0282a21": "高安大愚和尚法嗣一人",
    "T51n2076_011:0282a22": "筠州末山尼了然(一人見錄)",
    "T51n2076_011:0282a23": "新羅洪直禪師法嗣二人",
    "T51n2076_011:0282a24": "興德大王宣康太子(二人無機緣語句不錄)",
    "T51n2076_011:0282a25": "許州無跡和尚法嗣一人",
    "T51n2076_011:0282a26": "道遂禪師(一人無機緣語句不錄)",
    "T51n2076_011:0282a27": "前溈山靈祐禪師法嗣(懷讓禪師第四世)",
    "T51n2076_011:0282a28": "袁州仰山慧寂禪師韶州懷化人也。姓葉氏。",
    "T51n2076_011:0282a29": "年十五欲出家父母不許。後二載師斷手二",
    "T51n2076_011:0282b01": "指跪致父母前。誓求正法以答劬勞。遂依南",
    "T51n2076_011:0282b02": "華寺通禪師落髮。未登具即遊方。初謁耽源",
    "T51n2076_011:0282b03": "已悟玄旨。後參溈山遂升堂奧。祐問曰汝是",
    "T51n2076_011:0282b04": "有主沙彌無主沙彌。師曰。有主。曰在什麼處。",
    "T51n2076_011:0282b05": "師從西過東立。祐知是異人便垂開示。師問。",
    "T51n2076_011:0282b06": "如何是真佛住處。祐曰。以思無思之妙。返思",
    "T51n2076_011:0282b07": "靈焰之無窮。思盡還源性。相常住。事理不二",
    "T51n2076_011:0282b08": "真佛如如。師於言下頓悟。自此執侍。尋往江",
    "T51n2076_011:0282b09": "陵受戒住夏探律藏。後參巖頭。巖頭舉起拂",
    "T51n2076_011:0282b10": "子。師展坐具。巖拈拂子置背後。師將坐具",
    "T51n2076_011:0282b11": "搭肩上而出。巖云。我不肯汝放。只肯汝收。",
    "T51n2076_011:0282b12": "又問石室。佛之與道相去幾何。石室云。道",
    "T51n2076_011:0282b13": "如展手佛似握拳。乃辭石室。石室門送召",
    "T51n2076_011:0282b14": "云。子莫一向去。已後却來我邊(雲居錫云。要會麼。如今歸堂去。",
    "T51n2076_011:0282b15": "明日却上來。)韋宙就溈山請一伽陀。溈山曰。覿面相",
    "T51n2076_011:0282b16": "呈猶是鈍漢。豈況形於紙筆。乃就師請。師於",
    "T51n2076_011:0282b17": "紙上畫一圓相。注云。思而知之落第二頭。不",
    "T51n2076_011:0282b18": "思而知落第三首。一日隨溈山開田。師問曰。",
    "T51n2076_011:0282b19": "遮頭得恁麼低。那頭得恁麼高。祐曰。水能",
    "T51n2076_011:0282b20": "平物但以水平。師曰。水也無憑。和尚但高",
    "T51n2076_011:0282b21": "處高平低處低平。祐然之。有施主送絹。師問。",
    "T51n2076_011:0282b22": "和尚受施主如是供養將何報答。祐敲禪床",
    "T51n2076_011:0282b23": "示之師曰。和尚何得將眾人物作自己用。祐",
    "T51n2076_011:0282b24": "忽問師什麼處去來。師曰田中來。祐曰。田中",
    "T51n2076_011:0282b25": "多少人。師插鍬而立。祐曰。今日南山大有人",
    "T51n2076_011:0282b26": "刈茅在。師舉鍬而去(玄沙云。我若見即蹋倒鍬子。僧問鏡清。仰山插鍬意旨如",
    "T51n2076_011:0282b27": "何。清云。狗銜赦書諸侯避道。又問。只如玄沙蹋鍬其意如何。清云。勿奈船何打破戽。斗又問。南山刈茅意旨",
    "T51n2076_011:0282b28": "如何。清云。李靖三兄久經行陣。雲居錫云。且道。鏡清下此一判著不著。又僧問禾山云。仰山插鍬意旨如何。禾山",
    "T51n2076_011:0282b29": "云。汝問我。僧云。玄沙蹋鍬意旨如何。禾山云。我問汝)師在溈山牧牛時。第一",
    "T51n2076_011:0282c01": "座曰。百億毛頭百億師子現。師不答。歸侍立。",
    "T51n2076_011:0282c02": "第一座上問訊。師舉前語問云。適來道百億",
    "T51n2076_011:0282c03": "毛頭百億師子現。豈不是。上座曰是。師曰正",
    "T51n2076_011:0282c04": "當現時毛前現。毛後現上座曰。現時不說前",
    "T51n2076_011:0282c05": "後。師乃出。祐曰。師子腰折也。溈山上座舉起",
    "T51n2076_011:0282c06": "拂子曰。若人作得道理即與之。師曰。某甲作",
    "T51n2076_011:0282c07": "得道理。還得否。上座曰。但作得道理便得。師",
    "T51n2076_011:0282c08": "乃掣拂子將去(雲居錫云。什麼處是仰山道理)一日雨下。上座",
    "T51n2076_011:0282c09": "曰。好雨寂闍梨。師曰。好在什麼處。上座無",
    "T51n2076_011:0282c10": "語。師曰。某甲却道得。上座曰。好在什麼處。",
    "T51n2076_011:0282c11": "師指雨。溈山與師遊行次。烏銜一紅柿落",
    "T51n2076_011:0282c12": "前。祐將與師。師接得以水。洗了却與祐。祐",
    "T51n2076_011:0282c13": "曰子什麼處得來。師曰此是和尚道德所感。",
    "T51n2076_011:0282c14": "祐曰汝也不得空然即分半與師(玄沙云。大小溈山被仰山一坐",
    "T51n2076_011:0282c15": "至今起不得)師浣衲衣次。耽源曰正恁麼時作。麼",
    "T51n2076_011:0282c16": "生。師曰正恁麼時。向什麼處見。師盤桓溈。山",
    "T51n2076_011:0282c17": "前後十五載。凡有語句學眾無不弭伏。暨受",
    "T51n2076_011:0282c18": "溈山密印。領眾住王莽山。化緣未契遷止仰",
    "T51n2076_011:0282c19": "山學徒臻萃。師上堂示眾云。汝等諸人各自",
    "T51n2076_011:0282c20": "回光返顧莫記吾言。汝無始劫來背明投暗。",
    "T51n2076_011:0282c21": "妄想根深卒難頓拔。所以假設方便奪汝麁",
    "T51n2076_011:0282c22": "識。如將黃葉止啼。有什麼是處。亦如人將百",
    "T51n2076_011:0282c23": "種貨物與金寶作一鋪。貨賣祇擬輕重來機。",
    "T51n2076_011:0282c24": "所以道。石頭是真金鋪。我遮裏是雜貨鋪。",
    "T51n2076_011:0282c25": "有人來覓鼠糞我亦拈與。他來覓真金我亦",
    "T51n2076_011:0282c26": "拈與。他時有僧問。鼠糞即不要。請和尚真金。",
    "T51n2076_011:0282c27": "師云。齧鏃擬開口。驢年亦不會。僧無對。師",
    "T51n2076_011:0282c28": "云。索喚則有交易。不索喚則無我。若說禪宗",
    "T51n2076_011:0282c29": "身邊要一人相伴亦無。豈況有五百七百眾",
    "T51n2076_011:0283a01": "耶。我若東說西說。則爭頭向前采拾。如將空",
    "T51n2076_011:0283a02": "拳誑小兒都無實處。我今分明向汝說聖邊",
    "T51n2076_011:0283a03": "事且莫將心湊泊。但向自己性海如實而修。",
    "T51n2076_011:0283a04": "不要三明六通。何以故。此是聖末邊事。如今",
    "T51n2076_011:0283a05": "且要識心達本。但得其本不愁其末。他時後",
    "T51n2076_011:0283a06": "日自具去在。若未得本縱饒將情學他亦不",
    "T51n2076_011:0283a07": "得。汝豈不見。溈山和尚云。凡聖情盡體露真",
    "T51n2076_011:0283a08": "常事理不二即如如佛。問如何是祖師意。師",
    "T51n2076_011:0283a09": "以手於空作圓相。相中書佛字。僧無語。師謂",
    "T51n2076_011:0283a10": "第一坐曰。不思善不思惡正恁麼時作麼生。",
    "T51n2076_011:0283a11": "對曰。正恁麼時是某甲放身命處。師曰。何不",
    "T51n2076_011:0283a12": "問老僧。對曰。正恁麼時不見有和尚。師曰。扶",
    "T51n2076_011:0283a13": "吾教不起。師因歸溈山省覲。祐問。子既稱善",
    "T51n2076_011:0283a14": "知識。爭辨得諸方來者。知有不知有。有師承",
    "T51n2076_011:0283a15": "無師承。是義學是玄學。子試說看。師曰。慧寂",
    "T51n2076_011:0283a16": "有驗處。但見諸方僧來便竪起拂子。問伊。諸",
    "T51n2076_011:0283a17": "方還說遮箇不說。又云。遮箇且置。諸方老",
    "T51n2076_011:0283a18": "宿意作麼生。祐歎曰。此是從上宗門中牙爪。",
    "T51n2076_011:0283a19": "祐問。大地眾生業識茫茫無本可據。子作麼",
    "T51n2076_011:0283a20": "生知他有之與無。師曰。慧寂有驗處。時有一",
    "T51n2076_011:0283a21": "僧從面前過。師召云。闍梨其僧回頭。師曰。",
    "T51n2076_011:0283a22": "和尚遮箇便是業識茫茫無本可據。祐曰。此",
    "T51n2076_011:0283a23": "是師子一滴乳。迸散六斛驢乳。鄭愚相公問。",
    "T51n2076_011:0283a24": "不斷煩惱而入涅槃時如何。師竪起拂子。公",
    "T51n2076_011:0283a25": "曰。入之一字不要亦得。師曰。入之一字不為",
    "T51n2076_011:0283a26": "相公(法燈別云。相公不用煩惱)師問僧。什麼處來。曰幽州。師",
    "T51n2076_011:0283a27": "曰。我恰要箇幽州信米作麼價。曰某甲來時",
    "T51n2076_011:0283a28": "無端從市中過。蹋折他橋梁。師便休。師見僧",
    "T51n2076_011:0283a29": "來竪起拂子。其僧便喝。師曰。喝即不無。且道",
    "T51n2076_011:0283b01": "老僧過在什麼處。僧曰。和尚不合將境示人。",
    "T51n2076_011:0283b02": "師乃打之。師問香嚴。師弟近日見處如何。嚴",
    "T51n2076_011:0283b03": "曰。某甲卒說不得。乃有偈曰。去年貧未是",
    "T51n2076_011:0283b04": "貧。今年貧始是貧。去年無卓錐之地。今",
    "T51n2076_011:0283b05": "年錐也無。師曰。汝只得如來禪。未得祖師",
    "T51n2076_011:0283b06": "禪(玄覺云。且道如來禪與祖師禪分不分。長慶稜云。一時坐却)溈山封一面鏡寄",
    "T51n2076_011:0283b07": "師。師上堂提起云。且道。是溈山鏡仰山鏡。有",
    "T51n2076_011:0283b08": "人道得即不撲破。眾無對。師乃撲破。師問。雙",
    "T51n2076_011:0283b09": "峯師弟近日見處如何對曰。據某甲見處。實",
    "T51n2076_011:0283b10": "無一法可當情。師曰。汝解猶在境。雙峯曰。某",
    "T51n2076_011:0283b11": "甲只如此。師兄如何。師曰。汝豈無能知無",
    "T51n2076_011:0283b12": "一法可當情者。溈山聞云。寂子一句疑殺天",
    "T51n2076_011:0283b13": "下人(玄覺云。金剛經道。實無一法然燈佛與我受記。他道實無一法可當情。為什麼道。解猶在境。且道",
    "T51n2076_011:0283b14": "利害在什麼處)僧問。法身還解說法也無。師曰。我說不",
    "T51n2076_011:0283b15": "得。別有一人說得。曰說得底人在什麼處。師",
    "T51n2076_011:0283b16": "推出枕子溈山聞云。寂子用劍刃上事。師閉",
    "T51n2076_011:0283b17": "目坐次。有僧潛來身邊立師開目於地上作",
    "T51n2076_011:0283b18": "一圓相。相中書水字顧視其僧。僧無語。師携",
    "T51n2076_011:0283b19": "一杖子。僧問什麼處得。師便拈向背後。僧無",
    "T51n2076_011:0283b20": "語。師問一僧。汝會什麼。僧曰。會卜。師提起",
    "T51n2076_011:0283b21": "拂子曰。遮箇六十四卦中阿那卦收。無對。",
    "T51n2076_011:0283b22": "師自代云。適來是雷天大壯。如今變為地火",
    "T51n2076_011:0283b23": "明夷。師問僧。名什麼。曰靈通。師曰。便請入",
    "T51n2076_011:0283b24": "燈籠。曰早箇入了也(法眼別云。喚什麼作燈籠)僧問。古人道。",
    "T51n2076_011:0283b25": "見色便見心禪床是色。請和尚離色指學人",
    "T51n2076_011:0283b26": "心。師云。那箇是禪床指出來。僧無語(玄覺云。忽然被",
    "T51n2076_011:0283b27": "伊却指禪床。作麼生對伊好。有僧云。却請和尚道。玄覺代拊掌三下)僧問。如何是毘盧",
    "T51n2076_011:0283b28": "師。師乃叱之。又問。如何是和尚師。師曰。莫無",
    "T51n2076_011:0283b29": "禮。師共一僧語。傍有僧曰。語底是文殊默底",
    "T51n2076_011:0283c01": "是維摩。師曰。不語不默底莫是汝否。僧默之",
    "T51n2076_011:0283c02": "師曰。何不現神通。僧曰。不辭現神通。只恐和",
    "T51n2076_011:0283c03": "尚收入教。師曰。鑒汝來處。未有教外底眼。問",
    "T51n2076_011:0283c04": "天堂地獄相去幾何。師將拄杖畫地一畫。師",
    "T51n2076_011:0283c05": "住觀音時出牓云。看經次不得問事。後有僧",
    "T51n2076_011:0283c06": "來問訊。見師看經傍立而待。師卷却經問。會",
    "T51n2076_011:0283c07": "麼。僧曰。某甲不看經爭得會。師曰。汝已後",
    "T51n2076_011:0283c08": "會去在(其僧到巖頭。巖頭問。什麼處來。僧云。江西觀音來。巖頭云。和尚有何言句。其僧舉前",
    "T51n2076_011:0283c09": "語。巖頭云。遮箇老師。我將謂被故紙埋却。元來猶在)僧問。禪宗頓悟畢竟",
    "T51n2076_011:0283c10": "入門的意如何。師曰。此意極難。若是祖宗門",
    "T51n2076_011:0283c11": "下上根上智。一聞千悟得大總持。此根人難",
    "T51n2076_011:0283c12": "得。其有根微智劣。所以古德道。若不安禪靜",
    "T51n2076_011:0283c13": "慮到遮裏總須茫然。僧曰。除此格外。還別",
    "T51n2076_011:0283c14": "有方便令學人得入也無。師曰。別有別無令",
    "T51n2076_011:0283c15": "汝心不安。汝是什麼處人。曰幽州人。師曰。汝",
    "T51n2076_011:0283c16": "還思彼處否。曰常思。師曰。彼處樓臺林苑人",
    "T51n2076_011:0283c17": "馬駢闐。汝返思底還有許多般也無。僧曰。某",
    "T51n2076_011:0283c18": "甲到遮裏一切不見有。師曰。汝解猶在境。",
    "T51n2076_011:0283c19": "信位即是。人位即不是。據汝所解只得一玄。",
    "T51n2076_011:0283c20": "得坐披衣向後自看。其僧禮謝而去。師始自",
    "T51n2076_011:0283c21": "仰山後遷觀音。接機利物為禪宗標準。遷化",
    "T51n2076_011:0283c22": "前數年有偈曰。",
    "T51n2076_011:0283c23": "　年滿七十七　　老去是今日",
    "T51n2076_011:0283c24": "　任性自浮沈　　兩手攀屈膝",
    "T51n2076_011:0283c25": "於韶州東平山示滅。年七十七。抱膝而逝。勅",
    "T51n2076_011:0283c26": "諡智通大師妙光之塔。後遷塔于仰山。",
    "T51n2076_011:0283c27": "鄧州香嚴智閑禪師青州人也。厭俗辭親觀",
    "T51n2076_011:0283c28": "方慕道。依溈山禪會。祐和尚知其法器。欲激",
    "T51n2076_011:0283c29": "發智光。一日謂之曰。吾不問汝平生學解及",
    "T51n2076_011:0284a01": "經卷冊子上記得者。汝未出胞胎未辨東西",
    "T51n2076_011:0284a02": "時。本分事試道一句來。吾要記汝。師懵然無",
    "T51n2076_011:0284a03": "對。沈吟久之。進數語陳其所解。祐皆不許。師",
    "T51n2076_011:0284a04": "曰。却請和尚為說。祐曰。吾說得是吾之見解。",
    "T51n2076_011:0284a05": "於汝眼目何有益乎。師遂歸堂。遍檢所集諸",
    "T51n2076_011:0284a06": "方語句無一言可將酬對。乃自歎曰。畫餅不",
    "T51n2076_011:0284a07": "可充飢。於是盡焚之曰。此生不學佛法也。且",
    "T51n2076_011:0284a08": "作箇長行粥飯僧免役心神。遂泣辭溈山而",
    "T51n2076_011:0284a09": "去。抵南陽覩忠國師遺迹遂憩止焉。一日因",
    "T51n2076_011:0284a10": "山中芟除草木。以瓦礫擊竹作聲。俄失笑間",
    "T51n2076_011:0284a11": "廓然惺悟。遽歸沐浴焚香遙禮溈山。贊云。",
    "T51n2076_011:0284a12": "和尚大悲恩逾父母。當時若為我說却。何有",
    "T51n2076_011:0284a13": "今日事也。仍述一偈云。",
    "T51n2076_011:0284a14": "　一擊忘所知　　更不假修治",
    "T51n2076_011:0284a15": "　動容揚古路　　不墮悄然機",
    "T51n2076_011:0284a16": "(動容揚古路不墮悄然機。此句舊本並福邵本並無。今以通明集為據)。",
    "T51n2076_011:0284a17": "　處處無踪迹　　聲色外威儀",
    "T51n2076_011:0284a18": "　諸方達道者　　咸言上上機",
    "T51n2076_011:0284a19": "師上堂云。道由悟達不在語言。況見密密堂",
    "T51n2076_011:0284a20": "堂。曾無間隔不勞心意。暫借回光日用全",
    "T51n2076_011:0284a21": "功。迷徒自背。問如何是香嚴境。師曰。花木不",
    "T51n2076_011:0284a22": "滋。問如何是仙陀婆。師敲禪床曰。過遮裏",
    "T51n2076_011:0284a23": "來。問如何是見在學。師以扇子旋轉示曰。",
    "T51n2076_011:0284a24": "見麼。僧無語。問如何是正命食。師以手撮而",
    "T51n2076_011:0284a25": "示之。問如何是無表戒。師曰。待闍梨作俗即",
    "T51n2076_011:0284a26": "說。問如何是聲色外相見一句。師曰。如某甲",
    "T51n2076_011:0284a27": "未住香嚴時道在什麼處。僧曰。恁麼時亦不",
    "T51n2076_011:0284a28": "敢道有所在。師曰。如幻人心心所法。僧問。不",
    "T51n2076_011:0284a29": "慕諸聖不重己靈時如何。師曰。萬機休罷千",
    "T51n2076_011:0284b01": "聖不携。此時疎山在眾作嘔聲曰。是何言",
    "T51n2076_011:0284b02": "歟。師問阿誰。眾曰。師叔。師曰。不諾老僧耶。",
    "T51n2076_011:0284b03": "疎山出曰是。師曰。汝莫道得麼。曰道得。師",
    "T51n2076_011:0284b04": "曰。汝試道看。曰若教某甲道須還師資禮始",
    "T51n2076_011:0284b05": "得。師乃下坐禮拜躡前語問之。疎山曰。何不",
    "T51n2076_011:0284b06": "道肯重不得全。師曰。饒汝恁麼也須三十年",
    "T51n2076_011:0284b07": "倒屙。設住山無柴燒。近水無水喫。分明記取。",
    "T51n2076_011:0284b08": "後住疎山果。如師記。至二十七年病愈。自云。",
    "T51n2076_011:0284b09": "香嚴師兄記我。三十年倒屙。今少三年在。每",
    "T51n2076_011:0284b10": "至食畢以手抉而吐之。以應前記(疎山後問道怤長老。肯",
    "T51n2076_011:0284b11": "重不得全。汝作麼生會。怤云。全歸肯重。疎山云。不得全又作麼生。怤云。箇中無肯路疎山云。始愜病僧意)",
    "T51n2076_011:0284b12": "問如何是聲前句。師曰。大德未問時即答。僧",
    "T51n2076_011:0284b13": "曰。即時如何。師曰。即時問也。問如何是直截",
    "T51n2076_011:0284b14": "根源佛所印。師拋下。拄杖散手而去。問如",
    "T51n2076_011:0284b15": "何是師法大意。師曰。今年霜降早喬麥總不",
    "T51n2076_011:0284b16": "收。問如何是西來意。師以手入懷出拳展開",
    "T51n2076_011:0284b17": "與之。僧乃跪膝以兩手作受勢。師曰。是什麼。",
    "T51n2076_011:0284b18": "僧無對。問如何是道。師曰。枯木龍吟。僧曰。",
    "T51n2076_011:0284b19": "學人不會。師曰。髑髏裏眼睛(玄沙別云。龍藏枯木)問離",
    "T51n2076_011:0284b20": "四句絕百非。請和尚道。師曰。獵師前不得說",
    "T51n2076_011:0284b21": "本師戒。一日謂眾曰。如人在千尺懸崖。口銜",
    "T51n2076_011:0284b22": "樹枝。脚無所蹋。手無所攀。忽有人問如何是",
    "T51n2076_011:0284b23": "西來意。若開口答即喪身失命。若不答又違",
    "T51n2076_011:0284b24": "他所問。當恁麼時作麼生。時有招上座出",
    "T51n2076_011:0284b25": "曰。上樹時即不問。未上樹時如何。師笑而已。",
    "T51n2076_011:0284b26": "師問僧。什麼處來。僧曰。溈山來。師曰。和尚",
    "T51n2076_011:0284b27": "近日有何言句。僧曰。人問如何是西來意。和",
    "T51n2076_011:0284b28": "尚竪起拂子。師聞舉乃曰。彼中兄弟作麼會",
    "T51n2076_011:0284b29": "和尚意旨。僧曰。彼中商量道。即色明心附物",
    "T51n2076_011:0284c01": "顯理。師曰。會即便會。不會著什麼死急。僧却",
    "T51n2076_011:0284c02": "問。師意如何。師還舉拂子(玄沙云。只遮香嚴脚跟猶未點地。雲居錫",
    "T51n2076_011:0284c03": "云。什麼是香嚴脚跟未點地處)師凡示學徒語多簡直。有偈頌",
    "T51n2076_011:0284c04": "二百餘篇。隨緣對機不拘聲律。諸方盛行。",
    "T51n2076_011:0284c05": "後諡襲燈大師。",
    "T51n2076_011:0284c06": "襄州延慶山法端大師。有人問。蚯蚓斬為兩",
    "T51n2076_011:0284c07": "段兩頭俱動。佛性在阿那頭。師展兩手(洞山別云。",
    "T51n2076_011:0284c08": "問底在阿那頭)師滅後勅諡紹真大師。塔曰明金。",
    "T51n2076_011:0284c09": "杭州徑山洪諲禪師吳興人也。姓吳氏。年十",
    "T51n2076_011:0284c10": "九禮開元寺無上大師落髮(無上大師嗣鹽官。後住徑山為第二世也)",
    "T51n2076_011:0284c11": "二十二往嵩嶽受滿足律儀。歸禮本師。師問",
    "T51n2076_011:0284c12": "曰。汝於時中將何報四恩耶。諲不能對。三日",
    "T51n2076_011:0284c13": "忘食。乃辭行脚。往謁雲巖機緣未契。後造溈",
    "T51n2076_011:0284c14": "山蒙滯頓除。遭唐會昌沙汰眾皆悲惋。諲曰。",
    "T51n2076_011:0284c15": "大丈夫鍾此厄會豈非命也。何乃效兒女子",
    "T51n2076_011:0284c16": "乎。大中初復沙門相還故鄉西峯院。咸通六",
    "T51n2076_011:0284c17": "年上徑山。明年本師遷神。眾請繼躅為徑山",
    "T51n2076_011:0284c18": "第三世。於法即溈山之嗣。僧問。掩息如灰時",
    "T51n2076_011:0284c19": "如何。師曰。猶是時人功幹。僧曰。幹後如何。",
    "T51n2076_011:0284c20": "師曰。耕人田不種。僧曰。畢竟如何。師曰。禾",
    "T51n2076_011:0284c21": "熟不臨場。僧問。龍門不假風雷勢便透得者",
    "T51n2076_011:0284c22": "如何。師曰。猶是一品二品。僧曰。此既是階級。",
    "T51n2076_011:0284c23": "向上事如何。師曰。吾不知有汝龍門。僧問",
    "T51n2076_011:0284c24": "如霜如雪時如何。師曰。猶是污染。曰不污染",
    "T51n2076_011:0284c25": "時如何。師曰。不同色。許州全明上坐先問石",
    "T51n2076_011:0284c26": "霜。一毫穿眾穴時如何。石霜云。直須萬年後。",
    "T51n2076_011:0284c27": "云萬年後如何。石霜云。登科任汝登科。拔",
    "T51n2076_011:0284c28": "萃。任汝拔萃。後問師云。一毫穿眾穴時如何。",
    "T51n2076_011:0284c29": "師曰。光靴任汝光靴。結果任汝結果。僧問。",
    "T51n2076_011:0285a01": "如何是長。師曰。千聖不能量。曰如何是短。師",
    "T51n2076_011:0285a02": "曰。蟭螟眼裏著不滿。其僧不肯便去舉似石",
    "T51n2076_011:0285a03": "霜。石霜云。只為太近實頭。僧問。如何是長。",
    "T51n2076_011:0285a04": "石霜云。不屈曲。曰如何是短。石霜云。雙",
    "T51n2076_011:0285a05": "陸盤中不喝彩。佛日長老訪師師問曰。伏承",
    "T51n2076_011:0285a06": "長老獨化一方。何以荐遊峯頂。佛日曰。朗月",
    "T51n2076_011:0285a07": "當空挂氷霜不自寒師曰。莫即是長老家風",
    "T51n2076_011:0285a08": "否。佛日曰。峭峙萬重關。於中含寶月。師曰。",
    "T51n2076_011:0285a09": "此猶是文言。作麼生是長老家風。曰今日賴",
    "T51n2076_011:0285a10": "遇佛日。佛日却問云。隱密全真時人知有道",
    "T51n2076_011:0285a11": "不得。大省無辜時人知有道得。於此二途猶",
    "T51n2076_011:0285a12": "是時人升降處。未審長老親道自道如何道。",
    "T51n2076_011:0285a13": "師曰。我家道處無箇道。佛日曰。如來路上無",
    "T51n2076_011:0285a14": "私曲。便請玄音和一場。師曰。任汝二輪更互",
    "T51n2076_011:0285a15": "照。碧潭雲外不相關。佛日曰。為報白頭無限",
    "T51n2076_011:0285a16": "眾。此回年少莫歸鄉。師曰。老少同輪無向",
    "T51n2076_011:0285a17": "背。我家玄路勿參差。佛日曰。一言定天下四",
    "T51n2076_011:0285a18": "句為誰留。師曰。汝言有三四。我道其中一也",
    "T51n2076_011:0285a19": "無。師因有偈曰。",
    "T51n2076_011:0285a20": "　東西不相顧　　南北與誰留",
    "T51n2076_011:0285a21": "　汝即言三四　　我即一也無",
    "T51n2076_011:0285a22": "光化四年九月二十八日白眾而化。",
    "T51n2076_011:0285a23": "福州靈雲志勤禪師本州長溪人也。初在溈",
    "T51n2076_011:0285a24": "山因桃華悟道。有偈曰。",
    "T51n2076_011:0285a25": "　三十來年尋劍客　　幾逢落葉幾抽枝",
    "T51n2076_011:0285a26": "　自從一見桃華後　　直至如今更不疑",
    "T51n2076_011:0285a27": "祐師覽偈詰其所悟與之符契。祐曰。從緣悟",
    "T51n2076_011:0285a28": "達永無退失。善自護持(有僧舉似玄沙。玄沙云。諦當甚諦當。敢保老兄猶未",
    "T51n2076_011:0285a29": "徹。眾疑此語。玄沙問地藏。我恁麼道汝作麼生會。地藏云。不是桂琛。即走殺天下人)乃返閩川。",
    "T51n2076_011:0285b01": "玄徒臻集。上堂謂眾曰。諸仁者。所有長短盡",
    "T51n2076_011:0285b02": "至不常。且觀四時草木葉落花開。何況塵劫",
    "T51n2076_011:0285b03": "來天人七趣。地水火風成壞輪轉。因果將盡",
    "T51n2076_011:0285b04": "三惡道苦毛髮不添減。唯根蔕神識常存。上",
    "T51n2076_011:0285b05": "根者遇善友申明。當處解脫便是道場。中下",
    "T51n2076_011:0285b06": "癡愚不能覺照。沈迷三界流轉生死。釋尊為",
    "T51n2076_011:0285b07": "伊天上人間設教證明顯發智道。汝等還會",
    "T51n2076_011:0285b08": "麼。時有僧問。如何得出離生老病死師曰。",
    "T51n2076_011:0285b09": "青山元不動。浮雲飛去來。僧問君王出陣時",
    "T51n2076_011:0285b10": "如何。師曰。春明門外不問長安。僧曰。如何",
    "T51n2076_011:0285b11": "得覲天子。師曰。盲鶴下清池。魚從脚底過。",
    "T51n2076_011:0285b12": "僧問。如何是佛法大意。師曰。驢事未去馬",
    "T51n2076_011:0285b13": "事到來。僧未喻旨曰。再請垂示。師曰。彩氣夜",
    "T51n2076_011:0285b14": "常動。精靈日少逢。雪峯有偈。送雙峯出嶺。末",
    "T51n2076_011:0285b15": "句云。雷罷不停聲。師更之云。雷震不聞聲。雪",
    "T51n2076_011:0285b16": "峯聞之乃曰。靈雲山頭古月現。雪峯問云。古",
    "T51n2076_011:0285b17": "人道前三三後三三。意旨如何。師云。水中",
    "T51n2076_011:0285b18": "魚山上鳥。峯云。意旨作麼生。師云。高可射",
    "T51n2076_011:0285b19": "兮深可釣。問諸方悉皆雜食。未審和尚如",
    "T51n2076_011:0285b20": "何。師云。獨有閩中異雄雄鎮海涯。問久戰",
    "T51n2076_011:0285b21": "砂場。為什麼功名不就。師曰。君王有道三邊",
    "T51n2076_011:0285b22": "靜。何勞萬里築長城。又云。罷息干戈束手",
    "T51n2076_011:0285b23": "歸朝時如何。師云。慈雲普潤無邊剎。枯樹",
    "T51n2076_011:0285b24": "無花爭奈何長生。問混沌未分時含生何來。",
    "T51n2076_011:0285b25": "師曰。如露柱懷兒(一作胎)曰分後如何。師曰。如",
    "T51n2076_011:0285b26": "片雲點太清。曰未審太清還受點也無。師不",
    "T51n2076_011:0285b27": "答曰。恁麼即含生不來也。師亦不答。曰直",
    "T51n2076_011:0285b28": "得純清絕點時如何。師曰。猶是真常流注。曰",
    "T51n2076_011:0285b29": "如何是真常流注。師曰。如鏡長明。曰向上更",
    "T51n2076_011:0285c01": "有事否。師曰有。曰如何是向上事。師曰。打破",
    "T51n2076_011:0285c02": "鏡來相見。問如何是西來意。師曰。井底種林",
    "T51n2076_011:0285c03": "檎。曰學人不會。師曰。今年桃李貴。一顆直千",
    "T51n2076_011:0285c04": "金。問摩尼珠不隨眾色。未審作什麼色。師",
    "T51n2076_011:0285c05": "曰。白色。僧曰。恁麼即隨眾色也。師曰。趙",
    "T51n2076_011:0285c06": "璧本無瑕。相如誑秦主。問君王出陣時如何。",
    "T51n2076_011:0285c07": "師曰。呂才葬虎耳。曰其事如何。師曰。坐見白",
    "T51n2076_011:0285c08": "衣天。僧曰。王今何在。師曰。莫觸龍顏。",
    "T51n2076_011:0285c09": "益州應天和尚。僧問。人人有佛性如何是和",
    "T51n2076_011:0285c10": "尚佛性。師曰。汝喚什麼作佛性。僧曰。恁麼",
    "T51n2076_011:0285c11": "即和尚無佛性也。師乃叫快活快活。",
    "T51n2076_011:0285c12": "福州九峯慈慧禪師。初在溈山遇祐師上堂",
    "T51n2076_011:0285c13": "云。汝等諸人只得大體不得大用。師抽身出",
    "T51n2076_011:0285c14": "去。溈山召之。師更不迴顧。溈山云。此子堪",
    "T51n2076_011:0285c15": "為法器。師一日辭溈山入嶺云。某甲辭違和",
    "T51n2076_011:0285c16": "尚。千里之外不離左右。溈山動容曰。善為。",
    "T51n2076_011:0285c17": "京兆米和尚(亦謂米七師)初參學歸受業寺。有老宿",
    "T51n2076_011:0285c18": "問。月中斷井索時人喚作蛇。未審七師見佛",
    "T51n2076_011:0285c19": "喚作什麼。師曰。若有佛見即同眾生(法眼別云。此是什麼",
    "T51n2076_011:0285c20": "時節問。法燈別云。喚底不是)老宿曰。千年桃核。師令僧去問",
    "T51n2076_011:0285c21": "仰山云。今時還假悟也無。仰山云。悟即不無。",
    "T51n2076_011:0285c22": "爭奈落在第二頭。師深肯之。又令僧去問洞",
    "T51n2076_011:0285c23": "山云。那箇究竟作麼生。洞山云。却須問他始",
    "T51n2076_011:0285c24": "得。師亦肯之。僧問。如何是衲衣下事。師",
    "T51n2076_011:0285c25": "云。醜陋任君嫌。不挂雲霞色。",
    "T51n2076_011:0285c26": "晉州霍山和尚。仰山一僧到自稱。集雲峯下",
    "T51n2076_011:0285c27": "四藤條。天下大禪佛參(大禪佛即十二卷。晉州霍山景通和尚也)師乃",
    "T51n2076_011:0285c28": "喚維那搬柴著(一作打鍾著)大禪佛驟步而去。師聞",
    "T51n2076_011:0285c29": "祕魔巖和尚凡有僧到禮拜以木叉叉著。師",
    "T51n2076_011:0286a01": "一日遂往訪之。才見不禮拜。便入祕魔懷裏。",
    "T51n2076_011:0286a02": "祕魔拊師背三下。師起拍手云。師兄我一千",
    "T51n2076_011:0286a03": "里地來便回(一作師兄三千里外賺我來)。",
    "T51n2076_011:0286a04": "襄州王敬初常侍視事次。米和尚至。王公乃",
    "T51n2076_011:0286a05": "舉筆。米曰。還判得虛空否。公擲筆入廳更不",
    "T51n2076_011:0286a06": "復出。米致疑。至明日憑鼓山供養主入探其",
    "T51n2076_011:0286a07": "意。米亦隨至潛在屏蔽間偵伺。供養主才坐",
    "T51n2076_011:0286a08": "問云。昨日米和尚有什麼言句便不得見。王",
    "T51n2076_011:0286a09": "公曰。師子齩人韓獹逐塊。米師竊聞此語。即",
    "T51n2076_011:0286a10": "省前謬。遽出朗笑曰。我會也我會也。嘗問一",
    "T51n2076_011:0286a11": "僧。一切眾生還有佛性也無。僧云。盡有。公",
    "T51n2076_011:0286a12": "指壁畫狗子云。遮箇還有也無。僧無對。公",
    "T51n2076_011:0286a13": "自代云。看齩著。",
    "T51n2076_011:0286a14": "前福州大安禪師(亦稱大溈和尚)法嗣(除落長慶院三字。蓋師雖曾居長樂",
    "T51n2076_011:0286a15": "府之西院。沒後二十餘年閩帥移招慶。稜和尚來住西院。方奏長慶之額)",
    "T51n2076_011:0286a16": "益州大隋法真禪師。僧問。劫火洞然大千",
    "T51n2076_011:0286a17": "俱壞。未審此箇還壞也無。師云壞。僧云。恁",
    "T51n2076_011:0286a18": "麼即隨他去也。師云。隨他去也。問如何是",
    "T51n2076_011:0286a19": "大人相。師云。肚上不帖牓。師問僧。什麼處",
    "T51n2076_011:0286a20": "去。僧云。西山住庵去。師云。我向東山頭",
    "T51n2076_011:0286a21": "喚汝。汝還來得麼。僧云。即不然。師云。汝",
    "T51n2076_011:0286a22": "住庵未得。問生死到來時如何。師云。遇茶",
    "T51n2076_011:0286a23": "喫茶遇飯喫飯。僧云。可誰受供養。師云。",
    "T51n2076_011:0286a24": "合取鉢盂。師庵側有一龜。僧問。一切眾生皮",
    "T51n2076_011:0286a25": "裏骨。遮箇眾生骨裹皮如何。師拈草履於龜",
    "T51n2076_011:0286a26": "邊著。僧無語。問如何是諸佛法要。師舉拂子",
    "T51n2076_011:0286a27": "云。會麼。僧云。不會。師云。麈尾拂子。問",
    "T51n2076_011:0286a28": "如何是學人自己。師曰。是我自己。僧云。為",
    "T51n2076_011:0286a29": "什麼却是和尚自己。師云。是汝自己。問如何",
    "T51n2076_011:0286b01": "是無縫塔。師云。高五尺。僧云。學人不會。",
    "T51n2076_011:0286b02": "師云。鶻崙塼。問和尚百年後法付何人師",
    "T51n2076_011:0286b03": "云。露柱火爐。僧云。還受也無。師云。火",
    "T51n2076_011:0286b04": "爐露柱。有行者領眾到。師問。參得底人喚東",
    "T51n2076_011:0286b05": "作什麼。對曰。不可喚作東。師咄曰。臭驢漢。",
    "T51n2076_011:0286b06": "不喚作東。喚作什麼。行者無語。眾遂散。問如",
    "T51n2076_011:0286b07": "何是和尚家風。師云。赤土畫簸箕。僧云。",
    "T51n2076_011:0286b08": "如何是赤土畫簸箕。師云。簸箕有脣米不",
    "T51n2076_011:0286b09": "跳去。師問一僧。講什麼教法。僧云。百法",
    "T51n2076_011:0286b10": "論。師拈杖子云。從何而起。對云。從緣而",
    "T51n2076_011:0286b11": "起。師云。苦哉苦哉。師問僧。什麼處去。云",
    "T51n2076_011:0286b12": "禮普賢去。師舉拂子云。文殊普賢總在遮",
    "T51n2076_011:0286b13": "裏。僧作圓相。拋向後乃禮拜師云。侍者取",
    "T51n2076_011:0286b14": "一帖茶與遮僧。一日眾僧參次。師口作患",
    "T51n2076_011:0286b15": "風勢云。還有人醫得吾口麼。時眾僧競送藥",
    "T51n2076_011:0286b16": "以至。俗士聞之亦多送藥。師並不受。七日後",
    "T51n2076_011:0286b17": "師自摑口令正乃云。如許多時鼓遮兩片皮。",
    "T51n2076_011:0286b18": "至今無人醫得吾口。蜀主欽尚遣使屢徵。師",
    "T51n2076_011:0286b19": "皆辭以老病。署神照大師。",
    "T51n2076_011:0286b20": "韶州靈樹如敏禪師閩川人也。廣主劉氏奕",
    "T51n2076_011:0286b21": "世欽重。署知聖大師。有僧問。佛法至理如",
    "T51n2076_011:0286b22": "何。師展手而已。問如何是和尚家風。師云。",
    "T51n2076_011:0286b23": "千年田八百主。僧云如何是千年田八百",
    "T51n2076_011:0286b24": "主。師云。郎當屋舍沒人修。問如何是西來意。",
    "T51n2076_011:0286b25": "師云。童子莫傜兒。僧云。乞師指示。師云。",
    "T51n2076_011:0286b26": "汝從虔州來。問是什麼得恁麼難會。師云。",
    "T51n2076_011:0286b27": "火官頭上風車子。有尼送瓷鉢與師。師托起",
    "T51n2076_011:0286b28": "問云。遮箇出在什麼處。尼云。出在定州(法燈別云",
    "T51n2076_011:0286b29": "不遠此間)師乃撲破。尼無對(保福代云。欺敵者亡)人問和尚年",
    "T51n2076_011:0286c01": "多少。師云。今日生來日死。又問。和尚生緣",
    "T51n2076_011:0286c02": "什麼處。師云。日出東月落西。師四十餘年",
    "T51n2076_011:0286c03": "化被嶺表。頗有異迹。廣主將興兵。躬入院請",
    "T51n2076_011:0286c04": "師決臧否。師已先知怡然坐化。主怒知事",
    "T51n2076_011:0286c05": "云。和尚何時得疾。對曰。師不曾有疾。適封一",
    "T51n2076_011:0286c06": "函子令俟王來呈之。主開函得一帖子。書",
    "T51n2076_011:0286c07": "云。人天眼目堂中上座。主悟師旨遂寢兵。乃",
    "T51n2076_011:0286c08": "召第一坐開堂說法(即雲門偃和尚法嗣雪峯是也)師全不身散。",
    "T51n2076_011:0286c09": "其葬具龕塔並廣主具辦。今號靈樹真身塔",
    "T51n2076_011:0286c10": "焉。",
    "T51n2076_011:0286c11": "福州壽山師解禪師行脚時。造洞山法席。洞",
    "T51n2076_011:0286c12": "山問云。闍梨生緣何處。師云。和尚若實問",
    "T51n2076_011:0286c13": "某甲。即是閩中人。洞山云。汝父名什麼。師",
    "T51n2076_011:0286c14": "云。今日蒙和尚致此一問。直得忘前失後。",
    "T51n2076_011:0286c15": "住壽山。上堂云。諸上坐。幸有真實言語相",
    "T51n2076_011:0286c16": "勸。諸兄弟合各自體悉。凡聖情盡體露真",
    "T51n2076_011:0286c17": "如。但一時卸劫從前虛妄攀緣塵垢心。如虛",
    "T51n2076_011:0286c18": "空相似。他時後日合識得些子好惡。閩師問",
    "T51n2076_011:0286c19": "曰。壽山年多少。師云。與虛空齊年。曰虛空",
    "T51n2076_011:0286c20": "年多少。師云。與壽山齊年。",
    "T51n2076_011:0286c21": "饒州嶢山和尚。有僧問。如何是西來意。師",
    "T51n2076_011:0286c22": "曰。仲冬嚴寒。問如何是和尚深深處。師曰。待",
    "T51n2076_011:0286c23": "汝舌頭落地。即向汝道。問如何是丈六金身。",
    "T51n2076_011:0286c24": "師曰。判官斷案相公改。長慶問。從上宗乘此",
    "T51n2076_011:0286c25": "間如何言論。師曰。有願不負先聖。長慶云。不",
    "T51n2076_011:0286c26": "負先聖作麼生。師曰。不露。長慶云。恁麼即請",
    "T51n2076_011:0286c27": "師領話。師曰。什麼處去來。長慶云。只者(舊作首字)",
    "T51n2076_011:0286c28": "什麼處去來。",
    "T51n2076_011:0286c29": "泉州莆田縣國歡崇福院慧日大師。福州侯",
    "T51n2076_011:0287a01": "官縣人也。姓黃氏。生而有異。及長名文矩。",
    "T51n2076_011:0287a02": "為縣獄卒。往往棄役往神光靈觀和尚及西",
    "T51n2076_011:0287a03": "院大安禪師所。吏不能禁。後謁萬歲塔譚空",
    "T51n2076_011:0287a04": "禪師落髮。不披袈裟不受具戒。唯以雜綵為",
    "T51n2076_011:0287a05": "挂子。復至觀和尚所。觀曰我非汝師。汝去",
    "T51n2076_011:0287a06": "禮西院去。師携一小青竹杖入西院法堂。安",
    "T51n2076_011:0287a07": "遙見而笑曰。入涅槃堂去。師應諾。輪竹杖而",
    "T51n2076_011:0287a08": "入。時有五百許僧。染時疾。師以杖次第點之。",
    "T51n2076_011:0287a09": "各隨點而起。閩王禮重創國歡禪苑以居之。",
    "T51n2076_011:0287a10": "厥後頗多靈跡。唐乾寧中示滅。台州浮江和",
    "T51n2076_011:0287a11": "尚。有時雪峯和尚領眾到問云。即今有二百",
    "T51n2076_011:0287a12": "人寄院過夏得也無。師將拄杖劃地一下云。",
    "T51n2076_011:0287a13": "著不得即道。雪峯無語。",
    "T51n2076_011:0287a14": "潞州淥水和尚。僧問。如何是祖師西來意。",
    "T51n2076_011:0287a15": "師云。還見庭前花藥欄麼。僧無語。",
    "T51n2076_011:0287a16": "廣州文殊院圓明禪師福州人。姓陳氏。本參",
    "T51n2076_011:0287a17": "大溈得旨。後造雪峯請益法無異味。又甞遊",
    "T51n2076_011:0287a18": "五臺山覩文殊化現。乃隨方建院以文殊為",
    "T51n2076_011:0287a19": "額。開寶中前樞密使李崇矩巡護南方。因入",
    "T51n2076_011:0287a20": "師院覩地藏菩薩像。問僧曰。地藏何以展手。",
    "T51n2076_011:0287a21": "僧曰。手中珠被賊偷却也。李却問師。既是地",
    "T51n2076_011:0287a22": "藏為什麼遭賊。師曰。今日捉下也。李乃謝之。",
    "T51n2076_011:0287a23": "淳化元年示滅。壽一百三十有六。",
    "T51n2076_011:0287a24": "前趙州從諗禪師法嗣",
    "T51n2076_011:0287a25": "洪州武寧縣新興嚴陽尊者。僧問。如何是佛。",
    "T51n2076_011:0287a26": "師曰。土塊。曰如何是法。師曰。地動也。曰如",
    "T51n2076_011:0287a27": "何是僧。師曰。喫粥喫飯。僧問。如何是新興",
    "T51n2076_011:0287a28": "水。師曰。前面江裏。僧問。如何是應物現形。",
    "T51n2076_011:0287a29": "師曰。與我拈床子過來。師常有一蛇一虎。隨",
    "T51n2076_011:0287b01": "從左右手中與食。",
    "T51n2076_011:0287b02": "楊州城東光孝院慧覺禪師。僧問。覺花才綻",
    "T51n2076_011:0287b03": "遍滿娑婆。祖印西來合譚何事。師曰。情生智",
    "T51n2076_011:0287b04": "隔。曰此是教意。師曰。汝披什麼衣服。問一棒",
    "T51n2076_011:0287b05": "打破虛空時如何。師曰。困即歇去。師問宋齊",
    "T51n2076_011:0287b06": "丘。還會道麼。宋曰。道也著不得。師曰。有著",
    "T51n2076_011:0287b07": "不得無著不得。宋曰。總不恁麼。師曰。著不得",
    "T51n2076_011:0287b08": "底。宋無對。師領眾出。見露柱師合掌曰。不審",
    "T51n2076_011:0287b09": "世尊。一僧曰。和尚是露柱。師曰。啼得血流無",
    "T51n2076_011:0287b10": "用處。不如緘口過殘春。僧問。遠遠投師師",
    "T51n2076_011:0287b11": "意如何。曰官家嚴切不許安排。曰師豈無方",
    "T51n2076_011:0287b12": "便。師曰。且向火倉裏一宿。張居士問。爭奈老",
    "T51n2076_011:0287b13": "何。師曰。年多少。張曰。八十也。師曰。可謂老",
    "T51n2076_011:0287b14": "也。曰究竟如何。師曰。直至千歲也未住。有人",
    "T51n2076_011:0287b15": "問。某甲平生愛殺牛。還有罪否。師曰。無罪。",
    "T51n2076_011:0287b16": "曰為什麼無罪。師曰。殺一箇還一箇。",
    "T51n2076_011:0287b17": "隴州國清院奉禪師。問祖意與教意同別。師",
    "T51n2076_011:0287b18": "曰。雨滋三草秀。春風不裹頭。僧曰。畢竟是",
    "T51n2076_011:0287b19": "一是二。師曰。祥雲競起巖洞不虧。問如何是",
    "T51n2076_011:0287b20": "和尚家風。師曰。臺柈椅子火爐牕牖。問如",
    "T51n2076_011:0287b21": "何是出家人。曰銅頭鐵額鳥嘴鹿身。僧曰。",
    "T51n2076_011:0287b22": "如何是出家人本分事。師曰。早起不審夜間",
    "T51n2076_011:0287b23": "珍重。僧問牛頭未見四祖時。為什麼鳥獸",
    "T51n2076_011:0287b24": "銜花。師曰。如陝府人送錢財與鐵牛。曰見後",
    "T51n2076_011:0287b25": "為什麼不街花。師曰。木馬投明行八百。問",
    "T51n2076_011:0287b26": "十二時中如何降伏其心。師曰。敲氷求火論",
    "T51n2076_011:0287b27": "劫不逢。問十二分教是止啼之義。離却止啼",
    "T51n2076_011:0287b28": "請師一句。師曰。孤峯頂上雙角女。問如何是",
    "T51n2076_011:0287b29": "佛法大意。師曰。釋迦是牛頭獄卒。祖師是馬",
    "T51n2076_011:0287c01": "面阿婆。問如何是西來意。師曰。東壁打西",
    "T51n2076_011:0287c02": "壁。問如何是撲不破底句。師曰。不隔毫釐時",
    "T51n2076_011:0287c03": "人遠嚮。",
    "T51n2076_011:0287c04": "婺州木陳從朗禪師。僧問。放鶴出籠和雪去",
    "T51n2076_011:0287c05": "時如何。師曰。我道不一色因金剛倒。僧問。既",
    "T51n2076_011:0287c06": "是金剛不壞身。為什麼却倒地。師敲禪床曰。",
    "T51n2076_011:0287c07": "行住坐臥。師將歸寂。有頌曰。",
    "T51n2076_011:0287c08": "　三十年來住木陳　　時中無一假功成",
    "T51n2076_011:0287c09": "　有人問我西來意　　展似眉毛作麼生",
    "T51n2076_011:0287c10": "婺州新建禪師不度小師。有僧問。和尚年老",
    "T51n2076_011:0287c11": "何不畜一童子侍奉。師曰。有瞽聵者為吾討",
    "T51n2076_011:0287c12": "來。僧辭。師問。什麼處去。僧曰。府下開元寺",
    "T51n2076_011:0287c13": "去。師曰。我有一信附與了。寺主汝將得去否。",
    "T51n2076_011:0287c14": "僧曰。便請。師曰。想汝也不奈何。",
    "T51n2076_011:0287c15": "杭州多福和尚。僧問。如何是多福一叢竹。師",
    "T51n2076_011:0287c16": "曰。一莖兩莖斜。曰學人不會。師曰。三莖四莖",
    "T51n2076_011:0287c17": "曲。僧問。如何是納衣下事。師曰。大有人疑",
    "T51n2076_011:0287c18": "在。曰為什麼如是。師曰。月裏藏頭。",
    "T51n2076_011:0287c19": "益州西睦和尚上堂。有一俗士舉手云。和尚",
    "T51n2076_011:0287c20": "便是一頭驢。師曰。老僧被汝騎。彼無語去。後",
    "T51n2076_011:0287c21": "三日再來自言。某甲三日前著賊。師拈拄杖",
    "T51n2076_011:0287c22": "趁出。師有時驀喚侍者。侍者應諾。師曰。更深",
    "T51n2076_011:0287c23": "夜靜共伊商量。",
    "T51n2076_011:0287c24": "前衢州子湖巖利蹤禪師法嗣",
    "T51n2076_011:0287c25": "台州勝光和尚。問如何是和尚家風。師曰。福",
    "T51n2076_011:0287c26": "州茘枝泉州刺桐。問如何是佛法兩字。師曰。",
    "T51n2076_011:0287c27": "即便道。僧曰。請師道。師曰。穿耳胡僧笑點",
    "T51n2076_011:0287c28": "頭。龍華照和尚來。師把住云。作麼生。照云。",
    "T51n2076_011:0287c29": "莫錯。師乃放手。照云。久嚮勝光。師默然。照",
    "T51n2076_011:0288a01": "乃辭。師門送云。自此一別什麼處相見。照呵",
    "T51n2076_011:0288a02": "呵而去。",
    "T51n2076_011:0288a03": "漳州浮石和尚上堂云。山僧開卜鋪。能斷人",
    "T51n2076_011:0288a04": "貧富定人生死。時有僧出云。離却生死貧富。",
    "T51n2076_011:0288a05": "不落五行請師直道。師云。金木水火土。",
    "T51n2076_011:0288a06": "紫桐和尚。僧問如何是紫桐境。師曰。阿爾",
    "T51n2076_011:0288a07": "眼裏著沙得麼。曰大好紫桐境也不識。師曰。",
    "T51n2076_011:0288a08": "老僧不諱此事。其僧出去。師下禪床擒住云。",
    "T51n2076_011:0288a09": "今日好箇公案。老僧未得分文入手。曰賴遇",
    "T51n2076_011:0288a10": "某甲是僧。師曰。禍不單行。",
    "T51n2076_011:0288a11": "日容和尚。奯(音豁)上座參。師拊掌三下云。猛",
    "T51n2076_011:0288a12": "虎當軒誰是敵者。奯曰。俊鷂冲天阿誰捉得。",
    "T51n2076_011:0288a13": "師曰。彼此難當。曰且休未斷遮公案。師將",
    "T51n2076_011:0288a14": "拄杖舞歸方丈。奯無語。師曰。死却遮漢也",
    "T51n2076_011:0288a15": "(雲山云。奯不別前語)。",
    "T51n2076_011:0288a16": "前鄂州茱萸和尚法嗣",
    "T51n2076_011:0288a17": "石梯和尚。僧新到於師前立少頃便出。師曰。",
    "T51n2076_011:0288a18": "有什麼辨白處。僧再立良久。師曰。辨得也辨",
    "T51n2076_011:0288a19": "得也。僧曰。辨後作麼生。師曰。埋却得也。僧",
    "T51n2076_011:0288a20": "曰。蒼天蒼天。師曰。適來却恁麼如今還不當。",
    "T51n2076_011:0288a21": "僧。乃出去。",
    "T51n2076_011:0288a22": "天龍和尚法嗣",
    "T51n2076_011:0288a23": "婺州金華山俱胝和尚初住庵。有尼名實際。",
    "T51n2076_011:0288a24": "到庵戴笠子執錫繞師三匝云。道得即拈下",
    "T51n2076_011:0288a25": "笠子。三問。師皆無對。尼便去。師曰。日勢稍",
    "T51n2076_011:0288a26": "晚且留一宿。尼曰。道得即宿。師又無對。尼去",
    "T51n2076_011:0288a27": "後歎曰。我雖處丈夫之形。而無丈夫之氣。擬",
    "T51n2076_011:0288a28": "棄庵往諸方參尋。其夜山神告曰。不須離此",
    "T51n2076_011:0288a29": "山。將有大菩薩來為和尚說法也。果旬日天",
    "T51n2076_011:0288b01": "龍和尚到庵。師乃迎禮具陳前事。天龍竪一",
    "T51n2076_011:0288b02": "指而示之。師當下大悟。自此凡有參學僧到。",
    "T51n2076_011:0288b03": "師唯舉一指無別提唱。有一童子於外被人詰",
    "T51n2076_011:0288b04": "曰。和尚說何法要。童子竪起指頭。歸而舉似",
    "T51n2076_011:0288b05": "師。師以刀斷其指頭。童子叫喚走出。師召一",
    "T51n2076_011:0288b06": "聲。童子回首。師却竪起指頭。童子豁然領解。",
    "T51n2076_011:0288b07": "師將順世。謂眾曰。吾得天龍一指頭禪一生",
    "T51n2076_011:0288b08": "用不盡。言訖示滅(長慶代眾云。美食不中飽人喫。玄沙云。我當時若見。抝折指",
    "T51n2076_011:0288b09": "頭。玄覺云。且道。玄沙恁麼道意作麼生。雲居錫云。只如玄沙恁麼道。肯伊不肯伊。若肯何言抝折指頭。若不肯俱",
    "T51n2076_011:0288b10": "胝過在什麼處。先曹山云。俱胝承當處鹵莾。只認得一機一境一種。是拍手拊掌是他西園奇怪。玄覺又云。且道俱",
    "T51n2076_011:0288b11": "胝還悟也未。若悟為什麼道承當處莾鹵。若不悟又道用一指頭禪不盡。且道曹山意旨在什麼處)。",
    "T51n2076_011:0288b12": "前長沙景岑禪師法嗣",
    "T51n2076_011:0288b13": "明州雪竇山常通禪師邢州人也。姓李氏。入",
    "T51n2076_011:0288b14": "鵲山出家。年二十本州開元寺受戒。習經律",
    "T51n2076_011:0288b15": "凡七載。乃曰。摩騰入漢譯著斯文。達磨來梁",
    "T51n2076_011:0288b16": "復明何事。遂遠參長沙岑和尚。岑問曰。何處",
    "T51n2076_011:0288b17": "人。師曰。邢州人。岑曰。我道不從彼來。曰",
    "T51n2076_011:0288b18": "和尚還曾住此無。岑然之。乃容入室。後往洞",
    "T51n2076_011:0288b19": "山石霜而法無異味。唐咸通末遊宣城。郡守",
    "T51n2076_011:0288b20": "於謝仙山奏置禪苑。號瑞聖院請師居焉。僧",
    "T51n2076_011:0288b21": "問。如何是密室。師曰。不通風。信曰。如何是",
    "T51n2076_011:0288b22": "密室中人。師曰。諸聖求覩不見。又曰。千佛不",
    "T51n2076_011:0288b23": "能思。萬聖不能議。乾坤壞不壞。虛空包不包。",
    "T51n2076_011:0288b24": "一切比無倫。三世唱不起。問如何是三世諸",
    "T51n2076_011:0288b25": "佛出身處。師曰。伊不肯知有汝三世。良久又",
    "T51n2076_011:0288b26": "曰。薦否。不然者且向著佛不得處。體取時中",
    "T51n2076_011:0288b27": "常在。識盡功成瞥然而起。即是傷他而況言",
    "T51n2076_011:0288b28": "句乎。光啟中群寇起。師領徒至四明。大順",
    "T51n2076_011:0288b29": "二年郡守請居雪竇欝然盛化。天祐二年乙",
    "T51n2076_011:0288c01": "丑七月示疾。集眾焚香付囑訖合掌而逝。壽",
    "T51n2076_011:0288c02": "七十二。其年八月七日建石塔於院西南隅。",
    "T51n2076_011:0288c03": "前關南道常禪師法嗣",
    "T51n2076_011:0288c04": "襄州關南道吾和尚。始經村墅聞巫者樂神",
    "T51n2076_011:0288c05": "云識神無。師忽然惺悟。後參常禪師印其所",
    "T51n2076_011:0288c06": "解。復遊德山門下法味彌著。凡上堂示徒。戴",
    "T51n2076_011:0288c07": "蓮花笠披襴執簡。擊鼓吹笛口稱魯三郎。有",
    "T51n2076_011:0288c08": "時云。打動關南鼓。唱起德山歌。僧問。如何是",
    "T51n2076_011:0288c09": "祖師西來意。師以簡揖云喏。師有時執木劍",
    "T51n2076_011:0288c10": "橫在肩上作舞。僧問。手中劍什麼處得來。師",
    "T51n2076_011:0288c11": "擲於地。僧却置師手中。師曰。什麼處得來。",
    "T51n2076_011:0288c12": "僧無對。師曰。容汝三日內下取一語。其僧亦",
    "T51n2076_011:0288c13": "無對。師自代拈劍肩上作舞云。恁麼始得。問",
    "T51n2076_011:0288c14": "如何是和尚家風。師下禪床作女人拜云。謝",
    "T51n2076_011:0288c15": "子遠來都無祇待。師問灌溪。作麼生。灌溪云。",
    "T51n2076_011:0288c16": "無位。師云。莫同虛空麼。云遮屠兒。師云。",
    "T51n2076_011:0288c17": "有生可殺即不倦。漳州羅漢和尚。始於關南",
    "T51n2076_011:0288c18": "常禪師拳下悟旨(語見常禪師章)乃為歌曰。",
    "T51n2076_011:0288c19": "　咸通七載初參道　　到處逢言不識言",
    "T51n2076_011:0288c20": "　心裏癡團若栲栳　　三春不樂止林泉",
    "T51n2076_011:0288c21": "　忽遇法王氈上坐　　便陳疑懇向師前",
    "T51n2076_011:0288c22": "　師從氈上那伽起　　袒膊當胸打一拳",
    "T51n2076_011:0288c23": "　駭散癡團獦狚落　　舉頭看見日初圓",
    "T51n2076_011:0288c24": "　從茲蹬蹬以碣碣　　直至如今常快活",
    "T51n2076_011:0288c25": "　只聞肚裏飽膨脝　　更不東西去持鉢",
    "T51n2076_011:0288c26": "又述偈曰。",
    "T51n2076_011:0288c27": "　宇內為閑客　　人中作野僧",
    "T51n2076_011:0288c28": "　任從他笑我　　隨處自騰騰",
    "T51n2076_011:0288c29": "前高安大愚禪師法嗣",
    "T51n2076_011:0289a01": "筠州末山尼了然灌溪閑和尚。遊方時到山",
    "T51n2076_011:0289a02": "先云。若相當即住。不然則推倒禪床。乃入堂",
    "T51n2076_011:0289a03": "內。然遣侍者問。上座遊山來為佛法來。閑云。",
    "T51n2076_011:0289a04": "為佛法來。然乃升座。閑上參。然問。上座今日",
    "T51n2076_011:0289a05": "離何處。閑云。離路口。然云。何不蓋却。閑無",
    "T51n2076_011:0289a06": "對(禾山代云。爭得到遮裏)始禮拜問。如何是末山。然云。不",
    "T51n2076_011:0289a07": "露頂。閑云。如何是末山主。然云。非男女相。",
    "T51n2076_011:0289a08": "閑乃喝云。何不變去。然云。不是神不是鬼變",
    "T51n2076_011:0289a09": "箇什麼。閑於是服膺作園頭三載。僧到參。",
    "T51n2076_011:0289a10": "然云。太繿縷生。僧云。雖然如此且是師子兒。",
    "T51n2076_011:0289a11": "然云。既是師子兒為什麼被文殊騎。僧無",
    "T51n2076_011:0289a12": "對。僧問。如何是古佛心。然云。世界傾壞。增",
    "T51n2076_011:0289a13": "云。世界為什麼傾壞。然云。寧無我身。",
    "T51n2076_011:0289a14": "景德傳燈錄卷第十一"
}