{
    "T34n1719_05c:0247c02": "folio_5c 法華文句記卷第五下",
    "T34n1719_05c:0247c04": "唐天台沙門湛然述",
    "T34n1719_05c:0247c05": "次「然此」下以正陰入對修緣了，三因六法",
    "T34n1719_05c:0247c06": "不即不離。言「正因」等者，互舉一邊，應云",
    "T34n1719_05c:0247c07": "陰入與性正因不即不離，復與修得緣了",
    "T34n1719_05c:0247c08": "不即不離，正因與六法理是故不離，但理",
    "T34n1719_05c:0247c09": "故不即，緣了與六亦復如是。問：文中何故",
    "T34n1719_05c:0247c10": "作偏說耶？答：以易顯故，正本不離今加不",
    "T34n1719_05c:0247c11": "即，緣了不即今加不離，故須各具方名盡",
    "T34n1719_05c:0247c12": "理。此用《大經》摸象之喻，喻文具如《止觀》第三",
    "T34n1719_05c:0247c13": "記引。言「六法」者，五陰、神我，是故此六亦名",
    "T34n1719_05c:0247c14": "正因，同屬苦故；亦名緣了，兼惑業故。此中",
    "T34n1719_05c:0247c15": "須有通別二對：別者，六中行及神我是緣",
    "T34n1719_05c:0247c16": "因種，餘數及色是了因種，識是正因種。若通",
    "T34n1719_05c:0247c17": "對者，具如今文，六法性德正因與六法修得",
    "T34n1719_05c:0247c18": "緣了，不即不離，是故修六性六一體無殊。",
    "T34n1719_05c:0247c19": "當知陰入秖是常住，若將此文與《止觀》中",
    "T34n1719_05c:0247c20": "對通別者，彼對《大經》三德四德各有其意。",
    "T34n1719_05c:0247c21": "「道場」等者，果理先成故言「久暢」，且望寂場",
    "T34n1719_05c:0247c22": "四十餘年為久暢耳。「物情障重」者，除三味",
    "T34n1719_05c:0247c23": "中圓，餘皆障重。「云云」者，歷部約味細分別",
    "T34n1719_05c:0247c24": "之，上文有四者，準上但三：一出世意，二開",
    "T34n1719_05c:0247c25": "權，三顯實。今既云四，當知上文亦可為四，",
    "T34n1719_05c:0247c26": "應云第四總以人一理一結上三世，可不",
    "T34n1719_05c:0247c27": "如上，理合文別。故今云四，又有二不同：一",
    "T34n1719_05c:0247c28": "者上先開權次顯實，今先顯實次開權；二者",
    "T34n1719_05c:0247c29": "上文實中但有教行，今此理教或理行也。不",
    "T34n1719_05c:0248a01": "同無妨，故不別云。「指上本下」者，下譬品文",
    "T34n1719_05c:0248a02": "用此為本，譬必有法故云「本下」。「文義交加」",
    "T34n1719_05c:0248a03": "者，此中指下、至下指此，故云「尋疏」等也。章",
    "T34n1719_05c:0248a04": "安預點使無眩亂，眩亂在鈍，利者何憂？然諸",
    "T34n1719_05c:0248a05": "師分譬與法參互，宿世舛隔，欲為譬本取",
    "T34n1719_05c:0248a06": "定莫從，故先敘非、後方正釋。初師五譬者，",
    "T34n1719_05c:0248a07": "一長者譬，即若國邑下文是，法說即指今我",
    "T34n1719_05c:0248a08": "亦如是已下文是。二思濟譬，即長者作是思",
    "T34n1719_05c:0248a09": "惟已下文是，法說即指我以佛眼觀已下文",
    "T34n1719_05c:0248a10": "是。三權誘譬，即爾時長者即作是念已下文",
    "T34n1719_05c:0248a11": "是，法說即指我始坐道場已下文是。四平等",
    "T34n1719_05c:0248a12": "譬，即爾時長者各賜已下文是，法說即指我",
    "T34n1719_05c:0248a13": "見佛子等志求已下文是。五不虛譬，即舍利",
    "T34n1719_05c:0248a14": "弗於汝意已下文是，法說即指汝等勿有疑",
    "T34n1719_05c:0248a15": "已下文是。若於今家初是總譬，總譬有六，",
    "T34n1719_05c:0248a16": "豈獨一長者，故不用之。第二思濟，於今家",
    "T34n1719_05c:0248a17": "是救子不得者，但是別譬中用大擬宜譬",
    "T34n1719_05c:0248a18": "耳。故知但云思濟其理不盡，故用大救子",
    "T34n1719_05c:0248a19": "中三，擬宜無機息化，不應獨云思濟故也。",
    "T34n1719_05c:0248a20": "第三譬去，今家從我以去，於別譬中離為",
    "T34n1719_05c:0248a21": "六意，彼但有三，譬本不足故亦不用。瑤師",
    "T34n1719_05c:0248a22": "盡以五佛章用為顯實。言「四章」者，合初",
    "T34n1719_05c:0248a23": "章在釋迦章中，而以權實合為一章，以五",
    "T34n1719_05c:0248a24": "濁章為不得說一。又以敦逼文為不得者，",
    "T34n1719_05c:0248a25": "並不應文故不用也。而云譬中但三，則",
    "T34n1719_05c:0248a26": "闕第三不得者者，以譬中無此文，故凡者",
    "T34n1719_05c:0248a27": "不一也。文中所列乃以開權為第一，開權",
    "T34n1719_05c:0248a28": "即顯實，應對第二等賜文也。此則譬本及譬",
    "T34n1719_05c:0248a29": "太為疎略。然長行中五佛章門，諸佛猶總又",
    "T34n1719_05c:0248b01": "闕五濁，三佛準例其文更略，釋迦化主文相",
    "T34n1719_05c:0248b02": "稍委，故但取釋迦離為四章，瑤師賒漫是",
    "T34n1719_05c:0248b03": "故不用。次暢、龍二師並立六譬，其言似殊",
    "T34n1719_05c:0248b04": "其意不別，二師並皆不立總譬，無可以對",
    "T34n1719_05c:0248b05": "方便略頌，於別譬中文廣頌略，於中六義",
    "T34n1719_05c:0248b06": "仍先分為四，細分更多，故知二師並與譬",
    "T34n1719_05c:0248b07": "品義不相當，以第三第四秖是今家第二寢",
    "T34n1719_05c:0248b08": "大施小耳。又不虛文合歎法希有，而不述",
    "T34n1719_05c:0248b09": "其意，是故不用。次光宅十譬意者，初立總",
    "T34n1719_05c:0248b10": "譬與今文同，但下九譬望今即是廣頌六",
    "T34n1719_05c:0248b11": "義；若望今文，下之九譬秖應合為四譬，於",
    "T34n1719_05c:0248b12": "中第二四行是今見火義耳。次我始下第三",
    "T34n1719_05c:0248b13": "六行半，及第四十一行明三乘化得，是今寢",
    "T34n1719_05c:0248b14": "大施小意耳。次我見下第五去，總有五文六",
    "T34n1719_05c:0248b15": "行，是今顯實意耳。次汝等下第十一文是今",
    "T34n1719_05c:0248b16": "不虛文耳。今家細開稍似光宅，然與信解宿",
    "T34n1719_05c:0248b17": "世不同，故不細開。「有人」去，此是他人將今",
    "T34n1719_05c:0248b18": "家義仍參光宅，故將此意以難光宅，等是",
    "T34n1719_05c:0248b19": "細開何不作十九句？以光宅十譬對今總",
    "T34n1719_05c:0248b20": "六別四，總別各開合有十八句，加光宅一",
    "T34n1719_05c:0248b21": "句成十九句。何者？光宅第一即今家總譬，",
    "T34n1719_05c:0248b22": "應離為六，光宅但合為一。第二見火去，今",
    "T34n1719_05c:0248b23": "家別中離為四譬，光宅為九：一見火，今離為",
    "T34n1719_05c:0248b24": "三，光宅但一。三我始等，即今文別四中第二",
    "T34n1719_05c:0248b25": "寢大施小，光宅離為二文是也。光宅第五已",
    "T34n1719_05c:0248b26": "下至第九，總五段文，今家合為一等賜譬，即",
    "T34n1719_05c:0248b27": "別四譬中第三譬也。故光宅第五我見佛子",
    "T34n1719_05c:0248b28": "等，及第六咸以恭敬心二文，即今文別四中",
    "T34n1719_05c:0248b29": "第三等賜，離為四文中初文是也。第七我即",
    "T34n1719_05c:0248c01": "已下，即今文四別譬中第三四文中第二文",
    "T34n1719_05c:0248c02": "是。第八於諸菩薩中下，即今文四別譬中第",
    "T34n1719_05c:0248c03": "三四文中第三文是。第九菩薩聞是下，即今",
    "T34n1719_05c:0248c04": "文四別譬中第三四文中第四文是。第十不",
    "T34n1719_05c:0248c05": "虛，即今文別四中第四一文，又離為三，謂歎",
    "T34n1719_05c:0248c06": "法希有并本不虛及下立敦信文也。此乃別",
    "T34n1719_05c:0248c07": "中離成十二，光宅更開今文四別譬中第三",
    "T34n1719_05c:0248c08": "四文中初文為免難、索車二文，今已極細但",
    "T34n1719_05c:0248c09": "為十八，若於別十二中第六更開為二則",
    "T34n1719_05c:0248c10": "有四失，良由此也。既開為二則成十三，并",
    "T34n1719_05c:0248c11": "總中六合成十九，何以不名為十九句耶？",
    "T34n1719_05c:0248c12": "今雖十八，不名十八句者，但在法譬宿世",
    "T34n1719_05c:0248c13": "信解無此義故，欲令通有復合為五，或總",
    "T34n1719_05c:0248c14": "別二，章段既少上下易同，故今文中三種分",
    "T34n1719_05c:0248c15": "文，光宅定十無此盈縮，進不成十九、退不",
    "T34n1719_05c:0248c16": "成五，總別廣略又不相當，況開大機以為",
    "T34n1719_05c:0248c17": "兩段，法中有妨故不合開。然望餘師，光宅",
    "T34n1719_05c:0248c18": "最勝。「若以」至「六義之內」者，若立此六則攝",
    "T34n1719_05c:0248c19": "十九入此六中，何以不但云為六義耶？何",
    "T34n1719_05c:0248c20": "者？依前總六却合為一，於別四中但離第",
    "T34n1719_05c:0248c21": "二以為二段，則為五章，對前總一即成六",
    "T34n1719_05c:0248c22": "義。若全依今文但成五義，他且依彼而為",
    "T34n1719_05c:0248c23": "問辭。「又十譬」至「參差」等者，開為十譬，法譬",
    "T34n1719_05c:0248c24": "二處尚自參差，況與信解等文合耶？故「法說」",
    "T34n1719_05c:0248c25": "下出參差相。又光宅句數與今細開似同，",
    "T34n1719_05c:0248c26": "而章目未穩，故亦不用。下結云「四失」者，一",
    "T34n1719_05c:0248c27": "前後，二大小，三有無，四引文。今初前後不同",
    "T34n1719_05c:0248c28": "失者，若於今別細開中，第五離為五六，并",
    "T34n1719_05c:0248c29": "第七文為父喜者，對於法說索車父喜前",
    "T34n1719_05c:0249a01": "後迴互，言法說中索車在前者，先云舍利",
    "T34n1719_05c:0249a02": "弗當知我見佛子等至求佛道者等，二行即",
    "T34n1719_05c:0249a03": "索車在前，即光宅第六文是。次二行一句中",
    "T34n1719_05c:0249a04": "最後一句方云今我喜無畏，即父喜在後",
    "T34n1719_05c:0249a05": "也。譬說中父喜在前者，先云爾時長者見諸",
    "T34n1719_05c:0249a06": "子等安隱得出等，索車在後者，次文方云時",
    "T34n1719_05c:0249a07": "諸子等各白父言等。若光宅十譬中合於五",
    "T34n1719_05c:0249a08": "六二段，同為一索車譬本，及免難譬本，不",
    "T34n1719_05c:0249a09": "云歡喜譬本，則無此失。言「雖欲會通」者，縱",
    "T34n1719_05c:0249a10": "欲曲通，云由喜故索、由索故喜，亦未穩便，",
    "T34n1719_05c:0249a11": "故云「迂迴」。「又大小」下，於大小中復為三失。",
    "T34n1719_05c:0249a12": "言「法說中大機動」者，即大小不對，今我喜",
    "T34n1719_05c:0249a13": "無畏更進用下句云於諸菩薩中，故知此是",
    "T34n1719_05c:0249a14": "見大機動故喜。若云見諸子等安隱得出，",
    "T34n1719_05c:0249a15": "故知是見小機免火宅難故喜。次「因果不",
    "T34n1719_05c:0249a16": "對」者，法說中意云由昔不信，故云舍利弗",
    "T34n1719_05c:0249a17": "當知乃至今我喜無畏，故知是大因。譬中云",
    "T34n1719_05c:0249a18": "見諸子等得出火宅，故知是小果。法說中大",
    "T34n1719_05c:0249a19": "障將傾者，爾後即云菩薩聞是法疑網皆已",
    "T34n1719_05c:0249a20": "除，去除不遠，譬說中云安隱得出，故云小",
    "T34n1719_05c:0249a21": "果。有此三失，過由光宅五六七文，故作譬",
    "T34n1719_05c:0249a22": "本未為穩便。言「又有無異」者，破其十中第",
    "T34n1719_05c:0249a23": "六為下索車譬本，法說文中無索車語，至",
    "T34n1719_05c:0249a24": "譬說中由根非利所以方有，故不得用為",
    "T34n1719_05c:0249a25": "索車譬本。況法說中但云我見佛子等志求",
    "T34n1719_05c:0249a26": "佛道者，非關二乘索小車也。四「若引」下為",
    "T34n1719_05c:0249a27": "引文失，豈得濫用來至之言，便為小乘索",
    "T34n1719_05c:0249a28": "車譬本？此從合為四別譬責，故別譬第三",
    "T34n1719_05c:0249a29": "復合為一等賜文也。縱開此為四，第一名",
    "T34n1719_05c:0249b01": "為大乘機動，為後索車譬本，但不得云索",
    "T34n1719_05c:0249b02": "小車耳。故前約大小破中云，譬說敘小果，",
    "T34n1719_05c:0249b03": "秖云敘小而情求於大，即名機動，故云殊",
    "T34n1719_05c:0249b04": "不體文旨，故知其文自是大機將動。然有",
    "T34n1719_05c:0249b05": "無者下今文自辯同異有六，初有無中云",
    "T34n1719_05c:0249b06": "「長行有真偽」者，簡偽敦信文也。言「偈中無」",
    "T34n1719_05c:0249b07": "者，此且一往順舊，以偈末七行為法說流",
    "T34n1719_05c:0249b08": "通。若依今意，以此七行為敦信文，則闕此",
    "T34n1719_05c:0249b09": "有無一意。頌中有歎法者，從諸佛興出等",
    "T34n1719_05c:0249b10": "四難文是，長行中全無。次第中云「長行先開",
    "T34n1719_05c:0249b11": "三後顯一」者，長行中初云舍利弗我今亦復",
    "T34n1719_05c:0249b12": "如是，知諸眾生有種種欲等，豈非施三？次",
    "T34n1719_05c:0249b13": "文云，如此皆為得一佛乘，即顯一也。頌中",
    "T34n1719_05c:0249b14": "初總頌中二行，初行顯實、次行施權，故先云",
    "T34n1719_05c:0249b15": "安隱及示佛道，次文乃云我以智慧力知眾",
    "T34n1719_05c:0249b16": "生性欲。若取別譬文，先五濁中更開為三，",
    "T34n1719_05c:0249b17": "初能見眼亦當顯實，次所見火及寢大施小",
    "T34n1719_05c:0249b18": "皆屬權也。若論別譬大意，亦先權後實。若",
    "T34n1719_05c:0249b19": "取總頌，則前行顯實、次行施權，開合中云「初",
    "T34n1719_05c:0249b20": "合而不開」者，若得二偈但為總譬作本，故",
    "T34n1719_05c:0249b21": "云合而不開。若以二偈離六，總亦有別，且",
    "T34n1719_05c:0249b22": "從合說，故對下譬亦復更分。「五濁文離為",
    "T34n1719_05c:0249b23": "四譬本」者，恐文誤，應云「三譬本」，即別四譬",
    "T34n1719_05c:0249b24": "中初文復離為三，即能見、所見、驚入，對下譬",
    "T34n1719_05c:0249b25": "文仍有四也。彼以第四廣明見火，合在第",
    "T34n1719_05c:0249b26": "二文也，故知但三。次明取捨中云「四段經",
    "T34n1719_05c:0249b27": "文為六譬本」者，四段者，別四也。六譬者，離",
    "T34n1719_05c:0249b28": "五濁為三，并下三段即是六也。「歎法非六",
    "T34n1719_05c:0249b29": "譬本」者，於四別中離第四段，出嘆法敦信，",
    "T34n1719_05c:0249c01": "非下六譬本也。次總別中「初開三顯一」者，即",
    "T34n1719_05c:0249c02": "初二行總頌也。「本迹者」，且約迹中論本迹",
    "T34n1719_05c:0249c03": "耳。即法身為本、起應為迹，即此初章離為",
    "T34n1719_05c:0249c04": "三意，能見之眼為本，第三大悲為迹，第二",
    "T34n1719_05c:0249c05": "所見乃為諸佛垂迹之由耳。「云云」者，須廣",
    "T34n1719_05c:0249c06": "約迹本、久近、今昔、體用等，以簡同異，具如",
    "T34n1719_05c:0249c07": "《玄》文六重本迹及前序中已略簡竟。「今謂」下",
    "T34n1719_05c:0249c08": "正示義宗，宗旨別故，故云「正是」等也。「前直",
    "T34n1719_05c:0249c09": "法說」下欲破諸師立譬不能盡理，故先騰",
    "T34n1719_05c:0249c10": "三周理同。次「若作」下辯古譬之失，故云「若作",
    "T34n1719_05c:0249c11": "三六十譬，於三周不合」也。如前所列瑤三、",
    "T34n1719_05c:0249c12": "暢龍各六、光宅有十，然今文非不立於三",
    "T34n1719_05c:0249c13": "六等數，但分節盈縮與他不同。言「於三周",
    "T34n1719_05c:0249c14": "不合」者，法譬不合已略如上，於宿世文秖",
    "T34n1719_05c:0249c15": "可分為二譬三譬，故多不可。言「四人信解乖",
    "T34n1719_05c:0249c16": "離」者，若對信解秖可總六別四，若對他五",
    "T34n1719_05c:0249c17": "三六及今十八，則乖張離分，具如前破光宅",
    "T34n1719_05c:0249c18": "十譬，故破古已自立三等，今立三者如下",
    "T34n1719_05c:0249c19": "文云。又一時三譬，若為五者如總一別四，",
    "T34n1719_05c:0249c20": "若為六者如總別各六，若為十者即總六",
    "T34n1719_05c:0249c21": "別四，亦可為十一即總一別十，亦可為十",
    "T34n1719_05c:0249c22": "六即總六別十，亦可十八如前十八句也，",
    "T34n1719_05c:0249c23": "但本下承上，不相應耳。若欲通於上下",
    "T34n1719_05c:0249c24": "不差，但依三節銷文；若應四處，但為三",
    "T34n1719_05c:0249c25": "譬四譬；若但在法譬，則略六廣六。「安隱」至",
    "T34n1719_05c:0249c26": "「住處」者，佛既已證，亦令眾生住於此處，而",
    "T34n1719_05c:0249c27": "今眾生尚住三界不安隱處，扣佛大悲致",
    "T34n1719_05c:0249c28": "令驚入。言「種種法門即對不種種」者，亦是",
    "T34n1719_05c:0249c29": "從佛本意以說。如來本以一門利物，事不",
    "T34n1719_05c:0250a01": "獲已施種種門，施權之意本在顯實，故云",
    "T34n1719_05c:0250a02": "宣示於佛道。佛道唯實，以權對實、引權入",
    "T34n1719_05c:0250a03": "實，故云相對，相對秖是感應意耳。「本末相",
    "T34n1719_05c:0250a04": "承」等者，本法說也，末譬等也。「云云」者，如下",
    "T34n1719_05c:0250a05": "所引。言「廣頌上六義中分為四」者，若於別",
    "T34n1719_05c:0250a06": "四，第四分三名為六義，若第四為一、第一",
    "T34n1719_05c:0250a07": "為三但名六譬，若言六義不應譬文，但",
    "T34n1719_05c:0250a08": "可頌上，故但云六義。若為譬本，則合四五",
    "T34n1719_05c:0250a09": "六但為一不虛，此中有敦信，敦信即簡偽，",
    "T34n1719_05c:0250a10": "故知上文不得云無，是則別六廣於總六，",
    "T34n1719_05c:0250a11": "故今但合六義為四。若更子派開者，若欲",
    "T34n1719_05c:0250a12": "更分，如前別中為十二句，為對上諸廣文",
    "T34n1719_05c:0250a13": "故開，為對下諸略文故合。舊以最後七行",
    "T34n1719_05c:0250a14": "為法說流通，今文不用者，若望譬及宿世",
    "T34n1719_05c:0250a15": "文後，雖似流通而非流通，所以人見當來",
    "T34n1719_05c:0250a16": "世言，言似流通，故舊例之將為得意。文意",
    "T34n1719_05c:0250a17": "不爾，〈譬喻品〉末但為身子為三周請主，自",
    "T34n1719_05c:0250a18": "已得悟，復為中根重請譬說，既酬請已故",
    "T34n1719_05c:0250a19": "以此法而略付之。究而論之，但是示其信",
    "T34n1719_05c:0250a20": "謗罪福。若爾，何不待第三周後一時付之？",
    "T34n1719_05c:0250a21": "譬後既付，前法說後何不付之？答：至三周",
    "T34n1719_05c:0250a22": "末自有流通廣付菩薩，豈獨身子？如下文",
    "T34n1719_05c:0250a23": "中尚不偏付他方菩薩，豈獨身子？法說周",
    "T34n1719_05c:0250a24": "末身子初領，自行始成未宜利物，然大旨在",
    "T34n1719_05c:0250a25": "佛不須苦論。「用頌歎法敦信」者，然上文",
    "T34n1719_05c:0250a26": "料簡有無中云頌中無真偽者，即無敦信",
    "T34n1719_05c:0250a27": "也。今此中用頌歎法敦信者，但是通方敦",
    "T34n1719_05c:0250a28": "勸凡夫使其生信，故云歎法敦信，以無",
    "T34n1719_05c:0250a29": "專敦聲聞之語，故前云無耳。「今但頌數名",
    "T34n1719_05c:0250b01": "體三也」者，此中從六道已去頌上五濁，此",
    "T34n1719_05c:0250b02": "五即數，六必五故。「此貧窮」等即是出體，以此",
    "T34n1719_05c:0250b03": "五法即名濁故，亦無別名。「舉下證上」等者，",
    "T34n1719_05c:0250b04": "此引長者在門外文，入即起應、外即法身，復",
    "T34n1719_05c:0250b05": "云佛眼，故所見機即佛法界。「若根」下思無",
    "T34n1719_05c:0250b06": "大機，方入鹿苑。鹿苑之初既云圓照乃至一",
    "T34n1719_05c:0250b07": "乘，故知華嚴佛慧無別，不可於此強生分",
    "T34n1719_05c:0250b08": "別。「佛眼」下「云云」者，應廣分別此之五眼次",
    "T34n1719_05c:0250b09": "及不次，而辯體用，故觀色等用於四眼，從",
    "T34n1719_05c:0250b10": "本為名仍名佛眼。「貧窮等為眾生濁」者，貧",
    "T34n1719_05c:0250b11": "故由無福，癡故由無慧，癡貧眾生聚在一",
    "T34n1719_05c:0250b12": "處，故名濁也。「入生死為命濁」者，於生死中",
    "T34n1719_05c:0250b13": "又加嶮道，嶮道之中命易斷故，即短壽處而",
    "T34n1719_05c:0250b14": "猶相續，為命濁也。「五欲為煩惱濁」者，名體",
    "T34n1719_05c:0250b15": "最顯。「不求大勢佛等為劫濁」者，劫中無佛",
    "T34n1719_05c:0250b16": "故名為濁，四濁生此亦無所求。劫若有佛，",
    "T34n1719_05c:0250b17": "雖濁能破。入邪為見濁名體，亦顯六十二",
    "T34n1719_05c:0250b18": "多，故名為「諸」。「或云諸見是即受」者，由此見",
    "T34n1719_05c:0250b19": "故則有三受，見家之受故云「見即是受」。三",
    "T34n1719_05c:0250b20": "受皆苦，以此苦受欲捨苦者，無有是處。",
    "T34n1719_05c:0250b21": "「五道源來」者，五道，因也。從一至一故名為",
    "T34n1719_05c:0250b22": "「趣」，「衰」秖是賊，能損耗故。「毘曇地獄初生念」者，",
    "T34n1719_05c:0250b23": "一切地獄初生之時皆有三念：知此處是地",
    "T34n1719_05c:0250b24": "獄，由某因故生，從某處而來。此文似不足，",
    "T34n1719_05c:0250b25": "義已具三。「又云」者，亦《婆沙》文也。「五道各有",
    "T34n1719_05c:0250b26": "自爾法」者，具如前釋不思議中。「解脫達分」",
    "T34n1719_05c:0250b27": "者，涅槃名解脫，所修善根不住生死名之",
    "T34n1719_05c:0250b28": "為達，聲聞三生、支佛百劫解脫之分，名解脫",
    "T34n1719_05c:0250b29": "分。「得正決定」者，初果也。《婆沙》云：「云何得禪",
    "T34n1719_05c:0250c01": "即根本禪，云何決定即是無漏，以無漏心",
    "T34n1719_05c:0250c02": "修諸禪定得入初果，即此禪定而得解脫，",
    "T34n1719_05c:0250c03": "解脫是初果即決定也。」「天中」至「所須即得云",
    "T34n1719_05c:0250c04": "云」者，應明諸天自然報相，一切依報悉是",
    "T34n1719_05c:0250c05": "化有，及山河流出其實報得，約受報時說名",
    "T34n1719_05c:0250c06": "為自然。「地獄」至「中間可知」者，過去人中有",
    "T34n1719_05c:0250c07": "順後業，其業未滿，至地獄中遇緣能起如",
    "T34n1719_05c:0250c08": "是等心，業即成就，於地獄中無有身口現",
    "T34n1719_05c:0250c09": "行故也。唯在輕報非無間也。廣簡可知，故",
    "T34n1719_05c:0250c10": "今不論。「中陰倒懸」者，《俱舍》云：「天首上三橫，地",
    "T34n1719_05c:0250c11": "獄頭歸下」，此約人中天在人上，旁生及鬼",
    "T34n1719_05c:0250c12": "同在此洲，故非上下，獄在此下故頭歸下，",
    "T34n1719_05c:0250c13": "從獄生人理合首上，鬼畜亦然。天來生人",
    "T34n1719_05c:0250c14": "其首必下，他皆例此。「初將罪人至閻王所」",
    "T34n1719_05c:0250c15": "等者，有情非情並是共業所感，而為心變。",
    "T34n1719_05c:0250c16": "「初皆正語」等者，初至地獄如本有語，後時",
    "T34n1719_05c:0250c17": "但作波波等聲，不復可辯。「劫初時」等者，諸",
    "T34n1719_05c:0250c18": "教相中畜生能言，皆此時也。「後生云祖父」",
    "T34n1719_05c:0250c19": "者，從初受名，二者後生亦是後生之祖父",
    "T34n1719_05c:0250c20": "也。「前是因緣」等者，從引《阿含》下即觀心解，",
    "T34n1719_05c:0250c21": "前因緣中亦可具有四悉意也。五道不同",
    "T34n1719_05c:0250c22": "即世界也，人是所為，惡是所破，天是第一義",
    "T34n1719_05c:0250c23": "也。後似觀心者，從心判義義當觀心。六道",
    "T34n1719_05c:0250c24": "不同，略如《止觀》第二記。諸論及以小乘諸經",
    "T34n1719_05c:0250c25": "分別甚廣，不要不列。「我始坐」等者，準下引",
    "T34n1719_05c:0250c26": "小雲疏意指《華嚴》也。故《地論》云：「佛成道後",
    "T34n1719_05c:0250c27": "第二七日說華嚴也。」世講說者嗔《法華經》應",
    "T34n1719_05c:0250c28": "佛所說，或責《地論》失於圓宗。今問，此之二",
    "T34n1719_05c:0250c29": "七日與法華中三七何別？縱賒促不同及所",
    "T34n1719_05c:0251a01": "說各異，秖是機別顯密有殊，說時既然，身相",
    "T34n1719_05c:0251a02": "亦爾。當知《法華》報佛所說，如《論》云：「一者報",
    "T34n1719_05c:0251a03": "佛菩提，如經我成佛來等也。」應佛菩提則指",
    "T34n1719_05c:0251a04": "伽耶，古德皆云：伽耶既非彼長何獨是乎！即",
    "T34n1719_05c:0251a05": "成法佛說也。《地論》既云二七日，乃表應佛",
    "T34n1719_05c:0251a06": "說之。豈報佛成及以說法必第二七耶？理而",
    "T34n1719_05c:0251a07": "言之，彼此無別，機見不一大小分途，小見",
    "T34n1719_05c:0251a08": "三七停留，大覩始終無改，故二七之言知",
    "T34n1719_05c:0251a09": "非盡理。若云不起道樹而遊鹿苑，此即迹",
    "T34n1719_05c:0251a10": "中圓佛成相。復準部意義兼於別，小機所",
    "T34n1719_05c:0251a11": "覩弊服宛然。今此正當小化之首，道場在",
    "T34n1719_05c:0251a12": "摩竭提國西南，去尼連河不遠。《西域記》云：",
    "T34n1719_05c:0251a13": "「菩提樹所周匝累甎，崇峻嶮固，東西長南北",
    "T34n1719_05c:0251a14": "狹，周五百餘步，正中有金剛座」，此即迹中化",
    "T34n1719_05c:0251a15": "佛之道場也。「觀心釋樹」者，託事見理佛豈",
    "T34n1719_05c:0251a16": "不然，何佛不作因緣觀耶？今在小也。若",
    "T34n1719_05c:0251a17": "約華嚴為最初者，皆須約於圓別以判。",
    "T34n1719_05c:0251a18": "「經行」者，此亦是觀解。若但事解秖是漸初，故",
    "T34n1719_05c:0251a19": "且附觀，約法相說，故云「道品」等。事釋經行",
    "T34n1719_05c:0251a20": "具如律文、威儀經等，具如《止觀》第二記。「始坐」",
    "T34n1719_05c:0251a21": "等者，文具四釋，初云假時等即世界，得道",
    "T34n1719_05c:0251a22": "即為人，感恩報德即對治，欲以大擬即第",
    "T34n1719_05c:0251a23": "一義。若作約教，應為四佛十二因緣。又以",
    "T34n1719_05c:0251a24": "因緣釋樹，如《婆沙》中無明為根等，具如《止",
    "T34n1719_05c:0251a25": "觀》第二記。應細釋出以對今文，即無漏與",
    "T34n1719_05c:0251a26": "實相俱得為林。「三十七品是行道法」者，道",
    "T34n1719_05c:0251a27": "品即定慧均等名行道法，況復七科皆是",
    "T34n1719_05c:0251a28": "所行，即是以定慧足履實相地，理攝諸法",
    "T34n1719_05c:0251a29": "故云「一切」。初安此地故云「得道」，欲令他",
    "T34n1719_05c:0251b01": "行先自表之庶令下效。「樹地」下徵起。「未曾有",
    "T34n1719_05c:0251b02": "經」下答。「經云於三七」等者，且以三乘而",
    "T34n1719_05c:0251b03": "為三根，以初成道通思根故，具如前云思",
    "T34n1719_05c:0251b04": "度二仙文也。小雲疏意，眾生機自未堪，法",
    "T34n1719_05c:0251b05": "華不必居後，故引後文彼佛初成即說《法",
    "T34n1719_05c:0251b06": "華》。以今例之謂為有據，亦如〈方便品〉中，若",
    "T34n1719_05c:0251b07": "但讚佛乘而眾生不堪，方始允同諸佛而",
    "T34n1719_05c:0251b08": "施權化，故云後於王城。「若推」下章安通釋，",
    "T34n1719_05c:0251b09": "二處不殊不可全非，故但云「若推」。今須辯",
    "T34n1719_05c:0251b10": "別。何者？若以佛慧為法華，則始終俱有；若",
    "T34n1719_05c:0251b11": "以會歸為法華，則終有始無。故知彼佛在",
    "T34n1719_05c:0251b12": "菩提樹，初說佛慧為法華耳。而小雲未曉",
    "T34n1719_05c:0251b13": "斯旨，便以初成顯說會歸者不然，故準今",
    "T34n1719_05c:0251b14": "意文理俱通，若密說者非所辯也。「惡生王」",
    "T34n1719_05c:0251b15": "者，哥利王也。「佛誓」者，害佛之時佛發大願，",
    "T34n1719_05c:0251b16": "我若得道應先度之。「甘露」者真諦也。「問何",
    "T34n1719_05c:0251b17": "故初為五人」等者，答中六文。問雖涉五，意正",
    "T34n1719_05c:0251b18": "問人，故皆以人答。次「輪王」下舉三事問。答",
    "T34n1719_05c:0251b19": "中善業輪王因，名譽業陳如因，稱讚業佛因，",
    "T34n1719_05c:0251b20": "故云「尼吒」。「有頂」者非想也。為顯佛聲，彼無",
    "T34n1719_05c:0251b21": "耳識非聲不及，色界唯無香味二識，餘悉",
    "T34n1719_05c:0251b22": "行故。雖有四悉意，總而言之，秖是為顯宿",
    "T34n1719_05c:0251b23": "報不同，致令聲及遠近不等。「若依」下約",
    "T34n1719_05c:0251b24": "教。兩尼吒下並注「云云」者，應明尼吒、百億",
    "T34n1719_05c:0251b25": "尼吒、十方尼吒及遍法界，以分四教初文藏",
    "T34n1719_05c:0251b26": "也。百億即是衍初通教，十方法界即是別圓，",
    "T34n1719_05c:0251b27": "一成一切成故。十方塵剎起四威儀，互為主",
    "T34n1719_05c:0251b28": "伴。「初轉法輪等四處定」者，聲既分四，處亦應",
    "T34n1719_05c:0251b29": "然。「大神變」者，非謂小小偏對一機，如化",
    "T34n1719_05c:0251c01": "迦葉、帝獻方石之徒，其處必定。「又除轉法",
    "T34n1719_05c:0251c02": "輪」等者，漸初則定，此初化邪其處必定，通",
    "T34n1719_05c:0251c03": "論一代故可不定。「舊云思理教」等者，即以",
    "T34n1719_05c:0251c04": "三七用對大乘理教行三，並無機不受。「又",
    "T34n1719_05c:0251c05": "云勸誡」者，亦此師也。即如譬及信解大乘二",
    "T34n1719_05c:0251c06": "門各有擬宜無機息化，用對此三亦應可",
    "T34n1719_05c:0251c07": "爾。「瑤意」者亦云化物之儀，思而表深，何必",
    "T34n1719_05c:0251c08": "事深令大聖思而後行？「表佛初三周說」等者，",
    "T34n1719_05c:0251c09": "此與《因果經》意大同，《四分律》、《薩婆多》皆云六",
    "T34n1719_05c:0251c10": "七，《興起行經》等七七日，五分八七，《大論》五十",
    "T34n1719_05c:0251c11": "七，《地論》等並二七，機見不同不須和會，今",
    "T34n1719_05c:0251c12": "是終窮極教故且依之。觀心釋中，且約四觀",
    "T34n1719_05c:0251c13": "以示化儀，即四教觀以最後云析法故也。",
    "T34n1719_05c:0251c14": "「諸梵雖請大」者，問：如何得知梵王請大？答：",
    "T34n1719_05c:0251c15": "據佛酬云若但讚佛乘等，今欲至始終得",
    "T34n1719_05c:0251c16": "度者，若不先小則大小俱失，若先用小則",
    "T34n1719_05c:0251c17": "終必大益。「諸法寂滅」等者，問：此中三釋，義有",
    "T34n1719_05c:0251c18": "何別？答：然初一說以權實相對，即實不可",
    "T34n1719_05c:0251c19": "說、說屬於權，三權是數故一實非數。次生",
    "T34n1719_05c:0251c20": "滅不生滅相對，即不生滅不可言宣，此小衍",
    "T34n1719_05c:0251c21": "相對也。亦是事理相對，故向三乘之言通指",
    "T34n1719_05c:0251c22": "衍教故也。此約實理權教對辯。第三即是",
    "T34n1719_05c:0251c23": "偏真之理，對偏四門，偏真之理亦不可宣，",
    "T34n1719_05c:0251c24": "是則大小兩理俱不可說，方便為物俱可得",
    "T34n1719_05c:0251c25": "說，雖俱可說佛意在大，眾生於實並非",
    "T34n1719_05c:0251c26": "其宜，故思方便非生滅說。「受行悟入」者，機",
    "T34n1719_05c:0251c27": "會即受，隨聞觀轉即煖法去名之為行，若",
    "T34n1719_05c:0251c28": "準有宗時節雖促，不妨具歷內外凡位，",
    "T34n1719_05c:0251c29": "至世第一名之為悟，若得初果名之為",
    "T34n1719_05c:0252a01": "入。「轉佛」等者，此有二義，若約跨節通四，如",
    "T34n1719_05c:0252a02": "來諸法具足隨扣而赴，凡有所說無非化",
    "T34n1719_05c:0252a03": "他，對自證說。若以圓自對三教他，此即約",
    "T34n1719_05c:0252a04": "法亦名為他。今從當分約漸初說，此佛內",
    "T34n1719_05c:0252a05": "證故云「心中」，證有權實權法利物，故名「為",
    "T34n1719_05c:0252a06": "他」。「涅槃音」者，由弟子受行煩惱斷處涅槃",
    "T34n1719_05c:0252a07": "名生，故名為音。音者聲教，眾教之始故云「起",
    "T34n1719_05c:0252a08": "自於此」。「三寶於是現世間」者，亦約漸始，",
    "T34n1719_05c:0252a09": "且在小乘未論一體。「從久遠劫來」者，久遠",
    "T34n1719_05c:0252a10": "之言準下宿世，乃指大通之後，以小熟故，",
    "T34n1719_05c:0252a11": "故以一文釋其二疑。「上文兼有其意」者，三",
    "T34n1719_05c:0252a12": "乘行人皆是佛子也。上諸佛章亦云有佛子",
    "T34n1719_05c:0252a13": "心淨等，並指昔教聞方便時已名佛子，然",
    "T34n1719_05c:0252a14": "於昔教未可彰言。「我即」下一行亦指種智",
    "T34n1719_05c:0252a15": "等，以能顯所，所即理也。「更就」下重分文中",
    "T34n1719_05c:0252a16": "云「大乘機發亦名索果」。問：前文何以斥光",
    "T34n1719_05c:0252a17": "宅，云法說文中無索車耶？答：光宅若云情",
    "T34n1719_05c:0252a18": "索於大，則為無失；若用為下索小譬本，是",
    "T34n1719_05c:0252a19": "故須破。破其引文亦復如是。「此應有四",
    "T34n1719_05c:0252a20": "句」者，問：前文已約四句對根，此中何須更",
    "T34n1719_05c:0252a21": "說四耶？答：前初對乳酪各為四句，簡其大",
    "T34n1719_05c:0252a22": "小為障不同，復以四句釋出二酥，通對諸",
    "T34n1719_05c:0252a23": "教四根聞法，進否異同，故前初重唯第四句",
    "T34n1719_05c:0252a24": "在法華中，餘文多在前之四味，今第五時乃",
    "T34n1719_05c:0252a25": "對開三獨一為大。言「即發」者，但不起當",
    "T34n1719_05c:0252a26": "座且名為即，從彼座來非不經時，但不",
    "T34n1719_05c:0252a27": "跨味故名為即。「索有三意」者，二索既云在",
    "T34n1719_05c:0252a28": "機在情，機中但云有感果義，情中既云密",
    "T34n1719_05c:0252a29": "求而已，故前二在昔、發言唯今。昔言雖即",
    "T34n1719_05c:0252b01": "通於四味，此指二酥並聞大時，是故得有",
    "T34n1719_05c:0252b02": "二索之言。又二索言有通有別，通則俱通",
    "T34n1719_05c:0252b03": "二味，機則冥在於內，情則內動於中，二味",
    "T34n1719_05c:0252b04": "咸然故云通也。別則二索別對二味，在方等",
    "T34n1719_05c:0252b05": "中聞不思議，雖斥為非冥有大利，被斥不",
    "T34n1719_05c:0252b06": "謗義當於索，故知不謗理在有求。在熟酥",
    "T34n1719_05c:0252b07": "時為大洮誘，雖無希取轉教情親，縱不彰",
    "T34n1719_05c:0252b08": "言索義漸切，雖二不同機遙情近。得不得",
    "T34n1719_05c:0252b09": "者，為獨菩薩亦利聲聞，情中進退義當於",
    "T34n1719_05c:0252b10": "索，是則情帶於機稍切於昔，故至般若別",
    "T34n1719_05c:0252b11": "受情名，至領解時以得顯失，故云欲以問",
    "T34n1719_05c:0252b12": "世尊為失為不失？請索雖即唯在今教，及",
    "T34n1719_05c:0252b13": "至啟言機情必具，從彊屬口機情亦殊，在",
    "T34n1719_05c:0252b14": "昔但潛伏居懷，於今乃助彰於口，三索咸",
    "T34n1719_05c:0252b15": "扣於至聖，赴亦自分於顯密，時熟既會內因",
    "T34n1719_05c:0252b16": "具也，聞略說故外緣足也。因緣具故，發言",
    "T34n1719_05c:0252b17": "于茲。「問昔出宅」等者，舉〈譬品〉以顯今，彼云",
    "T34n1719_05c:0252b18": "諸子詣父願賜我等三種寶車；今何得言",
    "T34n1719_05c:0252b19": "機等索實？答意者，未出聞許，出已不見所",
    "T34n1719_05c:0252b20": "許之車唯見許人，是故從人索昔所許。所",
    "T34n1719_05c:0252b21": "許不與必有異途，故索昔在今元求異",
    "T34n1719_05c:0252b22": "意。今問：鹿苑出宅唯保小果，何曾索車？答：",
    "T34n1719_05c:0252b23": "若在法說，至鹿苑時義當出宅，復經二味",
    "T34n1719_05c:0252b24": "二索在懷，但譬短含長義至法華之始，故",
    "T34n1719_05c:0252b25": "譬中諸子詣父索車，乃與之仍賜於大，故",
    "T34n1719_05c:0252b26": "彼譬意兼含二酥，信解譬長方開體命，故譬",
    "T34n1719_05c:0252b27": "品文義含三索，當知豈與光宅為儔？「咸以」",
    "T34n1719_05c:0252b28": "等者，他人意云，約機論到恥小慕大者，般",
    "T34n1719_05c:0252b29": "若方等也。故今破之。機身俱到般若方等，",
    "T34n1719_05c:0252c01": "況復法華三業俱領。且釋請義故云機情，",
    "T34n1719_05c:0252c02": "到必三業不可偏也。「今行與」等者，隨便記",
    "T34n1719_05c:0252c03": "之，且受八相故云行與。又記大唯在分別",
    "T34n1719_05c:0252c04": "功德，此中且小故云行與。「昔真」等者，昔真指",
    "T34n1719_05c:0252c05": "理、昔成指果，昔羅漢等既皆是實，並得真",
    "T34n1719_05c:0252c06": "成，今三乘俱斥則二義並失，故云「竟知何在」。",
    "T34n1719_05c:0252c07": "「又三乘同學一道」等者，此即重述通三乘",
    "T34n1719_05c:0252c08": "疑，既同一理證真不殊，真雖不殊，菩薩於昔",
    "T34n1719_05c:0252c09": "已曾得記，若已得記，何故而今並斥為方",
    "T34n1719_05c:0252c10": "便？若俱方便昔不應別，故云何意有別？故",
    "T34n1719_05c:0252c11": "疑今昔，若二若三若理若行，既並方便失本",
    "T34n1719_05c:0252c12": "實證，何得不疑？前文多處通斥三教，此中",
    "T34n1719_05c:0252c13": "但斥藏通二者，一者三乘同證真諦，二者",
    "T34n1719_05c:0252c14": "此兩教證俱權。若更約別者，當教論中自有",
    "T34n1719_05c:0252c15": "真實，既帶方便初後行殊，通皆聞斥是亦",
    "T34n1719_05c:0252c16": "生疑。「如是妙法」者，具如《釋籤》中，故云秖是",
    "T34n1719_05c:0252c17": "權實法耳。次「如三世」者下引同中，文具兩",
    "T34n1719_05c:0252c18": "解，前約為實施權，後約開權顯實。又初文",
    "T34n1719_05c:0252c19": "約教三權一實，次又約理故有權有實為",
    "T34n1719_05c:0252c20": "權、權實不二為實，此第二釋秖是顯前實",
    "T34n1719_05c:0252c21": "教之理，即是權實不二。「經云懸遠」等者，若",
    "T34n1719_05c:0252c22": "準此劫六四二萬，望下梵天百八十劫空無",
    "T34n1719_05c:0252c23": "有佛，仍未為遠。彌勒佛後第十五減，九百",
    "T34n1719_05c:0252c24": "九十五佛次第出興，應無此說。「夫方便可",
    "T34n1719_05c:0252c25": "是權假」者，意明前教可是權施，據佛本懷",
    "T34n1719_05c:0252c26": "雖非虛妄，以實望假故云權假，施已復廢",
    "T34n1719_05c:0252c27": "終歸真實，今已說實故勸勿疑。「舊從」去更",
    "T34n1719_05c:0252c28": "敘舊解，前雖略破非無一途，故復引之令",
    "T34n1719_05c:0252c29": "知同異。「若樂著諸欲」至「互簡非耳」者，凡小",
    "T34n1719_05c:0253a01": "俱捨方堪授記。",
    "T34n1719_05c:0253a02": "釋譬喻品1釋譬喻品",
    "T34n1719_05c:0253a03": "有人於此立來意，云大凡無譬應有譬成",
    "T34n1719_05c:0253a04": "小。有云：佛法多門，門門有譬，此則可爾。云",
    "T34n1719_05c:0253a05": "「先總」者，總釋兩字通冠四釋，若今若昔以",
    "T34n1719_05c:0253a06": "因緣等皆有別故，品初雖兼第一周文，釋",
    "T34n1719_05c:0253a07": "題且依第二周意，故云「中下之流未達」等",
    "T34n1719_05c:0253a08": "也。初總為三：先字訓，次釋訓，三來意。次釋",
    "T34n1719_05c:0253a09": "訓中「託此」下釋譬字，「寄淺」下釋喻字。《玉篇》",
    "T34n1719_05c:0253a10": "云：「以類比況謂之譬，開曉令悟謂之喻。」既",
    "T34n1719_05c:0253a11": "兩字雙題應有小別，具如釋訓，故以比況",
    "T34n1719_05c:0253a12": "曉訓時眾，此謂界內人中車宅，彼謂界外佛",
    "T34n1719_05c:0253a13": "事迷悟，淺深可知。彼但佛乘深義唯一，故迷",
    "T34n1719_05c:0253a14": "之與悟唯小對圓，樹扇風月唯圓教理。「前廣」",
    "T34n1719_05c:0253a15": "下明來意者，亦是結前生後。初句結前，「中",
    "T34n1719_05c:0253a16": "下」下生後，故知機雖無已，還待不已悲智",
    "T34n1719_05c:0253a17": "中機當生，更動樹舉扇使風月意彰，然法",
    "T34n1719_05c:0253a18": "說實相，何隱何顯？如長風靡息、空月常懸，",
    "T34n1719_05c:0253a19": "但中下之徒大機未啟、蔽情猶壅謂月隱風",
    "T34n1719_05c:0253a20": "停，逗茲二途須舉扇動樹。因緣等四大旨",
    "T34n1719_05c:0253a21": "咸然，故以二字總冠諸釋。次別釋者，初因",
    "T34n1719_05c:0253a22": "緣中並以世四法喻一實四法。初世界中直",
    "T34n1719_05c:0253a23": "云世法者，以世冠三故也。聞譬生喜名",
    "T34n1719_05c:0253a24": "世界也。「所以」下三皆云世法，但生等別得",
    "T34n1719_05c:0253a25": "下三名。「是故」下三皆由聞譬而生喜等，因",
    "T34n1719_05c:0253a26": "於曾有世間父子，今聞譬說我佛真子，聲",
    "T34n1719_05c:0253a27": "聞與佛天性不殊，唯在今經故未曾有，所",
    "T34n1719_05c:0253a28": "以密遣之日尚無傭作之心，領財之時豈生",
    "T34n1719_05c:0253a29": "己物之念？特由天性相關，遂荷領知之澤，",
    "T34n1719_05c:0253b01": "爾前憂悔至此方除，譬說之時乃名真子，今",
    "T34n1719_05c:0253b02": "始得悟踊躍彌加，此指聞譬生於實喜，即",
    "T34n1719_05c:0253b03": "信解初歡喜之文，故大小兩乘皆名歡喜。次",
    "T34n1719_05c:0253b04": "為人中云「世生法」者，即資具也，故云珍玩。",
    "T34n1719_05c:0253b05": "出世生法即三乘法，生善中最豈過於此，故",
    "T34n1719_05c:0253b06": "昔三車妙珍玩攝，汝等所行是菩薩道。世滅",
    "T34n1719_05c:0253b07": "法者，宅內眾災可免離也。出世滅法者，謂",
    "T34n1719_05c:0253b08": "惑斷也。無漏述昔、除憂指今，拔苦本在等",
    "T34n1719_05c:0253b09": "與大車，除惡之極莫若於此。昔破見思，通",
    "T34n1719_05c:0253b10": "論於今莫非除惡。世不生滅者，即大車也。",
    "T34n1719_05c:0253b11": "父之本有故不生，至處不壞故不滅。出世不",
    "T34n1719_05c:0253b12": "生不滅者，性德本有故不生，修得果常故不",
    "T34n1719_05c:0253b13": "滅。以信解中聞譬歡喜等，是故四悉俱譬父",
    "T34n1719_05c:0253b14": "子，然前之三悉似寄施權，第一義悉方約開",
    "T34n1719_05c:0253b15": "顯，當知三悉即第一義之弄引也。故引先",
    "T34n1719_05c:0253b16": "心各好及以火宅免難，若開顯已無非大車。",
    "T34n1719_05c:0253b17": "又四悉各一法一譬，法中或取法說身子領",
    "T34n1719_05c:0253b18": "解之文，並且助成其語耳。若直銷兩字何",
    "T34n1719_05c:0253b19": "足題品，故結云一音巧喻，此則遮那始終",
    "T34n1719_05c:0253b20": "一音，一音唯實巧喻兼權，權引歸實故不",
    "T34n1719_05c:0253b21": "同舊純用一音，故譬義含因緣等四，若不",
    "T34n1719_05c:0253b22": "爾者，如何銷於小車大車火宅父舍？「中下得",
    "T34n1719_05c:0253b23": "益」者，問：下根未悟何以云益？答：法譬通被，",
    "T34n1719_05c:0253b24": "中下自迷，故下根聞法譬、中根聞法說，雖",
    "T34n1719_05c:0253b25": "未顯悟非無冥益，故至譬及宿世獲悟，",
    "T34n1719_05c:0253b26": "故約教等三咸須約譬。譬既三車一車今昔",
    "T34n1719_05c:0253b27": "相對，法亦若權若實並列偏圓。若不爾者，",
    "T34n1719_05c:0253b28": "開何所開？本許三車索而不與，及至為",
    "T34n1719_05c:0253b29": "說等賜大車，當知其車本為三一，為物方",
    "T34n1719_05c:0253c01": "便權立三名，出宅廢權破三唯一。四教譬",
    "T34n1719_05c:0253c02": "中初三藏云「菩薩駕牛」等者，此菩薩從初",
    "T34n1719_05c:0253c03": "至後皆化他故，最得其名。通教譬云「三人",
    "T34n1719_05c:0253c04": "同畏」等者，三藏二乘理亦應爾。為對始終",
    "T34n1719_05c:0253c05": "一向利他，是故彼二且云自濟，此教緣覺自",
    "T34n1719_05c:0253c06": "他兼益勝於聲聞，故云「並馳並顧」，悲劣菩",
    "T34n1719_05c:0253c07": "薩故有並言，自行故馳兼他乃顧。菩薩自",
    "T34n1719_05c:0253c08": "行既滿，唯以利物為懷，是故但云「全群而",
    "T34n1719_05c:0253c09": "出」別教中初斥兩教三乘俱近。次「菩薩」去正",
    "T34n1719_05c:0253c10": "釋，對前所列句句並決。約大象說故云「邊",
    "T34n1719_05c:0253c11": "底」。三「大品」下證，對前二教二乘簡也。通教",
    "T34n1719_05c:0253c12": "菩薩對通二乘，斷證既同略無形斥，故知是",
    "T34n1719_05c:0253c13": "別菩薩斥兩二乘，故以螢對日為別作譬",
    "T34n1719_05c:0253c14": "也。準義簡譬，秖應於牛車以簡菩薩，以",
    "T34n1719_05c:0253c15": "由證經幸有三乘俱異之譬，兩教三乘譬外。",
    "T34n1719_05c:0253c16": "又有獨菩薩譬如大象，及以螢日用斥二",
    "T34n1719_05c:0253c17": "乘。又「始見」去，圓教中先指華嚴，「及為未入」下",
    "T34n1719_05c:0253c18": "明今經意，二處化事皆不須譬，即華嚴利",
    "T34n1719_05c:0253c19": "根及法華上周。次「如今」下明二處理等，雖即",
    "T34n1719_05c:0253c20": "化儀前後而始終理一，始即華嚴、今謂法華，",
    "T34n1719_05c:0253c21": "秖緣慧如是故理等，故云「無二無異」。問：無",
    "T34n1719_05c:0253c22": "異無二，此兩何別？答：重以不異複於不二，",
    "T34n1719_05c:0253c23": "以無異故方名不二。「上根利智」至「不須譬」",
    "T34n1719_05c:0253c24": "者，重牒二處顯上周中得悟者，為辯異",
    "T34n1719_05c:0253c25": "故。「秖為」下明今有中下故須譬喻。然華嚴",
    "T34n1719_05c:0253c26": "中非無譬喻，但彼入道不正由茲，如今曇",
    "T34n1719_05c:0253c27": "華為成法說。言「動執」等者，上根一處，中根",
    "T34n1719_05c:0253c28": "二處或云五處，廣中有長行偈頌并法說領",
    "T34n1719_05c:0253c29": "述二文，下根三處或云十一處，於前五處",
    "T34n1719_05c:0254a01": "更加譬中領述各有長行偈頌，乃至下根二",
    "T34n1719_05c:0254a02": "十二番開權顯實，具如〈化城品〉末列。由未",
    "T34n1719_05c:0254a03": "悟故迷於法說權實岐道，我昔與彼同居",
    "T34n1719_05c:0254a04": "無學，彼蒙記述、我獨未霑，初聞略說已懷",
    "T34n1719_05c:0254a05": "進退，為是極果、為何方便？為永在小、為當",
    "T34n1719_05c:0254a06": "成大？重聞五佛疑仍未除，故須更以車",
    "T34n1719_05c:0254a07": "譬誘之，故云圓譬。世云天台抑華嚴者，乃",
    "T34n1719_05c:0254a08": "由不善他宗故耳。既判佛慧二經不殊，但",
    "T34n1719_05c:0254a09": "部望部不無小別，既不可指鹿苑為始，",
    "T34n1719_05c:0254a10": "復云聞我餘義不成。涉公云：法華、華嚴廣",
    "T34n1719_05c:0254a11": "略別也。此嗅瞻蔔之流芳，而未窮餘香之",
    "T34n1719_05c:0254a12": "奧旨，以不能盡思於斯宗故也。廣略雖爾，",
    "T34n1719_05c:0254a13": "兼帶如何？顯本未彰記小非例，乃至下文十",
    "T34n1719_05c:0254a14": "義同異。「踟蹰」者，猶預之象。「岐道」者，《爾雅》云：",
    "T34n1719_05c:0254a15": "「二達曰岐。」本迹觀心「云云」者，並須約譬，本",
    "T34n1719_05c:0254a16": "迹具如蓮華三譬，《玄》文第七「若欲進寄初成",
    "T34n1719_05c:0254a17": "設教豈無一三，故千枝萬葉同宗一根，乃",
    "T34n1719_05c:0254a18": "至五百三千塵點可以意知。」觀心譬者，空",
    "T34n1719_05c:0254a19": "如白牛，假如具度，中如車體，乃至幻空幻",
    "T34n1719_05c:0254a20": "假幻中。次分文解釋者，置譬且釋前品之",
    "T34n1719_05c:0254a21": "餘。初領解中云置譬說之前等者。有云：為",
    "T34n1719_05c:0254a22": "譬作序。則應難云：信解藥草授記，亦應安",
    "T34n1719_05c:0254a23": "〈化城品〉內為化城作序。「長行領與解」至「各",
    "T34n1719_05c:0254a24": "陳」者，長行三業各標釋結，標結二文並具三",
    "T34n1719_05c:0254a25": "業，而不分領解，但於釋中以身業為領、",
    "T34n1719_05c:0254a26": "口意為解。初「今從世尊」下領也。從「所以者何",
    "T34n1719_05c:0254a27": "我昔從佛」下解也。「偈各陳」者，三段各二，至",
    "T34n1719_05c:0254a28": "下偈中一一點出。「一幸」者，謂一業遇喜，今",
    "T34n1719_05c:0254a29": "三業俱喜乃成三幸，我今身已近佛，況更聞",
    "T34n1719_05c:0254b01": "法，聞法即是口喜，得解即是意喜。又昔但機",
    "T34n1719_05c:0254b02": "情，機情居內名為一幸；今由口請三業並",
    "T34n1719_05c:0254b03": "欣，故云三喜。過意所謀故云幸也。故下文",
    "T34n1719_05c:0254b04": "云「非先所望而今自得」。「抃」者撫手舞也。心",
    "T34n1719_05c:0254b05": "口之喜暢至于形，由二動形故三俱動。「文",
    "T34n1719_05c:0254b06": "云」下引證者，正證三喜也。文雖且列意口",
    "T34n1719_05c:0254b07": "二喜，有二必三，理數應爾。內外異故即世",
    "T34n1719_05c:0254b08": "界也。又此四文應約前品，而今後三約信",
    "T34n1719_05c:0254b09": "解者，開顯義同彼此通用，意同時異亦應無",
    "T34n1719_05c:0254b10": "爽。「棄貧受富」者，開三藏珍玩也，得真善利",
    "T34n1719_05c:0254b11": "生善中極。「憂悔雙遣」等者，開二味也。永除",
    "T34n1719_05c:0254b12": "憂疑故除惡窮也。我念昔在方等時被斥",
    "T34n1719_05c:0254b13": "故憂，至般若時住小故悔，方等被斥故疑，",
    "T34n1719_05c:0254b14": "般若不取故難。濁為外障，小為內障。又被",
    "T34n1719_05c:0254b15": "彈不受名為外障，蒙加不取名為內障。今",
    "T34n1719_05c:0254b16": "則無此三雙之失，故云「大朗」。住一實，第一",
    "T34n1719_05c:0254b17": "義也。次約教中初文通途簡昔喜體，故先敘",
    "T34n1719_05c:0254b18": "昔小，次「今言」下簡異，即簡無顯有也。「若若」",
    "T34n1719_05c:0254b19": "下正釋，既世間之喜久已除之，藏通二喜久",
    "T34n1719_05c:0254b20": "已得之。若二空教道復非所擬，歷三教簡",
    "T34n1719_05c:0254b21": "良有以也。非今所明故唯圓喜。「湫」小水也。",
    "T34n1719_05c:0254b22": "如凡無潤，無出世智故也。圓教中，初位、次",
    "T34n1719_05c:0254b23": "人，「初住名歡喜」者，義立耳。既三法開發與",
    "T34n1719_05c:0254b24": "初地不殊，亦名歡喜。「身子」至「歡喜」者，未敢",
    "T34n1719_05c:0254b25": "定判，故或二途，超入即行或向或地。設不超",
    "T34n1719_05c:0254b26": "者，亦入初住名歡喜也。注家直云：「疑慮外",
    "T34n1719_05c:0254b27": "除喜心內發，不覺足之蹈之，故云踊躍。」故",
    "T34n1719_05c:0254b28": "須教分方辯優劣，故阿羅漢無三界喜。言",
    "T34n1719_05c:0254b29": "「踊躍」者，為別惑所熏妙法外被。「觀心不記",
    "T34n1719_05c:0254c01": "云云」者，應云一心三觀六即之喜。次釋外",
    "T34n1719_05c:0254c02": "儀中，此是經家事釋可解，他縱有表但云",
    "T34n1719_05c:0254c03": "表合，不知能所，為是何智而合何理？今",
    "T34n1719_05c:0254c04": "表異諸部文中尚略，廣簡如釋方便品。此",
    "T34n1719_05c:0254c05": "中亦簡向佛，令知是實故也。合掌向佛何",
    "T34n1719_05c:0254c06": "教所無，而今表唯佛果，知昔向非實，今開",
    "T34n1719_05c:0254c07": "既實向表非常，序中瑞報亦復如是。「瞻仰",
    "T34n1719_05c:0254c08": "尊顏」等者，向雖合掌表不二之實，無可表",
    "T34n1719_05c:0254c09": "於內心已解，故向而復瞻，委覩尊顏以表",
    "T34n1719_05c:0254c10": "於解，知是佛非餘，如非權唯實，故知非但",
    "T34n1719_05c:0254c11": "外儀覩佛，亦乃意無異思，表覩他實境而",
    "T34n1719_05c:0254c12": "自開知見。「意解」去，分於身意以對領解，既",
    "T34n1719_05c:0254c13": "云互舉二業，並具領解權實故也。亦約所",
    "T34n1719_05c:0254c14": "表以分身意，故以合掌表身、瞻仰表意。昔",
    "T34n1719_05c:0254c15": "身遠佛如二掌表權，今身見佛合掌表實，",
    "T34n1719_05c:0254c16": "故云即權而實。意亦昔未解實，今以念而",
    "T34n1719_05c:0254c17": "表之，故云解實即是權，故云互舉。白佛下",
    "T34n1719_05c:0254c18": "言「口領」者，對彼經家，今以自陳而為口",
    "T34n1719_05c:0254c19": "領，領必具三非獨口也，故標等三各具三",
    "T34n1719_05c:0254c20": "也。標中三者，既云白佛應唯在口，云何言",
    "T34n1719_05c:0254c21": "三？然言領者，必先彰於口，口述所得豈專",
    "T34n1719_05c:0254c22": "一途，是故具述所從所聞而生歡喜，三業",
    "T34n1719_05c:0254c23": "具也。次釋中先釋身云「若日照高山密有",
    "T34n1719_05c:0254c24": "聞義」者，問：密通鹿苑及以二酥，何故獨云",
    "T34n1719_05c:0254c25": "高山先照？答：此對小乘顯聾瘂故、部唯大故，",
    "T34n1719_05c:0254c26": "顯一向無，且云密耳。鹿苑有密，準例可知。",
    "T34n1719_05c:0254c27": "「受記指方等」者，有指阿含授彌勒記，阿含",
    "T34n1719_05c:0254c28": "未曾明佛知見，何失之有？「我嘗獨處思過",
    "T34n1719_05c:0254c29": "所」者，所即山林，亦應云行等思過儀也。「作",
    "T34n1719_05c:0255a01": "是念」下思過心也。今思昔日處儀及心無",
    "T34n1719_05c:0255a02": "非是失，故云思過。「同入」下出其過相，處等",
    "T34n1719_05c:0255a03": "有過由計法性。問：縱使昔入小乘法性，為",
    "T34n1719_05c:0255a04": "有何過？答：但由謂與菩薩同入，而對三",
    "T34n1719_05c:0255a05": "教以辯己失，疑佛有偏所以成過。以由",
    "T34n1719_05c:0255a06": "不知小法性外別有妙理菩薩得之故也。",
    "T34n1719_05c:0255a07": "故三藏中聲聞至佛無別法性，佛印迦葉",
    "T34n1719_05c:0255a08": "當教論同，即此義也。通教三人俱坐解脫，",
    "T34n1719_05c:0255a09": "《中論》實相三乘共得，是則三乘通教法性，亦",
    "T34n1719_05c:0255a10": "與三藏法性不殊。諸聲聞人雖在力等密",
    "T34n1719_05c:0255a11": "成通人，未合彰言云小入大，故今所論",
    "T34n1719_05c:0255a12": "且在三藏。述初遇頞鞞及聞舅論義得法",
    "T34n1719_05c:0255a13": "性也，非關聞妙始入圓常。次「由我迷權」等",
    "T34n1719_05c:0255a14": "者，述過由也。由迷權故謂法性同，何關",
    "T34n1719_05c:0255a15": "所惑理一教三？由惑實故指權為實，何關",
    "T34n1719_05c:0255a16": "世尊偏授菩薩？「所以者何」下，引待自責。次",
    "T34n1719_05c:0255a17": "「所因二義」下，正釋所因。初標二義，若知所",
    "T34n1719_05c:0255a18": "證不實，則應待說實因；若知已在方便，",
    "T34n1719_05c:0255a19": "則解即實之權。「初照」下釋若爾。怱怱之言",
    "T34n1719_05c:0255a20": "非但鹿苑亦指二酥，此二味中亦有初得",
    "T34n1719_05c:0255a21": "小果故也。然依文中二酥並在兩楹之間。",
    "T34n1719_05c:0255a22": "若鹿苑初證，亦可以二酥釋停，但二酥機",
    "T34n1719_05c:0255a23": "雜，故以初後釋對釋停，以彼乳中圓說佛",
    "T34n1719_05c:0255a24": "因，我自不對，過不屬他。經言必以大乘",
    "T34n1719_05c:0255a25": "者，語通諸教意則不然，雖但發大乘心",
    "T34n1719_05c:0255a26": "則不死，今則簡別意唯在圓，應知所因不",
    "T34n1719_05c:0255a27": "出因果及以願行，行即六度願謂四弘，故",
    "T34n1719_05c:0255a28": "《佛地論》中通因三種：一應得因，謂菩提心，即",
    "T34n1719_05c:0255a29": "四弘也。二加行因，謂諸波羅蜜，六亦攝諸。",
    "T34n1719_05c:0255b01": "三圓滿因，即指佛果。通取果者，果為因所",
    "T34n1719_05c:0255b02": "期故亦名因，剋體而論，唯在前二，成就菩",
    "T34n1719_05c:0255b03": "提即是果也。「從佛結身喜」者，具如前釋。「斷",
    "T34n1719_05c:0255b04": "諸疑悔」等者，通則通指二酥覩菩薩事時，",
    "T34n1719_05c:0255b05": "別則唯在略說斥為方便時。又通言諸者，",
    "T34n1719_05c:0255b06": "方等勝境非一，般若法相該通，凡有見聞",
    "T34n1719_05c:0255b07": "莫非生疑之境，由境生疑由疑故悔，今聞",
    "T34n1719_05c:0255b08": "法說悔失二待，復由廣說疑悔悉除，由",
    "T34n1719_05c:0255b09": "昔絕分二義俱關。「今日乃知真是」等者，初約",
    "T34n1719_05c:0255b10": "三句結成三文，文已分明上下有序。復以",
    "T34n1719_05c:0255b11": "三成佛法有分，分即初住分真位也。「不須",
    "T34n1719_05c:0255b12": "從佛口」下對於三慧，文無從生三慧通漫，",
    "T34n1719_05c:0255b13": "故云「文盡理彰」，此即道理之理故也。言「更",
    "T34n1719_05c:0255b14": "用四悉」者，更却向前銷諸領文。初標三喜",
    "T34n1719_05c:0255b15": "為世界者，踊躍即歡喜也。「所以者何」下，以",
    "T34n1719_05c:0255b16": "釋身口喜文為為人者，三業相望身口，且",
    "T34n1719_05c:0255b17": "從生善說也。亦應從破惡說以為對治，不",
    "T34n1719_05c:0255b18": "及意喜破惡義彊，若爾。意喜亦是最能生善，",
    "T34n1719_05c:0255b19": "故且一往。次「我從」下以釋意喜為對治者，",
    "T34n1719_05c:0255b20": "剋責除疑即破惡義。次以成文為第一義",
    "T34n1719_05c:0255b21": "者、真佛子者，由入理故成第一義也。「更約",
    "T34n1719_05c:0255b22": "喜心為四悉」者，雖復標三及以三業領之",
    "T34n1719_05c:0255b23": "與解，總而言之不出於喜，故單從喜以論",
    "T34n1719_05c:0255b24": "四益。「動悅」，世界也。「未曾有」者，明所得喜，即",
    "T34n1719_05c:0255b25": "為人也。動覺觀明破昔喜，即對治也。動",
    "T34n1719_05c:0255b26": "于形明別理顯，即第一義。「云云」者，令依此",
    "T34n1719_05c:0255b27": "文釋四悉相。又通論者，既悅相異常心形",
    "T34n1719_05c:0255b28": "俱動，異常故世界，動悅故為人，除疑故對",
    "T34n1719_05c:0255b29": "治，入理故第一義。",
    "T34n1719_05c:0255c01": "法華文句記卷第五下"
}