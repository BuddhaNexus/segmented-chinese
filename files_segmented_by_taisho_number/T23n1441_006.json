{
    "T23n1441_006:0597c21": "3薩婆多部毘尼摩得勒伽卷第六",
    "T23n1441_006:0597c23": "宋元嘉年僧伽跋摩譯",
    "T23n1441_006:0597c24": "云何摩訶鏂波提舍？有四摩訶鏂波提舍。若",
    "T23n1441_006:0597c25": "有一比丘來所說言：「是脩多羅、毘尼、阿毘曇，",
    "T23n1441_006:0597c26": "我從佛口受是法。」諸比丘當取是語，不得是",
    "T23n1441_006:0597c27": "非，當修多羅、毘尼、阿毘曇中覓。若與彼相應",
    "T23n1441_006:0597c28": "者、當稱歎其人：「善哉長老！善受持。」若不相應",
    "T23n1441_006:0597c29": "者，當語彼言：「此非佛語，非修多羅、毘尼、阿",
    "T23n1441_006:0598a01": "毘曇。汝不善解。」二人、三人、大眾來所說亦如",
    "T23n1441_006:0598a02": "是。何以故名摩訶鏂波提舍？答：大清白說、聖",
    "T23n1441_006:0598a03": "人聖人所說，依法故、不違法相故、弟子無畏",
    "T23n1441_006:0598a04": "故、斷伏非法故、攝受正法故，名摩訶鏂波提",
    "T23n1441_006:0598a05": "舍。與上相違，名迦盧鏂波提舍。何以故說迦",
    "T23n1441_006:0598a06": "盧鏂波提舍？為諸弟子善解無畏故、持正",
    "T23n1441_006:0598a07": "法故、為後世末法中諸惡比丘增故，此是佛",
    "T23n1441_006:0598a08": "語、彼非佛語故，故名迦盧鏂波提舍。",
    "T23n1441_006:0598a09": "云何等因？謂藥，若根莖葉花果藥等，與病因",
    "T23n1441_006:0598a10": "相應故，故名等因。",
    "T23n1441_006:0598a11": "云何時雜？即日受時藥、即日受非時藥、七日",
    "T23n1441_006:0598a12": "藥、終身藥。時雜應時服，時藥攝故。",
    "T23n1441_006:0598a13": "云何園林中淨？若比丘園林中有金銀，作是",
    "T23n1441_006:0598a14": "念：「有主者來取。」",
    "T23n1441_006:0598a15": "云何山中淨？山者，樹也。樹者，枝葉相接、花",
    "T23n1441_006:0598a16": "果相接。面一拘盧舍，三衣隨處著，過明相出。",
    "T23n1441_006:0598a17": "云何堂淨？若僧伽藍中上座次第坐。",
    "T23n1441_006:0598a18": "云何國土淨？若在欝單越，用閻浮提時食。",
    "T23n1441_006:0598a19": "若閻浮提時欝單越中夜，一切餘方亦用閻",
    "T23n1441_006:0598a20": "浮提時食。",
    "T23n1441_006:0598a21": "云何邊方淨？俱祇國不知受食，諸神通比丘",
    "T23n1441_006:0598a22": "到彼所乞食，彼人取食著地，不肯授與。諸",
    "T23n1441_006:0598a23": "比丘不知云何？乃至白佛。佛言：「聽諸比丘五",
    "T23n1441_006:0598a24": "種受法，謂手從手受、器從器受、衣從衣受、餘",
    "T23n1441_006:0598a25": "身分從餘身分受、放地受。」是名邊方淨。",
    "T23n1441_006:0598a26": "云何方淨？雪寒處聽諸比丘著靴履、著𩋨𩎊，",
    "T23n1441_006:0598a27": "餘國不聽。亦聽諸比丘著複衣，餘處不聽。",
    "T23n1441_006:0598a28": "阿槃提國聽諸比丘用皮常洗浴，餘方不聽。",
    "T23n1441_006:0598a29": "亦聽律師等五人受具足戒，餘處不聽。",
    "T23n1441_006:0598b01": "云何衣淨？世尊聽諸比丘十種衣，謂羊毛衣、",
    "T23n1441_006:0598b02": "紵麻、芻摩頭、鳩羅、劫貝、俱絁炎、波兜那劍、",
    "T23n1441_006:0598b03": "俱耽波劍、俱脂羅劍、阿婆羅哆劍。此十種衣，",
    "T23n1441_006:0598b04": "三壞色已受持。",
    "T23n1441_006:0598b05": "云何酢漿淨？諸比丘病問諸醫師，醫師言：「飲",
    "T23n1441_006:0598b06": "漿可得差。」乃至佛言：「應作酢漿。作法者，取",
    "T23n1441_006:0598b07": "米汁溫水和之，放一處酢已，須者受用。若",
    "T23n1441_006:0598b08": "漿清澄無濁，以囊漉清淨如水。從地了受",
    "T23n1441_006:0598b09": "已，至日沒得飲，非初夜。初夜受初夜飲，乃",
    "T23n1441_006:0598b10": "至後夜受後夜飲。」",
    "T23n1441_006:0598b11": "云何自恣？若比丘自恣日集在一處，僧中三",
    "T23n1441_006:0598b12": "處自恣，謂見、聞、疑。何以故佛令諸比丘自",
    "T23n1441_006:0598b13": "恣？欲使諸比丘不孤獨故、使各各憶罪故、憶",
    "T23n1441_006:0598b14": "罪已發露悔過故、以苦言調伏故、而得清淨",
    "T23n1441_006:0598b15": "無病安隱故、自意喜悅故、我清淨無罪故。",
    "T23n1441_006:0598b16": "云何與自恣欲？若比丘病，不到自恣處。若不",
    "T23n1441_006:0598b17": "病不去，犯突吉羅。若有恐怖、若命難、梵行難，",
    "T23n1441_006:0598b18": "若八難九難，一一難起不得往自恣處，應與",
    "T23n1441_006:0598b19": "自恣欲。如何難起，亦當與自恣欲。",
    "T23n1441_006:0598b20": "云何取自恣欲？若以人到比丘所取自恣欲，",
    "T23n1441_006:0598b21": "應如是取界內，非界外取欲已。若界內有大",
    "T23n1441_006:0598b22": "怖難、命難、梵行難等，八因緣中一一難起，爾",
    "T23n1441_006:0598b23": "時出界外不失欲。",
    "T23n1441_006:0598b24": "云何說自恣欲？到眾中為彼比丘說自恣欲。",
    "T23n1441_006:0598b25": "若說者善，不說者犯突吉羅。",
    "T23n1441_006:0598b26": "云何布薩？半月半月諸比丘各各自觀身，從",
    "T23n1441_006:0598b27": "前半月至今月半中間不犯戒耶？若憶犯",
    "T23n1441_006:0598b28": "者，於同意比丘所發露懺悔。若不得同意，作",
    "T23n1441_006:0598b29": "念：「若得同意，當發露懺悔除是罪，餘清淨共",
    "T23n1441_006:0598c01": "僧同作布薩。」是名布薩。何以故名布薩？捨諸",
    "T23n1441_006:0598c02": "惡不善法、捨煩惱有愛、證得清淨白法、究",
    "T23n1441_006:0598c03": "竟梵行事故，名布薩。",
    "T23n1441_006:0598c04": "云何布薩與欲？謂病比丘布薩時不能到僧",
    "T23n1441_006:0598c05": "中，應與欲。若不病與欲，犯突吉羅。",
    "T23n1441_006:0598c06": "云何受欲？廣說如前。說欲亦如前。何以故",
    "T23n1441_006:0598c07": "名欲？欲者，所作事，樂隨喜共同如法僧事。",
    "T23n1441_006:0598c08": "云何與欲？病比丘不能到僧中，應與欲。若",
    "T23n1441_006:0598c09": "不病與欲，犯突吉羅。若有十難因緣，應與欲。",
    "T23n1441_006:0598c10": "如何難起，亦應與欲。與欲者，與欲成與欲。",
    "T23n1441_006:0598c11": "比丘與欲，答言爾成與欲。與我說欲，成與",
    "T23n1441_006:0598c12": "欲。當與汝欲，成與欲。身動，成與欲。口動，成與",
    "T23n1441_006:0598c13": "欲。若身口不動，將到僧中。若不堪動，一切僧",
    "T23n1441_006:0598c14": "應就，不應別作僧事。若別作僧事者，隨事",
    "T23n1441_006:0598c15": "犯。受欲、說欲，如前自恣說。",
    "T23n1441_006:0598c16": "云何清淨？清淨者，無罪。云何與清淨？廣說",
    "T23n1441_006:0598c17": "如前與欲。受清淨、說清淨，亦如自恣說。",
    "T23n1441_006:0598c18": "云何欲清淨？若僧布薩羯磨時，欲及清淨。",
    "T23n1441_006:0598c19": "云何與欲清淨？布薩時比丘病，不能到僧中，",
    "T23n1441_006:0598c20": "當與欲清淨。若不病，與欲清淨，犯突吉羅。",
    "T23n1441_006:0598c21": "若命難、梵行難及八因緣難起，當與欲清淨。",
    "T23n1441_006:0598c22": "如何難起，亦應與欲清淨。與欲清淨者，與欲",
    "T23n1441_006:0598c23": "清淨。比丘與欲清淨，答言爾與我說欲清淨，",
    "T23n1441_006:0598c24": "當與汝欲清淨。身動口動，彼一一成與欲清",
    "T23n1441_006:0598c25": "淨。若身口不動，應將到僧中。若不堪動，一切",
    "T23n1441_006:0598c26": "僧應就，不應別作布薩羯磨。",
    "T23n1441_006:0598c27": "云何受欲清淨，若比丘從比丘邊受欲清淨。",
    "T23n1441_006:0598c28": "受欲清淨者，應如是取界內，非界外。若命難，",
    "T23n1441_006:0598c29": "梵行難乃至八難中一一難起，持至界外，不",
    "T23n1441_006:0599a01": "失欲清淨。",
    "T23n1441_006:0599a02": "云何說欲清淨？受欲清淨比丘到僧中，為彼",
    "T23n1441_006:0599a03": "比丘故說欲清淨。若說者善，不說者犯突吉",
    "T23n1441_006:0599a04": "羅，不恭敬和合故。",
    "T23n1441_006:0599a05": "云何偷婆？佛聽髮爪作偷婆。如給孤獨長",
    "T23n1441_006:0599a06": "者因緣，毘尼中廣說，是名偷婆。云何偷婆物？",
    "T23n1441_006:0599a07": "謂偷婆田宅、彼處建立偷婆。",
    "T23n1441_006:0599a08": "云何偷婆舍？謂殿舍樓閣。若木鍮石白鑞鉛",
    "T23n1441_006:0599a09": "錫等。",
    "T23n1441_006:0599a10": "云何偷婆無盡功德？毘耶離諸商客為世尊",
    "T23n1441_006:0599a11": "起偷婆。起偷婆已，復為偷婆故多施諸物。諸",
    "T23n1441_006:0599a12": "比丘不受是無盡物，即以白佛。佛聽受，使優",
    "T23n1441_006:0599a13": "婆塞淨人知。若彼得利，用治偷婆或作偷婆。",
    "T23n1441_006:0599a14": "云何供養偷婆？土摶、白灰、朱砂。",
    "T23n1441_006:0599a15": "云何莊嚴偷婆？莊嚴偷婆者，繒綵、安牧迦、",
    "T23n1441_006:0599a16": "頭鳩羅、俱給耶、俱脂跛劍、幡幢、金銀琉璃、",
    "T23n1441_006:0599a17": "珂石珊瑚、虎魄馬瑙、真珠摩尼、赤珠玫瑰、",
    "T23n1441_006:0599a18": "沈水栴檀、末香塗香燈花，如是等及諸妙物",
    "T23n1441_006:0599a19": "莊嚴。",
    "T23n1441_006:0599a20": "云何供養偷婆伎樂香花、末香塗香燒香？",
    "T23n1441_006:0599a21": "禮拜為塔故，比丘得結鬘。",
    "T23n1441_006:0599a22": "云何有食？若比丘住寺中得食。",
    "T23n1441_006:0599a23": "云何粥？世尊聽諸比丘噉粥，不得吮粥作",
    "T23n1441_006:0599a24": "聲。",
    "T23n1441_006:0599a25": "云何佉陀尼？佛聽諸比丘噉九種佉陀尼：葉",
    "T23n1441_006:0599a26": "佉陀尼、花佉陀尼、果佉陀尼、胡麻佉陀尼、油",
    "T23n1441_006:0599a27": "佉陀尼、麵佉陀尼、糖佉陀尼、根佉陀尼、石",
    "T23n1441_006:0599a28": "蜜佉陀尼。食此九種佉陀尼時，不得拍拍",
    "T23n1441_006:0599a29": "作聲。",
    "T23n1441_006:0599b01": "云何含消？含消有五種，世尊聽諸比丘服，謂",
    "T23n1441_006:0599b02": "酥、油、蜜、糖、醍醐。服含消藥時，治病想、服藥",
    "T23n1441_006:0599b03": "想、糞尿想髓腦想。",
    "T23n1441_006:0599b04": "云何蒲闍尼？有五種，世尊聽諸比丘噉烏陀",
    "T23n1441_006:0599b05": "那、貴摩、沙曼陀、若魚肉等，是名蒲闍尼。食蒲",
    "T23n1441_006:0599b06": "闍尼時，治病想、服藥想、糞屎想。",
    "T23n1441_006:0599b07": "云何鉢？世尊聽諸比丘畜二種鉢：鐵鉢、瓦鉢。",
    "T23n1441_006:0599b08": "八種鉢不聽畜。",
    "T23n1441_006:0599b09": "云何衣？世尊聽諸比丘畜七種衣，不聽淨",
    "T23n1441_006:0599b10": "施，謂僧伽梨、欝多羅、僧伽安旦婆娑、雨衣、",
    "T23n1441_006:0599b11": "覆瘡衣、尼師檀、養命衣。是名衣。",
    "T23n1441_006:0599b12": "云何尼師檀？世尊聽諸比丘畜。諸比丘畜尼",
    "T23n1441_006:0599b13": "師檀，護僧臥具故。無尼師檀，不得坐僧臥",
    "T23n1441_006:0599b14": "具。",
    "T23n1441_006:0599b15": "云何鍼？世尊聽諸比丘畜二種針：鐵針、銅",
    "T23n1441_006:0599b16": "針。是名針。",
    "T23n1441_006:0599b17": "云何針筒？世尊聽諸比丘畜針筒，為舉",
    "T23n1441_006:0599b18": "針故。不應與無慚愧人、不得與沙彌。",
    "T23n1441_006:0599b19": "云何依止？世尊所說，客來比丘不應先洗足",
    "T23n1441_006:0599b20": "消息，先當求依止。爾時有一客比丘來，聞",
    "T23n1441_006:0599b21": "佛制戒，客來比丘不得先洗足消息，先求依",
    "T23n1441_006:0599b22": "止。此比丘體力疲極，求覓依止，迷悶倒地，",
    "T23n1441_006:0599b23": "即便命終。諸比丘向佛廣說。佛言：「聽諸比",
    "T23n1441_006:0599b24": "丘脫衣鉢拭足塵，洗足已二三日，然後求依",
    "T23n1441_006:0599b25": "止。」爾時諸比丘趣得便依止，彼於善法退轉。",
    "T23n1441_006:0599b26": "佛言：「不得趣爾依止。當好籌量能增長善",
    "T23n1441_006:0599b27": "法者然後依止。依止時當問餘比丘：『此比丘",
    "T23n1441_006:0599b28": "何似？有戒德不？能教誡不？眷屬復何似？",
    "T23n1441_006:0599b29": "無有諍訟不？能相教誡不。』如是問已，從求",
    "T23n1441_006:0599c01": "依止。與依止者，亦如是。」",
    "T23n1441_006:0599c02": "云何受依止？當偏袒右肩。兩手捉兩足已。當",
    "T23n1441_006:0599c03": "如是語。我某甲從大德求依止。大德與我依",
    "T23n1441_006:0599c04": "止。我依止大德住。第二第三亦如是說。彼應",
    "T23n1441_006:0599c05": "答言。好善哉。",
    "T23n1441_006:0599c06": "云何與依止？不滿十臘，不得與依止。假使滿",
    "T23n1441_006:0599c07": "十臘，愚無所知，不得與依止。若五法成就，得",
    "T23n1441_006:0599c08": "與依止。何等五？知犯不犯、知輕知重、廣誦波",
    "T23n1441_006:0599c09": "羅提木叉、已與人說，廣說如毘尼。",
    "T23n1441_006:0599c10": "云何捨依止？有五因緣：失依止、還依止、去捨",
    "T23n1441_006:0599c11": "戒、從眾至眾、見本和上。",
    "T23n1441_006:0599c12": "云何和上？諸比丘無和上出家受具足戒，心",
    "T23n1441_006:0599c13": "意不調伏、威儀不齊整、病痛無人看。諸比丘",
    "T23n1441_006:0599c14": "向佛說。佛言：「自今聽依和上出家。和上教誡，",
    "T23n1441_006:0599c15": "弟子心得調伏，病時相看。」後諸比丘弟子病",
    "T23n1441_006:0599c16": "時不看。佛言：「應看不看者，犯突吉羅。」",
    "T23n1441_006:0599c17": "云何弟子？諸比丘依和上出家受具足戒，不",
    "T23n1441_006:0599c18": "來親近和上。諸比丘向佛說。佛云：「應親",
    "T23n1441_006:0599c19": "近和上，承事問訊隨逐行，作事時應白和上，",
    "T23n1441_006:0599c20": "和上所作事應代作，除四種，謂：大小行、嚼楊",
    "T23n1441_006:0599c21": "枝、界內禮枝提。」",
    "T23n1441_006:0599c22": "云何供養和上？應承事供養問訊禮拜，和上",
    "T23n1441_006:0599c23": "所應作事應疾疾作之，不應懈怠。慚愧和上、",
    "T23n1441_006:0599c24": "恭敬和上、下意求善法不求過。和上有過應",
    "T23n1441_006:0599c25": "諫，和上病應看，自事不應廢。",
    "T23n1441_006:0599c26": "云何阿闍梨？諸比丘無阿闍梨出家，心不調",
    "T23n1441_006:0599c27": "伏、威儀不齊整、病無人看。諸比丘白佛。佛",
    "T23n1441_006:0599c28": "言：「聽諸比丘作阿闍梨。當教誡、看病。」諸比丘",
    "T23n1441_006:0599c29": "不肯與受具足戒。佛言：「應與受具足戒。」",
    "T23n1441_006:0600a01": "云何近住弟子？近住弟子不親近阿闍梨，諸",
    "T23n1441_006:0600a02": "比丘向佛廣說。佛言：「近住當親近阿闍梨，問",
    "T23n1441_006:0600a03": "訊隨逐，所作事白阿闍梨，除大小行。」如前",
    "T23n1441_006:0600a04": "說。",
    "T23n1441_006:0600a05": "云何和上阿闍梨共行弟子？近住弟子？共行",
    "T23n1441_006:0600a06": "弟子、近住弟子於和上阿闍梨所，如父母想；",
    "T23n1441_006:0600a07": "和上阿闍梨於弟子所，如兒子想。",
    "T23n1441_006:0600a08": "云何沙彌？世尊聽畜沙彌，不太小。小者七",
    "T23n1441_006:0600a09": "歲。若作罪者，當使懺悔。若裸形，與著衣。",
    "T23n1441_006:0600a10": "云何籌量？若始作住處、起寺舍時，先當籌量。",
    "T23n1441_006:0600a11": "行處成就不？永成就不？經行處成就不？非妨",
    "T23n1441_006:0600a12": "處難處不？少閙亂聲不？如是觀察已起立寺",
    "T23n1441_006:0600a13": "舍。若不籌量，營事得罪。",
    "T23n1441_006:0600a14": "云何臥具？世尊聽諸比丘畜氈褥㲩𣰆，若",
    "T23n1441_006:0600a15": "僧有、若自有。",
    "T23n1441_006:0600a16": "云何營知事？世尊住阿茶毘寺舍。房舍崩",
    "T23n1441_006:0600a17": "壞，見已問阿難言：「此房舍何以崩壞？」阿難",
    "T23n1441_006:0600a18": "白言：「世尊！六群比丘知事不修治故。」佛語阿",
    "T23n1441_006:0600a19": "難：「更使餘人知事。若小小治，乃至掃地便止",
    "T23n1441_006:0600a20": "不修治者，不聽知事。」好修治者，使終身知事，",
    "T23n1441_006:0600a21": "烟熏雨漏房舍，與知事人住。佛言：「不得終身",
    "T23n1441_006:0600a22": "知事，不得與烟熏雨漏房舍住，與十二年房",
    "T23n1441_006:0600a23": "故名新。若知事新作房舍、新作臥具者，十",
    "T23n1441_006:0600a24": "二年中僧不使，或十一年、或十年、九年、八年、",
    "T23n1441_006:0600a25": "七年、六年、五年、四年、三年、二年、一年，不使泥",
    "T23n1441_006:0600a26": "不使治。」云何次第？佛聽諸比丘，次第上中",
    "T23n1441_006:0600a27": "下禮拜問訊、起迎合掌。",
    "T23n1441_006:0600a28": "云何蘇毘羅漿？佛聽病比丘飲蘇毘羅漿。",
    "T23n1441_006:0600a29": "如尊者舍利弗病因緣，是中應廣說。取根莖",
    "T23n1441_006:0600b01": "花果葉藥著一器中，漬酢已，清澄無濁，朝",
    "T23n1441_006:0600b02": "受乃至初夜飲，後夜亦如前說。",
    "T23n1441_006:0600b03": "云何屑？佛聽諸病比丘畜豆屑、赤豆屑、摩修",
    "T23n1441_006:0600b04": "羅屑等，不得雜香，不以色好故畜；若病得合",
    "T23n1441_006:0600b05": "餘香。",
    "T23n1441_006:0600b06": "云何藥？謂根莖葉花果時藥、七日藥、終身藥。",
    "T23n1441_006:0600b07": "世尊聽諸病比丘畜服，若眾、若自。",
    "T23n1441_006:0600b08": "云何漿？謂世尊聽諸病比丘飲八種漿，淨漉",
    "T23n1441_006:0600b09": "水淨已飲。",
    "T23n1441_006:0600b10": "云何皮？比丘不得畜皮、不得受、不得用坐臥，",
    "T23n1441_006:0600b11": "除革屣。若至白衣舍，得坐不得臥。",
    "T23n1441_006:0600b12": "云何革屣？世尊聽諸比丘畜二種革屣，謂一",
    "T23n1441_006:0600b13": "重皮革屣，芒屣不得雜色作。",
    "T23n1441_006:0600b14": "云何揩脚物？比丘不得畜浮石。云何杖？王舍",
    "T23n1441_006:0600b15": "城尸陀林中多有毒虫，諸比丘為毒虫所害。",
    "T23n1441_006:0600b16": "佛言：「白羯磨已，聽畜杖。」",
    "T23n1441_006:0600b17": "云何杖絡囊？世尊聽病比丘從僧乞，白二羯",
    "T23n1441_006:0600b18": "磨已畜。",
    "T23n1441_006:0600b19": "云何蒜？世尊聽病比丘服蒜，如長老舍利弗。",
    "T23n1441_006:0600b20": "不病不得食。若病食者，當如法行。",
    "T23n1441_006:0600b21": "云何剃刀？世尊聽諸比丘畜剃刀，為剃髮故。",
    "T23n1441_006:0600b22": "是名剃刀。",
    "T23n1441_006:0600b23": "云何剃刀房？世尊聽諸比丘畜剃刀房，為舉",
    "T23n1441_006:0600b24": "刀故。",
    "T23n1441_006:0600b25": "云何戶鑰？世尊聽諸比丘畜戶鑰，為護臥具",
    "T23n1441_006:0600b26": "故，若眾、若自，為安隱僧故。",
    "T23n1441_006:0600b27": "云何戶鎖？如戶鑰。",
    "T23n1441_006:0600b28": "云何扇柄？摩尼扇柄，比丘不得畜。若得者，取",
    "T23n1441_006:0600b29": "當供養佛枝提、聲聞枝提。",
    "T23n1441_006:0600c01": "云何傘？世尊聽諸比丘畜傘，防雨熱故。",
    "T23n1441_006:0600c02": "云何乘？世尊聽老病比丘乘乘，廣說如毘尼。",
    "T23n1441_006:0600c03": "云何扇？世尊聽諸比丘畜扇，若眾、若自。",
    "T23n1441_006:0600c04": "云何拂？世尊聽諸比丘畜拂。",
    "T23n1441_006:0600c05": "云何鏡？世尊不聽諸比丘照鏡，乃至水中，除",
    "T23n1441_006:0600c06": "面眼有病。",
    "T23n1441_006:0600c07": "云何歌舞倡伎？比丘不得自作，亦不得教人",
    "T23n1441_006:0600c08": "作。",
    "T23n1441_006:0600c09": "云何香花瓔珞？佛言：「比丘不得著香花瓔珞。",
    "T23n1441_006:0600c10": "若得者，取當供養佛枝提、聲聞枝提。」",
    "T23n1441_006:0600c11": "云何眼安禪那？世尊聽病比丘畜安禪那，不",
    "T23n1441_006:0600c12": "得為好故著眼藥，為病故聽著。",
    "T23n1441_006:0600c13": "云何著安禪那物？二種著安禪那物，謂銅、",
    "T23n1441_006:0600c14": "鐵。",
    "T23n1441_006:0600c15": "云何臥？比丘不病，不得晝日臥、不得燈中臥。",
    "T23n1441_006:0600c16": "若疲極者，應起去，不得惱第二人。",
    "T23n1441_006:0600c17": "云何眠？世尊聽比丘晝日經行、坐除睡蓋。初",
    "T23n1441_006:0600c18": "夜過，四疊欝多羅僧，敷卷疊僧伽梨為枕。",
    "T23n1441_006:0600c19": "右脇臥，脚脚相累。不得散手脚、不得散亂心、",
    "T23n1441_006:0600c20": "不得散亂衣，作明相正念起想思惟，然後眠。",
    "T23n1441_006:0600c21": "至後夜疾疾起，經行、坐，除去睡蓋。",
    "T23n1441_006:0600c22": "云何禪帶？世尊聽病比丘畜禪帶，謂腰背痛。",
    "T23n1441_006:0600c23": "如尊者舍利弗因緣，此中應廣說。",
    "T23n1441_006:0600c24": "云何紐？佛聽諸比丘安衣紐，為風故、為攝",
    "T23n1441_006:0600c25": "衣故。",
    "T23n1441_006:0600c26": "云何腰繩？世尊聽諸比丘畜三種腰繩，謂：",
    "T23n1441_006:0600c27": "編繩、圓織繩、綖繩。",
    "T23n1441_006:0600c28": "云何彈？世尊聽諸比丘畜彈，怖賊故。無有因",
    "T23n1441_006:0600c29": "緣得打。",
    "T23n1441_006:0601a01": "云何反抄著衣？比丘不得反抄著衣，除高處",
    "T23n1441_006:0601a02": "作。",
    "T23n1441_006:0601a03": "云何地？地有二種：經行地、精舍地。",
    "T23n1441_006:0601a04": "云何樹？耆闍崛山道邊無樹。佛言：「聽諸比丘",
    "T23n1441_006:0601a05": "種樹，為蔭故、為花故，應次第種。」",
    "T23n1441_006:0601a06": "云何地物？謂田地。聽諸比丘取田地，為園故、",
    "T23n1441_006:0601a07": "為精舍故。",
    "T23n1441_006:0601a08": "云何林樹？比丘應次第取。",
    "T23n1441_006:0601a09": "云何諍？相言鬪諍、行兩舌，各各相鬪，不和",
    "T23n1441_006:0601a10": "合不如一水乳，各自分住。非時不作、無義",
    "T23n1441_006:0601a11": "無作、非法不作、無朋黨不作、自惱惱他不作、",
    "T23n1441_006:0601a12": "俱惱不作，如是諍不應作。",
    "T23n1441_006:0601a13": "云何諍壞，僧作二。僧壞輪壞。",
    "T23n1441_006:0601a14": "云何僧壞非輪壞？若行十四壞僧事，取一",
    "T23n1441_006:0601a15": "一壞事，如法如律、非法非律、乃至界內各作",
    "T23n1441_006:0601a16": "布薩、是名僧壞非輪壞。",
    "T23n1441_006:0601a17": "云何輪壞非僧壞？八聖道名輪。捨八聖道說",
    "T23n1441_006:0601a18": "餘道，是名輪壞非僧壞。輪壞及前僧壞，俱",
    "T23n1441_006:0601a19": "名壞。",
    "T23n1441_006:0601a20": "云何恭敬？恭敬和上、阿闍梨、上中下座，如是",
    "T23n1441_006:0601a21": "一切善恭敬。",
    "T23n1441_006:0601a22": "云何下意？被擯比丘應行事：不得度人、不得",
    "T23n1441_006:0601a23": "與人受具戒、不得與人依止、不得畜沙彌、不",
    "T23n1441_006:0601a24": "得教誡比丘尼、若僧差作不應受、不得犯餘",
    "T23n1441_006:0601a25": "戒、不得違眾僧羯磨、不得遮眾僧布薩自恣、",
    "T23n1441_006:0601a26": "不得出清淨比丘罪、不得遮羯磨一十、不得教",
    "T23n1441_006:0601a27": "誡性住比丘、不得道說性住比丘、不得使",
    "T23n1441_006:0601a28": "性住比丘憶念罪、不得共性住比丘共坐，常",
    "T23n1441_006:0601a29": "當下意恭敬，當示擯想。眾僧一切羯磨不得",
    "T23n1441_006:0601b01": "受。廣說十二人十七。",
    "T23n1441_006:0601b02": "云何種種不共住？有二種：法及食。所行事，如",
    "T23n1441_006:0601b03": "擯比丘，差別者，一切眾僧羯磨不得受、眾僧",
    "T23n1441_006:0601b04": "差作亦不得受。廣說十二人。若於同梵行所",
    "T23n1441_006:0601b05": "有過罪者，僧應如是語：「汝莫不止。僧當治汝",
    "T23n1441_006:0601b06": "繫汝罰汝。」二犯罪，此僧中懺悔，不得出界外。",
    "T23n1441_006:0601b07": "唯此僧能捨汝罪，非界外。如是治不止者，",
    "T23n1441_006:0601b08": "更加其罪，如調惡馬以轡制之。",
    "T23n1441_006:0601b09": "云何闥賴吒？二十二法成就，名闥賴吒比丘。",
    "T23n1441_006:0601b10": "云何二十二法？精進根本、成就慚愧、威儀具",
    "T23n1441_006:0601b11": "足、樂持戒、善解毘尼、聞持多聞、通利阿含、善",
    "T23n1441_006:0601b12": "解諍事、善解諍本、善解諍相、善解滅諍、善",
    "T23n1441_006:0601b13": "解滅諍已更不起、善解事辯才、無恐畏、身",
    "T23n1441_006:0601b14": "口善能使能受能行、受羯磨不隨愛、不隨",
    "T23n1441_006:0601b15": "瞋、不隨怖、不助二邊、受法食財食。是名闥",
    "T23n1441_006:0601b16": "賴吒二十二法。",
    "T23n1441_006:0601b17": "云何實覓罪？先犯罪已發露，後覆藏，當與實",
    "T23n1441_006:0601b18": "覓罪，作白四羯磨。所行事如前說。",
    "T23n1441_006:0601b19": "云何波羅夷學戒？若作婬已，乃至剎那不覆",
    "T23n1441_006:0601b20": "藏，諸比丘當與學戒，作白四羯磨，廣說如",
    "T23n1441_006:0601b21": "難提學戒。當行學戒法：在比丘下坐、授食與",
    "T23n1441_006:0601b22": "比丘、自從淨人受食、得共比丘二夜宿、自共",
    "T23n1441_006:0601b23": "未受具戒不得過二夜宿；若無能作羯磨人，",
    "T23n1441_006:0601b24": "覓不可得者，聽學戒人作二種羯磨，謂布薩、",
    "T23n1441_006:0601b25": "自恣羯磨。不得滿眾作布薩、自恣僧羯磨等。",
    "T23n1441_006:0601b26": "云何眾僧上座？上座入界內，當教誡年少",
    "T23n1441_006:0601b27": "比丘，慰勞說經授經坐禪，使善法增長。恒使",
    "T23n1441_006:0601b28": "有食。有分食時等分，使眾得利。作方便求索，",
    "T23n1441_006:0601b29": "當勸化比丘使利益眾。應看病比丘，當為病",
    "T23n1441_006:0601c01": "者乞藥。當差人看病，當與病人說法，不得",
    "T23n1441_006:0601c02": "捨病者。如是等界內一切事，上座皆悉應",
    "T23n1441_006:0601c03": "知。",
    "T23n1441_006:0601c04": "云何床上座？床名僧伽藍。上座法：若食佉",
    "T23n1441_006:0601c05": "陀尼、蒲闍尼。打揵稚時，上座應前行前坐，當",
    "T23n1441_006:0601c06": "看諸年少比丘威儀，誰正、誰不正。若有不正，",
    "T23n1441_006:0601c07": "當作相使知。若作相不知，語比坐令語知。",
    "T23n1441_006:0601c08": "若比坐不語者，上座起往語，齊整威儀。行",
    "T23n1441_006:0601c09": "食時上座言：「一切平等與。」使唱僧跋。若白衣",
    "T23n1441_006:0601c10": "來，當使與食。若無食，若彼自不食，上座當為",
    "T23n1441_006:0601c11": "說法，我等正有此食。",
    "T23n1441_006:0601c12": "云何樹界？枝葉花果相接。乃至一拘盧舍，",
    "T23n1441_006:0601c13": "隨意著衣，得至明相出。",
    "T23n1441_006:0601c14": "云何堂前？僧伽藍有眾多比丘，應次第分。",
    "T23n1441_006:0601c15": "若自惱惱他、若兩惱，應避去。若堂前破壞，應",
    "T23n1441_006:0601c16": "治。",
    "T23n1441_006:0601c17": "云何房？若住房中，當以水灑淨掃，瞿摩耶",
    "T23n1441_006:0601c18": "塗地。拂拭床臥具，有垢者應浣。",
    "T23n1441_006:0601c19": "云何臥具？若比丘露地敷臥具已，出寺門外",
    "T23n1441_006:0601c20": "五十尋過，不得去。若去，突吉羅。若有二比丘，",
    "T23n1441_006:0601c21": "一人取床、一人取臥具。",
    "T23n1441_006:0601c22": "云何戶撢？比丘不得閉戶作聲。開戶時先",
    "T23n1441_006:0601c23": "當撓戶，當徐徐入，使脚跡不作聲。戶若有",
    "T23n1441_006:0601c24": "兩扇者，不得相掁作聲。",
    "T23n1441_006:0601c25": "云何戶撢？若上下撢者，當俱下已去，使房舍",
    "T23n1441_006:0601c26": "堅牢故、防自身故、防臥具故。",
    "T23n1441_006:0601c27": "云何空坊？若空坊無比丘者，當水灑掃地，",
    "T23n1441_006:0601c28": "瞿摩耶塗地。若有器者，當淨洗揩拭。若有",
    "T23n1441_006:0601c29": "淨人，當使淨草。若有白衣來者，當為說法。",
    "T23n1441_006:0602a01": "云何鉢？鉢不得著石上土埵上、不得近坑邊。",
    "T23n1441_006:0602a02": "食時口中嚼物吐出滓，不得著鉢中。不得鉢",
    "T23n1441_006:0602a03": "中洗手面、不得著不淨地、不得用合沙物",
    "T23n1441_006:0602a04": "洗、不得濕盛、不得極燥。徐徐受用，令得久",
    "T23n1441_006:0602a05": "用。因壞，更乞難。",
    "T23n1441_006:0602a06": "云何衣？觀衣如自皮。不得著僧伽梨擔草木、",
    "T23n1441_006:0602a07": "瞿摩耶土、水灑地、掃地分糞、瞿摩耶塗地。",
    "T23n1441_006:0602a08": "不得坐僧伽梨上，不得覆身。僧伽梨當作僧",
    "T23n1441_006:0602a09": "伽梨用，欝多羅僧作欝多羅僧用，安陀會",
    "T23n1441_006:0602a10": "僧作安陀會僧用。不得以衣著不淨處。著衣",
    "T23n1441_006:0602a11": "不得擔，擔僧伽梨應割截成欝多羅僧。安旦",
    "T23n1441_006:0602a12": "婆僧不必割截。若比丘無新衣有故衣者，若",
    "T23n1441_006:0602a13": "有長衣，應唱令，若五條、七條、九條、十一條、十",
    "T23n1441_006:0602a14": "三條、十五條。不得妙色染，若妙色染當壞。",
    "T23n1441_006:0602a15": "以乾大皮樹皮染，染已受持。",
    "T23n1441_006:0602a16": "云何尼師檀？世尊聽諸比丘畜尼師檀，不得",
    "T23n1441_006:0602a17": "用少片物作。尼師檀受持，不得離宿。",
    "T23n1441_006:0602a18": "云何鍼？有二種針，世尊聽畜，謂銅、鐵。好舉",
    "T23n1441_006:0602a19": "不得因生壞，更求難。",
    "T23n1441_006:0602a20": "云何鍼房？為護針故。",
    "T23n1441_006:0602a21": "云何粥？世尊聽諸比丘飲粥。飲粥有五種",
    "T23n1441_006:0602a22": "功德：斷飢、斷渴、斷風、消宿食、未熟令熟。",
    "T23n1441_006:0602a23": "歠粥不得作聲。",
    "T23n1441_006:0602a24": "云何水瓶？佛聽諸比丘畜水瓶，令清淨。不得",
    "T23n1441_006:0602a25": "用盛食器用作水瓶。",
    "T23n1441_006:0602a26": "云何澡罐？世尊聽諸比丘畜澡罐，使令清",
    "T23n1441_006:0602a27": "淨。",
    "T23n1441_006:0602a28": "云何瓶蓋？世尊聽諸比丘以物覆瓶口。",
    "T23n1441_006:0602a29": "云何水？比丘使令水清淨，好用意漉水，好看",
    "T23n1441_006:0602b01": "水，勿有虫。淨洗手，著淨衣漉水，不得不淨衣",
    "T23n1441_006:0602b02": "手漉水。",
    "T23n1441_006:0602b03": "云何飲水器？世尊聽諸比丘畜飲水器，令淨",
    "T23n1441_006:0602b04": "潔。",
    "T23n1441_006:0602b05": "云何食？蒲闍尼有五種，若食一一蒲闍尼",
    "T23n1441_006:0602b06": "時，當觀食，此食從何處來？從倉中出。倉復何",
    "T23n1441_006:0602b07": "因？倉從地出。地復何因？以糞尿和合種子得",
    "T23n1441_006:0602b08": "生，今復還養糞身。舉摶時作糞想，正念在",
    "T23n1441_006:0602b09": "前，不以散亂心噉食。當作逆食想、從他",
    "T23n1441_006:0602b10": "得想、病想、因緣得想，然後食。當復觀不別眾",
    "T23n1441_006:0602b11": "食，復應觀自恣不自恣。",
    "T23n1441_006:0602b12": "云何食時？若食五正食時，打犍搥時當齊",
    "T23n1441_006:0602b13": "整衣服、威儀嚴政，入眾時不得作語聲。",
    "T23n1441_006:0602b14": "云何食？不長取與他，除與父母兄弟。客來至",
    "T23n1441_006:0602b15": "寺、病者、懷胎母人，正念已當與食。應與畜生",
    "T23n1441_006:0602b16": "一摶。欲出家者，於眾有益者與。",
    "T23n1441_006:0602b17": "云何受食？當一心受食，不得散亂心。正念受",
    "T23n1441_006:0602b18": "食，如所食、如所取。",
    "T23n1441_006:0602b19": "云何乞食？廣說如毘尼。",
    "T23n1441_006:0602b20": "云何請食？比丘請食，不得雜好覆，勿以不淨",
    "T23n1441_006:0602b21": "污。當知時。",
    "T23n1441_006:0602b22": "云何阿練若比丘？阿練若比丘，常當美語含",
    "T23n1441_006:0602b23": "笑在前，不皺眉。畜淨水瓶、盛滿水。畜火珠、",
    "T23n1441_006:0602b24": "月珠。",
    "T23n1441_006:0602b25": "云何阿練若上座？阿練若上座當教誡年少",
    "T23n1441_006:0602b26": "比丘、說法，以阿練若法教誡，使阿練若法增",
    "T23n1441_006:0602b27": "長。",
    "T23n1441_006:0602b28": "云何聚落？聚落中比丘如前說。白衣來，當為",
    "T23n1441_006:0602b29": "說法，隨力所能。",
    "T23n1441_006:0602c01": "云何聚落中上座？聚落中上座如前說。",
    "T23n1441_006:0602c02": "云何客比丘？若客比丘來，當在現處默然立，",
    "T23n1441_006:0602c03": "齊整威儀，如前說。",
    "T23n1441_006:0602c04": "云何客上座？客上座當觀伴比丘，遣使白",
    "T23n1441_006:0602c05": "舊比丘，求房臥具。",
    "T23n1441_006:0602c06": "云何行？明日欲行，當白和上阿闍梨：「我向某",
    "T23n1441_006:0602c07": "方某國去。」若聽去者去，不聽者不得去。所",
    "T23n1441_006:0602c08": "住房當灑掃塗治，臥具當拂拭已去。",
    "T23n1441_006:0602c09": "云何行上座？行上座比丘當觀年少比丘，使",
    "T23n1441_006:0602c10": "年少比丘先去，上座後去，於中勿有所忘。",
    "T23n1441_006:0602c11": "教誡年少比丘，勿令掉戲。當求覓商伴，當",
    "T23n1441_006:0602c12": "觀方國、當觀住處、當觀臥具、當觀比丘伴為",
    "T23n1441_006:0602c13": "同不同。莫中道病痛相棄、不觀察而去，隨",
    "T23n1441_006:0602c14": "事犯罪。",
    "T23n1441_006:0602c15": "云何洗足？若比丘洗足已，水器空當著水。",
    "T23n1441_006:0602c16": "云何洗足上座？若年少比丘先洗已，與水，上",
    "T23n1441_006:0602c17": "座不得使起，已灌脚故。",
    "T23n1441_006:0602c18": "云何集？若八日十四日十五日，不病，應集一",
    "T23n1441_006:0602c19": "處說法。",
    "T23n1441_006:0602c20": "云何集上座？若打揵稚，上座前行前坐。須臾",
    "T23n1441_006:0602c21": "默然已，當自說法。若自不能，當使餘比丘說。",
    "T23n1441_006:0602c22": "若白衣來，當為說法。若外道來，為說法攝",
    "T23n1441_006:0602c23": "取，至心說，不以自大自高。",
    "T23n1441_006:0602c24": "云何說法？若比丘說法者，當敬眾愛眾，下意",
    "T23n1441_006:0602c25": "至誠為說，義味具足、不心意散亂。慈悲愍念",
    "T23n1441_006:0602c26": "歡喜為說，不為飲食。次第為說，當敬法為法",
    "T23n1441_006:0602c27": "說法，不為財利。",
    "T23n1441_006:0602c28": "云何說法上座？當觀說法人為說法、說非法？",
    "T23n1441_006:0602c29": "說非法者當諫，悞者為正。若說法，當稱",
    "T23n1441_006:0603a01": "譽讚歎。",
    "T23n1441_006:0603a02": "云何非時？若欲行時，當白和上阿闍梨：「我欲",
    "T23n1441_006:0603a03": "行至某處某聚落。」白已便去。",
    "T23n1441_006:0603a04": "云何非時僧集？除八日十四日十五日，諸餘",
    "T23n1441_006:0603a05": "集時僧所作事。若有所分，打揵椎時，速集",
    "T23n1441_006:0603a06": "速坐。",
    "T23n1441_006:0603a07": "云何非時集上座？打揵椎時，上座在前行在",
    "T23n1441_006:0603a08": "前坐。當如法、如毘尼、如佛教行。",
    "T23n1441_006:0603a09": "云何唄？王舍城諸外道，八日十四日十五日",
    "T23n1441_006:0603a10": "集一處唄誦，多得利養，眷屬增長。爾時瓶沙",
    "T23n1441_006:0603a11": "王信佛法僧，往詣佛所白佛言：「世尊！諸外道",
    "T23n1441_006:0603a12": "八日十四日十五日集一處唄誦，多得利養，",
    "T23n1441_006:0603a13": "眷屬增長。願世尊聽諸比丘八日十四日十",
    "T23n1441_006:0603a14": "五日集一處說法唄誦，當得利養，眷屬增長，",
    "T23n1441_006:0603a15": "諸檀越得福，諸比丘辯捷，攝佛法故、正法久",
    "T23n1441_006:0603a16": "住故。」佛言：「聽諸比丘八日十四日十五日集",
    "T23n1441_006:0603a17": "一處唄誦說法。」諸比丘以凡聲唄誦，不適眾",
    "T23n1441_006:0603a18": "意。眾言：「佛聽諸比丘好聲唄誦者好。」乃至佛",
    "T23n1441_006:0603a19": "言：「聽諸比丘好聲唄誦。」諸比丘復以下聲唄",
    "T23n1441_006:0603a20": "誦，諸眾不聞。眾言：「佛聽立唄誦者好。」乃至佛",
    "T23n1441_006:0603a21": "言：「聽諸比丘立唄。」諸比丘長誦修多羅竟，",
    "T23n1441_006:0603a22": "眾言：「佛聽諸比丘略誦要者好。」乃至佛言：",
    "T23n1441_006:0603a23": "「聽諸比丘略誦要義。」諸比丘略誦，心生疑",
    "T23n1441_006:0603a24": "悔：「我等莫退失修多羅去？」乃至佛言：「當於",
    "T23n1441_006:0603a25": "中取要義者說，餘修多羅持莫忘失。」諸比",
    "T23n1441_006:0603a26": "丘半唄，佛言：「不得半唄。半唄者，突吉羅。」諸",
    "T23n1441_006:0603a27": "比丘兩人共唄，惱眾。佛言：「不得兩人共唄。",
    "T23n1441_006:0603a28": "共唄者，突吉羅。」諸比丘各將眾去，佛言：「不得",
    "T23n1441_006:0603a29": "將眾去。將去，隨事犯。不犯者，自去、不為法",
    "T23n1441_006:0603b01": "故去。」又復諸比丘說法中自活。佛言：「不得",
    "T23n1441_006:0603b02": "說法中自活。若眾中無能誦唄，當次第差。若",
    "T23n1441_006:0603b03": "都無者，各誦一偈。」",
    "T23n1441_006:0603b04": "云何不唄？於中有能者請說，請而不說，犯偷",
    "T23n1441_006:0603b05": "羅遮。",
    "T23n1441_006:0603b06": "云何求安居？欲安居時，當好籌量已安居，此",
    "T23n1441_006:0603b07": "住處得同意不？安樂住不？共語共坐不？復",
    "T23n1441_006:0603b08": "有隨病飲食易得不？病時醫藥可得不？有看",
    "T23n1441_006:0603b09": "病人不？有持修多羅、毘尼、摩得勒伽、阿毘曇",
    "T23n1441_006:0603b10": "不？比丘無有鬪諍相言不？眾僧不破不？如",
    "T23n1441_006:0603b11": "是籌量已安居。",
    "T23n1441_006:0603b12": "云何安居？安居中，無事不得出界一宿。若有",
    "T23n1441_006:0603b13": "事，當受七日法。或為偷婆、或為和上阿闍梨",
    "T23n1441_006:0603b14": "病、或為法、如是等因緣聽出。",
    "T23n1441_006:0603b15": "云何安居上座？安居上座當知僧坊禪窟，破",
    "T23n1441_006:0603b16": "壞者當使修治，勸化料理。",
    "T23n1441_006:0603b17": "云何過安居竟？過安居竟有三業，謂：衣、器、迦",
    "T23n1441_006:0603b18": "絺那衣。安居中得、不得用作迦絺那衣。",
    "T23n1441_006:0603b19": "云何眾？比丘當觀眾，誰善威儀？誰惡威儀？有",
    "T23n1441_006:0603b20": "惡威儀者當折伏。剎利眾乃至居士眾。",
    "T23n1441_006:0603b21": "云何入眾？如是入剎利眾、如是入婆羅門眾、",
    "T23n1441_006:0603b22": "如是入沙門眾、如是入居士眾。如是行、如是",
    "T23n1441_006:0603b23": "住、如是坐、如是語、如是默然。",
    "T23n1441_006:0603b24": "云何安居中？安居中比丘不得種種世間語",
    "T23n1441_006:0603b25": "論，謂國事大臣、鬪戰勝負、畜生餓鬼、男女婬",
    "T23n1441_006:0603b26": "欲飲食等事。",
    "T23n1441_006:0603b27": "云何安居中上座？安居中上座當觀眾安樂",
    "T23n1441_006:0603b28": "不？安樂者默然，不安樂者隨順說法。",
    "T23n1441_006:0603b29": "云何布薩？布薩有五種：說、不說、與清淨、自",
    "T23n1441_006:0603c01": "恣、布薩事，廣說如布薩。",
    "T23n1441_006:0603c02": "云何說戒？說戒有五種，廣說如前。",
    "T23n1441_006:0603c03": "云何說戒者？說戒比丘當使利，次第說，莫使",
    "T23n1441_006:0603c04": "文句脫失。當自觀身，從前十五日來犯戒",
    "T23n1441_006:0603c05": "不？犯戒者，得同意即懺悔，不得同意心念：",
    "T23n1441_006:0603c06": "「得同意當悔，如波羅從木叉修行。」",
    "T23n1441_006:0603c07": "云何說戒上座？若打揵椎時，自觀身不犯戒",
    "T23n1441_006:0603c08": "耶？若犯戒，如前說。",
    "T23n1441_006:0603c09": "云何上座？上座比丘當觀年少比丘，年少比",
    "T23n1441_006:0603c10": "丘在大小行處，當看，莫令作犯戒事。若打揵",
    "T23n1441_006:0603c11": "椎時，在眾上座。",
    "T23n1441_006:0603c12": "云何中座？中座比丘隨上座入聚落。若上座",
    "T23n1441_006:0603c13": "大小行未竟，小遠當待；若不出而遠去者，待",
    "T23n1441_006:0603c14": "來。",
    "T23n1441_006:0603c15": "云何下座？下座比丘食時應出食，若行水時",
    "T23n1441_006:0603c16": "觀早晚待上座，應掃地瞿摩耶塗，敷臥具與",
    "T23n1441_006:0603c17": "水食。食旦鉢那時，復行水，應請食。應浴室中",
    "T23n1441_006:0603c18": "然火取水，應取樵著浴室中，取油瞿摩耶土",
    "T23n1441_006:0603c19": "屑。水受揩身為揩身，當棄除糞。一切重事",
    "T23n1441_006:0603c20": "悉應作。",
    "T23n1441_006:0603c21": "云何浴室？下聲入浴室，整威儀。",
    "T23n1441_006:0603c22": "云何洗浴？世尊聽比丘洗浴。洗浴有五種功",
    "T23n1441_006:0603c23": "德，如契經說。復有五種功德，謂除風、除冷、除",
    "T23n1441_006:0603c24": "熱、除垢、起厭患。浴時白和上阿闍梨。浴時在",
    "T23n1441_006:0603c25": "上座後坐，不得在前。向火令水調適，若冷熱",
    "T23n1441_006:0603c26": "應語他。不白和上阿闍梨，不得為他揩身，",
    "T23n1441_006:0603c27": "身亦不得受揩。若和上阿闍梨相嫌處，不得",
    "T23n1441_006:0603c28": "親近。浴室中坐物瓫器應舉置本處，廣說如",
    "T23n1441_006:0603c29": "毘尼。",
    "T23n1441_006:0604a01": "云何浴室上座？浴室上座，下座比丘先浴已",
    "T23n1441_006:0604a02": "汗出，不得使起。云何和上？和上當教誡弟",
    "T23n1441_006:0604a03": "子、誦經教義，攝教令坐禪，教離惡知識、使親",
    "T23n1441_006:0604a04": "近善知識，復與衣鉢臥具醫藥。攝取犯戒，教",
    "T23n1441_006:0604a05": "使悔過。",
    "T23n1441_006:0604a06": "云何弟子？弟子應慚愧和上、應承事看視、所",
    "T23n1441_006:0604a07": "作應白，應在和上前現相處立、行時隨逐，當",
    "T23n1441_006:0604a08": "為和上求衣鉢等，如前為弟子說。若善法不",
    "T23n1441_006:0604a09": "增長者，應語和上：「與我某甲比丘。」和上應觀",
    "T23n1441_006:0604a10": "是比丘，此比丘行云何？眷屬云何？能教誡",
    "T23n1441_006:0604a11": "不？如是籌量已使去。若彼復不增長，復應去。",
    "T23n1441_006:0604a12": "云何阿闍梨？廣說如前。",
    "T23n1441_006:0604a13": "云何近住弟子？廣說如共行弟子。",
    "T23n1441_006:0604a14": "云何沙彌？亦如共行弟子。差別者，沙彌應淨",
    "T23n1441_006:0604a15": "花果楊枝草已使令作淨。",
    "T23n1441_006:0604a16": "云何治罪？若比丘犯罪，當作方便問，令彼自",
    "T23n1441_006:0604a17": "說。若不自說者，不得即出罪，先當覓伴，若王",
    "T23n1441_006:0604a18": "若王子、若王臣有大力者。得伴已，然後出",
    "T23n1441_006:0604a19": "彼罪。云何後行比丘？後行比丘不得在前行、",
    "T23n1441_006:0604a20": "不得前坐、不白上座不得語、問時當語上座。",
    "T23n1441_006:0604a21": "語時中間不得作亂語。上座說非法時當諫、",
    "T23n1441_006:0604a22": "說法者隨喜、得如法利養當取。",
    "T23n1441_006:0604a23": "云何入家？比丘入白衣家，不得調戲、不得舉",
    "T23n1441_006:0604a24": "眼視。",
    "T23n1441_006:0604a25": "云何入白衣舍？比丘失念入白衣舍，有五種",
    "T23n1441_006:0604a26": "失：不白入坐、食家中坐、屏覆處坐、別眾食、",
    "T23n1441_006:0604a27": "無淨人為女說法。正念者無此過。",
    "T23n1441_006:0604a28": "云何入家坐？入家坐比丘，不得說畜生國土",
    "T23n1441_006:0604a29": "飲食等，當為說法，令入正見、行布施、調伏",
    "T23n1441_006:0604b01": "諸根、修梵行、布薩受戒三歸。",
    "T23n1441_006:0604b02": "云何白衣家上座？白衣家上座，當教誡年少",
    "T23n1441_006:0604b03": "比丘勿使調戲。",
    "T23n1441_006:0604b04": "云何共語，舊住比丘，客比丘來，先意問訊：「善",
    "T23n1441_006:0604b05": "來善來。」軟語愛語。含笑現前，不皺眉見。客",
    "T23n1441_006:0604b06": "比丘來當歡喜，問：「道路不疲耶？飲食不失時",
    "T23n1441_006:0604b07": "耶？不大疲極耶？」當問幾臘。若是上座，起作禮，",
    "T23n1441_006:0604b08": "取衣鉢敷座，為洗足取水，隨力所能供養，與",
    "T23n1441_006:0604b09": "好臥具。",
    "T23n1441_006:0604b10": "云何消息？若客比丘至寺，不應便求房舍臥",
    "T23n1441_006:0604b11": "具，且坐一處默然，齊整威儀。",
    "T23n1441_006:0604b12": "云何空中？空中一切羯磨不得作。比丘不得",
    "T23n1441_006:0604b13": "空中行，除明相出。安居中，除受七夜。",
    "T23n1441_006:0604b14": "云何迦絺那？若比丘受迦絺那，有七利：隨意",
    "T23n1441_006:0604b15": "畜衣、不著僧伽梨入聚落、別眾食、數數食、不",
    "T23n1441_006:0604b16": "白入聚落、迦絺那功德利、著縵衣入聚落。",
    "T23n1441_006:0604b17": "云何經行？比丘經行時，有上座在前者當白，",
    "T23n1441_006:0604b18": "不得搖身行、不得大駛駛、不得大低頭縮。",
    "T23n1441_006:0604b19": "攝諸根，心不外緣。當正直行，行不能直者安",
    "T23n1441_006:0604b20": "繩。",
    "T23n1441_006:0604b21": "云何漉水囊？無漉水囊不得遠行。除江水淨、",
    "T23n1441_006:0604b22": "除涌泉淨、除半由延內。若半由延內寺寺相",
    "T23n1441_006:0604b23": "接，不持漉水囊，不犯。",
    "T23n1441_006:0604b24": "云何下風？下風出時不得作聲。",
    "T23n1441_006:0604b25": "云何入廁？比丘入廁時，先彈指作相，使內",
    "T23n1441_006:0604b26": "人覺知。當正念入，好攝衣、好正，當中安身。欲",
    "T23n1441_006:0604b27": "出者令出，不肯出者勿強出。",
    "T23n1441_006:0604b28": "云何廁邊？比丘不得廁邊浣衣、割截衣、縫染",
    "T23n1441_006:0604b29": "衣，不得捉經、不得誦經、不得作白、不得經",
    "T23n1441_006:0604c01": "行，一切事不得作，除廁相連。",
    "T23n1441_006:0604c02": "云何廁屐？比丘當徐徐蹋上，不得污屐。",
    "T23n1441_006:0604c03": "云何廁上坐？年少比丘先入，不得使出。",
    "T23n1441_006:0604c04": "云何洗？若比丘不洗大小便，不得禮拜受禮、",
    "T23n1441_006:0604c05": "不得坐臥僧臥具上，除無水處。若為，非人所",
    "T23n1441_006:0604c06": "瞋、水神瞋。或服藥。",
    "T23n1441_006:0604c07": "云何大行已洗手處？洗手處邊不得浣衣等，",
    "T23n1441_006:0604c08": "如前說。",
    "T23n1441_006:0604c09": "云何洗處洗處屐，徐徐洗，不得污濕屐。",
    "T23n1441_006:0604c10": "云何小便？比丘不得處處小便，應在一處作坑。",
    "T23n1441_006:0604c11": "云何小便處？近小便處不得浣衣等，如前說。",
    "T23n1441_006:0604c12": "云何小便屐？比丘徐徐小便，不得污濕屐。",
    "T23n1441_006:0604c13": "云何小便上座？下座比丘已小便，不得使起。",
    "T23n1441_006:0604c14": "云何籌草？不得利刮、不得用草拭。用細軟滑",
    "T23n1441_006:0604c15": "物，若用石木。",
    "T23n1441_006:0604c16": "云何唾？唾不得作聲，不得在上座前唾、不得",
    "T23n1441_006:0604c17": "唾淨地、不得在食前唾。若不可忍，起避去，",
    "T23n1441_006:0604c18": "莫令餘人得惱。",
    "T23n1441_006:0604c19": "云何器？世尊聽諸比丘畜二種器：熏鉢器、",
    "T23n1441_006:0604c20": "唾器。當好守護，勿令破壞。妨廢，更求難。",
    "T23n1441_006:0604c21": "云何齒木？齒木不得太大太小、不得太長太",
    "T23n1441_006:0604c22": "短。上者十二指，下者六指。不得上座前嚼齒",
    "T23n1441_006:0604c23": "木。有三事應屏處，謂：大小便、嚼齒木。不得在",
    "T23n1441_006:0604c24": "淨處樹下牆邊嚼齒木。",
    "T23n1441_006:0604c25": "云何揚齒？不得太利、不得疾疾刺齒間，應",
    "T23n1441_006:0604c26": "徐徐挑，勿使傷肉。",
    "T23n1441_006:0604c27": "云何刮舌？不得用利物刮、不得疾疾刮，當徐",
    "T23n1441_006:0604c28": "徐，勿使傷舌。",
    "T23n1441_006:0604c29": "云何挑耳？不得用利物挑、不得疾疾挑，勿令",
    "T23n1441_006:0605a01": "傷肉。",
    "T23n1441_006:0605a02": "云何威儀？一切沙門所生功德是威儀。與上",
    "T23n1441_006:0605a03": "相違，名不威儀。",
    "T23n1441_006:0605a04": "云何三聚？謂受戒聚、相應聚、威儀聚。",
    "T23n1441_006:0605a05": "佛說摩得勒伽善誦竟。",
    "T23n1441_006:0605a06": "薩婆多部毘尼摩得勒伽卷第六"
}