{
    "T24n1477_001:0944b03": "佛說戒消災經一卷",
    "T24n1477_001:0944b05": "吳月支優婆塞支謙譯",
    "T24n1477_001:0944b06": "聞如是：一時佛在舍衛國。爾時有一縣，皆奉",
    "T24n1477_001:0944b07": "行佛五戒、十善，一縣界無釀酒者。中有大姓",
    "T24n1477_001:0944b08": "家子，欲遠賈販，臨行父母語其子言：「汝勤持",
    "T24n1477_001:0944b09": "五戒，奉行十善，慎莫飲酒，犯佛重戒。」受教而",
    "T24n1477_001:0944b10": "行。往到他國，見故同學、親友相得歡喜。將",
    "T24n1477_001:0944b11": "歸，出蒲萄酒，欲共飲之。辭曰：「吾國土奉佛五",
    "T24n1477_001:0944b12": "戒，無敢犯者，飲酒後生為人愚癡，不值見佛。",
    "T24n1477_001:0944b13": "且辭親行，父母相誡，以酒蒸仍違教犯戒，",
    "T24n1477_001:0944b14": "罪莫大也。知識區區，別久會同，心雖悅喜，不",
    "T24n1477_001:0944b15": "宜使吾犯戒，違親教也。」主人言：「吾與卿同師，",
    "T24n1477_001:0944b16": "恩則兄弟，吾親則是子親，父母相欽，豈可",
    "T24n1477_001:0944b17": "違之！若吾在卿家，必順子親。」事不獲已，乃聽",
    "T24n1477_001:0944b18": "飲之。醉臥三日，醒悟，心悔怖懼。事訖還家，",
    "T24n1477_001:0944b19": "具首於親，父母報言：「汝違吾教，加復犯戒，亂",
    "T24n1477_001:0944b20": "法之漸，非孝子也。無得說之，為國作先。」便以",
    "T24n1477_001:0944b21": "所得物逐令出國，無宜留此。子以犯戒，為親",
    "T24n1477_001:0944b22": "所逐，乃到他國，住客舍家。主人所事三鬼神",
    "T24n1477_001:0944b23": "能作人，現對面飲食、與人語言。主人事之，積",
    "T24n1477_001:0944b24": "年疲勞，居財空盡，而家疾病、死喪不絕，患厭",
    "T24n1477_001:0944b25": "此鬼，私共論之。鬼知人意而患苦之，鬼自相",
    "T24n1477_001:0944b26": "共議：「此人財產空訖，正為吾耳，未曾有益，",
    "T24n1477_001:0944b27": "令相厭患。宜求珍寶以施與之，令其心悅！」便",
    "T24n1477_001:0944b28": "行盜他方國王庫藏好寶，積置園中，報言：",
    "T24n1477_001:0944b29": "「汝事吾歷年，勤苦甚久，今欲福汝，使得饒富，",
    "T24n1477_001:0944c01": "此乃快乎？」主人言：「受大神恩。」鬼曰：「汝園中有",
    "T24n1477_001:0944c02": "金銀，可往取之，方有大福，令得汝願。」主人欣",
    "T24n1477_001:0944c03": "然入園，見物奇異，負摙歸舍，辭謝受恩：「明日",
    "T24n1477_001:0944c04": "欲設飲食，願屈顧下。」施設餚饌皆辦，鬼神來",
    "T24n1477_001:0944c05": "詣門，見舍衛國人在主人舍，便奔走而去。主",
    "T24n1477_001:0944c06": "人追呼請還：「今設微供皆已辦具，大神既已",
    "T24n1477_001:0944c07": "顧下，委去何為？」神曰：「卿舍尊客，吾焉得前。」",
    "T24n1477_001:0944c08": "重復驚走。主人還歸坐自思惟：「吾舍之中，無",
    "T24n1477_001:0944c09": "有異人，正有此人耳！」即出語言，恭設所有，",
    "T24n1477_001:0944c10": "極相娛樂，飲食已竟，因問之曰：「卿有何功德",
    "T24n1477_001:0944c11": "於世？有此吾所事神畏子而走？」客具說佛功",
    "T24n1477_001:0944c12": "德、五戒、十善；實犯酒戒，為親所逐，尚餘四戒，",
    "T24n1477_001:0944c13": "故為天神所營護，卿神不敢當之。主人言：",
    "T24n1477_001:0944c14": "「吾雖事此神，久厭之，今欲奉持佛五戒。」因從",
    "T24n1477_001:0944c15": "客受三自歸、五戒、十善，一心精進，不敢懈怠。",
    "T24n1477_001:0944c16": "問佛所在，可得見不？客曰：「佛在舍衛國給孤",
    "T24n1477_001:0944c17": "獨園中，往立可見。」主人一心到彼，經歷一亭，",
    "T24n1477_001:0944c18": "中。有一女人端正，是噉人鬼婦也。男子行路",
    "T24n1477_001:0944c19": "逈遠，時日逼暮，從女人寄止一宿，女即報",
    "T24n1477_001:0944c20": "言：「慎勿留此，宜急前去。」男子問曰：「用何等",
    "T24n1477_001:0944c21": "故，將有意乎？」女人報曰：「吾已語卿，用復問",
    "T24n1477_001:0944c22": "為？」男子自念：「前舍衛國人，完佛四戒，我神尚",
    "T24n1477_001:0944c23": "為畏之乃爾，我已受三自歸、五戒、十善，心不",
    "T24n1477_001:0944c24": "懈怠，何畏懼乎！」遂自留宿。噉人鬼見護戒威",
    "T24n1477_001:0944c25": "神徘徊其旁，去亭四十里，一宿不歸。明日男",
    "T24n1477_001:0944c26": "子進路，見鬼所噉人骸骨狼藉，衣毛為起，",
    "T24n1477_001:0944c27": "心怖而悔，退自思惟：「我在本國，家居衣食極",
    "T24n1477_001:0944c28": "快足用，空為此人所化，言佛在舍衛國，未",
    "T24n1477_001:0944c29": "覩奇妙，反見骸骨縱橫，惡意更生。」自念不如",
    "T24n1477_001:0945a01": "還彼女人，將歸本土，共居如故，不亦樂乎。即",
    "T24n1477_001:0945a02": "時迴還還至亭所，因從女人復求留宿。女",
    "T24n1477_001:0945a03": "人謂男子：「何復還耶？」答曰：「行計不成，故迴",
    "T24n1477_001:0945a04": "還耳，復寄一宿。」女言：「卿死矣，吾夫是噉人",
    "T24n1477_001:0945a05": "鬼，方來不久，卿急去。」此男子不信，遂止不",
    "T24n1477_001:0945a06": "去，心更迷惑，婬意復生，不復信佛三自歸之",
    "T24n1477_001:0945a07": "德、五戒、十善之心，天神即去，無復護之。鬼得",
    "T24n1477_001:0945a08": "來還，女人恐鬼食此男子，哀愍藏之瓮中，鬼",
    "T24n1477_001:0945a09": "聞人氣謂婦言：「爾得肉耶？吾欲噉之。」婦言：「我",
    "T24n1477_001:0945a10": "不行。何從得肉？」婦問鬼：「卿昨夜何以不歸？」",
    "T24n1477_001:0945a11": "鬼言：「坐汝所為而舍尊客宿，令吾見逐。」甕中",
    "T24n1477_001:0945a12": "男子踰益恐怖，不復識三自歸意。婦言：「卿",
    "T24n1477_001:0945a13": "何以不得肉乎？」鬼言：「正為汝舍佛弟子，天神",
    "T24n1477_001:0945a14": "逐我出四十里外，露宿震怖，于今不安，故不",
    "T24n1477_001:0945a15": "得肉。」婦聞默喜，因問其夫：「佛戒云何悉所奉",
    "T24n1477_001:0945a16": "持？」鬼言：「我大飢極，急以肉來，不須問此，此是",
    "T24n1477_001:0945a17": "無上正真之戒，非吾所敢說也。」婦言：「為說之，",
    "T24n1477_001:0945a18": "我當與卿肉。」鬼類貪殘，欲食無止，婦迫問之，",
    "T24n1477_001:0945a19": "因便為說三自歸、五重戒：一曰慈仁不殺；二",
    "T24n1477_001:0945a20": "曰清信不盜；三曰守貞不婬；四曰口無妄言；",
    "T24n1477_001:0945a21": "五曰孝順不醉。鬼初說一戒時婦輒受之，五",
    "T24n1477_001:0945a22": "戒心執口誦，男子於甕中識五戒，隨受之。天",
    "T24n1477_001:0945a23": "帝釋知此二人心自歸佛，即選善神五十人，",
    "T24n1477_001:0945a24": "擁護兩人，鬼遂走去。到明日，婦問男子：「怖乎？」",
    "T24n1477_001:0945a25": "答曰：「大怖！蒙仁者恩，心悟識佛。」婦言男子：",
    "T24n1477_001:0945a26": "「昨何以迴還？」答曰：「吾見新久死人骸骨，縱橫",
    "T24n1477_001:0945a27": "恐畏，故屈還耳。」婦言：「骨是吾所棄者也，吾本",
    "T24n1477_001:0945a28": "良家之女，為鬼所掠，取吾作妻，悲窮無訴，",
    "T24n1477_001:0945a29": "今蒙仁恩，得聞佛戒，得離此鬼。」婦言：「賢者今",
    "T24n1477_001:0945b01": "欲到何所？」男子報言：「吾欲到舍衛國見佛。」婦",
    "T24n1477_001:0945b02": "曰：「善哉！吾置本國及父母，隨賢者見佛。」便俱",
    "T24n1477_001:0945b03": "前行，逢四百九十八人，因相問訊：「諸賢者從",
    "T24n1477_001:0945b04": "何所來，欲到何所？」答曰：「吾等從佛所來。」問言：",
    "T24n1477_001:0945b05": "「卿等已得見佛，何為復去？」報言：「佛日說經，意",
    "T24n1477_001:0945b06": "中罔罔故尚不解，今還本國。」兩賢者具說本",
    "T24n1477_001:0945b07": "末，以鬼畏戒，高行之人，意乃開解，俱還見佛。",
    "T24n1477_001:0945b08": "佛遙見之，則笑，口中五色光出，阿難長跪：「佛",
    "T24n1477_001:0945b09": "不妄笑，將有所說。」佛語阿難：「汝見是四百九",
    "T24n1477_001:0945b10": "十八人還不？」對曰：「見之。」佛言：「此四百九十八",
    "T24n1477_001:0945b11": "人，今得其本師，來見佛者，皆當得道。」五百人",
    "T24n1477_001:0945b12": "至佛所前，為佛作禮，一心聽經，心開意解，皆",
    "T24n1477_001:0945b13": "作沙門，得阿羅漢道。佛言：「犯酒戒者，則是客",
    "T24n1477_001:0945b14": "舍主人，與此女人累世兄弟也；然此二人是",
    "T24n1477_001:0945b15": "四百九十八人前世之師也。世人求道，要當",
    "T24n1477_001:0945b16": "得其本師及其善友，爾乃解耳。」佛說經竟，諸",
    "T24n1477_001:0945b17": "比丘皆大歡喜，前為佛作禮而去。",
    "T24n1477_001:0945b18": "佛說戒消災經一卷"
}