{
    "T26n1532_001:0337a22": "No. 1532",
    "T26n1532_001:0337a23": "勝思惟梵天所問經論卷第一",
    "T26n1532_001:0337a25": "天親菩薩造",
    "T26n1532_001:0337a26": "後魏北印度三藏菩提流支譯",
    "T26n1532_001:0337a27": "歸命釋迦牟尼佛。四句之義於諸經首有論",
    "T26n1532_001:0337a28": "解釋，如彼應知。於大眾中說此法門者，示現",
    "T26n1532_001:0337a29": "法勝大眾攝在說法住處，依彼山等勝處說",
    "T26n1532_001:0337b01": "故。六萬四千比丘僧者，示現莊嚴如來大眾",
    "T26n1532_001:0337b02": "故。此經法門快妙甚深，出過一切聲聞境界，",
    "T26n1532_001:0337b03": "示現如來能說勝義故。「七萬二千諸菩薩」者，",
    "T26n1532_001:0337b04": "何故菩薩多於聲聞？以此經典為諸菩薩摩",
    "T26n1532_001:0337b05": "訶薩說甚深法故。皆是智者之所識知者，何",
    "T26n1532_001:0337b06": "故重說？依世間法故。世間說言勝中勝者，如",
    "T26n1532_001:0337b07": "言於端正中最端正者乃可將來，於有德中",
    "T26n1532_001:0337b08": "有勝德者乃可將來；彼諸菩薩各別有智，非",
    "T26n1532_001:0337b09": "共有故。復更有義：皆是智者之所識知者，入",
    "T26n1532_001:0337b10": "地菩薩之所知故。此明何義？以諸菩薩摩訶",
    "T26n1532_001:0337b11": "薩先行菩薩行者知彼菩薩故，以是故言皆",
    "T26n1532_001:0337b12": "是智者之所識知。彼諸菩薩智者所知，有七",
    "T26n1532_001:0337b13": "種德，皆依樂說辯才應知。何等為七？一者種",
    "T26n1532_001:0337b14": "種樂說辯才；二者無滯樂說辯才；三者堅固",
    "T26n1532_001:0337b15": "樂說辯才；四者了了樂說辯才；五者不怯弱",
    "T26n1532_001:0337b16": "樂說辯才；六者相應樂說辯才；七者任放",
    "T26n1532_001:0337b17": "樂說辯才。此諸辯才，如經「得具足陀羅尼乃",
    "T26n1532_001:0337b18": "至得無生法忍」如是七句次第而說，此義應",
    "T26n1532_001:0337b19": "知。應云何知？陀羅尼者，以多聞慧樂說種種",
    "T26n1532_001:0337b20": "諸法門故，故名種種樂說辯才。速疾不住故，",
    "T26n1532_001:0337b21": "名無滯樂說辯才。以得攝受諸三昧故，無有",
    "T26n1532_001:0337b22": "忘失，故名堅固樂說辯才。以諸菩薩摩訶薩",
    "T26n1532_001:0337b23": "等依勝通力之所住持，不畏一切諸魔等故，",
    "T26n1532_001:0337b24": "故名了了樂說辯才。菩薩攝得四無所畏威",
    "T26n1532_001:0337b25": "德快妙，於自他眾無所怖畏，故名不怯弱樂",
    "T26n1532_001:0337b26": "說辯才。依於假名、他力、成就三法體相而不",
    "T26n1532_001:0337b27": "顛倒，故名相應樂說辯才。得八地中無生法",
    "T26n1532_001:0337b28": "忍，任意說法離說法障，故名任放樂說辯才。",
    "T26n1532_001:0337b29": "聖者文殊師利諸菩薩等，以何義故名法王",
    "T26n1532_001:0337c01": "子？以初發心來常斷婬欲法故。初發心者已",
    "T26n1532_001:0337c02": "入菩薩定心正位，應如是知。",
    "T26n1532_001:0337c03": "一切菩薩皆是大賢士，何故唯說聖者跋陀",
    "T26n1532_001:0337c04": "婆羅等名為大賢士？以為示現心行勝故。彼",
    "T26n1532_001:0337c05": "跋陀婆羅等菩薩有如是心：我所教化眾生，",
    "T26n1532_001:0337c06": "皆悉令得阿耨多羅三藐三菩提。心既如是，",
    "T26n1532_001:0337c07": "復化眾生令得阿耨多羅三藐三菩提，是故",
    "T26n1532_001:0337c08": "自利利他行勝。如實修行自求菩提，亦化眾",
    "T26n1532_001:0337c09": "生令得菩提，是故說彼跋陀婆羅等名為大",
    "T26n1532_001:0337c10": "賢士。",
    "T26n1532_001:0337c11": "有百千萬大眾圍遶者，示現如來大眷屬故。",
    "T26n1532_001:0337c12": "一切皆是得心定者，此以如來能領大眾於",
    "T26n1532_001:0337c13": "大眾中最為勝故。以百千萬眾示現大事，是",
    "T26n1532_001:0337c14": "故圍也。所言遶者，示現大眾皆悉善伏諸煩",
    "T26n1532_001:0337c15": "惱故。言說法者，示現如來常說諸法而不",
    "T26n1532_001:0337c16": "斷絕，離諸過故。",
    "T26n1532_001:0337c17": "右膝著地者，示現欲問威儀相故，復為示現",
    "T26n1532_001:0337c18": "諸大眾等一心之相故。雙膝著地者，不成禮",
    "T26n1532_001:0337c19": "拜相，亦不成問相，以諸世間右膝著地敬重",
    "T26n1532_001:0337c20": "相故。動此三千大千世界者，以諸魔等與說",
    "T26n1532_001:0337c21": "法者而作留難，為令諸魔生驚怖故。又為說",
    "T26n1532_001:0337c22": "法時大眾不起散亂心故，又為可化眾生",
    "T26n1532_001:0337c23": "若放逸者令覺知故，又為令眾生念法相故。",
    "T26n1532_001:0337c24": "又復有義：動此三千大千世界諸眾生等，令",
    "T26n1532_001:0337c25": "其觀察此諸大眾說法處故。又為教化淳熟",
    "T26n1532_001:0337c26": "眾生令得解脫故，又為令隨順問正義故。「佛",
    "T26n1532_001:0337c27": "言：網明！恣汝所問，我當解說，悅可爾心」者，如",
    "T26n1532_001:0337c28": "來聽問，示現自身我是一切智人，為令聽者",
    "T26n1532_001:0337c29": "聞如來說法生尊重心故。能見佛身者，隨觀",
    "T26n1532_001:0338a01": "如來何等身分不能捨離，更觀餘分，以如來",
    "T26n1532_001:0338a02": "身相微妙故。超百千萬日月光明者，示現勝",
    "T26n1532_001:0338a03": "相快妙相相應故。示現如來出世間相，以如",
    "T26n1532_001:0338a04": "來身有如是相故。智心為與眾生安隱與眾",
    "T26n1532_001:0338a05": "生樂，示現正直心相應知、修行智果相應應",
    "T26n1532_001:0338a06": "知。應云何知？應知如來依彼色相放諸光明，",
    "T26n1532_001:0338a07": "能作眾生二種利益，謂與眾生安隱及樂，與",
    "T26n1532_001:0338a08": "智相應照諸佛土。我自惟念若有眾生能見",
    "T26n1532_001:0338a09": "佛身及思惟者，此中見者，初覩色相也。言思",
    "T26n1532_001:0338a10": "惟者，次後觀察也。說諸光明，依三種法差別",
    "T26n1532_001:0338a11": "應知。三者所謂因名成辦。所言因者，即彼",
    "T26n1532_001:0338a12": "與樂與安隱智相應修行，此義應知。名者如",
    "T26n1532_001:0338a13": "經名寂莊嚴乃至名曰示現一切種色如是",
    "T26n1532_001:0338a14": "等也，依自各各作業差別，此義應知。言成辦",
    "T26n1532_001:0338a15": "者，所成辦事略有四種，依彼義故略說則有",
    "T26n1532_001:0338a16": "四種光明，所謂受用、增長功德、止惡、令信。言",
    "T26n1532_001:0338a17": "受用者，諸佛如來可化眾生共受法樂故。彼",
    "T26n1532_001:0338a18": "受用樂，謂見如來、供養如來、禮拜如來、問如",
    "T26n1532_001:0338a19": "來應知。見如來供養如來者，依第一光明，得",
    "T26n1532_001:0338a20": "見如來思惟如來也。見如來供養如來者，第",
    "T26n1532_001:0338a21": "一光明說。禮拜如來者，示現身業供養，見如來",
    "T26n1532_001:0338a22": "者非供養應知。問如來者，第二光明說。於所",
    "T26n1532_001:0338a23": "問中以有世間及出世間果報差別次第，復",
    "T26n1532_001:0338a24": "有六種光明。世間果報勝妙差別，依二種地：",
    "T26n1532_001:0338a25": "一、非定地；二、依定地。非定地中以願攝取二",
    "T26n1532_001:0338a26": "種果報：一者轉輪聖王勝妙果報；二者天帝",
    "T26n1532_001:0338a27": "釋王勝妙果報。依定地者，謂梵天王勝妙果",
    "T26n1532_001:0338a28": "報。何故不取夜摩天等諸果報者，以世間諸",
    "T26n1532_001:0338a29": "經皆不說故。佛放光明亦應照彼，而諸經中",
    "T26n1532_001:0338b01": "無，是故不明。言出世間果報差別者，謂依三",
    "T26n1532_001:0338b02": "乘三種差別，此義應知。增長功德者，所謂增",
    "T26n1532_001:0338b03": "長三種功德：一者惡道眾生令出彼處，於未",
    "T26n1532_001:0338b04": "來世生善道中；二者受苦眾生即現身中，與",
    "T26n1532_001:0338b05": "彼安樂令得歡喜；三者能令放逸眾生生於",
    "T26n1532_001:0338b06": "善法。",
    "T26n1532_001:0338b07": "言止惡者，謂令眾生離諸趣故、離諸地故、離",
    "T26n1532_001:0338b08": "諸難故、離諸障故，名為止惡。諸趣二種：一",
    "T26n1532_001:0338b09": "者惡道；二者善道。惡道三種。令諸眾生離諸",
    "T26n1532_001:0338b10": "難者，謂令眾生離三惡道種種苦難。令諸眾",
    "T26n1532_001:0338b11": "生離諸障者，謂令眾生離善道中諸根不具",
    "T26n1532_001:0338b12": "盲聾惡業、心見迷惑種種諸障，離諸地中種",
    "T26n1532_001:0338b13": "種諸障。諸地有三：一、菩薩地；二、聲聞地；三、凡",
    "T26n1532_001:0338b14": "夫地。菩薩地中，謂令眾生遠離六種諸波羅",
    "T26n1532_001:0338b15": "蜜所對治障。聲聞地中，謂令眾生離三種障",
    "T26n1532_001:0338b16": "不恭敬障及無智障。增上煩惱，不能禁止而",
    "T26n1532_001:0338b17": "起煩惱，故名為障。又不恭敬者，謂不信障。又",
    "T26n1532_001:0338b18": "無智者，無多聞慧障。又增上煩惱不能禁止",
    "T26n1532_001:0338b19": "而起煩惱故名障者，無慚愧障。凡夫地中，謂",
    "T26n1532_001:0338b20": "令眾生離四種障，依本修集貪瞋癡等煩惱現",
    "T26n1532_001:0338b21": "行障，謂邪念等現行故。一切煩惱現行障，謂",
    "T26n1532_001:0338b22": "雜煩惱現行故。此是止惡，依二十一光明",
    "T26n1532_001:0338b23": "次第說應知。",
    "T26n1532_001:0338b24": "言令信者，見如來身種種光明微妙殊勝是",
    "T26n1532_001:0338b25": "故生信，希望欲見故。種種異色者，見種種色",
    "T26n1532_001:0338b26": "也。見者，希望欲見也。又種種異色者，青黃",
    "T26n1532_001:0338b27": "赤白等各各差別也。無量種色者，青等各各",
    "T26n1532_001:0338b28": "有無量種也。過百千萬色者，餘青等色中過",
    "T26n1532_001:0338b29": "勝光明也。過者，謂青黃等中復過無量無邊",
    "T26n1532_001:0338c01": "也。若餘殘劫者，過於一劫乃至無量無邊劫",
    "T26n1532_001:0338c02": "說也。光明功德無量無邊不可窮盡者，光明",
    "T26n1532_001:0338c03": "功德無量無邊，算數譬喻所不能及，乃至無",
    "T26n1532_001:0338c04": "餘涅槃界不盡應知。一切光明乃至阿僧祇",
    "T26n1532_001:0338c05": "阿僧祇光，不出受用等四種光明相應，如是",
    "T26n1532_001:0338c06": "知如來示現無量無邊身光莊嚴不可思議。方",
    "T26n1532_001:0338c07": "便善巧相應說法者，示現說者所說令可化",
    "T26n1532_001:0338c08": "眾生生尊重心故，示現希有令生勝因敬重",
    "T26n1532_001:0338c09": "心故。世尊我未聞此諸光明名者，示現如來",
    "T26n1532_001:0338c10": "無量無邊光明功德。所不說者，不讚歎者也。",
    "T26n1532_001:0338c11": "若如是者，今何故說？示現無上功德因故。是",
    "T26n1532_001:0338c12": "以次言「世尊！如我解佛所說法義。世尊！若有",
    "T26n1532_001:0338c13": "眾生得聞如此諸光明名，能生淨信恭敬心",
    "T26n1532_001:0338c14": "者，彼諸眾生畢竟定得如來如是光明之身」",
    "T26n1532_001:0338c15": "也。先放光明，網明菩薩已知一切如來所作",
    "T26n1532_001:0338c16": "利益眾生業，受種種法樂，欲共無量餘諸菩",
    "T26n1532_001:0338c17": "薩同受法樂，故請如來令放光明。如經「世尊！",
    "T26n1532_001:0338c18": "唯願今日放請菩薩光，覺諸菩薩」故。此光不出",
    "T26n1532_001:0338c19": "前四種中受法樂光。令餘世界菩薩覺知者，",
    "T26n1532_001:0338c20": "此光入前分散光明，亦入增長功德光明，應",
    "T26n1532_001:0338c21": "如是知。以何等光明照於無量無邊世界？此",
    "T26n1532_001:0338c22": "中示現過於可數，故名無量。去到他方，猶如",
    "T26n1532_001:0338c23": "虛空邊不可得，故名無邊。言現住者，更餘世",
    "T26n1532_001:0338c24": "界彼處不去，故名現住。不入涅槃故名現命。",
    "T26n1532_001:0338c25": "以無諸病故名現在。復說諸法清淨相應，是",
    "T26n1532_001:0338c26": "故名為無病應知。奉見彼佛者，以現見釋迦",
    "T26n1532_001:0338c27": "牟尼佛故。供養彼佛者，一切所應供養之具",
    "T26n1532_001:0338c28": "盡以給施故。問彼佛者，如法諮請故。答彼佛",
    "T26n1532_001:0338c29": "者，如法對故。深細意問者，斷諸疑網故。又",
    "T26n1532_001:0339a01": "復有義：現見面故、供養佛故、依本行威儀",
    "T26n1532_001:0339a02": "故、聽問以不故，如是次第依法依義問法問",
    "T26n1532_001:0339a03": "義故。自此以下依問答義，應如是知。十種",
    "T26n1532_001:0339a04": "清淨堅固心，略依二種心說：一、依不染心說；",
    "T26n1532_001:0339a05": "二、依恭敬心說。依不染心者，依染淨世界七",
    "T26n1532_001:0339a06": "種差別染離染法應知。七種差別者，所謂法",
    "T26n1532_001:0339a07": "差別，以淨法不淨法差別故；受差別，以受苦",
    "T26n1532_001:0339a08": "樂差別故；業差別，以下中上姓家生差別故，",
    "T26n1532_001:0339a09": "以惡行善行雜行差別故；心差別，以諸眾生",
    "T26n1532_001:0339a10": "於佛法中信法不信法差別故；行差別，以正",
    "T26n1532_001:0339a11": "行邪行差別故；心修行差別，以三乘願行差",
    "T26n1532_001:0339a12": "別故；道差別，以善道惡道差別故。如是等惡",
    "T26n1532_001:0339a13": "心等染，此對治，無染相故，說八種清淨堅固",
    "T26n1532_001:0339a14": "心，此義應知。應云何知？法差別染者，此有",
    "T26n1532_001:0339a15": "二種：一者依義，謂善說相不善說相如是分",
    "T26n1532_001:0339a16": "別；二者依法，謂聞善相聞不善相如是分別。",
    "T26n1532_001:0339a17": "對治者，初句以不瞋恨心對治瞋恨心，謂於",
    "T26n1532_001:0339a18": "善語於不善語不起心故。於惡語中不生心",
    "T26n1532_001:0339a19": "念言我能忍，此義應知。第二句言等以慈心",
    "T26n1532_001:0339a20": "者，以諸文字性如是故，以說非顛倒法令諸",
    "T26n1532_001:0339a21": "眾生住安隱處故。受差別染對治者，所有諸",
    "T26n1532_001:0339a22": "受皆悉是苦，如是一切事中等生悲心憐愍",
    "T26n1532_001:0339a23": "眾生故。業差別染對治者，謂正修行，如是一",
    "T26n1532_001:0339a24": "切處心皆平等與樂，修行智故。心差別染對",
    "T26n1532_001:0339a25": "治者，於供養輕毀離高下心故。行差別染對",
    "T26n1532_001:0339a26": "治者，不見諸過故、不生利益心故。心修行差",
    "T26n1532_001:0339a27": "別染對治者，等一味故，以彼此三乘不相是",
    "T26n1532_001:0339a28": "非故。道差別染對治者，不生驚怖隨順自業。",
    "T26n1532_001:0339a29": "如是善知以觀察法體故，是名八種清淨堅",
    "T26n1532_001:0339b01": "固心，依於七種不染心說。應如是知。",
    "T26n1532_001:0339b02": "依恭敬心者，此有二種：一者於一切菩薩生",
    "T26n1532_001:0339b03": "世尊想故。此明何義？謂於此界生五濁中諸",
    "T26n1532_001:0339b04": "菩薩所生如來想故。如是佛國土中見諸菩",
    "T26n1532_001:0339b05": "薩行於苦行求大菩提不生疲倦，畢竟如實修",
    "T26n1532_001:0339b06": "行，於是菩薩生如來想。以是故言生世尊想，",
    "T26n1532_001:0339b07": "復生希有想，此義應知。應云何知？如佛出世",
    "T26n1532_001:0339b08": "難甚為希有，菩薩摩訶薩亦復如是，以不捨",
    "T26n1532_001:0339b09": "離發菩提心亦名希有，是故於彼生世尊想。",
    "T26n1532_001:0339b10": "二者於佛生希有想故。此有何義？如無染世",
    "T26n1532_001:0339b11": "界生彼眾生無量百千萬劫壽命，諸佛如來",
    "T26n1532_001:0339b12": "常作無量眾生利益。如是多煩惱過世界中",
    "T26n1532_001:0339b13": "生，於少時間能作無量眾生利益，此中見佛",
    "T26n1532_001:0339b14": "生希有想，此義應知。清淨堅固心能增長成",
    "T26n1532_001:0339b15": "就，此義應知。",
    "T26n1532_001:0339b16": "入寂靜行，依清淨堅固心與菩薩念，菩薩受",
    "T26n1532_001:0339b17": "取，於彼世界百千萬劫不離正念常修梵行，",
    "T26n1532_001:0339b18": "娑婆世界從旦至中堅持禁戒不染心行，示",
    "T26n1532_001:0339b19": "現勝故。此明何義？如治重病為令速差，但與",
    "T26n1532_001:0339b20": "妙藥令服則愈。如是眾生多煩惱過，為速滅",
    "T26n1532_001:0339b21": "故，令得勝法對治則滅，此義應知。示現生",
    "T26n1532_001:0339b22": "在惡國眾生，多有諸苦多有煩惱污染世界",
    "T26n1532_001:0339b23": "故，為令諸餘菩薩見世尊釋迦牟尼佛禮拜、",
    "T26n1532_001:0339b24": "供養、問答如來故，聖者勝思惟梵天以為上",
    "T26n1532_001:0339b25": "首為問。問答依勝思惟梵天生於大眾恭敬",
    "T26n1532_001:0339b26": "心故，示現勝思惟梵天畢竟得何等樂說辯",
    "T26n1532_001:0339b27": "才、得何等樂說辯才果？依此二種，說正問中",
    "T26n1532_001:0339b28": "為最第一，此義應知。初說得何等樂說辯",
    "T26n1532_001:0339b29": "才，以一切處問訊相應故，以巧能令眾生",
    "T26n1532_001:0339c01": "解故，以言語最勝故，以尊重言語故，以說",
    "T26n1532_001:0339c02": "正因故，以依實義說故，以依安隱說故，是名",
    "T26n1532_001:0339c03": "美妙。以有人情故，以於大天人邊得清淨心",
    "T26n1532_001:0339c04": "供養故，以一切諸魔怨敵不能降伏故，以說",
    "T26n1532_001:0339c05": "深密意義故，以此八句說勝思惟梵天美妙",
    "T26n1532_001:0339c06": "言語樂說辯才，此義應知。應云何知？所謂",
    "T26n1532_001:0339c07": "一者相應；二者令解；三者尊重；四者安隱；",
    "T26n1532_001:0339c08": "五者人情；六者大清淨至到；七者不可降伏；",
    "T26n1532_001:0339c09": "八者甚深。",
    "T26n1532_001:0339c10": "次說樂說辯才因，示現如是多種功德言語",
    "T26n1532_001:0339c11": "說法時，若諸眾生有不如實修正行者，而不",
    "T26n1532_001:0339c12": "捨彼諸眾生故，以與勝樂善相應故、以求眾",
    "T26n1532_001:0339c13": "生離於諸苦得勝樂故、以與樂等勝功德時",
    "T26n1532_001:0339c14": "歡喜慶彼故、以求不染等與勝樂安隱心故，",
    "T26n1532_001:0339c15": "以此五句說勝思惟梵天彼美妙言語樂說辯",
    "T26n1532_001:0339c16": "才因，此義應知。應云何知？示現三種心：一者",
    "T26n1532_001:0339c17": "不捨心；二者與樂心；三者安隱心。如是一",
    "T26n1532_001:0339c18": "三一次第說應知。",
    "T26n1532_001:0339c19": "次說得何等樂說辯才果？所謂為彼一切眾",
    "T26n1532_001:0339c20": "生於一切義中能斷疑故。",
    "T26n1532_001:0339c21": "偈義如經。",
    "T26n1532_001:0339c22": "「爾時世尊讚勝思惟梵天言：善哉善哉！梵天」。",
    "T26n1532_001:0339c23": "復善哉梵天者，以其發問儀式詣佛於此三",
    "T26n1532_001:0339c24": "時中事相應故，應知善哉。梵天汝今至心諦",
    "T26n1532_001:0339c25": "聽我為汝說者，如是次第不顛倒心，正念心",
    "T26n1532_001:0339c26": "故。",
    "T26n1532_001:0339c27": "其心堅固而不疲倦者，是正直心。此中大菩",
    "T26n1532_001:0339c28": "提信心為本，是作願相。依彼願故，則能具足",
    "T26n1532_001:0339c29": "得如來地一切功德。依菩提心堅固方便有",
    "T26n1532_001:0340a01": "第一問。於大乘中略有四種疲倦之事，依彼",
    "T26n1532_001:0340a02": "四種疲倦事故，菩薩雖發菩提之心作菩提",
    "T26n1532_001:0340a03": "願而失彼心。何等為四？一者以諸眾生不如",
    "T26n1532_001:0340a04": "實修行故；二者多作眾事故；三者多時在有",
    "T26n1532_001:0340a05": "中行故；四者等解脫中心常欲得速解脫故、",
    "T26n1532_001:0340a06": "為彼有力故。此四種障對治法者，謂於眾生",
    "T26n1532_001:0340a07": "起大悲心等，如是四種法次第而說，此義應",
    "T26n1532_001:0340a08": "知。應云何知？謂諸菩薩依大悲心，如是如是",
    "T26n1532_001:0340a09": "見諸眾生不能如實修正行時，如是如是轉",
    "T26n1532_001:0340a10": "轉增上生憐愍心，為彼眾生令得解脫，如是",
    "T26n1532_001:0340a11": "如是轉轉增上增長作願。又諸菩薩常勤精",
    "T26n1532_001:0340a12": "進而不疲倦，所作事多而悉能作。又諸菩",
    "T26n1532_001:0340a13": "薩無始世來過去諸苦信解如夢，不計後時",
    "T26n1532_001:0340a14": "未來世苦。又諸菩薩為一切智，雖同二乘解",
    "T26n1532_001:0340a15": "脫煩惱，雖取無量不共功德，為彼有力斷彼",
    "T26n1532_001:0340a16": "欲得速解脫心。言無等者，不共功德無有等",
    "T26n1532_001:0340a17": "故。所言等者，二乘少分斷煩惱等，是故名",
    "T26n1532_001:0340a18": "等。以是義故，名無等等。如是四種不疲倦心",
    "T26n1532_001:0340a19": "對治四種疲倦心障，是故菩薩於大乘中其",
    "T26n1532_001:0340a20": "心堅固而不疲倦。如是其心堅固而不疲倦，",
    "T26n1532_001:0340a21": "依於自身佛法淳熟如實修行，正說法已，次",
    "T26n1532_001:0340a22": "依為他如實修行，略說四法。所言決定而不",
    "T26n1532_001:0340a23": "中悔者，於二種義：一者無義；二者有義。言無",
    "T26n1532_001:0340a24": "義者，以無我故。彼無我者，離於法故。言無法",
    "T26n1532_001:0340a25": "者，無彼相故。是菩薩畢竟說言諸法無我，諸",
    "T26n1532_001:0340a26": "菩薩等如是畢竟說一切法悉無有我。言有",
    "T26n1532_001:0340a27": "義者，有三種義：一有過義；二功德義；三者",
    "T26n1532_001:0340a28": "二義，以差別故。有過義者，謂一切生處以攝",
    "T26n1532_001:0340a29": "一切諸煩惱故，不願彼處故不樂說，是故菩",
    "T26n1532_001:0340b01": "薩畢竟說彼一切生處無有樂者，諸菩薩等",
    "T26n1532_001:0340b02": "如是畢竟說諸生處無有樂者。功德義者，",
    "T26n1532_001:0340b03": "謂讚大乘無上之法，以諸功德一切相應故，",
    "T26n1532_001:0340b04": "是故菩薩畢竟決定常讚大乘，諸菩薩等如",
    "T26n1532_001:0340b05": "是畢竟常讚大乘。言二義者，彼過、功德二法",
    "T26n1532_001:0340b06": "不空故，是故菩薩畢竟說彼二法不空，諸菩",
    "T26n1532_001:0340b07": "薩等如是畢竟說彼罪福二法不空。此明何",
    "T26n1532_001:0340b08": "義？雖無量時，得因緣相應能與果報故。",
    "T26n1532_001:0340b09": "如是依自利他利如實修行畢竟說法已，次",
    "T26n1532_001:0340b10": "說增長諸善根，依世間果報因善根增長說，",
    "T26n1532_001:0340b11": "依出世間果報因善根增長說。世間果報因",
    "T26n1532_001:0340b12": "有二種：一者自妙身成就因；二者資生成就",
    "T26n1532_001:0340b13": "因。自妙身成就因有二種：一者不定地中自",
    "T26n1532_001:0340b14": "妙身成就因，謂戒善根增長；二者定地中自",
    "T26n1532_001:0340b15": "妙身成就因，謂智善根增長彼上地下地智",
    "T26n1532_001:0340b16": "功德過，以依智根本離欲得彼故。資生成就",
    "T26n1532_001:0340b17": "因者，捨一切物，謂布施因善根增長。出世",
    "T26n1532_001:0340b18": "間果報因者，謂解脫因，是出家相，離貪著",
    "T26n1532_001:0340b19": "因，以因彼故得解脫因，一切功德善根增長。",
    "T26n1532_001:0340b20": "又增長者，此諸善根依世辯說，有五種增上",
    "T26n1532_001:0340b21": "義故名增長。何等為五？一者降伏諸善根增",
    "T26n1532_001:0340b22": "上故名增長，以此善根勝出聲聞辟支佛等",
    "T26n1532_001:0340b23": "諸善根故。二者不違增上故名增長，以不退",
    "T26n1532_001:0340b24": "故、以堅固故。三者不畏增上故名增長，以依",
    "T26n1532_001:0340b25": "此善根過地獄等惡道怖畏故。四者不偏增",
    "T26n1532_001:0340b26": "上故名增長，以能等破所治法故。五者無差",
    "T26n1532_001:0340b27": "別增上故名增長，以作自利他利無異相故。",
    "T26n1532_001:0340b28": "如是增長諸善根已，於不信佛法、不如實修",
    "T26n1532_001:0340b29": "行眾生不生恨心，於讀誦等善行分中如法",
    "T26n1532_001:0340c01": "而說，無所恐畏威儀不轉，是故次第說彼法",
    "T26n1532_001:0340c02": "相。謂於不信佛法、不如實修行眾生，無所恐",
    "T26n1532_001:0340c03": "畏威儀不轉。彼有三種，謂軟、中、上。軟者為",
    "T26n1532_001:0340c04": "命常畏自身不得資生。中者有二：一者常畏",
    "T26n1532_001:0340c05": "毀辱；二者常畏惡名現前說惡屏處說惡。上",
    "T26n1532_001:0340c06": "者常畏苦惱於身中受。",
    "T26n1532_001:0340c07": "如是無所恐畏威儀不轉隨順白法，是故次",
    "T26n1532_001:0340c08": "說增長諸白法。依四種白法說：一者欲白法；",
    "T26n1532_001:0340c09": "二者行白法；三者滿足功德白法；四者證白",
    "T26n1532_001:0340c10": "法。欲白法者，謂諸菩薩以大菩提教化眾生",
    "T26n1532_001:0340c11": "生彼欲心，令諸眾生於未來世諸白法中得",
    "T26n1532_001:0340c12": "自體相欲。行白法者，謂諸菩薩捨己資生珍",
    "T26n1532_001:0340c13": "寶等物以用布施，不求未來自身果報。滿足",
    "T26n1532_001:0340c14": "功德白法者，謂諸菩薩依彼捨珍寶因，得好",
    "T26n1532_001:0340c15": "妙法成就心不貪著，而復修行白法攝取妙",
    "T26n1532_001:0340c16": "法；以多聞相應故，一切白法薰習滿足，是",
    "T26n1532_001:0340c17": "故菩薩諸功德滿足。證白法者，謂諸菩薩摩",
    "T26n1532_001:0340c18": "訶薩，依彼證智，為於自身大菩提故，說智方",
    "T26n1532_001:0340c19": "便得彼白法證智勝法。",
    "T26n1532_001:0340c20": "如是增長諸白法已，隨順善知從一地至一",
    "T26n1532_001:0340c21": "地，是故次下說彼法相。謂依四種法說：一",
    "T26n1532_001:0340c22": "者滿足功德；二者清淨諸障；三者成就心；四",
    "T26n1532_001:0340c23": "者具足修行。集諸善根者，為得從地至地功",
    "T26n1532_001:0340c24": "德滿足故。離諸過者，為清淨彼一切諸障",
    "T26n1532_001:0340c25": "故。迴向方便者，離有資生及離小乘速解脫",
    "T26n1532_001:0340c26": "心故，所有善根一切迴向取大菩提故。勤精",
    "T26n1532_001:0340c27": "進者，至心修行一切時中常不斷絕，以依根",
    "T26n1532_001:0340c28": "本取勝處故。",
    "T26n1532_001:0340c29": "如是說方便已，次說方便法相。善知方便教",
    "T26n1532_001:0341a01": "化眾生者，依四種法說：一者能教化眾生；二",
    "T26n1532_001:0341a02": "者集無量智功德；三者集無量智慧；四者方",
    "T26n1532_001:0341a03": "便。能教化眾生者，謂依布施愛語等，隨順",
    "T26n1532_001:0341a04": "諸眾生、攝取諸眾生，是故菩薩能教化眾生。",
    "T26n1532_001:0341a05": "集無量智功德者，雖離定不定地，而依布施",
    "T26n1532_001:0341a06": "等行，於三世中一切眾生一切種功德悉皆",
    "T26n1532_001:0341a07": "隨喜，是故菩薩得無量智功德。集無量智慧",
    "T26n1532_001:0341a08": "者，雖無智障對治，而常修行發露懺悔，是故",
    "T26n1532_001:0341a09": "菩薩集無量智慧。方便者，依一切菩薩修行",
    "T26n1532_001:0341a10": "對治勸請諸佛，依為諸眾生與智慧光明集",
    "T26n1532_001:0341a11": "諸智慧，以善方便為根本故，是名方便。",
    "T26n1532_001:0341a12": "如是已說修行方便，次說為彼說法之相。隨",
    "T26n1532_001:0341a13": "順諸眾生者，為之說法故，謂依四種諸眾生",
    "T26n1532_001:0341a14": "說：一者依中間眾生；二者依入法眾生；三者",
    "T26n1532_001:0341a15": "依謗法眾生；四者依所尊重眾生，隨順彼眾",
    "T26n1532_001:0341a16": "生威儀方便故。依中間眾生者，謂依未信佛",
    "T26n1532_001:0341a17": "法眾生，菩薩修行隨彼眾生所信佛法而為說",
    "T26n1532_001:0341a18": "之，與彼眾生安隱事門，不但與彼供養恭敬",
    "T26n1532_001:0341a19": "虛妄誑之，菩薩行如是。依入法眾生者，謂菩",
    "T26n1532_001:0341a20": "薩心為令眾生得入法義故供給之，令彼眾",
    "T26n1532_001:0341a21": "生貪著利養親近菩薩得入法義，於如是法",
    "T26n1532_001:0341a22": "有未度者令得度故。為求衣食資生之具不",
    "T26n1532_001:0341a23": "生疲倦，不為自身貪著己樂，菩薩行如是。依",
    "T26n1532_001:0341a24": "謗法眾生者，菩薩自行無諸過失，依柔和忍",
    "T26n1532_001:0341a25": "辱不計彼罪、教令懺悔，菩薩行如是。依所尊",
    "T26n1532_001:0341a26": "重眾生者，菩薩於彼屈伏順從隨語而受，菩",
    "T26n1532_001:0341a27": "薩行如是。如是已說隨順眾生如實修行，而",
    "T26n1532_001:0341a28": "不疲倦為之說法已，次說不失菩提之心，以",
    "T26n1532_001:0341a29": "為不失菩提之心隨順說法故。見佛妙果以",
    "T26n1532_001:0341b01": "為最勝，依四種法說：一者依不奪他物；二者",
    "T26n1532_001:0341b02": "依定因；三者依緣力；四者依因力。常憶念佛",
    "T26n1532_001:0341b03": "者，心常憶念佛菩提心果故。以見佛果成就",
    "T26n1532_001:0341b04": "無量不共功德。此依不奪他物，是故不失菩",
    "T26n1532_001:0341b05": "提之心。所作善根不離菩提心者，一切善根",
    "T26n1532_001:0341b06": "皆菩提心以為根本，依菩提心無量世中長",
    "T26n1532_001:0341b07": "遠因故。依彼定因，世間種種受果報處所不",
    "T26n1532_001:0341b08": "能牽，此依定因吹之而去，是故不失菩提之",
    "T26n1532_001:0341b09": "心。親近善知識者，以正修行依外緣力善知",
    "T26n1532_001:0341b10": "識等，此依緣力是故不失菩提之心。讚歎大",
    "T26n1532_001:0341b11": "乘者，為諸眾生發菩提心讚歎大乘，生生世",
    "T26n1532_001:0341b12": "世為於自身增長一切善根種子為因力，大",
    "T26n1532_001:0341b13": "因力堅固，此依因力是故不失菩提之心。",
    "T26n1532_001:0341b14": "如是不失菩提心故，畢竟一心行菩薩行，是",
    "T26n1532_001:0341b15": "故次第說彼法相。能一其心而不散亂者，以",
    "T26n1532_001:0341b16": "對四種散亂心障故，說四種不散亂心。何等",
    "T26n1532_001:0341b17": "四種散亂心障？一者乘障；二者教化眾生障；",
    "T26n1532_001:0341b18": "三者聚集佛法滿足功德障；四者畢竟聚集",
    "T26n1532_001:0341b19": "一切佛法障。何等四種不散亂心？云何對治？",
    "T26n1532_001:0341b20": "一者遠離聲聞心者，對治乘障，不墮聲聞小",
    "T26n1532_001:0341b21": "乘心故，是故菩薩於大乘中心不散亂。二者",
    "T26n1532_001:0341b22": "捨辟支佛心念者，對治教化眾生障，不著自",
    "T26n1532_001:0341b23": "身三昧樂行故，是故菩薩教化眾生心不散",
    "T26n1532_001:0341b24": "亂。三者求法無有厭足者，對治聚集佛法滿",
    "T26n1532_001:0341b25": "足功德障，以求佛法無厭足故、為集一切諸",
    "T26n1532_001:0341b26": "佛法故、增長種種諸善根故、滿足佛法諸功",
    "T26n1532_001:0341b27": "德故，是故菩薩聚集佛法滿足功德心不散",
    "T26n1532_001:0341b28": "亂。四者如所聞法廣為人說者，對治畢竟聚",
    "T26n1532_001:0341b29": "集一切佛法障，如所聞法如是如是正念觀",
    "T26n1532_001:0341c01": "察，以正覺知畢竟聚集一切佛法故，是故菩",
    "T26n1532_001:0341c02": "薩畢竟聚集一切佛法心不散亂。是名四種",
    "T26n1532_001:0341c03": "不散亂心，對治四種散亂心障，此義應知。如",
    "T26n1532_001:0341c04": "是畢竟得一心已善求於法，是故次說善求",
    "T26n1532_001:0341c05": "於法，以對世間四種果報成就，相似說出世",
    "T26n1532_001:0341c06": "間四種果報成就應知，示現菩薩求出世間",
    "T26n1532_001:0341c07": "果報成就故。求於法何等名為世間四種果",
    "T26n1532_001:0341c08": "報成就？一者快妙端正成就；二者無病成就；",
    "T26n1532_001:0341c09": "三者富貴成就；四者不畏他人成就。云何相",
    "T26n1532_001:0341c10": "對治？如世間人以為成就自身端正作希有因",
    "T26n1532_001:0341c11": "故求珍寶，如是菩薩為諸相好快妙成就於",
    "T26n1532_001:0341c12": "善法因生於寶想、生希有想故求諸法。如世",
    "T26n1532_001:0341c13": "間人為無病故求妙藥草，菩薩如是為斷一",
    "T26n1532_001:0341c14": "切諸煩惱病，於佛法中生妙藥想故求諸法。",
    "T26n1532_001:0341c15": "如世間人為富貴故求於財利，菩薩如是為",
    "T26n1532_001:0341c16": "求諸通成就不退、為求義相令得不失，於佛",
    "T26n1532_001:0341c17": "法中生財利想故求諸法。如世間人為離賊",
    "T26n1532_001:0341c18": "等成就不畏故求財寶，菩薩如是為離一切",
    "T26n1532_001:0341c19": "諸障煩惱，令彼不能降伏菩薩，菩薩不畏一",
    "T26n1532_001:0341c20": "切諸處。菩薩不畏一切處者，所謂世間一",
    "T26n1532_001:0341c21": "切諸苦。以為欲過一切世間，離諸世間一切",
    "T26n1532_001:0341c22": "苦相得寂靜相，為得涅槃成就不畏，於佛法",
    "T26n1532_001:0341c23": "中生無苦想故求諸法。",
    "T26n1532_001:0341c24": "勝思惟梵天所問經論卷第一"
}