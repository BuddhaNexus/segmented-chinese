{
    "T12n0374_022:0493b09": "大般涅槃經卷第二十二",
    "T12n0374_022:0493b11": "北涼天竺三藏曇無讖譯",
    "T12n0374_022:0493b12": "光明遍照高貴德王菩薩品第十之二",
    "T12n0374_022:0493b13": "「◎善男子！云何菩薩摩訶薩修大涅槃不聞",
    "T12n0374_022:0493b14": "而聞？十二部經其義深邃，昔來不聞，今因是",
    "T12n0374_022:0493b15": "經，得具足聞。先雖得聞，唯聞名字，而今於此",
    "T12n0374_022:0493b16": "大涅槃經，乃得聞義。聲聞緣覺唯聞十二部",
    "T12n0374_022:0493b17": "經名字，不聞其義，今於此經具足得聞，是名",
    "T12n0374_022:0493b18": "不聞而聞。善男子！一切聲聞緣覺經中，不",
    "T12n0374_022:0493b19": "曾聞佛有常樂我淨、不畢竟滅，三寶佛性無",
    "T12n0374_022:0493b20": "差別相，犯四重罪、謗方等經、作五逆罪及一",
    "T12n0374_022:0493b21": "闡提悉有佛性，今於此經而得聞之，是名不",
    "T12n0374_022:0493b22": "聞而聞。」光明遍照高貴德王菩薩摩訶薩白",
    "T12n0374_022:0493b23": "佛言：「世尊！若犯重禁、謗方等經、作五逆罪、一",
    "T12n0374_022:0493b24": "闡提等，有佛性者，是等云何復墮地獄？世尊！",
    "T12n0374_022:0493b25": "若使是等有佛性者，云何復言無常樂我淨？",
    "T12n0374_022:0493b26": "世尊！若斷善根名一闡提者，斷善根時所有",
    "T12n0374_022:0493b27": "佛性云何不斷？佛性若斷，云何復言常樂我",
    "T12n0374_022:0493b28": "淨？如其不斷，何故名為一闡提耶？世尊！犯四",
    "T12n0374_022:0493b29": "重禁名為不定，謗方等經、作五逆罪及一闡",
    "T12n0374_022:0493c01": "提悉名不定，如是等輩若決定者，云何得成",
    "T12n0374_022:0493c02": "阿耨多羅三藐三菩提？得須陀洹乃至辟支",
    "T12n0374_022:0493c03": "佛亦名不定，若須陀洹至辟支佛是決定者，",
    "T12n0374_022:0493c04": "亦不應成阿耨多羅三藐三菩提？世尊！若犯",
    "T12n0374_022:0493c05": "四重不決定者，須陀洹乃至辟支佛亦不決",
    "T12n0374_022:0493c06": "定，如是不定，諸佛如來亦復不定；若佛不定，",
    "T12n0374_022:0493c07": "涅槃體性亦復不定，至一切法亦復不定。云",
    "T12n0374_022:0493c08": "何不定？若一闡提除一闡提，則成佛道。諸佛",
    "T12n0374_022:0493c09": "如來亦應如是，入涅槃已，亦應還出，不入涅",
    "T12n0374_022:0493c10": "槃。若如是者，涅槃之性則為不定，不決定故",
    "T12n0374_022:0493c11": "當知無有常樂我淨，云何說言一闡提等當",
    "T12n0374_022:0493c12": "得涅槃？」爾時世尊告光明遍照高貴德王菩",
    "T12n0374_022:0493c13": "薩摩訶薩言：「善哉，善哉！善男子！為欲利益無",
    "T12n0374_022:0493c14": "量眾生令得安樂，憐愍慈念諸世間故，為欲",
    "T12n0374_022:0493c15": "增長發菩提心諸菩薩故，作如是問。善男子！",
    "T12n0374_022:0493c16": "汝已親近過去無量諸佛世尊，於諸佛所種",
    "T12n0374_022:0493c17": "諸善根，久已成就菩提功德，降伏眾魔令其",
    "T12n0374_022:0493c18": "退散，已教無量無邊眾生，悉令得至阿耨多",
    "T12n0374_022:0493c19": "羅三藐三菩提，久已通達諸佛如來所有甚",
    "T12n0374_022:0493c20": "深祕密之藏，已問過去無量無邊恒河沙等",
    "T12n0374_022:0493c21": "諸佛世尊如是甚深微密之義。我都不見，一",
    "T12n0374_022:0493c22": "切世間，若人若天、沙門、婆羅門、若魔若梵，有",
    "T12n0374_022:0493c23": "能諮問如來是義。今當誠心諦聽，諦聽！吾當",
    "T12n0374_022:0493c24": "為汝分別演說。善男子！一闡提者亦不決定，",
    "T12n0374_022:0493c25": "若決定者，是一闡提終不能得阿耨多羅三藐",
    "T12n0374_022:0493c26": "三菩提；以不決定，是故能得。如汝所言，佛性",
    "T12n0374_022:0493c27": "不斷，云何一闡提斷善根者？善男子！善根有",
    "T12n0374_022:0493c28": "二種：一者內，二者外。佛性非內非外，以是義",
    "T12n0374_022:0493c29": "故，佛性不斷。復有二種：一者有漏，二者無漏。",
    "T12n0374_022:0494a01": "佛性非有漏，非無漏，是故不斷。復有二種：一",
    "T12n0374_022:0494a02": "者常，二者無常。佛性非常，非無常，是故不斷。",
    "T12n0374_022:0494a03": "若是斷者，則應還得，若不還得，則名不斷，若",
    "T12n0374_022:0494a04": "斷已得，名一闡提。犯四重者亦是不定，若決",
    "T12n0374_022:0494a05": "定者，犯四重禁終不能得阿耨多羅三藐三",
    "T12n0374_022:0494a06": "菩提。謗方等經亦復不定，若決定者，謗正法",
    "T12n0374_022:0494a07": "人終不能得阿耨多羅三藐三菩提。作五逆",
    "T12n0374_022:0494a08": "罪亦復不定，若決定者，五逆之人終不能得",
    "T12n0374_022:0494a09": "阿耨多羅三藐三菩提。色與色相二俱不定，",
    "T12n0374_022:0494a10": "香、味、觸相，生相、至無明相，陰入界相、二十五",
    "T12n0374_022:0494a11": "有相、四生，乃至一切諸法，皆亦不定。「善男子！",
    "T12n0374_022:0494a12": "譬如幻師，在大眾中化作四兵，車、步、象、馬，作",
    "T12n0374_022:0494a13": "諸瓔珞嚴身之具，城邑聚落、山林樹木、泉池",
    "T12n0374_022:0494a14": "河井。而彼眾中，有諸小兒，無有智慧，覩見之",
    "T12n0374_022:0494a15": "時，悉以為實。其中智人知其虛誑，以幻力故，",
    "T12n0374_022:0494a16": "惑人眼目。善男子！一切凡夫乃至聲聞辟支",
    "T12n0374_022:0494a17": "佛等，於一切法，見有定相亦復如是。諸佛菩",
    "T12n0374_022:0494a18": "薩於一切法不見定相。善男子！譬如小兒於",
    "T12n0374_022:0494a19": "盛夏月，見熱時焰，謂之為水。有智之人，於此",
    "T12n0374_022:0494a20": "熱焰，終不生於實水之想，但是虛焰誑人眼",
    "T12n0374_022:0494a21": "目，非實是水。一切凡夫聲聞緣覺見一切法，",
    "T12n0374_022:0494a22": "亦復如是，悉謂是實。諸佛菩薩於一切法不",
    "T12n0374_022:0494a23": "見定相。善男子！譬如山澗因聲有響，小兒聞",
    "T12n0374_022:0494a24": "之謂是實聲。有智之人解無定實，但有聲相，",
    "T12n0374_022:0494a25": "誑於耳識。善男子！一切凡夫聲聞緣覺於一",
    "T12n0374_022:0494a26": "切法，亦復如是，見有定相。諸菩薩等解了諸",
    "T12n0374_022:0494a27": "法，悉無定相，見無常相、空寂等相、無生滅相，",
    "T12n0374_022:0494a28": "以是義故，菩薩摩訶薩見一切法是無常相。",
    "T12n0374_022:0494a29": "善男子！亦有定相。云何為定？常樂我淨。在何",
    "T12n0374_022:0494b01": "處耶？所謂涅槃。善男子！須陀洹果亦復不定，",
    "T12n0374_022:0494b02": "不決定故，經八萬劫，得阿耨多羅三藐三菩提",
    "T12n0374_022:0494b03": "心。斯陀含果亦復不定，不決定故，經六萬劫",
    "T12n0374_022:0494b04": "得阿耨多羅三藐三菩提心。阿那含果亦復",
    "T12n0374_022:0494b05": "不定，不決定故，經四萬劫得阿耨多羅三藐",
    "T12n0374_022:0494b06": "三菩提心。阿羅漢果亦復不定，不決定故，經",
    "T12n0374_022:0494b07": "二萬劫得阿耨多羅三藐三菩提心。辟支佛",
    "T12n0374_022:0494b08": "道亦復不定，不決定故，經十千劫得阿耨多",
    "T12n0374_022:0494b09": "羅三藐三菩提心。「善男子！如來今於拘尸那",
    "T12n0374_022:0494b10": "城娑羅雙樹間，示現倚臥師子之床，欲入涅",
    "T12n0374_022:0494b11": "槃，令諸未得阿羅漢果眾弟子等，及諸力士，",
    "T12n0374_022:0494b12": "生大憂苦，亦令天、人、阿修羅、乾闥婆、迦樓羅、",
    "T12n0374_022:0494b13": "緊那羅、摩睺羅伽等大設供養，欲使諸人以",
    "T12n0374_022:0494b14": "千端疊纏裹其身，七寶為棺盛滿香油，積諸",
    "T12n0374_022:0494b15": "香木以火焚之，唯除二端不可得燒：一者",
    "T12n0374_022:0494b16": "儭身，二最在外。為諸眾生分散舍利，以為",
    "T12n0374_022:0494b17": "八分。一切所有聲聞弟子，咸言如來入於涅",
    "T12n0374_022:0494b18": "槃，當知如來亦不畢定入於涅槃。何以故？如",
    "T12n0374_022:0494b19": "來常住不變易故，以是義故，如來涅槃亦復",
    "T12n0374_022:0494b20": "不定。善男子！當知如來亦復不定。如來非天。",
    "T12n0374_022:0494b21": "何以故？有四種天：一者世間天、二者生天、三",
    "T12n0374_022:0494b22": "者淨天、四者義天。世間天者如諸國王；生天",
    "T12n0374_022:0494b23": "者從四天王乃至非有想非無想天；淨天者",
    "T12n0374_022:0494b24": "從須陀洹至辟支佛；義天者十住菩薩摩訶",
    "T12n0374_022:0494b25": "薩等。以何義故，十住菩薩名為義天？以能善",
    "T12n0374_022:0494b26": "解諸法義故。云何為義？見一切法是空義故。",
    "T12n0374_022:0494b27": "善男子！如來非王，亦非四天乃至非有想非",
    "T12n0374_022:0494b28": "無想天、從須陀洹至辟支佛、十住菩薩，以是",
    "T12n0374_022:0494b29": "義故，如來非天。然諸眾生亦復稱佛為天中",
    "T12n0374_022:0494c01": "天，是故如來非天、非非天，非人、非非人，非鬼、",
    "T12n0374_022:0494c02": "非非鬼，非地獄畜生餓鬼、非非地獄畜生餓",
    "T12n0374_022:0494c03": "鬼，非眾生、非非眾生，非法、非非法，非色、非非",
    "T12n0374_022:0494c04": "色，非長、非非長，非短、非非短，非相、非非相，非",
    "T12n0374_022:0494c05": "心、非非心，非有漏、非無漏，非有為、非無為，非",
    "T12n0374_022:0494c06": "常、非無常，非幻、非非幻，非名、非非名，非定、非",
    "T12n0374_022:0494c07": "非定，非有、非無，非說、非非說，非如來、非不",
    "T12n0374_022:0494c08": "如來，以是義故，如來不定。「善男子！何故如來",
    "T12n0374_022:0494c09": "不名世天？世天者即是諸王，如來久於無量",
    "T12n0374_022:0494c10": "劫中已捨王位，是故非王。非非王者，如來生",
    "T12n0374_022:0494c11": "於迦毘羅城淨飯王家，是故非非王。非生天",
    "T12n0374_022:0494c12": "者，如來久已離諸有故，是故非生天。非非生",
    "T12n0374_022:0494c13": "天。何以故？昇兜率天，下閻浮提故，是故如來",
    "T12n0374_022:0494c14": "非非生天。亦非淨天。何以故？如來非是須陀",
    "T12n0374_022:0494c15": "洹乃至非辟支佛，是故如來非是淨天。非非",
    "T12n0374_022:0494c16": "淨天。何以故？世間八法所不能染，猶如蓮花",
    "T12n0374_022:0494c17": "不受塵水，是故如來非非淨天。亦非義天。何",
    "T12n0374_022:0494c18": "以故？如來非是十住菩薩故，是故如來非義",
    "T12n0374_022:0494c19": "天也。非非義天。何以故？如來常修十八空義",
    "T12n0374_022:0494c20": "故，是故如來非非義天。如來非人。何以故？如",
    "T12n0374_022:0494c21": "來久於無量劫中離人有故，是故非人。亦非",
    "T12n0374_022:0494c22": "非人。何以故？生於迦毘羅城故，是故非非人。",
    "T12n0374_022:0494c23": "如來非鬼。何以故？不害一切諸眾生故，是故",
    "T12n0374_022:0494c24": "非鬼。亦非非鬼。何以故？亦以鬼像化眾生故，",
    "T12n0374_022:0494c25": "是故非非鬼。如來亦非地獄畜生餓鬼。何以",
    "T12n0374_022:0494c26": "故？如來久離諸惡業故，是故非地獄畜生餓",
    "T12n0374_022:0494c27": "鬼。亦非非地獄畜生餓鬼。何以故？如來亦復",
    "T12n0374_022:0494c28": "現受三惡諸趣之身，化眾生故，是故非非地",
    "T12n0374_022:0494c29": "獄畜生餓鬼。亦非眾生。何以故？久已遠離眾",
    "T12n0374_022:0495a01": "生性故，是故如來非眾生。亦非非眾生。何以",
    "T12n0374_022:0495a02": "故？或時演說眾生相故，是故如來非非眾生。",
    "T12n0374_022:0495a03": "「如來非法。何以故？諸法各各有別異相，如來",
    "T12n0374_022:0495a04": "不爾，唯有一相，是故非法。亦非非法。何以故？",
    "T12n0374_022:0495a05": "如來法界故，是故非非法。如來非色。何以故？",
    "T12n0374_022:0495a06": "十色入所不攝故，是故非色。亦非非色。何",
    "T12n0374_022:0495a07": "以故？身有三十二相、八十種好故，是故非非",
    "T12n0374_022:0495a08": "色。如來非長。何以故？斷諸色故，是故非長。",
    "T12n0374_022:0495a09": "亦非非長。何以故？一切世間無有能見頂髻",
    "T12n0374_022:0495a10": "相故，是故非非長。如來非短。何以故？久已遠",
    "T12n0374_022:0495a11": "離憍慢結故，是故非短。亦非非短，何以故？為",
    "T12n0374_022:0495a12": "瞿師羅長者示三尺身故，是故非非短。如來",
    "T12n0374_022:0495a13": "非相。何以故？久已遠離諸相相故，是故非相。",
    "T12n0374_022:0495a14": "亦非非相。何以故？善知諸相故，是故非非相。",
    "T12n0374_022:0495a15": "如來非心。何以故？虛空相故，是故非心。亦非",
    "T12n0374_022:0495a16": "非心。何以故？有十力心法故，亦能知他眾",
    "T12n0374_022:0495a17": "生心故，是故非非心。如來非有為。何以故？常",
    "T12n0374_022:0495a18": "樂我淨故，是故非有為。亦非無為。何以故？有",
    "T12n0374_022:0495a19": "來去坐臥示現涅槃故，是故非無為。如來非",
    "T12n0374_022:0495a20": "常。何以故？身有分故，是故非常。云何非常？以",
    "T12n0374_022:0495a21": "有知故。常法無知，猶如虛空，如來有知，是故",
    "T12n0374_022:0495a22": "非常。云何非常？有言說故。常法無言，亦如虛",
    "T12n0374_022:0495a23": "空，如來有言，是故無常。有姓氏故名曰無常，",
    "T12n0374_022:0495a24": "無姓之法乃名為常，虛空常故無有姓氏，如",
    "T12n0374_022:0495a25": "來有姓，姓瞿曇氏，是故無常。有父母故名曰",
    "T12n0374_022:0495a26": "無常，無父母者乃名曰常，虛空常故無有父",
    "T12n0374_022:0495a27": "母，佛有父母是故無常。有四威儀名曰無常，",
    "T12n0374_022:0495a28": "無四威儀乃名曰常，虛空常故無四威儀，佛",
    "T12n0374_022:0495a29": "有四威儀，是故無常。常住之法無有方所，虛",
    "T12n0374_022:0495b01": "空常故無有方所，如來出在中天竺地，住舍",
    "T12n0374_022:0495b02": "婆提或王舍城，是故無常。以是義故，如來非",
    "T12n0374_022:0495b03": "常。「亦非非常。何以故？生永斷故。有生之法名",
    "T12n0374_022:0495b04": "曰無常，無生之法乃名為常，如來無生是故",
    "T12n0374_022:0495b05": "為常。常法無性，有性之法名曰無常，如來",
    "T12n0374_022:0495b06": "無生、無性，無生無性故常。有常之法遍一",
    "T12n0374_022:0495b07": "切處，猶如虛空無處不有，如來亦爾，遍一切",
    "T12n0374_022:0495b08": "處，是故為常。無常之法，或言此有、或言彼無，",
    "T12n0374_022:0495b09": "如來不爾，不可說言是處有、彼處無，是故為",
    "T12n0374_022:0495b10": "常。無常之法，有時是有、有時是無，如來不爾",
    "T12n0374_022:0495b11": "有時是有有時是無，是故為常。常住之法無",
    "T12n0374_022:0495b12": "名無色，虛空常故無名無色，如來亦爾無名",
    "T12n0374_022:0495b13": "無色，是故為常。常住之法無因無果，虛空常",
    "T12n0374_022:0495b14": "故無因無果，如來亦爾無因無果，是故為常。",
    "T12n0374_022:0495b15": "常住之法三世不攝，如來亦爾三世不攝，是",
    "T12n0374_022:0495b16": "故為常。「如來非幻。何以故？永斷一切虛誑心",
    "T12n0374_022:0495b17": "故，是故非幻。亦非非幻。何以故？如來或時分",
    "T12n0374_022:0495b18": "此一身為無量身，無量之身復為一身，山壁",
    "T12n0374_022:0495b19": "直過無有障礙，履水如地，入地如水，行空如",
    "T12n0374_022:0495b20": "地，身出煙焰如大火聚，雲雷震動其聲可畏，",
    "T12n0374_022:0495b21": "或為城邑、聚落舍宅、山川樹木，或作大身或",
    "T12n0374_022:0495b22": "作小身、男身女身、童男童女身，是故如來亦",
    "T12n0374_022:0495b23": "非非幻。如來非定。何以故？如來於此拘尸那",
    "T12n0374_022:0495b24": "城娑羅雙樹間，示現入於般涅槃故，是故非",
    "T12n0374_022:0495b25": "定。亦非非定。何以故？常樂我淨故，是故如來",
    "T12n0374_022:0495b26": "亦非非定。如來非有漏。何以故？斷三漏故，故",
    "T12n0374_022:0495b27": "非有漏。三漏者，欲界一切煩惱，除無明，是名",
    "T12n0374_022:0495b28": "欲漏。色、無色界一切煩惱，除無明，是名有漏。",
    "T12n0374_022:0495b29": "三界無明，名無明漏。如來永斷，是故非漏。「復",
    "T12n0374_022:0495c01": "次，一切凡夫不見有漏。云何凡夫不見有漏？",
    "T12n0374_022:0495c02": "一切凡夫於未來世悉有疑心，未來世中當",
    "T12n0374_022:0495c03": "得身耶？不得身耶？過去世中，身本有耶？為本",
    "T12n0374_022:0495c04": "無耶？現在世中，是身有耶？是身無耶？若有我",
    "T12n0374_022:0495c05": "者，是色耶？非色耶？色非色耶？非色非非色耶？",
    "T12n0374_022:0495c06": "想耶？非想耶？想非想耶？非想非非想耶？是身",
    "T12n0374_022:0495c07": "屬他耶？不屬他耶？屬不屬耶？非屬非不屬耶？",
    "T12n0374_022:0495c08": "有命無身耶？有身無命耶？有身有命耶？無身",
    "T12n0374_022:0495c09": "無命耶？身之與命有常耶？無常耶？常無常耶？",
    "T12n0374_022:0495c10": "非常非無常耶？身之與命自在作耶？時節作",
    "T12n0374_022:0495c11": "耶？無因作耶？世性作耶？微塵作耶？法非法作",
    "T12n0374_022:0495c12": "耶？士夫作耶？煩惱作耶？父母作耶？我住心耶？",
    "T12n0374_022:0495c13": "住眼中耶？遍滿身中耶？從何來耶？去何至耶？",
    "T12n0374_022:0495c14": "誰生耶？誰死耶？我於過去是婆羅門姓耶？是",
    "T12n0374_022:0495c15": "剎利姓耶？是毘舍姓耶？是首陀羅姓耶？當",
    "T12n0374_022:0495c16": "於未來得何姓耶？我此身者，過去之時，是男",
    "T12n0374_022:0495c17": "身耶？是女身耶？畜生身耶？若我殺生，當有罪",
    "T12n0374_022:0495c18": "耶？當無罪耶？乃至飲酒當有罪耶？當無罪耶？",
    "T12n0374_022:0495c19": "我自作耶？為他作耶？我受報耶？身受報耶？如",
    "T12n0374_022:0495c20": "是疑見、無量煩惱、覆眾生心，因是疑見，生六",
    "T12n0374_022:0495c21": "種心：決定有我、決定無我、我見我、我見無",
    "T12n0374_022:0495c22": "我、無我見我、我作我受我知，是名邪見。如來",
    "T12n0374_022:0495c23": "永拔如是無量見漏根本，是故非漏。「善男子！",
    "T12n0374_022:0495c24": "菩薩摩訶薩於大涅槃修聖行者，亦得永斷",
    "T12n0374_022:0495c25": "如是諸漏。諸佛如來常修聖行，是故無漏。",
    "T12n0374_022:0495c26": "善男子！凡夫不能善攝五根，則有三漏，為惡",
    "T12n0374_022:0495c27": "所牽至不善處。善男子！譬如惡馬，其性佷悷，",
    "T12n0374_022:0495c28": "能令乘者至嶮惡處。不能善攝此五根者，亦",
    "T12n0374_022:0495c29": "復如是，令人遠離涅槃善道，至諸惡處。譬如",
    "T12n0374_022:0496a01": "惡象，心未調順，有人乘之，不隨意去，遠離城邑，",
    "T12n0374_022:0496a02": "至空曠處。不能善攝此五根者，亦復如是，將",
    "T12n0374_022:0496a03": "人遠離涅槃城邑，至於生死曠野之處。善男",
    "T12n0374_022:0496a04": "子！譬如佞臣，教王作惡；五根佞臣，亦復如是，",
    "T12n0374_022:0496a05": "常教眾生造無量惡。善男子！譬如惡子，不受",
    "T12n0374_022:0496a06": "師長、父母教勅，則無惡不造；不調五根，亦復",
    "T12n0374_022:0496a07": "如是，不受師長善言教勅，無惡不造。善男子！",
    "T12n0374_022:0496a08": "凡夫之人不攝五根，常為地獄畜生餓鬼之",
    "T12n0374_022:0496a09": "所賊害，亦如怨盜害及善人。善男子！凡夫",
    "T12n0374_022:0496a10": "之人不攝五根，馳騁五塵，譬如牧牛，不善守",
    "T12n0374_022:0496a11": "護，犯人苗稼。凡夫之人不攝五根，常在諸有",
    "T12n0374_022:0496a12": "多受苦惱。善男子！菩薩摩訶薩修大涅槃，行",
    "T12n0374_022:0496a13": "聖行時，常能善調，守攝五根，怖畏貪欲、瞋恚、",
    "T12n0374_022:0496a14": "愚癡、憍慢、嫉妬，為得一切諸善法故。「善男子！",
    "T12n0374_022:0496a15": "若能善守此五根者，則能攝心，若能攝心，則",
    "T12n0374_022:0496a16": "攝五根。譬如有人擁護於王，則護國土，護國",
    "T12n0374_022:0496a17": "土者則護於王。菩薩摩訶薩亦復如是，若得",
    "T12n0374_022:0496a18": "聞是大涅槃經，則得智慧，得智慧故則得專",
    "T12n0374_022:0496a19": "念，五根若散，念則能止。何以故？是念慧故。善",
    "T12n0374_022:0496a20": "男子！如善牧者，設牛東西噉他苗稼，則便遮",
    "T12n0374_022:0496a21": "止不令犯暴。菩薩摩訶薩亦復如是，念慧因",
    "T12n0374_022:0496a22": "緣故，守攝五根，不令馳散。菩薩摩訶薩有念",
    "T12n0374_022:0496a23": "慧者，不見我相、不見我所相、不見眾生及所",
    "T12n0374_022:0496a24": "受用，見一切法同法性相，生於土石瓦礫之",
    "T12n0374_022:0496a25": "相，譬如屋舍，從眾緣生，無有定性。見諸眾生",
    "T12n0374_022:0496a26": "四大五陰之所成立，推無定性，無定性故，菩",
    "T12n0374_022:0496a27": "薩於中不生貪著。一切凡夫見有眾生故，起",
    "T12n0374_022:0496a28": "煩惱，菩薩摩訶薩修大涅槃，有念慧故，於諸",
    "T12n0374_022:0496a29": "眾生不生貪著。「復次菩薩摩訶薩修大涅槃",
    "T12n0374_022:0496b01": "經者，不著眾生相，作種種法相。善男子！譬如",
    "T12n0374_022:0496b02": "畫師，以眾雜彩，畫作眾像，若男若女、若牛若",
    "T12n0374_022:0496b03": "馬。凡夫無智，見之則生男女等相，畫師了知",
    "T12n0374_022:0496b04": "無有男女。菩薩摩訶薩亦復如是，於法異相",
    "T12n0374_022:0496b05": "觀於一相，終不生於眾生之相。何以故？有念",
    "T12n0374_022:0496b06": "慧故。菩薩摩訶薩修大涅槃，或時覩見端正",
    "T12n0374_022:0496b07": "女人，終不生於貪著之相。何以故？善觀相",
    "T12n0374_022:0496b08": "故。善男子！菩薩摩訶薩知五欲法無有歡樂，",
    "T12n0374_022:0496b09": "不得暫停，如犬囓枯骨、如人持火逆風而行、",
    "T12n0374_022:0496b10": "如篋毒蛇夢中所得、路首有果樹多人所",
    "T12n0374_022:0496b11": "擲、亦如段肉眾鳥競逐、如水上泡畫水之迹、",
    "T12n0374_022:0496b12": "如織經盡、如囚趣市，猶如假借勢不得久，觀",
    "T12n0374_022:0496b13": "欲如是多諸過惡。「復次善男子！菩薩摩訶薩",
    "T12n0374_022:0496b14": "觀諸眾生，為色、香、味、觸因緣故，從昔無數無",
    "T12n0374_022:0496b15": "量劫來，常受苦惱。一一眾生，一劫之中所積",
    "T12n0374_022:0496b16": "身骨，如王舍城毘富羅山，所飲乳汁如四海",
    "T12n0374_022:0496b17": "水，身所出血多四海水，父母兄弟妻子眷屬",
    "T12n0374_022:0496b18": "命終哭泣所出目淚多四大海，盡地草木為",
    "T12n0374_022:0496b19": "四寸籌以數父母亦不能盡，無量劫來或在",
    "T12n0374_022:0496b20": "地獄畜生餓鬼所受行苦不可稱計，揣此大",
    "T12n0374_022:0496b21": "地猶如棗等易可窮極，生死難盡。菩薩摩訶",
    "T12n0374_022:0496b22": "薩如是深觀一切眾生，以是欲因緣故受苦",
    "T12n0374_022:0496b23": "無量，菩薩以是生死行苦故不失念慧。善男",
    "T12n0374_022:0496b24": "子！譬如世間有諸大眾滿二十五里，王勅一",
    "T12n0374_022:0496b25": "臣：『持一油鉢經由中過莫令傾覆，若棄一渧，",
    "T12n0374_022:0496b26": "當斷汝命。』復遣一人，拔刀在後，隨而怖之。臣",
    "T12n0374_022:0496b27": "受王教，盡心堅持，經歷爾所大眾之中，雖見",
    "T12n0374_022:0496b28": "可意五邪欲等，心常念言：『我若放逸，著彼邪",
    "T12n0374_022:0496b29": "欲，當棄所持，命不全濟。』是人以是怖因緣故，",
    "T12n0374_022:0496c01": "乃至不棄一渧之油。菩薩摩訶薩亦復如",
    "T12n0374_022:0496c02": "是，於生死中不失念慧，以不失故，雖見五欲",
    "T12n0374_022:0496c03": "心不貪著，若見淨色，不生色相，唯觀苦相，乃",
    "T12n0374_022:0496c04": "至識相亦復如是，不作生相、不作滅相、不作",
    "T12n0374_022:0496c05": "因相、觀和合相，菩薩爾時五根清淨，根清淨",
    "T12n0374_022:0496c06": "故護根戒具。一切凡夫五根不淨，不能善持，",
    "T12n0374_022:0496c07": "名曰根漏。菩薩永斷是故無漏，如來拔出永",
    "T12n0374_022:0496c08": "斷根本，是故非漏。「復次善男子！復有離漏。菩",
    "T12n0374_022:0496c09": "薩摩訶薩欲為無上甘露佛果故，離於惡漏。",
    "T12n0374_022:0496c10": "云何為離？若能修行大涅槃經，書寫受持、讀",
    "T12n0374_022:0496c11": "誦解說、思惟其義是名為離，何以故？善男子！",
    "T12n0374_022:0496c12": "我都不見十二部經能離惡漏如此方等大涅",
    "T12n0374_022:0496c13": "槃經。善男子！譬如良師教諸弟子，諸弟子中",
    "T12n0374_022:0496c14": "有受教者，心不造惡。菩薩摩訶薩修大涅槃",
    "T12n0374_022:0496c15": "微妙經典，亦復如是心不造惡。善男子！譬如",
    "T12n0374_022:0496c16": "世間有善呪術，若有一聞，却後七年，不為一",
    "T12n0374_022:0496c17": "切毒藥所中，蛇不能螫，若有誦者，乃至命盡，",
    "T12n0374_022:0496c18": "無有眾惡。善男子！是大涅槃，亦復如是，若",
    "T12n0374_022:0496c19": "有眾生一經耳者，却後七劫，不墮惡道。若有",
    "T12n0374_022:0496c20": "書寫、讀誦解說、思惟其義，必得阿耨多羅三",
    "T12n0374_022:0496c21": "藐三菩提，淨見佛性，如彼聖王得甘露味。善",
    "T12n0374_022:0496c22": "男子！是大涅槃有如是等無量功德。善男子！",
    "T12n0374_022:0496c23": "若有人能書寫是經，讀誦解說為他敷演，思惟",
    "T12n0374_022:0496c24": "其義，當知是人真我弟子，善受我教，是我所",
    "T12n0374_022:0496c25": "見，我之所念，是人諦知我不涅槃。隨如是人",
    "T12n0374_022:0496c26": "所住之處，若城邑聚落、山林曠野、房舍田宅、樓",
    "T12n0374_022:0496c27": "閣殿堂，我亦在中常住不移，我於是人常作",
    "T12n0374_022:0496c28": "受施，或作比丘、比丘尼、優婆塞、優婆夷、婆羅",
    "T12n0374_022:0496c29": "門、梵志、貧窮乞人。云何當令是人得知，如來",
    "T12n0374_022:0497a01": "受其所施之物？善男子！是人或於夜臥夢中，",
    "T12n0374_022:0497a02": "夢見佛像、或見天像、沙門之像、國王、聖王、師",
    "T12n0374_022:0497a03": "子王像、蓮花形像、優曇花像，或見大山、或大",
    "T12n0374_022:0497a04": "海水、或見日月、或見白象及白馬像、或見父",
    "T12n0374_022:0497a05": "母、得花得果、金銀琉璃頗梨等寶、五種牛味，",
    "T12n0374_022:0497a06": "爾時當知，即是如來受其所施。寤已喜樂，尋",
    "T12n0374_022:0497a07": "得種種所須之物，心不念惡，樂修善法。善男",
    "T12n0374_022:0497a08": "子！是大涅槃悉能成就如是無量阿僧祇等",
    "T12n0374_022:0497a09": "不可思議無邊功德。「善男子，汝今應當信受",
    "T12n0374_022:0497a10": "我語，若有善男子、善女人欲見我者，欲恭敬",
    "T12n0374_022:0497a11": "我，欲同法性而見於我，欲得空定，欲見實相，",
    "T12n0374_022:0497a12": "欲得修習首楞嚴定、師子王定，欲破八魔——八",
    "T12n0374_022:0497a13": "魔者，所謂四魔、無常、無樂、無我、無淨——欲得人",
    "T12n0374_022:0497a14": "中天上樂者，見有受持大涅槃經書寫讀誦、",
    "T12n0374_022:0497a15": "為他解說、思惟義者，當往親近依附諮受，供",
    "T12n0374_022:0497a16": "養恭敬尊重讚歎，為洗手足布置床席四事",
    "T12n0374_022:0497a17": "供給，令無所乏。若從遠來，應十由延，路次奉",
    "T12n0374_022:0497a18": "迎，為是經故，所重之物應以奉獻，如其無者",
    "T12n0374_022:0497a19": "應自賣身。何以故？是經難遇過優曇花。「善男",
    "T12n0374_022:0497a20": "子！我念過去無量無邊那由他劫，爾時世界",
    "T12n0374_022:0497a21": "名曰娑婆，有佛世尊，號釋迦牟尼如來、應、正",
    "T12n0374_022:0497a22": "遍知、明行足、善逝、世間解、無上士、調御丈夫、天",
    "T12n0374_022:0497a23": "人師、佛、世尊，為諸大眾宣說如是大涅槃經。",
    "T12n0374_022:0497a24": "我於爾時從善友所，轉聞彼佛當為大眾說",
    "T12n0374_022:0497a25": "大涅槃。我聞是已，其心歡喜，欲設供養，居貧",
    "T12n0374_022:0497a26": "無物，欲自賣身，薄福不售，即欲還家。路見一",
    "T12n0374_022:0497a27": "人，而便語言：『吾欲賣身，君能買不？』其人答曰：",
    "T12n0374_022:0497a28": "『我家作業，人無堪者，汝設能為，我當買汝。』我",
    "T12n0374_022:0497a29": "即問言：『有何作業，人無堪能？』其人見答：『吾有",
    "T12n0374_022:0497b01": "惡病，良醫處藥，應當日服人肉三兩。卿若能",
    "T12n0374_022:0497b02": "以身肉三兩日日見給，便當與汝金錢五枚。』",
    "T12n0374_022:0497b03": "我時聞已，心中歡喜，我復語言：『汝與我錢，假",
    "T12n0374_022:0497b04": "我七日，須我事訖，便還相就。』其人見答：『七",
    "T12n0374_022:0497b05": "日不可，審能爾者，當許一日。』善男子！我於爾",
    "T12n0374_022:0497b06": "時，即取其錢，還至佛所，頭面禮足，盡其所有，",
    "T12n0374_022:0497b07": "而以奉獻，然後誠心聽受是經。我時闇鈍，雖",
    "T12n0374_022:0497b08": "得聞經，唯能受持一偈文句：",
    "T12n0374_022:0497b09": "「『如來證涅槃，　　永斷於生死。",
    "T12n0374_022:0497b10": "　　若有至心聽，　　常得無量樂。』",
    "T12n0374_022:0497b11": "「受是偈已，即便還至彼病人家。善男子！我時",
    "T12n0374_022:0497b12": "雖復日日與三兩肉，以念偈因緣故，不以為",
    "T12n0374_022:0497b13": "痛，日日不廢，足滿一月。善男子！以是因緣，其",
    "T12n0374_022:0497b14": "病得差，我身平復亦無瘡痍。我時見身具足",
    "T12n0374_022:0497b15": "完具，即發阿耨多羅三藐三菩提心。一偈之",
    "T12n0374_022:0497b16": "力尚能如是，何況具足受持讀誦。我見此經",
    "T12n0374_022:0497b17": "有如是利，復倍發心，願於未來成得佛道，字",
    "T12n0374_022:0497b18": "釋迦牟尼。善男子！以是一偈因緣力故，令我",
    "T12n0374_022:0497b19": "今日於大眾中為諸天人具足宣說。善男子！",
    "T12n0374_022:0497b20": "以是因緣，是大涅槃不可思議，成就無量無邊",
    "T12n0374_022:0497b21": "功德，乃是諸佛如來甚深祕密之藏，以是義",
    "T12n0374_022:0497b22": "故，能受持者，斷離惡漏。所謂惡者、惡象、惡馬、",
    "T12n0374_022:0497b23": "惡牛、惡狗，毒蛇住處、惡刺土地、懸崖嶮岸、暴",
    "T12n0374_022:0497b24": "水迴澓，惡人惡國、惡城惡舍、惡知識等，如是",
    "T12n0374_022:0497b25": "等輩，若作漏因，菩薩即離，若不能作則不遠",
    "T12n0374_022:0497b26": "離；若增有漏則便離之，若不增長則不遠離；",
    "T12n0374_022:0497b27": "若作惡法則便離之，若能作善則不遠離。云",
    "T12n0374_022:0497b28": "何為離？不持刀杖，常以正慧方便而遠離之，",
    "T12n0374_022:0497b29": "是故名為正慧遠離。為生善法則離惡法，菩",
    "T12n0374_022:0497c01": "薩摩訶薩自觀其身，如病、如瘡、如癰、如怨，如",
    "T12n0374_022:0497c02": "箭入體，是大苦聚，悉是一切諸惡根本。是身",
    "T12n0374_022:0497c03": "雖復不淨如是，菩薩猶故瞻視將養。何以故？",
    "T12n0374_022:0497c04": "非為貪身，為善法故，為於涅槃不為生死，為",
    "T12n0374_022:0497c05": "常樂我淨，不為無常無樂我淨，為菩提道不",
    "T12n0374_022:0497c06": "為有道，為於一乘不為三乘，為三十二相八",
    "T12n0374_022:0497c07": "十種好微妙之身不為乃至非有想非無想",
    "T12n0374_022:0497c08": "身，為法輪王不為轉輪王。「善男子！菩薩摩訶",
    "T12n0374_022:0497c09": "薩常當護身。何以故？若不護身命，則不全命，",
    "T12n0374_022:0497c10": "若不全則不能得書寫是經受持讀誦，為他",
    "T12n0374_022:0497c11": "廣說思惟其義，是故菩薩應善護身，以是義",
    "T12n0374_022:0497c12": "故，菩薩得離一切惡漏。善男子！如欲渡者",
    "T12n0374_022:0497c13": "應善護栰，臨路之人善護良馬，田夫種植善",
    "T12n0374_022:0497c14": "護糞穢，如為差毒善護毒蛇，如人為財護旃",
    "T12n0374_022:0497c15": "陀羅，為壞賊故將護健兒，亦如寒人愛護於",
    "T12n0374_022:0497c16": "火，如癩病者求於毒藥。菩薩摩訶薩亦復如",
    "T12n0374_022:0497c17": "是，雖見是身無量不淨具足充滿，為欲受持",
    "T12n0374_022:0497c18": "大涅槃經故，猶好將護不令乏少。菩薩摩訶",
    "T12n0374_022:0497c19": "薩觀於惡象及惡知識，等無有二。何以故？俱",
    "T12n0374_022:0497c20": "壞身故。菩薩摩訶薩於惡象等心無怖懼，於",
    "T12n0374_022:0497c21": "惡知識生畏懼心。何以故？是惡象等唯能壞",
    "T12n0374_022:0497c22": "身不能壞心，惡知識者二俱壞故。是惡象等",
    "T12n0374_022:0497c23": "唯壞一身，惡知識者壞無量善身、無量善心。",
    "T12n0374_022:0497c24": "是惡象等唯能破壞不淨臭身，惡知識者能",
    "T12n0374_022:0497c25": "壞淨身及以淨心。是惡象等能壞肉身，惡知",
    "T12n0374_022:0497c26": "識者壞於法身。為惡象殺不至三惡，為惡友",
    "T12n0374_022:0497c27": "殺必至三惡。是惡象等但為身怨，惡知識者",
    "T12n0374_022:0497c28": "為善法怨。是故菩薩常當遠離諸惡知識。如",
    "T12n0374_022:0497c29": "是等漏凡夫不離，是故生漏。菩薩離之則不",
    "T12n0374_022:0498a01": "生漏。菩薩如是尚無有漏，況於如來？是故非",
    "T12n0374_022:0498a02": "漏。「云何親近漏？一切凡夫，受取衣食、臥具醫",
    "T12n0374_022:0498a03": "藥，為身心樂，求如是物，造種種惡，不知過",
    "T12n0374_022:0498a04": "未，輪迴三趣，是故名漏。菩薩摩訶薩見如是",
    "T12n0374_022:0498a05": "過，則便遠離，若須衣時即便受取，不為身故",
    "T12n0374_022:0498a06": "但為於法，不長憍慢，心常卑下，不為嚴飾，但",
    "T12n0374_022:0498a07": "為羞恥，障諸寒暑、惡風惡雨、惡蟲蚊虻、蠅蚤",
    "T12n0374_022:0498a08": "蝮螫。雖受飲食，心無貪著，不為身故，常為",
    "T12n0374_022:0498a09": "正法，不為肌膚，但為眾生，不為憍慢，為身力",
    "T12n0374_022:0498a10": "故，不為怨害，為治飢瘡，雖得上味，心無貪著，",
    "T12n0374_022:0498a11": "受取房舍亦復如是。貪慢之結不令居心，為",
    "T12n0374_022:0498a12": "菩提舍遮止結賊，障惡風雨故受屋舍。求醫",
    "T12n0374_022:0498a13": "藥者心無貪慢，但為正法，不為壽命，為常命",
    "T12n0374_022:0498a14": "故。善男子！如人病瘡，為蘇麨塗，以衣裹之。",
    "T12n0374_022:0498a15": "為出膿血，蘇麨塗拊，為瘡愈故以藥坌之，",
    "T12n0374_022:0498a16": "為惡風故在深屋中。菩薩摩訶薩亦復如是，",
    "T12n0374_022:0498a17": "觀身是瘡故以衣覆，為九孔膿求索飲食，為",
    "T12n0374_022:0498a18": "惡風雨取受房舍，為四毒發求覓醫藥。菩薩",
    "T12n0374_022:0498a19": "受取四種供養，為菩提道，非為壽命。何以故？",
    "T12n0374_022:0498a20": "菩薩摩訶薩作是思惟：『我若不受是四供養，",
    "T12n0374_022:0498a21": "身則磨滅不得堅牢，若不堅牢則不忍苦，若",
    "T12n0374_022:0498a22": "不忍苦則不能得修習善法，若能忍苦則得",
    "T12n0374_022:0498a23": "修習無量善法。我若不能堪忍眾苦，則於苦",
    "T12n0374_022:0498a24": "受生瞋恚心，於樂受中生貪著心，若求樂不",
    "T12n0374_022:0498a25": "得則生無明。』是故凡夫於四供養生於有漏，",
    "T12n0374_022:0498a26": "菩薩摩訶薩能深觀察不生於漏。是故菩薩",
    "T12n0374_022:0498a27": "名為無漏，云何如來當名有漏？是故如來不",
    "T12n0374_022:0498a28": "名有漏。",
    "T12n0374_022:0498a29": "大般涅槃經卷第二十二"
}