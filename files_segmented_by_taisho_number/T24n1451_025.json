{
    "T24n1451_025:0324c14": "根本說一切有部毘奈耶雜事",
    "T24n1451_025:0324c15": "卷第二十五",
    "T24n1451_025:0324c17": "三藏法師義淨奉　制譯",
    "T24n1451_025:0324c18": "第六門第三子攝頌曰：",
    "T24n1451_025:0324c19": "勇健與寶器，　　妙光蘭若中；",
    "T24n1451_025:0324c20": "因能活開醫，　　不度損眾者。",
    "T24n1451_025:0324c21": "佛在廣嚴城獼猴池側高閣堂中。時有眾多",
    "T24n1451_025:0324c22": "婆羅門長者等，在大集處共為議論咸作是",
    "T24n1451_025:0324c23": "語：「沙門喬答摩常懷耽欲，及聲聞眾亦復多",
    "T24n1451_025:0324c24": "貪。」作是語時有勇健長者亦眾中坐，聞斯語",
    "T24n1451_025:0324c25": "已答諸人曰：「此事未知，我令仁等自當目驗。",
    "T24n1451_025:0324c26": "大師世尊為是多欲？為是少欲？及聲聞眾亦",
    "T24n1451_025:0324c27": "復如是。」長者歸舍總觀所有金銀器已，往詣",
    "T24n1451_025:0324c28": "佛所禮雙足已，奉問起居在一面坐。爾時世",
    "T24n1451_025:0324c29": "尊為彼長者，宣說妙法示教利喜，默然而住。",
    "T24n1451_025:0325a01": "長者離座偏露一肩，合掌向佛白言：「世尊！願",
    "T24n1451_025:0325a02": "降慈悲，并苾芻眾，明當就宅受我微供。」佛默",
    "T24n1451_025:0325a03": "然受。時彼長者知佛受已，奉辭而去。長者亦",
    "T24n1451_025:0325a04": "復請諸外道，白言：「我於明日請佛及僧就舍",
    "T24n1451_025:0325a05": "而食，仁等亦可於彼同飡。」次詣城中婆羅門",
    "T24n1451_025:0325a06": "諸居士等，報言：「我請佛僧及外道眾，明於舍",
    "T24n1451_025:0325a07": "食，仁等亦可共來隨喜供奉佛僧。」長者即於",
    "T24n1451_025:0325a08": "其夜備辦種種上妙飲食，若噉食、若嚼食，於",
    "T24n1451_025:0325a09": "晨朝時敷設座席，安置水盆齒木豆屑所須",
    "T24n1451_025:0325a10": "事已，令使白佛：「飲食具備，願佛知時。」",
    "T24n1451_025:0325a11": "爾時世尊將諸聖眾，於日初分執持衣鉢，往",
    "T24n1451_025:0325a12": "詣長者設供之處就座而坐，長者即共婆羅",
    "T24n1451_025:0325a13": "門諸居士等，持好金銀琉璃頗梨殊妙盤器，",
    "T24n1451_025:0325a14": "欲於佛僧次第行與。佛告阿難陀：「汝今宜去",
    "T24n1451_025:0325a15": "告諸苾芻：『此是長者意欲試察行四寶盤，汝",
    "T24n1451_025:0325a16": "等皆不應受。』」尊者慶喜受教而告，苾芻依教",
    "T24n1451_025:0325a17": "竟無一人輒受其器。長者見已即取赤白銅",
    "T24n1451_025:0325a18": "器，次第行與奉上妙食，手自供養皆令飽滿。",
    "T24n1451_025:0325a19": "飯食訖，嚼齒木澡漱已收鉢器，長者便取卑",
    "T24n1451_025:0325a20": "席對世尊坐。佛為說法示教利喜，并說施頌",
    "T24n1451_025:0325a21": "鐸敧拏已從舍而去。時諸外道並作非法形",
    "T24n1451_025:0325a22": "儀，隨情亂坐不依次第，長者即告守門人曰：",
    "T24n1451_025:0325a23": "「若見外道持金銀、琉璃、頗梨寶器而出門者，",
    "T24n1451_025:0325a24": "汝可奪取。若言：『長者與我。』者，答曰：『與仁暫食，",
    "T24n1451_025:0325a25": "非是總施。』若不還者，即可打攥強奪其器。」長",
    "T24n1451_025:0325a26": "者便以四寶盤器行與外道，彼便高聲從索：",
    "T24n1451_025:0325a27": "「與我金盤。」或云：「授我銀器。」遂便撩亂忿競交",
    "T24n1451_025:0325a28": "興，杖打手擒拳歐脚踏，共相陵辱無可觀",
    "T24n1451_025:0325a29": "採。長者見已現瞋怖相，令其靜息次行食與，",
    "T24n1451_025:0325b01": "彼既食罷各持器去。門人遮止，答言：「長者與",
    "T24n1451_025:0325b02": "我，汝何見遮？」答言：「暫時與食，非是長施，可留",
    "T24n1451_025:0325b03": "而去。」彼不肯留，門人遂打，倍更紛紜囂聲外",
    "T24n1451_025:0325b04": "徹。廣嚴城中所有居人男女大小，聞是事已",
    "T24n1451_025:0325b05": "並皆雲會，長者告諸人曰：「仁等頗見佛及苾",
    "T24n1451_025:0325b06": "芻與外道眾差別相不？」答言：「我見。」長者曰：「佛",
    "T24n1451_025:0325b07": "及聖眾少欲知足，非如外道鄙惡法律而相",
    "T24n1451_025:0325b08": "攝誘。」諸人倍更於佛僧眾深生敬重篤信彌",
    "T24n1451_025:0325b09": "隆，設有不信及處中人，亦於佛眾起敬信心。",
    "T24n1451_025:0325b10": "爾時世尊既到住處洗足已，在大眾中就如",
    "T24n1451_025:0325b11": "常座，既坐定後告諸苾芻曰：「少欲之行有斯",
    "T24n1451_025:0325b12": "勝益，故諸苾芻不於金銀琉璃頗梨寶器中",
    "T24n1451_025:0325b13": "食，食者得越法罪。若離欲人，隨施主意。」若是",
    "T24n1451_025:0325b14": "凡夫，或往天上、或至龍宮，彼福業力設食之",
    "T24n1451_025:0325b15": "時，皆是金等妙寶盤器無餘雜物，苾芻恐犯",
    "T24n1451_025:0325b16": "不敢取食。以緣白佛，佛言：「若於其處無餘器",
    "T24n1451_025:0325b17": "物可求得者，設金寶器亦應取食，勿致疑惑。」",
    "T24n1451_025:0325b18": "佛在室羅伐城。時此城中有一長者，大富多",
    "T24n1451_025:0325b19": "財受用豐足如毘沙門王，娶妻未久便覺有",
    "T24n1451_025:0325b20": "娠，其妻即於是日形貌光彩異於常時。月滿",
    "T24n1451_025:0325b21": "之後便生一女，顏容端正人所樂觀，令色妍",
    "T24n1451_025:0325b22": "姿眾相具足，於其誕日室中明照猶如日光，",
    "T24n1451_025:0325b23": "休應嘉聲流遍城邑。諸人共議，有某長者誕",
    "T24n1451_025:0325b24": "生一女，容儀挺特見者樂觀眾相圓滿，初生",
    "T24n1451_025:0325b25": "之際室有光明猶如日光，於日日中有千萬",
    "T24n1451_025:0325b26": "人，發希奇心集長者舍共觀希有。于時他方",
    "T24n1451_025:0325b27": "有一相師善閑先兆，聞其奇異亦往觀瞻，見",
    "T24n1451_025:0325b28": "希有已四顧而望，告諸人曰：「君等知不？此女",
    "T24n1451_025:0325b29": "具相舉世皆無，准依相書當與五百丈夫共",
    "T24n1451_025:0325c01": "行歡愛。」諸人報曰：「看此殊相，五百未足為奇。」",
    "T24n1451_025:0325c02": "四遠皆聞相師所記，競來觀察闐噎街衢。是",
    "T24n1451_025:0325c03": "時長者經三七日後為大歡會，命聚宗親為",
    "T24n1451_025:0325c04": "女立字，皆云：「此女當作何名？」咸言：「誕生之際",
    "T24n1451_025:0325c05": "室有明照猶如日光，應與此女名曰妙光。」長",
    "T24n1451_025:0325c06": "者遂使養母八人共為瞻視，廣如餘說。乃至",
    "T24n1451_025:0325c07": "童年稍漸長大，容華雅麗庠序超倫，伎樂管",
    "T24n1451_025:0325c08": "絃無不備習，光彩赫奕綺服芬芳，於己宅中",
    "T24n1451_025:0325c09": "鮮明遍照，猶如天女處妙花園。觀此奇姿儀",
    "T24n1451_025:0325c10": "容可愛，威光挺特舉世無雙，假使隱遁仙",
    "T24n1451_025:0325c11": "人離欲之輩，尚能牽彼起染欲心，何況無始",
    "T24n1451_025:0325c12": "時來積集煩惱婬欲增盛年少丈夫而不迷",
    "T24n1451_025:0325c13": "惑？其父晝夜及以家人防守嚴更，無由得",
    "T24n1451_025:0325c14": "睡。",
    "T24n1451_025:0325c15": "時憍薩羅主勝光大王太子大臣，并餘國主",
    "T24n1451_025:0325c16": "王子之類，咸共問親求為婚娶，由妙光女相",
    "T24n1451_025:0325c17": "師授記，與五百人共行欲事，皆生譏恥不共",
    "T24n1451_025:0325c18": "成親，然於宅中內外人滿，門窓戶牖皆共窺",
    "T24n1451_025:0325c19": "看，雖備守防難為禁止。長者見已恐貽家禍，",
    "T24n1451_025:0325c20": "情地無安即便念曰：「女年長大，雖非偶類求",
    "T24n1451_025:0325c21": "者當與。」人皆恥嚮靡見祇迎。於是長者見",
    "T24n1451_025:0325c22": "無人取心生憂惱，病苦嬰纏身形羸損。時此",
    "T24n1451_025:0325c23": "城中有一長者大富多財，娶妻未久即便身",
    "T24n1451_025:0325c24": "死，如是展轉更索餘妻，第二、第三乃至于七",
    "T24n1451_025:0325c25": "悉皆病死。由其先世作妻短命業惡嚮流布，",
    "T24n1451_025:0325c26": "遂令時人與其著字名曰殺婦。時殺婦長者",
    "T24n1451_025:0325c27": "獨居難活更覓餘女，至彼女家問其婚事，父",
    "T24n1451_025:0325c28": "母報曰：「豈我今欲殺自女耶？」遂更思量求諸",
    "T24n1451_025:0325c29": "寡婦，諸人答曰：「豈我今欲殺自身乎？」長者",
    "T24n1451_025:0326a01": "諸處覓婦不得，遂於妻室斷絕求心，即往外",
    "T24n1451_025:0326a02": "道沙門婆羅門及諸雜類梵行人所，與之共",
    "T24n1451_025:0326a03": "住。長者念曰：「我父先是屬佛鄔波索迦，更復",
    "T24n1451_025:0326a04": "何煩隨諸外道？我今宜可與佛弟子而為共",
    "T24n1451_025:0326a05": "住，漸申供養終當出家。」即便數往逝多林中。",
    "T24n1451_025:0326a06": "有舊知識問言：「汝數入寺求出家乎？」答曰：「我",
    "T24n1451_025:0326a07": "今無事，已是出家，何勞更作？」彼問其故。報",
    "T24n1451_025:0326a08": "曰：「我一婦死更取還亡，如是二三乃至于七。",
    "T24n1451_025:0326a09": "世人著字喚為殺婦，並由前世惡業所招，我",
    "T24n1451_025:0326a10": "自思念：『父先屬佛，更何所之？』遂即發心投",
    "T24n1451_025:0326a11": "苾芻眾。」知識報曰：「雖知如此，然於妻室道理",
    "T24n1451_025:0326a12": "終須，若無男女宗胤將絕，更可求覓諸餘雜",
    "T24n1451_025:0326a13": "類。」答曰：「我欲如何？但所求者皆云：『豈我欲",
    "T24n1451_025:0326a14": "殺女耶？』」「若爾，何不求諸寡婦？」答曰：「比亦見求。",
    "T24n1451_025:0326a15": "彼云：『我豈自殺。』」「若如是者，妙光美女何不往",
    "T24n1451_025:0326a16": "求？」答曰：「相師授記通五百人，豈令我家作",
    "T24n1451_025:0326a17": "婬女舍？一切丈夫悉皆捨棄。」報曰：「汝有信心",
    "T24n1451_025:0326a18": "誰復輒入？唯除苾芻時來過顧。汝今可問。」",
    "T24n1451_025:0326a19": "答曰：「彼多不肯見娶於我。」報曰：「彼亦憂勞，",
    "T24n1451_025:0326a20": "或相適配。」長者即去到彼家中，彼父見已唱",
    "T24n1451_025:0326a21": "言：「善來！欲何求覓？」對曰：「中心有願未敢在言。」",
    "T24n1451_025:0326a22": "父曰：「說亦何損？」答曰：「欲求妙光以為婚對。」",
    "T24n1451_025:0326a23": "報言：「相與。」即設盛禮以女娶之，車馬賓迎將",
    "T24n1451_025:0326a24": "歸室內，便以家中所有鎖鑰悉皆付與，語言：",
    "T24n1451_025:0326a25": "「賢首！我室舊法歸依佛僧，此是福田無餘歸",
    "T24n1451_025:0326a26": "趣，汝可隨時數申供給。」答曰：「善哉！我當隨",
    "T24n1451_025:0326a27": "作。」時彼長者於日日中延請苾芻就舍而食。",
    "T24n1451_025:0326a28": "妙光自手常為供養，若見苾芻顏容姝好色",
    "T24n1451_025:0326a29": "澤超倫者，即記在懷。是時長者有緣暫須外",
    "T24n1451_025:0326b01": "出，報言：「賢首！我於某處有事須行，汝於福田",
    "T24n1451_025:0326b02": "供承莫絕。」答曰：「如是。」長者復去報苾芻曰：「我",
    "T24n1451_025:0326b03": "有他緣須適餘處，唯願聖者於日日中就舍",
    "T24n1451_025:0326b04": "受食。」答言：「願汝無病，我當就食。」長者行後苾",
    "T24n1451_025:0326b05": "芻就宅，是時妙光以夫不在，於苾芻前現其",
    "T24n1451_025:0326b06": "姿態作嬌媚相。苾芻見已各並食訖，還至寺",
    "T24n1451_025:0326b07": "中更相告曰：「仁等知不？過失相現，今欲如何？」",
    "T24n1451_025:0326b08": "一人告曰：「我明不去，彼何所為？」一人復曰：「我",
    "T24n1451_025:0326b09": "乞食人，當行乞食。」諸人云：「善。」苾芻明日無一",
    "T24n1451_025:0326b10": "人去。後時長者事了歸家，問妙光曰：「聖者福",
    "T24n1451_025:0326b11": "田，常來食不？」答曰：「一日來食後更不來。」長者",
    "T24n1451_025:0326b12": "思量：「豈非此婦於聖者前現嬌婬相，彼懼過",
    "T24n1451_025:0326b13": "患是故不來。」便向寺中慇懃重請，答曰：「我是",
    "T24n1451_025:0326b14": "乞食人可依常法。」白言：「聖者！我已忖知，更不",
    "T24n1451_025:0326b15": "同前恐生過患。」苾芻便受，彼禮而去。便於他",
    "T24n1451_025:0326b16": "日苾芻就食，長者遂遣妙光入室返繫其戶，",
    "T24n1451_025:0326b17": "長者戶外自手授食。苾芻食時妙光室內生",
    "T24n1451_025:0326b18": "分別想：「某甲聖者如是足踹、如是腰背、胸",
    "T24n1451_025:0326b19": "項面目乃至頭頂。」如是繫念分別便生極重",
    "T24n1451_025:0326b20": "愛染，遂被欲火內外燒然，遍體汗流奄便命",
    "T24n1451_025:0326b21": "過。苾芻食訖如常澡漱，為說頌已辭之而去。",
    "T24n1451_025:0326b22": "長者開戶喚妙光曰：「汝可出來我欲共食。」彼",
    "T24n1451_025:0326b23": "既命終寂無言嚮，長者便入見躄于地，謂是",
    "T24n1451_025:0326b24": "睡著欲令警覺，以手推摩方知命過，悲啼哀",
    "T24n1451_025:0326b25": "慘告家人曰：「我是薄福下品之人，如斯寶女",
    "T24n1451_025:0326b26": "忽然見棄，可報諸親云女身死。」宗親既聚悉",
    "T24n1451_025:0326b27": "來號哭，椎胸懊惱，自撲于地，或於長者興",
    "T24n1451_025:0326b28": "罵詈言，如是紛紜遂便日晚，以五色疊裝",
    "T24n1451_025:0326b29": "飾喪輿送至林所。是時去林不遠便有五百",
    "T24n1451_025:0326c01": "群賊，餘處行盜來此居停。路有一人見賊營",
    "T24n1451_025:0326c02": "已遂生是念：「妙光美女今已身亡，四遠宗親",
    "T24n1451_025:0326c03": "俱送林所，勿此群賊因生過患，我宜速去報",
    "T24n1451_025:0326c04": "彼令知。」到林告曰：「去斯不遠有五百賊欲至",
    "T24n1451_025:0326c05": "於此，君等急去勿令相害。」諸親聞已盛備喪",
    "T24n1451_025:0326c06": "儀，令人守護銜悲抆淚各並入城。其諸賊旅",
    "T24n1451_025:0326c07": "遂到林傍，防守之人隨處逃竄，諸賊遙見種",
    "T24n1451_025:0326c08": "種莊嚴，皆共往觀無不驚怪。去衣共閱見彼",
    "T24n1451_025:0326c09": "容儀，雖復神亡儼然如活，觀其容貌不異平",
    "T24n1451_025:0326c10": "生，共相謂曰：「斯女妍華昔所未見，縱令遠覓",
    "T24n1451_025:0326c11": "此類難求。」各起染心共行非法，即斂五百金",
    "T24n1451_025:0326c12": "錢置側而去。至天曉已四遠聞徹，妙光雖死",
    "T24n1451_025:0326c13": "餘骸尚得通五百人獲金錢五百，諸苾芻眾",
    "T24n1451_025:0326c14": "亦復聞知。時諸苾芻咸皆有疑，請世尊曰：「妙",
    "T24n1451_025:0326c15": "光前身曾作何業具足光明？初誕之時室皆",
    "T24n1451_025:0326c16": "照曜，今雖身死通五百人得金錢五百。」世尊",
    "T24n1451_025:0326c17": "告曰：「汝等苾芻！其妙光女前身作業終須自",
    "T24n1451_025:0326c18": "受。果報熟時無人相代，乃至一頌廣如上",
    "T24n1451_025:0326c19": "說。",
    "T24n1451_025:0326c20": "汝等應聽！此賢劫中人壽二萬歲時，有迦葉",
    "T24n1451_025:0326c21": "波佛出興於世，十號具足，於婆羅痆斯施鹿",
    "T24n1451_025:0326c22": "林住。時此城中王名訖栗枳，為大法王，安",
    "T24n1451_025:0326c23": "隱豐樂無諸賊盜，廣說如餘。時彼世尊化緣",
    "T24n1451_025:0326c24": "既盡，如薪火滅入無餘依妙涅槃界。是時王",
    "T24n1451_025:0326c25": "及諸人，於佛遺身盛興供養，焚燒既畢收",
    "T24n1451_025:0326c26": "其舍利，起窣堵波縱廣一踰繕那、高半踰繕",
    "T24n1451_025:0326c27": "那。有居士女見塔形儀極生渴仰，遂以明",
    "T24n1451_025:0326c28": "鏡繫相輪中而發弘願：『願我來世所在生處，",
    "T24n1451_025:0326c29": "光明照耀猶如日光隨身而出。』汝等苾芻！昔",
    "T24n1451_025:0327a01": "居士女即妙光是，由昔懸鏡發願力故，今獲",
    "T24n1451_025:0327a02": "斯果身如日光，生時光曜遍滿于室。又復應",
    "T24n1451_025:0327a03": "知其身雖死，有五百人共為交會復與五百金",
    "T24n1451_025:0327a04": "錢。此昔因緣，汝等應聽！於往昔時婆羅痆斯",
    "T24n1451_025:0327a05": "王名梵授，為大法王，廣如前說。當此城中",
    "T24n1451_025:0327a06": "有一婬女名曰賢善，顏容端正人所樂見，其",
    "T24n1451_025:0327a07": "王親舅先與交通。時有五百牧牛人，至芳園",
    "T24n1451_025:0327a08": "中共為歡戲，各相謂曰：『我於園中是事皆足，",
    "T24n1451_025:0327a09": "唯無少女共作交歡，可覓將來。』眾皆云：『善。欲",
    "T24n1451_025:0327a10": "取誰來？』皆云：『賢善。』即往其所報言：『少女！可",
    "T24n1451_025:0327a11": "至芳園共為歡戲。』報云：『若得金錢千文，我當",
    "T24n1451_025:0327a12": "共去，無者不行。』答曰：『且取五百，待歡戲罷五",
    "T24n1451_025:0327a13": "百方還。』女云：『隨意。』諸人即與五百，報云：『前去，",
    "T24n1451_025:0327a14": "我嚴香花著衣服已後即隨行。』諸人去後女",
    "T24n1451_025:0327a15": "尋生念：『我若與彼五百人通，得存活不？已",
    "T24n1451_025:0327a16": "留五百其欲如何？』遂起異計：『王之親舅曾與",
    "T24n1451_025:0327a17": "我交，若作依憑或容救濟。』遂令婢使往詣舅",
    "T24n1451_025:0327a18": "邊作如是語：『我忽失意於五百人，取五百金",
    "T24n1451_025:0327a19": "錢許為歡戲，我若與彼五百人通理難存活，",
    "T24n1451_025:0327a20": "如其不去倍罰金錢。我與親舅先曾得意，如",
    "T24n1451_025:0327a21": "何方計得使消通？』婢到具說，舅依王力不令",
    "T24n1451_025:0327a22": "女去，亦不還錢。于時世間無佛，有獨覺者",
    "T24n1451_025:0327a23": "出興于世，哀恤貧窮依下臥具隨得而食，世",
    "T24n1451_025:0327a24": "間唯有此一福田。時此獨覺人間遊歷，至婆",
    "T24n1451_025:0327a25": "羅痆斯求寂靜處欲為安止，見五百人一處",
    "T24n1451_025:0327a26": "聚集，共見尊者身心俱寂特異常倫，此真福",
    "T24n1451_025:0327a27": "田卒難遭遇，宜興供養以植來因。即共籌量",
    "T24n1451_025:0327a28": "辦好飲食，盛使滿鉢虔奉聖人。獨覺常儀口",
    "T24n1451_025:0327a29": "不說法，唯現身相令發善心，即騰虛空現",
    "T24n1451_025:0327b01": "諸神變，於身上下水火流光。凡夫見通疾生",
    "T24n1451_025:0327b02": "信敬，猶如大樹崩倒全身禮彼上人，各發弘",
    "T24n1451_025:0327b03": "願：『我於如是真實福田所申供養，以此善",
    "T24n1451_025:0327b04": "根願與賢善婬女，假令身死酬錢五百共彼交",
    "T24n1451_025:0327b05": "通。』汝等苾芻！應知往時賢善女者即妙光是，",
    "T24n1451_025:0327b06": "昔五百人即五百群賊是。由於聖者興供養",
    "T24n1451_025:0327b07": "故，復由發願彼之業力，於生死中受諸流",
    "T24n1451_025:0327b08": "轉，五百生內常與五百金錢共行非法，乃至",
    "T24n1451_025:0327b09": "今日妙光婬女，其命雖終於彼遺骸，還與金",
    "T24n1451_025:0327b10": "錢共行惡事。是故汝等當知作業無人代受，",
    "T24n1451_025:0327b11": "乃至一頌廣說如前。汝等應捨黑雜修純白",
    "T24n1451_025:0327b12": "業，如是應學。」諸苾芻眾聞佛說已，歡喜奉",
    "T24n1451_025:0327b13": "行。",
    "T24n1451_025:0327b14": "爾時世尊作如是念：「由諸苾芻向如是家受",
    "T24n1451_025:0327b15": "飲食時有斯過患。」告諸苾芻曰：「其妙光女由",
    "T24n1451_025:0327b16": "於苾芻起分別想遂令命過，是故汝等不應",
    "T24n1451_025:0327b17": "行詣如是人家受其供養生斯過失。若有苾",
    "T24n1451_025:0327b18": "芻詣如是家生過失者，得越法罪。」",
    "T24n1451_025:0327b19": "佛在王舍城。有一苾芻是修定者，彼便數往",
    "T24n1451_025:0327b20": "阿蘭若修習禪思。時有魔女生非法心，請苾",
    "T24n1451_025:0327b21": "芻食，苾芻不受。彼作是語：「聖者若不見受，我",
    "T24n1451_025:0327b22": "當於仁作無益事。」答言：「大妹！我持戒者，汝復",
    "T24n1451_025:0327b23": "何能作無利益？」彼即對前作不忍聲，從是以",
    "T24n1451_025:0327b24": "後常求其便。時彼苾芻曾於靜處以衲裹身",
    "T24n1451_025:0327b25": "忽然睡著，魔女見已作如是念：「此即是我報",
    "T24n1451_025:0327b26": "怨之時。」即擎苾芻向影勝王所住閣上，王正",
    "T24n1451_025:0327b27": "睡著，即以苾芻放在王上，王遂驚覺問言：「是",
    "T24n1451_025:0327b28": "誰？」答曰：「我是沙門。」問曰：「是何沙門？」答曰：",
    "T24n1451_025:0327b29": "「是釋迦子。」王曰：「聖者！何故來此？」彼即以事",
    "T24n1451_025:0327c01": "具向王說，王曰：「何故於此怖難之處而為居",
    "T24n1451_025:0327c02": "止？若我於佛未生信者，必於仁處身命不全，",
    "T24n1451_025:0327c03": "亦復能令聖教淪喪。」彼聞語已默爾而歸告",
    "T24n1451_025:0327c04": "苾芻眾。時諸苾芻以緣白佛，佛作是念：「此由",
    "T24n1451_025:0327c05": "苾芻於怖難處而為居止有斯過患。」即告諸",
    "T24n1451_025:0327c06": "苾芻：「大王影勝善說譏嫌，是故苾芻不於如",
    "T24n1451_025:0327c07": "是怖難處而為居止，若有住者得越法罪。」",
    "T24n1451_025:0327c08": "緣處同前。時有苾芻身生癰痤，能治醫王因",
    "T24n1451_025:0327c09": "來見患即便為破，有緣別去不與安藥，于時",
    "T24n1451_025:0327c10": "苾芻轉增痛苦。時諸苾芻見其苦痛，更相告",
    "T24n1451_025:0327c11": "曰：「諸具壽！若有解者可為除苦。」時有少年苾",
    "T24n1451_025:0327c12": "芻即便為作。醫王自念：「我向破癰痤不與安",
    "T24n1451_025:0327c13": "藥，今宜可與。」即行問曰：「我為破癰未與安藥。」",
    "T24n1451_025:0327c14": "答言：「已作。」問曰：「是誰？」答曰：「是少年者。」醫王",
    "T24n1451_025:0327c15": "察看知是好藥，報言：「若於他日我不在時應",
    "T24n1451_025:0327c16": "如是與。」答曰：「我且隨宜權行此法，然佛世尊",
    "T24n1451_025:0327c17": "未見聽許。」報言：「世尊大悲，必應開許。」苾芻白",
    "T24n1451_025:0327c18": "佛，佛言：「若諸苾芻有善醫者，應與安藥，可在",
    "T24n1451_025:0327c19": "屏處勿令俗見。若敞露處作者，得越法罪。」",
    "T24n1451_025:0327c20": "緣在室羅伐城。時有淨信婆羅門居士等，來",
    "T24n1451_025:0327c21": "詣寺中問苾芻曰：「我有如是病，當服何藥并",
    "T24n1451_025:0327c22": "噉何食？」時諸苾芻不解醫者一無言答，其",
    "T24n1451_025:0327c23": "善醫者亦復生疑不為陳說。時諸俗旅不樂而",
    "T24n1451_025:0327c24": "去。苾芻白佛，佛言：「若有苾芻善解醫方應為",
    "T24n1451_025:0327c25": "陳說，此成無犯。」",
    "T24n1451_025:0327c26": "緣處同前。爾時世尊現大神變已，威伏外道",
    "T24n1451_025:0327c27": "慶悅人天，所有外方諸非人眾，隨其住處城",
    "T24n1451_025:0327c28": "邑聚落，設在世界中間，亦皆俱來詣室羅伐",
    "T24n1451_025:0327c29": "城。世尊大師常為天龍、藥叉、憍薩羅主勝光",
    "T24n1451_025:0328a01": "大王、勝鬘夫人、行雨夫人、仙授故舊、毘舍佉鹿",
    "T24n1451_025:0328a02": "子母，更復有餘諸來大眾，飲食衣服共申供",
    "T24n1451_025:0328a03": "養，令諸來者皆得充足。有諸非人亦生愛著，",
    "T24n1451_025:0328a04": "咸依此住不還故居，若起欲心即便變形為",
    "T24n1451_025:0328a05": "夫婿像，共其婦女而行欲事，所生男女作非",
    "T24n1451_025:0328a06": "人形，手足頭面異常人像，或有其眼赤黑、或",
    "T24n1451_025:0328a07": "有頭大身短、或有髮色純青、或有雜兼黃色。",
    "T24n1451_025:0328a08": "其母見已便大驚惶，遂於險處棄其孩子。彼",
    "T24n1451_025:0328a09": "非人父見其子時為加精氣，或有初生之際",
    "T24n1451_025:0328a10": "影嚮人形，及其大已作非人像，其母亦復同",
    "T24n1451_025:0328a11": "前棄擲，鬼父見時便加養育漸至成人。時六",
    "T24n1451_025:0328a12": "眾見已共相告曰：「難陀、鄔波難陀！彼諸黑鉢",
    "T24n1451_025:0328a13": "竊我門徒，長養成人即便將去。我今攝斂",
    "T24n1451_025:0328a14": "如是門徒，令諸黑鉢不復牽誘。」時鄔波難陀",
    "T24n1451_025:0328a15": "於日初分，執持衣鉢入城乞食，便於路次見",
    "T24n1451_025:0328a16": "黃髮人，即作是念：「如此形儀非黑鉢所養，若",
    "T24n1451_025:0328a17": "出家者我當度脫。」即便就彼問言：「賢首！汝誰",
    "T24n1451_025:0328a18": "家子？」答曰：「我無依怙，唯獨一身。」「若如是者，何",
    "T24n1451_025:0328a19": "不出俗？」答曰：「誰復與我黃髮之人作出家師",
    "T24n1451_025:0328a20": "主？」報言：「賢首！大師教法以慈悲為上，汝若",
    "T24n1451_025:0328a21": "能者，我當與汝為出家師。」彼生喜悅隨至寺",
    "T24n1451_025:0328a22": "中，即與出家并近圓事。於數日內教行法已，",
    "T24n1451_025:0328a23": "報言：「賢首！汝可不聞鹿不養鹿，室羅伐城土",
    "T24n1451_025:0328a24": "地寬廣，父所行處乞食資身以自存活。」即於",
    "T24n1451_025:0328a25": "他日執持衣鉢入城乞食，時有女人持食出",
    "T24n1451_025:0328a26": "施，見彼苾芻推胸告言：「誰與仁者黃髮之類",
    "T24n1451_025:0328a27": "而為出家？」答曰：「鄔波馱耶鄔波難陀。」報言：「除",
    "T24n1451_025:0328a28": "彼惡行，誰更能於世尊教法令生過患？」諸不",
    "T24n1451_025:0328a29": "信者於衢路中村坊之所，共為譏誚：「沙門釋",
    "T24n1451_025:0328b01": "子所為非法，黃髮之輩亦度出家。」苾芻白佛，",
    "T24n1451_025:0328b02": "佛作是念：「由諸苾芻度如是人出家有斯過",
    "T24n1451_025:0328b03": "失，是故苾芻不度黃髮。」告諸苾芻：「時諸俗旅",
    "T24n1451_025:0328b04": "訶誠宜應法，是故苾芻不應與彼毀法眾人",
    "T24n1451_025:0328b05": "而為出家。若有作者得越法罪。」如佛所說：「如",
    "T24n1451_025:0328b06": "是等類不與出家。」苾芻不知何謂毀法眾人？",
    "T24n1451_025:0328b07": "佛言：「有二種鄙惡毀辱法眾。云何為二？一",
    "T24n1451_025:0328b08": "謂種族、二謂形相。言種族者，謂家門族胄",
    "T24n1451_025:0328b09": "下賤卑微貧寒庸品，客作自活飲食不充，或",
    "T24n1451_025:0328b10": "旃茶羅卜羯娑木作、竹作、浣衣、酤酒、獵師等",
    "T24n1451_025:0328b11": "類，是名種族鄙惡。云何形相？謂髮有黃青赤",
    "T24n1451_025:0328b12": "白、或髮如象毛、或復無髮、或復頭麁長匾、",
    "T24n1451_025:0328b13": "或作驢頭、或猪狗頭、或作諸傍生耳、或復無",
    "T24n1451_025:0328b14": "耳、或時眼有諸病謂黃赤太大太小等、或",
    "T24n1451_025:0328b15": "時眼瞎耳聾、或時牙齒有病、或復無齒、或復",
    "T24n1451_025:0328b16": "截根二根下墜風病、或復全無、或身太麁太",
    "T24n1451_025:0328b17": "細、或羸瘦、或皮色可惡、或時手足不具、或疥",
    "T24n1451_025:0328b18": "癩等病，斯等皆是大仙所遮不應度脫。」如有",
    "T24n1451_025:0328b19": "頌言：",
    "T24n1451_025:0328b20": "「汝於最勝教，　　具足受尸羅；",
    "T24n1451_025:0328b21": "至心當奉持，　　無障身難得。",
    "T24n1451_025:0328b22": "端正者出家，　　清淨者圓具；",
    "T24n1451_025:0328b23": "實語者所說，　　正覺之所知。」",
    "T24n1451_025:0328b24": "時鄔波難陀持其黃髮賣與戲兒，佛言：「若賣",
    "T24n1451_025:0328b25": "髮者，得窣吐羅底也罪。」",
    "T24n1451_025:0328b26": "第六門第四子攝頌曰：",
    "T24n1451_025:0328b27": "馱索等三同，　　忘由緒并問；",
    "T24n1451_025:0328b28": "大神通大藥，　　刀子下天宮。",
    "T24n1451_025:0328b29": "緣在室羅伐城。時具壽鄔波離有二求寂：一",
    "T24n1451_025:0328c01": "名馱索迦、二名波洛迦，此二相親情懷莫逆。",
    "T24n1451_025:0328c02": "一告一曰：「汝可近圓，我於親教并及汝身，皆",
    "T24n1451_025:0328c03": "為給侍不令有乏。」彼聞語已亦如是說，時此",
    "T24n1451_025:0328c04": "二人更相護惜，竟無一人受近圓者。時具",
    "T24n1451_025:0328c05": "壽鄔波離請世尊曰：「大德！頗得一親教師、一",
    "T24n1451_025:0328c06": "屏教師、一羯磨師，得與弟子二人同時受近圓",
    "T24n1451_025:0328c07": "不？」佛言：「得。」「此二誰大？」佛言：「無有大小。」「得與",
    "T24n1451_025:0328c08": "三人同受不？」佛言：「得。」「此三誰大？」佛言：「亦無大",
    "T24n1451_025:0328c09": "小。」「得與四人同受不？」佛言：「不得。何以故？非",
    "T24n1451_025:0328c10": "眾為眾而作羯磨，理相違故。若如是作者得",
    "T24n1451_025:0328c11": "越法罪。」「世尊！此等諸人既同時受無大小者，",
    "T24n1451_025:0328c12": "云何致敬及為知事人并受利物？」佛告鄔波",
    "T24n1451_025:0328c13": "離：「此等諸人不應相禮，若作知事及受利物，",
    "T24n1451_025:0328c14": "隨他差與而領受之。」",
    "T24n1451_025:0328c15": "緣處同前。時鄔波離請世尊曰：「大德！當來之",
    "T24n1451_025:0328c16": "世，人多健忘念力寡少，不知世尊於何方域",
    "T24n1451_025:0328c17": "城邑聚落說何經典？制何學處？此欲如何？」佛",
    "T24n1451_025:0328c18": "言：「於六大城，但是如來久住大制底處，稱說",
    "T24n1451_025:0328c19": "無犯。」「若忘王等名，欲說何者？」佛言：「王說勝",
    "T24n1451_025:0328c20": "光、長者給孤獨、鄔波斯迦毘舍佉，如是應知，",
    "T24n1451_025:0328c21": "於餘方處隨王長者而為稱說。」「若說昔日因",
    "T24n1451_025:0328c22": "緣之事，當說何處？」「應云：『婆羅痆斯王名梵",
    "T24n1451_025:0328c23": "授，長者名相續，鄔波斯迦名長淨。』隨時稱說。」",
    "T24n1451_025:0328c24": "「若於經典不能記憶，當云何持？」佛言：「應寫紙",
    "T24n1451_025:0328c25": "葉讀誦受持。」",
    "T24n1451_025:0328c26": "根本說一切有部毘奈耶雜事卷第二十五"
}