{
    "T03n0190_026:0772b20": "2佛本行集經卷第二十六",
    "T03n0190_026:0772b22": "隋天竺三藏闍那崛多譯",
    "T03n0190_026:0772b23": "向菩提樹品中",
    "T03n0190_026:0772b24": "「爾時，菩薩於河澡浴，食乳糜休身體光儀，平",
    "T03n0190_026:0772b25": "復如本，威力自在。安庠面向菩提樹時，作",
    "T03n0190_026:0772b26": "是行步，猶如往昔諸菩薩行，所謂漸漸調柔，",
    "T03n0190_026:0772b27": "行步意喜，來者隨施，行步安住。猶如須彌",
    "T03n0190_026:0772b28": "山王，巍巍而行，無恐畏行，不濁亂行，心知足",
    "T03n0190_026:0772b29": "行，不急疾行，不遲緩行，不蹶失行。兩足周",
    "T03n0190_026:0772c01": "正不相揩行，不相逼行，不星速行，不搖身",
    "T03n0190_026:0772c02": "行，安隱而行，清淨而行，精妙而行，無患害",
    "T03n0190_026:0772c03": "行，師子王行，大龍王行，大牛王行。如鴈王",
    "T03n0190_026:0772c04": "行，如象王行，不恇怯行，無疑滯行，無怪悞",
    "T03n0190_026:0772c05": "行，廣寬博行，那羅延行，不觸地行，千輻相輪",
    "T03n0190_026:0772c06": "下地而行，以脚足指網縵所羅，甲如赤銅色",
    "T03n0190_026:0772c07": "澤而行，行步振遍大地而行，行步猶如大山",
    "T03n0190_026:0772c08": "谷響出聲而行。行步之時，有坑坎處皆悉平",
    "T03n0190_026:0772c09": "正，自然而行；地上所有土沙礫石，皆除而行；",
    "T03n0190_026:0772c10": "以足網縵放光明，觸罪類眾生，安住不動，善",
    "T03n0190_026:0772c11": "行而行；行步清淨，生妙蓮花，蹹彼蓮花臺上",
    "T03n0190_026:0772c12": "而行；以往昔行淨善行故，而得此行。往昔諸",
    "T03n0190_026:0772c13": "佛，坐於師子高座之上，承行而行；心意牢固，",
    "T03n0190_026:0772c14": "如金剛行；閉塞一切諸趣稠林，堂堂而行；能",
    "T03n0190_026:0772c15": "為一切諸趣眾生，生安樂行。摧折一切魔幢而",
    "T03n0190_026:0772c16": "行；破壞一切魔力而行；塠壓一切魔氣而行；",
    "T03n0190_026:0772c17": "打碎一切魔威而行；減削一切魔業而行；消",
    "T03n0190_026:0772c18": "散一切魔眾而行；墮落一切魔勢而行；捐捨",
    "T03n0190_026:0772c19": "一切魔行而行；殺害一切魔軍而行；割斷一",
    "T03n0190_026:0772c20": "切魔網而行。伏諸非法一切邪眾，如法攝受",
    "T03n0190_026:0772c21": "外道而行；照朗煩惱翳暗而行；散助煩惱朋",
    "T03n0190_026:0772c22": "友而行；威力覆蔽釋天梵天、大自在天護世",
    "T03n0190_026:0772c23": "諸天，無畏而行；於此三千大千世界，唯自一",
    "T03n0190_026:0772c24": "人，獨尊而行；不從他學，而自證道，分明而",
    "T03n0190_026:0772c25": "行；欲證一切種智而行；正念正意，知足正行",
    "T03n0190_026:0772c26": "行行而行；欲滅生老病死而行；欲趣向彼常",
    "T03n0190_026:0772c27": "樂我淨微妙最勝無畏之處，欲入涅槃城門",
    "T03n0190_026:0772c28": "而行。有如是行，菩薩而行，面正向彼菩提",
    "T03n0190_026:0772c29": "之樹，直視而行。",
    "T03n0190_026:0773a01": "「爾時，菩薩復作如是思惟念言：『我今至此菩",
    "T03n0190_026:0773a02": "提道場，欲作何座證阿耨多羅三藐三菩提？』",
    "T03n0190_026:0773a03": "即自覺知應坐草上。是時淨居諸天子等，白",
    "T03n0190_026:0773a04": "菩薩言：『如是如是。大聖仁者！所有過去諸佛",
    "T03n0190_026:0773a05": "如來欲證阿耨多羅三藐三菩提者，皆悉坐",
    "T03n0190_026:0773a06": "於鋪草之上而取正覺。』",
    "T03n0190_026:0773a07": "「爾時，菩薩復作如是思惟：『誰能與我如是之",
    "T03n0190_026:0773a08": "草？』心思惟已，左右前後四顧觀看。是時忉利",
    "T03n0190_026:0773a09": "帝釋天王，以天智知菩薩心已，即化其身為",
    "T03n0190_026:0773a10": "刈草人，去於菩薩不近不遠，右邊而立，刈",
    "T03n0190_026:0773a11": "取於草。其草青綠，顏色猶如孔雀王項，柔軟",
    "T03n0190_026:0773a12": "滑澤，而手觸時，猶如微細迦尸迦衣，其狀如",
    "T03n0190_026:0773a13": "是，色妙而香，右旋宛轉。",
    "T03n0190_026:0773a14": "「爾時，菩薩見於彼人去已不遠，在右邊刈如",
    "T03n0190_026:0773a15": "是等草，見已漸漸至彼人邊，到已寬緩問彼",
    "T03n0190_026:0773a16": "人言：『賢善仁者！汝名字何？』彼人報言：『我名",
    "T03n0190_026:0773a17": "吉利。』菩薩既聞彼人名已，如是思惟：『我今欲",
    "T03n0190_026:0773a18": "求自身吉利，亦為他人以求吉利，此名吉利，",
    "T03n0190_026:0773a19": "在於我前，我今決當得證阿耨多羅三藐三",
    "T03n0190_026:0773a20": "菩提。』",
    "T03n0190_026:0773a21": "「菩薩如是心思惟已，更出如是美妙音響，語",
    "T03n0190_026:0773a22": "彼人言：『其語猶如過去一切諸菩薩等微妙",
    "T03n0190_026:0773a23": "音聲，所謂實語，不虛發言用真正言，出清亮",
    "T03n0190_026:0773a24": "聲，潤澤之聲，妙聲，喜聲，聞承奉聲，聞不違",
    "T03n0190_026:0773a25": "聲，聞流靡聲，化聲，導聲，不謇吃聲，不縮呻",
    "T03n0190_026:0773a26": "聲，不麤澁聲，不雙破聲，軟滑澤聲，甜淡美",
    "T03n0190_026:0773a27": "聲，分明的的遙入耳聲，聞心口意皆悉喜聲。",
    "T03n0190_026:0773a28": "聞已除滅欲癡瞋恚鬪諍忿怒，皆悉令得清",
    "T03n0190_026:0773a29": "淨之聲，聞如迦羅頻伽鳥聲，命命鳥聲，雷隱",
    "T03n0190_026:0773b01": "隱聲。如諸音樂歌讚詠聲，深遠高聲，無障礙",
    "T03n0190_026:0773b02": "聲，非鼻出聲，清淨之聲，真正之聲，實語之",
    "T03n0190_026:0773b03": "聲。如梵天聲，如海波聲，如山崩聲，震動之",
    "T03n0190_026:0773b04": "聲。如諸天王所讚歎聲，諸阿修羅歌詠美聲，",
    "T03n0190_026:0773b05": "深難得底斷魔力聲，降伏一切諸外道聲。師",
    "T03n0190_026:0773b06": "子之聲，駛風之聲，象王之聲，如雲磨聲，能至",
    "T03n0190_026:0773b07": "十方佛剎土聲，告諸所化眾生之聲。不急疾",
    "T03n0190_026:0773b08": "聲，不遲緩聲，不停住聲，不缺減聲，不濁穢",
    "T03n0190_026:0773b09": "聲，合一切聲，入諸聲聲。解脫之聲，無繫縛",
    "T03n0190_026:0773b10": "聲，無染著聲，合語義聲，依時語聲，不過時",
    "T03n0190_026:0773b11": "聲，巧能宣說八千萬億法門之聲。無壅塞",
    "T03n0190_026:0773b12": "聲，不止息聲，能辯一切諸聲之聲。隨心能",
    "T03n0190_026:0773b13": "滿一切願聲，能生一切安樂之聲，示現一切",
    "T03n0190_026:0773b14": "解脫之聲，流通一切諸道路聲。眾中說時，",
    "T03n0190_026:0773b15": "不出眾外，令諸大眾歡喜之聲；聲出之時，",
    "T03n0190_026:0773b16": "順於一切諸佛法聲。』",
    "T03n0190_026:0773b17": "「菩薩以此如是眾聲，告語於彼刈草之人，作",
    "T03n0190_026:0773b18": "如是言：『仁者！汝能與我草不？』其化人報言：『我",
    "T03n0190_026:0773b19": "能與。』是時帝釋所化作人，即便刈草，以奉菩",
    "T03n0190_026:0773b20": "薩。其草淨妙，菩薩即取彼草一把，手自執持。",
    "T03n0190_026:0773b21": "當菩薩取彼草之時，其地即便六種震動。是",
    "T03n0190_026:0773b22": "時菩薩，將於此草，安庠面向菩提樹下。",
    "T03n0190_026:0773b23": "「爾時菩薩持草行時，中路忽有五百青雀，從",
    "T03n0190_026:0773b24": "十方來，右繞菩薩三匝訖已，隨菩薩行。又復",
    "T03n0190_026:0773b25": "五百拘翅羅鳥，四方而來，如前圍遶；又復五",
    "T03n0190_026:0773b26": "百孔雀而來，乃至略說，五百白鵝，五百鴻鶴，",
    "T03n0190_026:0773b27": "五百白鷗，五百迦羅頻伽之鳥，并其五百命",
    "T03n0190_026:0773b28": "命之鳥，五百白象，皆悉六牙。五百白馬，頭",
    "T03n0190_026:0773b29": "耳烏黑，𩦲尾悉朱，長而披散五百牛王，並皆",
    "T03n0190_026:0773c01": "斛領，猶如黑雲。",
    "T03n0190_026:0773c02": "「是時復有五百童子五百童女，各以種種諸",
    "T03n0190_026:0773c03": "妙瓔珞莊嚴其身，五百天子，五百天女，五百",
    "T03n0190_026:0773c04": "寶瓶，以諸香花，滿於其中。又盛種種諸妙香",
    "T03n0190_026:0773c05": "水，無人執持自然空行。",
    "T03n0190_026:0773c06": "「又世間中，所有一切吉祥之事，皆從四方，雲",
    "T03n0190_026:0773c07": "雨而來各在菩薩右邊，圍遶經三匝已，隨",
    "T03n0190_026:0773c08": "菩薩行。",
    "T03n0190_026:0773c09": "「又世間中，所有樹木，一切藥草，菩薩行時，從",
    "T03n0190_026:0773c10": "根悉伏，向於菩薩。",
    "T03n0190_026:0773c11": "「又復四方微妙涼冷調和之風，吹諸翳障，皆",
    "T03n0190_026:0773c12": "悉清淨，無雲無霧，無烟無塵。",
    "T03n0190_026:0773c13": "「上虛空中，復有無量千萬諸天，菩薩當向菩",
    "T03n0190_026:0773c14": "提樹時，悉隨而行，皆各一時歡喜踊躍，遍滿",
    "T03n0190_026:0773c15": "其體，不能自勝，歌唱叫喚，或口呼嘯，作種種",
    "T03n0190_026:0773c16": "聲，弄其天衣及寶瓔珞。又復出聲，作如是言：",
    "T03n0190_026:0773c17": "『今此閻浮，有佛世尊出現於世。』",
    "T03n0190_026:0773c18": "「復有無量淨居諸天，來在菩薩左右前後，頂",
    "T03n0190_026:0773c19": "禮菩薩如是白言：『大聖尊者！仁昔長夜，恒常",
    "T03n0190_026:0773c20": "乞願，今日所願以得成就，世間所有一切諸",
    "T03n0190_026:0773c21": "天，堪為仁作吉祥之事。能與仁作吉祥之相，",
    "T03n0190_026:0773c22": "又復能成仁心願者，彼等悉來在菩薩前。』菩",
    "T03n0190_026:0773c23": "薩面向菩提樹時，相隨而進，菩薩欲至菩提",
    "T03n0190_026:0773c24": "樹下，是時其地六種震動。",
    "T03n0190_026:0773c25": "「又復，菩薩行步之時，如師子步，如龍王步，如",
    "T03n0190_026:0773c26": "牛王步、白鴈王步，如象王步，無怖畏行，無障",
    "T03n0190_026:0773c27": "礙行，無染著行，除滅一切毛不竪行，無人",
    "T03n0190_026:0773c28": "降伏往昔善行，禪定真正最勝而行，最上最",
    "T03n0190_026:0773c29": "妙伏諸怨行，斷絕一切不利益行。欲取無上",
    "T03n0190_026:0774a01": "法寶故行，取無上樂攝受故行，欲取最上寂",
    "T03n0190_026:0774a02": "定故行。行步之時，地上所有一切眾生，聞地",
    "T03n0190_026:0774a03": "動聲，地居諸天、阿修羅等，一切諸龍，諸乾",
    "T03n0190_026:0774a04": "闥婆，一切諸鳥，四足人等，皆悉聞彼震動之",
    "T03n0190_026:0774a05": "聲，心生疑怪，處處觀看有何異事有何因緣，",
    "T03n0190_026:0774a06": "大地如是湧沒搖動？",
    "T03n0190_026:0774a07": "「爾時，彼地有一龍王，名曰迦茶隋言黑色，其龍",
    "T03n0190_026:0774a08": "長壽，經歷劫數，曾見往昔多諸佛來。又龍日",
    "T03n0190_026:0774a09": "月，晝夜甚長，睡眠未久，見大地動，復聞震",
    "T03n0190_026:0774a10": "聲，即便驚寤。寤已忽起，速疾從自宮殿而出。",
    "T03n0190_026:0774a11": "出外觀看四方之時，迦茶龍王觀四方已，",
    "T03n0190_026:0774a12": "見自居處相去不遠，有一菩薩安庠而行。",
    "T03n0190_026:0774a13": "時彼龍王，見此菩薩，預先瑞相，猶如過去諸",
    "T03n0190_026:0774a14": "大菩薩發心欲向菩提樹下一種無異。見是",
    "T03n0190_026:0774a15": "相已更無疑心，決定知此菩薩大士，當得證",
    "T03n0190_026:0774a16": "於阿耨多羅三藐三菩提，生大歡喜，即便說",
    "T03n0190_026:0774a17": "偈，一心合掌，而讚歎言：",
    "T03n0190_026:0774a18": "「『威德巍巍大仁者，　　如我曾見過去時，",
    "T03n0190_026:0774a19": "有諸菩薩來此中，　　仁今亦然無有異，",
    "T03n0190_026:0774a20": "今見仁者到斯處，　　決定作佛必無疑。",
    "T03n0190_026:0774a21": "世尊徒步甚安庠，　　先舉右脚而行動，",
    "T03n0190_026:0774a22": "觀於諸方心諦視，　　應當定作佛世尊。",
    "T03n0190_026:0774a23": "仁今從此吉祥邊，　　乞一把草手持執，",
    "T03n0190_026:0774a24": "正面趣向於道樹，　　決定今作三佛陀。",
    "T03n0190_026:0774a25": "諸方四面涼冷風，　　猶如牛王作聲嚮，",
    "T03n0190_026:0774a26": "又有諸鳥來翼從，　　前後左右四面圍，",
    "T03n0190_026:0774a27": "世間黑闇晝夜昏，　　無明愚癡之所覆，",
    "T03n0190_026:0774a28": "仁聖成就丈夫已，　　必出大光普照明。",
    "T03n0190_026:0774a29": "又復靈異諸獸來，　　百千萬眾前後遶，",
    "T03n0190_026:0774b01": "如彼輪迴右旋轉，　　仁今決定作世尊。",
    "T03n0190_026:0774b02": "又復象馬諸畜生，　　并諸幢鬘等來至，",
    "T03n0190_026:0774b03": "星速急疾向菩薩，　　決知當作佛世尊。",
    "T03n0190_026:0774b04": "又復一切淨居天，　　持其清淨莊嚴體，",
    "T03n0190_026:0774b05": "曲躬頂禮於仁者，　　知仁決作佛世尊。",
    "T03n0190_026:0774b06": "仁今將此有漏心，　　又為一切煩惱逼，",
    "T03n0190_026:0774b07": "今得除滅彼結惑，　　必成無上勝菩提。",
    "T03n0190_026:0774b08": "仁今具足微妙法，　　甚深難測不思議，",
    "T03n0190_026:0774b09": "證已俯仰行步寬，　　是故我心無疑滯。",
    "T03n0190_026:0774b10": "仁今種種皆如法，　　所說最上更無過，",
    "T03n0190_026:0774b11": "一切天人無等倫，　　是故我心無疑滯。』",
    "T03n0190_026:0774b12": "「爾時，黑色龍王將如是偈歎菩薩已，心大歡",
    "T03n0190_026:0774b13": "喜，踊躍無量，合十指掌，在菩薩前，頂禮菩",
    "T03n0190_026:0774b14": "薩。是時菩薩語龍王言：『大善龍王！如是如",
    "T03n0190_026:0774b15": "是，如汝所說，我今必成阿耨多羅三藐三菩",
    "T03n0190_026:0774b16": "提。』而說偈言：",
    "T03n0190_026:0774b17": "「『大善龍王如汝言，　　此為增益我精進，",
    "T03n0190_026:0774b18": "我今必成無上道，　　一切世間無等雙。",
    "T03n0190_026:0774b19": "如餘所見相莊嚴，　　大吉祥瑞為我助，",
    "T03n0190_026:0774b20": "我今於此煩惱海，　　必度彼岸無有疑。』",
    "T03n0190_026:0774b21": "「爾時，黑色龍王有一龍妃，名曰金光，而彼龍",
    "T03n0190_026:0774b22": "妃復與無量諸龍女等，左右圍遶，其手各執",
    "T03n0190_026:0774b23": "諸妙香花末香塗香、雜色衣服寶幢幡蓋種",
    "T03n0190_026:0774b24": "種瓔珞，作天音樂。其樂音中，各作種種歌讚",
    "T03n0190_026:0774b25": "詠聲，而歎菩薩。隨菩薩行，歌音聲中，出",
    "T03n0190_026:0774b26": "如是偈，頌菩薩言：",
    "T03n0190_026:0774b27": "「『世尊身意卓不移，　　無驚無怖而定住，",
    "T03n0190_026:0774b28": "歡喜踊躍離諸欲，　　瞋癡悉捨無處貪，",
    "T03n0190_026:0774b29": "尊能為世作醫師，　　是故我今頭頂禮。",
    "T03n0190_026:0774c01": "世間諸使煩惱厚，　　無能解脫離彼纏，",
    "T03n0190_026:0774c02": "諸根自伏復伏他，　　能拔眾生諸毒箭，",
    "T03n0190_026:0774c03": "無歸護處能歸護，　　世間幽瞑作導師，",
    "T03n0190_026:0774c04": "三界燈明仁獨尊，　　是故我等今頂禮。",
    "T03n0190_026:0774c05": "世尊無人能伏得，　　以盡貪瞋及無明，",
    "T03n0190_026:0774c06": "離諸煩惱欲染情，　　是故我今頭頂禮。",
    "T03n0190_026:0774c07": "煩惱刺入眾生意，　　無有人能拔出之，",
    "T03n0190_026:0774c08": "世尊今作大醫師，　　能治彼等大苦惱。",
    "T03n0190_026:0774c09": "無依止者作依止，　　無導師處作導師，",
    "T03n0190_026:0774c10": "黑暗遍於三界中，　　世尊光明普能照。",
    "T03n0190_026:0774c11": "如我今見諸天眾，　　持妙香花滿虛空，",
    "T03n0190_026:0774c12": "舞弄瓔珞皆散衣，　　我見如是預相已，",
    "T03n0190_026:0774c13": "斟量斯事無虛謬，　　仁今作佛心喜歡。",
    "T03n0190_026:0774c14": "速往菩提德樹邊，　　降伏彼等四魔眾，",
    "T03n0190_026:0774c15": "摑裂煩惱䩕羅網，　　疾成無上寂涅槃。",
    "T03n0190_026:0774c16": "猶如往昔諸智人，　　到於此處取正覺，",
    "T03n0190_026:0774c17": "仁者今已來至此，　　我知作佛定無疑。",
    "T03n0190_026:0774c18": "世尊昔在因地時，　　行行劫數千萬億，",
    "T03n0190_026:0774c19": "精苦勤劬不暫息，　　望取正覺證真如。",
    "T03n0190_026:0774c20": "今時已至願莫停，　　速詣於道樹下坐，",
    "T03n0190_026:0774c21": "正心依彼樹王者，　　決證菩提無有疑。』",
    "T03n0190_026:0774c22": "「爾時菩薩聞是偈已，安庠而行，向菩提樹，",
    "T03n0190_026:0774c23": "於其中間，心如是念：『此欲界內，是彼魔王波",
    "T03n0190_026:0774c24": "旬為主自在統領，我今應當語彼令知，若不",
    "T03n0190_026:0774c25": "告彼而取證於阿耨多羅三藐三菩提者，我",
    "T03n0190_026:0774c26": "則不成名為大覺。所以者何？為欲降伏魔波",
    "T03n0190_026:0774c27": "旬故，攝受彼故，亦兼攝受降伏一切欲界諸",
    "T03n0190_026:0774c28": "天。彼之魔眾，魔宮殿中，復有無量無邊諸魔",
    "T03n0190_026:0774c29": "眷屬諸天，已於往昔，種諸善根。若聞我作師",
    "T03n0190_026:0775a01": "子吼聲，若見我證阿耨多羅三藐三菩提時，",
    "T03n0190_026:0775a02": "則彼悉來向於我邊，當發阿耨多羅三藐三",
    "T03n0190_026:0775a03": "菩提心。』",
    "T03n0190_026:0775a04": "「爾時菩薩思惟是已，從於眉間白毫相中，放",
    "T03n0190_026:0775a05": "一光明，名能降伏散魔軍眾。放此光已，應時",
    "T03n0190_026:0775a06": "即至魔之宮殿，翳彼一切諸魔舊宮本業之",
    "T03n0190_026:0775a07": "光。又復斯光傍遍三千大千世界，作大光明，",
    "T03n0190_026:0775a08": "一切皆滿。時菩薩放彼光明中，魔王波旬，自",
    "T03n0190_026:0775a09": "然而聞如是偈聲：",
    "T03n0190_026:0775a10": "「『世間有一大眾生，　　經歷多劫行行滿，",
    "T03n0190_026:0775a11": "淨飯大王之太子，　　棄捨王位而出家。",
    "T03n0190_026:0775a12": "彼欲開發甘露門，　　今來趣向菩提樹，",
    "T03n0190_026:0775a13": "汝身若有大氣力，　　可詣樹下共試看。",
    "T03n0190_026:0775a14": "其今已達彼岸邊，　　復欲度他令到彼，",
    "T03n0190_026:0775a15": "菩薩既以自覺了，　　今復更欲覺於他。",
    "T03n0190_026:0775a16": "又自得彼寂定禪，　　更欲教人令寂靜，",
    "T03n0190_026:0775a17": "既自行無繫縛路，　　欲教他趣解脫城。",
    "T03n0190_026:0775a18": "破散三惡悉使空，　　充溢人天道令滿，",
    "T03n0190_026:0775a19": "示現禪定五通力，　　安置令知甘露宮。",
    "T03n0190_026:0775a20": "其今不久證大明，　　必當虛空汝境界，",
    "T03n0190_026:0775a21": "愚癡黑暗瞋恚侶，　　損汝朋黨悉無餘。",
    "T03n0190_026:0775a22": "既被摧碎走無方，　　當爾時心作何計？",
    "T03n0190_026:0775a23": "彼若證於甘露法，　　常樂我淨湛然安。』",
    "T03n0190_026:0775a24": "「爾時欲界魔王波旬，從光明中聞是偈已，於",
    "T03n0190_026:0775a25": "睡眠中，心忽驚動，自然夢見，三十二種，不",
    "T03n0190_026:0775a26": "吉祥相。何等名為三十二夢？",
    "T03n0190_026:0775a27": "「所謂夢見其諸天界自許宮殿，悉皆黑暗，無",
    "T03n0190_026:0775a28": "有光明。",
    "T03n0190_026:0775a29": "「見自宮中，有諸沙礫糞穢盈滿。",
    "T03n0190_026:0775b01": "「見自身體，恐怖不樂，無有心情。",
    "T03n0190_026:0775b02": "「見其自身，諸方馳走。",
    "T03n0190_026:0775b03": "「見其自身，頭上天冠忽然墮落，遺失革屣，徒",
    "T03n0190_026:0775b04": "跣而行。",
    "T03n0190_026:0775b05": "「見自咽喉，脣腭乾燥，身體寒熱。",
    "T03n0190_026:0775b06": "「見自園中，所有樹木，枝葉花果，悉皆乾枯。",
    "T03n0190_026:0775b07": "「見諸池泉，所有諸花，皆悉枯竭。",
    "T03n0190_026:0775b08": "「見自園中，所有諸鳥，鸚鵡鸜鵒、孔雀鴛鴦、鴻",
    "T03n0190_026:0775b09": "鶴鸕𪇔，及拘翅羅命命鳥等，翎羽衣毛，悉",
    "T03n0190_026:0775b10": "皆毻落。",
    "T03n0190_026:0775b11": "「見其宮內，所有音聲樂器之具，螺鼓琴瑟箜",
    "T03n0190_026:0775b12": "篌笙簧，所有一切，五種音聲，悉皆破折，斷",
    "T03n0190_026:0775b13": "壞故敗，狼藉在地。",
    "T03n0190_026:0775b14": "「見其從來所愛左右，皆悉自然遠離其身，憂",
    "T03n0190_026:0775b15": "愁困苦，却住一面，獨臥地上。",
    "T03n0190_026:0775b16": "「見其端正可喜玉女，赤露拳攣，自舉兩手，",
    "T03n0190_026:0775b17": "以拔頭髮，臥於地上。",
    "T03n0190_026:0775b18": "「見諸魔子巧智辯者，悉皆趣向菩提樹下，頂",
    "T03n0190_026:0775b19": "禮於彼菩薩之足。",
    "T03n0190_026:0775b20": "「見其四箇所愛之女，各舉兩手，大聲號哭，作",
    "T03n0190_026:0775b21": "如是言：『嗚呼嗚呼！阿耶阿耶！』",
    "T03n0190_026:0775b22": "「見其自身所著衣裳，垢膩不淨。",
    "T03n0190_026:0775b23": "「見其自身，為諸塵土之所坌穢，周遍滿體。",
    "T03n0190_026:0775b24": "「見其自身，忽然瘦劣，無有精光。",
    "T03n0190_026:0775b25": "「見自宮殿，城壁戶牖，樓櫓窓門，却敵雀垜",
    "T03n0190_026:0775b26": "天井，皆悉崩頹落壞。",
    "T03n0190_026:0775b27": "「見其所有諸大兵將，夜叉羅剎，或鳩槃茶，",
    "T03n0190_026:0775b28": "或復龍王，彼等悉皆垂於兩手，或時舉臂，拍",
    "T03n0190_026:0775b29": "頭搥胸，各各受於極大苦惱。",
    "T03n0190_026:0775c01": "「見其所有一切欲界諸天主等，四鎮天王、帝",
    "T03n0190_026:0775c02": "釋、夜摩、兜率、化樂、他化自在，皆悉號哭，瀝淚",
    "T03n0190_026:0775c03": "滿面，走向菩薩，觀菩薩面，立菩薩前。",
    "T03n0190_026:0775c04": "「見其在於鬪場之內，刀仗矢刃，自許左右",
    "T03n0190_026:0775c05": "及眷屬等，悉捨魔王，諸方馳走。",
    "T03n0190_026:0775c06": "「見其從來吉祥之󰦘，皆崩破壞。",
    "T03n0190_026:0775c07": "「見那羅陀天仙，口唱不吉祥事。",
    "T03n0190_026:0775c08": "「見有一神，名為歡喜，當門作聲，如是唱說，稱",
    "T03n0190_026:0775c09": "不歡喜。",
    "T03n0190_026:0775c10": "「見虛空中，塵霧烟雲，悉皆遍滿。",
    "T03n0190_026:0775c11": "「見守魔宮功德大神，舉聲大哭。",
    "T03n0190_026:0775c12": "「見其從來自在之處，成不自在。",
    "T03n0190_026:0775c13": "「見自朋友，悉成怨讎。",
    "T03n0190_026:0775c14": "「見諸魔宮，或成黑暗，或復失火，悉皆燒盡。",
    "T03n0190_026:0775c15": "「見其一切諸魔宮殿，震動不安。",
    "T03n0190_026:0775c16": "「見其所有樹木叢林，或被他斫，或自倒地。",
    "T03n0190_026:0775c17": "「見其所有思念判事，或作方計，竟日籌量，不",
    "T03n0190_026:0775c18": "得一口，唯有亂心。",
    "T03n0190_026:0775c19": "「爾時，欲界魔王波旬，見如是等三十二夢不",
    "T03n0190_026:0775c20": "祥相已，從睡而寤，遍體戰慄，心意不安，內",
    "T03n0190_026:0775c21": "懷恐懼。普喚一切魔家眷屬，皆令集聚，及其",
    "T03n0190_026:0775c22": "宮內，左右侍臣，并大兵將，當諸城門守護之",
    "T03n0190_026:0775c23": "人，向說夜夢所見之事。『汝等諸人！我昨夜夢",
    "T03n0190_026:0775c24": "見諸變怪，如前所說。我見如是不祥夢已，甚",
    "T03n0190_026:0775c25": "大恐怖，身心不安，以是生疑，忽然睡覺。我",
    "T03n0190_026:0775c26": "應不久必失此處，恐畏更有或大威德福力",
    "T03n0190_026:0775c27": "之人，來生此處，替代於我。』而說偈言：",
    "T03n0190_026:0775c28": "「『昨夜光明自然現，　　光明中說此偈言，",
    "T03n0190_026:0775c29": "釋種太子今出家，　　三十二相莊嚴體，",
    "T03n0190_026:0776a01": "出家苦行六年滿，　　今漸來向道樹間，",
    "T03n0190_026:0776a02": "自覺覺他以菩提，　　汝若有力共彼試。",
    "T03n0190_026:0776a03": "彼種善根劫千億，　　今得菩提證正真，",
    "T03n0190_026:0776a04": "破汝境界悉當空，　　汝若不能折伏彼，",
    "T03n0190_026:0776a05": "彼證甘露身常住，　　欲破汝等此魔宮。",
    "T03n0190_026:0776a06": "是故我告汝諸魔，　　若有強力早向彼，",
    "T03n0190_026:0776a07": "沙門獨自在樹下，　　速疾破彼莫令全，",
    "T03n0190_026:0776a08": "汝等若取我愛言，　　為我辦具四兵眾。",
    "T03n0190_026:0776a09": "世間多有辟支佛，　　彼今出已令涅槃，",
    "T03n0190_026:0776a10": "望我獨自作法王，　　不令斷絕如來種。』",
    "T03n0190_026:0776a11": "「爾時魔王波旬長子，名曰商主，時彼商主，即",
    "T03n0190_026:0776a12": "便以偈，白其父言：",
    "T03n0190_026:0776a13": "「『父王何故面無色，　　心戰身體無威光，",
    "T03n0190_026:0776a14": "看此形相似大驚，　　未審曾見聞何事？",
    "T03n0190_026:0776a15": "唯願向子等實說，　　如所聞見一一論。』",
    "T03n0190_026:0776a16": "「時，魔波旬還以偈告其子商主，作如是言：",
    "T03n0190_026:0776a17": "「『子汝今當善諦聽，　　昨夜我夢甚異常，",
    "T03n0190_026:0776a18": "若我眾中具說之，　　大眾聞皆絕倒地。』",
    "T03n0190_026:0776a19": "「時，魔波旬長子商主，復更以偈報其父言：",
    "T03n0190_026:0776a20": "「『大眾倒地不敢辭，　　入陣若退是大苦，",
    "T03n0190_026:0776a21": "若夢見有如是相，　　寧住莫鬪被他追。』",
    "T03n0190_026:0776a22": "「時，魔波旬復還以偈告其子言：",
    "T03n0190_026:0776a23": "「『丈夫發意取鬪勝，　　可以不勝即鬪休，",
    "T03n0190_026:0776a24": "彼獨沙門何所能，　　我到樹下當起走。』",
    "T03n0190_026:0776a25": "「是時，商主復更以偈白其父言：",
    "T03n0190_026:0776a26": "「『有力眾力弱力人，　　獨一智慧勝他鬪，",
    "T03n0190_026:0776a27": "螢火蟲滿三千界，　　一日出世悉能遮。",
    "T03n0190_026:0776a28": "若人自慢心不思，　　貢高欺他不廣問，",
    "T03n0190_026:0776a29": "諸智人來相開諫，　　若不取語此難治。』",
    "T03n0190_026:0776b01": "「爾時，菩薩向菩提樹，未至彼處，其間見一菴",
    "T03n0190_026:0776b02": "羅之樹，謂言此是菩提之樹。菩薩至彼樹下",
    "T03n0190_026:0776b03": "欲坐，意中以為菩提之樹，是時彼地，以菩薩",
    "T03n0190_026:0776b04": "身威德力故，重不能禁，欲陷向下。",
    "T03n0190_026:0776b05": "「爾時菩薩如是思惟：『世有二人行坐之處，其",
    "T03n0190_026:0776b06": "地陷沒。何等為二？一者斷絕諸善根盡，二者",
    "T03n0190_026:0776b07": "福德諸善甚多計。我即今應非是斷善根盡",
    "T03n0190_026:0776b08": "人，此或應非菩提樹下。』",
    "T03n0190_026:0776b09": "「爾時色界淨居諸天，為幖幟真菩提樹故，懸",
    "T03n0190_026:0776b10": "妙繒幡置於其上，又復彼中所有諸樹，枝",
    "T03n0190_026:0776b11": "幹悉傾向菩提樹。是時菩薩即知此是真菩",
    "T03n0190_026:0776b12": "提樹，便捨於前舊菴羅樹，迴步安庠，漸漸",
    "T03n0190_026:0776b13": "而向菩提樹邊。",
    "T03n0190_026:0776b14": "「爾時，菩薩當向菩提樹下行時，有一夜叉名",
    "T03n0190_026:0776b15": "曰香獸，守護於彼菩提之樹，去樹不遠停",
    "T03n0190_026:0776b16": "止其中。見菩薩來，得急即告更一同伴，名",
    "T03n0190_026:0776b17": "為赤眼，別夜叉言：『仁者汝來！我今語汝，汝須",
    "T03n0190_026:0776b18": "知覺，汝速為我，往欲界主魔王邊諮道如",
    "T03n0190_026:0776b19": "斯語：「昔拘留孫，及拘那含，并迦葉等，諸大仙",
    "T03n0190_026:0776b20": "聖，於此地中所居之處成大等覺。今復更有",
    "T03n0190_026:0776b21": "精進之人，功德圓滿，菩提行備，以具足得三",
    "T03n0190_026:0776b22": "十二相，侵於魔王境界所住。是彼釋種淨飯",
    "T03n0190_026:0776b23": "王子，名悉達多，已捨苦行，得於正念，來至於",
    "T03n0190_026:0776b24": "此最勝地處，而欲居停。願大王知時。」』赤眼聞",
    "T03n0190_026:0776b25": "香獸夜叉如此語已，速往詣於魔波旬所，既",
    "T03n0190_026:0776b26": "到彼已，如上所語，悉具說之。",
    "T03n0190_026:0776b27": "「爾時，欲界魔王波旬，從彼赤眼夜叉邊聞如",
    "T03n0190_026:0776b28": "此語已，即便召喚他化自在一切諸天，化樂、",
    "T03n0190_026:0776b29": "兜率、三十三天、四天王等，并地居天，諸龍、夜",
    "T03n0190_026:0776c01": "叉，諸乾闥婆，及阿修羅、緊陀羅、摩睺羅伽、",
    "T03n0190_026:0776c02": "鳩槃茶、羅剎、毘舍遮等，一切大眾，而勅之",
    "T03n0190_026:0776c03": "言：『汝等悉集！聽我處分。有一釋迦種姓之",
    "T03n0190_026:0776c04": "子，欲取菩提。我等相共至於彼處，斷其如此",
    "T03n0190_026:0776c05": "勇猛之心，勿令取證。』",
    "T03n0190_026:0776c06": "「爾時魔王長子商主，白其父王魔波旬言：『父",
    "T03n0190_026:0776c07": "王如是，子心不樂。何以故？而今父王欲共",
    "T03n0190_026:0776c08": "悉達菩薩大士而作怨讎，唯恐後時，父王內",
    "T03n0190_026:0776c09": "心悔無所及。』作是語已，時魔波旬告子商",
    "T03n0190_026:0776c10": "主，作如是言：『咄汝小兒！愚暗淺短，未曾知我",
    "T03n0190_026:0776c11": "變化神通，未曾覩我自在威力。』",
    "T03n0190_026:0776c12": "「爾時商主白其父言：『父王當知！我非父王愚",
    "T03n0190_026:0776c13": "癡之兒，亦非不知父王神通威力自在，但父",
    "T03n0190_026:0776c14": "王今未知悉達菩薩神通，未見悉達菩薩德",
    "T03n0190_026:0776c15": "力。其事雖然，但願父王！至於彼邊，應當自見",
    "T03n0190_026:0776c16": "應當自知彼之神通。』",
    "T03n0190_026:0776c17": "「爾時，欲界魔王波旬，不取其子商主之言，聞",
    "T03n0190_026:0776c18": "已忽然裝束四種精銳兵眾，悉令聚集，帶甲",
    "T03n0190_026:0776c19": "持仗，譬如大力最猛健將，率領可畏雜種軍",
    "T03n0190_026:0776c20": "眾人，覩之時能令毛竪，世未曾見又未曾聞。",
    "T03n0190_026:0776c21": "如是無量百千萬億天神鬼兵，所謂一身能",
    "T03n0190_026:0776c22": "現多種百千面孔，其一一面能出無量種種",
    "T03n0190_026:0776c23": "蛇身，手脚繚戾，形容可畏。皆執弓箭槊矛",
    "T03n0190_026:0776c24": "槌棒斧鑿刀劍、最勝金剛諸器仗等，或復",
    "T03n0190_026:0776c25": "身體頭目手足眾雜異形，或復頂上大火熾",
    "T03n0190_026:0776c26": "然，或於肚邊出極猛火，或復語言麤澁叫",
    "T03n0190_026:0776c27": "喚，或執犁木，或持杵等如是諸物。眼孔可",
    "T03n0190_026:0776c28": "畏，或眼睛睞，視䀎高低。或口喎斜而復多",
    "T03n0190_026:0776c29": "齒。其舌廣大，現多種形，或舌下垂，或舌拳",
    "T03n0190_026:0777a01": "縮，猶如礓石。或眼放光，猶如黑蛇其中毒",
    "T03n0190_026:0777a02": "滿，或有頸項纏繞諸蛇，或有手執蟒蛇而食，",
    "T03n0190_026:0777a03": "猶金翅鳥從海取龍而噉食之。或復手執人",
    "T03n0190_026:0777a04": "肉骨血頭目支節而噉食之，或手執人五臟",
    "T03n0190_026:0777a05": "腸肚糞穢而食。或有青眼如師子王，喧張可",
    "T03n0190_026:0777a06": "畏。或眼凹凸，開合放光，或復騎於猛火大",
    "T03n0190_026:0777a07": "山，乘空而來。或兩肩頭擎於焰火，熾燃如",
    "T03n0190_026:0777a08": "山。或於地上，兩手拔樹合根，擔來其中。或",
    "T03n0190_026:0777a09": "有耳如羖羊，或如簸箕，或如蚌蛤，或如象耳，",
    "T03n0190_026:0777a10": "或如猪耳，或垂朵耳。或復有肚如病水人，",
    "T03n0190_026:0777a11": "脚脛細弱，身體羸瘦。或鼻匾𠥶，或腹如甕，",
    "T03n0190_026:0777a12": "足如覆鉢，身體皮乾，猶如曝脯，其肉枯燥，",
    "T03n0190_026:0777a13": "血脈乾竭。或復割截手足而懸，或復斫頭而",
    "T03n0190_026:0777a14": "手中執。或身出血，更互相飲，飲已復吐，或吐",
    "T03n0190_026:0777a15": "白沫，或飲融銅，或吞鐵丸。或刖手足肘膝",
    "T03n0190_026:0777a16": "而行，或唯骨身無有皮肉。或作猪形，或驢",
    "T03n0190_026:0777a17": "騾形象形馬形、駱駝牛羊羖羝𭕡兕、水牛",
    "T03n0190_026:0777a18": "狐兔𤛆牛𤝙𤡣、摩竭鯨鷁、師子虎狼熊羆禽",
    "T03n0190_026:0777a19": "㹮、獼猴豺豹野干狸狗。諸如是等，種種形容，",
    "T03n0190_026:0777a20": "作大恐怖，作大可畏，如是軍眾悉皆整備，儼",
    "T03n0190_026:0777a21": "然承奉，待命即行。",
    "T03n0190_026:0777a22": "佛本行集經卷第二十六"
}