{
    "T38n1778_002:0580c02": "維摩經略疏卷第二",
    "T38n1778_002:0580c04": "天台沙門湛然略",
    "T38n1778_002:0580c05": "佛國品之二",
    "T38n1778_002:0580c06": "復有萬梵下三辨雜眾證成不謬。此中具有大",
    "T38n1778_002:0580c07": "小凡聖故名為雜。此有權實。實隨業生。若法",
    "T38n1778_002:0580c08": "身住二十五三昧。應迹受生此謂權也。故上",
    "T38n1778_002:0580c09": "歎菩薩云。而生五道以現其身。又下文云眾",
    "T38n1778_002:0580c10": "生病則菩薩病。此諸天等預座聞經者今傍",
    "T38n1778_002:0580c11": "大經開為四句。彼云於戒緩者不名為緩。於",
    "T38n1778_002:0580c12": "乘緩者乃名為緩。解此多途。今取義便用通",
    "T38n1778_002:0580c13": "經文。但作四句。一戒乘俱急．二戒緩乘急．三",
    "T38n1778_002:0580c14": "戒急乘緩．四乘戒俱緩。若通論戒乘一切善",
    "T38n1778_002:0580c15": "法一切觀行皆通乘戒。今別判者三歸五戒",
    "T38n1778_002:0580c16": "十善八齋出家律儀。乃至定共能防身口遮",
    "T38n1778_002:0580c17": "惡道果得人天報名之為戒。若聞經生解。若",
    "T38n1778_002:0580c18": "觀智推尋四諦十二緣生無生理。智能破惑",
    "T38n1778_002:0580c19": "運出三界。名之為乘。故大品云。有相之善不",
    "T38n1778_002:0580c20": "動不出。無相之善能動能出。但戒有麁細乘",
    "T38n1778_002:0580c21": "有大小。今為二別。一玄釋二帖文。玄釋為七。",
    "T38n1778_002:0580c22": "一值佛不同．二信法根性．三大小根性．四頓",
    "T38n1778_002:0580c23": "漸根性．五應迹同凡．六觀心．七化他。一戒乘",
    "T38n1778_002:0580c24": "緩急值佛不同者。正釋前四句。一戒乘俱急。",
    "T38n1778_002:0580c25": "戒急受人天報乘急見佛得道。即此經天人",
    "T38n1778_002:0580c26": "來會是也。二戒緩乘急。戒緩生三惡趣乘急",
    "T38n1778_002:0580c27": "值佛得道。今龍神等皆來聽法者是也。乃至",
    "T38n1778_002:0580c28": "說方等陀羅尼時。婆藪從地獄出將諸罪人",
    "T38n1778_002:0580c29": "共來聽法。又諸餓鬼亦來聽法。說大經時諸",
    "T38n1778_002:0581a01": "鬼神等悉皆來集。又說大品時佛放光照地",
    "T38n1778_002:0581a02": "獄。捨報生六欲天來下聽法。皆是往昔戒緩",
    "T38n1778_002:0581a03": "乘急。問三惡道處云何得道。答少謂不得非",
    "T38n1778_002:0581a04": "都不得。大論云如身有黑黶雖非黑人非不",
    "T38n1778_002:0581a05": "有黑。三戒急乘緩。戒急得人天身乘緩不得",
    "T38n1778_002:0581a06": "值佛。設得值佛亦不聞經入道。如舍衛國三",
    "T38n1778_002:0581a07": "億不見佛三億見而不聞。又上界諸天著樂",
    "T38n1778_002:0581a08": "不來聽法皆是其事。周時佛興星隕如雨。而",
    "T38n1778_002:0581a09": "此土不見不聞亦其義也。四戒乘俱緩。戒緩",
    "T38n1778_002:0581a10": "墮三途乘緩不見佛。流轉生死未有邊際。二",
    "T38n1778_002:0581a11": "兩行不同者即信法也。一信行者聞慧薰習",
    "T38n1778_002:0581a12": "所成。悉是過去多聞受持讀誦聽法之人。二",
    "T38n1778_002:0581a13": "法行者修慧薰習所成。即是過去禪觀之人。",
    "T38n1778_002:0581a14": "二行各具戒乘四句類前思之。但此中二行",
    "T38n1778_002:0581a15": "利鈍有別。利者少聞便能觀達。二種行人必",
    "T38n1778_002:0581a16": "請善之。三大小不同者還約信法各有大小。",
    "T38n1778_002:0581a17": "初信行大乘者昔聞大乘戒乘俱急。戒急生",
    "T38n1778_002:0581a18": "人天乘急還聞於大。餘三句類前。次小乘信",
    "T38n1778_002:0581a19": "行者。昔聞小乘戒乘俱急。戒急生人天乘急",
    "T38n1778_002:0581a20": "還聞於小。三句可知。二法行大小戒乘四句",
    "T38n1778_002:0581a21": "准前可知。但利鈍為異。四頓漸根性有二。一",
    "T38n1778_002:0581a22": "頓大二漸大。頓大有二。一信二法。初大乘信",
    "T38n1778_002:0581a23": "行頓根性者。久遠聞大受持讀誦解說書寫。",
    "T38n1778_002:0581a24": "若乘戒俱急即生人天。以釋梵身值舍那七",
    "T38n1778_002:0581a25": "處九會。譬如日出先照高山。若戒緩乘急墮",
    "T38n1778_002:0581a26": "三惡道。以龍鬼修羅風雨等神見於舍那聞法",
    "T38n1778_002:0581a27": "入道。若戒急乘緩雖在善道不聞頓說。若乘",
    "T38n1778_002:0581a28": "戒俱緩墮三惡道不見不聞。次明大乘法行",
    "T38n1778_002:0581a29": "頓根性人。過去學大乘修一心三觀。戒乘緩",
    "T38n1778_002:0581b01": "急四句類信行可知。但利鈍少異。二明漸大",
    "T38n1778_002:0581b02": "信法根性人。一信行漸根性者。既無頓機不",
    "T38n1778_002:0581b03": "預華嚴處會之說。猶有漸機得聞藏等四味。",
    "T38n1778_002:0581b04": "戒乘四句類前可知。此如大經聞毒鼓聲近",
    "T38n1778_002:0581b05": "遠皆死。近者如聞華嚴即便信受入如來慧。",
    "T38n1778_002:0581b06": "遠者即如漸悟根緣。初作二乘遠離佛道次",
    "T38n1778_002:0581b07": "聞方等般若。至法華涅槃皆以如來滅度而",
    "T38n1778_002:0581b08": "滅度之。五味相生即其意也。今此法座而有",
    "T38n1778_002:0581b09": "八部為同聞者。即是戒乘俱急戒緩乘急。信",
    "T38n1778_002:0581b10": "法大小漸頓根緣。問戒急乘緩戒乘俱緩何",
    "T38n1778_002:0581b11": "當得道。答值佛為作俱急因緣。若不值佛者",
    "T38n1778_002:0581b12": "正像法中作俱急緣。故如來遺囑令依木叉",
    "T38n1778_002:0581b13": "念處修道。又付囑流通皆作信行乘戒俱急",
    "T38n1778_002:0581b14": "因緣。問若但作俱急因緣何得復有戒緩乘",
    "T38n1778_002:0581b15": "急根緣。答諸佛如來用安穩道為作因緣。但",
    "T38n1778_002:0581b16": "眾生罪垢深重而修禪觀行。不能淨持禁戒。",
    "T38n1778_002:0581b17": "致成戒緩乘急之緣。雖復戒緩墮三惡道若",
    "T38n1778_002:0581b18": "值彌勒千佛得聞漸頓便得入道。大經云於",
    "T38n1778_002:0581b19": "戒緩者不名為緩。於乘緩者乃名為緩。乘緩",
    "T38n1778_002:0581b20": "戒急雖生人天不值佛聞法。果報若盡流轉",
    "T38n1778_002:0581b21": "生死。故云寧為調達死入地獄。不作藍弗生",
    "T38n1778_002:0581b22": "天受樂。調達本得煖法。惡業因緣退墮地獄。",
    "T38n1778_002:0581b23": "出得人成辟支佛。聰明利智過舍利弗。欝",
    "T38n1778_002:0581b24": "頭藍弗雖得生天。天福報盡即墮三途。生死",
    "T38n1778_002:0581b25": "流轉未有邊際。五菩薩應迹者。為接有緣見",
    "T38n1778_002:0581b26": "佛聞法住二十五三昧。應二十五有受四惡",
    "T38n1778_002:0581b27": "趣身。是無垢．不退．心樂．歡喜。四種三昧慈",
    "T38n1778_002:0581b28": "善根力。為引戒緩乘急信法大小頓漸根性",
    "T38n1778_002:0581b29": "來。聽頓漸之教令得入道。若俱緩者作俱急",
    "T38n1778_002:0581c01": "緣。次住如幻等二十五三昧。慈善根力受人",
    "T38n1778_002:0581c02": "天身。為引俱急信法大小漸頓眾生。聽漸頓",
    "T38n1778_002:0581c03": "之教令得入道。亦為戒急乘緩作俱急緣。今",
    "T38n1778_002:0581c04": "此法座八部四眾。有法身菩薩現受其身即",
    "T38n1778_002:0581c05": "此義也。六約觀心。若觀行人大小兩乘。乘戒",
    "T38n1778_002:0581c06": "四句受何等身。得見彌勒聞何等法。若不見",
    "T38n1778_002:0581c07": "不聞不得入道。得失可知。若無禪觀讀誦說",
    "T38n1778_002:0581c08": "法即成信行。戒急乘緩得失可知。七化他者。",
    "T38n1778_002:0581c09": "若觀行講說當自省心行。用此四意分別得",
    "T38n1778_002:0581c10": "失。即見所化之者行業不同。未來昇沈宛然",
    "T38n1778_002:0581c11": "可識。當以此意而化導之。二釋經文。就雜眾",
    "T38n1778_002:0581c12": "為四。一梵天眾．二釋天眾．三八部眾．四四",
    "T38n1778_002:0581c13": "部眾。初萬梵天王者。梵是西音此云離。或",
    "T38n1778_002:0581c14": "云淨行。梵王是娑婆主住初禪中間。毘曇云。",
    "T38n1778_002:0581c15": "二禪已上無言語法故不立王法。瓔珞禪禪皆",
    "T38n1778_002:0581c16": "有梵王。今謂但加修無量心報勝為王無統",
    "T38n1778_002:0581c17": "御也。初禪有覺觀言語則有主領。故作世主。",
    "T38n1778_002:0581c18": "此由往昔戒乘俱急領初禪眾來聽法也。若",
    "T38n1778_002:0581c19": "應迹者住白色三昧種種三昧。力薰故生初",
    "T38n1778_002:0581c20": "禪。引實梵眾來聽法也。尸棄者此云火。或",
    "T38n1778_002:0581c21": "云火首。又言蠡髻。肉髻似蠡故也。望法華",
    "T38n1778_002:0581c22": "序恐是二禪王也。所言等者等三四禪也。實",
    "T38n1778_002:0581c23": "行可知。若應迹者是住雙雷音霔雨三種三",
    "T38n1778_002:0581c24": "昧。引諸梵眾來也。問何故從餘四天下來。答",
    "T38n1778_002:0581c25": "上界處空來處難知。以下擬上故言從餘四",
    "T38n1778_002:0581c26": "天下來也。復有至會座次明釋天眾。地居",
    "T38n1778_002:0581c27": "天主釋提桓因翻為能作。若此間帝釋是昔",
    "T38n1778_002:0581c28": "迦葉佛滅後有一女人發心修塔。復有三十",
    "T38n1778_002:0581c29": "二人發心助修。修塔功德為忉利天主。其助",
    "T38n1778_002:0582a01": "修者而作輔臣。君臣合之名三十三天。以乘",
    "T38n1778_002:0582a02": "急故同來聽法。若作應迹君臣皆是難伏三昧",
    "T38n1778_002:0582a03": "之力薰生彼天。為引諸著樂者共來聽法。言",
    "T38n1778_002:0582a04": "從餘者一四天下但一天帝。既有萬二千故云",
    "T38n1778_002:0582a05": "從餘四天下來也。問勝天甚多何故別出梵",
    "T38n1778_002:0582a06": "王帝釋。答梵王是世界主天。帝是地居天主。",
    "T38n1778_002:0582a07": "皆是請佛轉法輪主。又並是佛檀越故先別",
    "T38n1778_002:0582a08": "列證經親故。并餘至會座三列八部眾。八部",
    "T38n1778_002:0582a09": "義多有所關。今略案文釋也。大威力者通貫",
    "T38n1778_002:0582a10": "八部。上文但出梵釋今更總舉欲界五天及",
    "T38n1778_002:0582a11": "四禪中五那含天。各有王及眷屬俱來聽法。",
    "T38n1778_002:0582a12": "實行可知。若是權迹生此等天者。住不動三",
    "T38n1778_002:0582a13": "昧。生四天王天。悅意生炎魔．青色生兜率．黃",
    "T38n1778_002:0582a14": "色生化樂．赤色生他化．照鏡生那含。皆為引",
    "T38n1778_002:0582a15": "諸天來聽法也。問無想無色何故不來。答無",
    "T38n1778_002:0582a16": "想是外道天。菩薩住如空三昧亦生於彼。從",
    "T38n1778_002:0582a17": "多為論。戒急乘緩多不來也。四無色天菩薩",
    "T38n1778_002:0582a18": "住無礙三昧生空處。常生識處．樂生不用處．",
    "T38n1778_002:0582a19": "我生非有想非無想處。但彼天無色不來聽",
    "T38n1778_002:0582a20": "法。設來不見不可為證。此等未辨故重云諸",
    "T38n1778_002:0582a21": "天。龍者是畜生道正報似蛇。依報七寶宮殿",
    "T38n1778_002:0582a22": "與天相似。亦能變形為端正人。戒緩乘急故",
    "T38n1778_002:0582a23": "也。亦如僧護比丘為四龍說法聞即得悟。神",
    "T38n1778_002:0582a24": "夜叉者皆是鬼道。夜叉此云輕疾有三種。一",
    "T38n1778_002:0582a25": "在地．二在空．三為諸天給使。毀戒故墮鬼神。",
    "T38n1778_002:0582a26": "以惡毒故受夜叉身。往修乘故見佛聞法。少",
    "T38n1778_002:0582a27": "行布施微有果報。車馬施故故能飛空。乾闥",
    "T38n1778_002:0582a28": "婆此云香陰。此亦凌空之神。不噉酒肉唯香",
    "T38n1778_002:0582a29": "資陰。又云是天主幢倒樂神居十寶山。身黑",
    "T38n1778_002:0582b01": "相現即上天奏樂。往世好觀聽妓樂。戒緩故",
    "T38n1778_002:0582b02": "墮神行施。故果報似天。阿修羅舊云無酒。或",
    "T38n1778_002:0582b03": "云身大。採四天下華於海釀酒不成。故言無",
    "T38n1778_002:0582b04": "酒。又云非天。此神果報最勝隣次諸天。而非",
    "T38n1778_002:0582b05": "天也。又云不端正。唯生女舍脂端正絕倫。眷",
    "T38n1778_002:0582b06": "屬皆醜故云不端正也。又云男醜女端正。往",
    "T38n1778_002:0582b07": "昔嫉妬惱他故恒多怖畏。迦樓羅此云金翅",
    "T38n1778_002:0582b08": "鳥。畜生道攝多慢故墮。以行施故頸有如意",
    "T38n1778_002:0582b09": "珠。以龍為食。權者華嚴云。法身金翅鳥四如",
    "T38n1778_002:0582b10": "意為足慈悲明淨眼住一切智樹。菩薩金翅",
    "T38n1778_002:0582b11": "王生死大海中搏撮天人龍安置涅槃岸。此",
    "T38n1778_002:0582b12": "是住不退三昧金翅法門。當知法身住諸三昧。",
    "T38n1778_002:0582b13": "龍神修羅等皆有法門。類金翅可知。緊那羅",
    "T38n1778_002:0582b14": "此云疑神。頭上有角是諸天糸竹之神。果報",
    "T38n1778_002:0582b15": "少劣乾闥婆也。好樂音樂生鬼神道還作樂",
    "T38n1778_002:0582b16": "神。少修功德微有果報。菩薩住心樂三昧力",
    "T38n1778_002:0582b17": "能摧生也。摩睺羅伽此是蟒神。亦云地龍。無",
    "T38n1778_002:0582b18": "足腹行神。即世間廟神受人酒肉悉入蟒腹。",
    "T38n1778_002:0582b19": "毀戒邪諂多嗔。少施貪嗜酒肉戒緩墮鬼神。",
    "T38n1778_002:0582b20": "多嗔虫入其身而唼食之。昔少施謙敬得人",
    "T38n1778_002:0582b21": "供養乘急值佛聞法。上來皆乘戒俱急。戒緩",
    "T38n1778_002:0582b22": "乘急。故來聽法。所以經初皆有八部。八部一",
    "T38n1778_002:0582b23": "一皆約信法大小頓漸根緣。類前可知。諸比",
    "T38n1778_002:0582b24": "丘至會坐四列四眾。比丘名含三義如前釋。",
    "T38n1778_002:0582b25": "尼者女也。古經云除饉男除饉女。優婆塞優",
    "T38n1778_002:0582b26": "婆夷此云清信士清信女。亦云善宿男善宿",
    "T38n1778_002:0582b27": "女。雖在居家持五戒。男女不同宿故云善宿。",
    "T38n1778_002:0582b28": "此解未可定用。此皆戒乘俱急。戒急生人道",
    "T38n1778_002:0582b29": "乘急值佛聞法為弟子。問四眾既皆有戒乘",
    "T38n1778_002:0582c01": "俱急。何以有在家出家。答樂厭不同。雖俱好",
    "T38n1778_002:0582c02": "佛法有樂披剪入道。有樂素服形不厭離故不",
    "T38n1778_002:0582c03": "等也。菩薩住日光月光如幻熱炎四種三昧。",
    "T38n1778_002:0582c04": "生四天下為四眾弟子。引諸凡夫聽法入道。",
    "T38n1778_002:0582c05": "彼時佛與下訖七言偈是別序。所以現瑞敘",
    "T38n1778_002:0582c06": "述皆表欲說此經。故現相不同餘經。此為二。",
    "T38n1778_002:0582c07": "一從彼時佛與至長行盡名發起序。二從長者",
    "T38n1778_002:0582c08": "子說偈竟名敘述序。一發起者即是現相別",
    "T38n1778_002:0582c09": "表欲說此經。但相以表發為義。故現三瑞表",
    "T38n1778_002:0582c10": "於欲說三德法身三種淨土。一現巍巍尊特",
    "T38n1778_002:0582c11": "之身表欲說真性解脫法身之體。亦表欲說",
    "T38n1778_002:0582c12": "性淨真境常寂光國。二長者子獻五百蓋。佛",
    "T38n1778_002:0582c13": "之威神合為一蓋。表欲說眾因圓聚合成一",
    "T38n1778_002:0582c14": "實慧解脫圓報法身。亦表欲說圓淨實報之",
    "T38n1778_002:0582c15": "國。三現三千國土諸佛說法悉現蓋中。此是",
    "T38n1778_002:0582c16": "無方大用。表欲說方便解脫應身。亦表欲說",
    "T38n1778_002:0582c17": "方便應土。問何以得知。現尊特身表欲說不",
    "T38n1778_002:0582c18": "思議真性解脫法身耶。答大品明尊特之身",
    "T38n1778_002:0582c19": "以須彌映海為喻。眾山無能及者。此經亦爾。",
    "T38n1778_002:0582c20": "復次法華明長者所止一城威德特尊窮子驚",
    "T38n1778_002:0582c21": "避。此是如來示尊特身。說華嚴教小機不堪。",
    "T38n1778_002:0582c22": "是故遠避即脫瓔珞著弊垢衣。此是作老比",
    "T38n1778_002:0582c23": "丘身擬說三藏教。過是已後心相體信入出",
    "T38n1778_002:0582c24": "無難。出現弊衣入現威德。即是現尊特身說",
    "T38n1778_002:0582c25": "方等教。長者宅內現威德身命於窮子領知",
    "T38n1778_002:0582c26": "家業。是現尊特身命善吉等為諸菩薩轉教",
    "T38n1778_002:0582c27": "說般若也。又在宅內集國王大臣定父子天",
    "T38n1778_002:0582c28": "性。汝實我子我實汝父。即是法華現尊特身",
    "T38n1778_002:0582c29": "為諸聲聞授記時也。初見遠避次入出無難。",
    "T38n1778_002:0583a01": "次則領知眾物後則定父子天性。凡四度現",
    "T38n1778_002:0583a02": "尊貴長者瓔珞嚴身。皆譬釋迦勝應尊特之",
    "T38n1778_002:0583a03": "身光明色像無量無邊。悉表欲說實相法身。",
    "T38n1778_002:0583a04": "此方等教入出無難。雖復出處草菴見弊衣。",
    "T38n1778_002:0583a05": "長者入宅猶見現瓔珞身。瓔珞長者即是。今",
    "T38n1778_002:0583a06": "佛。與無量大眾恭敬圍遶現尊特身。問那知",
    "T38n1778_002:0583a07": "現尊特身表說法身。答法華云我以相嚴身",
    "T38n1778_002:0583a08": "光明照世間。無量眾所尊。為說實相印。大品",
    "T38n1778_002:0583a09": "云諸法實相即是佛。問何得復表寂光淨土。",
    "T38n1778_002:0583a10": "答此經既以佛國為宗。豈不即表淨境之國。",
    "T38n1778_002:0583a11": "法身即土離身無土。土即法身離土無身。但",
    "T38n1778_002:0583a12": "真如實相非智非境。說智說境非身非土說",
    "T38n1778_002:0583a13": "身說土。既表於身即是表土。故金剛論云智",
    "T38n1778_002:0583a14": "習唯識通。如是取淨土非形第一體。非莊嚴",
    "T38n1778_002:0583a15": "莊嚴。此經言隨其心淨則佛土淨。表說實相",
    "T38n1778_002:0583a16": "真心豈非表說常寂光土。但表身義通通前",
    "T38n1778_002:0583a17": "普集表土義別。別表佛國。問合蓋現土何得",
    "T38n1778_002:0583a18": "知表報應身土。答五百小蓋合成其一。豈非",
    "T38n1778_002:0583a19": "表眾因合成一果。一果者即是圓報法身。身",
    "T38n1778_002:0583a20": "即有土。故文中菩薩修檀等行成佛之時。如",
    "T38n1778_002:0583a21": "是眾生來生其國。問此明應身成道豈得證",
    "T38n1778_002:0583a22": "於報土。答由報身成則有應身應土成也。就",
    "T38n1778_002:0583a23": "發起序為二。一如來現身．二長者獻蓋。初為",
    "T38n1778_002:0583a24": "三。一佛說法．二譬顯．三合譬初明。彼時佛",
    "T38n1778_002:0583a25": "與無量大眾者。眾有四種。一發起眾。如寶積",
    "T38n1778_002:0583a26": "文殊彌勒等更相發起者是也。二影響眾。此",
    "T38n1778_002:0583a27": "土他方法身菩薩迹為八部四眾等是也。三",
    "T38n1778_002:0583a28": "當機。眾聞說得益如五百八部四眾等。是皆",
    "T38n1778_002:0583a29": "戒乘俱急戒緩乘急也。四結緣眾。為作未來",
    "T38n1778_002:0583b01": "解悟由漸。即是戒急乘緩戒乘俱緩八部四",
    "T38n1778_002:0583b02": "眾者是也。此四通攝一切眾也。恭敬者明內",
    "T38n1778_002:0583b03": "善機發。圍繞者如城四門通入見主。表四門",
    "T38n1778_002:0583b04": "機動隨佛教轉得見真性解脫法身。而為說",
    "T38n1778_002:0583b05": "法者昔尚統師問長耳三藏云。佛時與無量",
    "T38n1778_002:0583b06": "大眾說何等法。答說普集經即方等教攝。所",
    "T38n1778_002:0583b07": "以得為今經作序者。彼說正報因果今說依",
    "T38n1778_002:0583b08": "報因果。由正有依故得為序。例如先說無量",
    "T38n1778_002:0583b09": "義次說法華。譬如至大海二譬顯。須彌山者",
    "T38n1778_002:0583b10": "此云安明亦云妙高。何但妙高亦是妙大。譬",
    "T38n1778_002:0583b11": "佛實報尊特之身窮實相頂。故言妙高。功德",
    "T38n1778_002:0583b12": "智慧遍滿法界故言妙大。顯于大海者即顯",
    "T38n1778_002:0583b13": "此座有緣四眾四門善根。亦顯一切眾生生",
    "T38n1778_002:0583b14": "死海也。如山盤峙滄溟而秀出海外。佛不住",
    "T38n1778_002:0583b15": "生死。不捨生死。不住如山高出不捨如影現",
    "T38n1778_002:0583b16": "大海。如海水非其四色而因山現故有四種",
    "T38n1778_002:0583b17": "色。此明眾生心非四門佛以悉檀方便而說",
    "T38n1778_002:0583b18": "四門。令失惡心。本相同四門之解。更無異解。",
    "T38n1778_002:0583b19": "安處至大眾三合譬。寶是法性萬善之理。",
    "T38n1778_002:0583b20": "無畏之座是諸法空。是為萬善無畏空座。身",
    "T38n1778_002:0583b21": "相巍巍與座相稱。譬實慧微妙與萬善無畏",
    "T38n1778_002:0583b22": "空理相應。此合須彌山譬。蔽大眾者明說大",
    "T38n1778_002:0583b23": "教蔽眾妄解。同其真解弊諸邪小四門同成",
    "T38n1778_002:0583b24": "大乘四門之解。此合顯大海譬。爾時下二",
    "T38n1778_002:0583b25": "明長者子獻蓋為三。一先明表發之由二如",
    "T38n1778_002:0583b26": "來合蓋現瑞三大眾覩瑞歡喜。獻五百蓋合",
    "T38n1778_002:0583b27": "為一者。表因中慈迴向佛果成於無緣。即表",
    "T38n1778_002:0583b28": "圓報法身。亦表依報淨國。正表此經以佛國",
    "T38n1778_002:0583b29": "因果為宗。而於蓋中現一切土即表果地淨",
    "T38n1778_002:0583c01": "土現一切應土。即表此經力用也。又現十方",
    "T38n1778_002:0583c02": "諸佛說法者。表於應土必有應佛為化主也。",
    "T38n1778_002:0583c03": "大眾歡喜者即聞不思議解脫。佛國機發必",
    "T38n1778_002:0583c04": "沾大利預生喜也。故知現相密表發起此經。",
    "T38n1778_002:0583c05": "由籍故為別序。一長者子為表發之由故獻",
    "T38n1778_002:0583c06": "蓋者。為三。一與同類俱往。二虔敬。三奉蓋。初",
    "T38n1778_002:0583c07": "文者毘耶離具如前釋。城表涅槃。故華嚴云",
    "T38n1778_002:0583c08": "白淨法為城觀慧為牆壁。無上智樓閣慚愧",
    "T38n1778_002:0583c09": "為深塹。三空解脫門正念為防守。四道為正",
    "T38n1778_002:0583c10": "路遊之出三界。建無上法幢摧滅一切魔。今",
    "T38n1778_002:0583c11": "明性淨涅槃如城。非長者亦非如來而共住",
    "T38n1778_002:0583c12": "此城。因故稱子果故稱佛。性非因果而因果",
    "T38n1778_002:0583c13": "依性義同城也。釋寶積如前與五百長者子",
    "T38n1778_002:0583c14": "事義可知。若表法門或表五種種性善根。一",
    "T38n1778_002:0583c15": "種性有百。即是五百善根悉皆是因故稱為",
    "T38n1778_002:0583c16": "子。七寶蓋者表七覺調停生實相真解名為",
    "T38n1778_002:0583c17": "七寶。歷法起慈名之為蓋。蓋以蓋覆為義。慈",
    "T38n1778_002:0583c18": "心覆陰一切眾生。來詣佛所者因修歷別法",
    "T38n1778_002:0583c19": "緣之慈。今發無緣因慈迴向無緣之果圓覆",
    "T38n1778_002:0583c20": "一切也。二虔敬者頭面禮足是申其敬儀。表",
    "T38n1778_002:0583c21": "於因智之上接果智之下。三奉蓋者因有資",
    "T38n1778_002:0583c22": "果之義故言供養。佛之威神下二明如來合",
    "T38n1778_002:0583c23": "蓋現瑞此為二。一明合蓋二正明現相。初文",
    "T38n1778_002:0583c24": "者五百各獻表各修因。合為一者表一圓果。",
    "T38n1778_002:0583c25": "既有正因能感正果。則成依因感得依果。言",
    "T38n1778_002:0583c26": "遍覆三千者表一果體無緣大慈普覆法界。若",
    "T38n1778_002:0583c27": "論正報普集已說。今所現相正表依報普覆",
    "T38n1778_002:0583c28": "一切。而此世界下二正現相又為二。一現",
    "T38n1778_002:0583c29": "國土。二現佛說法。國土有四。一現國土廣長",
    "T38n1778_002:0584a01": "之相．二現十山．三現大海江河．四現日月天",
    "T38n1778_002:0584a02": "宮。初文者正表依報世間。橫極百億稱廣竪",
    "T38n1778_002:0584a03": "至有頂名長。又解橫極十方稱廣竪際四土",
    "T38n1778_002:0584a04": "名長。又此三千至鐵圍山二現十山。恐表",
    "T38n1778_002:0584a05": "眾生世間。大海至泉源三現大海江河。恐",
    "T38n1778_002:0584a06": "表五陰世間。及日月至寶蓋中四現日月天",
    "T38n1778_002:0584a07": "宮。或表器世間也。此四世間現蓋中者依報",
    "T38n1778_002:0584a08": "世間眾生五陰之所依也。問現無情相何得",
    "T38n1778_002:0584a09": "表情。答夫說大乘現相皆爾。又十方至寶",
    "T38n1778_002:0584a10": "蓋中二明現諸佛說法。若說依報必有能依。",
    "T38n1778_002:0584a11": "既有可化眾生必有應佛化導。故蓋中現佛",
    "T38n1778_002:0584a12": "及佛說法。以有四佛住於四土皆名佛國。",
    "T38n1778_002:0584a13": "爾時一切下三大眾覩瑞歡喜文為三。一歎",
    "T38n1778_002:0584a14": "未曾有是口業供養。自昔已來未曾現合蓋",
    "T38n1778_002:0584a15": "之瑞。表當說佛國故也。二合掌禮佛是身業",
    "T38n1778_002:0584a16": "供養。三瞻仰尊顏是意業供養。以現瑞故",
    "T38n1778_002:0584a17": "必聞不思議佛國。當得三業清淨三輪不思",
    "T38n1778_002:0584a18": "議化。當得是益故喜心預發。所以皆申三",
    "T38n1778_002:0584a19": "業供養。但現瑞表發正為發起物情。物情敬",
    "T38n1778_002:0584a20": "仰既發大聖即須赴緣說法。喜敬為序義轉",
    "T38n1778_002:0584a21": "親也。",
    "T38n1778_002:0584a22": "維摩經略疏卷第六",
    "T38n1778_002:0584a23": "長者子寶積下二敘述序者。大聖現相難測。",
    "T38n1778_002:0584a24": "自非寶積神智高明孰知所表。為欲起發時",
    "T38n1778_002:0584a25": "眾令知現瑞表說佛國信解分明。故說偈以",
    "T38n1778_002:0584a26": "歎述也。就三十六行偈為二。初十七行述歎",
    "T38n1778_002:0584a27": "表發之由。次十九行正述歎現相表發。發由",
    "T38n1778_002:0584a28": "為二。初九行述歎勝應法身以為近由。後八",
    "T38n1778_002:0584a29": "行述歎劣應以為遠由。言勝應者若為菩薩",
    "T38n1778_002:0584b01": "說大所現相好威德殊勝。尋此勝應即得法",
    "T38n1778_002:0584b02": "身。言劣應者若為聲聞說小身相則劣。尋此",
    "T38n1778_002:0584b03": "劣應不見法身。故法華云。即脫瓔珞著弊垢",
    "T38n1778_002:0584b04": "衣塵土坌身狀有所畏。問何故勝應為近由劣",
    "T38n1778_002:0584b05": "應為遠由。答勝應是即座說普集經。由此現",
    "T38n1778_002:0584b06": "瑞故是近由。劣應是昔說小教之身遠為由籍",
    "T38n1778_002:0584b07": "故是遠也。問三藏劣應自是昔事。何得為此",
    "T38n1778_002:0584b08": "作遠由也。答法華云於二十年中常令除糞。",
    "T38n1778_002:0584b09": "過是已後心相體信入出無難。是故今時共諸",
    "T38n1778_002:0584b10": "聲聞說大乘經現勝應身。合蓋現瑞表說佛",
    "T38n1778_002:0584b11": "國。當知由昔劣應顯今勝應故為遠由。就近",
    "T38n1778_002:0584b12": "為二。初兩行略歎形聲兩益。次七行廣歎形",
    "T38n1778_002:0584b13": "聲兩益此之略廣皆是歎。前說普集經正報因",
    "T38n1778_002:0584b14": "果。何以得知。下歎說法不有亦不無以因緣",
    "T38n1778_002:0584b15": "故諸法生。就前兩行為二。初一行歎形益。次",
    "T38n1778_002:0584b16": "一行歎聲益。初又二。初上句歎色功德。次下",
    "T38n1778_002:0584b17": "句歎心功德。大經云。佛性者亦色非色。云何",
    "T38n1778_002:0584b18": "名色金剛身故。云何非色十力無畏非色法",
    "T38n1778_002:0584b19": "故。今初歎色。約眼歎者即金剛身三十二相",
    "T38n1778_002:0584b20": "之一也。但身分雖多所尊者首。首分又多其",
    "T38n1778_002:0584b21": "要者目。歎勝攝劣故也。力無畏等智慧雖多",
    "T38n1778_002:0584b22": "歎心皆攝。是故舉要以歎色心。目者眼之異",
    "T38n1778_002:0584b23": "名。眼主肝肝悲則眼淚。歎眼即是歎大悲也。",
    "T38n1778_002:0584b24": "大論云。般若是佛母大悲是般若。母故約此",
    "T38n1778_002:0584b25": "相歎色功德。問法身亦有相耶。答此是勝應",
    "T38n1778_002:0584b26": "表於法身。尋此眼相得法身佛眼。故歎應身",
    "T38n1778_002:0584b27": "即是歎法身佛眼。餘相類此。故法華云微妙",
    "T38n1778_002:0584b28": "淨法身具相三十二。但眼是總名。從用分別",
    "T38n1778_002:0584b29": "則有五種。一肉眼見麁事色。二天眼見因果",
    "T38n1778_002:0584c01": "細色。三慧眼見麁細色心偏真之理。四法眼",
    "T38n1778_002:0584c02": "見色麁心細因緣假名俗諦諸法。五佛眼見中",
    "T38n1778_002:0584c03": "道圓真佛性之理。又能雙照麁細因緣事理。",
    "T38n1778_002:0584c04": "約教則有四佛五眼不同。金剛般若佛問善",
    "T38n1778_002:0584c05": "吉。如來有肉眼乃至有佛眼不。善吉言如來",
    "T38n1778_002:0584c06": "有肉眼至乃有佛眼。今寶積歎者五眼皆離垢",
    "T38n1778_002:0584c07": "障故言目淨。脩廣者脩之言長。廣之言闊。五",
    "T38n1778_002:0584c08": "眼見境竪深窮源故名脩。橫遍法界故言廣。",
    "T38n1778_002:0584c09": "如青蓮者西土青蓮華葉形相脩。廣相似佛眼",
    "T38n1778_002:0584c10": "故用譬也。又復非但形似佛眼。處在淤泥不",
    "T38n1778_002:0584c11": "為所染。五眼亦爾。非但照境竪深橫廣。雖照",
    "T38n1778_002:0584c12": "世境不為所染。故歎目淨如青蓮也。今略以",
    "T38n1778_002:0584c13": "五眼帖釋。肉眼者功德果薰無惡業障故名",
    "T38n1778_002:0584c14": "目淨。竪從地獄上至有頂諸色悉見故名脩。",
    "T38n1778_002:0584c15": "橫遍百億無色不見故言廣。雖見諸色不染",
    "T38n1778_002:0584c16": "不著如青蓮也。天眼者因禪離蓋發淨眼根。",
    "T38n1778_002:0584c17": "以眼根淨故名目淨。竪見界外名脩。橫見十",
    "T38n1778_002:0584c18": "界名廣。雖見不染如青蓮也。慧眼者無界內",
    "T38n1778_002:0584c19": "外見思名目淨。竪照內外真理究竟名脩。橫",
    "T38n1778_002:0584c20": "見內外真理名廣。見真不染如青蓮也。法眼",
    "T38n1778_002:0584c21": "者無塵沙惑名目淨。竪見界內外四種四諦之",
    "T38n1778_002:0584c22": "法名脩。橫見十方十界四種四諦之法名廣。",
    "T38n1778_002:0584c23": "不著諸法如青蓮也。佛眼者無法界無明名",
    "T38n1778_002:0584c24": "目淨。竪見界內外中道法界窮源盡性名脩。",
    "T38n1778_002:0584c25": "橫見十界中道一時圓照名廣。不為法界無",
    "T38n1778_002:0584c26": "明生死所染如青蓮也。此但略出別圓五眼。",
    "T38n1778_002:0584c27": "藏通皆約界內二諦以明五眼。但約隨情色",
    "T38n1778_002:0584c28": "心分別即三藏五眼。約幻化色心分別即通教",
    "T38n1778_002:0584c29": "五眼。問今長者子定歎何眼。答經屬方等具",
    "T38n1778_002:0585a01": "說四教隨四根緣。何所聞知歎無乖隔。下云",
    "T38n1778_002:0585a02": "一音演說隨類各解。若觀心者一心三觀照",
    "T38n1778_002:0585a03": "心因緣麁細及即空假中。對修五眼可以意",
    "T38n1778_002:0585a04": "知。心淨已度諸禪定。次句歎心。言心淨",
    "T38n1778_002:0585a05": "者佛智窮源無法界惑故言心淨。已度諸禪",
    "T38n1778_002:0585a06": "定者通論禪定俱通因果。故大經云大般涅",
    "T38n1778_002:0585a07": "槃名深禪定窟。豈得歎言心淨已度大涅槃",
    "T38n1778_002:0585a08": "也。今約別義禪定據因佛心據果。果出因外",
    "T38n1778_002:0585a09": "故言已度。問何以得知禪是因名。答大論",
    "T38n1778_002:0585a10": "云禪此言思惟修。佛心智鑒圓明豈發思惟。",
    "T38n1778_002:0585a11": "究竟無學豈得言修。又翻棄惡。如來純淨之",
    "T38n1778_002:0585a12": "智何惡可棄。故大經云有所斷者名有上士。",
    "T38n1778_002:0585a13": "無所斷者名無上士。故思惟等義皆是因也。",
    "T38n1778_002:0585a14": "約教者三藏佛心無習故故名心淨。四禪四",
    "T38n1778_002:0585a15": "空觀練薰修永離法愛故名已度。但力無畏",
    "T38n1778_002:0585a16": "不能等照。通教佛心照極真諦之源。界內",
    "T38n1778_002:0585a17": "習盡於諸禪定無礙自在。十力無畏一時照",
    "T38n1778_002:0585a18": "境故名已度。別教緣修智顯自性清淨之心。",
    "T38n1778_002:0585a19": "十二品無明究竟永滅。地持明九種大禪。菩",
    "T38n1778_002:0585a20": "薩依第九清淨禪得大菩提果。出過清淨故",
    "T38n1778_002:0585a21": "言已度。此約地前修自性禪。登地得一切禪。",
    "T38n1778_002:0585a22": "乃至等覺住清淨禪。斷十一品無明入重玄",
    "T38n1778_002:0585a23": "門名清淨禪。佛果出過故言已度。圓教六根",
    "T38n1778_002:0585a24": "清淨即自性禪。初發心住即一切禪。已究竟",
    "T38n1778_002:0585a25": "離虛妄顯自性清淨之心。如是乃至清淨禪",
    "T38n1778_002:0585a26": "破四十一品無明住無垢地。如來心淨度此",
    "T38n1778_002:0585a27": "禪定登妙覺果故言已度。故金光明云。是時",
    "T38n1778_002:0585a28": "如來遊於無量甚深法性。過諸菩薩所行清",
    "T38n1778_002:0585a29": "淨。瓔珞明昔在華嚴明集八禪眾。即前八禪",
    "T38n1778_002:0585b01": "為說華嚴。得入清淨禪住無垢地。常徒舊解",
    "T38n1778_002:0585b02": "但取四禪四空。說華嚴時聲聞尚如聾啞。八",
    "T38n1778_002:0585b03": "禪外道何足可集。若約觀心一心三觀。一一",
    "T38n1778_002:0585b04": "眾生心即如來心。本性清淨故言心淨。能度",
    "T38n1778_002:0585b05": "事禪故言已度。久積下次一行歎化他聲",
    "T38n1778_002:0585b06": "益。所以然者。久遠修禪內成相好。外具神",
    "T38n1778_002:0585b07": "通稱會物情。又無量劫來常修智慧。內能離",
    "T38n1778_002:0585b08": "結稱法相理。故得心淨度諸禪定。外稱無量",
    "T38n1778_002:0585b09": "眾生根緣。能於四不可說用四悉檀而起四",
    "T38n1778_002:0585b10": "教化導一切。證四滅理故云導眾已寂。形聲",
    "T38n1778_002:0585b11": "之益荷利恩。深是可敬重故須稽首。又解般",
    "T38n1778_002:0585b12": "若導行至果便息故言已寂。上句釋成目淨",
    "T38n1778_002:0585b13": "脩廣。下句釋成心淨已度。既見下次七行",
    "T38n1778_002:0585b14": "廣歎形聲為二。初五行廣歎形益次二行廣",
    "T38n1778_002:0585b15": "歎聲益。既見大聖者即是見佛色用神變。是",
    "T38n1778_002:0585b16": "法身清淨無礙之色如如意珠亦如明鏡。",
    "T38n1778_002:0585b17": "故放光動地十方佛土皆悉現也。是則一切",
    "T38n1778_002:0585b18": "法趣色。色為不思議藏色為法界海。是以廣",
    "T38n1778_002:0585b19": "大猶如虛空無有涯際。故約色歎功德用也。",
    "T38n1778_002:0585b20": "其中諸佛下一行釋成色用。若非佛神力",
    "T38n1778_002:0585b21": "加被此會豈見他方諸佛聞佛說法。如法華",
    "T38n1778_002:0585b22": "中以佛神力令眾得見百千萬億國土虛空菩",
    "T38n1778_002:0585b23": "薩。問此即是現相表發何得是表近由。答有",
    "T38n1778_002:0585b24": "師謬謂是合蓋現土。今尋文不爾。此歎說普",
    "T38n1778_002:0585b25": "集現相非合蓋現瑞。合蓋現瑞如下偈云。今",
    "T38n1778_002:0585b26": "奉世尊此微蓋於中現我三千界。方是正歎",
    "T38n1778_002:0585b27": "表發也。法王法力下一行歎佛心用。言法",
    "T38n1778_002:0585b28": "王者得三昧王三昧故名法王。法力者於二",
    "T38n1778_002:0585b29": "諦三諦四四諦一切諸法自在故也。超群生",
    "T38n1778_002:0585c01": "者佛心清淨超過二死之外。逈出十界之表。",
    "T38n1778_002:0585c02": "常以法財施一切者。四種道諦七聖法財",
    "T38n1778_002:0585c03": "常施十界恣其所用。問法財為囑色心用耶。",
    "T38n1778_002:0585c04": "答財通色心如無盡意及淨名施者皆名法施。",
    "T38n1778_002:0585c05": "但約能施之心色聲皆是法財攝也。能善分",
    "T38n1778_002:0585c06": "別下一行約二智。以釋心用成法施之義。權",
    "T38n1778_002:0585c07": "智分別世諦法相。實智於第一義而不動也。",
    "T38n1778_002:0585c08": "問上多約三諦今何得用二諦歎也。答合真",
    "T38n1778_002:0585c09": "入中合真入俗。通別二諦玄文料簡。又解若",
    "T38n1778_002:0585c10": "隨情辨真即是權智分別法相。若隨智之真",
    "T38n1778_002:0585c11": "即是實智寂而常照。是故歎言於第一義而",
    "T38n1778_002:0585c12": "不動也。已於諸法下一行結歎色心用。已",
    "T38n1778_002:0585c13": "於色法得自在故。故能轉變普現佛土。已於",
    "T38n1778_002:0585c14": "心法得自在故二諦開合隨機利物。色心功",
    "T38n1778_002:0585c15": "用既備。是可歸依故致敬稽首。說法不有",
    "T38n1778_002:0585c16": "下兩行二廣歎聲益。述歎上四眾圍繞而為",
    "T38n1778_002:0585c17": "說法。上現尊勝表說大乘。今猶現說法表當",
    "T38n1778_002:0585c18": "說依土。驗非異席所以為序致有此歎。不有",
    "T38n1778_002:0585c19": "不無者中道法也。不有故非俗不無故非真。",
    "T38n1778_002:0585c20": "然說法本約二諦。既非二邊說何等法。當知",
    "T38n1778_002:0585c21": "正說大乘中道。何者凡夫者有二乘者無。菩",
    "T38n1778_002:0585c22": "薩正觀中道佛性。是故方等為諸菩薩多說",
    "T38n1778_002:0585c23": "中道不二法門。故言不有亦不無也。問上用",
    "T38n1778_002:0585c24": "二諦以歎佛智。今明說法那約三諦。答有無",
    "T38n1778_002:0585c25": "為俗中道是真。即二諦也。問外道亦說神及",
    "T38n1778_002:0585c26": "世間非常非無常。即是非有非無。小乘亦為",
    "T38n1778_002:0585c27": "車匿說離有無。今何得言但是大乘。答凡夫",
    "T38n1778_002:0585c28": "外道尚不見真諦之無況見非無。聲聞經中",
    "T38n1778_002:0585c29": "雖說非有非無。只見真諦之無。何曾見中非",
    "T38n1778_002:0586a01": "無之理。約教明雙非不同者。若外人計單復",
    "T38n1778_002:0586a02": "具足雙非之句及不可說。皆是妄情不見空",
    "T38n1778_002:0586a03": "理不出生死。尚無非有何況非無。悉為三藏",
    "T38n1778_002:0586a04": "有門所破。三藏破見凡有四門。為車匿說離",
    "T38n1778_002:0586a05": "有無經。但是非有非無門耳。若得方便從門",
    "T38n1778_002:0586a06": "入理。但名非有不名非無。不得方便即墮有",
    "T38n1778_002:0586a07": "無與外道等。縱令入理亦非大乘不有不無。",
    "T38n1778_002:0586a08": "通教觀色等皆如幻化不言有無。若從門入",
    "T38n1778_002:0586a09": "理此即非有非無門也。若向通人聞說見理。",
    "T38n1778_002:0586a10": "若執為戲論邪見火燒。縱令入理亦非中道",
    "T38n1778_002:0586a11": "不有不無。別觀中道約破二邊。明非有非無",
    "T38n1778_002:0586a12": "者此就藏性四門明非有非無。異前兩教。若",
    "T38n1778_002:0586a13": "得入理則不須破。若未悟者是愚癡論。非真",
    "T38n1778_002:0586a14": "中道不有不無。圓雖四門一門即四門。四門",
    "T38n1778_002:0586a15": "即一門。不定有無無所依倚。將此虛心豁見",
    "T38n1778_002:0586a16": "中道。於此生著猶尚須破。何況於餘。今簡偽",
    "T38n1778_002:0586a17": "顯真得圓之意。不有不無以歎勝應不有不",
    "T38n1778_002:0586a18": "無也。復次前三雙非是權圓教是實。權實皆",
    "T38n1778_002:0586a19": "說故言說法不有亦不無也。以因緣故諸法",
    "T38n1778_002:0586a20": "生者。歎說法緣起之用也。緣起有二已如前",
    "T38n1778_002:0586a21": "說。今之歎意備含此二。然體非有無豈得有",
    "T38n1778_002:0586a22": "生。有因緣故。亦得說者。順界內無明因緣則",
    "T38n1778_002:0586a23": "二苦集生。因滅無明即二道滅生。界外准說。",
    "T38n1778_002:0586a24": "故言有因緣故諸法生也。無我無造無受者。",
    "T38n1778_002:0586a25": "此一句結非有非無。歷四教明四種無我無",
    "T38n1778_002:0586a26": "受(云云)。善惡不亡一句結以因緣故諸法",
    "T38n1778_002:0586a27": "生。通別無明為界內外惡。即二處苦集不敗",
    "T38n1778_002:0586a28": "亡。通別無明滅二處道滅不敗亡。因緣生滅",
    "T38n1778_002:0586a29": "比說可知。始在佛樹下次八行歎劣應為遠",
    "T38n1778_002:0586b01": "由為二。初兩行歎形益。次六行歎聲益。歎形",
    "T38n1778_002:0586b02": "為二。初歎應色次歎應心。佛樹者坐此成佛",
    "T38n1778_002:0586b03": "故也。有言元吉亦云菩提。初成道時詣此樹",
    "T38n1778_002:0586b04": "坐。魔恐成道化我眷屬空我宮殿。先遣三女。",
    "T38n1778_002:0586b05": "菩薩心安不能惑亂。魔王增忿遂將欲界八",
    "T38n1778_002:0586b06": "十億鬼神兵眾在菩薩所。魔自敗散。具在瑞",
    "T38n1778_002:0586b07": "應。甘露滅者。魔王去後菩薩中夜入於四禪。",
    "T38n1778_002:0586b08": "三十四心見四諦理名得甘露。正習俱盡故",
    "T38n1778_002:0586b09": "名滅也。覺道成者。因四諦發真見第一義。時",
    "T38n1778_002:0586b10": "朗然大悟知常無常知眾生數非數等。具力無",
    "T38n1778_002:0586b11": "畏等一切諸法名覺道成也。神力降魔。神通",
    "T38n1778_002:0586b12": "即是色法功德之用。已無心意下一行次歎",
    "T38n1778_002:0586b13": "應心已。無心意等者。得甘露故見愛顛倒",
    "T38n1778_002:0586b14": "四陰皆滅名無心意。何者若有心意即有心",
    "T38n1778_002:0586b15": "倒。倒即三受。受即三苦是苦諦也。行即行",
    "T38n1778_002:0586b16": "陰思數作業。業招生死即集諦也。無心則無",
    "T38n1778_002:0586b17": "受無受則無行。無行則無業無業故無集。無",
    "T38n1778_002:0586b18": "集則無苦。苦集若滅即是得甘露滅覺道成",
    "T38n1778_002:0586b19": "也。大品明五受五行。行是集諦集諦斷故佛",
    "T38n1778_002:0586b20": "無心意。無心意故無五見受行。故能破外道",
    "T38n1778_002:0586b21": "五見受行。雖無受行為調外道說三藏五門。",
    "T38n1778_002:0586b22": "如佛破長爪云。汝見受不。汝有不受之見還",
    "T38n1778_002:0586b23": "成於受。受即是苦與他何異。而倚不受憍慢",
    "T38n1778_002:0586b24": "輕他。起身口意行行成名集。集招生死何名",
    "T38n1778_002:0586b25": "實相。長爪信伏得法眼淨。伏諸外道例皆如",
    "T38n1778_002:0586b26": "此。問長爪是後時事。此歎明未轉法輪前已",
    "T38n1778_002:0586b27": "伏外道。是何等外道。答舊云佛昔為凡夫時",
    "T38n1778_002:0586b28": "從阿羅邏仙受八禪定。菩薩無心從其學但",
    "T38n1778_002:0586b29": "為化之。今謂乖偈歎。偈明佛未成道前降魔",
    "T38n1778_002:0586c01": "成道後伏外道。何得以凡夫時受八禪為伏",
    "T38n1778_002:0586c02": "外道。又恐是如來初成道竟未轉法輪。乃為",
    "T38n1778_002:0586c03": "提謂長者說於五戒扶其本習。辨五行六甲",
    "T38n1778_002:0586c04": "陰陽曆數。其既信伏令歸依佛法。有當來僧",
    "T38n1778_002:0586c05": "汝當歸依。長者得初果。佛實無心受行五行",
    "T38n1778_002:0586c06": "六甲。但為摧伏是故說也。案結集法藏明從",
    "T38n1778_002:0586c07": "波羅柰至涅槃夜結為修多羅藏。故知伏提",
    "T38n1778_002:0586c08": "謂在轉法輪前。從是已後皆以不受之法破",
    "T38n1778_002:0586c09": "諸外道。如向所引長爪之類。三轉法輪下六",
    "T38n1778_002:0586c10": "行二歎聲益為三。初兩行歎轉法輪。次兩行",
    "T38n1778_002:0586c11": "歎法妙天人受益。後兩行結歎。初言三轉法",
    "T38n1778_002:0586c12": "輪者即是趣波羅奈說生滅四諦也。輪者佛",
    "T38n1778_002:0586c13": "證四諦法有可轉之義故名為輪。又解能壞",
    "T38n1778_002:0586c14": "煩惱名之為輪。如輪王寶能壞怨敵。佛法輪",
    "T38n1778_002:0586c15": "寶能壞煩惱故名法輪。如來成道經三七日",
    "T38n1778_002:0586c16": "方趣波羅[木*奈]。生生雖不可說。以悉檀方便起",
    "T38n1778_002:0586c17": "天人小機而說四諦。轉入彼心壞彼煩惱故",
    "T38n1778_002:0586c18": "名轉法輪也。三轉者。一示轉謂是苦是集是",
    "T38n1778_002:0586c19": "滅是道。二勸轉謂苦應知集應斷滅應證道",
    "T38n1778_002:0586c20": "應修。三證轉謂苦我已知集我已斷滅我已",
    "T38n1778_002:0586c21": "證道我已修。初轉示見道勸轉示修道證轉",
    "T38n1778_002:0586c22": "示無學道。是三轉十二行法輪。初轉則生眼",
    "T38n1778_002:0586c23": "智明覺。曇無德解三轉不同事如別明。言大",
    "T38n1778_002:0586c24": "千者即娑婆世界釋迦之土。即轉法輪所化",
    "T38n1778_002:0586c25": "之處。其輪本來常清淨者。如三種藥中無",
    "T38n1778_002:0586c26": "三種病。四諦法輪無見思垢故名本淨。又解",
    "T38n1778_002:0586c27": "生生不可說而說四諦。不可說即真諦。無其",
    "T38n1778_002:0586c28": "苦集說名本淨。如大集云。陳如獲得真實知",
    "T38n1778_002:0586c29": "見。問陳如見真如成論不。答陳如依有門成",
    "T38n1778_002:0587a01": "論是空門。教門雖異見真是一。空門得道是",
    "T38n1778_002:0587a02": "須菩提。天人得道者。天是八萬諸天人即",
    "T38n1778_002:0587a03": "[牛*句]隣五人。五人聞法初得見諦。八萬諸天得",
    "T38n1778_002:0587a04": "法眼淨。有人云[牛*句]隣初得道四人至夏初方",
    "T38n1778_002:0587a05": "得。恐是經論異出不同。此經親云天人得道",
    "T38n1778_002:0587a06": "三寶現世。若四人不得見道即非見諦得戒。",
    "T38n1778_002:0587a07": "但[牛*句]隣一人不名僧寶。此為證者。佛所說法",
    "T38n1778_002:0587a08": "契理契緣。非如六師妄有所說不能令人得",
    "T38n1778_002:0587a09": "道。三實於是現世間者。不約一體三寶。何",
    "T38n1778_002:0587a10": "者初覺道成始有佛寶。三轉法輪即是法寶。",
    "T38n1778_002:0587a11": "[牛*句]隣如等見諦得戒即是僧寶。自迦葉佛滅",
    "T38n1778_002:0587a12": "後三寶隱沒但有舊醫。今佛出興三寶始具。",
    "T38n1778_002:0587a13": "以斯妙法下次二行歎法妙天人受益。生",
    "T38n1778_002:0587a14": "滅四諦為妙法也。能令眾生畢故不造新謂",
    "T38n1778_002:0587a15": "之妙法。一受不退常寂然者即是初見聖諦",
    "T38n1778_002:0587a16": "永不退失。若世智斷結遇緣便起。今無漏智",
    "T38n1778_002:0587a17": "斷諸戲論畢竟不起故言常寂。大經云世醫",
    "T38n1778_002:0587a18": "療治瘥已還生。如來所治畢竟不發故言常",
    "T38n1778_002:0587a19": "寂。案婆娑見有得道盡智猶退退至初果。曇",
    "T38n1778_002:0587a20": "無德見空得道一向無退。雖教不同見道不",
    "T38n1778_002:0587a21": "退。其義無別。今之偈意正歎見道不退為凡",
    "T38n1778_002:0587a22": "夫也。度老病死大醫王者。此通歎醫王法",
    "T38n1778_002:0587a23": "因佛說故也。佛自度三界思惟老病死已亦能",
    "T38n1778_002:0587a24": "說法。令諸眾生度三界死。一受不退名大醫",
    "T38n1778_002:0587a25": "王。言常禮者眾生病無量。佛之法藥亦復無",
    "T38n1778_002:0587a26": "量猶如大海。是可歸敬。毀譽不動下三兩",
    "T38n1778_002:0587a27": "行總結歎者。生身之佛八風不動。以大悲三",
    "T38n1778_002:0587a28": "念之德婆羅門女謗而不戚。諸天大梵讚而",
    "T38n1778_002:0587a29": "不忻。八風不動如須彌也。是歎斷德。於善不",
    "T38n1778_002:0587b01": "善等以慈者歎智德也。睺羅三摩調達三呵。",
    "T38n1778_002:0587b02": "呵令改惡摩令進善。慈心一也心行平等者",
    "T38n1778_002:0587b03": "約三念處以明平等。一香塗左二刀割右三",
    "T38n1778_002:0587b04": "不塗不割視之平等無有異想。此據色法為",
    "T38n1778_002:0587b05": "三念處。順我法不喜違我法不嗔。不違不順",
    "T38n1778_002:0587b06": "常行捨心此約心法明三念處。佛心於此慈",
    "T38n1778_002:0587b07": "念平等。孰誰也。人寶者智人為寶。能別真",
    "T38n1778_002:0587b08": "偽故聞者敬承。今奉世尊下十九行二正述",
    "T38n1778_002:0587b09": "歎表發之事文為二。初四行總述歎現三瑞",
    "T38n1778_002:0587b10": "表發。次十五行別述歎佛三密。初為三初半",
    "T38n1778_002:0587b11": "行述歎奉蓋。次二行半正述歎合蓋現瑞表",
    "T38n1778_002:0587b12": "發。三一行正述歎大眾歡喜。初奉微蓋者微",
    "T38n1778_002:0587b13": "之言小因小果。大表不思議大果。淨土無方",
    "T38n1778_002:0587b14": "莫測。現三千界下二行半。次述上蓋內現土",
    "T38n1778_002:0587b15": "現佛說法。表說應土應身之事。哀現者慈念",
    "T38n1778_002:0587b16": "眾生。欲為說此佛國因果故先現瑞以作由",
    "T38n1778_002:0587b17": "漸。方得開闡故稱哀現。眾覩下一行三述",
    "T38n1778_002:0587b18": "上大眾歎未曾有。大聖下次十五行別述歎",
    "T38n1778_002:0587b19": "佛三密文為三。初兩行歎身密。次六行歎口",
    "T38n1778_002:0587b20": "密。次七行歎意密。三密即是三輪不思議化。",
    "T38n1778_002:0587b21": "三無失三不護也。大聖法王眾所歸者是歎",
    "T38n1778_002:0587b22": "法身勝應。若法身三昧王三昧三諦自在。為",
    "T38n1778_002:0587b23": "四十一心菩薩聖眾及餘四部所歸。即是上",
    "T38n1778_002:0587b24": "來所明。佛安處眾寶師子之座蔽於一切諸",
    "T38n1778_002:0587b25": "來大眾故為眾所歸也。淨心者即四眾大乘",
    "T38n1778_002:0587b26": "機發。心無疑濁欲聞淨道。亦是諸大菩薩淨",
    "T38n1778_002:0587b27": "心入觀佛三昧故言淨心。各見世尊在其前",
    "T38n1778_002:0587b28": "者。此明應身對十法界各見同已。譬如一月",
    "T38n1778_002:0587b29": "影現眾水。或見如老比丘像。或見光明相好。",
    "T38n1778_002:0587c01": "或見尊特之身。或見現大小相坐寶蓮華。或",
    "T38n1778_002:0587c02": "見身如虛空。此是身密之德。故前釋佛在耶",
    "T38n1778_002:0587c03": "離。各見不同意在此也。不共者如此。身密不",
    "T38n1778_002:0587c04": "與二乘及下地共。佛以一音下六行次歎口",
    "T38n1778_002:0587c05": "密文為三。初兩行是辭法二辨。同其語即辭",
    "T38n1778_002:0587c06": "辨。各得解即法辨。辭者一切眾生殊方異類",
    "T38n1778_002:0587c07": "言音各異。同其類音故名辭辨。法者一切諸",
    "T38n1778_002:0587c08": "法名字差別種種非一。各有所召。得法辨者",
    "T38n1778_002:0587c09": "皆識語法。即同其音故名法辨。佛以一音而",
    "T38n1778_002:0587c10": "辭法異趣。二辨應物是口密也。佛尚非是梵",
    "T38n1778_002:0587c11": "況同眾生令異音解即非辭法。而現辭法者",
    "T38n1778_002:0587c12": "口密力也。佛以一音下二行次歎義辨。一",
    "T38n1778_002:0587c13": "音說法受行獲利即是尋言求旨得言所以所",
    "T38n1778_002:0587c14": "以即是義也。如來本無句義豈有義辨。而能",
    "T38n1778_002:0587c15": "分別一切句義者即口密也。佛以一音下二",
    "T38n1778_002:0587c16": "行三歎樂說辨。旋轉無窮眾皆樂聞。四諦逗",
    "T38n1778_002:0587c17": "機我當為說怖畏之事。三界皆苦苦故生怖",
    "T38n1778_002:0587c18": "即苦諦也。求涅槃樂樂故歡喜即滅諦也。厭",
    "T38n1778_002:0587c19": "離者諸苦所因貪欲為木。即集諦也。斷疑",
    "T38n1778_002:0587c20": "即道也。又約悉檀者三界苦可畏即世界也。",
    "T38n1778_002:0587c21": "歡喜即為人令生善根故歡喜也。厭離是厭",
    "T38n1778_002:0587c22": "離煩惱。即對治藥病相對也。斷疑即見諦道。",
    "T38n1778_002:0587c23": "是第一義一音所演。其力如是。如來本非四諦",
    "T38n1778_002:0587c24": "四悉。能以此法善巧利益即口密也。稽首",
    "T38n1778_002:0587c25": "下七行三歎心密。佛心非權非實能現權實",
    "T38n1778_002:0587c26": "即心密也。文為二。初四行約三種權實二智",
    "T38n1778_002:0587c27": "以歎心密。次三行約三種二諦結歎心密。初",
    "T38n1778_002:0587c28": "文為四。初一行約內外歎。自行十力據內智",
    "T38n1778_002:0587c29": "圓滿。無畏據外用不怯。此為一雙。即約自行",
    "T38n1778_002:0588a01": "權實歎心密也。稽首不共下次一行歎自行",
    "T38n1778_002:0588a02": "化他。不共是自證之法。導師即是化他。稽",
    "T38n1778_002:0588a03": "首能斷下次一行此有兩用。若歎自行即歎",
    "T38n1778_002:0588a04": "佛智斷。能斷是斷德到彼岸是智德也。若作",
    "T38n1778_002:0588a05": "歎化他能斷眾結縛者。即是化他權實明智",
    "T38n1778_002:0588a06": "斷也。眾是眾人故屬化他。問何得一偈兩用。",
    "T38n1778_002:0588a07": "答佛自無縛能解他縛故得兩用。稽首能度",
    "T38n1778_002:0588a08": "下次一行總結上三種權實之智斷也。悉知",
    "T38n1778_002:0588a09": "眾生下次三行舉三種二諦結歎三密文為",
    "T38n1778_002:0588a10": "三。初一行是隨情二諦。何者俗諦無量心亦",
    "T38n1778_002:0588a11": "無量。或是求真或欲樂俗。情有去取故言去",
    "T38n1778_002:0588a12": "來。去取無量佛亦隨起說無量二諦。即是隨",
    "T38n1778_002:0588a13": "情。不著世間下次一行是約隨情智二諦。",
    "T38n1778_002:0588a14": "隨情無染隨智空寂達諸法相下次一行是歎",
    "T38n1778_002:0588a15": "隨智二諦。智心所照皆入一相而無所礙。如",
    "T38n1778_002:0588a16": "空無依故名隨智也。",
    "T38n1778_002:0588a17": "維摩經略疏卷第七",
    "T38n1778_002:0588a18": "爾時長者子下訖阿閦佛十一品半第二正說",
    "T38n1778_002:0588a19": "分文為三。初佛國半品是大聖對機命宗說",
    "T38n1778_002:0588a20": "佛國因果。二從方便訖香積九品是大士助",
    "T38n1778_002:0588a21": "佛闡揚說不思議解脫佛國因果。三從菩薩",
    "T38n1778_002:0588a22": "行訖阿閦兩品是淨名接諸大眾還菴羅園。",
    "T38n1778_002:0588a23": "如來對大眾復宗明佛國因果。所以如來赴",
    "T38n1778_002:0588a24": "機酬寶積請說依報者。或前普集說正報因",
    "T38n1778_002:0588a25": "果。所以淨名助佛宣揚。扶成佛說不思議解",
    "T38n1778_002:0588a26": "脫佛國因果啟悟有緣。譬如尚書奉旨化民。",
    "T38n1778_002:0588a27": "所以還菴羅園。佛對大眾具明佛國。譬如大",
    "T38n1778_002:0588a28": "臣為國開境事畢。還朝至尊悅可而印定也。",
    "T38n1778_002:0588a29": "問淨名已前彈呵豈得助成此教。答佛未說",
    "T38n1778_002:0588b01": "佛國因果。淨名預彈冥會佛意助成今教。云",
    "T38n1778_002:0588b02": "何不可。世間國政閫外之事將軍裁之。但合",
    "T38n1778_002:0588b03": "天心何必待詔。但弟子述昔如來默印懸會",
    "T38n1778_002:0588b04": "佛心。豈非助成今教。故昔日彈呵通助正報。",
    "T38n1778_002:0588b05": "今日重述成今依報。問此半品及出室兩品",
    "T38n1778_002:0588b06": "悉佛自說皆明佛國。其間九品明佛國義蓋",
    "T38n1778_002:0588b07": "不足言。何得扶成佛國之教。答佛既始終皆",
    "T38n1778_002:0588b08": "明佛國。淨名其間豈乖佛意。如佛答寶積。種",
    "T38n1778_002:0588b09": "種諸行皆淨佛土因。淨名所說種種諸行何",
    "T38n1778_002:0588b10": "得非也。問始終佛國乃是佛說。其間九品都",
    "T38n1778_002:0588b11": "無佛國之言。豈是扶成佛國之教。答如佛國",
    "T38n1778_002:0588b12": "品明淨土義云。隨其方便則成就眾生。隨成",
    "T38n1778_002:0588b13": "就眾生即佛土淨。淨名有大方便故室外彈",
    "T38n1778_002:0588b14": "呵折伏。室內慰喻攝受。彈呵折伏心無垢染",
    "T38n1778_002:0588b15": "慰喻攝受眾善莊嚴。是則調伏眾生豈過於",
    "T38n1778_002:0588b16": "此。若眾生正報清淨莊嚴則依報國土皆嚴",
    "T38n1778_002:0588b17": "淨也。是故文云隨成就眾生即佛土淨。如此",
    "T38n1778_002:0588b18": "推之淨名所說雖不彰言淨土因果隨其所說",
    "T38n1778_002:0588b19": "攝伏眾生。即是扶成佛說淨土。其義宛然。問",
    "T38n1778_002:0588b20": "若爾為是淨名扶成佛國。為是淨名自淨佛",
    "T38n1778_002:0588b21": "國。為是成弟子等淨佛國耶。答深求其理皆",
    "T38n1778_002:0588b22": "有此義。如法華壽量釋迦成道甚大久遠。今",
    "T38n1778_002:0588b23": "分身佛在於十方淨土說法。未來亦然。此類",
    "T38n1778_002:0588b24": "淨名扶成釋迦淨土之義。淨名既能折伏攝",
    "T38n1778_002:0588b25": "受有緣之類。若淨名成佛皆來生其國。即是",
    "T38n1778_002:0588b26": "淨名能調眾生則佛土淨。弟子菩薩亦受折",
    "T38n1778_002:0588b27": "伏為調眾生。眾生既因弟子菩薩斷惡生善。",
    "T38n1778_002:0588b28": "弟子等後成佛時所調眾生皆生其國。故言",
    "T38n1778_002:0588b29": "隨所調伏眾生則佛土淨。問菩薩可爾聲聞",
    "T38n1778_002:0588c01": "取滅豈有此義。答所以言深求其理方有此",
    "T38n1778_002:0588c02": "義。如法華發聲聞迹。歎言少欲厭生死實自",
    "T38n1778_002:0588c03": "淨佛土。又問疾品文殊方至淨名空室表佛國",
    "T38n1778_002:0588c04": "空。因此往復論佛國義。次不思議品燈王國。",
    "T38n1778_002:0588c05": "香積品現眾香國。此不扶成佛說佛國因果為",
    "T38n1778_002:0588c06": "此經宗。若不許佛國因果以當宗者。古來何",
    "T38n1778_002:0588c07": "得多云室內六品因空室生。六品既因此而生",
    "T38n1778_002:0588c08": "豈非從佛國生也。淨名扶成佛國為宗其義明",
    "T38n1778_002:0588c09": "矣。問此經明不思議解脫何關佛國之義。答",
    "T38n1778_002:0588c10": "不思議品芥納須彌。海內毛吼等多約依報",
    "T38n1778_002:0588c11": "顯不思議也。就半品為二。一寶積請說二如來",
    "T38n1778_002:0588c12": "答。初文為二。一述同類堪聞二正請說。初云先",
    "T38n1778_002:0588c13": "已發心是故堪聞。言阿耨多羅三藐三菩提",
    "T38n1778_002:0588c14": "心者此云無上正遍知道心。但發心有三。一名",
    "T38n1778_002:0588c15": "字二相似三分證。今之五百是相似發位。何",
    "T38n1778_002:0588c16": "以知然。下文佛現淨土方得無生乃是分證。",
    "T38n1778_002:0588c17": "言相似者通別圓位皆約內凡。問何以但據",
    "T38n1778_002:0588c18": "相似發耶。答聲聞乾慧菩薩伏忍並未有發",
    "T38n1778_002:0588c19": "義。若聲聞性地菩薩柔順方有發義。故多約",
    "T38n1778_002:0588c20": "此明發心位。願聞得佛下二正請。寶積同類",
    "T38n1778_002:0588c21": "既有堪聞之機。騰機請說佛國因果文為二。",
    "T38n1778_002:0588c22": "一願聞得佛土清淨即是請果。二願說菩薩",
    "T38n1778_002:0588c23": "淨土之行即是請因。若論次第應因先果後。",
    "T38n1778_002:0588c24": "今為時眾慕果行因故先請果後請因也。初",
    "T38n1778_002:0588c25": "所以作此請者。上觀佛合蓋現瑞知佛欲說",
    "T38n1778_002:0588c26": "佛國之果而現此相。故請說果。次請因者淨",
    "T38n1778_002:0588c27": "國之果必籍勝因。大眾若聞淨國之果則慕",
    "T38n1778_002:0588c28": "果行因。故請因也。佛言善哉下二佛答文為",
    "T38n1778_002:0588c29": "四。一讚許．二誡聽．三受教．四佛正答。善哉",
    "T38n1778_002:0589a01": "者初明讚許。所以佛讚許者寶積發問深得",
    "T38n1778_002:0589a02": "現瑞所表之意。又能為同輩致請諮決得宜",
    "T38n1778_002:0589a03": "故讚許也。諦聽至汝說二誡聽誡念聽者生",
    "T38n1778_002:0589a04": "三慧善故。諦聽生聞慧善思生思慧念之生",
    "T38n1778_002:0589a05": "修慧。若雖聞不聽無受潤。因聽而不思無染",
    "T38n1778_002:0589a06": "旨趣。思而不修終無證理。三慧若備入道不",
    "T38n1778_002:0589a07": "疑。於是至而聽三受教而聽即是奉受三慧",
    "T38n1778_002:0589a08": "之誡也。佛言下四佛正答文為五。一佛正答。",
    "T38n1778_002:0589a09": "二身子生疑。三佛為釋。四梵王自述顯佛誠",
    "T38n1778_002:0589a10": "言。五佛現淨土時眾得益。初正答為二。一答",
    "T38n1778_002:0589a11": "果二答因。答果又二。一正答二譬顯。正答為",
    "T38n1778_002:0589a12": "三。一標章總答。二別釋。三結成。初文言眾生",
    "T38n1778_002:0589a13": "之類是菩薩佛土者。菩薩虛通至寂境智俱",
    "T38n1778_002:0589a14": "忘無土不土。但為化生而取佛土。故舉眾生",
    "T38n1778_002:0589a15": "之類是菩薩佛土。然土不在菩薩眾生。亦非",
    "T38n1778_002:0589a16": "共離永寂如空不可說示。以悉檀方便隨意",
    "T38n1778_002:0589a17": "赴緣自在無失。已如前說。今約所化故言眾",
    "T38n1778_002:0589a18": "生之類是菩薩佛土。眾生義如前辨十界中",
    "T38n1778_002:0589a19": "說。所言類者即氣類也氣類無邊無其正要",
    "T38n1778_002:0589a20": "不出二種。一有為緣集二無為緣集。言有為",
    "T38n1778_002:0589a21": "者即是界內染淨國土。迷真滯有而起結業",
    "T38n1778_002:0589a22": "稟分段生死皆其類也。二無為者即是界外",
    "T38n1778_002:0589a23": "有餘果報及開中下寂光。此三土眾生迷中",
    "T38n1778_002:0589a24": "道佛性滯無為緣集。赴諸結業受變易生死",
    "T38n1778_002:0589a25": "皆是此類。約教辨者。藏通有為緣集謂生滅",
    "T38n1778_002:0589a26": "無生之類。別圓無為即無量無作之類。故約",
    "T38n1778_002:0589a27": "四教開兩緣集四種眾生。問所明三土稟報",
    "T38n1778_002:0589a28": "不同所居各異。云何悉同無為緣集。答所迷",
    "T38n1778_002:0589a29": "理同。皆是無明變易生死故通為一類。問若",
    "T38n1778_002:0589b01": "爾云何分別三土不同。答有餘五人雖同見",
    "T38n1778_002:0589b02": "真界內惑盡都。未見中斷有為集。同生有餘",
    "T38n1778_002:0589b03": "受變易生亦名方便生死。別圓兩教斷通惑",
    "T38n1778_002:0589b04": "者。見空不空。以見空故斷有為集。及見不空",
    "T38n1778_002:0589b05": "侵無為集。若從初地初住訖于九地。斷無為",
    "T38n1778_002:0589b06": "集同受果報變易生死。亦名因緣生死。若十",
    "T38n1778_002:0589b07": "地下寂滅忍。餘二生在。等覺中忍。餘一生在。",
    "T38n1778_002:0589b08": "分住寂光。即開變易出於有後無有後生死。",
    "T38n1778_002:0589b09": "雖復報殊所居各異並是界外同迷中道。悉",
    "T38n1778_002:0589b10": "是無為緣集氣類同也。問何不以四種緣集",
    "T38n1778_002:0589b11": "對四土明四種眾生類耶。答一往似便於理",
    "T38n1778_002:0589b12": "有妨。無別自體法界異無為也。得失之事至",
    "T38n1778_002:0589b13": "問疾品當更分別。若還約無為分出二種是",
    "T38n1778_002:0589b14": "則無失。必應須開。但約四教開四眾生此即",
    "T38n1778_002:0589b15": "便也。若約觀心者因緣所生即有為之類。從",
    "T38n1778_002:0589b16": "假入空破有為集成無為之類也。若入假名",
    "T38n1778_002:0589b17": "中道破無為未盡皆名無為之類。所以者何",
    "T38n1778_002:0589b18": "下二別釋。但聖心難測今作五意通此經文。",
    "T38n1778_002:0589b19": "一橫約染淨土通明四番經文。二竪對四土。",
    "T38n1778_002:0589b20": "三類通四土。四約觀心。五約教。初橫約同居",
    "T38n1778_002:0589b21": "者依經有四。初云隨所化眾生而取佛土。今",
    "T38n1778_002:0589b22": "先明土闊狹不同由所化多少故爾。如釋迦",
    "T38n1778_002:0589b23": "用百億以為同居滿願成佛。用恒沙大千以",
    "T38n1778_002:0589b24": "為同居。如世造宅量其所居。所化眾生取土",
    "T38n1778_002:0589b25": "亦爾。又菩薩所化眾生修善多少異。故國土",
    "T38n1778_002:0589b26": "莊嚴優劣亦異。故云眾生之類是菩薩佛土。",
    "T38n1778_002:0589b27": "二隨所調伏眾生而取佛土者。明諸菩薩為",
    "T38n1778_002:0589b28": "眾生取土。淨穢不同皆為調伏得宜。非關菩",
    "T38n1778_002:0589b29": "薩福慧優劣。如親育子愛榮雖殊皆為成就。",
    "T38n1778_002:0589c01": "取土亦爾。自有逼迫妨道則淨國安之。或憍",
    "T38n1778_002:0589c02": "奢妨道則穢土調伏。非為以穢令生苦惱。非",
    "T38n1778_002:0589c03": "以淨縱樂不修。何者菩薩不為眾生作煩惱",
    "T38n1778_002:0589c04": "因緣。豈作淨穢令其流轉。正由眾生惡盡多",
    "T38n1778_002:0589c05": "少取土不同。三隨諸眾生應以何國入佛智",
    "T38n1778_002:0589c06": "慧而取佛土者。法華云諸佛為一大事因緣",
    "T38n1778_002:0589c07": "故出現於世。為令眾生開佛知見。故今明菩",
    "T38n1778_002:0589c08": "薩調伏眾生赴淨穢土。皆為令得入佛智慧。",
    "T38n1778_002:0589c09": "應以淨國入者則事理俱急。令入佛慧。應以",
    "T38n1778_002:0589c10": "穢國入者則事寬理急令入佛慧。根性異故",
    "T38n1778_002:0589c11": "取土不同。故云眾生之類是菩薩佛土。四隨",
    "T38n1778_002:0589c12": "諸眾生應以何國起菩薩根而取佛土者。眾",
    "T38n1778_002:0589c13": "生入道由根受法而入佛慧。菩薩觀眾生眼",
    "T38n1778_002:0589c14": "等六根。何根偏利。若耳根偏利即聲為佛事。",
    "T38n1778_002:0589c15": "一切法趣聲。聲詮三諦及宣四教。用起耳根",
    "T38n1778_002:0589c16": "為菩薩根聚置一國。菩薩後成佛時聲為佛",
    "T38n1778_002:0589c17": "事。眼等餘根例此可知。具如下文菩薩行品。",
    "T38n1778_002:0589c18": "正由六根偏利故使佛事不同。皆為起眾生",
    "T38n1778_002:0589c19": "根類故也。如娑婆以音聲為佛事。乃至香積",
    "T38n1778_002:0589c20": "香為佛事。皆由眾生根類異故。同居之土佛",
    "T38n1778_002:0589c21": "事不同。故云眾生之類是菩薩佛土。二竪對",
    "T38n1778_002:0589c22": "四土者。一隨所化對同居土。二隨所調伏對",
    "T38n1778_002:0589c23": "有餘土。三入佛慧對果報土。四起菩薩根對",
    "T38n1778_002:0589c24": "寂光土。初文者界內具縛未見真理。心神動",
    "T38n1778_002:0589c25": "散善惡無定。菩薩方便觀其生熟。生則用穢",
    "T38n1778_002:0589c26": "熟則用淨。生熟無量淨穢亦爾。二調伏者即",
    "T38n1778_002:0589c27": "有餘也。何者諸阿羅漢能調難調是名調伏。",
    "T38n1778_002:0589c28": "下文云若住調伏心是聲聞法。當知二乘及",
    "T38n1778_002:0589c29": "後三教菩薩界內惑盡皆名調伏。即出三界",
    "T38n1778_002:0590a01": "即應有土。謂有餘也。當知菩薩為此眾生取",
    "T38n1778_002:0590a02": "有餘土。三入佛慧者。初住已上見中道理破",
    "T38n1778_002:0590a03": "無明一品。乃至三十九品皆生果報。當知菩",
    "T38n1778_002:0590a04": "薩為此入佛智慧。四起菩薩根者。對寂光土",
    "T38n1778_002:0590a05": "前入佛慧總相見中。今明起根是別相見中",
    "T38n1778_002:0590a06": "之類。如聲聞總相慧為劣緣覺別相慧為勝。",
    "T38n1778_002:0590a07": "故華嚴云佛眼乃至佛意。鴦掘云所謂彼眼",
    "T38n1778_002:0590a08": "於諸如來常具足無減。修了了分明見。即",
    "T38n1778_002:0590a09": "是於一根塵了達三諦。一切諸法寂而常照",
    "T38n1778_002:0590a10": "無不通達。餘根塵亦爾。毘盧遮那遍一切處。",
    "T38n1778_002:0590a11": "是則以常寂土起菩薩根。當知眾生之類是",
    "T38n1778_002:0590a12": "菩薩佛土。以法界海六塵起後身菩薩之類",
    "T38n1778_002:0590a13": "皆入寂光。問仁王云三賢十聖住果報唯佛",
    "T38n1778_002:0590a14": "一人居淨土。今何以十地亦居寂光。答因果",
    "T38n1778_002:0590a15": "與奪無生寂滅一切種智。三類通四土者。一",
    "T38n1778_002:0590a16": "通同居如前四義。次通有餘者隨所化眾生",
    "T38n1778_002:0590a17": "住方便觀斷界內結。眾生不無福慧優劣。譬",
    "T38n1778_002:0590a18": "如諸天同寶器食飯色有異。為化此眾生以",
    "T38n1778_002:0590a19": "有餘土淨穢調伏入於佛慧。以十界六塵起",
    "T38n1778_002:0590a20": "其諸根。令於諸塵通達無滯見寂光理。此",
    "T38n1778_002:0590a21": "即為有餘土眾生之類。並得通用四句。三",
    "T38n1778_002:0590a22": "通果報土者。菩薩取於此土正為教化別圓。",
    "T38n1778_002:0590a23": "諸地功德既有優劣。即是淨穢調伏進諸法",
    "T38n1778_002:0590a24": "門。進諸法門即是法身入佛慧也。令諸根明",
    "T38n1778_002:0590a25": "了得佛諸法界海六根即起根也。四通寂光",
    "T38n1778_002:0590a26": "者。元品無明未盡故須化也。果報既有高下",
    "T38n1778_002:0590a27": "即是調伏進觀實相。即入佛慧入重玄門虛",
    "T38n1778_002:0590a28": "空法界海。自行化他橫竪轉明即是起根。四",
    "T38n1778_002:0590a29": "約三觀觀四種境者。謂因緣空假中境。境是",
    "T38n1778_002:0590b01": "心之所依即土義也。眾生者。佛告諸比丘汝",
    "T38n1778_002:0590b02": "等日夜常生無量百千眾生。今因緣心多境",
    "T38n1778_002:0590b03": "多心少境少。由照境多少名大小國。如是觀",
    "T38n1778_002:0590b04": "境名化心眾生。緣善緣惡即淨穢國。調能緣",
    "T38n1778_002:0590b05": "之心令住正道即調伏。如是調心悟解不定。",
    "T38n1778_002:0590b06": "隨觀善惡取悟不同名淨穢土。善惡殊入佛",
    "T38n1778_002:0590b07": "慧不異。起菩薩根者隨觀善惡了知此塵即",
    "T38n1778_002:0590b08": "是法界畢竟常寂。常寂之境發於真智。智所",
    "T38n1778_002:0590b09": "依境即是寂光。復次行人觀是四境非為著",
    "T38n1778_002:0590b10": "境。但伏煩惱心數眾生。隨一一境觀其闊狹",
    "T38n1778_002:0590b11": "與不調入與不入起與不起。深識此意在因",
    "T38n1778_002:0590b12": "緣境中。用此四心而起誓願。願諸眾生皆得",
    "T38n1778_002:0590b13": "如我。化此心數悉令清淨即是淨土。安立有",
    "T38n1778_002:0590b14": "為緣集眾生以四種觀於空心多少調伏入",
    "T38n1778_002:0590b15": "慧起根即發誓願。願諸眾生如我調伏令心",
    "T38n1778_002:0590b16": "明即是淨有餘土。安立無為緣集眾生。若但",
    "T38n1778_002:0590b17": "有行無願不能淨佛國土。如有牛無御。有願",
    "T38n1778_002:0590b18": "無行如有御有牛。皆無所到。行人住三觀心。",
    "T38n1778_002:0590b19": "願行具足成就眾生。淨佛國土意在此也。大",
    "T38n1778_002:0590b20": "集云欲淨佛土當淨爾心即四種心也。故佛",
    "T38n1778_002:0590b21": "答寶積云。隨其心淨即佛土淨。行人當知一",
    "T38n1778_002:0590b22": "切菩薩淨佛國土從此而起。五約教即為四",
    "T38n1778_002:0590b23": "別。一所化眾生取同居土。四教所化未斷有",
    "T38n1778_002:0590b24": "為。即是凡夫。惑斷不盡即是聖人。為此所化",
    "T38n1778_002:0590b25": "取於同居淨穢諸土。若四教所化斷有為盡",
    "T38n1778_002:0590b26": "為此所化取有餘土。若別圓二教所化斷有",
    "T38n1778_002:0590b27": "為盡見真中道。無為未盡為此所化取果報",
    "T38n1778_002:0590b28": "土。若圓教所化無為將盡。為此所化取寂光",
    "T38n1778_002:0590b29": "土。二為調伏取佛土者。四教調伏眾生。斷有",
    "T38n1778_002:0590c01": "為無為盡不盡若凡若聖。以教對土例前可",
    "T38n1778_002:0590c02": "知。但調伏之言異耳。三因國入佛慧。若為稟",
    "T38n1778_002:0590c03": "四教眾生稟何教斷何惑。若盡未盡。於何國",
    "T38n1778_002:0590c04": "土得開權顯實。隨其相應之土得入佛慧者。",
    "T38n1778_002:0590c05": "而取四土。例前所化可知。四起根取佛土者。",
    "T38n1778_002:0590c06": "若為稟聲四教起耳根。本斷有為未盡。為取",
    "T38n1778_002:0590c07": "聲為佛事同居之國。餘五塵為佛事起五根亦",
    "T38n1778_002:0590c08": "如是。若為稟聲四教眾生斷有為盡。取有餘",
    "T38n1778_002:0590c09": "音聲佛事之國。餘五根塵亦如是。若為稟別",
    "T38n1778_002:0590c10": "圓聲教見中道斷無為。取果報國聲為佛事。",
    "T38n1778_002:0590c11": "起耳根乃至意根。但此中眾生六根互用。隨",
    "T38n1778_002:0590c12": "一塵起一根即起六根。若為稟圓教斷無為",
    "T38n1778_002:0590c13": "將盡取寂光國。以六塵起六根者。皆是寂照",
    "T38n1778_002:0590c14": "之六根令成妙覺六根。此釋別為眾生取土。",
    "T38n1778_002:0590c15": "傍下文菩薩行品之所明也。下文多倒釋故",
    "T38n1778_002:0590c16": "難見。至文當別出也。所以者何至眾生故",
    "T38n1778_002:0590c17": "三總明結成。明此四種取土皆為饒益有為",
    "T38n1778_002:0590c18": "無為緣集眾生。即是總答眾生之類是菩薩",
    "T38n1778_002:0590c19": "佛土。譬如下二譬文為二。一開譬二合譬。",
    "T38n1778_002:0590c20": "初為二。一開成譬二開不成譬。初開成譬。欲",
    "T38n1778_002:0590c21": "於空地造立宮室者。譬能於空中見不空佛",
    "T38n1778_002:0590c22": "土即成義也。四不可說故名為空。有因緣故",
    "T38n1778_002:0590c23": "說四因果名為不空。菩薩約四種苦集眾生",
    "T38n1778_002:0590c24": "用四道滅成四淨土。二開不成譬者。若於虛",
    "T38n1778_002:0590c25": "空終不成也。譬於四不可說不見四種四諦。",
    "T38n1778_002:0590c26": "四種佛土終不成也。菩薩下二合譬為二。",
    "T38n1778_002:0590c27": "初合成譬者。但地無空終不得成。有地有空",
    "T38n1778_002:0590c28": "可立宮室。欲淨佛土須二法合成。若純用有",
    "T38n1778_002:0590c29": "凡夫三藏菩薩何能淨土。若純用空二乘通",
    "T38n1778_002:0591a01": "教菩薩亦何能淨土。若空地具足而立宮室",
    "T38n1778_002:0591a02": "乃得成就。以不可得空心緣於四種苦集眾",
    "T38n1778_002:0591a03": "生。而修四種道滅願行乃成淨土因也。如涅",
    "T38n1778_002:0591a04": "槃四不可說。即是空也。以因緣故起慈悲誓",
    "T38n1778_002:0591a05": "願。修四土說四土也。不可說而說不可立而",
    "T38n1778_002:0591a06": "立。空有不相失不相妨。約不思議論四土也。",
    "T38n1778_002:0591a07": "如妙德問此室何以空。淨名答云十方佛土",
    "T38n1778_002:0591a08": "亦復皆空。又云雖知諸佛國土永寂如空而",
    "T38n1778_002:0591a09": "常修淨土教化於群生。故知四不可說永寂如",
    "T38n1778_002:0591a10": "空。有因緣故亦可說者。謂起種種殊勝國土。",
    "T38n1778_002:0591a11": "願取佛國者非於空也。二合不成譬。若但於",
    "T38n1778_002:0591a12": "空則淨土不成。此斥二乘及通教菩薩修但空",
    "T38n1778_002:0591a13": "因不成淨佛國土。寶積當知下二正答寶積",
    "T38n1778_002:0591a14": "問佛土因文為二。一橫歷諸行修因二竪窮心",
    "T38n1778_002:0591a15": "源修因。橫廣竪深互相涉入不得相離。但言",
    "T38n1778_002:0591a16": "不疊書故前後說耳。法華云如來知見廣大深",
    "T38n1778_002:0591a17": "遠合蓋現土廣長之相正表此也。橫竪經文",
    "T38n1778_002:0591a18": "須更帖釋令高廣義成。今先橫明修淨土因",
    "T38n1778_002:0591a19": "有十七法門。文為三。初三科約三心次六科",
    "T38n1778_002:0591a20": "約自行後八科約化他。初三心即為四意。一",
    "T38n1778_002:0591a21": "別明二通明三觀心四釋經。一別明淨土行",
    "T38n1778_002:0591a22": "者。即三種菩提心。一觀四諦名為直心。二觀",
    "T38n1778_002:0591a23": "因緣名為深心。三發四弘名大乘心。初直心",
    "T38n1778_002:0591a24": "者觀四諦理。即三三昧離邪見曲名直心也。",
    "T38n1778_002:0591a25": "故大論云是心無始常曲不端。若得三昧心",
    "T38n1778_002:0591a26": "即端直。今明聲聞修三三昧緣四真諦。能發",
    "T38n1778_002:0591a27": "無漏斷諸邪見名調直定。深心者即觀十二",
    "T38n1778_002:0591a28": "因緣。緣覺智慧深於聲聞。以觀因緣之智能",
    "T38n1778_002:0591a29": "侵除習氣。問淨土是菩薩行何得約二乘心。",
    "T38n1778_002:0591b01": "答大品明三乘。十地皆行皆學而不取證。佛",
    "T38n1778_002:0591b02": "亦學亦證。法華云少欲厭生死實自淨佛土。",
    "T38n1778_002:0591b03": "若二乘心非淨佛土者。何得菩薩成佛之時",
    "T38n1778_002:0591b04": "有二乘眾生來生其國。問此中但云直心深",
    "T38n1778_002:0591b05": "心。何須強對二乘觀心。答此經猶帶方便故",
    "T38n1778_002:0591b06": "有此釋。准望大品法華恐是約二乘心修淨",
    "T38n1778_002:0591b07": "土行。為引二乘來生其國。故大論釋般若勸",
    "T38n1778_002:0591b08": "學中明自有佛土純是聲聞為僧。自有佛土",
    "T38n1778_002:0591b09": "純支佛為僧。自有佛土純菩薩為僧。諦緣觀",
    "T38n1778_002:0591b10": "心非淨佛土者。豈純聲聞來生其國。緣覺菩",
    "T38n1778_002:0591b11": "薩類可知也。問此經云隨諸眾生應以何國",
    "T38n1778_002:0591b12": "入佛智慧。又法華明十方三世佛於同居土",
    "T38n1778_002:0591b13": "悉開三顯一。若有佛土純是聲聞。何得入佛",
    "T38n1778_002:0591b14": "慧而開顯耶。答從多為論。同居土多開三顯",
    "T38n1778_002:0591b15": "一。大品有此明者示十方不無此事。但諸佛",
    "T38n1778_002:0591b16": "所作常為一事。雖於同居不得顯一。是諸聲",
    "T38n1778_002:0591b17": "聞於有餘土得入佛慧。大乘心是菩薩淨土。",
    "T38n1778_002:0591b18": "緣四諦起悲誓名大乘心。二乘自為而聲聞",
    "T38n1778_002:0591b19": "但直。緣覺兼深菩薩普濟能直能深。故加以",
    "T38n1778_002:0591b20": "大乘心也。二通明者三心只是一心。但名異",
    "T38n1778_002:0591b21": "耳。何者三心只是一。自性清淨非二邊曲名",
    "T38n1778_002:0591b22": "之為真。難究源底名之為深。其性廣博目之",
    "T38n1778_002:0591b23": "為大。菩薩雖觀四諦不與聲聞而共。觀無作",
    "T38n1778_002:0591b24": "四諦修八直道。如大經明。菩薩修八正道即",
    "T38n1778_002:0591b25": "是佛性。故文云。直心是道場無虛假。故若觀",
    "T38n1778_002:0591b26": "無作修八正道。即離邪小紆迴曲見名真直",
    "T38n1778_002:0591b27": "心。當知直心正在此也。次菩薩雖觀因緣不",
    "T38n1778_002:0591b28": "與緣覺而共。大品云十二因緣獨菩薩法。大",
    "T38n1778_002:0591b29": "論云十二因緣名深法忍。故知深心正在菩",
    "T38n1778_002:0591c01": "薩。大乘心者不共二乘及藏通菩薩。如大經",
    "T38n1778_002:0591c02": "云。一實諦者名為大乘。今此三心無三差別。",
    "T38n1778_002:0591c03": "不縱不橫三德異名。欲令易解以三分別。雖",
    "T38n1778_002:0591c04": "復說三如世伊字。菩薩修此三心為眾心本。",
    "T38n1778_002:0591c05": "即是初心住於三德。若昔論三心因感於三",
    "T38n1778_002:0591c06": "身四教佛身之果。今明依因三心即感三土",
    "T38n1778_002:0591c07": "四種佛國之果。三約觀心明三心者。初體假",
    "T38n1778_002:0591c08": "入空。空假二觀方便三心為別。若修中道三",
    "T38n1778_002:0591c09": "心。三即一一即三。四釋經文為三。初釋直心。",
    "T38n1778_002:0591c10": "今言直心是淨土者。前約教明直心。是正因。",
    "T38n1778_002:0591c11": "能感正果。即是下文光嚴所述。直心是道場",
    "T38n1778_002:0591c12": "無虛假。故今約直心明是依因能感依報國",
    "T38n1778_002:0591c13": "土果也。問何故偏約四諦明直心。答餘皆並",
    "T38n1778_002:0591c14": "得約四諦。便亦何離四諦別有餘門。直心有",
    "T38n1778_002:0591c15": "五。一世間及以四教。一世間直心者如人實",
    "T38n1778_002:0591c16": "錄無有欺誑。此乃凡夫外道之直。雖世情亡",
    "T38n1778_002:0591c17": "云其直猶有諂曲。亦言癡直即其義也。二四",
    "T38n1778_002:0591c18": "教則有四種八直之道無四種邪曲。三藏約",
    "T38n1778_002:0591c19": "生滅離六十二見之曲。通教無生離生滅之",
    "T38n1778_002:0591c20": "曲。別教離恒沙之曲。圓教離二邊之曲。各就",
    "T38n1778_002:0591c21": "當教四諦修八直之道皆名直心。此五直心",
    "T38n1778_002:0591c22": "四權一實。今圓菩薩知一切法非權非實。而",
    "T38n1778_002:0591c23": "雙修雙用悲誓教他修五直行。歎五直法見",
    "T38n1778_002:0591c24": "修五直深生隨喜。菩薩如是雖復未能八相",
    "T38n1778_002:0591c25": "成道。而能神通。在在處處用五直法成就眾",
    "T38n1778_002:0591c26": "生淨佛國土。若入初住即具真應。隨機利物",
    "T38n1778_002:0591c27": "即現淨穢同居。八相成道。非但往昔所化世",
    "T38n1778_002:0591c28": "間直心眾生來生。若往昔所化修生滅等四",
    "T38n1778_002:0591c29": "諦四八直。眾生斷有為無為未盡者。此諸無",
    "T38n1778_002:0592a01": "諂眾生皆來生其國。若此眾生過去有頓漸",
    "T38n1778_002:0592a02": "不定祕密等根性不同。菩薩成佛則現四身",
    "T38n1778_002:0592a03": "不同。法輪亦有頓等之異。初則赴緣以權方",
    "T38n1778_002:0592a04": "便。若至法華方便則捨但說無上道。廢昔三",
    "T38n1778_002:0592a05": "權同歸一實。所化眾生皆無住權教之諂。故",
    "T38n1778_002:0592a06": "言直心是菩薩淨土乃至來生其國。復次菩",
    "T38n1778_002:0592a07": "薩於有餘得成佛。時十善直心不得來生。何",
    "T38n1778_002:0592a08": "以故。界內結業猶未斷。故若昔所化修四八",
    "T38n1778_002:0592a09": "直界內結盡。方生其國。即是三藏二乘通教",
    "T38n1778_002:0592a10": "三乘別圓一乘。凡七直心。無有為緣集妄諂。",
    "T38n1778_002:0592a11": "眾生來生有餘之國故言直心是菩薩淨土。",
    "T38n1778_002:0592a12": "七種不諂眾生來生其國。復次菩薩報土成",
    "T38n1778_002:0592a13": "佛。藏通二直皆不得生。何者別惑未斷故。但",
    "T38n1778_002:0592a14": "昔所化別圓二種直心無二邊之諂來。生其國",
    "T38n1778_002:0592a15": "故云不諂眾生來生其國。復次菩薩於寂光",
    "T38n1778_002:0592a16": "土成佛之時。但昔所化圓教八直無諂眾生",
    "T38n1778_002:0592a17": "來生其國。其義如是。豈可一種世間癡直之",
    "T38n1778_002:0592a18": "心來生其國。深心至其國二釋因緣辨深心",
    "T38n1778_002:0592a19": "義。約餘法門非為不得。亦何離十二因緣也。",
    "T38n1778_002:0592a20": "深心亦五。一事中深心即修世間福也。四種",
    "T38n1778_002:0592a21": "約觀十二因緣以明深心。下智觀生滅中觀",
    "T38n1778_002:0592a22": "無生上觀無量上上觀無作。三權一實。菩薩",
    "T38n1778_002:0592a23": "了知非權非實而權而實。雙修深心成就眾",
    "T38n1778_002:0592a24": "生淨佛國土。慈悲誓願一切普熏讚歎隨喜。",
    "T38n1778_002:0592a25": "上上成就具足。真應二身八相成道。隨四眾",
    "T38n1778_002:0592a26": "生應以佛身得度。四土成佛之時。是諸深心",
    "T38n1778_002:0592a27": "有緣之類皆來生其國。隨其所修若事若理",
    "T38n1778_002:0592a28": "而為說法。分別諸義。類直心可解。言具足功",
    "T38n1778_002:0592a29": "德者緣覺深心修福德故。法華云若人有福",
    "T38n1778_002:0592b01": "曾供養佛。志求勝法為說緣覺即是此義。但",
    "T38n1778_002:0592b02": "具有二種。一橫具深心淨同居土。名具功德",
    "T38n1778_002:0592b03": "來生其國。二竪具深心窮因緣之源。所有功",
    "T38n1778_002:0592b04": "德於三土具足。即是竪具餘類直心。菩提",
    "T38n1778_002:0592b05": "心至其國三明大乘心者。即四教大乘發菩",
    "T38n1778_002:0592b06": "提心。上求下化故名為大。各緣四諦起四弘",
    "T38n1778_002:0592b07": "誓名之為乘。三權一實。圓教菩薩修權實大",
    "T38n1778_002:0592b08": "乘成就眾生淨佛國土。自行化他讚歎隨喜。",
    "T38n1778_002:0592b09": "後成佛時同居四種有餘三種實報二種寂光",
    "T38n1778_002:0592b10": "但一。餘類直心。",
    "T38n1778_002:0592b11": "維摩經略疏卷第八",
    "T38n1778_002:0592b12": "布施下二明六度即淨土因。前三種心是就",
    "T38n1778_002:0592b13": "解明。今約行辨。猶如目足豈得相離。若無三",
    "T38n1778_002:0592b14": "心行不真實。亦非高廣故以三心入一切行",
    "T38n1778_002:0592b15": "也。布施有五世間事施及四菩薩施。世間施",
    "T38n1778_002:0592b16": "者即六道施。若造惡破戒邪心。及壞三寶施",
    "T38n1778_002:0592b17": "者。亦如調達化阿闍世施諸比丘。或為謀逆",
    "T38n1778_002:0592b18": "財寶賞施。如是等施死入地獄。檀名地獄檀。",
    "T38n1778_002:0592b19": "若造惡破戒多嗔行施後墮於龍。七寶宮殿",
    "T38n1778_002:0592b20": "依報似天。正報同蛇。或破戒憍慢恐怖得財",
    "T38n1778_002:0592b21": "以用布施後受金翅鳥身。如是等施並畜生",
    "T38n1778_002:0592b22": "檀。行十不善破戒諂毒非法財施受夜叉報。",
    "T38n1778_002:0592b23": "或破戒諂誑耽嗜酒肉多懷嗔忿非法財施墮",
    "T38n1778_002:0592b24": "摩睺羅伽。如是等施名鬼神檀。若少持戒嫉",
    "T38n1778_002:0592b25": "妬懷忿。多修福德墮阿修羅。依報勢力與天",
    "T38n1778_002:0592b26": "拒抗。但感正報多諸恐怖。如是乃至乾闥婆",
    "T38n1778_002:0592b27": "緊那羅等皆是諂佞好著音樂。而行施者皆",
    "T38n1778_002:0592b28": "鬼道攝。若持五戒十善自榮而施。若輕心局",
    "T38n1778_002:0592b29": "心限礙心施。是毘舍首陀檀。若持戒心慇重",
    "T38n1778_002:0592c01": "心如法財施是居士檀。若持戒樂道恭敬博",
    "T38n1778_002:0592c02": "學布施是婆羅門檀。若持戒恭敬慈心大施",
    "T38n1778_002:0592c03": "能自捨財。亦教他修福是剎利檀。如是等施",
    "T38n1778_002:0592c04": "皆人檀也。若勝品十善持戒精細恭敬聽法。",
    "T38n1778_002:0592c05": "慈善孝順華香續明。所重之物如法淨施皆",
    "T38n1778_002:0592c06": "是天檀。如律藏明。有一小兒傭力得財供設",
    "T38n1778_002:0592c07": "眾僧願生忉利。佛記得生。若持戒轉細乃至",
    "T38n1778_002:0592c08": "修禪厭離心施得生色界。名修天檀。上來皆",
    "T38n1778_002:0592c09": "是世間事施果報不同。若三藏二乘檀者觀",
    "T38n1778_002:0592c10": "諦緣無常用擇覺捨覺二分。捨身命財得二",
    "T38n1778_002:0592c11": "乘道。若菩薩檀者捨身命財觀察無常。大悲",
    "T38n1778_002:0592c12": "誓願如尸毘王以身代鴿。是名捨身檀滿。捨",
    "T38n1778_002:0592c13": "命者如大論明。釋迦調達因地各為鹿王。釋",
    "T38n1778_002:0592c14": "迦鹿王代彼而死送身往赴終無悔心。財施",
    "T38n1778_002:0592c15": "者如須太拏太子以好惠施。乃至二子施婆",
    "T38n1778_002:0592c16": "羅門具如彼經。是名三藏菩薩檀滿。通教檀",
    "T38n1778_002:0592c17": "者體三事空皆如幻化。起大慈悲愍眾生故",
    "T38n1778_002:0592c18": "捨身命財。別教檀者雖三事即空而不住空。",
    "T38n1778_002:0592c19": "入假化物行種種施。捨身命財如華嚴說十",
    "T38n1778_002:0592c20": "種布施地持九種之施。圓教檀者勝鬘云。捨",
    "T38n1778_002:0592c21": "身者生死後際等離老病死得不壞常住。命",
    "T38n1778_002:0592c22": "財亦爾。又華嚴明如來檀。大經明檀波羅蜜",
    "T38n1778_002:0592c23": "即是佛性。大品云一切法趣檀。此經云布施",
    "T38n1778_002:0592c24": "是道場。不望報。故自行化他讚歎隨喜。權實",
    "T38n1778_002:0592c25": "施者後成佛時五種一切能捨眾生來生其國。",
    "T38n1778_002:0592c26": "分別四教所斷緣集有為無為盡未盡等四教",
    "T38n1778_002:0592c27": "根緣。來生四土類前直心。持戒至其國亦",
    "T38n1778_002:0592c28": "五。一事相持戒是凡夫也。四種持戒即是四",
    "T38n1778_002:0592c29": "教所明。四種正語及業命等皆名持戒。具釋",
    "T38n1778_002:0593a01": "事繁。言滿願眾生來生其國者。齊教明滿願。",
    "T38n1778_002:0593a02": "以尸羅淨故諸善得生。所求皆果故云滿願。",
    "T38n1778_002:0593a03": "餘類直心。忍辱至其國亦五。一世間事忍",
    "T38n1778_002:0593a04": "如凡夫。餘四忍還約四教而辨。例前可知。後",
    "T38n1778_002:0593a05": "成佛時皆來生其國。如輪王帝釋上界諸天",
    "T38n1778_002:0593a06": "界。有三十二相。聲聞緣覺亦有相者。四教四",
    "T38n1778_002:0593a07": "種相業不同。並忍為本。四種修相前歎德中",
    "T38n1778_002:0593a08": "明捨飾好。已略辨竟餘類直心。精進至其",
    "T38n1778_002:0593a09": "國有師云。精進無別體但約眾行。或言自有",
    "T38n1778_002:0593a10": "別體。亦五。一事精進即凡夫也。餘四種道品",
    "T38n1778_002:0593a11": "各八精進。謂四正勤進根力進覺道是為八。",
    "T38n1778_002:0593a12": "後成佛時五種勤修一切功德眾生來生其國。",
    "T38n1778_002:0593a13": "餘類直心。禪定至其國亦五。一世間禪定",
    "T38n1778_002:0593a14": "如凡夫得四禪四空。後四約四教四種道品",
    "T38n1778_002:0593a15": "中各有八定。謂四如意定根力定覺道。乃至",
    "T38n1778_002:0593a16": "背捨九次第等皆是禪定。後成佛時四教五",
    "T38n1778_002:0593a17": "種攝心不亂眾生來生其國。餘類直心。智",
    "T38n1778_002:0593a18": "慧至其國亦五。世智是凡夫智也。餘四智慧",
    "T38n1778_002:0593a19": "即四教。明四種道品中各八智慧。謂四念處",
    "T38n1778_002:0593a20": "慧根力擇覺正見。後成佛時五種正定眾生",
    "T38n1778_002:0593a21": "來生其國。上來諸句權實及以諸義並類直",
    "T38n1778_002:0593a22": "心。問凡夫等智何得入正定聚。答凡夫世間",
    "T38n1778_002:0593a23": "正見亦入出世正定聚。亦得合說也。四無",
    "T38n1778_002:0593a24": "量心下三約化他修淨土因。此是一往耳。何",
    "T38n1778_002:0593a25": "者菩薩從初發心常興大悲俱生。豈行六度",
    "T38n1778_002:0593a26": "而無化他。四無量心亦五種。一事四無量心。",
    "T38n1778_002:0593a27": "是凡夫修得生色界而為梵王。四教各有四",
    "T38n1778_002:0593a28": "無量心。三藏生滅法緣四無量心。通教無生",
    "T38n1778_002:0593a29": "法緣。別教界外藏識。恒沙佛法法緣。圓教中",
    "T38n1778_002:0593b01": "道佛性無緣之法緣。如礠石吸鐵即無作也。",
    "T38n1778_002:0593b02": "後成佛時五種慈悲喜捨眾生來生其國。權",
    "T38n1778_002:0593b03": "實及諸義並類直心。四攝至其國。此四攝",
    "T38n1778_002:0593b04": "法。至於迴向並非凡小所行。但有四教菩薩",
    "T38n1778_002:0593b05": "明四攝權實不同。後成佛時四種解脫眾生",
    "T38n1778_002:0593b06": "來生其國。菩薩四攝攝取眾生為令入第一義。",
    "T38n1778_002:0593b07": "是以所攝眾生皆有解脫之因。來生四土。及",
    "T38n1778_002:0593b08": "以諸義並類直心。方便至其國四教各有三",
    "T38n1778_002:0593b09": "種方便。一自行。二化他。三自行化他。復次各",
    "T38n1778_002:0593b10": "有三種方便。一破法。二立法。三教化。後成佛",
    "T38n1778_002:0593b11": "時四種一切方便無礙眾生來生其國。權實",
    "T38n1778_002:0593b12": "諸義並類直心。三十七品至其國。此法二",
    "T38n1778_002:0593b13": "乘有分具如玄義。四教所明三十七品不同。",
    "T38n1778_002:0593b14": "後成佛時如是眾生皆來生其國。權實等義",
    "T38n1778_002:0593b15": "並類直心。迴向心至國土如大論云。迴向",
    "T38n1778_002:0593b16": "如聲入角。四教菩薩迴向不同。後成佛時四",
    "T38n1778_002:0593b17": "種具足功德。眾生來生其國。迴己功德與眾",
    "T38n1778_002:0593b18": "生共。善無不滿故。今來生之者功德具足也。",
    "T38n1778_002:0593b19": "亦應云欲修迴向眾生來生其國。恐文略耳。",
    "T38n1778_002:0593b20": "權實等義並類直心。說除至八難。言八難",
    "T38n1778_002:0593b21": "者三惡道為三。四北欝單越．五長壽天．六盲",
    "T38n1778_002:0593b22": "聾瘖瘂．七世智辨聰．八佛前佛後。此有二種。",
    "T38n1778_002:0593b23": "一界內為前兩教之難。二界外即後兩教之",
    "T38n1778_002:0593b24": "難。菩薩約四教說除兩種八難。至善吉章更",
    "T38n1778_002:0593b25": "當分別。菩薩自除教他讚歎隨喜。後成佛時",
    "T38n1778_002:0593b26": "國土無有三惡八難。約四土料簡有難無難。",
    "T38n1778_002:0593b27": "義相繁多難可具辨。餘如直心。自守至之",
    "T38n1778_002:0593b28": "名約四教亦有四種。自守不譏應作四句。一",
    "T38n1778_002:0593b29": "不自守而譏他。二自守不譏他。三自守而譏",
    "T38n1778_002:0593c01": "他四不自守不譏他。大經云假使三子由杖",
    "T38n1778_002:0593c02": "而死。餘有一子要當苦治。何容全不譏他。但",
    "T38n1778_002:0593c03": "內無惡心必於他有益。非都不譏也。但見四",
    "T38n1778_002:0593c04": "譏不謬故也。權實及諸義類於直心。十善",
    "T38n1778_002:0593c05": "至其國十善有二種。一止二行。此是止十善",
    "T38n1778_002:0593c06": "也。亦有五種。一事十善即凡夫所行。後四約",
    "T38n1778_002:0593c07": "於四教菩薩自行教他。讚歎隨喜。後成佛時",
    "T38n1778_002:0593c08": "五種十善來生其國。命不中夭是不殺大富",
    "T38n1778_002:0593c09": "是不盜。梵行是不淫。所言誠諦是不妄語。常",
    "T38n1778_002:0593c10": "以軟語是不惡口。眷屬不離善和諍訟是不",
    "T38n1778_002:0593c11": "兩舌。言必饒益是不綺語。不嫉是無貪。嫉是",
    "T38n1778_002:0593c12": "嗔恚之垢。今約貪者由貪故則有嫉也。不恚",
    "T38n1778_002:0593c13": "是不嗔正見是不癡。權實及諸義並類直心。",
    "T38n1778_002:0593c14": "如是寶積下二竪明修淨土行。有十三番",
    "T38n1778_002:0593c15": "相資成淨土因也。上從直心橫約十七行。今",
    "T38n1778_002:0593c16": "還從直心竪明從淺至深。將竪約橫無有一",
    "T38n1778_002:0593c17": "法而不竪修。將橫約竪亦如是。具說如前。一",
    "T38n1778_002:0593c18": "一諸行至金剛心。心淨則佛土淨也。此為三。",
    "T38n1778_002:0593c19": "一約教二觀心三帖文。一約教者。三藏不明",
    "T38n1778_002:0593c20": "淨佛國土。何者聲聞經中無十方佛豈論諸",
    "T38n1778_002:0593c21": "國修淨土行。若言有者成身子疑。既無此教",
    "T38n1778_002:0593c22": "則無行無人何須論也。通別兩教須汎論之。",
    "T38n1778_002:0593c23": "今為三意。一約通十地直心對見地。前未發",
    "T38n1778_002:0593c24": "真名為邪曲。登地見理離諸曲見故名直心。",
    "T38n1778_002:0593c25": "因此直心進入二地。二地能遍行此十七句",
    "T38n1778_002:0593c26": "故名發行。由發行入三地。三地解行俱進故",
    "T38n1778_002:0593c27": "名深心。以深心故得入四地。四地能事理俱",
    "T38n1778_002:0593c28": "行。則自調調他名為調伏。以調伏故得入五",
    "T38n1778_002:0593c29": "地。五地既事理調伏能如說行。得入六地。六",
    "T38n1778_002:0594a01": "地能於一切善法。迴向佛果。用施眾生。以迴",
    "T38n1778_002:0594a02": "向故即入七地。七地即有方便能修自行化",
    "T38n1778_002:0594a03": "他得入八地。八地能道觀雙流亦能處處教",
    "T38n1778_002:0594a04": "化調伏眾生。眾生既調佛土即淨佛土既淨",
    "T38n1778_002:0594a05": "得入九地。九地能說法淨說法淨即智慧淨。",
    "T38n1778_002:0594a06": "九地具四十辨才名智慧地。因智慧淨得入",
    "T38n1778_002:0594a07": "十地。十地即心淨故一切功德淨。始自直心",
    "T38n1778_002:0594a08": "訖于結句言欲得淨土當淨其心。心淨則佛",
    "T38n1778_002:0594a09": "土淨。借此十地對成通教竪明相資淨土行",
    "T38n1778_002:0594a10": "也。二約別教對十地者。仍有兩意。一從初地",
    "T38n1778_002:0594a11": "能見佛性。即破無明離二邊曲名為真心。從",
    "T38n1778_002:0594a12": "二地至十地類通可知。但見偏圓以為異耳。",
    "T38n1778_002:0594a13": "次依仁王十四般若。以消相資竪義。彼經取",
    "T38n1778_002:0594a14": "三十心共來對三般若。若爾直心即對十住。",
    "T38n1778_002:0594a15": "何者入理般若名為住。雖未見圓生相似解",
    "T38n1778_002:0594a16": "名為直心。發行對十行。十行正是修行之義。",
    "T38n1778_002:0594a17": "深心對十迴向能迴事入理令解行俱深。調",
    "T38n1778_002:0594a18": "伏對初地初地發真。道觀雙流得名調伏。從",
    "T38n1778_002:0594a19": "二地乃至十地次第對句。等覺對後句心淨則",
    "T38n1778_002:0594a20": "佛土淨也。故含地前後取等覺。依十四般若",
    "T38n1778_002:0594a21": "竪對諸句。其數整足。雖語有不稱諸地名者。",
    "T38n1778_002:0594a22": "若欲解釋無往不通。三約圓教者依前歷別。",
    "T38n1778_002:0594a23": "義猶有餘何容初地止是調伏無餘功德。若",
    "T38n1778_002:0594a24": "具足有則不但受調伏一名。若是分有何得調",
    "T38n1778_002:0594a25": "伏獨當其稱。當知猶是未圓之教。今以十句",
    "T38n1778_002:0594a26": "皆對圓位以辨竪深。用明橫廣則皆在初住已",
    "T38n1778_002:0594a27": "自具足。何以故。銅輪見理已破無明豈非直",
    "T38n1778_002:0594a28": "心。具足萬行豈非發行。念念流入豈非深心。",
    "T38n1778_002:0594a29": "五住圓除豈非調伏。解行相扶豈非如說行。",
    "T38n1778_002:0594b01": "萬行流入豈非迴向。權實具足豈非方便。得",
    "T38n1778_002:0594b02": "普現色身豈非成就眾生。若染淨土成道。四",
    "T38n1778_002:0594b03": "教眾生來生其國。豈非淨佛國土。一音演說四",
    "T38n1778_002:0594b04": "辨赴機。豈非說法之淨。寂照之智不謀而說",
    "T38n1778_002:0594b05": "豈非智慧淨。實相真心猶如虛空豈非心淨。一",
    "T38n1778_002:0594b06": "心萬行具足福慧非功德淨。正報既淨依報亦",
    "T38n1778_002:0594b07": "爾。同於諸佛見法性理。居因陀羅網分入寂",
    "T38n1778_002:0594b08": "光豈非佛土淨也。當知初住心中竪深窮於",
    "T38n1778_002:0594b09": "心源。此十四句及無量句磬無不盡。故初阿",
    "T38n1778_002:0594b10": "字門具四十一字。四十一字亦具初門。當知",
    "T38n1778_002:0594b11": "竪論則窮徹後際。橫說並備眾門。發心正行。",
    "T38n1778_002:0594b12": "傍化二土成就眾生悉備初心中也。故大品",
    "T38n1778_002:0594b13": "云初發心時便成正覺。華嚴云得如來一身",
    "T38n1778_002:0594b14": "無量身。初位既橫竪諸句淨佛國土。餘位亦",
    "T38n1778_002:0594b15": "然。如前引大經十五日月喻也。次約觀心。竪",
    "T38n1778_002:0594b16": "釋十三番相資修淨土因者。一心三觀觀於",
    "T38n1778_002:0594b17": "法性即是直心。此一念心具前十七之行。即",
    "T38n1778_002:0594b18": "是隨其直心則能發行。事理相資即能進入",
    "T38n1778_002:0594b19": "甚深法界。以深心故事理不善意得調伏。以",
    "T38n1778_002:0594b20": "意調故有所說法。能如說行。迴己所行遍施",
    "T38n1778_002:0594b21": "一切。既能迴施即令眾生斷惡修善。以修善",
    "T38n1778_002:0594b22": "故即淨佛土。佛土淨故即境界淨。境界淨故",
    "T38n1778_002:0594b23": "即說法淨。說法淨故內心智慧轉得明淨。智",
    "T38n1778_002:0594b24": "慧淨故則一切功德皆悉清淨。此等皆是。觀",
    "T38n1778_002:0594b25": "心清淨則佛土淨也。故云欲淨佛土當淨其",
    "T38n1778_002:0594b26": "心。隨其心淨則佛土淨。是則竪修一十三句。",
    "T38n1778_002:0594b27": "宛然具在觀心之內名觀行即也。故法華云。",
    "T38n1778_002:0594b28": "當知是人已趣道場近三菩提坐道樹下。若",
    "T38n1778_002:0594b29": "功行純熟諸佛冥加即入相似從相似。進入",
    "T38n1778_002:0594c01": "銅輪分證真實。即於二土自行化他與物結",
    "T38n1778_002:0594c02": "緣。應以佛身而得度者。即現佛身為說漸頓",
    "T38n1778_002:0594c03": "不定祕密法門。教化調伏入慧起根而取佛",
    "T38n1778_002:0594c04": "土。若不如此初住何緣八相成道。一往雖云",
    "T38n1778_002:0594c05": "觀心實是真淨佛土義也。此是了義。若離此",
    "T38n1778_002:0594c06": "者多是執文隨語生見。復次非別無以表竪",
    "T38n1778_002:0594c07": "非圓無以表橫。譬如非日無以成月非月無",
    "T38n1778_002:0594c08": "以數日。日月相須能成一歲乃至成多。今橫",
    "T38n1778_002:0594c09": "竪相須高廣義顯。非竪非橫而竪而橫。如世",
    "T38n1778_002:0594c10": "伊字首羅三目。當知淨土之義依三德祕密",
    "T38n1778_002:0594c11": "藏而有。若三身三德此就正報。三土四土即",
    "T38n1778_002:0594c12": "就依報。依正相成其義可解。三帖文釋者。",
    "T38n1778_002:0594c13": "隨其直心則能發行者。直心即是圓教觀中",
    "T38n1778_002:0594c14": "修無作八直。得此直心能具萬行。故名發行。",
    "T38n1778_002:0594c15": "亦云得此直心即能行前十七橫法。隨其發",
    "T38n1778_002:0594c16": "行則得深心。直心是解發行是行。解導於行",
    "T38n1778_002:0594c17": "行資於解。解行相成如目足備到清涼池名",
    "T38n1778_002:0594c18": "深廣心也。隨其深心則意調伏者。解行既",
    "T38n1778_002:0594c19": "深即能調於事理諸惑。理惑者迷於中道之",
    "T38n1778_002:0594c20": "無明也。事惑者迷於二諦三界惑也。若初發",
    "T38n1778_002:0594c21": "心即入中道雙照二諦。心心寂滅自然流入。",
    "T38n1778_002:0594c22": "即能調伏事理之惑。仁王云。菩薩從初發心",
    "T38n1778_002:0594c23": "至金剛頂皆名伏忍。即調伏意也。隨其調",
    "T38n1778_002:0594c24": "伏則如說行者。有所言說非但赴機利物。內",
    "T38n1778_002:0594c25": "心清淨能如說行。言行相扶善根成就。隨",
    "T38n1778_002:0594c26": "如說行則能迴向者。內既成就諸善功德。迴",
    "T38n1778_002:0594c27": "所修因向於佛果。及施眾生隨其迴向則有",
    "T38n1778_002:0594c28": "方便者。既迴自行內向佛果外施眾生。即能",
    "T38n1778_002:0594c29": "善巧能破能立。巧度眾生故言方便。隨其",
    "T38n1778_002:0595a01": "方便則成就眾生者。方便既能巧破巧立。破",
    "T38n1778_002:0595a02": "故折伏立故攝受。若眾生四教止行二善成",
    "T38n1778_002:0595a03": "者。四教智斷則立。即正報因果成也。隨成",
    "T38n1778_002:0595a04": "就眾生則佛土淨者。若眾生之類是菩薩淨",
    "T38n1778_002:0595a05": "土。眾生正報止善無惡依報國土則便清淨。",
    "T38n1778_002:0595a06": "正報行善因成則佛土莊嚴。若國土清淨莊",
    "T38n1778_002:0595a07": "嚴名佛土淨也。隨佛土淨則說法淨者。若",
    "T38n1778_002:0595a08": "穢土說法則如長者執除糞器。此則赴緣說",
    "T38n1778_002:0595a09": "苦切之法。如淨名為香積土諸來菩薩說此",
    "T38n1778_002:0595a10": "土折伏之法。不說諸法實相清淨之教。若淨",
    "T38n1778_002:0595a11": "土說法但說諸法實相清淨法門名說法淨。",
    "T38n1778_002:0595a12": "隨說法淨則智慧淨者。說法本赴物機。機緣",
    "T38n1778_002:0595a13": "若淨則感菩薩智慧亦淨所說亦淨。譬如猛",
    "T38n1778_002:0595a14": "風鈴聲則大。亦如世人說法脫有利智福人",
    "T38n1778_002:0595a15": "來聽。說者非意智慧開解。隨智慧淨則其",
    "T38n1778_002:0595a16": "心淨者。說法之人解慧既進則惑垢漸消。其",
    "T38n1778_002:0595a17": "心轉顯即是心淨。隨其心淨則一切功德淨",
    "T38n1778_002:0595a18": "者。真心清淨修諸功德皆無染著。是則一切",
    "T38n1778_002:0595a19": "皆清淨也。是故寶積至佛土淨。最後結撮",
    "T38n1778_002:0595a20": "正要。明淨土之因。欲淨佛土當淨其心者。",
    "T38n1778_002:0595a21": "從直心來有十三句。名義雖異皆為淨心。隨",
    "T38n1778_002:0595a22": "其心淨則佛土淨者。隨四教明四種心淨。即",
    "T38n1778_002:0595a23": "四種佛土悉清淨也。又四種心只是一自性",
    "T38n1778_002:0595a24": "清淨之心。此心若顯即一切佛土皆悉淨也。",
    "T38n1778_002:0595a25": "菩薩從初用四道諦淨心。前三是權後一是",
    "T38n1778_002:0595a26": "實。事理惑除正報即得佛果清淨。依報即常",
    "T38n1778_002:0595a27": "寂光畢竟淨也。四教眾生垢淨之心。來感寂",
    "T38n1778_002:0595a28": "光各見淨穢。譬如諸天同寶器食隨其福德",
    "T38n1778_002:0595a29": "飯色有異。譬意在此。爾時下二身子生疑",
    "T38n1778_002:0595b01": "文為二。一生疑之由。二正疑念。初明由者。由",
    "T38n1778_002:0595b02": "承佛威神故生疑也。如來神力加被身子者。",
    "T38n1778_002:0595b03": "此經雖對小明大。身子既小乘中智慧第一。",
    "T38n1778_002:0595b04": "為諸聲聞之所揖敬。忽懷疑念即諸聲聞咸共",
    "T38n1778_002:0595b05": "生疑。大乘方等有不思議祕密之事。即是穢",
    "T38n1778_002:0595b06": "國有淨土也。身子未能稱機疑問必假佛力",
    "T38n1778_002:0595b07": "方會物心。故云承佛威神也。依法華意發本",
    "T38n1778_002:0595b08": "顯迹。明諸聲聞內祕外現。何容不能稱物之",
    "T38n1778_002:0595b09": "機而生疑也作是至若此二正明疑念者。疑",
    "T38n1778_002:0595b10": "佛答寶積心淨土淨。執昔三藏故生疑也。菩",
    "T38n1778_002:0595b11": "薩三祇修行成佛是同。何得今說菩薩心淨",
    "T38n1778_002:0595b12": "即佛土淨。釋迦獨無淨土應是為菩薩時心",
    "T38n1778_002:0595b13": "不清淨。若不清淨何得成佛。若心淨成佛者",
    "T38n1778_002:0595b14": "亦應心淨佛土淨也。何得佛土穢惡。若斯翻",
    "T38n1778_002:0595b15": "覆生疑未敢問者。或可自鄙或恐失儀或知",
    "T38n1778_002:0595b16": "如來懸鑑自當知時。故未問也。佛知其意",
    "T38n1778_002:0595b17": "下三佛釋疑文為三。一佛以日月問。二身子",
    "T38n1778_002:0595b18": "事答。三佛合譬解釋。初文者日月譬於真應",
    "T38n1778_002:0595b19": "淨土。如日月宮眾寶所成照四天下。彼中有",
    "T38n1778_002:0595b20": "諸天子。譬真應二土為萬德所成。常照四土。",
    "T38n1778_002:0595b21": "一切眾生真應法身之所依也。又譬真緣二",
    "T38n1778_002:0595b22": "修。如日月相須則成就萬物。照顯一切。真緣",
    "T38n1778_002:0595b23": "亦爾。互相成顯。以真緣合故常自顯照四種",
    "T38n1778_002:0595b24": "淨土。而於盲者所不能見。為二緣集罪障障",
    "T38n1778_002:0595b25": "於五眼故也。是故舉日月為喻以問身子。",
    "T38n1778_002:0595b26": "對曰至非日月咎二身子依事奉答。舍利弗",
    "T38n1778_002:0595b27": "至而汝不見三合日月譬釋身子疑。眾生罪",
    "T38n1778_002:0595b28": "故不見佛國嚴淨者。先合盲者眾生界內緣",
    "T38n1778_002:0595b29": "集濁惡障重。是故不見同居淨土。以界內罪",
    "T38n1778_002:0595c01": "與無為合及界內塵沙罪故不見有餘淨土。",
    "T38n1778_002:0595c02": "以界外塵沙無明罪故不見果報淨土。以法",
    "T38n1778_002:0595c03": "界微細無明罪故不見寂光淨土。我此土淨",
    "T38n1778_002:0595c04": "而汝不見者。此合日月之譬。明四土常淨。身",
    "T38n1778_002:0595c05": "子有前四種罪障故不見也。爾時下四螺髻",
    "T38n1778_002:0595c06": "自引所見釋身子疑。所以梵王引所見者。諸",
    "T38n1778_002:0595c07": "小乘人疑佛。雖說淨土誰所見之。是以梵王",
    "T38n1778_002:0595c08": "冥知佛意引所見者證佛不虛。普生時眾聞",
    "T38n1778_002:0595c09": "信之善。文為二。一先折身子疑念。二正舉所",
    "T38n1778_002:0595c10": "見釋疑。初文可解。所以者何下二正舉所",
    "T38n1778_002:0595c11": "見釋疑。文為三。一梵王見淨。二身子見穢。三",
    "T38n1778_002:0595c12": "釋見淨穢之由。一梵王自述所見以自在天",
    "T38n1778_002:0595c13": "為類者。有二處天同名自在。或六欲頂或色",
    "T38n1778_002:0595c14": "界頂。今欲界也。類同居淨土莊嚴殊妙。西方",
    "T38n1778_002:0595c15": "淨土亦同居淨也。彼經亦舉第六天為類。故",
    "T38n1778_002:0595c16": "云其寶猶如第六天寶。但六天正報比西方",
    "T38n1778_002:0595c17": "身。如彼乞人在帝釋側。此是舉近以況遠耳。",
    "T38n1778_002:0595c18": "舍利至充滿二身子述所見穢。如文。螺",
    "T38n1778_002:0595c19": "髻至清淨三述不見及見之由。由於仁者心",
    "T38n1778_002:0595c20": "有高下。不依佛慧故不見淨。菩薩心無高下。",
    "T38n1778_002:0595c21": "能依佛慧即能見淨。佛慧即是見淨之由也。",
    "T38n1778_002:0595c22": "生死為下涅槃為高。又云淨為高垢為下。由",
    "T38n1778_002:0595c23": "此見故見穢。佛慧反此名為平等。不垢說垢",
    "T38n1778_002:0595c24": "無淨說淨。垢淨之相無相隔礙。故螺髻所覩",
    "T38n1778_002:0595c25": "穢國即淨。身子於生死涅槃垢淨有隔。不依",
    "T38n1778_002:0595c26": "佛慧故但見垢。於是下五佛現淨土釋疑。",
    "T38n1778_002:0595c27": "文為四。一案地現淨。二問身子。三答。四正釋",
    "T38n1778_002:0595c28": "疑。初文者亦如上舉日月譬意。地喻真修指",
    "T38n1778_002:0595c29": "表緣修。真緣若合則真應土現。如指地合故",
    "T38n1778_002:0596a01": "莊嚴土現。問四土之中為是何土。答有二意。",
    "T38n1778_002:0596a02": "一云現同居淨土。二云隨機顯現。一切大眾",
    "T38n1778_002:0596a03": "歎未曾有者。非但說聲聞經時之所未見。前",
    "T38n1778_002:0596a04": "說諸方等多顯正報。顯依報淨土未如今也。",
    "T38n1778_002:0596a05": "而皆自見坐寶蓮華者。表此大眾悉有生淨",
    "T38n1778_002:0596a06": "土之理。或復當生佛告至嚴淨二佛問身",
    "T38n1778_002:0596a07": "子如文舍利至悉現三身子答。前說小乘",
    "T38n1778_002:0596a08": "及諸方等所未見聞。佛語下四佛正釋疑文",
    "T38n1778_002:0596a09": "為三。一法。二譬。三時眾得益。初法說如文。",
    "T38n1778_002:0596a10": "譬如下二譬說文為二。開譬合譬。初開譬者",
    "T38n1778_002:0596a11": "寶器譬寂光。飯異譬三土。三土之報不出寂",
    "T38n1778_002:0596a12": "光。依於寂光見不同也。如是至莊嚴次合",
    "T38n1778_002:0596a13": "譬。今以十種合飯色異。一約同居者。濁重為",
    "T38n1778_002:0596a14": "垢濁輕為淨。此垢淨相隔垢不見淨也。二約",
    "T38n1778_002:0596a15": "同居有餘。同居淨中雖無重濁見思牽生故",
    "T38n1778_002:0596a16": "亦是垢。有餘土中久斷此垢故名為淨。垢淨",
    "T38n1778_002:0596a17": "未融垢不見淨。三自約有餘。二乘生彼其土",
    "T38n1778_002:0596a18": "則劣故名為垢。菩薩生彼以具福業感報亦",
    "T38n1778_002:0596a19": "淨亦垢。故不見淨。四約有餘果報。有餘之土",
    "T38n1778_002:0596a20": "未破無明其土悉垢。生實報者已破無明其",
    "T38n1778_002:0596a21": "見則淨亦垢故不見淨。五自約果報者。上下",
    "T38n1778_002:0596a22": "相望報有優劣。自成垢淨亦垢故不見淨。六",
    "T38n1778_002:0596a23": "約果報望下寂光。七下品寂光望中寂光。八",
    "T38n1778_002:0596a24": "約中寂光望上寂光。九諸土總對寂光。十諸",
    "T38n1778_002:0596a25": "土非垢寂光非淨。畢竟無說非垢非淨。而說",
    "T38n1778_002:0596a26": "諸土為垢寂光為淨。故下文云。雖知諸佛國",
    "T38n1778_002:0596a27": "土永寂如空而現種種清淨佛土。今此十番",
    "T38n1778_002:0596a28": "垢淨以對飯色。當佛下三時眾得益文為",
    "T38n1778_002:0596a29": "二。一現淨得益二復土得益。現淨為二。一五",
    "T38n1778_002:0596b01": "百聞說得無生忍。即通七地。別初地。圓初住。",
    "T38n1778_002:0596b02": "次八萬四千發菩提心。菩提心位如前分別。",
    "T38n1778_002:0596b03": "佛攝至意解次明復穢已悟無常得小乘道。",
    "T38n1778_002:0596b04": "初見穢為淨。穢是無常復淨還穢。謂淨無常",
    "T38n1778_002:0596b05": "無常迅速。故得法眼淨見生滅四諦之法分",
    "T38n1778_002:0596b06": "明。小乘法眼在見道位。非大乘法眼也。八千",
    "T38n1778_002:0596b07": "不受者證無學道不受三界虛妄生死法也。",
    "T38n1778_002:0596b08": "故知此經猶帶拙度之說。意在此也。",
    "T38n1778_002:0596b09": "維摩經略疏卷第二"
}