{
    "T33n1709_001:0429a02": "No. 1709 [cf. No. 246]",
    "T33n1709_01a:0429a03": "folio_1a 仁王護國般若波羅蜜多經疏",
    "T33n1709_01a:0429a04": "第一上",
    "T33n1709_01a:0429a06": "青龍寺翻經講論沙門",
    "T33n1709_01a:0429a07": "良賁奉　詔述",
    "T33n1709_01a:0429a08": "1 序品稽首無上覺，　　體遍相圓明，",
    "T33n1709_01a:0429a09": "應現塵沙身，　　大悲無與等。",
    "T33n1709_01a:0429a10": "所說甘露法，　　清淨修多羅，",
    "T33n1709_01a:0429a11": "巧濟諸群生，　　甚深不可測。",
    "T33n1709_01a:0429a12": "住果勝果道，　　麟喻部行尊，",
    "T33n1709_01a:0429a13": "五忍諸聖凡，　　我今盡敬禮。",
    "T33n1709_01a:0429a14": "三寶悲智力，　　加護見無遺，",
    "T33n1709_01a:0429a15": "今欲贊真文，　　願久利含識。",
    "T33n1709_01a:0429a16": "粵真理湛寂逈出有無之表，智鏡澄照洞鑒",
    "T33n1709_01a:0429a17": "性相之源，德海揚波汩清流於塵剎，牟尼大",
    "T33n1709_01a:0429a18": "聖故現迹於王宮。從無生而生則生無所生、",
    "T33n1709_01a:0429a19": "演無說之說則說無所說，動而寂若清月凌",
    "T33n1709_01a:0429a20": "空、語而默等摩尼照物，所以如來在昔居于",
    "T33n1709_01a:0429a21": "鷲峯，住定興悲光馳聚日，波斯匿等露集煙",
    "T33n1709_01a:0429a22": "凝，亂墜天華坦夷巖谷，遂得淨土穢土密布",
    "T33n1709_01a:0429a23": "慈雲、聖眾凡眾皆霑法雨。宗陳護國乃理事",
    "T33n1709_01a:0429a24": "雙彰、包括始終則境智俱寂，啟五忍而行位",
    "T33n1709_01a:0429a25": "在目、談二諦而迷悟唯心。帝釋却頂生之",
    "T33n1709_01a:0429a26": "軍、普明開班足之悟，化彰令德力現難思。十",
    "T33n1709_01a:0429a27": "三法師文照昭乎指掌、七難氛息光炅炅",
    "T33n1709_01a:0429a28": "乎寰區，恐季葉彫殘，故永言深誡。若非大明",
    "T33n1709_01a:0429a29": "作照，何以破昏衢；非大震法音，何以窒諸慾",
    "T33n1709_01a:0429b01": "者矣。",
    "T33n1709_01a:0429b02": "皇唐八葉再造生靈，玄化無垠正刑有截，張",
    "T33n1709_01a:0429b03": "墜網、震頹綱，驅黔庶於福壽之場、導滄波於",
    "T33n1709_01a:0429b04": "無為之宅，廣運明德光揚　聖旨，乃詔不",
    "T33n1709_01a:0429b05": "空三藏今重譯斯經。三藏言善兩方、教傳三",
    "T33n1709_01a:0429b06": "密，　龍宮演奧邃旨聞天，　佛日再中",
    "T33n1709_01a:0429b07": "真風永扇。良賁學孤先哲、有默清流，叨接翻",
    "T33n1709_01a:0429b08": "傳、謬　膺筆受。幸揚　天闕、親奉",
    "T33n1709_01a:0429b09": "　德音，今於　大明宮南桃園脩疏贊",
    "T33n1709_01a:0429b10": "演，　宸光曲照不容避席。竊玄珠於貝",
    "T33n1709_01a:0429b11": "葉但益慚惶，捧白璧於　丹墀寧勝報効。",
    "T33n1709_01a:0429b12": "仰酬　皇澤、俯課忠懃，既竭愚誠，庶照玄",
    "T33n1709_01a:0429b13": "造矣。",
    "T33n1709_01a:0429b14": "解釋經題目義兼通別。仁王護國，標請主之",
    "T33n1709_01a:0429b15": "所為。般若波羅蜜多，明境智之幽玄。序品第",
    "T33n1709_01a:0429b16": "一，即八章之別目。亦可仁者五常之首；王者",
    "T33n1709_01a:0429b17": "統冠三才；護者悲力濟時；國者所居閫城；",
    "T33n1709_01a:0429b18": "般若，淨慧，破識浪之煩籠；波羅，彼岸，即清淨",
    "T33n1709_01a:0429b19": "之室宅；蜜多者，離義到義；經者，連綴攝持。",
    "T33n1709_01a:0429b20": "序者，起之端由；品者，區分彙聚；第者，次第；一",
    "T33n1709_01a:0429b21": "者，數初。人法雙彰，故云仁王護國般若波羅",
    "T33n1709_01a:0429b22": "蜜多經序品第一。",
    "T33n1709_01a:0429b23": "將解此經，略啟四門：一敘經起意、二明經宗",
    "T33n1709_01a:0429b24": "體、三所攝所被、四正解本文。敘經起意，曲",
    "T33n1709_01a:0429b25": "作兩門：初明經起意、後翻譯年代。初中復二：",
    "T33n1709_01a:0429b26": "先總、後別。夫諸佛出興，根緣感赴，諸經處",
    "T33n1709_01a:0429b27": "會，各對宜聞。今說此經，廣陳二護。十四王等",
    "T33n1709_01a:0429b28": "有聖有凡，皆育黎元植菩薩事。此故經云「波",
    "T33n1709_01a:0429b29": "斯匿等十六國王，覩希有相，咸作是念：『世尊",
    "T33n1709_01a:0429c01": "大慈普皆利樂。我等諸王云何護國？如來大",
    "T33n1709_01a:0429c02": "悲平等濟利。』佛言：『善男子！吾今先為諸菩薩",
    "T33n1709_01a:0429c03": "等說護佛果、護十地行。』」廣明內護。又〈護國品〉",
    "T33n1709_01a:0429c04": "云「一切國土若欲亂時，有諸災難賊來破壞。」",
    "T33n1709_01a:0429c05": "廣明外護。備陳二護利樂不斷，說此經矣。次",
    "T33n1709_01a:0429c06": "別明者，略有六門：一明佛母、二明勝德、三明",
    "T33n1709_01a:0429c07": "修行、四明次第、五明同說、六明佛果。諸佛所",
    "T33n1709_01a:0429c08": "生心由智母，母出生佛令德無儔，令德外",
    "T33n1709_01a:0429c09": "章修行是稟，修行之漸次第淺深，非佛獨言",
    "T33n1709_01a:0429c10": "諸佛同說，從因成得故辨果圓。有此六門是",
    "T33n1709_01a:0429c11": "說經意。有如人世慈母所生，從初降靈逮乎",
    "T33n1709_01a:0429c12": "誕育，資德立行自幼及長，師友教誨立身揚",
    "T33n1709_01a:0429c13": "名。敘經起由，大意如是。一明佛母者，一切諸",
    "T33n1709_01a:0429c14": "佛從般若生，般若即是諸佛之母。〈不思議品〉",
    "T33n1709_01a:0429c15": "云「此般若波羅蜜多是諸佛母、諸菩薩母，不",
    "T33n1709_01a:0429c16": "共功德神通生處。」又〈奉持品〉云「大王！般若波",
    "T33n1709_01a:0429c17": "羅蜜多能出生一切諸佛法、一切菩薩解脫",
    "T33n1709_01a:0429c18": "法、一切國王無上法、一切有情出離法。」佛從",
    "T33n1709_01a:0429c19": "母生，還彰母德力能護國，故說此經。二明勝",
    "T33n1709_01a:0429c20": "德者，所詮般若能生諸佛，能詮之教豈有比",
    "T33n1709_01a:0429c21": "方？〈觀如來品〉云「若有人於恒河沙三千大千",
    "T33n1709_01a:0429c22": "世界，滿中七寶以用布施大千世界一切有",
    "T33n1709_01a:0429c23": "情皆得阿羅漢果；不如有人於此經中乃至",
    "T33n1709_01a:0429c24": "起於一念淨信，何況有能受持讀誦解一句",
    "T33n1709_01a:0429c25": "者。」又〈二諦品〉云「若有人能於此經中起一念",
    "T33n1709_01a:0429c26": "淨信，是人即超百劫千劫百千萬劫生死苦",
    "T33n1709_01a:0429c27": "難，何況書寫受持讀誦為人解脫所得功德，",
    "T33n1709_01a:0429c28": "即與十方一切諸佛等無有異。」彰經勝德表",
    "T33n1709_01a:0429c29": "法難聞，全身尚輕半偈斯重，諸佛同說出離",
    "T33n1709_01a:0430a01": "正因。若不因經無容解脫，令生解脫故說此",
    "T33n1709_01a:0430a02": "經。三明修行者，三有苦果長劫輪迴，縱起厭",
    "T33n1709_01a:0430a03": "欣熾然生死，諸外道輩自餓投巖，雖大劬",
    "T33n1709_01a:0430a04": "勞徒抂功力。如來慜世現迹王宮，乘大智",
    "T33n1709_01a:0430a05": "悲無倒宣說，略開五忍為十四忍。〈菩薩行品〉",
    "T33n1709_01a:0430a06": "云「善男子！此十四忍，十方世界過去現在一",
    "T33n1709_01a:0430a07": "切菩薩之所修行、一切諸佛之所顯示、未來",
    "T33n1709_01a:0430a08": "諸佛菩薩摩訶薩亦復如是。若佛菩薩不由",
    "T33n1709_01a:0430a09": "此門得一切智者、無有是處。何以故？諸佛菩",
    "T33n1709_01a:0430a10": "薩無異路故。善男子！若人聞此住忍、行忍、迴",
    "T33n1709_01a:0430a11": "向忍、歡喜忍、離垢忍、發光忍、焰慧忍、難勝",
    "T33n1709_01a:0430a12": "忍、現前忍、遠行忍、不動忍、善慧忍、法雲忍、",
    "T33n1709_01a:0430a13": "正覺忍能起一念清淨信者，是人超過百劫",
    "T33n1709_01a:0430a14": "千劫無量無邊恒河沙劫一切苦難、不生惡",
    "T33n1709_01a:0430a15": "趣，不久當得無上菩提。」於諸忍中備彰勝行",
    "T33n1709_01a:0430a16": "令脫苦縛，故說此經。四明次第者，菩提涅槃",
    "T33n1709_01a:0430a17": "是所求證，須修萬行時歷僧祇，從淺至深次",
    "T33n1709_01a:0430a18": "第悟證。〈奉持品〉云「云何諸善男子於此經中",
    "T33n1709_01a:0430a19": "明了覺解為人演說？佛言：大王！汝今諦聽。從",
    "T33n1709_01a:0430a20": "習忍至金剛定，如法修行十三觀門，皆為法",
    "T33n1709_01a:0430a21": "師依持建立。故十三門廣明修斷，一德不備",
    "T33n1709_01a:0430a22": "無由歸源，勿謂一門致少功力便能圓證無",
    "T33n1709_01a:0430a23": "上菩提。」具明修斷，故說此經。五明同說者，諸",
    "T33n1709_01a:0430a24": "佛利樂隨對根宜，窮其至理宗無異說。〈二諦",
    "T33n1709_01a:0430a25": "品〉云「大王！一切諸佛說般若波羅蜜多、我今",
    "T33n1709_01a:0430a26": "說般若波羅蜜多，無別。汝等大眾受持讀誦",
    "T33n1709_01a:0430a27": "如說修行，即為受持諸佛之法。」然佛化迹語",
    "T33n1709_01a:0430a28": "默或殊，至於般若皆同說故。六明佛果者，",
    "T33n1709_01a:0430a29": "菩薩多劫眾行莊嚴，因滿果圓稱究竟位，非",
    "T33n1709_01a:0430b01": "相無相永超生滅。〈奉持品〉云「善男子！金剛三",
    "T33n1709_01a:0430b02": "昧現在前時，而亦未能等無等等」，等覺因",
    "T33n1709_01a:0430b03": "矣。「若解脫位，一相無相無生無滅，同真際、等",
    "T33n1709_01a:0430b04": "法性，滿功德藏住如來位」，彰佛果矣。豈不果",
    "T33n1709_01a:0430b05": "位菩提涅槃，從生了因凝然相續？此不必爾。",
    "T33n1709_01a:0430b06": "如下文中十三法師，由斷續生煩惱障故得",
    "T33n1709_01a:0430b07": "真解脫，由斷礙解所知障故得大菩提。至彼",
    "T33n1709_01a:0430b08": "經云「從初習忍至金剛定，皆名為伏一切煩惱。」",
    "T33n1709_01a:0430b09": "當廣分別由斯大覺現化利生，此經之興諒",
    "T33n1709_01a:0430b10": "在茲矣。明翻譯年代者，自周星隱耀、漢",
    "T33n1709_01a:0430b11": "日通津，洎乎魏朝，此經尚闕。從初晉代至",
    "T33n1709_01a:0430b12": "今巨唐，前後翻傳凡有四譯。第一晉朝太始",
    "T33n1709_01a:0430b13": "三年，有月支國三藏法師曇摩羅蜜，晉云法",
    "T33n1709_01a:0430b14": "護，譯為一卷，名仁王般若。第二後秦弘始三",
    "T33n1709_01a:0430b15": "年，三藏法師鳩摩羅什，秦云童壽，於長安西",
    "T33n1709_01a:0430b16": "明閣逍遙園譯為兩卷，名仁王護國般若波羅",
    "T33n1709_01a:0430b17": "蜜。第三梁朝承聖三年，有西天竺優禪尼國",
    "T33n1709_01a:0430b18": "三藏法師波羅末陀，梁云真諦，於洪府寶因",
    "T33n1709_01a:0430b19": "寺譯為一卷，名仁王般若，并疏六卷。然則晉",
    "T33n1709_01a:0430b20": "本初翻，方言尚隔。梁朝所譯，隱而不行。秦時",
    "T33n1709_01a:0430b21": "所翻流傳宇內，自古高德疏義寔繁，百坐相",
    "T33n1709_01a:0430b22": "仍崇護國矣。粵惟巨唐　肅宗皇帝，重昌",
    "T33n1709_01a:0430b23": "堯化革弊救焚，至憂黎元澡心齋戒，請南天",
    "T33n1709_01a:0430b24": "竺執師子國灌頂三藏名阿目佉，唐云不空，",
    "T33n1709_01a:0430b25": "翻傳眾經以安社󰑶，茲願未滿仙駕歸天。我",
    "T33n1709_01a:0430b26": "今　寶應皇帝再造乾坤禮樂惟新，明白",
    "T33n1709_01a:0430b27": "四達恭嗣先訓恩累請焉。永泰元年歲在乙",
    "T33n1709_01a:0430b28": "巳四月二日　詔曰「如來妙旨惠洽生靈，",
    "T33n1709_01a:0430b29": "仁王寶經義崇護國，前代所譯理未融通，望",
    "T33n1709_01a:0430c01": "依梵夾再有翻譯。貝葉之言永無漏略，金口",
    "T33n1709_01a:0430c02": "所說更益詳明。仍請僧懷感等於內道場所",
    "T33n1709_01a:0430c03": "翻譯，福資先代澤及含靈，寇盜永清寰區",
    "T33n1709_01a:0430c04": "允穆，傳之曠劫救護實深者。」遂　詔觀軍",
    "T33n1709_01a:0430c05": "客使開府魚朝恩兼統其事，於南桃園翻譯。",
    "T33n1709_01a:0430c06": "起自月朔終乎月望，於承明殿灌頂道場，",
    "T33n1709_01a:0430c07": "　御執舊經對讀新本。　詔曰「新經舊經理",
    "T33n1709_01a:0430c08": "甚符順，所譯新本文義稍圓。」斯則金言冥契",
    "T33n1709_01a:0430c09": "於　聖心、佛日再生於鳳沼，翻傳先後其",
    "T33n1709_01a:0430c10": "在茲歟。總是初門經起竟。",
    "T33n1709_01a:0430c11": "第二明經宗體。曲作兩門：一明經宗、二明經",
    "T33n1709_01a:0430c12": "體。初明經宗，復分為二：先明諸教、後明此",
    "T33n1709_01a:0430c13": "經。明諸教者，凡諸經宗，隨經以立，所聞既",
    "T33n1709_01a:0430c14": "異非唯一轍。如《維摩經》不思議為宗、《法華經》",
    "T33n1709_01a:0430c15": "一乘為宗、《楞伽經》如來藏為宗、《涅槃經》佛性為",
    "T33n1709_01a:0430c16": "宗，此諸經宗約對待立。若論至理，清淨法界",
    "T33n1709_01a:0430c17": "言語道斷，宗何所宗？《楞伽經》中對治心量立",
    "T33n1709_01a:0430c18": "宗之失，故經偈云「隨其所立宗，即有眾雜義，",
    "T33n1709_01a:0430c19": "等觀自心量，言說不可得。」故知立宗皆是心",
    "T33n1709_01a:0430c20": "量，若宗不生，宗還生矣。故淨法界無宗不宗，",
    "T33n1709_01a:0430c21": "准此而言更何所道？今依言教無倒希求，為",
    "T33n1709_01a:0430c22": "欲了知諸宗旨趣故揚摧矣。外道雖多宗唯",
    "T33n1709_01a:0430c23": "我法，非此所要，廣知餘文。今依文判，教有三",
    "T33n1709_01a:0430c24": "種。然佛出世初轉法輪說《阿含》等，多明有宗；",
    "T33n1709_01a:0430c25": "次說大乘《般若經》等無相之教，多明空宗；後",
    "T33n1709_01a:0430c26": "說大乘《解深密》等不空不有非空有宗。由佛",
    "T33n1709_01a:0430c27": "世尊於法自在，當根為說有斯異矣。自雙林",
    "T33n1709_01a:0430c28": "掩耀，部執競興，初小乘宗鷄薗起諍，四百年",
    "T33n1709_01a:0430c29": "內分二十部，本末前後如常分別，於彼時中",
    "T33n1709_01a:0431a01": "傳法聖者多知有教。次馬鳴、龍猛諸菩薩等",
    "T33n1709_01a:0431a02": "造《智論》等，多知大乘無相空教。後慈氏、無著",
    "T33n1709_01a:0431a03": "諸菩薩等造《瑜伽》等，多知大乘不空不有教。",
    "T33n1709_01a:0431a04": "以佛滅後同佛在時，先有、次空、後非空有，雖",
    "T33n1709_01a:0431a05": "明空有，聖不相違，故大乘法千年間付法相",
    "T33n1709_01a:0431a06": "承曾無異說。洎千年後，空有兩宗清辯、護法",
    "T33n1709_01a:0431a07": "二大菩薩，各依大乘了義之教，明空明有見解",
    "T33n1709_01a:0431a08": "不同。依《西域記》，此二菩薩亦不對敵議其優",
    "T33n1709_01a:0431a09": "劣。言空有者，所謂遍計所執性、依他起性、圓",
    "T33n1709_01a:0431a10": "成實性，於三性中遍計體空兩宗共許，圓成",
    "T33n1709_01a:0431a11": "實性體離名言，次二諦中下具明也。唯就依",
    "T33n1709_01a:0431a12": "他論其空有，具陳此義。文分為二：初依聖教、",
    "T33n1709_01a:0431a13": "後依古德。依聖教中，先明空有、後明二諦。明",
    "T33n1709_01a:0431a14": "空有者，《瑜伽》、《唯識》皆有誠文，如當寺東院《金",
    "T33n1709_01a:0431a15": "剛疏》中以為刊定。今依《廣百論》第十卷中略",
    "T33n1709_01a:0431a16": "申梗槩。於中分三：初明師宗、次明立難、後申",
    "T33n1709_01a:0431a17": "正義。初師宗者，此復有三：第一瑜伽學徒立",
    "T33n1709_01a:0431a18": "依他有、第二清辯菩薩立依他空、第三護法",
    "T33n1709_01a:0431a19": "菩薩雙破二執建立中道。為廣《百論》，聖天造",
    "T33n1709_01a:0431a20": "本、護法造釋，故為第三評家正義。第二立",
    "T33n1709_01a:0431a21": "難，文復分二：一明立宗、二明徵難。明立宗者，",
    "T33n1709_01a:0431a22": "初瑜伽師申有宗云：分別所執法體是無，因",
    "T33n1709_01a:0431a23": "緣所生法體是有，由斯發起煩惱隨眠，繫縛",
    "T33n1709_01a:0431a24": "世間輪迴三有，或修加行證無我空，得三菩",
    "T33n1709_01a:0431a25": "提脫生死苦。為證此義，引經頌難云「遍計所",
    "T33n1709_01a:0431a26": "執無，依他起性有。妄分別失壞，墮增減二邊。」",
    "T33n1709_01a:0431a27": "清辯釋云：名是計執、義是依他，名於其義非",
    "T33n1709_01a:0431a28": "有故無、義隨世間非無故有，不可引此證有",
    "T33n1709_01a:0431a29": "依他。第二徵難，略引四文。第一瑜伽者難清",
    "T33n1709_01a:0431b01": "辯釋，文中有三。初總非云：此釋不然，義相違",
    "T33n1709_01a:0431b02": "故。次興四難：一義例名無難。若名於義非",
    "T33n1709_01a:0431b03": "有故無，義亦於名是無何有？二名例義有",
    "T33n1709_01a:0431b04": "難。又於其義所立名言既因緣生，如義應有。",
    "T33n1709_01a:0431b05": "三名義計執難。若妄所執能詮性無，妄執所",
    "T33n1709_01a:0431b06": "詮其性豈有？四名義依他難。名隨世俗有詮",
    "T33n1709_01a:0431b07": "表能，汝不許為依他起性；義亦隨俗假說有",
    "T33n1709_01a:0431b08": "能，何不許為遍計所執？後總結云：世俗假",
    "T33n1709_01a:0431b09": "立能詮所詮，無應並無、有應齊有，如何經說",
    "T33n1709_01a:0431b10": "一有一無？故汝所言不符經義。應信遍計所",
    "T33n1709_01a:0431b11": "執性無，是諸世間妄情立故；依他起性從因",
    "T33n1709_01a:0431b12": "緣生、非妄情為，應信是有。第二立難。清辯",
    "T33n1709_01a:0431b13": "菩薩為證己義，引經偈云「由立此此名，詮於",
    "T33n1709_01a:0431b14": "彼彼法。彼皆性非有，由法性皆然。」瑜伽者難",
    "T33n1709_01a:0431b15": "云：經意不說名於義無，但說所詮法性非有，",
    "T33n1709_01a:0431b16": "辯諸法性皆不可詮。名言所詮皆是共相，諸",
    "T33n1709_01a:0431b17": "法自相皆絕名言，自相非無、共相非有。此中",
    "T33n1709_01a:0431b18": "略說所詮性無，非謂能詮其性實有，故頌但",
    "T33n1709_01a:0431b19": "說彼非有言，不爾應言此性非有。第三立難。",
    "T33n1709_01a:0431b20": "清辯菩薩證依他無，復引經中所說略頌「無",
    "T33n1709_01a:0431b21": "有少法生，亦無少法滅，淨見觀諸法，非有",
    "T33n1709_01a:0431b22": "亦非無。」瑜伽者難云：此亦不能證依他起其",
    "T33n1709_01a:0431b23": "性非有。所以者何？此頌意明遍計所執自性",
    "T33n1709_01a:0431b24": "差別，能詮所詮其體皆空無生無滅，離執淨",
    "T33n1709_01a:0431b25": "見觀諸世間，因緣所生非無非有，故此非證",
    "T33n1709_01a:0431b26": "依他起無。第四立難。清辯菩薩引經證成依",
    "T33n1709_01a:0431b27": "他性空。契經偈曰「諸法從緣起，緣法兩皆無，",
    "T33n1709_01a:0431b28": "能如是正知，名通達緣起。若法從緣生，此法",
    "T33n1709_01a:0431b29": "都無性，此法非緣生。」瑜伽學徒會此經云：如",
    "T33n1709_01a:0431c01": "是二經說緣生法雖無自性而不相違，以從",
    "T33n1709_01a:0431c02": "緣生。緣生法有二種：一者遍計、二者依他。",
    "T33n1709_01a:0431c03": "此中意明遍計所執自性非有，不說依他。若",
    "T33n1709_01a:0431c04": "說依他都無自性，便撥染淨二法皆無，名惡",
    "T33n1709_01a:0431c05": "取空，自他俱損。清辯菩薩見瑜伽師種種徵",
    "T33n1709_01a:0431c06": "難，遂乃責曰：此妄分別誰復能遮，得正見時",
    "T33n1709_01a:0431c07": "自當除遣。論文第三申正義者，護法評云：如",
    "T33n1709_01a:0431c08": "是等類隨見不同，分隔聖言令成多分，互興",
    "T33n1709_01a:0431c09": "諍論各執一邊，既不能除惡見塵垢，詎能契",
    "T33n1709_01a:0431c10": "當諸佛世尊所說大乘清淨妙旨？未會真理、",
    "T33n1709_01a:0431c11": "隨己執情，自是非他深可怖畏，應捨執著空",
    "T33n1709_01a:0431c12": "有兩邊，領悟大乘不二中道。明二諦者，論云",
    "T33n1709_01a:0431c13": "「然佛所說無相甚深二諦法門最為難測，今",
    "T33n1709_01a:0431c14": "日自勵依了義經略辨指歸息諸諍論。世俗",
    "T33n1709_01a:0431c15": "諦者，謂從緣生世出世間色心等法，親證離",
    "T33n1709_01a:0431c16": "說展轉可言，親證為先、後方起說。此世俗諦",
    "T33n1709_01a:0431c17": "亦有亦空假合所成猶諸幻事，從分別起如",
    "T33n1709_01a:0431c18": "夢所為，有相可言名世俗諦。勝義諦者，謂聖",
    "T33n1709_01a:0431c19": "所知，分別名言皆所不及，自內所證不由他",
    "T33n1709_01a:0431c20": "緣，無相絕言名勝義諦。如是略說二諦法門，",
    "T33n1709_01a:0431c21": "正法學從同無所諍。諸有大心發弘誓者，欲",
    "T33n1709_01a:0431c22": "窮來際利樂有情，應正斷除妄見塵垢，應妙",
    "T33n1709_01a:0431c23": "悟入善逝真空，為滿所求當勤修學。」問：准此",
    "T33n1709_01a:0431c24": "所說，護法失宗。《唯識論》中護法菩薩言依圓",
    "T33n1709_01a:0431c25": "有，何故於此釋勝義諦無相絕言而說為空？",
    "T33n1709_01a:0431c26": "答：彼據《深密》研窮性相，言二性有；此據《般若》",
    "T33n1709_01a:0431c27": "離言絕相，故此言空。理教顯然，斯有何失？依",
    "T33n1709_01a:0431c28": "教明說，後依古德對明三性立三無性，略引",
    "T33n1709_01a:0431c29": "二文。真諦三藏依三無性論，具遣三性立三",
    "T33n1709_01a:0432a01": "無性：一遣分別立分別無相性、二遣依他立",
    "T33n1709_01a:0432a02": "無生性、三遣真實立真實無性性。此所遣者，",
    "T33n1709_01a:0432a03": "於一真理遣三性故立三無性，廣如彼。故慈",
    "T33n1709_01a:0432a04": "恩三藏依《唯識論》即依三性立三無性，如論頌",
    "T33n1709_01a:0432a05": "云「即依此三性，立彼三無性。」一依計執立相",
    "T33n1709_01a:0432a06": "無性、二依依他立無自然性、三依圓成立無",
    "T33n1709_01a:0432a07": "我法性。初計所執情有理無，依他、圓成理有",
    "T33n1709_01a:0432a08": "情無，廣如彼說。問：此二三性所立何別？答：前",
    "T33n1709_01a:0432a09": "對遣三立三無性、後但依三立三無性，前空",
    "T33n1709_01a:0432a10": "後有，是二別也。謹詳至理，實不相遣。如於色",
    "T33n1709_01a:0432a11": "蘊立三性者，依色蘊上橫計我法是計所執，",
    "T33n1709_01a:0432a12": "色蘊有為即是依他，色性真如即圓成實。若",
    "T33n1709_01a:0432a13": "說三性俱有俱空，悉皆無過，但可意會勿滯",
    "T33n1709_01a:0432a14": "於言。言俱有者，遍計妄有、依他緣有、圓成真",
    "T33n1709_01a:0432a15": "有。言俱空者，遍計體空、依他自性空、圓成勝",
    "T33n1709_01a:0432a16": "義空。於如是義，聖賢具悉。勿謂上文前二菩",
    "T33n1709_01a:0432a17": "薩、後二三藏所說相違。言空有者，為彼時中",
    "T33n1709_01a:0432a18": "樂聞空有能起修證。由諸凡愚無始熏習起",
    "T33n1709_01a:0432a19": "有空執，彼彼病深，佛為斷除而作此說。諸",
    "T33n1709_01a:0432a20": "菩薩等依奉聖言，各對彼時執見過失，依至",
    "T33n1709_01a:0432a21": "教量廣有弘揚。幸而詳之，勿復興病。即前所",
    "T33n1709_01a:0432a22": "說三性無性、二諦有空皆此經宗，至文當悉。",
    "T33n1709_01a:0432a23": "明諸教說。明此經者，題云般若，即以為",
    "T33n1709_01a:0432a24": "宗。〈觀如來品〉別明三種：實相、觀照及以文字。",
    "T33n1709_01a:0432a25": "慈恩三藏更加二種：境界、眷屬，通前五法，般",
    "T33n1709_01a:0432a26": "若性故、般若相故、般若因故、般若境故、般若",
    "T33n1709_01a:0432a27": "伴故。有義：此經觀照為宗，經說五忍即是慧",
    "T33n1709_01a:0432a28": "故。生空法空、根本後得、遠近加行皆是經宗，",
    "T33n1709_01a:0432a29": "十四忍中無不攝故。有義：此經實相為宗，經",
    "T33n1709_01a:0432b01": "自說云「以諸法性即真實故，無來無去無生",
    "T33n1709_01a:0432b02": "無滅等。」有義：此二合為經宗，性相名殊、體用",
    "T33n1709_01a:0432b03": "無別，因或具闕果必俱故。又即此二是正所",
    "T33n1709_01a:0432b04": "求，若因若果俱修證故。又即此二是真實身，",
    "T33n1709_01a:0432b05": "合立為宗，義符順故。問：境、伴、文字何不為宗？",
    "T33n1709_01a:0432b06": "答：此二是本，彼三末故。又境與伴及彼能詮，有",
    "T33n1709_01a:0432b07": "此必俱，豈別立故。問：經明二諦，何不為宗？答：",
    "T33n1709_01a:0432b08": "先德以彰，為宗無失。又此智證事理皆周，此",
    "T33n1709_01a:0432b09": "以攝彼不別。明經宗訖。第二明經體。於",
    "T33n1709_01a:0432b10": "中分二：先體、後性。明諸教體，有總、有別。初",
    "T33n1709_01a:0432b11": "總明者，《瑜伽》八十一云「經體有二：一文、二",
    "T33n1709_01a:0432b12": "義，文是所依、義即能依，由能詮文義得顯故。」",
    "T33n1709_01a:0432b13": "後別明者，即於前二復分為五：文三、義二。文",
    "T33n1709_01a:0432b14": "有三者，一隱假談實，以聲為體。《俱舍論》云「有",
    "T33n1709_01a:0432b15": "說佛教語為自性，彼說法蘊皆色蘊攝，語用",
    "T33n1709_01a:0432b16": "音聲為自性故，佛意所說他所聞故。」對法論",
    "T33n1709_01a:0432b17": "有成所引聲，不說名等為成所引。《唯識論》云",
    "T33n1709_01a:0432b18": "「若名句文離聲實有，應如色等非實能詮，故",
    "T33n1709_01a:0432b19": "說佛教以聲為體。」二隱實談假，名等為體。《俱",
    "T33n1709_01a:0432b20": "舍論》云「有說佛教，名為自性。彼說法蘊皆行",
    "T33n1709_01a:0432b21": "蘊攝，名不相應行為性故。」要由有名乃說為",
    "T33n1709_01a:0432b22": "教，是故佛教體即是名。謂如句文次第行列、",
    "T33n1709_01a:0432b23": "次第安布、次第連合，故說佛教名等為體。三",
    "T33n1709_01a:0432b24": "假實合論，性用為體。《十地論》云「說者聽者皆",
    "T33n1709_01a:0432b25": "以二事而得究竟：一者聲、二善字，字為所依，",
    "T33n1709_01a:0432b26": "攝名句故。」謂即此二而為四法，聲、名、句、文用",
    "T33n1709_01a:0432b27": "各別故。名詮自性，句詮差別，文即是字為二",
    "T33n1709_01a:0432b28": "所依。此三離聲雖無別體，而假實異亦不即",
    "T33n1709_01a:0432b29": "聲。由此法詞二無礙解境有別故，法緣名等",
    "T33n1709_01a:0432c01": "詞緣於聲，故說佛教性用為體。義為二者，一",
    "T33n1709_01a:0432c02": "攝境從心，唯識為體。《華嚴經》說三界唯心，此",
    "T33n1709_01a:0432c03": "經下云「從初剎那，有不可說識，生諸有情色",
    "T33n1709_01a:0432c04": "心二法。」《起信論》云「若離心念，則無一切境界",
    "T33n1709_01a:0432c05": "之相。」論說心、心所、色不相應行、諸無為性皆",
    "T33n1709_01a:0432c06": "不離識。識有差別，說者真教、聞者似法，依淨",
    "T33n1709_01a:0432c07": "法界平等所流。若就根本，能說者心；若取於",
    "T33n1709_01a:0432c08": "末，能聞者識。何以知然？《二十唯識》世親頌云",
    "T33n1709_01a:0432c09": "「展轉增上力，二識成決定。」謂餘相續識差別",
    "T33n1709_01a:0432c10": "故，令餘相續差別識生，展轉互為增上緣故，",
    "T33n1709_01a:0432c11": "故說佛教唯識為體。二攝相歸性，真如為體。",
    "T33n1709_01a:0432c12": "故經說云「一切法亦如也，至於彌勒亦如也。」",
    "T33n1709_01a:0432c13": "此經下云「謂契經等所有宣說音聲語言文",
    "T33n1709_01a:0432c14": "字章句，一切皆如，無非實相。」故說佛教真如",
    "T33n1709_01a:0432c15": "為體。上來五種總別淺深，以理而言，隨舉一",
    "T33n1709_01a:0432c16": "門即互相攝不相違也。後明性者，攝相歸性",
    "T33n1709_01a:0432c17": "謂即圓成。前之四門通依、圓二，若從所聞",
    "T33n1709_01a:0432c18": "有漏心變，或從能說有漏文義，唯屬依他；",
    "T33n1709_01a:0432c19": "無漏心變或無漏說，正智所攝，通圓成實，無",
    "T33n1709_01a:0432c20": "漏有為通二性故。問：十八界中十五有漏，如",
    "T33n1709_01a:0432c21": "何聲等亦無漏攝？名句文三自性無記，如",
    "T33n1709_01a:0432c22": "何可說通無漏善？答：隨有部宗，說十五界唯",
    "T33n1709_01a:0432c23": "是有漏，名等無記。今大乘宗，如來說法聲名",
    "T33n1709_01a:0432c24": "句文真善無漏。十地菩薩隨識判性，若無",
    "T33n1709_01a:0432c25": "漏心說聽教者，從能變識是有漏善；若有",
    "T33n1709_01a:0432c26": "漏心說聽教者，從能變識有漏無記。二乘說",
    "T33n1709_01a:0432c27": "聽唯有漏說，彼無無漏說聽智故。質影",
    "T33n1709_01a:0432c28": "有無諸心集現，如常分別。第二門訖。",
    "T33n1709_01a:0432c29": "第三所攝所被者，於中有二：初辨所攝、後明",
    "T33n1709_01a:0433a01": "所被。所攝有五：一藏、二分、三乘、四時、五會。藏",
    "T33n1709_01a:0433a02": "所攝者，依《瑜伽論》說有二藏：一菩薩藏、二聲",
    "T33n1709_01a:0433a03": "聞藏。獨覺教少入聲聞中，從多為藏，名聲聞",
    "T33n1709_01a:0433a04": "藏。或說三藏：一毘柰耶、二素呾纜、三阿毘達",
    "T33n1709_01a:0433a05": "磨，如次詮於戒定慧學。或說六藏：菩薩、聲聞",
    "T33n1709_01a:0433a06": "各有三故。獨覺更無別戒律等，故無三藏可",
    "T33n1709_01a:0433a07": "得成九。此經即於二藏六藏菩薩藏收，三藏",
    "T33n1709_01a:0433a08": "之中素呾纜藏。雖十二分有論義經，〈囑累",
    "T33n1709_01a:0433a09": "品〉中廣明諸誡，義實通貫、文則唯經。二、分所",
    "T33n1709_01a:0433a10": "攝者，十二分義具如別章，今但列名略配經",
    "T33n1709_01a:0433a11": "矣。一者契經。有通有別，通即十二俱名契經，",
    "T33n1709_01a:0433a12": "別即長行所應說義，此經具有。二者應頌。長",
    "T33n1709_01a:0433a13": "行已說應重述頌，謂〈菩薩行品〉有七言偈，雖",
    "T33n1709_01a:0433a14": "佛說長行，王讚偈頌再牒長行即重頌故；又",
    "T33n1709_01a:0433a15": "〈奉持品〉五言偈是。三者記別。此有三相：一",
    "T33n1709_01a:0433a16": "記大人當成佛事、二記弟子死此生彼、三為",
    "T33n1709_01a:0433a17": "記別諸法之義，今此經中可通第三。四者諷",
    "T33n1709_01a:0433a18": "誦。謂前未說，直以偈明，謂〈二諦品〉及〈護國品〉",
    "T33n1709_01a:0433a19": "五言四言二偈頌是。五者自說。謂不待諸觀",
    "T33n1709_01a:0433a20": "機即說，令法久住顯佛悲深，謂〈觀如來品〉云",
    "T33n1709_01a:0433a21": "「善男子！吾今先為諸菩薩摩訶薩說護佛果護",
    "T33n1709_01a:0433a22": "十地行」等。六者緣起。此有三相：一因犯制戒、",
    "T33n1709_01a:0433a23": "二因事說法、三因請說法。今此經中通第二",
    "T33n1709_01a:0433a24": "三，〈囑累品〉中因事說誡，及上下文因請說故。",
    "T33n1709_01a:0433a25": "七者譬喻。謂以喻況曉所說法，謂下經云「恒",
    "T33n1709_01a:0433a26": "沙世界滿中七寶，以用布施大千有情得羅漢",
    "T33n1709_01a:0433a27": "果」等。八者本事。謂除自身，說於過去弟子及",
    "T33n1709_01a:0433a28": "法。即〈菩薩行品〉說波斯匿王為四地菩薩，及",
    "T33n1709_01a:0433a29": "下普明、班足王等護國之事。九者本生。說佛",
    "T33n1709_01a:0433b01": "自身在過去世彼彼方所，若死若生行菩薩",
    "T33n1709_01a:0433b02": "行。即自說云我為八地菩薩，及下頂生欲滅",
    "T33n1709_01a:0433b03": "帝釋《涅槃經》云「爾時頂生即我身是」，明佛",
    "T33n1709_01a:0433b04": "因矣。十者方廣。此有二相：一說行菩薩道、二",
    "T33n1709_01a:0433b05": "法廣多極高大故，此經具有。十一希法。為說",
    "T33n1709_01a:0433b06": "八眾共德及餘最勝殊特驚異，謂下經云「若",
    "T33n1709_01a:0433b07": "人得聞十四忍者，不生惡趣得菩提」等。又班",
    "T33n1709_01a:0433b08": "足聞法證空三昧，又〈不思議品〉散花神變等。",
    "T33n1709_01a:0433b09": "十二論義。謂諸經典修環研窮。摩呾理迦，諸",
    "T33n1709_01a:0433b10": "了義經皆得名為摩呾理迦也。今此經中乘",
    "T33n1709_01a:0433b11": "前起後請問性相修環而說，是論議經，具十",
    "T33n1709_01a:0433b12": "二矣。三、乘所攝者，或說一乘，如《法華經》云「唯",
    "T33n1709_01a:0433b13": "有一乘法，無二亦無三。」或說二乘，如《攝論》等",
    "T33n1709_01a:0433b14": "「一者大乘，謂即上乘。二者小乘，謂即下乘。」或",
    "T33n1709_01a:0433b15": "說三乘：一菩薩乘、二獨覺乘、三聲聞乘，處處",
    "T33n1709_01a:0433b16": "經中皆同說故。及說五乘，如常分別。今此經",
    "T33n1709_01a:0433b17": "者，即一乘收。《勝鬘經》云「一乘即大乘」故；二",
    "T33n1709_01a:0433b18": "三乘中，菩薩乘故。四、時所攝者，古立教時從",
    "T33n1709_01a:0433b19": "一至五，慈恩法師法苑具破，今唯正義。慈",
    "T33n1709_01a:0433b20": "恩三藏依《解深密王藏依經》第二卷立三時",
    "T33n1709_01a:0433b21": "教。彼經廣為勝義生菩薩說三性三無性已，",
    "T33n1709_01a:0433b22": "勝義生深生領解，世尊讚歎善解所說。勝義",
    "T33n1709_01a:0433b23": "生白言：「世尊初於一時，波羅痆斯仙人墮處",
    "T33n1709_01a:0433b24": "施鹿林中，唯為發趣聲聞乘者，以四諦初轉",
    "T33n1709_01a:0433b25": "正法輪。雖是甚奇甚為希有，一切世間諸天",
    "T33n1709_01a:0433b26": "人等先無有能如法轉者，而於彼時所轉法",
    "T33n1709_01a:0433b27": "輪有上有容是未了義，是諸諍論安足處所。",
    "T33n1709_01a:0433b28": "世尊在昔第二時中，唯為發趣修大乘者，依",
    "T33n1709_01a:0433b29": "一切法皆無自性無生無滅本來寂靜自性涅",
    "T33n1709_01a:0433c01": "槃，以隱密相轉正法輪。雖更甚奇甚為希有，",
    "T33n1709_01a:0433c02": "而於彼時所轉法輪亦是有上有所容受猶未",
    "T33n1709_01a:0433c03": "了義，是諸諍論安足處所。世尊于今第三時",
    "T33n1709_01a:0433c04": "中，普為發趣一切乘者，依一切法皆無自性",
    "T33n1709_01a:0433c05": "無生無滅本來寂靜自性涅槃無自性性，以",
    "T33n1709_01a:0433c06": "顯了相轉正法輪，第一甚奇最為希有。于今",
    "T33n1709_01a:0433c07": "世尊所轉法輪，無上無容是真了義，非諸諍",
    "T33n1709_01a:0433c08": "論安足處所。」屬諸經者，謂諸《阿含》及諸《般若》、",
    "T33n1709_01a:0433c09": "《深密》等經配三時矣。又《金光明經》說三法輪，",
    "T33n1709_01a:0433c10": "謂轉、照、持。轉四諦法，以空照有，非有非空可",
    "T33n1709_01a:0433c11": "任持故。若唯頓教，時但唯一，對不定性。大由",
    "T33n1709_01a:0433c12": "小起，漸次而被可有三時，《解深密經》約此而",
    "T33n1709_01a:0433c13": "判。今者此經約漸次說，容第二時；隨頓教性",
    "T33n1709_01a:0433c14": "總不立時，設令立時第三時故。何以知然？廣",
    "T33n1709_01a:0433c15": "明大乘十四忍門，從淺至深革凡成聖，具明",
    "T33n1709_01a:0433c16": "空有備陳行位，豈但說空為第二時？問：《解深",
    "T33n1709_01a:0433c17": "密經》據說空教諸《般若》等為第二時，又《大般",
    "T33n1709_01a:0433c18": "若》數處經文諸天讚佛云第三時。答：如彼經",
    "T33n1709_01a:0433c19": "中說非空有為第三時，如《華嚴》等。理實而言，",
    "T33n1709_01a:0433c20": "《華嚴》十地、《金光明》等具明大乘非空非有治斷",
    "T33n1709_01a:0433c21": "行位三賢十地，故為第三。此經亦然，豈為第",
    "T33n1709_01a:0433c22": "二？又彼據漸次可云第二，此約頓悟故云第",
    "T33n1709_01a:0433c23": "三，進退皎然，豈違教也。五、會所攝者，《大般若",
    "T33n1709_01a:0433c24": "經》總依四處十六會說。言四處者，一王舍城",
    "T33n1709_01a:0433c25": "鷲峰山、二室羅筏給孤獨園、三他化天宮摩",
    "T33n1709_01a:0433c26": "尼寶藏殿、四王舍城竹林園白鷺池側。其",
    "T33n1709_01a:0433c27": "十六會初之五分更無別名，但以數次標其",
    "T33n1709_01a:0433c28": "分目；次之三分從請主名、第六最勝天王分、",
    "T33n1709_01a:0433c29": "第七曼殊室利分、第八那伽室利分；後之八",
    "T33n1709_01a:0434a01": "分所詮為目，第九能斷金剛分、第十般若理",
    "T33n1709_01a:0434a02": "趣分、餘之六分如次六度以題今目。然今此",
    "T33n1709_01a:0434a03": "經四處之中同第一處，若十六會，無此會",
    "T33n1709_01a:0434a04": "經。其猶聯綿長山一峯孤秀、盪洋渤澥別浦",
    "T33n1709_01a:0434a05": "澄天，披之者坐覽三祇、尋之者全觀十地，迷",
    "T33n1709_01a:0434a06": "者觀之不惑、悟者藉之昇堦。菩薩行門如",
    "T33n1709_01a:0434a07": "啟諸掌、佛果久近掘鏡融心，淨信則福越河",
    "T33n1709_01a:0434a08": "沙、持讀乃災殃霧卷，安人護國莫大於斯，塵",
    "T33n1709_01a:0434a09": "劫讚揚願中報効故。第二明所被者，初明",
    "T33n1709_01a:0434a10": "根性、後以教被。明根性者，五性一性自古紛",
    "T33n1709_01a:0434a11": "紜，舉領提綱略申三說。有說一切眾生有五",
    "T33n1709_01a:0434a12": "種性：一聲聞性、二緣覺性、三如來性、四不定",
    "T33n1709_01a:0434a13": "性、五無種性。何以得知定不定性及有一類",
    "T33n1709_01a:0434a14": "無種性者？依《大般若》五百九十三「善勇猛言：",
    "T33n1709_01a:0434a15": "而於三乘性決定者、而於三乘性不定者，聞",
    "T33n1709_01a:0434a16": "此法已速發無上正等覺心。」即明三乘定不",
    "T33n1709_01a:0434a17": "定矣。《夫人經》云「離善知識無聞非法眾生，以",
    "T33n1709_01a:0434a18": "人天善根而成熟之。」《善戒經》云「無種性人無",
    "T33n1709_01a:0434a19": "種性故，雖復發心勤行精進，終不能得無上",
    "T33n1709_01a:0434a20": "菩提。」以此等文為定量故，猶斯種性具有五",
    "T33n1709_01a:0434a21": "種。有說一切眾生皆有佛性，無有定性及無",
    "T33n1709_01a:0434a22": "性者。何以知然？《涅槃》二十七云「一切眾生悉",
    "T33n1709_01a:0434a23": "有佛性。」又云「一切眾生悉皆有心，凡有心者",
    "T33n1709_01a:0434a24": "悉皆當得阿耨菩提。」以此等文為定量故，猶",
    "T33n1709_01a:0434a25": "斯眾生無無性矣。兩宗所立教等理齊，破斥",
    "T33n1709_01a:0434a26": "會違廣如餘記。有說有性無性唯佛能知，然",
    "T33n1709_01a:0434a27": "佛世尊於法自在，廣於諸教隨對根宜，說有",
    "T33n1709_01a:0434a28": "說無皆為利樂，勿懷取捨而欲指南。問：有無",
    "T33n1709_01a:0434a29": "相違，云何利樂？答：有情本來種性差別，若聞",
    "T33n1709_01a:0434b01": "無性恐墮彼流，佛為說無令速出離。若聞有",
    "T33n1709_01a:0434b02": "性速起進求，佛為說有令無退墮。故佛所說",
    "T33n1709_01a:0434b03": "皆是法輪，言有言無深為利樂。然《起信論》由",
    "T33n1709_01a:0434b04": "迷本覺有不覺生，照本還源無不成佛也。二",
    "T33n1709_01a:0434b05": "以教被者，經文不簡，顯佛悲深，三界四生等",
    "T33n1709_01a:0434b06": "皆度故。第三門訖。",
    "T33n1709_01a:0434b07": "第四依文正解，曲分為二：初釋題目、後解本",
    "T33n1709_01a:0434b08": "文。釋題目者，晉、梁所譯題目俱云「仁王般若」",
    "T33n1709_01a:0434b09": "無「護國」名，秦本雖有「護國」之言乃無「多」字，巨",
    "T33n1709_01a:0434b10": "唐新譯文義具故。釋題目中，初解通名、後釋",
    "T33n1709_01a:0434b11": "品號。解通名中，先離、後合。唐梵對者，梵云麼",
    "T33n1709_01a:0434b12": "努，此翻為仁。梵云產捺囉，此翻為王。梵云跛",
    "T33n1709_01a:0434b13": "羅，此翻為護。梵云囉瑟吒囉，此翻為國。梵云",
    "T33n1709_01a:0434b14": "鉢囉枳穰，此云智慧，敵對譯者名極智也。梵",
    "T33n1709_01a:0434b15": "云波囉弭多，此云倒彼岸。依聲明論分句",
    "T33n1709_01a:0434b16": "釋云：波囉伊上聲多，言伊多者，云此岸也。言",
    "T33n1709_01a:0434b17": "波藍者，云彼岸也。由乘極智，離此到彼也。梵",
    "T33n1709_01a:0434b18": "云素怛㘕，此翻為經。然今題云「仁王護國般",
    "T33n1709_01a:0434b19": "若波羅蜜多經」者，一部都名總十一字，上四",
    "T33n1709_01a:0434b20": "下一俱是唐言，中間六字乃是梵語。仁王則",
    "T33n1709_01a:0434b21": "諸主，彰廣敬之令譽。護國則所為，陳博愛之",
    "T33n1709_01a:0434b22": "鴻業。言仁者人也，正理解人多思慮故，依義",
    "T33n1709_01a:0434b23": "訓人有恩親故。依書解者，如大傳云「舜不登",
    "T33n1709_01a:0434b24": "而高、不行而遠，拱揖於天下，而天下稱仁。」《禮》",
    "T33n1709_01a:0434b25": "曰「上下相親是謂之仁。」又曰「溫良者仁之本，",
    "T33n1709_01a:0434b26": "敬慎者仁之地，寬裕者仁之作，遜接者仁之",
    "T33n1709_01a:0434b27": "能，禮節者仁之貌言，談者仁之文，歌樂者仁",
    "T33n1709_01a:0434b28": "之和，散者仁之施，儒者仁之行，兼而有之",
    "T33n1709_01a:0434b29": "是謂之仁。」《論語》曰「克己復禮，天下歸仁。」則恩",
    "T33n1709_01a:0434c01": "惠於物、慈施博眾名為仁矣。言王者主也。《順",
    "T33n1709_01a:0434c02": "正理論》於劫初時，為分香稻共立田主。三曼",
    "T33n1709_01a:0434c03": "多王，此云共許。若言天子者，《金光明》偈云「雖",
    "T33n1709_01a:0434c04": "生在人世，尊勝故名天。由諸天護持，亦得名",
    "T33n1709_01a:0434c05": "天子。」依書解者，《韓詩》曰「王者往也，天下往",
    "T33n1709_01a:0434c06": "之。善養人也，故人尊之。善治人也，故人安",
    "T33n1709_01a:0434c07": "之。善悅人也，故人親之。善飾人也，故人樂",
    "T33n1709_01a:0434c08": "之。具此四德而天下往。」《禮》曰「天子以德為車，",
    "T33n1709_01a:0434c09": "以樂為脚。」又曰「昔者先王尚有德、尊有道、",
    "T33n1709_01a:0434c10": "任有能、舉有賢，故因天事天、因地事地。」《老子》",
    "T33n1709_01a:0434c11": "四大，王居其一。《說文》王字，德貫三才，兆庶又",
    "T33n1709_01a:0434c12": "安，是稱王矣。王有仁德，有財得名。王懷仁德，",
    "T33n1709_01a:0434c13": "仁即王故，持業得名。王行仁惠，仁之王故，依",
    "T33n1709_01a:0434c14": "主得名。言護者，加衛義、覆攝義。蓋為仁王，仰",
    "T33n1709_01a:0434c15": "希如來大悲加衛，普覆含識攝受無遺，故稱",
    "T33n1709_01a:0434c16": "護也。言國者，城也。四海八方有截疆域，聖",
    "T33n1709_01a:0434c17": "凡士庶各安其居，若乃災害不生、禍亂不作，",
    "T33n1709_01a:0434c18": "人天歡慶、龍鬼潛施，至教常流、安人護國，國",
    "T33n1709_01a:0434c19": "之護故，依主得名。言般若者，梵音也，此云智",
    "T33n1709_01a:0434c20": "慧。先別後通，列有五種：一者文字，能詮教",
    "T33n1709_01a:0434c21": "也。二者觀照，即淨慧也。三者實相，即真如也。",
    "T33n1709_01a:0434c22": "四者境界，謂即二諦、三性無性也。五者眷屬，",
    "T33n1709_01a:0434c23": "相應四蘊、助伴五蘊，定道戒也。般若名寬，通",
    "T33n1709_01a:0434c24": "前五種；勝用唯二，正智、如如。具足應言般羅",
    "T33n1709_01a:0434c25": "賢若，此翻為慧。梵云若那，此翻為智。西方梵",
    "T33n1709_01a:0434c26": "字有界有緣，准《大品經》，若之一字通目智慧，",
    "T33n1709_01a:0434c27": "二字界故；般那兩字別目慧智，二字緣故。以",
    "T33n1709_01a:0434c28": "般助若，若即目慧；以那助若，若即目智。由是",
    "T33n1709_01a:0434c29": "經論，六度十度開合不同。若言六度，即智慧",
    "T33n1709_01a:0435a01": "二總為第六，以合明故。若言十度，慧為第六、",
    "T33n1709_01a:0435a02": "智為第十，各別明故。問：慧之與智為同為異？",
    "T33n1709_01a:0435a03": "答：俱別境慧，二體實同；擇法決斷，二用則別。",
    "T33n1709_01a:0435a04": "故《勝天王般若》云「菩薩具足般若、具足闍那。」",
    "T33n1709_01a:0435a05": "又彼下云「得般若門分別句義，得闍那門能",
    "T33n1709_01a:0435a06": "入眾生諸根利鈍。」若通言之，智處說慧、慧處",
    "T33n1709_01a:0435a07": "說智皆無違矣。雖即檀等俱得度名，題中據",
    "T33n1709_01a:0435a08": "勝唯標般若。言波羅者，梵語也，此云彼岸。對",
    "T33n1709_01a:0435a09": "彼說此，此岸者何？於四諦中已起苦集而為",
    "T33n1709_01a:0435a10": "此岸，未起苦集而為中流，涅槃菩提即滅道",
    "T33n1709_01a:0435a11": "諦而為彼岸。六度萬行以為船筏，五蘊假者",
    "T33n1709_01a:0435a12": "是能乘人，諸修行人乘于六度截流越此，高",
    "T33n1709_01a:0435a13": "翔覺路至究竟位是達彼岸。然配經中教理",
    "T33n1709_01a:0435a14": "行果，彼岸唯果，行唯在因。教之與理通乎因",
    "T33n1709_01a:0435a15": "果，題標果德，云波羅矣。言蜜多者，梵語也，此",
    "T33n1709_01a:0435a16": "具二義，離義、到義，即是施等具七最勝，至下",
    "T33n1709_01a:0435a17": "當悉。於生死中，離此到彼。言經者，唐言也。若",
    "T33n1709_01a:0435a18": "以梵音云修多羅、修妬路，皆訛也。慈恩三藏",
    "T33n1709_01a:0435a19": "云：素呾纜而目四義，衣、綖、席、經，猶如瞿名",
    "T33n1709_01a:0435a20": "具多法故。今此唯取經義綖義。何以知然？",
    "T33n1709_01a:0435a21": "《四分律》云「如種種花置於案上，以綖貫持，雖",
    "T33n1709_01a:0435a22": "為風吹而不分散。」故佛說教其猶眾花，眾生",
    "T33n1709_01a:0435a23": "識心有如案矣，若不以綖連綴攝持，邪見暴",
    "T33n1709_01a:0435a24": "風或當飄散。故故結集者連綴佛言，如綖貫",
    "T33n1709_01a:0435a25": "花、如經持緯。《佛地論》云「以佛聖教貫穿攝持",
    "T33n1709_01a:0435a26": "所應說義及所化生。」貫穿即綖，攝持即經。然",
    "T33n1709_01a:0435a27": "其經字，即同此方經籍之名。俗釋經者，常也",
    "T33n1709_01a:0435a28": "法也，古今不易故謂之常，揩定是非稱之為",
    "T33n1709_01a:0435a29": "法。《雜心論》中五義釋經，謂涌泉等，講者敘焉。",
    "T33n1709_01a:0435b01": "今解：經者即能詮教。出體門中依《瑜伽論》亦",
    "T33n1709_01a:0435b02": "取於義所詮之理，故教及理總名為經。仁王",
    "T33n1709_01a:0435b03": "護國般若波羅蜜多，亦通教理，以上十字對",
    "T33n1709_01a:0435b04": "經一字，綺互相望總為四釋，謂仁王護國般",
    "T33n1709_01a:0435b05": "若波羅蜜多。即經之經，持業、依主准釋應知。",
    "T33n1709_01a:0435b06": "解品名者，言序者，因由也，謂說般若起之",
    "T33n1709_01a:0435b07": "由致。言品者，類也，文義彙聚各自區分。言",
    "T33n1709_01a:0435b08": "第者，次之居也。言一者，數之始也。此經一部",
    "T33n1709_01a:0435b09": "總有八品，此品居初故稱第一。解本文者，",
    "T33n1709_01a:0435b10": "先總判科、後隨文釋經。真諦記判釋此經，大分",
    "T33n1709_01a:0435b11": "為四：一發起分，即初〈序品〉；二正說分，謂次五",
    "T33n1709_01a:0435b12": "品；三王得護國分，即第七品；四流通分，即〈囑",
    "T33n1709_01a:0435b13": "累品〉。昔有晉朝道安法師，科判諸經以為三",
    "T33n1709_01a:0435b14": "分，序分、正宗、流通分。故至今巨唐慈恩三",
    "T33n1709_01a:0435b15": "藏譯《佛地論》親光菩薩釋《佛地經》，科判彼經",
    "T33n1709_01a:0435b16": "以為三分。然則東夏西天處雖懸曠，聖心潛",
    "T33n1709_01a:0435b17": "契妙旨冥符。今判此經，依彼三分：一教起因",
    "T33n1709_01a:0435b18": "緣分，即初〈序品〉；二聖教所說分，次之六品；三",
    "T33n1709_01a:0435b19": "依教奉行分，謂〈囑累品〉。釋初序分，文分為二：",
    "T33n1709_01a:0435b20": "初明通序，謂如是等；後明別序，爾時世尊等。",
    "T33n1709_01a:0435b21": "然此二序總為五對：一通別對，諸經通有、當",
    "T33n1709_01a:0435b22": "部別緣。二證發對，初傳法者引證令信、後說",
    "T33n1709_01a:0435b23": "法者別緣發起。三前後對，如是等文，經後教",
    "T33n1709_01a:0435b24": "置；爾時等文，經首本緣。四師資對，阿難請主、",
    "T33n1709_01a:0435b25": "如來說者。五現未對，阿難後請，時在未來；",
    "T33n1709_01a:0435b26": "佛說經前，當時緣起。後之三對，名皆不次，但",
    "T33n1709_01a:0435b27": "取語順，義則依經。初二對名義已周備，為令",
    "T33n1709_01a:0435b28": "盡理，立五對焉。將釋通序，三門分別：一經起",
    "T33n1709_01a:0435b29": "之因、二建立所以、三開合不同。經起因者，《大",
    "T33n1709_01a:0435c01": "悲經》中是優波離教阿難問。《大衍經》云阿泥",
    "T33n1709_01a:0435c02": "樓逗教阿難問。《智論》第二，佛涅槃時娑羅樹",
    "T33n1709_01a:0435c03": "間北首而臥，爾時阿難心沒憂海，阿菟樓",
    "T33n1709_01a:0435c04": "豆語阿難言：「汝是守護佛法藏者，又佛世尊",
    "T33n1709_01a:0435c05": "手付汝法，汝今愁悶失所受事。」《大衍經》云請",
    "T33n1709_01a:0435c06": "問四事：一佛滅度後諸比丘等以誰為師；二",
    "T33n1709_01a:0435c07": "依何處住；三惡性比丘如何調伏；四一切經",
    "T33n1709_01a:0435c08": "首當置何言。佛告阿難：我滅度後，以波羅提",
    "T33n1709_01a:0435c09": "木叉為汝大師；依四念處住；惡性比丘梵壇",
    "T33n1709_01a:0435c10": "治之，梵法默然，不應打罵，但默擯故；一切經",
    "T33n1709_01a:0435c11": "首當置如是我聞等言。何故阿難但申四問？",
    "T33n1709_01a:0435c12": "大意總明三寶不斷。以戒為師，佛寶不斷；四",
    "T33n1709_01a:0435c13": "念處住、如是等言，此二即是法寶不斷；比丘",
    "T33n1709_01a:0435c14": "和合僧寶不斷。三寶久住利樂無邊，故臨涅",
    "T33n1709_01a:0435c15": "槃問答唯四。阿難結集謹奉佛言，於諸經初",
    "T33n1709_01a:0435c16": "置如是等。二立所以者，如是等言自有四意：",
    "T33n1709_01a:0435c17": "一為除疑、二為生信、三為簡邪、四為顯正。言",
    "T33n1709_01a:0435c18": "除疑者，真諦記云「微細律說：阿難比丘當昇",
    "T33n1709_01a:0435c19": "高座出法藏時，眾有三疑：一疑佛大悲從涅",
    "T33n1709_01a:0435c20": "槃起、二疑更有佛從他方來、三疑阿難轉身",
    "T33n1709_01a:0435c21": "成佛。說如是等，三疑併斷。」二生信者，《智度論》",
    "T33n1709_01a:0435c22": "云「說時方人，令生信故。」又云「如是我聞，生信",
    "T33n1709_01a:0435c23": "也。信受奉行，生智也。信為能入，智為能度。」文",
    "T33n1709_01a:0435c24": "無繁約，非信不傳。由起信心所言理順，即由",
    "T33n1709_01a:0435c25": "理順即師資道成，於所說法皆順從故。云何",
    "T33n1709_01a:0435c26": "為信？信是心所善十一中最初信也。令心心",
    "T33n1709_01a:0435c27": "所澄淨為性，如水精珠能清濁水，對治不信",
    "T33n1709_01a:0435c28": "渾濁之心，樂善為業，眾行本矣。何緣經首最",
    "T33n1709_01a:0435c29": "初生信？五根之中先列信根，有信根故能生",
    "T33n1709_01a:0436a01": "萬善。五力之中先陳信力，有信力故魔不能",
    "T33n1709_01a:0436a02": "動。故《華嚴》云「信為道原功德母」故。又趣三",
    "T33n1709_01a:0436a03": "乘有善法欲，由有信故起善希望，信為欲依",
    "T33n1709_01a:0436a04": "最初生故。又此經中，伏忍最初標十信心，聖",
    "T33n1709_01a:0436a05": "胎本故。又《顯揚論》明七聖財，謂信、戒、聞、捨、",
    "T33n1709_01a:0436a06": "慧、慚、愧，七聖財初即信財故。又《正理》云「澄",
    "T33n1709_01a:0436a07": "淨有四種，謂佛、法、僧、戒。信三寶故能越惡趣，",
    "T33n1709_01a:0436a08": "由信戒故離貧賤因，猶如金剛，四不壞故。」又",
    "T33n1709_01a:0436a09": "《俱舍》云「拔眾生苦、出生死泥，序令生信為眾",
    "T33n1709_01a:0436a10": "生手，後陳正宗為佛教手，兩手相接出淤泥",
    "T33n1709_01a:0436a11": "故。」又《智論》云「如人有手，至於寶山隨意所",
    "T33n1709_01a:0436a12": "取。若其無手，空無所得。」有信心人入佛寶山",
    "T33n1709_01a:0436a13": "得諸道果，若無信心雖解文義空無所得，是",
    "T33n1709_01a:0436a14": "故經初令生淨信。三簡邪者，諸外道輩於自",
    "T33n1709_01a:0436a15": "教初皆悉置於阿漚二字，云梵王訓世有七",
    "T33n1709_01a:0436a16": "十二字，眾生轉薄，梵王嗔怒吞噉諸字，唯此",
    "T33n1709_01a:0436a17": "二字在口兩角，阿表於無、漚表於有，置彼教",
    "T33n1709_01a:0436a18": "首。今佛世尊教阿難置如是等言，簡異彼故。",
    "T33n1709_01a:0436a19": "四顯正者，三寶最吉祥故。我經初說佛之一",
    "T33n1709_01a:0436a20": "字即是佛寶，如是一時及彼處即是法寶，我",
    "T33n1709_01a:0436a21": "聞二字及比丘眾即是僧寶。具陳三寶為顯",
    "T33n1709_01a:0436a22": "正矣。第三開合者，真諦記中開為七事，開我",
    "T33n1709_01a:0436a23": "與聞而為二事，餘五如文。今依《智論》總說六",
    "T33n1709_01a:0436a24": "義：一者信成所，謂如是；二者聞成所，謂我聞；",
    "T33n1709_01a:0436a25": "三者時成所，謂一時；四者主成，所謂佛也；五",
    "T33n1709_01a:0436a26": "者處成，住王舍等；六者眾成，與比丘等。世親",
    "T33n1709_01a:0436a27": "菩薩《般若燈論》亦有六義，如彼頌云「前三明",
    "T33n1709_01a:0436a28": "弟子，後三證師說。一切修多羅，其事皆如是。」",
    "T33n1709_01a:0436a29": "減五至一皆有義門，廣如餘文，繁而不敘。今",
    "T33n1709_01a:0436b01": "解通序雖有六成，且初前五其義者何？",
    "T33n1709_01a:0436b02": "經：如是我聞：一時佛住王舍城鷲峯山中。解",
    "T33n1709_01a:0436b03": "曰：如是者，明所聞法，無非法失。略敘三解：初",
    "T33n1709_01a:0436b04": "別解如是。安法師云：有無不二名之為如，如",
    "T33n1709_01a:0436b05": "非有無稱之為是，如無所如、是無所是故云",
    "T33n1709_01a:0436b06": "如是。《注無量義經》云「至人說法但為顯如，唯",
    "T33n1709_01a:0436b07": "如為是故云如是。」梁武帝云：如即指法，是即",
    "T33n1709_01a:0436b08": "定詞，如斯之言是佛所說。次合解如是。真",
    "T33n1709_01a:0436b09": "諦記云「如是者，決定義。決定有二：一文、二理。",
    "T33n1709_01a:0436b10": "文是能詮，理即所詮。阿難所傳，文理決定，如",
    "T33n1709_01a:0436b11": "佛所說也。」法智解云：如是者，阿難自明之",
    "T33n1709_01a:0436b12": "詞。金口所說，旨深意遠非所仰測，章句始末",
    "T33n1709_01a:0436b13": "正自如是。後帶我聞解，《佛地論》云「如是總言，",
    "T33n1709_01a:0436b14": "依四義轉：一依譬喻，如有說言：如是富貴如",
    "T33n1709_01a:0436b15": "毘沙門。二依教誨，如有說言：汝當如是讀誦",
    "T33n1709_01a:0436b16": "經論。三依問答，如有說言：汝當所說昔定聞",
    "T33n1709_01a:0436b17": "耶？故此答云：如是我聞。四依許可，唯依此也。",
    "T33n1709_01a:0436b18": "謂結集時諸菩薩眾咸共請言：如汝所聞，當",
    "T33n1709_01a:0436b19": "如是說。傳法菩薩便許彼言：如是當說，如我",
    "T33n1709_01a:0436b20": "所聞。又如是言，信可審定，謂如是法我昔曾",
    "T33n1709_01a:0436b21": "聞，此事如是，齊此當說，定無有異。」略引六文，",
    "T33n1709_01a:0436b22": "廣如餘記。言我聞者，辨能聞人無非根失。",
    "T33n1709_01a:0436b23": "又復分三：初言我者，我有三種：一妄所執，外",
    "T33n1709_01a:0436b24": "道橫計。二假施設，謂大涅槃常樂我淨，除二",
    "T33n1709_01a:0436b25": "乘倒強施設故。三世流布，我謂世共自指稱",
    "T33n1709_01a:0436b26": "我。遍計無體、圓成無相，傳法菩薩於依他中",
    "T33n1709_01a:0436b27": "隨順世間假說稱我。問：諸佛說法本為除我，",
    "T33n1709_01a:0436b28": "不言無我乃言我聞？答：《瑜伽》第六有其四義：",
    "T33n1709_01a:0436b29": "一言說易故，若說無我，通蘊處界，知此說誰？",
    "T33n1709_01a:0436c01": "二順世間故。三除無我怖，言無我者，為誰修",
    "T33n1709_01a:0436c02": "道？四為宣說自他染淨因果事業，令生決定",
    "T33n1709_01a:0436c03": "信解心故，所以稱我。又《智論》第一，四悉檀中",
    "T33n1709_01a:0436c04": "世界悉檀故說有我，即當瑜伽順世間故。次",
    "T33n1709_01a:0436c05": "言聞者，《婆沙》十二，薩婆多宗耳聞非識。法救",
    "T33n1709_01a:0436c06": "尊者識聞非耳。《成實論》云「譬喻師說：心心所",
    "T33n1709_01a:0436c07": "法和合能聞。」今大乘宗，《雜集》第二，非耳能聞",
    "T33n1709_01a:0436c08": "亦非識等，以一切法無作用故。由有和合假",
    "T33n1709_01a:0436c09": "立為聞，就勝所依或說根聞，以能分別故說",
    "T33n1709_01a:0436c10": "識聞，具前二義說根識聞。《瑜伽》五十六云",
    "T33n1709_01a:0436c11": "「諸法自性，眾緣生故、剎那滅故、無作用故。」《智",
    "T33n1709_01a:0436c12": "論》六云「非耳及識意等能聞，多緣和合故得",
    "T33n1709_01a:0436c13": "聞聲。又耳根識唯聞於聲而不聞教，若約名",
    "T33n1709_01a:0436c14": "句唯意識聞。」故《瑜伽》云「聞謂比量。然由耳識",
    "T33n1709_01a:0436c15": "親聞於聲，與意為門意方得聞，耳意為緣熏",
    "T33n1709_01a:0436c16": "習在識，因聞所成故說為聞。廢別耳等總名",
    "T33n1709_01a:0436c17": "我聞。」故《佛地》云「我謂諸蘊世俗假者，聞謂耳",
    "T33n1709_01a:0436c18": "根發識聽受，廢別就總故說我聞。」問：何須廢",
    "T33n1709_01a:0436c19": "別，總說我聞？答：若不言我但云耳聞，耳通一",
    "T33n1709_01a:0436c20": "切，是誰耳聞？又復聞時，根、境及空、作意、分",
    "T33n1709_01a:0436c21": "別、染淨種子并根本依，一一具陳乃成繁",
    "T33n1709_01a:0436c22": "廣。若唯說一，義用不周，所以廢別總說我",
    "T33n1709_01a:0436c23": "聞。後中問答。問：為佛說法而言我聞、為佛",
    "T33n1709_01a:0436c24": "不說言我聞耶？答：《佛地論》中自有二解。一者",
    "T33n1709_01a:0436c25": "龍軍、無性等云：諸佛如來唯有三法，大定、智、",
    "T33n1709_01a:0436c26": "悲，久離戲論曾不說法。由佛慈悲本願緣力，",
    "T33n1709_01a:0436c27": "眾生識上文義相生。雖親依自善根力起，而",
    "T33n1709_01a:0436c28": "就強緣名為佛說。譬如天等增上力故，令於",
    "T33n1709_01a:0436c29": "夢中得論呪等。二者親光等言：佛身具有蘊",
    "T33n1709_01a:0437a01": "處界等，由離分別名無戲論，豈不說法名無",
    "T33n1709_01a:0437a02": "戲論？謂宜聞者善根力故，本願緣力如來識",
    "T33n1709_01a:0437a03": "上文義相生，是佛利他善根所起，名為佛說。",
    "T33n1709_01a:0437a04": "聞者識心雖不親得，然似彼相分明顯現，故",
    "T33n1709_01a:0437a05": "名我聞。問：阿難是成道日生，二十年後方為",
    "T33n1709_01a:0437a06": "侍者，已前諸教何得親聞？答有四義：一本",
    "T33n1709_01a:0437a07": "願力故，過去作長者，供養誦經沙彌，今得總",
    "T33n1709_01a:0437a08": "持。龍樹讚云「面如淨滿月，目如青蓮華，佛",
    "T33n1709_01a:0437a09": "法大海水，流入阿難心。」二佛加持故，《報恩經》",
    "T33n1709_01a:0437a10": "云「佛入世俗心，令阿難知。」又云「佛為略說，",
    "T33n1709_01a:0437a11": "粗舉其端而能盡解，三三昧力故。」《金剛花",
    "T33n1709_01a:0437a12": "經》云「阿難得法性覺性自在王三昧，悉能憶",
    "T33n1709_01a:0437a13": "故。」四聞法力故，《觀佛三昧海經》第五云「阿難",
    "T33n1709_01a:0437a14": "聞佛說菩薩行，即憶過去九十億佛所說經",
    "T33n1709_01a:0437a15": "藏。」《法華》第四云「自聞授記等，即時憶念過去",
    "T33n1709_01a:0437a16": "無量千萬億諸佛法藏，通達無礙如今所聞",
    "T33n1709_01a:0437a17": "等，而說偈言：『世尊甚希有，合我念過去無",
    "T33n1709_01a:0437a18": "量諸佛法，如今日所聞。』」問：阿難尊者既是聲",
    "T33n1709_01a:0437a19": "聞，云何能持大乘法藏？答：《集法傳》云「有三阿",
    "T33n1709_01a:0437a20": "難：一阿難此云慶喜，持聲聞藏。二阿難跋陀，",
    "T33n1709_01a:0437a21": "此云喜賢，持獨覺藏。三阿難伽羅，此云喜海，",
    "T33n1709_01a:0437a22": "持菩薩藏。」而實阿難總持自在，三名雖異但",
    "T33n1709_01a:0437a23": "一人矣。又《金剛仙論》及真諦所引《闍王懺悔",
    "T33n1709_01a:0437a24": "經》亦同此說。問：持佛法藏菩薩極多，何唯阿",
    "T33n1709_01a:0437a25": "難，不付菩薩？答：阿難常隨如來，人天具識，寫",
    "T33n1709_01a:0437a26": "瓶有寄，故囑傳燈。菩薩形異處疎，利生嚴土",
    "T33n1709_01a:0437a27": "各自怱務不可例同，表唯阿難言我聞矣。《智",
    "T33n1709_01a:0437a28": "論》第二云「是阿難頂禮僧已坐師子座，一心",
    "T33n1709_01a:0437a29": "合掌向佛涅槃方，如是說言：『佛初說法時，爾",
    "T33n1709_01a:0437b01": "時我不見。如是展轉聞，佛在波羅柰。』是時千",
    "T33n1709_01a:0437b02": "阿羅漢聞是語已，上昇虛空高七多羅樹，皆",
    "T33n1709_01a:0437b03": "言：『無常力大。如我等眼見佛說法，今者乃言",
    "T33n1709_01a:0437b04": "如是我聞。』」《佛地論》云「應知說此如是我聞，意",
    "T33n1709_01a:0437b05": "避增減異分過失。謂如是法我從佛聞，非他",
    "T33n1709_01a:0437b06": "展轉，顯示聞者有所堪能，諸有所聞皆離增",
    "T33n1709_01a:0437b07": "減異分過失，非如愚夫無所堪能，諸有所聞",
    "T33n1709_01a:0437b08": "或不能離增減異分。結集法時傳佛教者，依",
    "T33n1709_01a:0437b09": "如來教初說此言，為令眾生恭敬信受。言如",
    "T33n1709_01a:0437b10": "是法我從佛聞，文義決定無所增減。是故聞",
    "T33n1709_01a:0437b11": "者應正聞已，如理思惟，當勤修學。」言一時者，",
    "T33n1709_01a:0437b12": "第三時成，無非時失。如來說法，善應根宜會",
    "T33n1709_01a:0437b13": "遇無差，唯一時矣。依《佛地論》有三義解：一",
    "T33n1709_01a:0437b14": "謂說聽究竟一時。此就剎那相續無斷說聽",
    "T33n1709_01a:0437b15": "究竟總名一時，若不爾者不名句等。說聽時",
    "T33n1709_01a:0437b16": "異，云何言一？論文變釋，名不就其說聽究竟",
    "T33n1709_01a:0437b17": "名一時者，如初說字、次名、後句，乃至一品一",
    "T33n1709_01a:0437b18": "部終畢，說聽時異云何言一？不以久近一期",
    "T33n1709_01a:0437b19": "究竟，簡說餘部非一時故。二謂剎那領悟一",
    "T33n1709_01a:0437b20": "時。或能說者得陀羅尼，於一字中一剎那頃",
    "T33n1709_01a:0437b21": "能持能說一切法門，或能聽者得淨耳根，一",
    "T33n1709_01a:0437b22": "剎那頃聞一字時，於餘一切皆無障礙悉能",
    "T33n1709_01a:0437b23": "領受，名一時矣。此即上根於一剎那說聽",
    "T33n1709_01a:0437b24": "領悟，簡中下根脩促異故。三謂說聽會遇一",
    "T33n1709_01a:0437b25": "時。或相會遇時無分別，故名一時，即是說",
    "T33n1709_01a:0437b26": "聽共相會遇同一時義，簡不當根時前後故。",
    "T33n1709_01a:0437b27": "此等皆是假名一時。問：大乘過未既非實有，",
    "T33n1709_01a:0437b28": "於三世中何名一時？答：有二義。一道理時。說",
    "T33n1709_01a:0437b29": "者聽者雖唯在五蘊諸行剎那生滅，唯有一",
    "T33n1709_01a:0437c01": "念現在之法，然有酬前引後之義，即以所酬",
    "T33n1709_01a:0437c02": "假名過去、即以所引假名未來，對此二種說",
    "T33n1709_01a:0437c03": "為現在。此過未世並於現在法上假立，故說",
    "T33n1709_01a:0437c04": "聽者事緒究竟，假立三世總一時，非一生滅",
    "T33n1709_01a:0437c05": "之一時也。二唯識時。識心之上變任三時相",
    "T33n1709_01a:0437c06": "狀而起，然說聽者實是現在，隨心分限變作",
    "T33n1709_01a:0437c07": "短長，事緒終訖總名一時。如夢所見謂有多",
    "T33n1709_01a:0437c08": "生，覺位唯心都無實境。問：說聽一念生已即",
    "T33n1709_01a:0437c09": "滅，如何識上聚集解生？答：雖唯一念，由前前",
    "T33n1709_01a:0437c10": "聞展轉熏習，後識心上連帶解生。前所聞者",
    "T33n1709_01a:0437c11": "聚集顯現，如言諸行無常，至常字時前之三",
    "T33n1709_01a:0437c12": "字一時聚集，乃至後後一偈一品連帶亦爾，",
    "T33n1709_01a:0437c13": "故雖生滅說受義成。五心之義。如常分別。問",
    "T33n1709_01a:0437c14": "一之與時以何為體？答：《成實》、《俱舍》、經部、多宗，",
    "T33n1709_01a:0437c15": "此二假實皆五蘊性，處界門中有為法故。今",
    "T33n1709_01a:0437c16": "依大乘，自有三解：一《智論》云「數時等法實無",
    "T33n1709_01a:0437c17": "所有，謂陰入持所不攝故。」陰入持者，蘊處界",
    "T33n1709_01a:0437c18": "也。二《佛地論》云「時者即是有為法上假立分",
    "T33n1709_01a:0437c19": "位，或是心上分位影像，依色心等總假立故。」",
    "T33n1709_01a:0437c20": "三《百法論》，一之與時即依色心分位假立，是",
    "T33n1709_01a:0437c21": "不相應數及時也，五蘊門中行蘊所攝，處界",
    "T33n1709_01a:0437c22": "門中法處法界，意識境故。亦即《瑜伽》數世識",
    "T33n1709_01a:0437c23": "故。問：凡聖同聽總說一時，淨穢同時應云一",
    "T33n1709_01a:0437c24": "處。答：淨穢既異，即得定言。時中萬差，故總言",
    "T33n1709_01a:0437c25": "一。一會根宜，聖凡勝劣、利鈍短長有多差別，",
    "T33n1709_01a:0437c26": "不可定舉，總說一時。言佛者，第四化主成。《智",
    "T33n1709_01a:0437c27": "論》第二五種能說：一佛、二聖弟子、三諸天、四",
    "T33n1709_01a:0437c28": "神仙、五變化，簡異餘四，故標佛也。梵云佛陀，",
    "T33n1709_01a:0437c29": "此云覺者。依《起信論》，所言覺者，心體離念，永",
    "T33n1709_01a:0438a01": "離妄念不覺之心，有大智慧，光明遍照等虛",
    "T33n1709_01a:0438a02": "空界無所不遍，謂之覺矣。此具三義：一者自",
    "T33n1709_01a:0438a03": "覺，覺知自心本無生滅，異凡夫故；二者覺",
    "T33n1709_01a:0438a04": "他，覺一切法無不是如，異二乘故；三者覺滿，",
    "T33n1709_01a:0438a05": "究竟理圓稱之為滿，異菩薩故。《佛地論》云「具",
    "T33n1709_01a:0438a06": "一切智、一切種智，能自開覺亦能開覺一切",
    "T33n1709_01a:0438a07": "有情，如睡夢覺、如蓮華開，故名為佛。」一切智",
    "T33n1709_01a:0438a08": "者，能自開智，如睡覺智、觀於空智、理智、真",
    "T33n1709_01a:0438a09": "智、無分別智，如所有也。總相而言，證真之智。",
    "T33n1709_01a:0438a10": "一切種智者，覺有情智，如蓮華智、觀於有智、",
    "T33n1709_01a:0438a11": "事智、俗智、後所得智，盡所有也。總相而言，達",
    "T33n1709_01a:0438a12": "俗之智。問：本後二智，體為同異？答：准此下經，",
    "T33n1709_01a:0438a13": "由諦故二，智體唯一，了達一二真第一義。境二",
    "T33n1709_01a:0438a14": "智一，至下當知。若諸經首置薄伽梵者，依《佛",
    "T33n1709_01a:0438a15": "地論》有二義釋：初成德義、後破魔義。初成德",
    "T33n1709_01a:0438a16": "者，薄伽梵聲，依六義轉：一自在義，永不繫屬",
    "T33n1709_01a:0438a17": "諸煩惱故。二熾盛義，炎猛智火所燒鍊故。",
    "T33n1709_01a:0438a18": "三端嚴義，三十二相所莊嚴故。四名稱義，一",
    "T33n1709_01a:0438a19": "切殊勝功德圓滿無不知故。五吉祥義，一切",
    "T33n1709_01a:0438a20": "世間親近供養咸稱讚故。六尊貴義，具一",
    "T33n1709_01a:0438a21": "切德常起方便利益安樂一切有情無懈廢",
    "T33n1709_01a:0438a22": "故。初一斷德、次一智德、後四恩德，如次應",
    "T33n1709_01a:0438a23": "知。後破魔者，或能破壞四魔怨故。破四魔位，",
    "T33n1709_01a:0438a24": "至下當知。若諸經首置佛號者，《真實論》云「大",
    "T33n1709_01a:0438a25": "師十號，經初何故不列餘九而獨稱佛？有十",
    "T33n1709_01a:0438a26": "義故。一覺勝天鼓；二不由他悟；三離二無",
    "T33n1709_01a:0438a27": "如；四已過睡眠；五譬如蓮華；六自性無染；",
    "T33n1709_01a:0438a28": "七具足三義，一假名佛即六神通，二寂靜佛",
    "T33n1709_01a:0438a29": "惑不生故，三真實佛即是真如；八具三德，摩",
    "T33n1709_01a:0438b01": "訶般若、解脫、法身；九具三寶性；十自知令他",
    "T33n1709_01a:0438b02": "知。佛具十義，餘名不爾，故諸經首皆稱佛也。」",
    "T33n1709_01a:0438b03": "然此二名並含眾德，置諸經首是佛意焉。今",
    "T33n1709_01a:0438b04": "仁王經唯言佛者，隨方生善，義如《真實》。問：佛",
    "T33n1709_01a:0438b05": "有三身，此何身說？答：三身俱說。謂空無相真",
    "T33n1709_01a:0438b06": "如妙理，生智解故，名法身說。應化非真，真謂",
    "T33n1709_01a:0438b07": "報德，推功歸本，即真報說。十地同聞他受用",
    "T33n1709_01a:0438b08": "說，穢土聞見即化身說。《佛地論》云「如實義",
    "T33n1709_01a:0438b09": "者，釋迦如來說此經時，地前大眾見變化身",
    "T33n1709_01a:0438b10": "居此穢土為其說法，地上大眾見受用身居",
    "T33n1709_01a:0438b11": "佛淨土為其說法。所聞雖同，所見各別。雖俱",
    "T33n1709_01a:0438b12": "歡喜信受奉行，解有淺深，所行各異。」准彼論",
    "T33n1709_01a:0438b13": "意，隨對根宜，理實三身體不相離。言王舍城",
    "T33n1709_01a:0438b14": "鷲峯山中者，第五處成，無非處失。遊化居止，",
    "T33n1709_01a:0438b15": "目之為住。《佛地論》云「若不說處及能說者，不",
    "T33n1709_01a:0438b16": "知此法何處誰說，一切生疑，故須具說。」文分",
    "T33n1709_01a:0438b17": "為二：先城、後山。摩措陀者，此云善勝，又云無",
    "T33n1709_01a:0438b18": "惱害。又摩伽，星名，此云不惡。陀者，處也，名不",
    "T33n1709_01a:0438b19": "惡處，亦名星處國。舊云摩伽陀、摩揭提、默偈",
    "T33n1709_01a:0438b20": "陀，皆訛也，是其國號。曷羅闍姞利四城者，此",
    "T33n1709_01a:0438b21": "云王舍，即其城名。《婆沙》三釋：婆藪王子初共",
    "T33n1709_01a:0438b22": "人民造舍而居，為鬼神壞，唯留王舍，如是至",
    "T33n1709_01a:0438b23": "七。太子教言：「但更造舍，悉題王舍。」由題字故",
    "T33n1709_01a:0438b24": "遂得不毀，因此立名為王舍城。又云：輪王出",
    "T33n1709_01a:0438b25": "世相承住此，故名王舍。又云：四天王等與阿",
    "T33n1709_01a:0438b26": "修羅共鑽乳海遂得甘露，於此山中起舍而",
    "T33n1709_01a:0438b27": "住，七日守之然後乃分，因此立名為王舍城。",
    "T33n1709_01a:0438b28": "《智論》第三亦有三釋：摩伽陀王初生一子，一",
    "T33n1709_01a:0438b29": "頭兩面而有四臂，後大成人力并諸國，取諸",
    "T33n1709_01a:0438c01": "國王萬八千人置此五山中，以大力勢治閻",
    "T33n1709_01a:0438c02": "浮提，因名此山為王舍城。又云：摩伽陀王先",
    "T33n1709_01a:0438c03": "所住城中失火，一燒一作如是至七。王求住",
    "T33n1709_01a:0438c04": "處，見此五山周匝如城，即作宮殿於山中住，",
    "T33n1709_01a:0438c05": "以是故名王舍城也。又云：往古世時，此國有",
    "T33n1709_01a:0438c06": "王名曰婆藪，厭世出家身作仙人。子名廣車",
    "T33n1709_01a:0438c07": "嗣位為王，如是思惟別求住處。後因出獵，遇",
    "T33n1709_01a:0438c08": "見五山周匝峻固種種嚴好，即捨本城於中",
    "T33n1709_01a:0438c09": "居住，名王舍城。廣如彼論。《西域記》云「矩奢揭",
    "T33n1709_01a:0438c10": "羅補羅城，唐言上茅城，摩揭陀國之正中也。",
    "T33n1709_01a:0438c11": "古先君王所居之處，多出勝上吉祥茅草，因",
    "T33n1709_01a:0438c12": "以為名。崇山四周以為外郭，西通狹徑、北",
    "T33n1709_01a:0438c13": "闢山門，東西長、南北狹，周一百五十里，內",
    "T33n1709_01a:0438c14": "宮子城周三十餘里。羯尼迦樹遍諸道路，花",
    "T33n1709_01a:0438c15": "含殊馥色爛黃金，暮春之月林皆金色。頻毘",
    "T33n1709_01a:0438c16": "娑羅王都上茅城，編戶之家頻遭火害，一家",
    "T33n1709_01a:0438c17": "縱逸四隣罹災，防火不暇資產廢業，眾庶嗟",
    "T33n1709_01a:0438c18": "怨不安其居。王曰：『我以不德，下人羅患。修",
    "T33n1709_01a:0438c19": "何德行可以攘災？』群臣對曰：『大王德化政教",
    "T33n1709_01a:0438c20": "明察，庶人不謹致此火炎，宜制嚴科以清後",
    "T33n1709_01a:0438c21": "犯。若有火起，窮究先發罸其首惡，遷之寒林",
    "T33n1709_01a:0438c22": "同夫棄屍。當自謹護。』王曰：『言善。宜遍宣告。』",
    "T33n1709_01a:0438c23": "居頃之間，王宮失火，謂諸臣曰：『我自遷矣。』乃",
    "T33n1709_01a:0438c24": "命太子監攝怨事，欲清國憲故遷居焉。時",
    "T33n1709_01a:0438c25": "吠舍釐王聞頻毘娑羅王野處寒林，戒弉欲",
    "T33n1709_01a:0438c26": "襲。邊候聞命乃建色城，以王先舍稱王舍城。",
    "T33n1709_01a:0438c27": "有云：至未生怨王嗣位已後，方築此城更為",
    "T33n1709_01a:0438c28": "高厚。至無憂王遷都波吒釐城，以王舍城",
    "T33n1709_01a:0438c29": "施婆羅門。然王舍城，外郭已壞無復遺堵，內",
    "T33n1709_01a:0439a01": "城雖毀基趾猶峻，周二十餘里面有一門。今",
    "T33n1709_01a:0439a02": "故城中無復凡庶，唯婆羅門減千家耳。」鷲峯",
    "T33n1709_01a:0439a03": "山者，梵云結栗陀羅矩吒，唐云鷲峯，亦云鷲",
    "T33n1709_01a:0439a04": "臺。《智論》二義：山頭似鷲，故云鷲頭。又云：王舍",
    "T33n1709_01a:0439a05": "城南屍陀林中多諸死人，眾鷲來噉還止山",
    "T33n1709_01a:0439a06": "頭，時人便名鷲頭山也。又別記說言：靈鷲者，",
    "T33n1709_01a:0439a07": "此鳥有靈知人死活，人將欲死群翔彼家，待",
    "T33n1709_01a:0439a08": "其送林飛下而食，以懸知故號靈鷲焉。又真",
    "T33n1709_01a:0439a09": "諦記引《婆沙》說：釋迦菩薩化受鷲身，廣如彼",
    "T33n1709_01a:0439a10": "文，繁而不錄。《西域記》云「言鷲臺者，接北山之",
    "T33n1709_01a:0439a11": "陽，孤標特起，既棲鷲鳥。又類高臺，空翠相",
    "T33n1709_01a:0439a12": "映濃淡分色。如來御世垂五十年，多居此山",
    "T33n1709_01a:0439a13": "廣說妙法。頻毘娑羅王為聞法故，興發人從",
    "T33n1709_01a:0439a14": "自麓之峯跨壑陵巖編石為砌，廣十餘步長",
    "T33n1709_01a:0439a15": "五六里，中路有二小窣堵波，一謂下乘，即王至",
    "T33n1709_01a:0439a16": "此徒行以進；一謂退凡，即簡凡人不令同往。",
    "T33n1709_01a:0439a17": "其山頂上則東西長而南北狹，臨崖西絕",
    "T33n1709_01a:0439a18": "有甎精舍，高廣奇製，東闢其戶，如來在昔",
    "T33n1709_01a:0439a19": "多居說法。今作說法之像，量等如來之身。」問：",
    "T33n1709_01a:0439a20": "雙舉山城斯有何意？答：准《法華論》，如王舍城",
    "T33n1709_01a:0439a21": "勝餘城故，如鷲峯山勝諸山故。山城俱勝，表",
    "T33n1709_01a:0439a22": "法勝故。《智度論》云「佛生身地，為報地恩，住王",
    "T33n1709_01a:0439a23": "舍城說般若故。」又真諦記住處有二：一境界",
    "T33n1709_01a:0439a24": "處、二依止處，為化在家出家者故、顯佛悲智",
    "T33n1709_01a:0439a25": "無住道故、道體俱成辦故、利他自利成究",
    "T33n1709_01a:0439a26": "竟故。具斯眾德，兩處雙標，聖天梵佛樂者敘",
    "T33n1709_01a:0439a27": "矣。從此第六明眾成者，文分為二：初列大眾、",
    "T33n1709_01a:0439a28": "後結退坐。初中復二：初當根眾、後變化眾。初",
    "T33n1709_01a:0439a29": "中有十：一無學大德眾、二結盡諸尼眾、三隱",
    "T33n1709_01a:0439b01": "顯難思眾、四在家諸聖眾、五在家七賢眾、六",
    "T33n1709_01a:0439b02": "人王自在眾、七六欲諸天眾、八色界諸天眾、",
    "T33n1709_01a:0439b03": "九諸趣變現眾、十脩羅八部眾。最初第一無",
    "T33n1709_01a:0439b04": "學大德眾，於中分三：一標名舉數、二總別",
    "T33n1709_01a:0439b05": "讚德、三結讚成就。且初第一標名舉數。其義",
    "T33n1709_01a:0439b06": "者何？",
    "T33n1709_01a:0439b07": "經：與大比丘眾千八百人俱。解曰：明同聞",
    "T33n1709_01a:0439b08": "眾。來意有五：一為證信，助成阿難同聞可信。",
    "T33n1709_01a:0439b09": "二為顯德，如釋梵等諸天圍繞，顯佛法王諸",
    "T33n1709_01a:0439b10": "聖圍繞。三為啟請，波斯匿王於大眾中顯發",
    "T33n1709_01a:0439b11": "請問。四為當根，令彼時眾於大乘中次第修",
    "T33n1709_01a:0439b12": "行十四忍門至無上覺。五為列攝，若無勝侶",
    "T33n1709_01a:0439b13": "淨信不生，引攝現當令同信學。《佛地論》云「列",
    "T33n1709_01a:0439b14": "菩薩者，輔翼圓滿。天龍等者，眷屬圓滿。」由斯",
    "T33n1709_01a:0439b15": "五種是來意矣。言與者，兼、并、共、及，佛共俱",
    "T33n1709_01a:0439b16": "義。《智論》第三有七義釋，謂與世尊一處、一時、",
    "T33n1709_01a:0439b17": "一心、一戒、一見、一道、同一解脫，故名為共。次",
    "T33n1709_01a:0439b18": "言大者，此有三說。一真諦記三義釋大：一者",
    "T33n1709_01a:0439b19": "數大，如言大軍；二者量大，如言大山；三者勝",
    "T33n1709_01a:0439b20": "大，如言大王。比丘亦爾，眾非一故、德難測故、",
    "T33n1709_01a:0439b21": "修菩提道高無上故。二《佛地論》四義釋大：一",
    "T33n1709_01a:0439b22": "者利根波羅蜜多種性聲聞故、二者無學果",
    "T33n1709_01a:0439b23": "故、三者不定種性迴心向大故、四眾數多",
    "T33n1709_01a:0439b24": "故。三《智度論》五義釋大：一切眾中最為上故、",
    "T33n1709_01a:0439b25": "諸障斷故、王等敬故、數甚多故、能破九十六",
    "T33n1709_01a:0439b26": "種外道論故。此前三文總有八義：一者數大，",
    "T33n1709_01a:0439b27": "千八百故；二者名大，名稱遠故；三者位大，阿",
    "T33n1709_01a:0439b28": "羅漢故；四者離大，障礙斷故；五者德大，功德",
    "T33n1709_01a:0439b29": "智慧波羅蜜多之種性故；六者識大，大人識",
    "T33n1709_01a:0439c01": "故；七者趣大，趣大果故；八者敵大，能破一切",
    "T33n1709_01a:0439c02": "外道論故。具斯眾義，故得名大。言比丘者，梵",
    "T33n1709_01a:0439c03": "云苾芻，訛云比丘。由具五義，所以不譯。一者",
    "T33n1709_01a:0439c04": "怖魔，初出家時魔宮動故；二云乞士，既出家",
    "T33n1709_01a:0439c05": "已乞食濟故；三云淨戒，漸入僧數持淨戒故；",
    "T33n1709_01a:0439c06": "四云淨命，既受戒已，所起三業無貪相應，不",
    "T33n1709_01a:0439c07": "依於貪邪活命故；五曰破惡，漸次伏斷諸煩",
    "T33n1709_01a:0439c08": "惱故。真諦記云：因名怖魔、乞士、破惡，至果位",
    "T33n1709_01a:0439c09": "中轉因怖魔名為殺賊，轉因乞士名為應供，",
    "T33n1709_01a:0439c10": "轉因破惡名不生故。次言眾者，梵云僧伽，此",
    "T33n1709_01a:0439c11": "云和合。理事二和，故名為眾。四人已上得名",
    "T33n1709_01a:0439c12": "眾僧。言千八百人者，明眾數也。此與舊經多",
    "T33n1709_01a:0439c13": "少別者，梵文前後列數異矣。又《大般若》初列",
    "T33n1709_01a:0439c14": "眾云「千二百五十人俱」，此與彼經處同時異。",
    "T33n1709_01a:0439c15": "准斯列眾，足明此經居《大經》後，次當悉矣。言",
    "T33n1709_01a:0439c16": "俱者，同一時義、同一處義。問：與俱二言，此有",
    "T33n1709_01a:0439c17": "何別？答：以佛兼眾故稱為與，將眾就佛故說",
    "T33n1709_01a:0439c18": "為俱。又將此對彼名之為與，彼自同時名之",
    "T33n1709_01a:0439c19": "為俱。問：此諸聲聞為權為實？答：准《智度論》，此",
    "T33n1709_01a:0439c20": "等聲聞皆是應化，常隨如來影響正法。從此",
    "T33n1709_01a:0439c21": "第二總別讚德。文分為三：且初第一總彰無",
    "T33n1709_01a:0439c22": "學。其義者何？",
    "T33n1709_01a:0439c23": "經：皆阿羅漢，諸漏已盡無復煩惱。解曰：此",
    "T33n1709_01a:0439c24": "即總明標位讚德，謂千八百皆無學果。阿羅",
    "T33n1709_01a:0439c25": "漢者，乃是梵語，此有多義。依《婆沙論》第九十",
    "T33n1709_01a:0439c26": "四，有四義解：阿正云無、義翻為殺，羅漢言賊，",
    "T33n1709_01a:0439c27": "殺煩惱賊名阿羅漢。又云應受世間妙供養",
    "T33n1709_01a:0439c28": "故。又云不生，生死法中不復生故。又云遠",
    "T33n1709_01a:0439c29": "惡，遠離諸惡不善法故。《智論》、《唯識》俱翻為應，",
    "T33n1709_01a:0440a01": "應有三義：應已永害煩惱賊故、應受世間妙",
    "T33n1709_01a:0440a02": "供養故、應不復受分段生故。言諸漏者，明所",
    "T33n1709_01a:0440a03": "斷障。漏體不一，故名為諸。諸別有三：一者",
    "T33n1709_01a:0440a04": "欲漏、二者有漏、三無明漏。問：此之三漏，體別",
    "T33n1709_01a:0440a05": "云何？答：欲漏體者，依《佛地論》，欲界見道四諦",
    "T33n1709_01a:0440a06": "各十，謂貪嗔癡慢疑五見即成四十，欲界修",
    "T33n1709_01a:0440a07": "道有其六種，貪嗔癡慢身邊二見，并前見道",
    "T33n1709_01a:0440a08": "有四十六，根本煩惱兼忿恨等二十隨惑成六",
    "T33n1709_01a:0440a09": "十六。於五部下除五無明餘六十，一總名欲",
    "T33n1709_01a:0440a10": "漏。欲唯散地、唯有漏地。謂通五趣具四生地，",
    "T33n1709_01a:0440a11": "不善、有覆二性為體，多緣欲起。欲之漏故，依",
    "T33n1709_01a:0440a12": "主立名，名為欲漏。有漏體者，謂色無色二界",
    "T33n1709_01a:0440a13": "合立，且如色界四諦各八，修道有四，地法無",
    "T33n1709_01a:0440a14": "嗔又除無明有三十六，根本煩惱并八大隨",
    "T33n1709_01a:0440a15": "成四十四。其無色界亦四十四。二界合論有",
    "T33n1709_01a:0440a16": "八十八。色界諂誑及二界憍，此四足前成九",
    "T33n1709_01a:0440a17": "十二，總名有漏。二界定地通無漏地，天趣化",
    "T33n1709_01a:0440a18": "生有覆無記一性為體，由此合明名為有漏。",
    "T33n1709_01a:0440a19": "緣有之漏，有即漏故。二釋皆得名為有漏。無",
    "T33n1709_01a:0440a20": "明漏者，三界五部十五無明名無明漏。無明",
    "T33n1709_01a:0440a21": "力增，相應不共皆是漏故。與前二漏而作所",
    "T33n1709_01a:0440a22": "依，唯自行相迷闇為性。無明即漏，持業得名，",
    "T33n1709_01a:0440a23": "名無明漏。問此等何過名之為漏？答：諸論皆",
    "T33n1709_01a:0440a24": "言煩惱現行令心連注，流散不絕三有輪迴",
    "T33n1709_01a:0440a25": "備受苦患皆由彼漏。如諸漏器亦如漏舍，極",
    "T33n1709_01a:0440a26": "可厭離，損污處深毀責過失立名為漏。隨諸",
    "T33n1709_01a:0440a27": "轉識，唯是現行，羅漢永無故言已盡。無復煩",
    "T33n1709_01a:0440a28": "惱者，明所斷種。諸惑現起熏種，長時隨逐有",
    "T33n1709_01a:0440a29": "情眠伏藏識，設異生等世道暫伏後心還生，",
    "T33n1709_01a:0440b01": "明諸無學聖道斷已永不起故。理實煩惱通",
    "T33n1709_01a:0440b02": "種及現名之為漏，此即唯種。不爾，經文有重",
    "T33n1709_01a:0440b03": "言失。永得清淨如拔草根，是故此中云無復",
    "T33n1709_01a:0440b04": "矣。從此第二辨類差別。其義者何？",
    "T33n1709_01a:0440b05": "經：心善解脫、慧善解脫，九智十智所作已辦。",
    "T33n1709_01a:0440b06": "解云：明諸無學種類差別。謂阿羅漢有其二",
    "T33n1709_01a:0440b07": "種：一者利根，名為不動，不為煩惱所退動故。",
    "T33n1709_01a:0440b08": "亦得名為不時解脫，不假勝上資緣具故。是",
    "T33n1709_01a:0440b09": "先學位見至性故離煩惱障，名慧解脫。得",
    "T33n1709_01a:0440b10": "滅盡定，名俱解脫。俱斷定慧二種障故，名心",
    "T33n1709_01a:0440b11": "解脫，無諍願智諸功德法必成辦故。二者鈍",
    "T33n1709_01a:0440b12": "根，名退法等，謂遇少緣退所得故。亦得名為",
    "T33n1709_01a:0440b13": "時解脫者，以要待時方解脫故。時有六種：",
    "T33n1709_01a:0440b14": "一得好衣、二得好食、三得好臥具、四得好處、",
    "T33n1709_01a:0440b15": "五得好說法人、六得好同學，若無此等不得",
    "T33n1709_01a:0440b16": "解脫。是先學位信解種性，此亦具有慧、俱",
    "T33n1709_01a:0440b17": "解脫，義如前說。於利鈍中，慧解脫者於無諍",
    "T33n1709_01a:0440b18": "等皆不具。故。所言善者，是二通稱，如調惡",
    "T33n1709_01a:0440b19": "馬、離諸不善、棄捨重擔，俱名善矣。九智十智",
    "T33n1709_01a:0440b20": "者，依《俱舍論》，薩婆多宗，一世俗智，多緣瓶",
    "T33n1709_01a:0440b21": "等世俗境故。二者法智，謂緣欲界四聖諦故。",
    "T33n1709_01a:0440b22": "三者類智，緣上二界四聖諦故。四者苦智，苦",
    "T33n1709_01a:0440b23": "諦智故。五者集智，集諦智故。六者滅智，滅諦",
    "T33n1709_01a:0440b24": "智故。七者道智，道諦智故。八他心智，緣他",
    "T33n1709_01a:0440b25": "心故。九者盡智，盡所有故。十無生智，緣無生",
    "T33n1709_01a:0440b26": "故。此十智中，初唯有漏、餘八無漏。其他心智",
    "T33n1709_01a:0440b27": "通漏無漏。緣境別者，謂世俗智遍緣一切有",
    "T33n1709_01a:0440b28": "為無為所緣境也。法智緣欲四諦為境；類",
    "T33n1709_01a:0440b29": "智緣上四諦為境；他心智緣他心為境；盡無",
    "T33n1709_01a:0440c01": "生智初起之時，觀有頂蘊唯苦集類為境界，",
    "T33n1709_01a:0440c02": "故後時方能遍緣四諦。此二別者，且初盡智",
    "T33n1709_01a:0440c03": "聖者初證無學果時，若正自知，從三昧起而",
    "T33n1709_01a:0440c04": "說是言：「我已知苦、我已斷集、我已證滅、我已",
    "T33n1709_01a:0440c05": "修道。」是盡智也。無生智者，聖自知已，而說是",
    "T33n1709_01a:0440c06": "言：「我已知苦，不應更知。我已斷集，不應更斷。",
    "T33n1709_01a:0440c07": "我已證滅，不應更證。我已脩道，不應更修。」無",
    "T33n1709_01a:0440c08": "生智也。依《成實論》，經部宗云：知現在法是名",
    "T33n1709_01a:0440c09": "法智，知過未法名曰比智。餘智如上。鈍根無",
    "T33n1709_01a:0440c10": "學有前九智，容起煩惱退現法樂；利根無學",
    "T33n1709_01a:0440c11": "即具十智，無生智後不起煩惱亦不退失現",
    "T33n1709_01a:0440c12": "法樂住。《顯揚》第二亦明十智，樂者敘矣。所",
    "T33n1709_01a:0440c13": "作已辦者，即同諸經已作所作、已辦所辦也。",
    "T33n1709_01a:0440c14": "謂諸無學得勝對治，能斷煩惱生死怨敵。業",
    "T33n1709_01a:0440c15": "異熟果謂即苦諦，業煩惱因謂即集諦，知苦",
    "T33n1709_01a:0440c16": "斷集起生死流，此證名為作所作故。所證",
    "T33n1709_01a:0440c17": "解脫謂即滅諦，能證妙智謂即道諦。菩提分",
    "T33n1709_01a:0440c18": "等諸功德法無不已修，此即名為辦所辦故。",
    "T33n1709_01a:0440c19": "已捨重障、已具勝德，是故名為所作已辦。從",
    "T33n1709_01a:0440c20": "此第三辨觀不同。其義者何？",
    "T33n1709_01a:0440c21": "經：三假實觀、三空門觀。解云：明二觀門彰",
    "T33n1709_01a:0440c22": "對治行。三假實觀者，法假實觀、受假實觀、",
    "T33n1709_01a:0440c23": "名假實觀，如《大般若》及此下文。法謂五蘊色",
    "T33n1709_01a:0440c24": "心之法。任持自性軌生物解，故名為法。從眾",
    "T33n1709_01a:0440c25": "緣生，如幻士等，依他不實，故說為假。相無自",
    "T33n1709_01a:0440c26": "性，體唯真如，真如不遷，故說為實。觀即正慧",
    "T33n1709_01a:0440c27": "能照之心。由此而言，法之一字標所觀境；假",
    "T33n1709_01a:0440c28": "實二字正解行相，假即世俗、實即勝義；觀之",
    "T33n1709_01a:0440c29": "一字自能照心。境有總別、別中真俗，智有",
    "T33n1709_01a:0441a01": "加行及以根本，能所雙彰名法假實觀。受假",
    "T33n1709_01a:0441a02": "實觀者，遍行中受受之自性，諸心心所受之",
    "T33n1709_01a:0441a03": "相應，苦樂等事受所領境，福非福等受所領",
    "T33n1709_01a:0441a04": "業，諸趣異熟受所領果。味著生死唯受力強，",
    "T33n1709_01a:0441a05": "於心所中別立為蘊。為過既重，故別對治。假",
    "T33n1709_01a:0441a06": "實及觀，義如前說。名假實觀者，名謂呼名表",
    "T33n1709_01a:0441a07": "詮諸法，得法共相非自性故。諸法自性體離",
    "T33n1709_01a:0441a08": "名言，有情妄倒橫生執著，依名計義依義計",
    "T33n1709_01a:0441a09": "名，無始時來妄熏習力，為令除斷故正觀",
    "T33n1709_01a:0441a10": "察，餘假實等皆如前矣。此唯大乘，無學寧具，",
    "T33n1709_01a:0441a11": "如前所引。《智度論》云「應化聲聞實是菩薩，",
    "T33n1709_01a:0441a12": "具此何失？」三空門觀者，所謂空觀、無相觀、無",
    "T33n1709_01a:0441a13": "願觀。依《俱舍》云「於苦聖諦四行相中，取空無",
    "T33n1709_01a:0441a14": "我而為空門；滅下四行為無相門，集道各四、",
    "T33n1709_01a:0441a15": "苦無常二，此之十行為無願門。」問：苦集六行",
    "T33n1709_01a:0441a16": "有漏不願，道是無漏，聖何不願？答：聖道未滿",
    "T33n1709_01a:0441a17": "常起願求，無學果圓於斯不願，到岸捨筏其",
    "T33n1709_01a:0441a18": "理必然，謂已超過現前對故。依《佛地論》第一",
    "T33n1709_01a:0441a19": "云「遍計所執，我法俱空，緣此等持，名空解脫",
    "T33n1709_01a:0441a20": "門。涅槃無相，離十相故，緣此等持，名無相解",
    "T33n1709_01a:0441a21": "脫門。言十相者，所謂色聲香味觸相、男相、女",
    "T33n1709_01a:0441a22": "相、生老死相，為十相也。觀三界苦無所願求，",
    "T33n1709_01a:0441a23": "緣此等持，名無願解脫門。」依《智論》云「知法實",
    "T33n1709_01a:0441a24": "相謂畢竟空，名空三昧。知一切法實相無相",
    "T33n1709_01a:0441a25": "不受不著，是則名為無相三昧。知法空已不",
    "T33n1709_01a:0441a26": "觀諸法若空不空若有若無，是則名為無作三",
    "T33n1709_01a:0441a27": "昧。」此三論文，初唯小乘、後二唯大。羅漢權實",
    "T33n1709_01a:0441a28": "具闕應知。上來三文明讚德竟，從此第三結",
    "T33n1709_01a:0441a29": "讚成就。其義者何？",
    "T33n1709_01a:0441b01": "經：有為功德、無為功德皆悉成就。解曰：歎",
    "T33n1709_01a:0441b02": "諸功德皆成就也。有為功德者，無學身中菩",
    "T33n1709_01a:0441b03": "提分法、無諍願智、諸無漏道、有漏淨定、慈三摩",
    "T33n1709_01a:0441b04": "地、十智及定諸功德法。諸定，即是通大地定：",
    "T33n1709_01a:0441b05": "諸智，即是通大地慧，有為德也。無為功德者，",
    "T33n1709_01a:0441b06": "無學身中所有擇滅無為德也。依有部宗，謂",
    "T33n1709_01a:0441b07": "諸無學見道位中而有八忍，修道九地地別",
    "T33n1709_01a:0441b08": "九品，見修合說八十九品。諸無間道解脫道",
    "T33n1709_01a:0441b09": "等有為功德，八十九品諸解脫道所證擇滅",
    "T33n1709_01a:0441b10": "無為功德，是謂無學為無為德。有學二德唯",
    "T33n1709_01a:0441b11": "此應知。然大乘宗，於真如上而假建立，擇非",
    "T33n1709_01a:0441b12": "擇滅無別實體，亦無此等品數多少，由慧離",
    "T33n1709_01a:0441b13": "障顯如理圓，即是有為無為功德。無學德具",
    "T33n1709_01a:0441b14": "故云成就。從此第二結盡諸尼眾。其義者",
    "T33n1709_01a:0441b15": "何？",
    "T33n1709_01a:0441b16": "經：復有比丘尼眾八百人，俱皆阿羅漢。解",
    "T33n1709_01a:0441b17": "曰：此彰無學諸尼眾也。文中有三：比丘尼眾",
    "T33n1709_01a:0441b18": "者，標類舉眾。比丘如上，尼是女聲，梵語有此",
    "T33n1709_01a:0441b19": "女聲呼爾。八百人俱者，彰眾數也。皆阿羅漢",
    "T33n1709_01a:0441b20": "者，皆讚無學，義如前故。從此第三隱顯難思",
    "T33n1709_01a:0441b21": "眾。文分為三。一標數辨類、二總別讚德、三結",
    "T33n1709_01a:0441b22": "讚成就。且初第一標數辨類。其義者何？",
    "T33n1709_01a:0441b23": "經：復有無量無數菩薩摩訶薩。解曰：標菩薩",
    "T33n1709_01a:0441b24": "眾也。無量無數者，依《華嚴經》第四十五，至一",
    "T33n1709_01a:0441b25": "百四名為無數，至一百六名為無量。今此經",
    "T33n1709_01a:0441b26": "中列雖不次，明其眾廣，是故標云無量無數。",
    "T33n1709_01a:0441b27": "又舊經云九百萬億，此中但言無量無數，表",
    "T33n1709_01a:0441b28": "其眾多何必彼數。菩薩摩訶薩者，梵云菩提",
    "T33n1709_01a:0441b29": "薩埵，此中略云菩薩。梵云菩提，此翻為覺。梵",
    "T33n1709_01a:0441c01": "云薩埵，此云有情。菩薩之行略有二門：一者",
    "T33n1709_01a:0441c02": "自利，大智為先；二者利他，大悲為首。菩提",
    "T33n1709_01a:0441c03": "云覺，智所求果。薩埵有情，悲所度生。故《攝論》",
    "T33n1709_01a:0441c04": "中無性釋士。依四弘誓，語名菩薩。以彼二",
    "T33n1709_01a:0441c05": "種俱屬於境，名菩薩者，是有財釋。又復覺者",
    "T33n1709_01a:0441c06": "是所求果，言有情者目能求人，求菩提之有",
    "T33n1709_01a:0441c07": "情名為菩薩。又復菩提正是所求，言薩埵者",
    "T33n1709_01a:0441c08": "此云勇猛，不憚時處求大菩提，有志有能，故名",
    "T33n1709_01a:0441c09": "菩薩。此後二解，並依《攝論》親光所釋，皆依",
    "T33n1709_01a:0441c10": "主也。又復菩提即是般若，言薩埵者亦名方",
    "T33n1709_01a:0441c11": "便，由此二法能利能樂一切有情，是故假者",
    "T33n1709_01a:0441c12": "名為菩薩，亦即菩提亦即薩埵，皆持業釋。廣",
    "T33n1709_01a:0441c13": "如《不空羂索經》也。梵云摩訶，此翻云大。薩謂",
    "T33n1709_01a:0441c14": "薩埵，義如前釋。如《佛地論》第二云「菩薩摩訶",
    "T33n1709_01a:0441c15": "薩者，謂諸薩埵求菩提故。」此通三乘，為簡二",
    "T33n1709_01a:0441c16": "乘故復言大皆摩訶薩。從此第二總別讚德。",
    "T33n1709_01a:0441c17": "文分為二：初總讚德、後別讚德。初總讚德。其",
    "T33n1709_01a:0441c18": "義者何？",
    "T33n1709_01a:0441c19": "經：實智平等永斷惑障，方便善巧起大行願。",
    "T33n1709_01a:0441c20": "解曰：總讚二智也。上之兩句明自利智，下之",
    "T33n1709_01a:0441c21": "兩句明利他智。然此二智各有二名，如文應",
    "T33n1709_01a:0441c22": "悉。言實智者，根本智也。實謂真如體不遷變，",
    "T33n1709_01a:0441c23": "證實之智名為實智。言平等者，無高下故。永",
    "T33n1709_01a:0441c24": "斷惑障者，惑謂煩惱，障謂二障。分別起者，初",
    "T33n1709_01a:0441c25": "地見道種永斷故，俱生二障十地分除，至金",
    "T33n1709_01a:0441c26": "剛定方永斷故，由初二障說永斷言，若後二",
    "T33n1709_01a:0441c27": "障至果方盡。言方便者是後得智，雖達依他",
    "T33n1709_01a:0441c28": "如幻如焰，大悲拔濟不捨有情，種種利他名",
    "T33n1709_01a:0441c29": "為方便。言善巧者，所化之境善應根宜，能化",
    "T33n1709_01a:0442a01": "之心巧能不住。起大行願者，發起廣大殊勝",
    "T33n1709_01a:0442a02": "行願也。謂諸菩薩七地已前達俗證真智不",
    "T33n1709_01a:0442a03": "俱起，所有行願或定或散，多於後得功用修",
    "T33n1709_01a:0442a04": "行。雖八地後俱緣真俗，任運修行不假功",
    "T33n1709_01a:0442a05": "用，約其義類亦是後得。故此通說起行願矣。",
    "T33n1709_01a:0442a06": "又解：正體後得俱名實智，能緣真俗二實境",
    "T33n1709_01a:0442a07": "故。其加行智名為方便，以能引生正覺智故。",
    "T33n1709_01a:0442a08": "義雖不違，今取前解。",
    "T33n1709_01a:0442a09": "從此第二別讚德者，十地不同，文分為十。",
    "T33n1709_01a:0442a10": "且初地相，其義者何？",
    "T33n1709_01a:0442a11": "經：以四攝法饒益有情。解曰：讚無貪行。菩",
    "T33n1709_01a:0442a12": "薩濟物得同體悲，正利他時即為自利，不見",
    "T33n1709_01a:0442a13": "離自別有利他。四攝法者，攝有情故。《成實論》",
    "T33n1709_01a:0442a14": "云「一者布施，衣食等物攝取眾生。二者愛語，",
    "T33n1709_01a:0442a15": "隨意語言取彼意故。三者利行，為他求利助",
    "T33n1709_01a:0442a16": "成他事。四者同事，如共一船憂喜同故。」又《大",
    "T33n1709_01a:0442a17": "品經》云「財法二種攝取眾生，名為布施。六波",
    "T33n1709_01a:0442a18": "羅蜜為眾生說，名為愛語。教化眾生令行六",
    "T33n1709_01a:0442a19": "度，名為利行。以神通力種種變化入五趣中，",
    "T33n1709_01a:0442a20": "與諸眾生同其事業，名為同事。」此四攝法業",
    "T33n1709_01a:0442a21": "用云何？如《莊嚴論》第八頌云「令器及令信，令",
    "T33n1709_01a:0442a22": "行亦令解。如是作四事，次第四攝業。」准長行",
    "T33n1709_01a:0442a23": "釋，布施能令於法成器，由隨順彼堪受法",
    "T33n1709_01a:0442a24": "故。愛語能令於法起信，由教法義彼疑斷故。",
    "T33n1709_01a:0442a25": "利行能令於法起行，由能依法如法行故。同",
    "T33n1709_01a:0442a26": "事能令彼得解脫，由行長時得饒益故。理實",
    "T33n1709_01a:0442a27": "初地萬行皆修，此順施度故偏讚矣。次第二",
    "T33n1709_01a:0442a28": "地其義者何？",
    "T33n1709_01a:0442a29": "經：四無量心普覆一切。解曰：讚無嗔行。菩",
    "T33n1709_01a:0442b01": "薩利生怨親平等，為不請友普覆一切。四無",
    "T33n1709_01a:0442b02": "量者，慈悲喜捨。言無量者，如《婆沙論》八十一",
    "T33n1709_01a:0442b03": "云「如是四種，是諸賢聖廣遊戲處。復次此四",
    "T33n1709_01a:0442b04": "能緣無量有情為境，生無量福、引無量果，故",
    "T33n1709_01a:0442b05": "名無量。」《顯揚論》云「廣故大故、無量故，遍緣一",
    "T33n1709_01a:0442b06": "方乃至十方無量無邊外器世間有情世間，故",
    "T33n1709_01a:0442b07": "名無量。」慈等義者，《俱舍論》云「慈名與樂，悲名",
    "T33n1709_01a:0442b08": "拔苦，喜名欣慰，捨名平等。」又《成實論》「慈名",
    "T33n1709_01a:0442b09": "與嗔相違善心，悲名與惱相違善心，喜名嫉",
    "T33n1709_01a:0442b10": "妬相違善心。此三皆是慈心差別，令三平等",
    "T33n1709_01a:0442b11": "故名為捨。」又《顯揚論》「慈無量者，於彼無苦無",
    "T33n1709_01a:0442b12": "樂眾生欲施樂具。悲無量者，於苦眾生欲拔",
    "T33n1709_01a:0442b13": "苦具。喜無量者，於樂眾生隨喜彼樂。捨無量",
    "T33n1709_01a:0442b14": "者，謂捨俱心不染意樂。」辨其體者，如《婆沙論》，",
    "T33n1709_01a:0442b15": "慈悲二種自有兩說。有說：俱以無嗔為體。慈",
    "T33n1709_01a:0442b16": "能對治斷物命嗔，悲謂對治捶打之嗔。有說：",
    "T33n1709_01a:0442b17": "慈以無嗔為體，悲以不害善根為體，對治害",
    "T33n1709_01a:0442b18": "故。喜亦二說。有說：喜以善根為體。有說：喜以",
    "T33n1709_01a:0442b19": "欣為自性。捨以無貪善根為體，相應助伴皆",
    "T33n1709_01a:0442b20": "五蘊性。又《成實論》，此四無量皆是慧性。大乘",
    "T33n1709_01a:0442b21": "《雜集》，四種皆以定慧二法及彼相應諸心心",
    "T33n1709_01a:0442b22": "法以為自性。又《顯揚》云「慈以無嗔善根為體，",
    "T33n1709_01a:0442b23": "悲以不害善根為體，喜以不嫉善根為體，捨",
    "T33n1709_01a:0442b24": "以無貪無嗔為體，皆是憐愍眾生法故。」慈唯",
    "T33n1709_01a:0442b25": "無嗔，悲喜二種無嗔一分，捨以無貪無嗔一",
    "T33n1709_01a:0442b26": "分相應眷屬皆為體也。小乘此四但是觀門，",
    "T33n1709_01a:0442b27": "菩薩利他四皆實行。次第三地，其義者何？",
    "T33n1709_01a:0442b28": "經：三明鑒達，得五神通。解曰：讚具德行。此",
    "T33n1709_01a:0442b29": "地菩薩正斷無明，勝定相應具通明故。三明",
    "T33n1709_01a:0442c01": "鑒達者，舊云：一宿命明、二天眼明、三漏盡",
    "T33n1709_01a:0442c02": "明。依《婆沙論》一百一云「一宿住隨念智證",
    "T33n1709_01a:0442c03": "明，通達解了前際法故。二死生智證明，通達",
    "T33n1709_01a:0442c04": "解了後際法故。三漏盡智證明，通達解了涅",
    "T33n1709_01a:0442c05": "槃性故。」鑒體是慧，目能照心。達為了達，即",
    "T33n1709_01a:0442c06": "所觀境。治三際愚，故云鑒達。依《俱舍論》出三",
    "T33n1709_01a:0442c07": "明體，前二有漏是俗智性；後通無漏，謂以六",
    "T33n1709_01a:0442c08": "智或十智性。依《瑜伽論》三皆無漏，前二後得，",
    "T33n1709_01a:0442c09": "後根本智。得五神通者，依《婆沙論》，於自所緣",
    "T33n1709_01a:0442c10": "無倒了達，妙用不礙無所擁滯，故名神通。",
    "T33n1709_01a:0442c11": "一神境智證通，神謂等持，境謂行化，智證神",
    "T33n1709_01a:0442c12": "境無滯名通。二天眼智證通，殊勝名天，色界",
    "T33n1709_01a:0442c13": "大造淨色眼根，智是眼識相應之慧，遠見無",
    "T33n1709_01a:0442c14": "礙名天眼通。三天耳智證通，色界大造淨色",
    "T33n1709_01a:0442c15": "耳根，智是耳識相應之慧，遠聞無礙名天耳",
    "T33n1709_01a:0442c16": "通。四他心智證通，知他心故名他心智。若就",
    "T33n1709_01a:0442c17": "根本，知心非所、知所非心；此就加行，名他心",
    "T33n1709_01a:0442c18": "通。五宿住隨念智證通，於宿住事隨所憶念。",
    "T33n1709_01a:0442c19": "謂憶前念漸次逆觀，乃至能憶中有初心名",
    "T33n1709_01a:0442c20": "加行滿。根本成時，能憶過去某處某姓彼彼",
    "T33n1709_01a:0442c21": "類身種種事業，名為宿住。謂彼聚心雖有多",
    "T33n1709_01a:0442c22": "法而念力勝，智隨念力而能知彼，故名隨念。",
    "T33n1709_01a:0442c23": "智證宿住無擁名通。明五體者，依《俱舍論》，此",
    "T33n1709_01a:0442c24": "之五通，解脫道攝，慧為其體。神境、天眼、天耳、",
    "T33n1709_01a:0442c25": "宿住四皆俗智，唯是有漏。他心智通，五智為",
    "T33n1709_01a:0442c26": "體，謂法、類、道、世、俗，他心通漏無漏以為體",
    "T33n1709_01a:0442c27": "故。所依地者，於無色界觀滅止增。五通必依",
    "T33n1709_01a:0442c28": "止觀均地，准四根本，近分地無。依《顯揚論》，",
    "T33n1709_01a:0442c29": "五通皆以定慧二法及彼相應而為其體，是",
    "T33n1709_01a:0443a01": "後得智，唯無漏故。問：前說三明即言漏盡，六",
    "T33n1709_01a:0443a02": "通之內何乃闕無？答：約自地辨故說三明，後",
    "T33n1709_01a:0443a03": "地通論無漏盡矣。次第四地，其義者何？",
    "T33n1709_01a:0443a04": "經：修習無邊菩提分法。解曰：讚修習行。言",
    "T33n1709_01a:0443a05": "無邊者，修行數習廣無邊故。菩提分法者，菩",
    "T33n1709_01a:0443a06": "提云覺正是所求。分者因也，亦支分義。三十",
    "T33n1709_01a:0443a07": "七法順趣菩提，菩提之分名菩提分。三十七",
    "T33n1709_01a:0443a08": "者，《華嚴經》云「此地菩薩觀於內外身受心法，",
    "T33n1709_01a:0443a09": "勤勇念知除世貪愛；復次修行未生已生",
    "T33n1709_01a:0443a10": "惡不善法勤令斷故，未生已生於諸善法勤",
    "T33n1709_01a:0443a11": "令增廣；復次修行欲勤心觀成就神足；復次",
    "T33n1709_01a:0443a12": "修行信根進根念根定根慧根、信力進力念力",
    "T33n1709_01a:0443a13": "定力慧力；復次修行念覺分、擇法覺分、精進",
    "T33n1709_01a:0443a14": "覺分、喜覺分、輕安覺分、定覺分、捨覺分；復次",
    "T33n1709_01a:0443a15": "修行正見、正思惟、正語、正業、正命、正精進、正念、",
    "T33n1709_01a:0443a16": "正定。」三十七也。出此體者，《俱舍》二十五頌",
    "T33n1709_01a:0443a17": "云「此實事唯十」，謂慧、勤、定、信、念、喜、捨、輕安及",
    "T33n1709_01a:0443a18": "戒、尋為體。且慧攝八，謂四念住、慧根、慧力、擇",
    "T33n1709_01a:0443a19": "法覺支、正見，以慧為體。勤亦攝八，謂四正斷、",
    "T33n1709_01a:0443a20": "精進根、精進力、精進覺支、正精進，以勤為體。",
    "T33n1709_01a:0443a21": "定亦攝八，謂四神足、定根、定力、定覺支、正定，",
    "T33n1709_01a:0443a22": "以定為體。信但攝二，謂信根、信力，以信為體。",
    "T33n1709_01a:0443a23": "念唯攝四，謂念根、念力、念覺支、正念，以念為",
    "T33n1709_01a:0443a24": "體。喜唯攝一，謂喜覺支，以喜為體。捨唯攝一，",
    "T33n1709_01a:0443a25": "謂捨覺支，行捨為體，非受捨也。輕安攝一，謂",
    "T33n1709_01a:0443a26": "輕安覺支，以輕安為體。戒但攝三，謂正語、正",
    "T33n1709_01a:0443a27": "業、正命，以戒為體。尋唯攝一，謂正思惟，以尋",
    "T33n1709_01a:0443a28": "為體。故三十七，體唯有十。修習此觀二利行",
    "T33n1709_01a:0443a29": "者，如《華嚴》云「皆為不捨一切眾生，乃至安住",
    "T33n1709_01a:0443b01": "一切智智。」次第五地，其義者何？",
    "T33n1709_01a:0443b02": "仁王護國般若波羅蜜多經疏卷上一終"
}