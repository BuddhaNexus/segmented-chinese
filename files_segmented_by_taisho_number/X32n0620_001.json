{
    "X32n0620_001:0539a03": "大成音義序",
    "X32n0620_001:0539a05": "不敏忝附法門之末。而於前賢註解。殊未悉覽。惟吾",
    "X32n0620_001:0539a06": "半師所著大成一疏。每披讀玩味。未甞食息少置。內",
    "X32n0620_001:0539a07": "於法華旨趣。條分縷折。義無遺剩。較之古德諸師。何",
    "X32n0620_001:0539a08": "多讓焉。但其間或遇引古事蹟。未免疑兕莫決。不啻",
    "X32n0620_001:0539a09": "操木刃以解盤結。將恐來哲行千里至九九而返。其",
    "X32n0620_001:0539a10": "不大可惜哉。不敏遂探尋經史。咨叩碩德。欲選音義",
    "X32n0620_001:0539a11": "一集。以公同志。無何僻居西山。學膚聞寡不敢以蠡",
    "X32n0620_001:0539a12": "智自窺。爰有志未逮。偶因出山。參謁心師。見案頭",
    "X32n0620_001:0539a13": "有目大成音義一書。余問曰。是孰筆也。心師曰。性法",
    "X32n0620_001:0539a14": "師筆也。藁竣而未付剞劂。有督刊大成。一雲公願輸",
    "X32n0620_001:0539a15": "金請梓於即山居。與大成附行。曾問序於予。因久病",
    "X32n0620_001:0539a16": "未克。汝其代之乎。余唯然曰。此誠非易言也。待窮軸",
    "X32n0620_001:0539a17": "而後可見。於大成中。凡語意幽邃。引古事蹟處。悉為",
    "X32n0620_001:0539a18": "之旁通曲喻。若指流而證其源焉。余不禁欣然曰。斯",
    "X32n0620_001:0539a19": "集誠學者之前星也。大成一疏於斯其全備。無遺憾",
    "X32n0620_001:0539a20": "矣。今而後觀大成者。必其一目瞭然。向之抱悶闕疑",
    "X32n0620_001:0539a21": "者。如積塵凝冰之逢慧日慈風。莫不消蕩靡介。詎不",
    "X32n0620_001:0539a22": "快甚。將見方學者不苦其難。已學者適得其趣。其導",
    "X32n0620_001:0539a23": "人以捷通之路。亦孰非音義之效哉。矧法華之微妙",
    "X32n0620_001:0539a24": "叵言。有大成則可以言。大成之引古多端。有音義則",
    "X32n0620_001:0539b01": "可以晰。故知有法華而大成不可無。有大成而音義",
    "X32n0620_001:0539b02": "亦不可無。是音義為最要者也。烏得漠漠無傳焉。或",
    "X32n0620_001:0539b03": "曰。音義為小學也。豈當明經術乎。余曰。嘻如以音義",
    "X32n0620_001:0539b04": "為小學。而所謂大者奚自而入耶。譬之行遠者。必不",
    "X32n0620_001:0539b05": "廢邇。登高者必不廢卑理也。安見法華之堂奧。不由",
    "X32n0620_001:0539b06": "音義之淺近者。而馴致之耶。吾以為音義有裨於大",
    "X32n0620_001:0539b07": "成。而實以為有裨於法華云。時",
    "X32n0620_001:0539b08": "康熈歲次甲申佛歡喜日燕山智冲謹識",
    "X32n0620_001:0539c06": "法華大成音義",
    "X32n0620_001:0539c08": "河東後學　淨昇　集",
    "X32n0620_001:0539c09": "華嚴宗五祖",
    "X32n0620_001:0539c10": "一。帝心大師。帝心。號也。姓杜。諱法順。世間聾啞者。遇",
    "X32n0620_001:0539c11": "之必能聞能語。唐太宗詔謂之曰。朕苦勞熱。師之神",
    "X32n0620_001:0539c12": "力。何以蠲除。師曰。聖德御宇。微恙何憂。但頒大赦。聖",
    "X32n0620_001:0539c13": "躬自安。上從之。疾遂瘳。因賜號曰帝心。作法界觀門。",
    "X32n0620_001:0539c14": "專弘華嚴。二。雲華大師。雲華。寺名也。師居是寺。因",
    "X32n0620_001:0539c15": "以名之。姓趙。諱智儼。得帝心之親傳。以授賢首。其教",
    "X32n0620_001:0539c16": "大行。三。賢首大師。賢首。諡號也。姓康。諱法藏。其先",
    "X32n0620_001:0539c17": "康居國人。唐則天詔於太原寺。開華嚴宗旨。感白光",
    "X32n0620_001:0539c18": "自口而出。須臾成葢。萬眾懽呼。召對長生殿。指殿隅",
    "X32n0620_001:0539c19": "金獅子。以喻法界體用。而為說法。則天領解。遂著其",
    "X32n0620_001:0539c20": "說。為金師子章。四。清涼大師。清凉。號也。姓夏侯氏。",
    "X32n0620_001:0539c21": "諱澄觀。會稽人也。造華嚴大疏。唐德宗誕節。召對內",
    "X32n0620_001:0539c22": "殿。能以妙法清涼帝心。遂賜號清涼。憲宗問華嚴宗",
    "X32n0620_001:0539c23": "旨。豁然有得。加號大統清涼國師。文宗開成三年示",
    "X32n0620_001:0539c24": "寂。凡歷九朝為七帝門師。九朝者。玄宗肅宗代宗德",
    "X32n0620_001:0540a01": "宗順宗憲宗穆宗敬宗文宗也。七帝者。即代宗以下",
    "X32n0620_001:0540a02": "七帝也。五。圭峰大師。圭峰。終南山之別名也。師居",
    "X32n0620_001:0540a03": "是山。因得是號。姓何。諱宗密。果州西充入也。清涼甞謂",
    "X32n0620_001:0540a04": "之曰。毗盧華藏。能隨我遊者。其汝乎。遂著圓覺華嚴",
    "X32n0620_001:0540a05": "等疏鈔。唐文宗詔問佛法大意。賜號大德。至宣宗追",
    "X32n0620_001:0540a06": "諡定慧禪師。其詳見起信論會閱。今依三藏法數錄出。",
    "X32n0620_001:0540a07": "循循善誘",
    "X32n0620_001:0540a08": "論語。顏淵喟然歎曰。夫子循循然善誘人。博我以文。",
    "X32n0620_001:0540a09": "約我以禮。註云。循循。有次序貌。誘。引進也。博文約禮。",
    "X32n0620_001:0540a10": "教之序也。言夫子道雖高妙。而教人有序也。",
    "X32n0620_001:0540a11": "若萬派以朝宗",
    "X32n0620_001:0540a12": "尚書禹貢篇云。江漢朝宗于海。註云。春見曰朝。夏見",
    "X32n0620_001:0540a13": "曰宗。朝宗。諸侯見天子之名也。江漢合流于荊。去海",
    "X32n0620_001:0540a14": "尚遠。然水道已安。而無有壅塞橫決之患。雖未至海。",
    "X32n0620_001:0540a15": "而其勢已奔趨于海。猶諸候之朝宗于王也。見音現。",
    "X32n0620_001:0540a16": "似羣星而拱北",
    "X32n0620_001:0540a17": "論語。子曰。為政以德。譬如北辰居其所。而眾星共之",
    "X32n0620_001:0540a18": "註云。政之為言正也。所以正人之不正也。德之為言",
    "X32n0620_001:0540a19": "得也。行道而有得於心也。北辰。北極。天之樞也。居其",
    "X32n0620_001:0540a20": "所。不動也。共。向也。言眾星四面旋繞。而歸向之也。",
    "X32n0620_001:0540a21": "率由舊章",
    "X32n0620_001:0540a22": "詩云。不愆不忘。率由舊章。註云。愆。過也。率。循也。章。典",
    "X32n0620_001:0540a23": "法也。所行不過差不遺忘者。以其循用舊典故也。詩",
    "X32n0620_001:0540a24": "大雅假樂之篇。又見孟子離婁章。假。詩作嘉。",
    "X32n0620_001:0540b01": "有教無類",
    "X32n0620_001:0540b02": "論語。子曰。有教無類。註云。人性皆善。而其類有善惡",
    "X32n0620_001:0540b03": "之殊者。氣習之染也。故君子有教。則人皆可以復於",
    "X32n0620_001:0540b04": "善。而不當復論其類之惡矣。",
    "X32n0620_001:0540b05": "善繼善述",
    "X32n0620_001:0540b06": "中庸。子曰。武王周公。其達孝矣乎。夫孝者。善繼人之",
    "X32n0620_001:0540b07": "志。善述人之事者也。註云。武王纘大王王季文王之",
    "X32n0620_001:0540b08": "緒。以有天下。而周公成文武之德。以追崇其先祖。此",
    "X32n0620_001:0540b09": "繼志述事之大者也。",
    "X32n0620_001:0540b10": "王道坦坦千古同規",
    "X32n0620_001:0540b11": "王者。貫三才。主萬物。無為化世。有道恩民。坦坦者。平",
    "X32n0620_001:0540b12": "廣也。既平且廣。千古之下孰不同規。見會玄記。",
    "X32n0620_001:0540b13": "梵音楚夏",
    "X32n0620_001:0540b14": "秦洛。謂之中華。亦云華夏。亦云中夏。淮南楚地。非是",
    "X32n0620_001:0540b15": "中方。楚洛言音。呼召輕重。今西域梵語。有似於斯。中",
    "X32n0620_001:0540b16": "天如中夏。餘四如楚蜀。見華嚴懸談。",
    "X32n0620_001:0540b17": "七十五法",
    "X32n0620_001:0540b18": "頌云。色法十一心法一。四十六箇心所法。一十四種",
    "X32n0620_001:0540b19": "不相應。三種無為七十五。其詳見法數。",
    "X32n0620_001:0540b20": "部執不同",
    "X32n0620_001:0540b21": "二十部者。按異部宗輪論云。佛涅槃後。百有餘年。摩",
    "X32n0620_001:0540b22": "竭陀國。俱蘇摩城。王號無憂。統攝贍部。感一白葢。化",
    "X32n0620_001:0540b23": "洽人神。是時佛法大眾初破。謂因龍象邊鄙多聞大",
    "X32n0620_001:0540b24": "德四眾。共議無常苦空無我涅槃寂靜五事不同。分",
    "X32n0620_001:0540c01": "為兩部。一大眾部。二上座部。從大眾部流出八部。合",
    "X32n0620_001:0540c02": "有九部。一大眾部。二一說部。三說出世部。四雞胤部。",
    "X32n0620_001:0540c03": "五多聞部。六說假部。七制多山部。八西山住部。九北",
    "X32n0620_001:0540c04": "山住部。從上座部分為兩部。一說一切有部。二即上",
    "X32n0620_001:0540c05": "座部。轉名雪山都。從說一切有部。展轉流出九部。共",
    "X32n0620_001:0540c06": "前根本兩部。成十一部。一說一切有部。二雪山部。三",
    "X32n0620_001:0540c07": "犢子部。四法上部。五賢胄部。六正量部。七密林山部。",
    "X32n0620_001:0540c08": "八化地部。九法藏部。十飲光部。十一經量部。共前九",
    "X32n0620_001:0540c09": "部。成二十部。見百法明門論贅言。",
    "X32n0620_001:0540c10": "初地即為八",
    "X32n0620_001:0540c11": "楞伽四卷云。初則為八地。第九則為七。七亦復為八。",
    "X32n0620_001:0540c12": "第二為第三。第四為第五。第三為第六。無所有何次。",
    "X32n0620_001:0540c13": "其義詳見科解。",
    "X32n0620_001:0540c14": "五法三自性八識二無我",
    "X32n0620_001:0540c15": "五法者。曰名。曰相。曰妄想。曰正智。曰如如。三自性者。",
    "X32n0620_001:0540c16": "曰緣起。曰妄想。曰成。八識者。前五識。第六意識。第七",
    "X32n0620_001:0540c17": "末那識。第八阿賴耶識。二無我者。人無我。法無我也。",
    "X32n0620_001:0540c18": "出楞伽經。",
    "X32n0620_001:0540c19": "記莂",
    "X32n0620_001:0540c20": "記莂者。謂授將來成佛之記。劫國名號之莂也。見大",
    "X32n0620_001:0540c21": "藏音釋。",
    "X32n0620_001:0540c22": "擔麻棄金",
    "X32n0620_001:0540c23": "昔有三人入山。各擔一擔麻。偶於中路。見無數布帛。",
    "X32n0620_001:0540c24": "一智者云。吾棄麻擔布帛。一愚者云。吾擔來路多。只",
    "X32n0620_001:0541a01": "是擔麻。往前不遠。又見白銀。智者棄布擔銀。愚者依",
    "X32n0620_001:0541a02": "舊擔麻。往前又見黃金。智者棄銀擔金。愚者依舊只",
    "X32n0620_001:0541a03": "是擔麻。自負所見。不肯從人者。大率如是。見彌陀演",
    "X32n0620_001:0541a04": "義。",
    "X32n0620_001:0541a05": "李山龍",
    "X32n0620_001:0541a06": "唐。左監門校尉。李山龍。於武德年中暴亡。而心上不",
    "X32n0620_001:0541a07": "冷如掌許。家人未忍殯殮。至七日而甦。自說云。當死",
    "X32n0620_001:0541a08": "時。被冥收至一官曹內。有囚數千人。受罪不一。吏將",
    "X32n0620_001:0541a09": "山龍至廳下。有天官問曰。汝在生作何福業。龍曰。鄉",
    "X32n0620_001:0541a10": "人每設齋講。恒施物同之。王曰。汝作何善業。龍曰。誦",
    "X32n0620_001:0541a11": "法華經兩卷。王曰善。可升階。山龍既升。東北有高座。",
    "X32n0620_001:0541a12": "王曰。請法師升座。山龍遂坐。開經曰。妙法蓮華經序",
    "X32n0620_001:0541a13": "品第一。王曰。請法師止。下座復立階下。顧廳內囚已",
    "X32n0620_001:0541a14": "無一人。王謂山龍曰。君誦經之福。非惟自利。乃令囚",
    "X32n0620_001:0541a15": "眾。皆因聞經獲免。豈不善哉。乃至遊諸獄念佛皆空",
    "X32n0620_001:0541a16": "等事不錄。見法苑珠林第二十卷。",
    "X32n0620_001:0541a17": "釋道裕",
    "X32n0620_001:0541a18": "釋道裕。一云遺俗。常誦法華千有餘遍。以貞觀初。因",
    "X32n0620_001:0541a19": "病將終。囑友人慧廓曰。比雖誦經。意望靈驗。身死之",
    "X32n0620_001:0541a20": "後。不須露骸。埋之十載。屈為發出。舌根爛不。審若不",
    "X32n0620_001:0541a21": "壞。為起一塔。以示經感。言訖而終。依囑而埋。至貞觀",
    "X32n0620_001:0541a22": "十一年。廓與知友就墓開之。身肉皆盡。惟舌不朽。然",
    "X32n0620_001:0541a23": "後然起塔。出法苑珠林十八卷。又出續高僧傳。",
    "X32n0620_001:0541a24": "嚴法華",
    "X32n0620_001:0541b01": "嚴法華者。乃陳時揚州嚴恭是也。本泉州人。因領父",
    "X32n0620_001:0541b02": "親五萬錢。往揚州致貨。偶江中見一船黿。遂以五萬",
    "X32n0620_001:0541b03": "錢贖之。父母在家。昏夜中。見烏衣五十人。詣門送錢。",
    "X32n0620_001:0541b04": "錢皆小濕。後嚴恭還家。父母說客付錢之日。乃贖黿",
    "X32n0620_001:0541b05": "之日也。是知五十客。皆所贖之黿也。其後父子深信",
    "X32n0620_001:0541b06": "因果共往揚州起精舍。專寫法華經。因名嚴法華焉。",
    "X32n0620_001:0541b07": "出法苑珠林第十八卷。",
    "X32n0620_001:0541b08": "尼法信",
    "X32n0620_001:0541b09": "唐武德時。河東有尼法信。常誦法華。訪工書人。淨室",
    "X32n0620_001:0541b10": "寫經。然香薰衣。仍於寫經之室通外。加一竹筒。令寫",
    "X32n0620_001:0541b11": "經人出息於外。八年乃畢。龍門僧法端請講。開卷惟",
    "X32n0620_001:0541b12": "見黃紙。了無文字。即送與尼。尼悲泣受。以香水洗函。",
    "X32n0620_001:0541b13": "沐浴頂戴。繞佛行道。七日七夜。既而開視。文字如故。",
    "X32n0620_001:0541b14": "出法苑珠林第二十七卷。至於窓鷄聽法。立脫毛",
    "X32n0620_001:0541b15": "羽之狀。轉為法師。躬遇普賢摩頂。山牛齅經。坐忘戴",
    "X32n0620_001:0541b16": "角之形。生作大臣。面會文殊點化。今不繁引。",
    "X32n0620_001:0541b17": "七種立題法",
    "X32n0620_001:0541b18": "一單人立題。如佛說阿彌陀等經。二單法立題。如大",
    "X32n0620_001:0541b19": "般涅槃等經。三單喻立題。如梵網等經。四人法立題。",
    "X32n0620_001:0541b20": "如文殊問般若等經。五法喻立題。如妙法蓮華等經。",
    "X32n0620_001:0541b21": "六人喻立題。如如來獅子吼等經。七具足立題。如大",
    "X32n0620_001:0541b22": "方廣佛華嚴等經。見四教儀集註。並三藏法數。",
    "X32n0620_001:0541b23": "五百比丘各說身因",
    "X32n0620_001:0541b24": "如五百比丘。問舍利弗。大德。佛說身因。何者是耶。舍",
    "X32n0620_001:0541c01": "利弗言。諸大德。汝等亦各得正解脫。自應識之。何緣",
    "X32n0620_001:0541c02": "方作如是問耶。有比丘言。大德。我未獲得正解脫時。",
    "X32n0620_001:0541c03": "意謂無明即是身因。作是觀時。得阿羅漢果。復有說",
    "X32n0620_001:0541c04": "言。大德。我未獲得正解脫時。謂愛無明即是身因。作",
    "X32n0620_001:0541c05": "是觀時。得阿羅漢果。或有說言。行。識。名色。六入。觸。受。",
    "X32n0620_001:0541c06": "愛。取。有。生。飲食。五欲。即是身因。爾時五百比丘。各各",
    "X32n0620_001:0541c07": "自說己所解已。共往佛所。稽首佛足。右繞三帀。禮拜",
    "X32n0620_001:0541c08": "畢已。却坐一面。各以如上己所解義。向佛說之。舍利",
    "X32n0620_001:0541c09": "弗白佛言世尊。如是諸人誰是正說。誰不正說。佛告",
    "X32n0620_001:0541c10": "舍利弗。善哉善哉。一一比丘無非正說。出涅槃經三",
    "X32n0620_001:0541c11": "十五卷。又見五百弟子自說本起經。",
    "X32n0620_001:0541c12": "三十二士入不二門",
    "X32n0620_001:0541c13": "維摩經第二。入不二法門品。前有三十二菩薩。各說",
    "X32n0620_001:0541c14": "不二法門。後問文殊言。何等是入不二法門。文殊曰。",
    "X32n0620_001:0541c15": "如我意者。於一切法。無言無說。無示無識。離諸問答。",
    "X32n0620_001:0541c16": "是為入不二法門。於是文殊問維摩言。我等各自說",
    "X32n0620_001:0541c17": "已。仁者當說何等是入不二法門。時維摩默然無言。",
    "X32n0620_001:0541c18": "文殊歎曰。善哉善哉。乃至無有文字語言。是為真入",
    "X32n0620_001:0541c19": "不二法門。",
    "X32n0620_001:0541c20": "四句感應",
    "X32n0620_001:0541c21": "四句感應者。一者冥機冥應。二者冥機顯應。三者顯",
    "X32n0620_001:0541c22": "機顯應。四者顯機冥應。其義云何。若過去善修三業。",
    "X32n0620_001:0541c23": "現在未運身口。藉往善力。名為冥機也。雖不現見靈",
    "X32n0620_001:0541c24": "應。而密為法身所益。不見不聞。而覺而知。是為冥益",
    "X32n0620_001:0542a01": "也。二冥機顯益者。過去植善而冥機已成。便得值佛",
    "X32n0620_001:0542a02": "聞法。現前獲利。是為顯益。如佛初出世最初得度之",
    "X32n0620_001:0542a03": "人。現在何甞修行。諸佛照其宿機。自往度之。即其義",
    "X32n0620_001:0542a04": "也。三顯機顯應者。現在身口。精勤不懈。而能感降。如",
    "X32n0620_001:0542a05": "須達長跪。佛往祇桓。月葢曲躬。聖居門閫。如即行人",
    "X32n0620_001:0542a06": "道場禮懺。能感靈瑞。即是顯機顯應也。四顯機冥應",
    "X32n0620_001:0542a07": "者。如人雖一世勤苦。現善濃積而不顯感。冥有其利。",
    "X32n0620_001:0542a08": "此是顯機冥益也。詳見法華玄義第六卷。",
    "X32n0620_001:0542a09": "三十六句感應",
    "X32n0620_001:0542a10": "三十六句感應者。前冥顯互論。略舉四句。若具足辨",
    "X32n0620_001:0542a11": "者。用四機為根本。所謂冥機。顯機。亦冥亦顯機。非冥",
    "X32n0620_001:0542a12": "非顯機。冥是過去。顯是現在。冥顯是過現。非冥非顯",
    "X32n0620_001:0542a13": "是未來。如佛為闡提說法(云云)。於一句中。復為四句。",
    "X32n0620_001:0542a14": "所謂冥機冥應。冥機顯應。冥機亦冥亦顯應。冥機非",
    "X32n0620_001:0542a15": "冥非顯應。餘三機亦如是。四四即成十六句。機既召",
    "X32n0620_001:0542a16": "應。應亦有十六句。一機而感四應。一應而赴四機。機",
    "X32n0620_001:0542a17": "應各為十六。合成三十二句。就前根本四句。便是三",
    "X32n0620_001:0542a18": "十六句也。詳見法華玄義第六卷。",
    "X32n0620_001:0542a19": "或是祥師安此名目",
    "X32n0620_001:0542a20": "元。道者山。雲峯寺。如意野老祥邁者。姓延氏。太原人",
    "X32n0620_001:0542a21": "也。九歲落紺。隨師受業。內窮三藏。外覈九流。名冠中",
    "X32n0620_001:0542a22": "華。聲聞朝野。曾與道士丘處機。李志常等。辯論真偽。",
    "X32n0620_001:0542a23": "於至元十八年。十月二十日。奉旨焚經。道經皆毀。由",
    "X32n0620_001:0542a24": "是佛日重輝。法雲廣布。曾著辯偽錄五卷。入藏流通。",
    "X32n0620_001:0542b01": "詳見本錄序。祥師曾注法華序。當時未有弘傳二",
    "X32n0620_001:0542b02": "字。故疏家。以為祥師注序最先。故疑其安弘傳二字",
    "X32n0620_001:0542b03": "之名目也。",
    "X32n0620_001:0542b04": "關中記",
    "X32n0620_001:0542b05": "漢都長安。東有函谷關。南有嶤關武關。西有散關。北",
    "X32n0620_001:0542b06": "有蕭關。居四關之中。故名關中。見正字通。記者。誌",
    "X32n0620_001:0542b07": "也。乃長安之誌書也。",
    "X32n0620_001:0542b08": "溯其閥閱",
    "X32n0620_001:0542b09": "太史公曰。古者人臣。功有五品。以德立宗廟。定社稷。",
    "X32n0620_001:0542b10": "曰勳。以言曰勞。用力曰功。明其等曰閥。積日曰閱。出",
    "X32n0620_001:0542b11": "史記功臣表。溯。與泝溯二字同。爾雅云。逆流而上",
    "X32n0620_001:0542b12": "曰泝洄。順流而下曰泝游。疏家引之。乃逆推宣師所",
    "X32n0620_001:0542b13": "自出。為上古彭祖之後。然彭祖姓籛名鏗。後封於彭。",
    "X32n0620_001:0542b14": "故稱彭祖。嘗為商賢大夫。今人稱世家。為簪纓世",
    "X32n0620_001:0542b15": "胄。閥閱名門。彭。即今徐州彭城是也。",
    "X32n0620_001:0542b16": "操觚續傳",
    "X32n0620_001:0542b17": "釋道宣。丹徒人。一云長城人。年至十五。依日嚴寺智",
    "X32n0620_001:0542b18": "頵律師受業。年滿從弘福寺智首律師受具。後從智",
    "X32n0620_001:0542b19": "師習律。纔聽一徧。方議修禪。頵師訶曰。夫適遐自邇。",
    "X32n0620_001:0542b20": "因微知章。修捨有時。功願須滿。未宜即去律也。後晦",
    "X32n0620_001:0542b21": "迹終南。有處士孫思邈。與師相接。結林下之交。往來",
    "X32n0620_001:0542b22": "談論。終日不倦。甞築一壇。俄有長眉僧談道。知者以",
    "X32n0620_001:0542b23": "為賓頭盧也。復有梵僧禮壇讚曰。自佛滅後。像法住",
    "X32n0620_001:0542b24": "世。興發毗尼。惟師一人也。故疏云。操觚續傳(云云)。後",
    "X32n0620_001:0542c01": "於西明寺行道。感天王之子張瓊。以佛牙授師。師遂",
    "X32n0620_001:0542c02": "付文綱掌之。然文綱。俗姓孔氏。會稽人也。後於崇聖",
    "X32n0620_001:0542c03": "寺。將佛牙建塔供養。詳見宋高僧傳。觚者。竹簡也。",
    "X32n0620_001:0542c04": "陸士衡文賦云。或操觚以率爾。今稱善作文者。謂之",
    "X32n0620_001:0542c05": "染翰操觚。",
    "X32n0620_001:0542c06": "樂記云",
    "X32n0620_001:0542c07": "故知禮樂之情者能作。識禮樂之文者能述。作者之",
    "X32n0620_001:0542c08": "謂聖。述者之謂明。明聖者。述作之謂也。註云。情。謂理",
    "X32n0620_001:0542c09": "趣之深奧者。知之悉。故能作。文。謂節奏之。宣著者。識",
    "X32n0620_001:0542c10": "之詳。故能述。出禮記樂記篇。",
    "X32n0620_001:0542c11": "唐虞曰載",
    "X32n0620_001:0542c12": "爾雅云。夏曰歲。商曰祀。周曰年。唐虞曰載。言載者。取",
    "X32n0620_001:0542c13": "物終更始之義。",
    "X32n0620_001:0542c14": "山河百二",
    "X32n0620_001:0542c15": "田肯賀高祖曰。陛下得韓信。又治秦中。秦形勝之國。",
    "X32n0620_001:0542c16": "帶山河之險。持戟百萬。秦得百二焉。言秦地險固。二",
    "X32n0620_001:0542c17": "萬人足當百萬人。齊得十二焉。言二十萬人。當百萬",
    "X32n0620_001:0542c18": "人。上曰善。出綱鑑。史記。秦形勝之國。帶山河之險。",
    "X32n0620_001:0542c19": "懸隔千里。持戟百萬。秦得百二焉。虞喜註云。二。倍也。",
    "X32n0620_001:0542c20": "秦地險固。百倍於天下。故云百二。葢言秦兵百萬。當",
    "X32n0620_001:0542c21": "諸侯兵三百萬也。",
    "X32n0620_001:0542c22": "邵平種瓜",
    "X32n0620_001:0542c23": "邵平。秦東陵侯也。秦滅平為布衣。種瓜於長安城東。",
    "X32n0620_001:0542c24": "故世謂之東陵瓜。一云青門瓜。後賢詠詩曰。漢王提",
    "X32n0620_001:0543a01": "劒滅孤秦。亡國諸候盡是臣。惟有東陵能守節。甘作",
    "X32n0620_001:0543a02": "青門種瓜人。出漢史。並故事書。",
    "X32n0620_001:0543a03": "五胡亂華",
    "X32n0620_001:0543a04": "前趙劉淵。都平陽。後趙石勒。都襄陽。前秦苻堅。都長",
    "X32n0620_001:0543a05": "安。後秦姚萇。都長安。前燕慕容雋。據鄴。自惠帝後。有",
    "X32n0620_001:0543a06": "五凉。四燕。二趙。三秦。大夏。并蜀。共十六國。出鑑書。其",
    "X32n0620_001:0543a07": "詳又見東西晉。",
    "X32n0620_001:0543a08": "梓里",
    "X32n0620_001:0543a09": "詩云。維桑與梓。必恭敬止。註云。桑梓。二木名。古者五",
    "X32n0620_001:0543a10": "畝之宅。樹之墻下以遺子孫。給蠶食具器用者也。言",
    "X32n0620_001:0543a11": "桑梓父母所植。尚且必加恭敬。況父母至尊至親。宜",
    "X32n0620_001:0543a12": "莫不瞻依也。出詩經小雅。今稱故鄉。謂之梓里者。",
    "X32n0620_001:0543a13": "葢本諸此也。",
    "X32n0620_001:0543a14": "度人不減掬多",
    "X32n0620_001:0543a15": "第四祖優波毱多尊者。吒利國人也。在世化導證果",
    "X32n0620_001:0543a16": "最多。每度一人。以一籌置於石室。其室縱十八肘。廣",
    "X32n0620_001:0543a17": "十二肘。充滿其間。出傳燈錄。及禪宗正脉等。",
    "X32n0620_001:0543a18": "嵩高維嶽八句",
    "X32n0620_001:0543a19": "詩云。嵩高維嶽(至)四方于宣。註云。賦也。山大而高曰",
    "X32n0620_001:0543a20": "崧。嶽。山之尊者。東岱。南霍。西華。北恒是也。駿。大也。甫。",
    "X32n0620_001:0543a21": "甫侯也。即穆王時作呂刑者。或曰。此是宣王時人。而",
    "X32n0620_001:0543a22": "作呂刑者之子孫也。申。申伯也。皆姜姓之國也。翰。幹。",
    "X32n0620_001:0543a23": "蕃。蔽也。宣王之舅申伯。出封于謝。而尹吉甫作詩以",
    "X32n0620_001:0543a24": "送之。言嶽山高大。而降其神靈和氣。以生甫侯申伯。",
    "X32n0620_001:0543b01": "實能為周之楨幹屏蔽。而宣其德澤於天下也。葢申",
    "X32n0620_001:0543b02": "伯之先。神農之後。為唐虞四嶽。總領方嶽諸侯。而奉",
    "X32n0620_001:0543b03": "嶽神之祭。能修其職。嶽神享之。故此詩推本申伯之",
    "X32n0620_001:0543b04": "所以生。以為嶽降神而為之也。謝。在今鄧州南陽縣。",
    "X32n0620_001:0543b05": "接武",
    "X32n0620_001:0543b06": "堂上接武。堂下布武。疏曰。接武。足迹相接也。陳氏曰。",
    "X32n0620_001:0543b07": "文者。上之道。武者。下之道。故足在體之下。曰武。出禮",
    "X32n0620_001:0543b08": "記曲禮上篇。",
    "X32n0620_001:0543b09": "不龜手之樂",
    "X32n0620_001:0543b10": "惠子謂莊子曰。魏王貽我大瓠之種。我樹之成。而實",
    "X32n0620_001:0543b11": "五石。以盛水漿。其堅不能自舉也。剖之以為瓢。則瓠",
    "X32n0620_001:0543b12": "落無所容。非不呺然大也。吾為其無用而掊之。莊子",
    "X32n0620_001:0543b13": "曰。夫子固拙於用大矣。宋人有善為不龜手之藥者。",
    "X32n0620_001:0543b14": "世世以洴澼絖為事。客聞之。請買其方百金。聚族而",
    "X32n0620_001:0543b15": "謀曰。我世世為洴澼絖。不過得數金。今一朝而鬻技",
    "X32n0620_001:0543b16": "百金。請與之。客得之。以說吳王。越有難。吳王使之將。",
    "X32n0620_001:0543b17": "冬與越人水戰。大敗越人。裂地而封之。能不龜手一",
    "X32n0620_001:0543b18": "也。或以封。或不免於洴澼絖。則所用之異也。今子有",
    "X32n0620_001:0543b19": "五石之瓠。何不慮以為大樽。而浮于江湖。而憂其瓠",
    "X32n0620_001:0543b20": "落無所容。則夫子猶有蓬之心也夫。出莊子逍遙遊。",
    "X32n0620_001:0543b21": "四榮四枯",
    "X32n0620_001:0543b22": "佛於拘尸那城。娑羅雙樹間入滅。東西南北。各有雙",
    "X32n0620_001:0543b23": "樹。每面雙樹。一榮一枯。故名四榮四枯。以表凡夫二",
    "X32n0620_001:0543b24": "乘。常無常等八倒也。此四榮正表凡夫四倒。而言榮",
    "X32n0620_001:0543c01": "者。以凡夫由此四倒。增長惑業。有榮茂之義。故名四",
    "X32n0620_001:0543c02": "榮。一非常計常。二非樂計樂。三非我計我。四不淨計",
    "X32n0620_001:0543c03": "淨。四枯者。表二乘四倒也。而言枯者。以二乘觀無常",
    "X32n0620_001:0543c04": "苦空無我等。則煩惱有朽滅不生之義。故名四枯。一",
    "X32n0620_001:0543c05": "常計無常。二樂計非樂。三我計非我。四淨計不淨。見",
    "X32n0620_001:0543c06": "涅槃經。並三藏法數。",
    "X32n0620_001:0543c07": "顧命之誓誥",
    "X32n0620_001:0543c08": "書云。顧命。顧。還視也。成王將崩。命羣臣立康王。史序",
    "X32n0620_001:0543c09": "其事為篇。謂之顧命者。鄭玄云。回首曰顧。臨死回顧",
    "X32n0620_001:0543c10": "而發命也。出書經顧命篇下小註。",
    "X32n0620_001:0543c11": "毗伽羅論",
    "X32n0620_001:0543c12": "章安涅槃經疏云。此云字本。河西道朗云。世間文字",
    "X32n0620_001:0543c13": "之根本。典籍音聲之論。宣通四辯。訶責世法。讚出家",
    "X32n0620_001:0543c14": "法。言詞清雅。義理深邃。雖是外論。而無邪法。將非善",
    "X32n0620_001:0543c15": "權大士之所為也。三藏傳云。其音不正。正云毗耶羯",
    "X32n0620_001:0543c16": "剌諵。此翻為聲名記論。以其廣記諸法能詮。故名聲",
    "X32n0620_001:0543c17": "名記論。見名義集。",
    "X32n0620_001:0543c18": "文軌出中庸",
    "X32n0620_001:0543c19": "今天下。車同軌。書同文。行同倫。註云。今。子思自謂當",
    "X32n0620_001:0543c20": "時也。軌。轍迹之度。倫。次序之體。三者皆同。言天下一",
    "X32n0620_001:0543c21": "統也。文。書名。",
    "X32n0620_001:0543c22": "伯牙絕絃",
    "X32n0620_001:0543c23": "列子云。伯牙善鼓琴。鍾子期善聽。伯牙鼓琴。志在高",
    "X32n0620_001:0543c24": "山。子期曰。善哉峩峩兮若泰山。志在流水。子期曰。善",
    "X32n0620_001:0544a01": "哉洋洋兮若江河。伯牙所念。子期必善得其意。伯牙",
    "X32n0620_001:0544a02": "遊於泰山之陰。卒逢暴雨。止於巖下。心悲。乃援琴而",
    "X32n0620_001:0544a03": "鼓之。初為霖雨之操。更造崩山之音。音曲每奏。鍾子",
    "X32n0620_001:0544a04": "期輙窮其趣。伯牙乃捨琴而歎曰。善哉子之聽夫志。",
    "X32n0620_001:0544a05": "想象猶吾心也。吾於何以逃聲哉。莊子云。鍾子期死。",
    "X32n0620_001:0544a06": "伯牙終身不復鼓琴。文選。司馬遷報任安書云。葢鍾",
    "X32n0620_001:0544a07": "子期死。伯牙終身不復鼓琴。何則。士為知己者用。女",
    "X32n0620_001:0544a08": "為悅己者容(云云)。",
    "X32n0620_001:0544a09": "嘉會二字",
    "X32n0620_001:0544a10": "周易。文言曰。元者善之長也。亨者嘉之會也。利者義",
    "X32n0620_001:0544a11": "之和也。貞者事之幹也。註云。元者生物之始。天地之",
    "X32n0620_001:0544a12": "德莫先於此。故於時為春。於人則為仁。而眾善之長",
    "X32n0620_001:0544a13": "也。亨者生物之通。物至於此。莫不嘉美。故於時為夏。",
    "X32n0620_001:0544a14": "於人則為禮。而眾美之會也。利者生物之遂。物各得",
    "X32n0620_001:0544a15": "宜。不相妨害。故於時為秋。於人則為義。而得其分之",
    "X32n0620_001:0544a16": "和。貞者生物之成。實理具備。隨在各足。故於時為冬。",
    "X32n0620_001:0544a17": "於人則為智。而為眾事之幹。幹。木之身。而枝葉所依",
    "X32n0620_001:0544a18": "以立者也。",
    "X32n0620_001:0544a19": "辯擬天女",
    "X32n0620_001:0544a20": "華嚴經二十九卷云。復次佛子。譬如自在天王。有天",
    "X32n0620_001:0544a21": "婇女。名曰善口。於其口中。出一音聲。其聲則與百千",
    "X32n0620_001:0544a22": "種樂而共相應。一一樂中。復有百千差別音聲。佛子。",
    "X32n0620_001:0544a23": "彼善口女。從口一聲。出於如是無量音聲。當知如來。",
    "X32n0620_001:0544a24": "亦復如是。於一音中。出無量聲。隨諸眾生。心樂差別。",
    "X32n0620_001:0544b01": "皆悉遍至。悉令得解。",
    "X32n0620_001:0544b03": "法華大成音義卷第一",
    "X32n0620_001:0544b04": "北方曰譯",
    "X32n0620_001:0544b05": "禮記王制篇云。五方之民。言語不通。嗜欲不同。達其",
    "X32n0620_001:0544b06": "志。通其欲。東方曰寄。南方曰象。西方曰狄鞮。北方曰",
    "X32n0620_001:0544b07": "譯。方氏曰。寄。言能寓風俗之異於此。象。言能倣象風",
    "X32n0620_001:0544b08": "俗之異於彼。鞮。則欲別其服飾之異。譯。則欲辨其言",
    "X32n0620_001:0544b09": "語之異。周禮有象胥氏。通四方之語。故四官通稱",
    "X32n0620_001:0544b10": "象胥氏。今俗謂之通士。然周禮。乃周公所作。為周室",
    "X32n0620_001:0544b11": "一代設官分職之制。秦毀詩書。不用周禮。至漢求書",
    "X32n0620_001:0544b12": "始出。漢儒以考工記補之。宋代用以取士。今不用。",
    "X32n0620_001:0544b13": "若干",
    "X32n0620_001:0544b14": "禮記曲禮篇云。問天子之年。對曰。聞之始服衣。若干",
    "X32n0620_001:0544b15": "尺矣。註云。若。如也。未定之辭。數始於一。而成於十。干",
    "X32n0620_001:0544b16": "字从一从十故言若干。謂或如一。或如十。凡數之未",
    "X32n0620_001:0544b17": "定者皆可言。",
    "X32n0620_001:0544b18": "六種突吉羅罪",
    "X32n0620_001:0544b19": "大迦葉言。汝更有罪。佛意不聽女人出家。汝勸佛聽。",
    "X32n0620_001:0544b20": "是故佛之正法。五百歲而衰微。是汝突吉羅罪。阿難",
    "X32n0620_001:0544b21": "言。我憐愍憍曇彌。又三世諸佛。皆有四部弟子。我釋",
    "X32n0620_001:0544b22": "迦佛。云何獨無。迦葉復言。佛涅槃時。背痛敷臥。語汝",
    "X32n0620_001:0544b23": "須水。汝不供給。是汝突吉羅罪。阿難言。是時五百乘",
    "X32n0620_001:0544b24": "車。截流而渡。令水渾濁。是故不取。迦葉復言。佛問汝。",
    "X32n0620_001:0544c01": "若有人四神足好修。可住壽一劫。若減一劫。佛四神",
    "X32n0620_001:0544c02": "足好修。欲住壽一劫。若減一劫。汝默然不答。問汝至",
    "X32n0620_001:0544c03": "三。汝故默然。汝若答佛佛。四神足好修。應住一劫。若",
    "X32n0620_001:0544c04": "減一劫。由汝不答。令佛早入涅槃。是汝突吉羅罪。阿",
    "X32n0620_001:0544c05": "難言。魔蔽我心。是故無言。我非惡心。而不答佛。汝於",
    "X32n0620_001:0544c06": "一時。以鬱多羅僧襯身而臥。是汝突吉羅罪。迦葉復",
    "X32n0620_001:0544c07": "言。汝疊佛衣。以足蹈上。是汝突吉羅罪。阿難言。爾時",
    "X32n0620_001:0544c08": "有大風起。無人助我。墮我脚下。非不恭敬。故蹈佛衣。",
    "X32n0620_001:0544c09": "迦葉復言。佛陰藏相。般涅槃後。以示女人。是為可耻。",
    "X32n0620_001:0544c10": "是汝突吉羅罪。阿難言。時我思惟。若女人見佛陰藏",
    "X32n0620_001:0544c11": "相者。便自羞耻女人身形。欲得男身修行佛相。種福",
    "X32n0620_001:0544c12": "德根。是故我示女人。不為無耻而故破戒。迦葉言。汝",
    "X32n0620_001:0544c13": "有六種突吉羅罪。盡應僧中悔過。阿難言諾。隨長老",
    "X32n0620_001:0544c14": "大迦葉及僧所教。詳見智度論第二卷。善見律云。",
    "X32n0620_001:0544c15": "突者。惡也。吉羅者。作也。即眾學法。僧尼各有一百。婆",
    "X32n0620_001:0544c16": "沙論云。何以此戒。獨名應當學。葢餘戒易持罪重。此",
    "X32n0620_001:0544c17": "戒難持易犯。常須念學。故不列罪名。但言應當學也。",
    "X32n0620_001:0544c18": "若依七聚而言。則身名惡作。口名惡說也。",
    "X32n0620_001:0544c19": "耳是五官之別",
    "X32n0620_001:0544c20": "五官者。耳目口鼻心也。言官者司也。耳目口鼻。各有",
    "X32n0620_001:0544c21": "所司。而皆受治于心也。見故事捷錄。",
    "X32n0620_001:0544c22": "祖述憲章",
    "X32n0620_001:0544c23": "中庸。仲尼祖述堯舜。憲章文武。註云。祖述者。遠宗其",
    "X32n0620_001:0544c24": "道。憲章者。近守其法。",
    "X32n0620_001:0545a01": "私淑",
    "X32n0620_001:0545a02": "孟子曰。予未得為孔子徒也。予私淑諸人也。註云。私",
    "X32n0620_001:0545a03": "猶竊也。淑。善也。李氏以為方言是也。人。謂子思之徒",
    "X32n0620_001:0545a04": "也。自孔子卒。至孟子遊梁時。方百四十餘年。而孟子",
    "X32n0620_001:0545a05": "已老。然則孟子之生。去孔子未百年也。故孟子言。予",
    "X32n0620_001:0545a06": "雖未得親受業於孔子之門。然聖人之澤尚存。猶有",
    "X32n0620_001:0545a07": "能傳其學者。故我得聞孔子之道於人。而私竊以善",
    "X32n0620_001:0545a08": "其身。葢推尊孔子。而自謙之辭也。見孟子離婁章。",
    "X32n0620_001:0545a09": "讀古",
    "X32n0620_001:0545a10": "桓公讀書於堂上。輪扁斵輪於堂下。釋椎鑿而上。問",
    "X32n0620_001:0545a11": "桓公曰。敢問公之所讀者。何言也。公曰。聖人之言也。",
    "X32n0620_001:0545a12": "曰。聖人在乎。公曰。已死矣。曰。然則公之所讀者。古人",
    "X32n0620_001:0545a13": "之糟魄(粕同)已矣。公曰。寡人讀書。輪人安得議乎。有說",
    "X32n0620_001:0545a14": "則可。無說則死。扁曰。臣也。以臣之事觀之。斵輪。徐則",
    "X32n0620_001:0545a15": "甘而不固。疾則苦而不入。不徐不疾。得之於手。應之",
    "X32n0620_001:0545a16": "於心。口不能言。有數存焉於其間。臣不能喻臣之子。",
    "X32n0620_001:0545a17": "臣之子。亦不能受之於臣。是以行年七十而老斵輪。",
    "X32n0620_001:0545a18": "古之人與其不可傳者死矣。然則君之所讀者。古人",
    "X32n0620_001:0545a19": "糟魄已夫。精解云。餔糟魄者。豈知酒味。讀古人之遺",
    "X32n0620_001:0545a20": "書者。豈知道味哉。出莊子外篇。",
    "X32n0620_001:0545a21": "六甲",
    "X32n0620_001:0545a22": "甲子。甲寅。甲辰。甲午。甲申。甲戌。見世事通考。",
    "X32n0620_001:0545a23": "不依淨命",
    "X32n0620_001:0545a24": "舍利弗入城乞食。得已。向壁而坐。食時有梵志女。名",
    "X32n0620_001:0545b01": "淨目。見舍利弗問言。沙門汝食耶。答言食。淨目言。汝",
    "X32n0620_001:0545b02": "沙門下口食耶。答言不。仰口食耶。不。方口食耶。不。維",
    "X32n0620_001:0545b03": "口食耶。不。淨目言。食法有四種。我問汝。汝言不。我不",
    "X32n0620_001:0545b04": "解。汝當說。舍利弗言。有出家人。合藥種穀植樹等。不",
    "X32n0620_001:0545b05": "淨活命者。是名下口食。觀視星宿。日月風雨。不淨活",
    "X32n0620_001:0545b06": "命者。是名仰口食。曲媚豪勢。巧言多求。不淨活命者。",
    "X32n0620_001:0545b07": "是名方口食。學種種呪術。卜算吉凶。不淨活命者。是",
    "X32n0620_001:0545b08": "名維口食。姊。我不墮是四不淨食中。我用清淨乞食",
    "X32n0620_001:0545b09": "活命。淨目聞已。歡喜信解。舍利弗因為說法。得證初",
    "X32n0620_001:0545b10": "果。出智度論第三卷。",
    "X32n0620_001:0545b11": "行五方便",
    "X32n0620_001:0545b12": "四念處為一。即身受心法。四善根為四。即四加行。不",
    "X32n0620_001:0545b13": "言五停者。未入正觀故。見文句記。",
    "X32n0620_001:0545b14": "長者園內樹耳多",
    "X32n0620_001:0545b15": "第十五祖。迦那提婆者。南天竺國人也。後得法於龍",
    "X32n0620_001:0545b16": "樹。既得法已。至迦毗羅國。彼有長者。名梵摩淨德。一",
    "X32n0620_001:0545b17": "日園樹生耳。大如菌。味甚美。惟長者與第二子羅睺",
    "X32n0620_001:0545b18": "羅多。取而食之。取已復生。自餘親屬。皆不能見。祖知",
    "X32n0620_001:0545b19": "其宿因。遂至其家。長者問其故。祖曰。汝曾供養一比",
    "X32n0620_001:0545b20": "丘。然此比丘。道眼未明。虗霑信施。故報為木菌。惟汝",
    "X32n0620_001:0545b21": "與子。精誠供養。得以享之。餘即否矣。又問長者年多",
    "X32n0620_001:0545b22": "少。答曰。七十有九。祖乃說偈曰。入道不通理。復身還",
    "X32n0620_001:0545b23": "信施。汝年八十一。此樹不生耳。長者聞已。彌加歎伏。",
    "X32n0620_001:0545b24": "且曰。弟子衰老。不能事師。願捨次子。隨師出家。後為",
    "X32n0620_001:0545c01": "十六祖焉。見傳燈錄。并禪宗正脉等。古德云。暖衣",
    "X32n0620_001:0545c02": "飽食意如何。爾將何德報檀那。合米農牛流血汗。寸",
    "X32n0620_001:0545c03": "絲千命下湯鍋。法王座下知音少。長者園中木耳多。",
    "X32n0620_001:0545c04": "今生犯禁迷真道。死後還他費力馱。見寶訓珠類。",
    "X32n0620_001:0545c05": "名者實之賓也",
    "X32n0620_001:0545c06": "堯讓天下與許由曰。日月出矣。而爝火不息。其於光",
    "X32n0620_001:0545c07": "也。不亦難乎。時雨降矣。而猶浸灌。其於澤也。不亦勞",
    "X32n0620_001:0545c08": "乎。夫子立而天下治。而我猶尸之。吾自視缺然。請致",
    "X32n0620_001:0545c09": "天下。由曰。子治天下。天下既已治也。而我猶代子。吾",
    "X32n0620_001:0545c10": "將為名乎。名者實之賓也。吾將為賓乎。鷦鷯巢於深",
    "X32n0620_001:0545c11": "林。不過一枝。偃鼠飲河。不過滿腹。歸休乎君。予無所",
    "X32n0620_001:0545c12": "用天下為。庖人雖不治庖。尸祝不越樽爼而代之矣。",
    "X32n0620_001:0545c13": "由莊子內篇逍遙遊。",
    "X32n0620_001:0545c14": "佛作十種神變度之",
    "X32n0620_001:0545c15": "所謂毒龍不中。龍火不燒。恒水不溺。三方取果。北取",
    "X32n0620_001:0545c16": "粳糧。忉利取甘露。知嫌隱去。知念現來。火滅還然。斧",
    "X32n0620_001:0545c17": "舉不下。詳出瑞應經。",
    "X32n0620_001:0545c18": "焚得勝之殿",
    "X32n0620_001:0545c19": "帝釋與修羅戰勝。造得勝堂。莊嚴奇麗。目連往看。諸",
    "X32n0620_001:0545c20": "天女皆隱。避不出。目連念帝釋著樂。不修道本。乃以",
    "X32n0620_001:0545c21": "神通。焚得勝堂。仍為帝釋說無常等法。帝釋歡喜。後",
    "X32n0620_001:0545c22": "堂儼然。無灰烟色見法華文句。",
    "X32n0620_001:0545c23": "止耆域之車",
    "X32n0620_001:0545c24": "目連以弟子病。上忉利天。以問耆婆。正值諸天入歡",
    "X32n0620_001:0546a01": "喜園。爾時目連在路側立。一切諸天無顧看者。耆婆",
    "X32n0620_001:0546a02": "後至。顧見目連。向舉一手。乘車直過。目連自念。此本",
    "X32n0620_001:0546a03": "人中。是我弟子。今受天福。以著天樂。都失本心。即以",
    "X32n0620_001:0546a04": "神力。制車令住。耆婆下車。禮目連足。目連種種因緣。",
    "X32n0620_001:0546a05": "責其不可。耆婆答曰。以我人中為大德弟子。是故舉",
    "X32n0620_001:0546a06": "手問訊。頗見諸天有爾者不。生天以著樂深。心不得",
    "X32n0620_001:0546a07": "自在。是使爾耳。目連語耆婆曰。有弟子病。當云何治。",
    "X32n0620_001:0546a08": "耆婆答言。唯以斷食為本。出報恩經第六卷。",
    "X32n0620_001:0546a09": "如周公曰",
    "X32n0620_001:0546a10": "周公使其子伯禽。就封於魯。戒之曰。我文王之子。武",
    "X32n0620_001:0546a11": "王之弟。成王之叔。我於天下。亦不賤矣。然我一沐三",
    "X32n0620_001:0546a12": "握髮。一飯三吐哺。起以待士。猶恐失天下之賢人。子",
    "X32n0620_001:0546a13": "之魯國。慎勿以國驕人。見周史。並列國傳。",
    "X32n0620_001:0546a14": "歡喜丸",
    "X32n0620_001:0546a15": "本生經中。說釋迦佛。有二夫人。一名瞿毗耶。二名耶",
    "X32n0620_001:0546a16": "輸陀羅。瞿毗耶是寶女。故不孕。耶輸以佛出家。夜自",
    "X32n0620_001:0546a17": "覺妊。六年不產。諸釋詰言。菩薩出家。何由有此。耶輸",
    "X32n0620_001:0546a18": "言。我無他罪。我所懷子。實是太子體胤。諸釋言。何以",
    "X32n0620_001:0546a19": "久而不產。答言。非我所知。諸釋集議。王欲治罪。瞿毗",
    "X32n0620_001:0546a20": "耶白王。願寬恕之。待其子生。治之非晚。王即寬置。佛",
    "X32n0620_001:0546a21": "六年苦行既滿。初成佛時。其夜生羅睺羅。王見似父。",
    "X32n0620_001:0546a22": "愛樂忘憂。語群臣言。我子雖去。今得其孫。與子無異。",
    "X32n0620_001:0546a23": "王常請佛入宮食齋。是時耶輸持一鉢百味歡喜丸。",
    "X32n0620_001:0546a24": "與羅雲上佛。佛以神力。變五百羅漢如佛無異。羅雲",
    "X32n0620_001:0546b01": "以七歲身。持歡喜丸。徑至佛前。奉進世尊。佛攝神力。",
    "X32n0620_001:0546b02": "諸阿羅漢身復如故。空鉢而去。惟佛鉢滿。耶輸白王。",
    "X32n0620_001:0546b03": "以此證驗。我無罪也。即問佛言。我有何因緣。懷妊六",
    "X32n0620_001:0546b04": "年。佛言。汝子羅雲。過去世時。曾作國王。時有五通仙",
    "X32n0620_001:0546b05": "人。來語王言。王法治賊。請治我罪。王言。汝有何罪。答",
    "X32n0620_001:0546b06": "言。我入王國。犯不與取。飲王水及楊枝。王言。我以水",
    "X32n0620_001:0546b07": "及楊枝。施及一切。何罪之有。答言。王雖如此。我心疑",
    "X32n0620_001:0546b08": "悔。罪不除也。王言。若必欲爾。小停。待我入還。王入宮",
    "X32n0620_001:0546b09": "中。六日不出。仙人在王園中。六日飢渴。仙人思惟。王",
    "X32n0620_001:0546b10": "正以此治我。過六日出。辭謝仙人。我便相忘。莫見咎",
    "X32n0620_001:0546b11": "也。以是因緣。故受五百世三惡道罪。五百世常六年",
    "X32n0620_001:0546b12": "在母胎中。見智度論十七卷。又見佛本行經。亦有",
    "X32n0620_001:0546b13": "經云。羅雲由過去。塞其鼠孔。禁鼠六日不出。故受胎",
    "X32n0620_001:0546b14": "六年。見法苑珠林第十卷。",
    "X32n0620_001:0546b15": "摩那埵",
    "X32n0620_001:0546b16": "善見律十四卷云。摩那埵。漢言折伏貢高。亦云下意。",
    "X32n0620_001:0546b17": "下意者。承事眾僧。二十僧中行。四分律云。摩那埵。此",
    "X32n0620_001:0546b18": "云意喜。謂比丘犯罪。隨順受罰。眾意生喜故。",
    "X32n0620_001:0546b19": "三從四德",
    "X32n0620_001:0546b20": "孔子曰。婦人。伏於人者也。是故無專制之義。有三從",
    "X32n0620_001:0546b21": "之道。在家從父。適人從夫。夫死從子。無所敢自遂也。",
    "X32n0620_001:0546b22": "出朱子小學。與禮記家語大同小異。四德者。婦德。",
    "X32n0620_001:0546b23": "貞順也。婦言。辭令也。婦容。婉娩。婦功。絲麻。出禮記昏",
    "X32n0620_001:0546b24": "義篇。",
    "X32n0620_001:0546c01": "破塵出經喻",
    "X32n0620_001:0546c02": "如有大經卷。量等三千界。在於一塵內。一切塵亦然。",
    "X32n0620_001:0546c03": "有一聰慧人。淨眼悉明見。破塵出經卷。普饒益眾生。",
    "X32n0620_001:0546c04": "佛智亦如是。徧在眾生心。妄想之所纏。不覺亦不知。",
    "X32n0620_001:0546c05": "諸佛大慈悲。令其除妄想。如是乃出現。饒益諸菩薩。",
    "X32n0620_001:0546c06": "出華嚴經五十一卷。",
    "X32n0620_001:0546c07": "罔象得珠說",
    "X32n0620_001:0546c08": "黃帝遊乎赤水之北。登乎崑崙之丘。而南望旋歸。遺",
    "X32n0620_001:0546c09": "其玄珠。使知索之而不得。使離朱索之而不得。使喫",
    "X32n0620_001:0546c10": "詬索之而不得。乃使罔象。罔象得之。黃帝曰。異哉。罔",
    "X32n0620_001:0546c11": "象乃可以得之乎。出莊子天地篇。",
    "X32n0620_001:0546c12": "神無方易無體",
    "X32n0620_001:0546c13": "周易。繫辭傳云。範圍天地之化而不過。曲成萬物而",
    "X32n0620_001:0546c14": "不遺。通乎晝夜之道而知。故神無方易無體。註云。此",
    "X32n0620_001:0546c15": "聖人知命之事也。範。如鑄金之有模範。圍。匡郭也。天",
    "X32n0620_001:0546c16": "地之化無窮。而聖人為之範圍。不使過于中道。所謂",
    "X32n0620_001:0546c17": "裁成者也。通。猶兼也。晝夜。即幽明生死鬼神之謂。如",
    "X32n0620_001:0546c18": "此然後可見至神之妙。無有方所。易之變化。無有形",
    "X32n0620_001:0546c19": "體也。",
    "X32n0620_001:0546c20": "聖人之大寶",
    "X32n0620_001:0546c21": "周易繫辭云。天地之大德。曰生。聖人之大寶。曰位。何",
    "X32n0620_001:0546c22": "以守位。曰仁。何以聚人。曰財。理財正辭禁民為非。曰",
    "X32n0620_001:0546c23": "義。",
    "X32n0620_001:0546c24": "緣幢倒擲",
    "X32n0620_001:0547a01": "爾時世尊。告諸比丘。過去世時。有緣幢技師。肩上竪",
    "X32n0620_001:0547a02": "幢。語弟子言。汝等於幢上下向護我。我亦護汝。迭相",
    "X32n0620_001:0547a03": "護持。遊行嬉戲。多得財利。時技弟子。語技師言。不如",
    "X32n0620_001:0547a04": "所言。但當各各自愛護。遊行嬉戲。多得財利。身得無",
    "X32n0620_001:0547a05": "為。安隱而下。技師答言。如汝所言。各自愛護。出雜阿",
    "X32n0620_001:0547a06": "含經二十四卷。",
    "X32n0620_001:0547a07": "踧踖與與",
    "X32n0620_001:0547a08": "論語。君在。踧踖如也。與與如也。註云。君在。視朝也。踧",
    "X32n0620_001:0547a09": "踖。恭敬不寧之貌。與與。威儀中適之貌。",
    "X32n0620_001:0547a10": "此興合宜",
    "X32n0620_001:0547a11": "詩經註云。比者。以彼物比此物也。興者。先言他物。以",
    "X32n0620_001:0547a12": "引起所詠之辭也。",
    "X32n0620_001:0547a13": "色究竟天",
    "X32n0620_001:0547a14": "智度論云。譬如從色界初際。下一丈石。經一萬八千",
    "X32n0620_001:0547a15": "三百八十三年。方至於地。",
    "X32n0620_001:0547a16": "發一言為天下則三句",
    "X32n0620_001:0547a17": "中庸。是故君子。動而世為天下道。行而世為天下法。",
    "X32n0620_001:0547a18": "言而世為天下則。註云。動。兼言行而言。道。兼法則而",
    "X32n0620_001:0547a19": "言。法。法度也。則。準則也。又云。故時措之宜也。註云。",
    "X32n0620_001:0547a20": "以時措之。而皆得其宜也。",
    "X32n0620_001:0547a21": "理出希夷",
    "X32n0620_001:0547a22": "視之不見。名曰夷。聽之不聞。名曰希。摶之不得。名曰",
    "X32n0620_001:0547a23": "微。註云。夷。無形也。希。無聲也。微。妙也。出道德經上篇。",
    "X32n0620_001:0547a24": "眾中之白眉",
    "X32n0620_001:0547b01": "蜀志。馬良。字季常。兄弟五人。皆以常為字。惟良眉有",
    "X32n0620_001:0547b02": "白毫。兄弟皆賢。時人語云。馬氏五常。白眉最良。",
    "X32n0620_001:0547b03": "困於心橫於慮",
    "X32n0620_001:0547b04": "孟子曰。人恒過。然後能改。困於心。衡於慮。而後作。註",
    "X32n0620_001:0547b05": "云。恒。常也。猶言大率也。橫。不順也。作。奮起也。言中人",
    "X32n0620_001:0547b06": "之性。常必有過。然後能改。葢不能謹於平日。故必事",
    "X32n0620_001:0547b07": "勢窮蹙。以至困於心。橫於慮。然後能奮發而興起。出",
    "X32n0620_001:0547b08": "孟子告子章。衡。與橫同。",
    "X32n0620_001:0547b09": "玉轉璣旋",
    "X32n0620_001:0547b10": "在璿璣玉衡。以齊七政。註云。在。察也。美珠謂之璿。璣。",
    "X32n0620_001:0547b11": "機也。以璿餝璣。所以象天體之轉運也。衡。橫也。謂橫",
    "X32n0620_001:0547b12": "簫也。以玉為管橫而設之。所以窺璣而齊七政之運",
    "X32n0620_001:0547b13": "行。猶今之渾天儀也。七政。日月五星也。出書經舜典。",
    "X32n0620_001:0547b14": "預侵二習",
    "X32n0620_001:0547b15": "預者進也。二習。即見思家習耳。大經云。我衣我鉢。見",
    "X32n0620_001:0547b16": "習也。舍利弗嗔。畢陵伽慢。思習也。出四教儀集註。",
    "X32n0620_001:0547b17": "馬援傳",
    "X32n0620_001:0547b18": "居前不能令人輊。居後不能令人軒。軒。輕也。輕。重也。",
    "X32n0620_001:0547b19": "言為人無所輕重也。出後漢馬援傳。",
    "X32n0620_001:0547b20": "觀妻妾如畵瓶",
    "X32n0620_001:0547b21": "出曜經云。昔有婬逸之人。意專女色。不能去離。家有",
    "X32n0620_001:0547b22": "知識道人往反。其婦白道人曰。我夫性多婬欲。恐不",
    "X32n0620_001:0547b23": "自濟。道人告曰。汝夫若近汝身者。便以此語其夫曰。",
    "X32n0620_001:0547b24": "須陀洹法。禮應爾耶。後果如言告之。其夫甚懷慚愧。",
    "X32n0620_001:0547c01": "內自思惟。我將不審是須陀洹乎。即便息欲。婦問其",
    "X32n0620_001:0547c02": "夫。何故永息欲事。其夫遂彩畵好瓶。內盛糞穢。牢葢",
    "X32n0620_001:0547c03": "其口。令婦抱此。如我無異。婦依其語。抱瓶不離。其夫",
    "X32n0620_001:0547c04": "將瓶打破。告婦曰。汝何故抱此破瓶耶。婦言不爾。夫",
    "X32n0620_001:0547c05": "曰。我觀汝身。劇於此瓶。從頭至足三十六物。有何可",
    "X32n0620_001:0547c06": "貪處也。",
    "X32n0620_001:0547c07": "藏舟夜負",
    "X32n0620_001:0547c08": "夫藏舟於壑。藏山於澤。謂之固矣。然而夜半有力者。",
    "X32n0620_001:0547c09": "負之而走。昧者不知也。出莊子內篇大宗師。",
    "X32n0620_001:0547c10": "瓶穿雀飛",
    "X32n0620_001:0547c11": "佛說七女經云。雀來入瓶中。以縠覆其口。縠穿雀飛",
    "X32n0620_001:0547c12": "去。識心隨業走。又見彌陀演義。",
    "X32n0620_001:0547c13": "捨魚而取熊掌",
    "X32n0620_001:0547c14": "孟子曰。魚。我所欲也。熊掌。亦我所欲也。二者不可得",
    "X32n0620_001:0547c15": "兼。舍魚而取熊掌者也。註云。魚與熊掌。皆美味。而熊",
    "X32n0620_001:0547c16": "掌尤美也。",
    "X32n0620_001:0547c17": "屈九五之尊",
    "X32n0620_001:0547c18": "周易。九五。飛龍在天。利見大人。註云。剛健中正。以居",
    "X32n0620_001:0547c19": "尊位。如以聖人之德。居聖人之位。故其象如此。",
    "X32n0620_001:0547c20": "率土之濵",
    "X32n0620_001:0547c21": "詩云。溥天之下。莫非王土。率土之濵。莫非王臣。註云。",
    "X32n0620_001:0547c22": "賦也。溥大也。率循。濵涯也。言土之廣。臣之眾。出小雅",
    "X32n0620_001:0547c23": "北山之篇。",
    "X32n0620_001:0547c24": "心馳魏闕",
    "X32n0620_001:0548a01": "周禮。天官懸治象之法於象魏。又云。宮門雙闕懸法",
    "X32n0620_001:0548a02": "象。其狀巍然高大。曰象魏。又天子之門。謂之魏闕。",
    "X32n0620_001:0548a03": "飯糗茹草",
    "X32n0620_001:0548a04": "孟子曰。舜之飯糗茹草也。若將終身焉。註云。飯。食也。",
    "X32n0620_001:0548a05": "糗。乾糒也。茹。亦食也。言聖人之心。不以貧賤而有慕",
    "X32n0620_001:0548a06": "於外。不以富貴而有動於中。隨遇而安。無預於己。所",
    "X32n0620_001:0548a07": "性分定故也。出孟子盡心章。",
    "X32n0620_001:0548a08": "扣關擊節",
    "X32n0620_001:0548a09": "扣關。緊要處。難過而能過。擊節。阻隔處。不通而能通。",
    "X32n0620_001:0548a10": "謂扣其機關。擊其節要。見寶訓音義。",
    "X32n0620_001:0548a11": "近取諸譬",
    "X32n0620_001:0548a12": "論語。子曰。能近取譬。可謂仁之方也。已。註云。譬。喻也。",
    "X32n0620_001:0548a13": "方。術也。近取諸身。以己所欲。譬之他人。知其所欲。亦",
    "X32n0620_001:0548a14": "猶是也。",
    "X32n0620_001:0548a15": "運斤成風",
    "X32n0620_001:0548a16": "莊子送葬。過惠子之墓。顧謂從者曰。郢人堊漫其鼻",
    "X32n0620_001:0548a17": "端。若蠅翼。使匠石斵之。匠石運斤成風。聽而斵之。盡",
    "X32n0620_001:0548a18": "堊而鼻不傷。郢人立不失容。宋元君聞之。召匠石曰。",
    "X32n0620_001:0548a19": "嘗試為寡人斵之。匠石曰。臣則嘗能斵之。雖然。臣之",
    "X32n0620_001:0548a20": "質死久矣。自夫子之死也。吾無以為質矣。吾無與言",
    "X32n0620_001:0548a21": "之矣。出莊子雜篇。",
    "X32n0620_001:0548a22": "鵝珠",
    "X32n0620_001:0548a23": "昔有乞食比丘。到珠師舍。正逢彼匠為王穿珠。見比",
    "X32n0620_001:0548a24": "丘來。歡喜持鉢。入家取食。比丘衣赤。日照光生。遙映",
    "X32n0620_001:0548b01": "寶珠。亦同赤色。有鵝在側謂肉便吞。比丘見之。遮護",
    "X32n0620_001:0548b02": "不及。珠師持鉢。盛滿食來。授與比丘。交謝而去。其人",
    "X32n0620_001:0548b03": "於後。覺少一珠。竊謂比丘盜去。即追擒還。責言。汝既",
    "X32n0620_001:0548b04": "釋子。何無廉耻。盜我王珠。答言。我無此事。其人竊念。",
    "X32n0620_001:0548b05": "若不苦治。珠不可得。便加拷打。觸處血流。鵝來囓血。",
    "X32n0620_001:0548b06": "其人恚怒。以杖擊之。鵝因致死。比丘便請看鵝死活。",
    "X32n0620_001:0548b07": "報言已死。比丘告曰。鵝吞汝珠。其人不信。比丘曰。我",
    "X32n0620_001:0548b08": "實見吞。彼遂持刀以剖鵝腹。果得其珠。其人慚耻。禮",
    "X32n0620_001:0548b09": "謝曰。何不早示。使我盲愚。苦楚尊身。造斯惡業。比丘",
    "X32n0620_001:0548b10": "曰。我受禁戒。寧捨身命。不傷蟻卵。若先示汝。必害其",
    "X32n0620_001:0548b11": "鵝。不護眾生。豈名持戒。出毗婆沙論。並大莊嚴論。",
    "X32n0620_001:0548b12": "草繫",
    "X32n0620_001:0548b13": "有諸比丘。曠野中行。為賊劫奪。賊懼比丘往告聚落。",
    "X32n0620_001:0548b14": "盡欲殺之。賊中一人先曾出家。語同伴曰。比丘之法",
    "X32n0620_001:0548b15": "不得傷草。以草繫之。終不能往。即以草繫。捨之而去。",
    "X32n0620_001:0548b16": "諸比丘等。恐傷草命。不敢動轉。時國王田獵。見而問",
    "X32n0620_001:0548b17": "曰。以何因緣。草繫不動。比丘答言。佛說草木。是鬼神",
    "X32n0620_001:0548b18": "村。敬佛語故。是以不動。王為比丘。解其草縛。而後別",
    "X32n0620_001:0548b19": "去。出譬喻經第六卷。又見大莊嚴論。並法苑珠林。",
    "X32n0620_001:0548b20": "小不忍則亂大謀",
    "X32n0620_001:0548b21": "論語。子曰。巧言亂德。小不忍。則亂大謀。註云。巧言。變",
    "X32n0620_001:0548b22": "亂是非。聽之使人喪其所守。小不忍。如婦人之仁。匹",
    "X32n0620_001:0548b23": "夫之勇皆是。",
    "X32n0620_001:0548b24": "沂水濯纓",
    "X32n0620_001:0548c01": "有孺子歌曰。滄浪之水清兮。可以濯我纓。滄浪之水",
    "X32n0620_001:0548c02": "濁兮。可以濯我足。註云。滄浪。水名。纓。冠系也。出孟子。",
    "X32n0620_001:0548c03": "藻梲奇節",
    "X32n0620_001:0548c04": "論語。子曰。藏文仲居蔡。山節藻梲。何如其知也。註云。",
    "X32n0620_001:0548c05": "節。柱頭斗拱也。藻。水草名。梲。梁上短柱也。葢為藏龜",
    "X32n0620_001:0548c06": "之室。而刻山於節畫藻於梲也。當時以文仲為知。孔",
    "X32n0620_001:0548c07": "子言。其不務民義。而諂凟鬼神如此。安得為知。",
    "X32n0620_001:0548c08": "巧奪輪奐",
    "X32n0620_001:0548c09": "晉獻文子成室。晉大夫發焉。張老曰。美哉輪焉。美哉",
    "X32n0620_001:0548c10": "奐焉。歌於斯。哭於斯。聚國族於斯。註云。輪。輪囷高大",
    "X32n0620_001:0548c11": "也。奐。奐爛眾多也。出禮記檀弓下。",
    "X32n0620_001:0548c12": "油然作雲",
    "X32n0620_001:0548c13": "孟子曰。七八月之間旱。則苗槁矣。天油然作雲。沛然",
    "X32n0620_001:0548c14": "下雨。則苗浡然興之矣。註云。周七八月。夏五六月也。",
    "X32n0620_001:0548c15": "油然。雲盛貌。沛然。雨盛貌。浡然。興起貌。出孟子書。",
    "X32n0620_001:0548c16": "黃梁一夢",
    "X32n0620_001:0548c17": "異聞集。呂翁經邯鄲道上。邸店中。有少年盧生。自歎",
    "X32n0620_001:0548c18": "貧困。言訖思睡。主方炊黃梁。翁探囊中一枕。以授生",
    "X32n0620_001:0548c19": "曰。枕此。即榮遇如意。生枕之。夢至一國。功名得意。身",
    "X32n0620_001:0548c20": "歷富貴。五十餘年。老病而卒。欠伸而寤。呂翁在傍。主",
    "X32n0620_001:0548c21": "人炊黃梁猶未熟。生謝曰。先生以此。窒吾之欲。",
    "X32n0620_001:0548c22": "山中七日",
    "X32n0620_001:0548c23": "漢永平五年。剡縣劉晨阮肇。共入天台山。迷不得返。",
    "X32n0620_001:0548c24": "遙望山上有一桃樹。大有子實。攀藤而上。各噉數枚",
    "X32n0620_001:0549a01": "復下山持杯取水。至一溪邊。有二女子。見而笑曰。劉",
    "X32n0620_001:0549a02": "阮二郎。來之何晚。因邀洞中。酒肉飲樂。遂成夫婦。及",
    "X32n0620_001:0549a03": "其歸家。無相識者。問得七世孫。傳聞上世入山。迷不",
    "X32n0620_001:0549a04": "得歸。至晉太元八年復去。不知何所。出幽明錄。又見",
    "X32n0620_001:0549a05": "法苑珠林。與續齊諧記大同小異。",
    "X32n0620_001:0549a06": "青出於藍",
    "X32n0620_001:0549a07": "荀子書云。學不可已。青出於藍而青於藍。氷生於水",
    "X32n0620_001:0549a08": "而寒於水。",
    "X32n0620_001:0549a09": "波羅奢華",
    "X32n0620_001:0549a10": "章安云。此是樹名。其葉青色。華有三色。日未出時則",
    "X32n0620_001:0549a11": "黑色。日正照時則赤色。日沒時則黃色。今取赤色。如",
    "X32n0620_001:0549a12": "血義耳。見名義。集。",
    "X32n0620_001:0549a13": "指窮於為薪",
    "X32n0620_001:0549a14": "莊子內篇養生主云。指窮於為薪。火傳也。不知其盡",
    "X32n0620_001:0549a15": "也。憨山大師註云。形雖化而性常存。如薪盡而火存。",
    "X32n0620_001:0549a16": "有形相禪。如薪火相傳。是以生生而不已。化化而無",
    "X32n0620_001:0549a17": "窮。故如薪火之傳。不知其盡也。一雨大師註云。其",
    "X32n0620_001:0549a18": "可盡者薪。其不可盡者火。有盡者形。無盡者神。薪有",
    "X32n0620_001:0549a19": "盡而火無窮。形有盡而神不滅也。",
    "X32n0620_001:0549a20": "彌勒真彌勒",
    "X32n0620_001:0549a21": "明州奉化縣。布袋和尚。將示滅於嶽林寺。偈曰。彌勒",
    "X32n0620_001:0549a22": "真彌勒(云云)。其詳見傳燈錄。並五燈會元。指月錄。",
    "X32n0620_001:0549a24": "法華大成音義卷第二",
    "X32n0620_001:0549b01": "申申夭夭",
    "X32n0620_001:0549b02": "論語。子之燕居。申申如也。夭夭如也。註云。燕居。閑暇",
    "X32n0620_001:0549b03": "無事之時。申申。其容舒也。夭夭。其色愉也。此弟子善",
    "X32n0620_001:0549b04": "形容聖人處也。",
    "X32n0620_001:0549b05": "小知不及大知",
    "X32n0620_001:0549b06": "莊子逍遙遊云。小知不及大知。小年不及大年。奚以",
    "X32n0620_001:0549b07": "知其然也。朝菌不知晦朔。蟪蛄不知春秋。此小年也。",
    "X32n0620_001:0549b08": "南嶽大師",
    "X32n0620_001:0549b09": "慧思。姓李。武津人。常夢梵僧。勸令出俗。遂辭親入道。",
    "X32n0620_001:0549b10": "自光州大蘇山。徑趨南岳。學徒甚眾。師患無水。忽見",
    "X32n0620_001:0549b11": "巖下潤。以鍚卓之。果得一泉。猶未周續。有二虎引師",
    "X32n0620_001:0549b12": "登嶺。哮吼跑泉。今虎跑泉是也。又於石下得遺骨。遂",
    "X32n0620_001:0549b13": "乃建塔。今三生塔是也。師常為眾講般若法。正當南",
    "X32n0620_001:0549b14": "岳中心。今般若寺是也。因志公傳語曰。何不下山教",
    "X32n0620_001:0549b15": "化眾生。目視雲漢作甚麼。師曰。三世諸佛。被我一口",
    "X32n0620_001:0549b16": "吞盡。更有甚麼眾生可化。道風既盛。名稱普聞。臨終",
    "X32n0620_001:0549b17": "泯然而逝。其詳見續高僧傳。並神僧傳。呼十如等",
    "X32n0620_001:0549b18": "言。見玄義第二卷。",
    "X32n0620_001:0549b19": "望望而去",
    "X32n0620_001:0549b20": "孟子曰。伯夷。推惡惡之心。思與鄉人立。其冠不正。望",
    "X32n0620_001:0549b21": "望然去之。若將凂焉。註云。望望。去而不顧之貌。凂。汙",
    "X32n0620_001:0549b22": "也。出孟子公孫丑章。",
    "X32n0620_001:0549b23": "黃流不注瓦缶",
    "X32n0620_001:0549b24": "詩云。瑟彼玉瓚。黃流在中。豈弟君子。福祿攸降。註云。",
    "X32n0620_001:0549c01": "興也。瑟。縝密貌。玉瓚。圭瓚也。以圭為柄。黃金為勺。青",
    "X32n0620_001:0549c02": "金為外。而朱其中也。黃流。鬱鬯也。釀秬黍為酒。築鬱",
    "X32n0620_001:0549c03": "金煑而和之。使芬芳條鬯。以瓚酌而祼之也。收所。降",
    "X32n0620_001:0549c04": "下也。言瑟然之玉瓚。則必有黃流在其中。豈弟之君",
    "X32n0620_001:0549c05": "子。則必有福祿下其躬。明寶器不薦於褻味。而黃流",
    "X32n0620_001:0549c06": "不注於瓦缶。則知盛德必享於福壽。而福澤不降於",
    "X32n0620_001:0549c07": "淫人矣。出大雅文王之篇。",
    "X32n0620_001:0549c08": "未得患得",
    "X32n0620_001:0549c09": "論語。子曰。鄙夫可與事君也與哉。其未得之也。患得",
    "X32n0620_001:0549c10": "之。既得之。患失之。苟患失之。無所不至矣。",
    "X32n0620_001:0549c11": "狐假虎威",
    "X32n0620_001:0549c12": "史。楚王問群臣。北方畏昭奚恤何如。江乙曰。虎得一",
    "X32n0620_001:0549c13": "狐。狐曰。子勿食我。上帝命我長百獸。不信吾為子先",
    "X32n0620_001:0549c14": "行。子隨後觀。獸見皆走。虎不知獸畏己。以為畏狐也。",
    "X32n0620_001:0549c15": "今北方非畏昭奚恤。實畏王之甲兵也。",
    "X32n0620_001:0549c16": "喻如黐膠",
    "X32n0620_001:0549c17": "涅槃經二十六卷云。如諸獵師。純以黐膠。置之案上。",
    "X32n0620_001:0549c18": "用捕獼猴。獼猴痴故。往手觸之。觸已粘手。欲脫手故。",
    "X32n0620_001:0549c19": "以脚蹋之。以口囓之。獼猴五處。悉無得脫。於是獵師。",
    "X32n0620_001:0549c20": "以杖貫之。負還歸家。",
    "X32n0620_001:0549c21": "擊壤",
    "X32n0620_001:0549c22": "風土記。壤以木為之。長三四寸。其形如履。臘節童少",
    "X32n0620_001:0549c23": "以為戲。將戲。先側一壤於地。遙於三四十步。以手中",
    "X32n0620_001:0549c24": "壤擿之。中者為上。",
    "X32n0620_001:0550a01": "渾沌日死",
    "X32n0620_001:0550a02": "南海之帝為鯈。北海之帝為忽。中央之帝為渾沌。鯈",
    "X32n0620_001:0550a03": "與忽。時與遇於渾沌之地。渾沌待之甚善。鯈與忽。謀",
    "X32n0620_001:0550a04": "報渾沌之德。曰。人皆有七竅。以視聽食息。此獨無有。",
    "X32n0620_001:0550a05": "甞試鑿之。日鑿一竅。七日而渾沌死。出莊子內篇。",
    "X32n0620_001:0550a06": "拔一毛而利天下",
    "X32n0620_001:0550a07": "孟子曰。楊子取為我。拔一毛而利天下。不為也。註云。",
    "X32n0620_001:0550a08": "楊子名朱。取者僅足之意。取為我者。僅足於為我而",
    "X32n0620_001:0550a09": "已。不及為人也。",
    "X32n0620_001:0550a10": "止啼黃葉",
    "X32n0620_001:0550a11": "嬰兒啼哭之時。父母即以楊樹黃葉。而語之言。莫啼",
    "X32n0620_001:0550a12": "莫啼。我與汝金。嬰兒見已。生真金想。便止不啼。出涅",
    "X32n0620_001:0550a13": "槃經第二十卷。",
    "X32n0620_001:0550a14": "舉一三反",
    "X32n0620_001:0550a15": "論語。子曰。不憤不啟。不悱不發。舉一隅。不以三隅反。",
    "X32n0620_001:0550a16": "則不復也。註云。憤者。心求通而未得之意。悱者。口欲",
    "X32n0620_001:0550a17": "言而未能之貌。啟。謂開其意。發。謂達其辭。物之有四",
    "X32n0620_001:0550a18": "隅者。舉一可以知其三。反者。還以相證之義。復。再告",
    "X32n0620_001:0550a19": "也。",
    "X32n0620_001:0550a20": "見鞭影而行",
    "X32n0620_001:0550a21": "世尊因外道問。不問有言。不問無言。世尊良久。外道",
    "X32n0620_001:0550a22": "讚嘆曰。世尊大慈大悲。開我迷雲。令我得入。作禮而",
    "X32n0620_001:0550a23": "去。阿難白佛。外道得何道理。稱讚而去。世尊曰。如世",
    "X32n0620_001:0550a24": "良馬。見鞭影而行。見宗門統要。並五燈會元。指月錄。",
    "X32n0620_001:0550b01": "伽陀藥",
    "X32n0620_001:0550b02": "華嚴經云。阿伽陀藥。眾生見者。眾病悉除。此云普去。",
    "X32n0620_001:0550b03": "能去眾病故。亦翻圓應。見名義集。又阿。此云普也。",
    "X32n0620_001:0550b04": "伽陀。此云去也。言服此藥者。身中諸病。普皆除去也。",
    "X32n0620_001:0550b05": "又云阿無也。伽陀病也。服此藥已。更無有病也。見華",
    "X32n0620_001:0550b06": "嚴經音義。",
    "X32n0620_001:0550b07": "以斯道覺斯民",
    "X32n0620_001:0550b08": "孟子述伊尹之言曰。天之生此民也。使先知覺後知。",
    "X32n0620_001:0550b09": "使先覺覺後覺也。予天民之先覺者也。予將以斯道",
    "X32n0620_001:0550b10": "覺斯民也。非予覺之而誰也。見孟子下。",
    "X32n0620_001:0550b11": "塗毒鼓",
    "X32n0620_001:0550b12": "廣誌云。鴆毒者。大如鷂子。頸長八寸。毛紫綠色。徧身",
    "X32n0620_001:0550b13": "是毒。以蛇蝮為食。雄名暉。雌名陰。毛羽瀝酒。沾唇即",
    "X32n0620_001:0550b14": "死。用犀牛角解之。昔王莽酒酖平王是也。騰空日月",
    "X32n0620_001:0550b15": "失色。落地草木皆枯。人見之眼瞎身瘡。值影者氣絕",
    "X32n0620_001:0550b16": "身死。既死之後。用血塗于皷上。聞其聲者必死。須得",
    "X32n0620_001:0550b17": "返魂香方可。故天童小參云。十分收得返魂香。一等",
    "X32n0620_001:0550b18": "來檛塗毒皷。漢延和元年。西胡月氏國。遣使獻香",
    "X32n0620_001:0550b19": "四兩。大如雀卵。色如桑椹。至始元年。京城大疫。死者",
    "X32n0620_001:0550b20": "大半。帝取香焚之。其死未三日皆活。香氣三月不歇。",
    "X32n0620_001:0550b21": "香出聚窟洲。人鳥山。樹如楓。香聞數里。名返魂樹。伐",
    "X32n0620_001:0550b22": "根五釜。煑汁黑粘。一名驚精魂。二名返生。三名振檀。",
    "X32n0620_001:0550b23": "四名劫死。見拾遺傳。",
    "X32n0620_001:0550b24": "君子愛人以德",
    "X32n0620_001:0550c01": "曾子寢疾病。樂正子春坐於牀下。曾元曾申坐於足。",
    "X32n0620_001:0550c02": "童子隅坐而執燭。童子曰。華而睆。大夫之簀與。子春",
    "X32n0620_001:0550c03": "曰。止。曾子聞之。瞿然曰。呼。曰。華而睆。大夫之簀與。曾",
    "X32n0620_001:0550c04": "子曰。然。斯季孫之賜也。我未之能易也。元起易簀。曾",
    "X32n0620_001:0550c05": "元曰。夫子之病革矣。不可以變。幸而至於旦。請敬易",
    "X32n0620_001:0550c06": "之。曾子曰。爾之愛我也。不如彼。君子之愛人也以德。",
    "X32n0620_001:0550c07": "細人之愛人也以姑息。吾何求哉。吾得正而斃焉斯",
    "X32n0620_001:0550c08": "已矣。舉扶而易之。反席未安而沒。出禮記檀弓篇。",
    "X32n0620_001:0550c09": "桑間濮上之地",
    "X32n0620_001:0550c10": "桑間濮上之音。亡國之音也。註云。桑間濮上。衛地。濮",
    "X32n0620_001:0550c11": "水之上。桑林之間也。史記言衛靈公適晉。舍濮上。夜",
    "X32n0620_001:0550c12": "聞琴聲。召師涓聽而寫之。至晉命涓為平公奏之。師",
    "X32n0620_001:0550c13": "曠曰。此師延靡靡之樂。武王伐紂。師延投濮水死。故",
    "X32n0620_001:0550c14": "聞此聲。必於濮水之上也。出禮記樂記篇。",
    "X32n0620_001:0550c15": "不思曲突之防",
    "X32n0620_001:0550c16": "漢宣帝時。初霍氏奢侈。茂陵徐福上疏言。宜以時抑",
    "X32n0620_001:0550c17": "制。其後霍氏誅滅。而告者皆封。人為徐福上書曰。臣",
    "X32n0620_001:0550c18": "聞客有過主人者。見其竈直突。傍有積薪。客謂主人",
    "X32n0620_001:0550c19": "更為曲突。遠徙其薪。不者且有大患。主人不應。俄而",
    "X32n0620_001:0550c20": "家果失火。鄰里共救。幸而得息。於是殺牛置酒。謝其",
    "X32n0620_001:0550c21": "鄰人。灼爛者在上。餘各以功次坐。而不錄言曲突者。",
    "X32n0620_001:0550c22": "人謂主人曰。向使聽客之言。不費牛酒。終亡火患。今",
    "X32n0620_001:0550c23": "論功請賞。曲突徙薪無恩澤。焦頭爛額為上客耶。主",
    "X32n0620_001:0550c24": "人寤而請之。今茂陵徐福數上書。言霍氏有變。宜防",
    "X32n0620_001:0551a01": "絕之。向使福說得行。則國無裂土出爵之費。臣無逆",
    "X32n0620_001:0551a02": "亂誅滅之敗。往事既已。而福獨不蒙其功。唯陛下察",
    "X32n0620_001:0551a03": "之。貴徙薪曲突之策。使居焦髮灼爛之右。上乃賜福",
    "X32n0620_001:0551a04": "帛十匹。後遷為郎。見霍光傳。並綱鑑。",
    "X32n0620_001:0551a05": "猶揭鼓而求亡子",
    "X32n0620_001:0551a06": "老子謂孔子曰。夫子亦放德而行。循道而趨已至矣。",
    "X32n0620_001:0551a07": "又何偈偈乎揭仁義。若擊皷而求亡子焉。噫。夫子亂",
    "X32n0620_001:0551a08": "人之性也。精解云。偈偈。勞力貌。亡子。逃亡之子。擊皷",
    "X32n0620_001:0551a09": "而求之。是速其亡也。猶揭仁義而治天下。是速其亂",
    "X32n0620_001:0551a10": "也。出莊子天道篇。",
    "X32n0620_001:0551a11": "仲尼浮海之歎",
    "X32n0620_001:0551a12": "論語。子曰。道不行。乘桴浮于海。程子曰。浮海之歎。傷",
    "X32n0620_001:0551a13": "天下之無賢君也。",
    "X32n0620_001:0551a14": "為蛇添足",
    "X32n0620_001:0551a15": "史。陳軫見楚使昭陽曰。人有遺舍人一巵酒。舍人相",
    "X32n0620_001:0551a16": "謂曰。請畫地為蛇。先成者獨飲。一人先成。舉酒而起",
    "X32n0620_001:0551a17": "曰。吾能為之足。及為足。其一人奪酒飲曰。蛇無足。今",
    "X32n0620_001:0551a18": "為之。非蛇也。",
    "X32n0620_001:0551a19": "法華大成音義卷第三",
    "X32n0620_001:0551a20": "三十年來用意猜",
    "X32n0620_001:0551a21": "杭州淨住院。居說真淨禪師。參金山達觀穎。遂問曰。",
    "X32n0620_001:0551a22": "某甲經論粗明。禪直不信。願師決疑。觀曰。既不信禪。",
    "X32n0620_001:0551a23": "豈可明經。禪是經綱。經是禪網。提綱正網。了禪見經。",
    "X32n0620_001:0551a24": "師曰。為某甲說禪看。觀曰。向下文長。師曰。若恁麼。經",
    "X32n0620_001:0551b01": "與禪乃一體。觀曰。佛及祖非二心。如手搦拳。如拳搦",
    "X32n0620_001:0551b02": "手。師因有省。述偈曰。三十年來用意猜(云云)。見五燈",
    "X32n0620_001:0551b03": "會元。",
    "X32n0620_001:0551b04": "不致傷鋒犯手",
    "X32n0620_001:0551b05": "憨山大師。莊子內篇養生主註云。任其游刃。尚有餘",
    "X32n0620_001:0551b06": "地。又何傷鋒犯手之有。",
    "X32n0620_001:0551b07": "婆羅門乞眼",
    "X32n0620_001:0551b08": "舍利弗。於六十劫中。行菩薩道。時有一人。乞其眼。舍",
    "X32n0620_001:0551b09": "利弗言。眼無所住。何以索之。若須我身及財物者。當",
    "X32n0620_001:0551b10": "以相與。答曰。惟欲得眼。舍利弗出一眼與之。乞者得",
    "X32n0620_001:0551b11": "眼。唾而脚蹋。舍利弗言。如此等人。難可度也。不如自",
    "X32n0620_001:0551b12": "調。早伏生死。於是回向小乘。見智度論。",
    "X32n0620_001:0551b13": "楚王孫圉答趙簡子",
    "X32n0620_001:0551b14": "王孫。圉聘於晉。定公饗之。趙簡子鳴玉以相。問於王",
    "X32n0620_001:0551b15": "孫圉曰。楚之白珩猶在乎。對曰然。簡子曰。其為寶也",
    "X32n0620_001:0551b16": "幾何矣。曰。未甞為寶。楚之所寶者。曰。觀射父。能作訓",
    "X32n0620_001:0551b17": "辭。以行事於諸候。使無以寡君為口實。又有左史倚",
    "X32n0620_001:0551b18": "相。能道訓典。以敘百物。以朝夕獻善敗於寡君。使寡",
    "X32n0620_001:0551b19": "君無忘先王之業。又能上下說乎鬼神。順道其欲惡。",
    "X32n0620_001:0551b20": "使神無有怨痛於楚國。此楚國之寶也。若夫白珩。先",
    "X32n0620_001:0551b21": "王之玩也。何寶焉。其詳見國語。",
    "X32n0620_001:0551b22": "干城",
    "X32n0620_001:0551b23": "詩云。赳赳武夫。公侯干城。註云。赴赴武貌。干盾也。干",
    "X32n0620_001:0551b24": "城。皆所以扞外而衛內者。出詩國風周南之篇。左",
    "X32n0620_001:0551c01": "傳云。天下有道。則公候能為民干城。",
    "X32n0620_001:0551c02": "善見",
    "X32n0620_001:0551c03": "華嚴經云。雪山有藥名善見。見聞齅觸消眾疾。",
    "X32n0620_001:0551c04": "觸籓之羊",
    "X32n0620_001:0551c05": "周易云。羝羊觸籓。不能退。不能遂。註云。壯終動極。故",
    "X32n0620_001:0551c06": "觸籓而不能退。然其質本柔。故又不能遂其進也。",
    "X32n0620_001:0551c07": "口無擇言",
    "X32n0620_001:0551c08": "孝經云。非法不言。非道不行。口無擇言。身無擇行。言",
    "X32n0620_001:0551c09": "滿天下無口過。行滿天下無怨惡。註云。所言皆遵法",
    "X32n0620_001:0551c10": "度則出於口者。無可擇之言。雖言滿天下。而不至於",
    "X32n0620_001:0551c11": "有口過矣。所行皆合道理。則體諸身者。無可擇之行。",
    "X32n0620_001:0551c12": "雖行滿天下。而不至於來人之怨惡矣。",
    "X32n0620_001:0551c13": "左貂右插",
    "X32n0620_001:0551c14": "說文。貂鼠屬。大而黃黑。出胡丁零國。一曰出東北夷。",
    "X32n0620_001:0551c15": "古今註。侍中冠。以貂為飾。徐廣曰。北方寒。以貂皮煖",
    "X32n0620_001:0551c16": "額。附施於冠。因為首飾。漢官儀。貂蟬。應劭曰。金取堅",
    "X32n0620_001:0551c17": "剛。蟬取居高飲潔。貂取內勁悍外溫潤。漢宦者傳。秦",
    "X32n0620_001:0551c18": "漢中常侍。參用士人。冠皆銀璫左貂。明帝改為金璫",
    "X32n0620_001:0551c19": "右貂。悉用奄人為之。",
    "X32n0620_001:0551c20": "鹽梅阿衡",
    "X32n0620_001:0551c21": "王曰。爾惟訓于朕志。若作酒醴。爾惟麯糵。若作和羮。",
    "X32n0620_001:0551c22": "爾惟鹽梅。註云。酒非麴糵不成。羮非鹽梅不和。人君",
    "X32n0620_001:0551c23": "雖有美質。必得賢人輔導。乃能成德。作酒者。麴多則",
    "X32n0620_001:0551c24": "太苦。糵多則太甘。麴糵得中。然後成酒。作羮者。鹽過",
    "X32n0620_001:0552a01": "則醎。梅過則酸。鹽梅得中。然後成羮。臣之於君。當以",
    "X32n0620_001:0552a02": "柔濟剛。可濟否。左右規正。以成其德。此湯高宗謂傅",
    "X32n0620_001:0552a03": "說之言。見尚書說命篇。阿。倚也。衡。平也。阿衡。商之",
    "X32n0620_001:0552a04": "官名。言天下之所倚平也。亦曰保衡。或曰伊尹之號。",
    "X32n0620_001:0552a05": "見尚書太甲篇。",
    "X32n0620_001:0552a06": "銅陵金谷",
    "X32n0620_001:0552a07": "漢文帝椒房之親。鄧通。有相者相曰。當餓死。帝曰。能",
    "X32n0620_001:0552a08": "富通者朕。遂賜通蜀道銅山。鑄錢布滿天下。其後遭",
    "X32n0620_001:0552a09": "事。逃避人家。終餓而死。出綱鑑。並西漢書。金谷。石",
    "X32n0620_001:0552a10": "崇之園名也。石崇。晉時人也。嘗與王愷鬪富。愷以珊",
    "X32n0620_001:0552a11": "瑚。高二尺許者示崇。崇以鐵如意擊碎。遂取高三四",
    "X32n0620_001:0552a12": "尺者。六七株以與之。見晉史。並故事書。",
    "X32n0620_001:0552a13": "武庫",
    "X32n0620_001:0552a14": "王勃。滕王閣序云。王將軍之武庫。言無所不有也。",
    "X32n0620_001:0552a15": "白圭無玷",
    "X32n0620_001:0552a16": "詩云。白圭之玷。尚可磨也。斯言之玷。不可為也。註云。",
    "X32n0620_001:0552a17": "葢玉之玷缺。尚可磨鑢使平。言語一失。莫能救之。其",
    "X32n0620_001:0552a18": "戒深切矣。故南容一日三復此章。而孔子以其兄之",
    "X32n0620_001:0552a19": "子妻之。出大雅蕩之篇。",
    "X32n0620_001:0552a20": "老厭龍鍾",
    "X32n0620_001:0552a21": "廣韻。龍鍾竹名。產羅浮山。丹鉛錄曰。人老似竹搖曳",
    "X32n0620_001:0552a22": "不自持。",
    "X32n0620_001:0552a23": "拳拳服膺",
    "X32n0620_001:0552a24": "中庸。子曰。回之為人也。擇乎中庸。得一善。則拳拳服",
    "X32n0620_001:0552b01": "膺。而弗失之矣。註云。回。孔子弟子顏淵名。拳拳。奉持",
    "X32n0620_001:0552b02": "之貌。服。猶著也。膺。胸也。奉持而著之心胸之間。言能",
    "X32n0620_001:0552b03": "守也。顏子葢真知之。故能擇能守如此。",
    "X32n0620_001:0552b04": "毋意毋必",
    "X32n0620_001:0552b05": "論語。子絕四。毋意。毋必。毋固。毋我。註云。絕。無之盡者。",
    "X32n0620_001:0552b06": "毋。史記作無是也。意。私意也。必。期必也。固。執滯也。我",
    "X32n0620_001:0552b07": "私己也。四者相為終始。起於意。遂於必。留於固。遂於",
    "X32n0620_001:0552b08": "我也。葢意必常在事前。固我常在事後。至於我又生",
    "X32n0620_001:0552b09": "意。則物欲牽引。循環不窮矣。程子曰。此毋字。非禁止",
    "X32n0620_001:0552b10": "之辭。聖人絕此四者。何用禁止。",
    "X32n0620_001:0552b11": "皮既不存",
    "X32n0620_001:0552b12": "魯僖公十四年冬。秦饑。使乞糴于晉。晉人弗與。慶鄭",
    "X32n0620_001:0552b13": "曰。背施無親。幸灾不仁。貪受不祥。怒鄰不義。四德皆",
    "X32n0620_001:0552b14": "失。何以守國。虢射曰。皮之不存。毛將安傅。註云。慶鄭。",
    "X32n0620_001:0552b15": "晉大夫。虢射。惠公舅。先是惠公許賂秦五城。以求入",
    "X32n0620_001:0552b16": "國。已而背之。故射以皮喻城。以毛喻粟。言既不與秦",
    "X32n0620_001:0552b17": "城。為怨已深。今雖與之粟。猶無皮而施毛。亦無所附",
    "X32n0620_001:0552b18": "也。出春秋左傳註評測義第十一卷。",
    "X32n0620_001:0552b20": "法華大成音義卷第四",
    "X32n0620_001:0552b21": "不言而信者天也",
    "X32n0620_001:0552b22": "君子曰。禮樂不可斯須去身。致樂以治心則易直子",
    "X32n0620_001:0552b23": "諒之心油然生矣。易直子諒之心生。則樂。樂則安。安",
    "X32n0620_001:0552b24": "則久。久則天。天則神。天則不言而信。神則不怒而威。",
    "X32n0620_001:0552c01": "致樂以治心者也。註云。致。謂研窮其理也。樂由中出。",
    "X32n0620_001:0552c02": "故以治心言之。子諒。從朱子說讀為慈良。樂之感化",
    "X32n0620_001:0552c03": "人心。至於天而且神。可以識窮本知變之妙矣。出禮",
    "X32n0620_001:0552c04": "記樂記篇。",
    "X32n0620_001:0552c05": "有諸己之謂信",
    "X32n0620_001:0552c06": "浩生不害問曰。樂正子何人也。孟子曰。善人也。信人",
    "X32n0620_001:0552c07": "也。何謂善。何謂信。曰。可欲之謂善。有諸己之謂信。註",
    "X32n0620_001:0552c08": "云。凡所謂善。皆實有之。又曰。誠善於身之謂信。出孟",
    "X32n0620_001:0552c09": "子盡心章。",
    "X32n0620_001:0552c10": "未信則為厲己",
    "X32n0620_001:0552c11": "論語。子夏曰。君子信而後勞其民。未信則以為厲己",
    "X32n0620_001:0552c12": "也。信而後諫。未信則以為謗己也。",
    "X32n0620_001:0552c13": "青囊見於愚婦",
    "X32n0620_001:0552c14": "華陀。字元化。沛國譙郡人也。其人妙手。世之罕有。曹",
    "X32n0620_001:0552c15": "操夢中。被棃樹神劍砍之後。頭痛不止。召華陀至。以",
    "X32n0620_001:0552c16": "麻肺湯破腦之言。操疑其奸。拏下獄中。獄中禁子姓",
    "X32n0620_001:0552c17": "吳。人稱為吳押獄。此人每日。以酒食供奉華陀。陀感其",
    "X32n0620_001:0552c18": "恩。乃告曰。我今死于非命。有青囊書。未傳于世。深感",
    "X32n0620_001:0552c19": "汝恩。無可以報。我修一書。汝遣一人送于我家。取青",
    "X32n0620_001:0552c20": "囊書。來付與汝。以繼吾神効也。吳押獄曰。我若得此",
    "X32n0620_001:0552c21": "書。棄了此役。醫治天下。以全先生之德也。陀即修書。",
    "X32n0620_001:0552c22": "付吳押獄曰。吾臨來時。將書與妻藏之矣。吳押獄辭",
    "X32n0620_001:0552c23": "了華陀。直至金城。問陀妻取之。吳押獄回家。令妻藏",
    "X32n0620_001:0552c24": "之。旬日之後。操病越加沉重。華陀死於獄中。吳押獄",
    "X32n0620_001:0553a01": "却了差役。回家問妻要書。求醫治病。妻曰。吾已燒毀",
    "X32n0620_001:0553a02": "矣。夫問其故。妻曰。縱然學得與華陀。一般。只落得死",
    "X32n0620_001:0553a03": "于獄中。吾故毀之。因此青囊書不傳於世。後賢詩曰。",
    "X32n0620_001:0553a04": "神醫妙手最為良。傳得仙人海上方。愚婦焚燒真可",
    "X32n0620_001:0553a05": "恨。後人無復見青囊。詳見三國志。犀纛落於嬖人。",
    "X32n0620_001:0553a06": "犀纛者。大將之旗也。若落於嬖人之手。必有不測。若",
    "X32n0620_001:0553a07": "實其人。則不可攷。",
    "X32n0620_001:0553a08": "請益則起",
    "X32n0620_001:0553a09": "侍坐於先生。先生問焉。終則對。請業則起。請益則起。",
    "X32n0620_001:0553a10": "註云。請益者。再問未盡之蘊。起。所以致敬也。出禮記",
    "X32n0620_001:0553a11": "曲禮篇。",
    "X32n0620_001:0553a12": "更端則起",
    "X32n0620_001:0553a13": "侍坐於君子。君子問更端。則起而對。呂氏曰。問更端",
    "X32n0620_001:0553a14": "則起而對者。因事有所變而起敬也。出禮記曲禮篇。",
    "X32n0620_001:0553a15": "鄭伯降楚",
    "X32n0620_001:0553a16": "楚子(莊王)圍鄭。克之。鄭伯(襄公)肉袒。牽羊以逆。曰。孤不天。",
    "X32n0620_001:0553a17": "不能事君。使君懷怒以及敝邑。孤之罪也。敢不唯命",
    "X32n0620_001:0553a18": "是聽(云云)。出左傳。",
    "X32n0620_001:0553a19": "不識廬山真面目",
    "X32n0620_001:0553a20": "東坡遊廬山。至東林。作二偈曰。溪聲盡是廣長舌。山",
    "X32n0620_001:0553a21": "色無非清淨身。夜來八萬四千偈。他日如何舉似人。",
    "X32n0620_001:0553a22": "橫看成嶺側成峰。遠近看山了不同。不識廬山真面",
    "X32n0620_001:0553a23": "目。只緣身在此山中。山谷曰。此老於般若。橫說竪說。",
    "X32n0620_001:0553a24": "了無剩語。非筆端有口。安能吐此不傳之妙乎。見遊",
    "X32n0620_001:0553b01": "戲三昧。並禪喜集。及徵文錄。",
    "X32n0620_001:0553b02": "去華拜座",
    "X32n0620_001:0553b03": "時維摩室。有一天女。即以天華。散諸菩薩大弟子上。",
    "X32n0620_001:0553b04": "華至諸菩薩。即皆墮落。至大弟子。便著不落。一切弟",
    "X32n0620_001:0553b05": "子神力去華。不能令去。天女問舍利弗。何故去華。答",
    "X32n0620_001:0553b06": "曰。華不如法。是以去之。天女曰。勿謂此華不如法。是",
    "X32n0620_001:0553b07": "華無所分別。仁者自生分別想耳。結習未盡。華著身",
    "X32n0620_001:0553b08": "耳。結習盡者。華不著也。其詳出維摩經。維摩語舍",
    "X32n0620_001:0553b09": "利弗。就獅子座。弗言。此座高廣。吾不能昇。士言。唯舍",
    "X32n0620_001:0553b10": "利弗為須彌燈王如來作禮。乃可得坐。舍利弗於是",
    "X32n0620_001:0553b11": "作禮。便得此座。其詳出維摩經。",
    "X32n0620_001:0553b12": "無厭示以王刑",
    "X32n0620_001:0553b13": "爾時善財。至多羅幢城。見無厭足王。執諸罪人。無量",
    "X32n0620_001:0553b14": "楚毒。善財作念。我為利益一切眾生。求菩薩行。修菩",
    "X32n0620_001:0553b15": "薩道。此王如是。云何求法。時聞空中之言。即詣王所。",
    "X32n0620_001:0553b16": "頂禮其足。白言聖者。我已先發阿耨菩提之心。未知",
    "X32n0620_001:0553b17": "云何學菩薩行。修菩薩道。時王告善財言。我若實作",
    "X32n0620_001:0553b18": "如是惡業。云何而得如是果報。我為調伏眾生。令發",
    "X32n0620_001:0553b19": "菩提之心。出華嚴經六十六卷。",
    "X32n0620_001:0553b20": "勝熱示以火炙",
    "X32n0620_001:0553b21": "爾時善財。至伊沙那聚落。見彼勝熱。修諸苦行。求一",
    "X32n0620_001:0553b22": "切智。四面火聚。猶如大山。中有刀山。高峻無極。登彼",
    "X32n0620_001:0553b23": "山上。投身入火。時善財禮足。白言聖者。我已先發阿",
    "X32n0620_001:0553b24": "耨菩提之心。未知云何學菩薩行。修菩薩道。婆羅門",
    "X32n0620_001:0553c01": "言。汝能上此刀山。投身火聚。諸菩薩行。悉得清淨。善",
    "X32n0620_001:0553c02": "財作念。得人身難。離諸障難(云云)。時八部鬼神。告善",
    "X32n0620_001:0553c03": "財言。此婆羅門。五熱炙身。為我等說法。令我愛樂無",
    "X32n0620_001:0553c04": "上菩提。善財聞之。歡喜悔過。遂即登山投火。未至中",
    "X32n0620_001:0553c05": "間。即得菩提善住三昧。出華嚴經六十四卷。",
    "X32n0620_001:0553c06": "寒風",
    "X32n0620_001:0553c07": "世尊於冬至。前後八夜。寒風破竹。佛索二衣禦寒。見",
    "X32n0620_001:0553c08": "智度論第九卷。",
    "X32n0620_001:0553c09": "馬麥",
    "X32n0620_001:0553c10": "中本起經云。隨羅然國。有婆羅門王。名阿耆達。聰明",
    "X32n0620_001:0553c11": "多智。問須達多言。此土有神人可宗者不。答曰。有悉",
    "X32n0620_001:0553c12": "達太子。出家成佛。天人所尊。阿耆達往詣佛所。即白",
    "X32n0620_001:0553c13": "佛言。願佛及僧。顧我三月夏坐。佛言。我此眾多。王言。",
    "X32n0620_001:0553c14": "不以為多。如是至三。佛及五百比丘受請至國。於城",
    "X32n0620_001:0553c15": "北林下住止。佛勅比丘。此邑窮隘。人多不信。乞食難",
    "X32n0620_001:0553c16": "得。若安居者住。不者隨意。時舍利弗受帝釋及修羅",
    "X32n0620_001:0553c17": "女請。時有天魔。迷惑王心。還入後宮。勅守門者。三月",
    "X32n0620_001:0553c18": "之內。事無大小。悉不得啟。比丘乞食艱難。目連白佛。",
    "X32n0620_001:0553c19": "有樹名閻浮。我欲取其果供眾。鬱單越有自然粇米。",
    "X32n0620_001:0553c20": "忉利食。修羅味。皆欲取以供大眾。願佛聽許。佛不許。",
    "X32n0620_001:0553c21": "有牧馬人。告諸比丘。我有馬麥。君能噉不。比丘白佛。",
    "X32n0620_001:0553c22": "佛遂應受。馬有五百。一馬日食二升。分半及僧。有一",
    "X32n0620_001:0553c23": "良馬。日食四升。分半奉佛。阿難取佛分並自分。持入",
    "X32n0620_001:0553c24": "聚落。見一女人。謂阿難言。我為汝作飯。及熟。阿難持",
    "X32n0620_001:0554a01": "飯奉佛。佛遂受之。時國人民。聞佛食馬麥。備眾奉佛。",
    "X32n0620_001:0554a02": "自恣餘有七日。佛告阿難。汝入城告王。云安居竟。復",
    "X32n0620_001:0554a03": "餘國遊行。阿難至王所。陳佛語。王問佛何所在。阿難",
    "X32n0620_001:0554a04": "言。受王三月請。今故在國。王問誰為供給。阿難言。惟",
    "X32n0620_001:0554a05": "食馬麥。王始覺悟。詣佛懺悔。興起行經云。佛告舍利",
    "X32n0620_001:0554a06": "弗。過去有佛。名毗婆葉。有王。名槃頭。有婆羅門。名因",
    "X32n0620_001:0554a07": "提耆利。教五百童子。時王設齋請佛。有一比丘。名曰",
    "X32n0620_001:0554a08": "彌勒。病不能行。食竟為病人請食。梵志不與。罵曰。髠",
    "X32n0620_001:0554a09": "頭沙門。正應食馬麥。不應食如是甘美之供。時諸童",
    "X32n0620_001:0554a10": "子曰實爾。舍利弗。時婆羅門。我身是也。五百童子。今",
    "X32n0620_001:0554a11": "五百比丘是。病比丘。今彌勒是。又見經律異相第五",
    "X32n0620_001:0554a12": "卷。",
    "X32n0620_001:0554a13": "河伯井蛙",
    "X32n0620_001:0554a14": "秋水時至。百川灌河。涇流之大。兩涘渚涯之間。不辨",
    "X32n0620_001:0554a15": "牛馬。於是焉河伯欣然自喜。以天下之美為盡在己。",
    "X32n0620_001:0554a16": "順流而東。至於北海。東面而視。不見水端。於是焉河",
    "X32n0620_001:0554a17": "伯始旋其面目。望洋向若而歎曰。野語有之。聞道百。",
    "X32n0620_001:0554a18": "以為莫己若者。我之謂也。且夫我嘗聞。少仲尼之聞。",
    "X32n0620_001:0554a19": "而輕伯夷之義者。始吾弗信。今我賭子之難窮也。吾",
    "X32n0620_001:0554a20": "非至於子之門則殆矣。吾長見笑於大方之家。北海",
    "X32n0620_001:0554a21": "若曰。井鼃不可以語於海者。拘於墟也。夏蟲不可以",
    "X32n0620_001:0554a22": "語於氷者。篤於時也。曲士不可以語於道者。束於教",
    "X32n0620_001:0554a23": "也。今爾出於涯涘。觀於大海。乃知爾醜。爾將可與語",
    "X32n0620_001:0554a24": "大理矣。天下之水。莫大於海。萬川歸之。不知何時止",
    "X32n0620_001:0554b01": "而不盈。尾閭泄之。不知何時已而不虗。春秋不變。水",
    "X32n0620_001:0554b02": "旱不知。此其過江河之流。不可為量數。而吾未嘗以",
    "X32n0620_001:0554b03": "此自多者。自以比形於天地。而受氣於陰陽。吾在天",
    "X32n0620_001:0554b04": "地之間。猶小石小木之在泰山也。出莊子秋水篇。",
    "X32n0620_001:0554b05": "莫之為而為者",
    "X32n0620_001:0554b06": "孟子曰。莫之為而為者天也。莫之致而至者命也。",
    "X32n0620_001:0554b07": "貫朽粟陳",
    "X32n0620_001:0554b08": "漢武帝初。京師之錢累鉅萬。貫朽不可校。太倉之粟。",
    "X32n0620_001:0554b09": "陳陳相因。充溢露積于外。紅腐而不可食。見史記。",
    "X32n0620_001:0554b10": "紫標黃榜",
    "X32n0620_001:0554b11": "梁武帝弟。蕭宏。封臨川王。性愛錢。百萬一聚。黃榜標",
    "X32n0620_001:0554b12": "之。千萬一庫。掛一紫標。如此十餘間。武帝見之。計錢",
    "X32n0620_001:0554b13": "三億餘萬。他物滿庫。不計多少。簫綜作錢愚論譏之。",
    "X32n0620_001:0554b14": "見梁史。並故事書。",
    "X32n0620_001:0554b15": "體羣臣",
    "X32n0620_001:0554b16": "中庸。子曰。凡為天下國家有九經。曰。修身也。尊賢也。",
    "X32n0620_001:0554b17": "親親也。敬大臣也。體羣臣也。子庶民也。來百工也。柔",
    "X32n0620_001:0554b18": "遠人也。懷諸侯也。註云。經。常也。體。謂設以身處其地。",
    "X32n0620_001:0554b19": "而察其心也。",
    "X32n0620_001:0554b20": "尊德性問學也",
    "X32n0620_001:0554b21": "中庸。故君子尊德性而道問學。註云。尊德性。所以存",
    "X32n0620_001:0554b22": "心而極乎道體之大也。道問學。所以致知而盡乎道",
    "X32n0620_001:0554b23": "體之細也。二者修德凝道之大端也。",
    "X32n0620_001:0554b24": "近悅遠來",
    "X32n0620_001:0554c01": "論語。葉公問政。子曰。近者悅。遠者來。註云。被其澤則",
    "X32n0620_001:0554c02": "悅。聞其風則來。然必近者悅。而後遠者來也。",
    "X32n0620_001:0554c03": "雲興二百問",
    "X32n0620_001:0554c04": "爾時普慧菩薩。知眾已集。問普賢菩薩言。佛子。願為",
    "X32n0620_001:0554c05": "演說。何等為菩薩摩訶薩依。何等為奇特想。乃至何",
    "X32n0620_001:0554c06": "故如來應正等覺。示般涅槃。善哉佛子。如是等法。願",
    "X32n0620_001:0554c07": "為演說。爾時普賢菩薩。告普慧等諸菩薩言。佛子。菩",
    "X32n0620_001:0554c08": "薩摩訶薩。有十種依。有十種奇特想。乃至如來應正",
    "X32n0620_001:0554c09": "等覺。作佛事已。觀十種義。故示般涅槃。其詳出華嚴",
    "X32n0620_001:0554c10": "經離世間品。雲興瓶瀉者。言二菩薩。問者。如雲興",
    "X32n0620_001:0554c11": "長空。答者。如倒瓶瀉水。故本經讚云。普賢瓶瀉二千",
    "X32n0620_001:0554c12": "酬是也。",
    "X32n0620_001:0554c14": "法華大成音義第五",
    "X32n0620_001:0554c15": "雲龍風虎",
    "X32n0620_001:0554c16": "周易。子曰。同聲相應。同氣相求。水流濕。火就燥。雲從",
    "X32n0620_001:0554c17": "龍。風從虎。聖人作而萬物覩。本乎天者親上。本乎地",
    "X32n0620_001:0554c18": "者親下。則各從其類也。",
    "X32n0620_001:0554c19": "綸音宣召",
    "X32n0620_001:0554c20": "子曰。王言如絲。其出如綸。王言如綸。其出如綍。註云。",
    "X32n0620_001:0554c21": "綸綬也。綍引棺大索也。出禮記緇衣篇。",
    "X32n0620_001:0554c22": "飛狸之先陰",
    "X32n0620_001:0554c23": "爾時世尊。心生智見。知優陀羅迦羅摩子。今在非想。",
    "X32n0620_001:0554c24": "彼處命終。後還墮落。生於此處。受飛狸身。若有眾生。",
    "X32n0620_001:0555a01": "生於水中。或居陸地。或空飛行。當當殺害。報盡餓死。",
    "X32n0620_001:0555a02": "世尊成道。欲往度之。命終已經七日。而有偈言。世尊",
    "X32n0620_001:0555a03": "欲說羅摩子。發心觀察其所生。知今命終在於天。心",
    "X32n0620_001:0555a04": "念五仙欲至彼。出佛本行集經三十三卷。大論十",
    "X32n0620_001:0555a05": "九卷云。鬱頭藍弗。得非想定。具五神通。日日飛入王",
    "X32n0620_001:0555a06": "宮中食。其王夫人。依其國法。接足而禮。觸足欲發失",
    "X32n0620_001:0555a07": "通。求車還山。更修五通。一心專志。垂當得定。所依林",
    "X32n0620_001:0555a08": "池。為諸魚鳥之所喧鬧。因發惡誓。噉諸魚鳥。後得定",
    "X32n0620_001:0555a09": "如初。生非想處。報盡為先誓所牽。墮飛狸身。佛名",
    "X32n0620_001:0555a10": "經說。佛語舍利弗言。汝師鬱頭藍弗。得非想定。八萬",
    "X32n0620_001:0555a11": "四千劫滿。命終之後。不免還作飛狸之身。緣修此定",
    "X32n0620_001:0555a12": "時。林間被鵶鳥喧噪。近水被魚等聲亂。心生嗔恚。願",
    "X32n0620_001:0555a13": "入水飛空噉之。定力既盡。便受此報。見圓覺經略鈔",
    "X32n0620_001:0555a14": "第十一卷。",
    "X32n0620_001:0555a15": "快見之後身",
    "X32n0620_001:0555a16": "佛言。舍衛城中。須達長者。有一老母。不欲見佛。佛在",
    "X32n0620_001:0555a17": "其前。以扇自障。佛令其扇如鏡。無所障礙。四方上下",
    "X32n0620_001:0555a18": "總皆是佛。以手覆面。十指皆化為佛。老母不信。佛命",
    "X32n0620_001:0555a19": "羅雲度之。羅雲化作轉輪王。至長者家。宣揚善法。老",
    "X32n0620_001:0555a20": "母聞已。心生歡喜。遂詣佛所出家。波斯匿王。末利夫",
    "X32n0620_001:0555a21": "人。禮佛白言。如此老母。宿有何罪。生卑賤處。為人使",
    "X32n0620_001:0555a22": "婢。復何福慶。今值世尊。佛言。過去有佛。名寶葢燈王",
    "X32n0620_001:0555a23": "佛。滅後像法中有王。名曰雜寶華光。有子。名曰快見。",
    "X32n0620_001:0555a24": "欲求出家。王即聽許。遂至山中。有一比丘。受為弟子。",
    "X32n0620_001:0555b01": "謗師空無智慧。願我後生不樂見也。我阿闍黎。智慧",
    "X32n0620_001:0555b02": "辯才。願生生為我知識。以謬解故。命終之後。墮阿鼻",
    "X32n0620_001:0555b03": "獄。爾時和尚者。今我身是。阿闍黎者。今羅雲是。王子",
    "X32n0620_001:0555b04": "比丘。今老母是。出觀佛三昧海經第六卷。",
    "X32n0620_001:0555b05": "六師之徒黨",
    "X32n0620_001:0555b06": "六師者。淨名有名。一富蘭那。名也。迦葉。姓也。二末伽",
    "X32n0620_001:0555b07": "黎。名也。俱奢梨。母名子。三刪闍夜。名也。毗羅胝。母名",
    "X32n0620_001:0555b08": "子。四阿耆多。名也。翅舍欽婆羅。弊衣名也。五迦羅鳩",
    "X32n0620_001:0555b09": "馱。名也。迦旃延。姓也。六尼揵陀。名也。若提。母名子。見",
    "X32n0620_001:0555b10": "華嚴懸談。",
    "X32n0620_001:0555b11": "螳蜋不能拒轍",
    "X32n0620_001:0555b12": "蘧伯玉答顏闔曰。汝不知夫螳蜋乎。怒其背以當車",
    "X32n0620_001:0555b13": "轍。不知其不勝任也。出莊子人間世。史。齊莊公出",
    "X32n0620_001:0555b14": "獵。有螳蜋舉足。將搏其輪。問其御曰。此何蟲也。對曰。",
    "X32n0620_001:0555b15": "螳蜋也。此蟲知進而不知退。不量力而輕就敵。公曰。",
    "X32n0620_001:0555b16": "此為天下之勇蟲矣。迴車避之。勇士歸焉。",
    "X32n0620_001:0555b17": "三十輻共一轂",
    "X32n0620_001:0555b18": "道德經云。三十輻共一轂。當其無有車之用。精解云。",
    "X32n0620_001:0555b19": "輻。輪之股也。轂。車中容軸者。輪之心也。當。惟也。虗中",
    "X32n0620_001:0555b20": "曰無。轂惟虗中。乃可以轉軸而行車。故曰。有車之用。",
    "X32n0620_001:0555b21": "甘棠民不忍伐",
    "X32n0620_001:0555b22": "詩曰。蔽芾甘棠。勿翦勿伐。召伯所茇。註云。賦也。蔽芾。",
    "X32n0620_001:0555b23": "盛貌。甘棠。杜棃也。白者為棠。赤者為杜。翦。翦其枝葉",
    "X32n0620_001:0555b24": "也。伐。伐其條榦也。伯。方伯也。茇。草舍也。召伯循行南",
    "X32n0620_001:0555c01": "國。以布文王之政。或舍甘棠之下。其後人思其德。故",
    "X32n0620_001:0555c02": "愛其樹而不忍傷也。召地名。召公奭之采邑也。舊說",
    "X32n0620_001:0555c03": "扶風雍縣。南有召亭。即其地。今雍縣析為岐山天興",
    "X32n0620_001:0555c04": "二縣。未知召亭的在何縣。出國風召南篇。並列國傳。",
    "X32n0620_001:0555c05": "目擊道存",
    "X32n0620_001:0555c06": "仲尼見溫伯雪子而不言。子路曰。夫子欲見溫伯雪",
    "X32n0620_001:0555c07": "子久矣。見之而不言何也。仲尼曰。若夫人者。目擊而",
    "X32n0620_001:0555c08": "道存。亦不可以容聲矣。出莊子外篇。",
    "X32n0620_001:0555c09": "非無萌蘖生焉",
    "X32n0620_001:0555c10": "孟子曰。牛山之木嘗美矣。以其郊於大國也。斧斤伐",
    "X32n0620_001:0555c11": "之。可以為美乎。是其日夜之所息。雨露之所潤。非無",
    "X32n0620_001:0555c12": "萌蘖之生焉。",
    "X32n0620_001:0555c13": "瞻之在前",
    "X32n0620_001:0555c14": "論語。顏淵喟然歎曰。仰之彌高。鑽之彌堅。瞻之在前。",
    "X32n0620_001:0555c15": "忽焉在後。註云。喟。歎聲。仰彌高。不可及。鑽彌堅。不可",
    "X32n0620_001:0555c16": "入。在前在後。恍惚不可為象。此顏子深知夫子之道。",
    "X32n0620_001:0555c17": "無窮盡。無方體。而歎之也。",
    "X32n0620_001:0555c18": "眼智明覺",
    "X32n0620_001:0555c19": "眼智等。見道中位也。苦法忍為眼。苦法智為智。苦比",
    "X32n0620_001:0555c20": "忍為明。苦比智為覺。出輔行第五卷。真諦三藏云。",
    "X32n0620_001:0555c21": "慧眼為總。智明覺為別。智了過去。明達未來。覺察現",
    "X32n0620_001:0555c22": "在。出部異執記。",
    "X32n0620_001:0555c23": "禮樂征伐",
    "X32n0620_001:0555c24": "論語。孔子曰。天下有道。則禮樂征伐自天子出。天下",
    "X32n0620_001:0556a01": "無道。則禮樂征伐自諸侯出。",
    "X32n0620_001:0556a02": "上士聞道",
    "X32n0620_001:0556a03": "道德經云。上士聞道。勤而行之。中士聞道。若存若亡。",
    "X32n0620_001:0556a04": "下士聞道。大笑之。不笑不足以為道。精解云。聞而必",
    "X32n0620_001:0556a05": "信。故果於行。且信且疑。若以為有。若以為無。最下鄙",
    "X32n0620_001:0556a06": "俚之人。則直笑之耳。惟最下之人。以之為笑。方見吾",
    "X32n0620_001:0556a07": "道之高也。",
    "X32n0620_001:0556a09": "法華大成音義卷第六",
    "X32n0620_001:0556a10": "乾乾不息",
    "X32n0620_001:0556a11": "周易。乾卦。君子終日乾乾。象曰。天行健。君子以自彊",
    "X32n0620_001:0556a12": "不息。註云。乾乾。惕厲之象。",
    "X32n0620_001:0556a13": "以貌取人",
    "X32n0620_001:0556a14": "孔子曰。以容取人。則失之子羽。以辭取人。則失之宰",
    "X32n0620_001:0556a15": "予。孔子謂失之云者。欲人知言貌之不可以取人耳。",
    "X32n0620_001:0556a16": "與史記言同。而意則反矣。見孔子家語。",
    "X32n0620_001:0556a17": "身子與羅度爭勝",
    "X32n0620_001:0556a18": "爾時須達長者。生七男兒。各娶其妻惟第七子未娶",
    "X32n0620_001:0556a19": "遂與城中護彌長者之女配之。見護彌家。廣設供具。",
    "X32n0620_001:0556a20": "即問將何所為。答言。請佛及僧。須達問言。云何名佛。",
    "X32n0620_001:0556a21": "護彌答言。汝不聞乎。淨飯王子出家成佛也。若往見",
    "X32n0620_001:0556a22": "之。得福無量。須達歡喜。往世尊所。世尊命坐。時首陀",
    "X32n0620_001:0556a23": "會天。化為四人。行列而來。右遶三帀。接足胡跪。却住",
    "X32n0620_001:0556a24": "一面。須達如彼禮敬。世尊即為說法。令得初果。問世",
    "X32n0620_001:0556b01": "尊言。舍衛城中。人多信邪。佛何不度。佛言。彼無處所。",
    "X32n0620_001:0556b02": "云何住止。須達白佛。弟子能起。願見聽許。世尊默然。",
    "X32n0620_001:0556b03": "須達同舍利弗。周遍尋之。惟祇陀太子之園。可建精",
    "X32n0620_001:0556b04": "舍。遂白太子。以黃金布地。感動太子。同建精舍。須達",
    "X32n0620_001:0556b05": "歡喜。六師聞之。往白國王。須達買園。欲為沙門建立",
    "X32n0620_001:0556b06": "精舍。聽我徒眾。與眾較術。沙門若勝。便聽起立。若其",
    "X32n0620_001:0556b07": "不如。不得立也。王召須達問言。今此六師。欲與沙門",
    "X32n0620_001:0556b08": "較其技術。若勝得立。如其不勝。不得立也。須達聞之。",
    "X32n0620_001:0556b09": "愁惱不樂。時舍利弗。至長者家。遂問何故不樂。答言。",
    "X32n0620_001:0556b10": "所立精舍。但恐不成。是故不樂。遂以六師之言告之。",
    "X32n0620_001:0556b11": "弗言。隨意較之。是時各設其座。擊鼓眾集。時舍利弗",
    "X32n0620_001:0556b12": "樹下入定。須達白言。大德。大眾集已。願來詣會。舍利",
    "X32n0620_001:0556b13": "弗從禪定起。往詣大眾。眾見不覺作禮。舍利弗便昇",
    "X32n0620_001:0556b14": "其座。六師之中有一弟子。名勞度差。善知幻術。於大",
    "X32n0620_001:0556b15": "眾前。呪作一樹。舍利弗以神力化作旋風。吹倒於地。",
    "X32n0620_001:0556b16": "又復呪作一池。四面寶成。池中生種種華。舍利弗化",
    "X32n0620_001:0556b17": "作六牙白象。其一牙上。有七種華。一一華上。有七玉",
    "X32n0620_001:0556b18": "女。其象往詣池邊。池水即滅。復作一山。七寶莊嚴。舍",
    "X32n0620_001:0556b19": "利弗化作金剛力士。以杵破壞。復作一龍。舍利弗化",
    "X32n0620_001:0556b20": "一金翅鳥王。擘裂噉之。復作一牛。舍利弗化作師子。",
    "X32n0620_001:0556b21": "分裂食之。復變夜义鬼形。舍利弗化作毗沙天王。夜",
    "X32n0620_001:0556b22": "叉驚走。四面火聚。無有去處。唯舍利弗身邊清涼。羅",
    "X32n0620_001:0556b23": "度即時屈伏求哀。舍利弗昇於虗空。現十八變。時會",
    "X32n0620_001:0556b24": "大眾。咸皆歡喜。舍利弗即為說法。時六師弟子。於舍",
    "X32n0620_001:0556c01": "利弗所。出家學道。其詳出賢愚因緣經第九卷。",
    "X32n0620_001:0556c02": "期期艾艾",
    "X32n0620_001:0556c03": "漢高祖。欲廢呂后之太子。而立戚夫人之子如意。令",
    "X32n0620_001:0556c04": "周昌奉詔傳宣。使天下知之。周昌爭之不得而怒。故",
    "X32n0620_001:0556c05": "對言。臣期期不能奉詔。期期。口訥也。故重語。猶今之",
    "X32n0620_001:0556c06": "結舌也。漢楊雄為人口訥。故語每重疊。魏鄧艾口訥。",
    "X32n0620_001:0556c07": "常自稱艾艾。見者不一。",
    "X32n0620_001:0556c08": "幹蠱之道",
    "X32n0620_001:0556c09": "周易。幹父之蠱。有子考無咎。厲終吉。象曰。幹父之蠱。",
    "X32n0620_001:0556c10": "意承考也。註云。幹。如木之榦。枝葉之所附而立者也。",
    "X32n0620_001:0556c11": "蠱者。前人已壞之緒。故諸爻皆有父母之象。子能幹",
    "X32n0620_001:0556c12": "之。則餝治而振起矣。",
    "X32n0620_001:0556c13": "睟然見於面",
    "X32n0620_001:0556c14": "孟子曰。君子所性。仁義禮智。根於心。其生色也。睟然",
    "X32n0620_001:0556c15": "見於面。盎於背。施於四體。四體不言而喻。註云。睟然。",
    "X32n0620_001:0556c16": "清和潤澤之貌。盎。豐厚盈溢之意。施於四體。謂見於",
    "X32n0620_001:0556c17": "動作威儀之間也。喻。曉也。四體不言而喻。言四體不",
    "X32n0620_001:0556c18": "待吾言。而自能曉吾意也。出孟子盡心章。",
    "X32n0620_001:0556c19": "布在方策",
    "X32n0620_001:0556c20": "中庸。哀公問政。子曰。文武之政。布在方策。其人存。則",
    "X32n0620_001:0556c21": "其政舉。其人亡。則其政息。註云。方。版也。策。簡也。息。滅",
    "X32n0620_001:0556c22": "也。有是君。有是臣。則有是政矣。",
    "X32n0620_001:0556c23": "象帝之先",
    "X32n0620_001:0556c24": "道德經云。和其光。同其塵。湛兮似若存。吾不知誰之",
    "X32n0620_001:0557a01": "子。象帝之先。精解云。光而不露。曰和其光。無塵而不",
    "X32n0620_001:0557a02": "自潔。曰同其塵。此佛經所謂不垢不淨也。如此則所",
    "X32n0620_001:0557a03": "謂宗者。湛兮常寂。似亡若存矣。然此果伊誰之子乎。",
    "X32n0620_001:0557a04": "吾恐此道。雖天帝未易當之。意者其在帝之先與",
    "X32n0620_001:0557a05": "諡法。德象天地曰帝。帝之與王。葢通稱也。",
    "X32n0620_001:0557a06": "大浸稽空而不溺",
    "X32n0620_001:0557a07": "肩吾問於連叔曰。吾聞言於接輿。大而無當。往而不",
    "X32n0620_001:0557a08": "反。吾驚怖其言。猶河漢而無極也。大有逕庭。不盡人",
    "X32n0620_001:0557a09": "情焉。連叔曰。其言謂何哉。曰。藐姑射之山。有神人居",
    "X32n0620_001:0557a10": "焉。肌膚若氷雪。綽約若處子。不食五穀。吸風飲露。乘",
    "X32n0620_001:0557a11": "雲氣。御飛龍。而遊乎四海之外。其神凝。使物不疵癘",
    "X32n0620_001:0557a12": "而年穀熟。吾以是誑而不信也。連叔曰。然。盲者無以",
    "X32n0620_001:0557a13": "與乎文章之觀。聾者無以與乎鐘鼓之聲。豈惟形骸",
    "X32n0620_001:0557a14": "有聾盲哉。夫知亦有之。是其言也。猶時女也。之人也。",
    "X32n0620_001:0557a15": "之德也。將磅礴萬物。以為一世蘄乎亂。孰弊弊焉以",
    "X32n0620_001:0557a16": "天下為事。之人也。物莫之傷。大浸稽天而不溺。大旱",
    "X32n0620_001:0557a17": "金石流土山焦而不熱。是其塵垢粃糠。將猶陶鑄堯",
    "X32n0620_001:0557a18": "舜者也。出莊子逍遙遊。",
    "X32n0620_001:0557a19": "太陽妄授平侍",
    "X32n0620_001:0557a20": "太陽平侍者。預明安之室有年矣。雖盡得其旨。惟以",
    "X32n0620_001:0557a21": "生滅為己任。擠陷同列。忌出其右。時瑯瑘廣照。公安",
    "X32n0620_001:0557a22": "圓鑑。居眾時。汾陽昭禪師。令探明安宗旨。太陽明安",
    "X32n0620_001:0557a23": "曰。興洞山一宗。非遠即覺也。二師云。有平侍者在。安",
    "X32n0620_001:0557a24": "以手指胸云。此處不佳。又揑拇指叉中示曰。平向去",
    "X32n0620_001:0557b01": "當死於此耳。既明安遷化遺囑云。瘞身十年無難。當",
    "X32n0620_001:0557b02": "為太陽山打供。入塔時。門人恐平。將不利於師。遂作",
    "X32n0620_001:0557b03": "李和文都尉。所施黃白器物。書於塔銘。實無也。後平",
    "X32n0620_001:0557b04": "住太陽。忽云。先師靈骨。風水不利。取而焚之。山門耆",
    "X32n0620_001:0557b05": "宿切諫。平曰。與我有妨。遂發塔。見師顏貌如生。薪盡",
    "X32n0620_001:0557b06": "儼然。眾皆驚異。平以钁破腦。益油薪。俄成灰燼。眾以",
    "X32n0620_001:0557b07": "其事聞于官。坐以謀塔中物。不孝還俗。平後自稱為",
    "X32n0620_001:0557b08": "黃秀才。謁瑯瑘。瑯瑘曰。昔年平侍者。今朝黃秀才。我",
    "X32n0620_001:0557b09": "在太陽時。見你做出來。遂不納。又謁公安。公安亦然。",
    "X32n0620_001:0557b10": "平流浪無依。後于三叉路口。遭大蟲食之。竟不免太",
    "X32n0620_001:0557b11": "陽手叉之記。見寶訓音義。",
    "X32n0620_001:0557b12": "夜夜抱佛眠",
    "X32n0620_001:0557b13": "傅大士頌云。夜夜抱佛眠。朝朝還共起。起坐鎮相隨。",
    "X32n0620_001:0557b14": "語默同居止。纖毫不相離。如身影相似。欲知佛去處。",
    "X32n0620_001:0557b15": "只這語聲是。見宗門統要。及五燈會元。並指月錄。",
    "X32n0620_001:0557b16": "葉公畵龍",
    "X32n0620_001:0557b17": "莊子。葉公好龍。凡於室廬。及帷帳器皿。皆畵龍為玩",
    "X32n0620_001:0557b18": "於是天龍聞而下。葉公見之。棄而遠走。人以為葉公",
    "X32n0620_001:0557b19": "所好。非真龍也。",
    "X32n0620_001:0557b20": "道聽塗說",
    "X32n0620_001:0557b21": "論語。子曰。道聽而塗說。德之棄也。註云。雖聞善言。不",
    "X32n0620_001:0557b22": "為己有。是自棄其德也。",
    "X32n0620_001:0557b23": "善其事利其器",
    "X32n0620_001:0557b24": "論語。子貢問為仁。子曰。工欲善其事。必先利其器。",
    "X32n0620_001:0557c01": "奏鈞之美",
    "X32n0620_001:0557c02": "史。秦穆公夢至帝所。觀鈞天廣樂。帝賜以策。秦遂大",
    "X32n0620_001:0557c03": "昌。淮南子云。九天。中央曰鈞天。",
    "X32n0620_001:0557c04": "入息不居陰界",
    "X32n0620_001:0557c05": "二十七祖般若多羅。因東印度國王請齋次。王問諸",
    "X32n0620_001:0557c06": "人盡轉經。唯師為甚不轉。祖曰。貧道出息不隨眾緣。",
    "X32n0620_001:0557c07": "入息不居蘊界。常轉如是經。百千萬億卷。非但一卷",
    "X32n0620_001:0557c08": "兩卷。見宗門統要。並禪宗正脉等。",
    "X32n0620_001:0557c09": "尸毗王代鴿",
    "X32n0620_001:0557c10": "尸毗王大精進。視一切眾生如子。時世無佛。帝釋命",
    "X32n0620_001:0557c11": "欲終時。心自念言。何處有一切智人。處處問難。不能",
    "X32n0620_001:0557c12": "斷疑。憂愁而坐。巧變化師。名毗首羯摩天。問曰。天主",
    "X32n0620_001:0557c13": "何愁。答曰。我求一切智人。竟不能得。摩曰。有優尸那",
    "X32n0620_001:0557c14": "種。尸毗王。不久作佛。帝釋使摩。化一赤眼鴿。自化為",
    "X32n0620_001:0557c15": "鷹。鴿飛入王腋下求救。鷹在樹上語王。還我鴿。王割",
    "X32n0620_001:0557c16": "股肉。與之。鷹曰。王雖以熱肉與我。當用道理。令肉輕",
    "X32n0620_001:0557c17": "重得與鴿等。王以秤對鴿肉。割王肉盡。與鴿始等。帝",
    "X32n0620_001:0557c18": "釋語王。汝割身肉。心不惱耶。王誓曰。我若惱者。不復",
    "X32n0620_001:0557c19": "如故。若弗惱者。即當平復。言訖如故。見智度論第四",
    "X32n0620_001:0557c20": "卷。",
    "X32n0620_001:0557c21": "大施太子抒海",
    "X32n0620_001:0557c22": "佛告舍利弗。過去世時。有一婆羅門。號尼拘樓陀。後",
    "X32n0620_001:0557c23": "生一子。名曰大施。父甚愛念。一日出遊。見諸苦惱。白",
    "X32n0620_001:0557c24": "父給濟。父遂許之。庫藏之物。三分施二。大施不忍竭",
    "X32n0620_001:0558a01": "父之財。遂入海採寶。所得三珠。繫於衣角。及乎出海",
    "X32n0620_001:0558a02": "休歇之時。諸龍密解持去。大施睡覺。看珠不在。即自",
    "X32n0620_001:0558a03": "思惟。必是海龍持去。欲抒大海。海龍知之。遂還其珠。",
    "X32n0620_001:0558a04": "及回其家。如意濟眾。其詳出賢愚因緣經第八卷。",
    "X32n0620_001:0558a05": "七日翹足",
    "X32n0620_001:0558a06": "菩薩本行經云。佛告阿難。我念往昔。有佛出世。號曰",
    "X32n0620_001:0558a07": "弗沙。在雪山寶窟內入定。時我入山採藥。觀見彼佛。",
    "X32n0620_001:0558a08": "心生歡喜。合掌翹足。七日七夜。讚歎彼佛。乃超九劫。",
    "X32n0620_001:0558a09": "而說偈言。天上天下無如佛(云云)。又見智度論第四",
    "X32n0620_001:0558a10": "卷。",
    "X32n0620_001:0558a11": "尚闍黎雀巢",
    "X32n0620_001:0558a12": "釋迦昔為螺髻仙人。名尚闍黎。常在樹下。兀坐不動。",
    "X32n0620_001:0558a13": "鳥以謂木。即於髻上生卵。是菩薩從禪定覺。知頂上",
    "X32n0620_001:0558a14": "有鳥卵。即自思惟。若我起動。鳥不復來。卵必盡壞。即",
    "X32n0620_001:0558a15": "還入定。至鳥生子飛去乃起。見智度論十七卷。劬",
    "X32n0620_001:0558a16": "嬪大臣。均分閻浮提。城邑山川為七分。諸國息諍。慧",
    "X32n0620_001:0558a17": "斯極矣。見智度論第四卷。",
    "X32n0620_001:0558a18": "善人之資",
    "X32n0620_001:0558a19": "道德經云。善人不善人之師。不善人善人之資。精解",
    "X32n0620_001:0558a20": "云。善人可以師範一世。雖異於不善之人而天下若",
    "X32n0620_001:0558a21": "無不善之人。則誰知善人之為善。是不善乃為善人",
    "X32n0620_001:0558a22": "之資也。資者。賴之以自別也。",
    "X32n0620_001:0558a23": "揚波啜糟",
    "X32n0620_001:0558a24": "屈原既放。遊於江潭。行唫澤畔。顏色憔悴。形容枯槁。",
    "X32n0620_001:0558b01": "漁父見而問之曰。子非三閭大夫與。何故至於斯。屈",
    "X32n0620_001:0558b02": "原曰。世人皆濁我獨清。眾人皆醉我獨醒。是以見放。",
    "X32n0620_001:0558b03": "漁父曰。聖人不凝滯於物。而能與世推移。世人皆濁。",
    "X32n0620_001:0558b04": "何不掘其泥而揚其波。眾人皆醉。何不餔其糟而歠",
    "X32n0620_001:0558b05": "其釃。何故深思高舉。自令放為。屈原曰。吾聞之。新沐",
    "X32n0620_001:0558b06": "者必彈冠。新浴者必振衣。安能以身之察察。受物之",
    "X32n0620_001:0558b07": "汶汶者乎。寧赴湘流。葬於江魚腹中。安能以皓皓之",
    "X32n0620_001:0558b08": "白。而蒙世俗之塵埃乎。漁父莞爾而笑。鼓枻而去。乃",
    "X32n0620_001:0558b09": "歌曰。滄浪之水清兮。可以濯我纓。滄浪之水濁兮。可",
    "X32n0620_001:0558b10": "以濯我足。遂去不復與言。見離騷經。並戰國策。",
    "X32n0620_001:0558b11": "法華大成音義卷第七",
    "X32n0620_001:0558b12": "苞苴骯髒",
    "X32n0620_001:0558b13": "苞苴。包裹奇物。奉獻諂佞。以求託囑也。骯髒體盤旋",
    "X32n0620_001:0558b14": "貌。漢書云。曲眉骯髒。倚立門傍是也。見寶訓音義。",
    "X32n0620_001:0558b15": "脅肩諂笑",
    "X32n0620_001:0558b16": "曾子曰。脅肩諂笑。病于夏畦。註云。脅肩竦體。諂笑強",
    "X32n0620_001:0558b17": "笑。皆小人側媚之態也。病。勞也。夏畦。夏月治畦之人",
    "X32n0620_001:0558b18": "也。出孟子。",
    "X32n0620_001:0558b19": "不入我室",
    "X32n0620_001:0558b20": "孔子曰。過我門而不入我室。我不憾焉者。其惟鄉原",
    "X32n0620_001:0558b21": "乎。鄉原。德之賊也。見孟子。",
    "X32n0620_001:0558b22": "雕蟲之技",
    "X32n0620_001:0558b23": "或曰。吾子少而好賦。曰然。童子雕蟲篆刻。俄而曰。壯",
    "X32n0620_001:0558b24": "夫不為也。出楊子法言吾子篇。",
    "X32n0620_001:0558c01": "文會之友",
    "X32n0620_001:0558c02": "論語。曾子曰。君子以文會友。以友輔仁。",
    "X32n0620_001:0558c03": "不相為謀",
    "X32n0620_001:0558c04": "論語。子曰。道不同。不相為謀。註云。不同。如善惡邪正",
    "X32n0620_001:0558c05": "之類。",
    "X32n0620_001:0558c06": "翔而後集",
    "X32n0620_001:0558c07": "論語。色斯舉矣。翔而後集。註云。言鳥見人之顏色不",
    "X32n0620_001:0558c08": "善則飛去。回翔審視而後下止。人之見幾而作。審擇",
    "X32n0620_001:0558c09": "所處。亦當如此。",
    "X32n0620_001:0558c10": "桑間之刺",
    "X32n0620_001:0558c11": "列子。秋胡納妻五日。往仕于陳。五年始旋。將及家。見",
    "X32n0620_001:0558c12": "一婦人採桑于陌上。婦貌甚美。胡戲之曰。力田不如",
    "X32n0620_001:0558c13": "見少年。採桑不如見貴郎。吾有黃金願與子。婦不受。",
    "X32n0620_001:0558c14": "胡到家見母。母呼妻出。乃桑間之婦也。婦責之曰。見",
    "X32n0620_001:0558c15": "色棄金而忘其母。大不孝也。任君另娶。乃投水而死。",
    "X32n0620_001:0558c16": "後賢詠詩曰。郎恩葉薄妾氷清。郎與黃金妾不應。假",
    "X32n0620_001:0558c17": "使偶然通一笑。半生誰信守孤燈。其詳又見列國志。",
    "X32n0620_001:0558c18": "不見可欲",
    "X32n0620_001:0558c19": "道德經云。不見可欲。使心不亂。精解云。我不示人以",
    "X32n0620_001:0558c20": "可欲之形。使民心自定而不亂。",
    "X32n0620_001:0558c21": "[(隱-工)/木]括規正",
    "X32n0620_001:0558c22": "荀子。用句木者必檃括。揉曲者曰檃。正方者曰括。又",
    "X32n0620_001:0558c23": "檃括之側多曲木。亦作檃括。尚書有[(隱-工)/木]括之器。即正",
    "X32n0620_001:0558c24": "邪曲之器也。",
    "X32n0620_001:0559a01": "德不孤也",
    "X32n0620_001:0559a02": "論語。子曰。德不孤。必有鄰。註云。鄰猶親也。德不孤立。",
    "X32n0620_001:0559a03": "必以類應。故有德者。必有其類從之。如居之有鄰也。",
    "X32n0620_001:0559a04": "握六龍以象乾",
    "X32n0620_001:0559a05": "周易。大明終始。六位時成。時乘六龍以御天。註云。此",
    "X32n0620_001:0559a06": "言聖人大明乾道之終始。則見卦之六位。各以時成。",
    "X32n0620_001:0559a07": "而乘此六陽。以行天道。是乃聖人之元亨也。",
    "X32n0620_001:0559a08": "參七鷹之膺鼎",
    "X32n0620_001:0559a09": "漢光武生。赤光照室。影如五麟七鳳。望氣者。見舂陵",
    "X32n0620_001:0559a10": "城郭。曰。佳哉鬱鬱葱葱。余應虬曰。負鳳扆以當陽。",
    "X32n0620_001:0559a11": "位膺大寶。御羅圖而出宸。運際昌辰。見啟牘故事。",
    "X32n0620_001:0559a12": "帝心簡在",
    "X32n0620_001:0559a13": "論語。帝臣不蔽。簡在帝心。註云。此引商書湯誥之辭。",
    "X32n0620_001:0559a14": "簡。閱也。言桀有罪。己不敢赦。而天下賢人。皆上帝之",
    "X32n0620_001:0559a15": "臣。己不敢蔽。簡在帝心。惟帝所命。",
    "X32n0620_001:0559a16": "補衮之勞",
    "X32n0620_001:0559a17": "詩云。衮職有闕。維仲山甫補之。註云。衮職。王職也。天",
    "X32n0620_001:0559a18": "子龍衮。不敢斥言王闕。便曰衮職有闕也。至於王職",
    "X32n0620_001:0559a19": "有闕失。亦維仲山甫獨能補之。蓋唯大人然後能格",
    "X32n0620_001:0559a20": "君心之非。未有不能自舉其德。而能補君之闕者也。",
    "X32n0620_001:0559a21": "出大雅蕩之篇。",
    "X32n0620_001:0559a22": "潛龍之象",
    "X32n0620_001:0559a23": "周易。初九。潛龍勿用。九二。見龍在田。利見大人。註云。",
    "X32n0620_001:0559a24": "潛。藏也。龍。陽物也。初陽在下。未可施用。故其象為潛",
    "X32n0620_001:0559b01": "龍。其占曰勿用。九二。剛健中正。出潛離隱。澤及於物。",
    "X32n0620_001:0559b02": "物所利見。故其象為見龍在田。其占為利見大人。九",
    "X32n0620_001:0559b03": "二雖未得位。而大人之德已著。常人不足以當之。葢",
    "X32n0620_001:0559b04": "亦謂在下之大人也。",
    "X32n0620_001:0559b05": "何闔而晦四句",
    "X32n0620_001:0559b06": "此四句。乃屈子楚辭第四卷天問章之言。至下出入",
    "X32n0620_001:0559b07": "天地而一捫視乎。乃擕李周拱辰別註之言。此書共",
    "X32n0620_001:0559b08": "十九卷。盛行於世。",
    "X32n0620_001:0559b09": "圖南九萬",
    "X32n0620_001:0559b10": "北冥有魚。其名為鯤。鯤之大。不知其幾千里也。化而",
    "X32n0620_001:0559b11": "為鳥。其名為鵬。鵬之背。不知其幾千里也。怒而飛。其",
    "X32n0620_001:0559b12": "翼若垂天之雲。是鳥也。海運則將徙於南冥。南冥者。",
    "X32n0620_001:0559b13": "天池也。齊諧者。志怪者也。諧之言曰。鵬之徙於南冥",
    "X32n0620_001:0559b14": "也。水擊三千里。搏扶搖而上者九萬里。去以六月息",
    "X32n0620_001:0559b15": "者也。野馬也。塵埃也。生物之以息相吹也。天之蒼蒼。",
    "X32n0620_001:0559b16": "其正色邪。其遠而無所至極邪。其視下也。亦若是則",
    "X32n0620_001:0559b17": "已矣。且夫水之積也不厚。則其負大舟也無力。覆杯",
    "X32n0620_001:0559b18": "水於坳堂之上。則芥為之舟。置杯焉則膠。水淺而舟",
    "X32n0620_001:0559b19": "大也。風之積也不厚。則其負大翼也無力。故九萬里",
    "X32n0620_001:0559b20": "則風斯在下矣。而後乃今培風。背負青天而莫之夭",
    "X32n0620_001:0559b21": "閼者。而後乃今將圖南。出莊子逍遙遊。",
    "X32n0620_001:0559b22": "指南者",
    "X32n0620_001:0559b23": "越裳氏來貢。歸忘其路。周公作指南車。刻木為人。舉",
    "X32n0620_001:0559b24": "手指南。令其望南而走。則知歸路。今羅經是也。見列",
    "X32n0620_001:0559c01": "國傳。並古今註。",
    "X32n0620_001:0559c02": "觀耕夫而厭浮世",
    "X32n0620_001:0559c03": "佛告諸比丘。菩薩年漸長大。出城遊觀。行至園中。見",
    "X32n0620_001:0559c04": "諸農夫。勤勞執役。菩薩見已。心生慈悲。哀嗟世間。有",
    "X32n0620_001:0559c05": "如斯苦。乃於閻浮樹下。思離苦法。出方廣大莊嚴經",
    "X32n0620_001:0559c06": "第四卷。又出普曜經。",
    "X32n0620_001:0559c07": "提謂覩金人而受戒",
    "X32n0620_001:0559c08": "提謂與五百賈人。和麨蜜於樹下。稽首上佛。佛念先",
    "X32n0620_001:0559c09": "佛受施。法皆持鉢。不宜如餘道人手受食。時四天王。",
    "X32n0620_001:0559c10": "各獻一鉢。佛令合成一鉢。即以其鉢。受賈麨蜜。授記",
    "X32n0620_001:0559c11": "成佛。名曰蜜成如來。出普曜經第七卷。其詳又見提",
    "X32n0620_001:0559c12": "謂經。",
    "X32n0620_001:0559c13": "剖璞出玉",
    "X32n0620_001:0559c14": "楚卞和。遊荊山得璞玉。奉獻武王。王使玉人相之曰。",
    "X32n0620_001:0559c15": "石也。王以和為詐。刖其左足。武王死。子文王立。和又",
    "X32n0620_001:0559c16": "獻之。王又令玉人相之曰。石也。又以和為詐。刖其右",
    "X32n0620_001:0559c17": "足。文王死。子成王立。和又欲獻。恐其害命。乃抱璞哭",
    "X32n0620_001:0559c18": "于荊山之下。三日三夜。淚盡。繼之以血。王聞之。使人",
    "X32n0620_001:0559c19": "問曰。天下刖足者多矣。子奚悲之甚耶。和曰。吾非悲",
    "X32n0620_001:0559c20": "刖也。悲夫寶玉而題之以石。貞士而名之以詐。是以",
    "X32n0620_001:0559c21": "悲也。隨使獻上。王令玉人琢之。果得美玉。王曰。二先",
    "X32n0620_001:0559c22": "君易刖人足。難剖其石。遂名曰和氏璧。後賢詩曰。抱",
    "X32n0620_001:0559c23": "石岩前桂葉稠。碧溪流水至今流。空山日落猿聲叫。",
    "X32n0620_001:0559c24": "疑是荊人哭未休。出史記。並列國志。",
    "X32n0620_001:0560a01": "左右逢原",
    "X32n0620_001:0560a02": "孟子曰。君子深造之以道。欲其自得之也。自得之。則",
    "X32n0620_001:0560a03": "居之安。居之安。則資之深。資之深。則取之左右逢其",
    "X32n0620_001:0560a04": "原。故君子欲其自得之也。註云。造。詣也。深造之者。進",
    "X32n0620_001:0560a05": "而不已之意。道。則其進為之方也。資猶藉也。左右。身",
    "X32n0620_001:0560a06": "之兩旁。言至近而非一處也。逢猶值也。原。本也。水之",
    "X32n0620_001:0560a07": "來處也。言君子務於深造。而必以其道者。欲其有所",
    "X32n0620_001:0560a08": "持循。以俟夫默識心通。自然而得之於己也。自得於",
    "X32n0620_001:0560a09": "己。則所以處之者。安固而不搖。處之安固。則所藉者。",
    "X32n0620_001:0560a10": "深遠而無盡。所藉者深。則日用之間。取之至近。無所",
    "X32n0620_001:0560a11": "往而不值其所資之本也。見孟子離婁章。",
    "X32n0620_001:0560a12": "修證不無",
    "X32n0620_001:0560a13": "南嶽懷讓禪師。詣曹溪。參六祖。祖問甚處來。師曰。嵩",
    "X32n0620_001:0560a14": "山來。祖曰。甚麼物恁麼來。師無語。遂經八年。忽然有",
    "X32n0620_001:0560a15": "省。白祖曰。某甲有箇會處。祖曰。作麼生。師曰。說似一",
    "X32n0620_001:0560a16": "物即不中。祖曰。還假修證否。師曰。修證則不無。染污",
    "X32n0620_001:0560a17": "即不得。祖曰。秪此不染污。諸佛之所護念。汝既如是。",
    "X32n0620_001:0560a18": "吾亦如是。出法寶壇經。並禪定正脉等。",
    "X32n0620_001:0560a19": "父作子述",
    "X32n0620_001:0560a20": "中庸。子曰。無憂者。其惟文王乎。以王季為父。以武王",
    "X32n0620_001:0560a21": "為子。父作之子述之。",
    "X32n0620_001:0560a23": "法華大成音義卷第八",
    "X32n0620_001:0560a24": "博施濟眾",
    "X32n0620_001:0560b01": "論語。子貢曰。如有博施於民。而能濟眾。何如。可謂仁",
    "X32n0620_001:0560b02": "乎。子曰。何事於仁。必也聖乎。堯舜其猶病諸。",
    "X32n0620_001:0560b03": "連城不易尺璧",
    "X32n0620_001:0560b04": "趙有卞和璧。秦昭王欲以十五連城貿之。趙遣相如",
    "X32n0620_001:0560b05": "送之入秦。相如視秦王獨有愛璧之心。而無割城之",
    "X32n0620_001:0560b06": "意。乃詐曰。璧有瑕。請示之。王授璧與相如。如持璧倚",
    "X32n0620_001:0560b07": "柱而立。怒髮衝冠。乃曰。臣聞布衣之交。尚不忍相欺。",
    "X32n0620_001:0560b08": "況大國乎。王若急臣。臣頭與璧。俱碎於柱。王恐璧碎。",
    "X32n0620_001:0560b09": "使人扶相如起。而遂歸趙。後賢詩曰。卞璧無瑕耀日",
    "X32n0620_001:0560b10": "輝。秦王雖愛不輸機。可憐又入相如手。一陣清風滿",
    "X32n0620_001:0560b11": "路歸。其詳見史記。並列國志。",
    "X32n0620_001:0560b12": "觀窓草聽驢鳴",
    "X32n0620_001:0560b13": "周惇頥。字茂叔。舂陵人。時佛印寓鸞溪。公謁見。相與",
    "X32n0620_001:0560b14": "講道。問曰。天命之謂性。率性之謂道。禪門何謂無心",
    "X32n0620_001:0560b15": "是道。師曰。疑則別參。公曰。參則不無。畢竟以何為道。",
    "X32n0620_001:0560b16": "師曰。滿目青山一任看。公有省。一日忽見窓前草生。",
    "X32n0620_001:0560b17": "乃曰。與自家意思一般。以偈呈師曰。昔本不迷今不",
    "X32n0620_001:0560b18": "悟。心融境會豁幽潛。草深窓外松當道。盡日令人看",
    "X32n0620_001:0560b19": "不厭。師和云。大道體寬無不在。何拘動植與蜚潛。行",
    "X32n0620_001:0560b20": "觀坐看了無礙。色見聲求心自厭。見徵文錄第九卷。",
    "X32n0620_001:0560b21": "周茂叔。窓前草不除去。問之云。與自家意思一般。",
    "X32n0620_001:0560b22": "張子厚。聽驢鳴。亦謂如此。見二程全書。",
    "X32n0620_001:0560b23": "秀支替戾岡",
    "X32n0620_001:0560b24": "石勒欲拒劉曜。僚佐皆諫。勒以訪澄澄曰。塔上風鈴",
    "X32n0620_001:0560c01": "云。秀支替戾岡。僕谷劬禿當。此羯語也。秀支。軍也。替",
    "X32n0620_001:0560c02": "戾岡。出也。僕谷。劉曜胡位也。劬禿當。捉也。此言軍出",
    "X32n0620_001:0560c03": "捉得劉曜也。其後果獲劉曜。其詳見高僧傳。並神僧",
    "X32n0620_001:0560c04": "傳。及經論塵餘。",
    "X32n0620_001:0560c05": "四齊日",
    "X32n0620_001:0560c06": "月旦。月望。初八。二十三。謂之四齋日。見百丈清規。",
    "X32n0620_001:0560c07": "又云。白月八日。十五。黑月八日。十四。或十五見法數。",
    "X32n0620_001:0560c08": "寶積見屠子",
    "X32n0620_001:0560c09": "盤山寶積禪師。嗣馬祖。因於市肆行。見一客人買猪",
    "X32n0620_001:0560c10": "肉。語屠家曰。精底割一斤來。屠放下刀叉手曰。長史",
    "X32n0620_001:0560c11": "那箇不是精底。師於此有省。見宗門統要。並禪宗正",
    "X32n0620_001:0560c12": "脉。指月錄。",
    "X32n0620_001:0560c13": "樓子聞婬辭",
    "X32n0620_001:0560c14": "樓子和尚。未詳法嗣。一日偶經遊街市間。於酒樓下",
    "X32n0620_001:0560c15": "整襪帶次。聞樓上唱曲云。伱既無心我也休。忽然大",
    "X32n0620_001:0560c16": "悟。因號樓子焉。見禪宗正脉。並指月錄。",
    "X32n0620_001:0560c17": "偷蘭遮罪",
    "X32n0620_001:0560c18": "善見律云。偷蘭。名大遮。言障善道。後墮惡道。體是鄙",
    "X32n0620_001:0560c19": "惡。從不善體以立名者。由其成初二篇之罪故也。",
    "X32n0620_001:0560c20": "孔子甘於夕死",
    "X32n0620_001:0560c21": "論語。子曰。朝聞道。夕死可矣。註云。道者。事物當然之",
    "X32n0620_001:0560c22": "理。苟得聞之。則生順死安。無復遺恨矣。朝夕所以甚",
    "X32n0620_001:0560c23": "言其時之近。程子曰。言人不可以不知道。苟得聞道。",
    "X32n0620_001:0560c24": "雖死可也。",
    "X32n0620_001:0561a01": "楊雄不羨久生",
    "X32n0620_001:0561a02": "或問楊子曰。人羨久生。將以學也。可謂好學已乎。楊",
    "X32n0620_001:0561a03": "子曰。未之好也。學不羨。註云。仲尼志道。朝聞夕死。楊",
    "X32n0620_001:0561a04": "子好學。不羨久生。出楊子法言學行篇。",
    "X32n0620_001:0561a05": "純陀最後供",
    "X32n0620_001:0561a06": "爾時拘尸那城。工巧之子。名曰純陀。禮佛白言。唯願",
    "X32n0620_001:0561a07": "世尊。及比丘僧。受我最後供養。我等窮困。欲從如來",
    "X32n0620_001:0561a08": "求將來食。唯願哀受我等微供。然後涅槃。佛言。善哉",
    "X32n0620_001:0561a09": "善哉。我今為汝斷。除貧窮。以無上法雨。雨汝身田。令",
    "X32n0620_001:0561a10": "汝具足。檀波羅蜜。純陀白眾。同共禮勸。佛莫涅槃。佛",
    "X32n0620_001:0561a11": "言。諸佛法爾。有為亦然。速辦所施。不宜久停。是時天",
    "X32n0620_001:0561a12": "人。皆來奉供。佛皆不受。大眾唱言。善哉純陀。成就大",
    "X32n0620_001:0561a13": "福。世尊欲滿眾願。毛孔化佛。及比丘僧。悉皆受供。世",
    "X32n0620_001:0561a14": "尊自受純陀所奉設者。以佛神力。皆悉充足。其詳出",
    "X32n0620_001:0561a15": "涅槃經。爾時佛與阿難。往鐵師子純陀之家。此是",
    "X32n0620_001:0561a16": "如來最後食處。爾時世尊。受其食已。而說偈言。我今",
    "X32n0620_001:0561a17": "最後食。在於純陀家。如是五眾身。不久當滅度。出蓮",
    "X32n0620_001:0561a18": "華面經。",
    "X32n0620_001:0561a19": "免螻蟻之食",
    "X32n0620_001:0561a20": "莊子將死。弟子欲厚葬之。莊子曰。吾以天地為棺槨。",
    "X32n0620_001:0561a21": "日月為連璧。星辰為珠璣。萬物為齎送。吾葬具豈不",
    "X32n0620_001:0561a22": "備耶。何以加此。弟子曰。吾恐烏鳶之食夫子也。莊子",
    "X32n0620_001:0561a23": "曰。在上為烏鳶食。在下為螻蟻食。奪彼與此。何其偏",
    "X32n0620_001:0561a24": "也。出莊子雜篇。",
    "X32n0620_001:0561b01": "善伏",
    "X32n0620_001:0561b02": "時有國王。名曰勝光。王有太子。名曰善伏。因見獄中。",
    "X32n0620_001:0561b03": "受罪之人。心生悲慜。白父垂宥。大臣不可。王怒欲誅",
    "X32n0620_001:0561b04": "太子。王后聞之。白言大王。願聽太子半月行施。即於",
    "X32n0620_001:0561b05": "日光園中。設大施會。時虗空燈王如來。知其可度。入",
    "X32n0620_001:0561b06": "園說法。令得道果。出華嚴經七十三卷。",
    "X32n0620_001:0561b07": "吉祥長者",
    "X32n0620_001:0561b08": "佛告諸比丘。菩薩思惟。古佛坐於何座而證菩提。作",
    "X32n0620_001:0561b09": "是念時。即知過去諸佛。皆坐淨草而成正覺。復念誰",
    "X32n0620_001:0561b10": "能與我如是淨草。時釋提桓因。即變其身。為刈草人。",
    "X32n0620_001:0561b11": "作菩薩右。持草而立。菩薩問曰。汝名字誰。答曰。我名",
    "X32n0620_001:0561b12": "吉祥。菩薩思惟。我今欲求自身吉祥。復欲令他而得",
    "X32n0620_001:0561b13": "吉祥。人名吉祥。於我前立。我今定證阿耨菩提。即坐",
    "X32n0620_001:0561b14": "淨草而發誓言。我今若不證。無上大菩提。寧可碎是",
    "X32n0620_001:0561b15": "身。終不起此座。出方廣大莊嚴經第八卷。",
    "X32n0620_001:0561b17": "法華大成音義卷第九",
    "X32n0620_001:0561b18": "二南雅頌",
    "X32n0620_001:0561b19": "二南者。詩經篇名周南召南也。雅者。大雅小雅也。頌",
    "X32n0620_001:0561b20": "者。周頌魯頌商頌也。詳見詩經小註。",
    "X32n0620_001:0561b21": "陽春雪曲",
    "X32n0620_001:0561b22": "楚襄王問宋玉曰。先生其有遺行與。何士民眾庶。不",
    "X32n0620_001:0561b23": "譽之甚也。宋玉對曰。唯。然有之。願大王寬其罪。使得",
    "X32n0620_001:0561b24": "畢其辭。客有歌於郢中者。其始曰夏里巴人。國中屬",
    "X32n0620_001:0561c01": "而和者數千人。其為陽阿薤露。國中屬而和者數百",
    "X32n0620_001:0561c02": "人。其為陽春白雪。國中屬而和者數十人。引商刻羽",
    "X32n0620_001:0561c03": "雜以流徵。國中屬而和者。不過數人而已。是其曲彌",
    "X32n0620_001:0561c04": "高其和彌寡(云云)。詳見戰國策。",
    "X32n0620_001:0561c05": "琳法師稱名七日",
    "X32n0620_001:0561c06": "貞觀十三年。方士秦世英。譖法師慧琳。著論訕毀皇",
    "X32n0620_001:0561c07": "宗。有旨捕琳。琳知之。變服自繫。詣闕請譴。制旨曰。據",
    "X32n0620_001:0561c08": "爾論。有念觀音者。臨刑不傷。今詳罪犯。當坐大辟。賜",
    "X32n0620_001:0561c09": "假七日。爾可勤念之。貴臨刑自免。琳奉制一無所念。",
    "X32n0620_001:0561c10": "至期詔問。所念觀音感應如何。對曰。隋季失德。四海",
    "X32n0620_001:0561c11": "沸騰。陛下廓清寰宇。道洽生靈。琳自七日已來。不念",
    "X32n0620_001:0561c12": "觀音。惟念陛下。帝訝其言。遣御史韋琮。問琳所以念",
    "X32n0620_001:0561c13": "朕之狀。對曰。觀音至聖。垂形六道。上天下地。皆為師",
    "X32n0620_001:0561c14": "救。陛下御臨宸極。萬國懽心。文治正平。靈鑑無外。聖",
    "X32n0620_001:0561c15": "與觀音齊等。所以惟念陛下(云云)。琮奏其語有旨免",
    "X32n0620_001:0561c16": "刑。流於益州。師著辯正論八卷。死於蜀。百牢關。未幾",
    "X32n0620_001:0561c17": "秦世英被誅矣。見佛祖通載。",
    "X32n0620_001:0561c18": "孫敬德誦經千遍",
    "X32n0620_001:0561c19": "魏天平中。定州孫敬德。造觀音像。常加禮事。後為劫",
    "X32n0620_001:0561c20": "賊所加。不勝考掠。遂妄承罪。將斷死刑。夢一沙門。令",
    "X32n0620_001:0561c21": "誦救生觀世音經千遍。得脫其難。有司執縛向市。且",
    "X32n0620_001:0561c22": "行且誦。臨刑滿千。刀斫折為三段。皮肉不損。凡經三",
    "X32n0620_001:0561c23": "換。刀折如初。官史驚異。具奏丞相高歡。表請免死。勅",
    "X32n0620_001:0561c24": "寫其經。廣布於世。孫敬德還家。見像項上。有三刀之",
    "X32n0620_001:0562a01": "痕。其感應如此。見法苑珠林十七卷。",
    "X32n0620_001:0562a02": "道冏",
    "X32n0620_001:0562a03": "宋京師南澗寺。道冏。姓馬氏。扶風人也。出家為道懿",
    "X32n0620_001:0562a04": "弟子。懿病。嘗遣冏等四人。至河南霍山採鍾乳。入穴",
    "X32n0620_001:0562a05": "數里。跨木渡水。三人溺死。炬火又亡。冏料無濟理。冏",
    "X32n0620_001:0562a06": "素誦法華。存念觀音。見一火光。遂得出穴。見法苑珠",
    "X32n0620_001:0562a07": "林。及高僧傳。",
    "X32n0620_001:0562a08": "魯肆大眚",
    "X32n0620_001:0562a09": "魯莊公二十有二年。春王正月肆大眚。註云。肆放。眚",
    "X32n0620_001:0562a10": "過也。放縱大過猶今赦書。大罪悉皆原免也。春秋特",
    "X32n0620_001:0562a11": "書肆大眚。於文姜薨葬之間。善莊公之能補過也。出",
    "X32n0620_001:0562a12": "春秋左傳註評測義第六卷。",
    "X32n0620_001:0562a13": "唐禁笞背",
    "X32n0620_001:0562a14": "唐太宗。讀明堂鍼炙書云。人五臟之繫。咸附于背詔",
    "X32n0620_001:0562a15": "自今毋得笞囚背出鑑書。及唐史。",
    "X32n0620_001:0562a16": "不孝有三",
    "X32n0620_001:0562a17": "孟子曰。不孝有三無後為大註云。於禮有不孝者三",
    "X32n0620_001:0562a18": "事。謂阿意曲從。陷親不義。一也家貧親老。不為祿仕。",
    "X32n0620_001:0562a19": "二也不娶無子絕先祖祀。三也。三者之中。無後為大。",
    "X32n0620_001:0562a20": "出孟子離婁章。",
    "X32n0620_001:0562a21": "逢場作戲",
    "X32n0620_001:0562a22": "鄧隱峰禪師。一日辭馬祖。祖曰甚處去師云。石頭去",
    "X32n0620_001:0562a23": "祖曰。石頭路滑。師云。竿木隨身。逢場作戲便去。纔到",
    "X32n0620_001:0562a24": "石頭。遂繞禪床一帀。振錫一下。便問是何宗旨頭云。",
    "X32n0620_001:0562b01": "蒼天蒼天。師無語。却回舉似馬祖。祖云。汝更去見他",
    "X32n0620_001:0562b02": "道蒼天。汝便噓兩聲。師又去。一依前問。頭乃噓兩聲。",
    "X32n0620_001:0562b03": "師又無語。歸舉似馬祖。祖云向汝道石頭路滑出宗",
    "X32n0620_001:0562b04": "門統要並五燈會元指月錄。",
    "X32n0620_001:0562b05": "無親往他國",
    "X32n0620_001:0562b06": "僧祇律云。佛告諸比丘過去世時。有國名波羅奈時",
    "X32n0620_001:0562b07": "有弗盧醯大孝婆羅門為國王師。常教五百弟子。時",
    "X32n0620_001:0562b08": "婆羅門。有一奴名迦羅呵聞說法音。盡能持憶。共諸",
    "X32n0620_001:0562b09": "童子。小有嫌恨。便往他國。詐言。我是盧醯婆羅門子",
    "X32n0620_001:0562b10": "耶國師大喜。因告之曰。我有一女今以妻汝。答言。從",
    "X32n0620_001:0562b11": "教。其人常嗔飲食。其婦念言脫有婆羅奈國來者。從",
    "X32n0620_001:0562b12": "彼受教。彼婆羅門具聞此事。便往他國。其人拜曰。我",
    "X32n0620_001:0562b13": "來此國。言是大家之子。望主勿泄此事。主言。汝實我",
    "X32n0620_001:0562b14": "子。即時同主歸家。告言。我親來為辦飲食其婦密問",
    "X32n0620_001:0562b15": "婆羅門曰。我夫飲食。常不可意。願尊指教客曰我臨",
    "X32n0620_001:0562b16": "去時。教汝一偈其人為主求伴。其婦請偈。客教偈言。",
    "X32n0620_001:0562b17": "無親往他國欺誑天下人。粗食是常食。細食復何嫌。",
    "X32n0620_001:0562b18": "其婦念此偈。其人常作軟語。不復生嗔。佛言。彼婆羅",
    "X32n0620_001:0562b19": "門者。我身是也彼奴者。今闡陀比丘是也。",
    "X32n0620_001:0562b20": "王索仙陀婆",
    "X32n0620_001:0562b21": "善男子。如來密語。甚深難解。譬如大王。告諸羣臣先",
    "X32n0620_001:0562b22": "陀婆來。先陀婆者。一名四實一者鹽。二者器。三者水。",
    "X32n0620_001:0562b23": "四者馬如是四法。皆同此名有智之臣。善知此名。若",
    "X32n0620_001:0562b24": "王洗時。索先陀婆。即便奉水。若王食時。索先陀婆。即",
    "X32n0620_001:0562c01": "便奉鹽。若王食已。將欲飲漿。索先陀婆。即便奉器。若",
    "X32n0620_001:0562c02": "王欲遊。索先陀婆。即便奉馬。如是智臣。善解大王。四",
    "X32n0620_001:0562c03": "種密語。是大乘經。亦復如是。出涅槃經第十卷。",
    "X32n0620_001:0562c04": "車馬駢闐",
    "X32n0620_001:0562c05": "左思賦。車馬雷駭。轟轟闐闐。詩緝曰。闐闐眾盛猶今",
    "X32n0620_001:0562c06": "駢闐也。又羣行聲也。",
    "X32n0620_001:0562c07": "心迷法華轉",
    "X32n0620_001:0562c08": "洪州法達禪師念法華經三千部。後禮六祖曰。惟願",
    "X32n0620_001:0562c09": "和尚大慈略說經中義理。祖曰。汝念此經以何為宗。",
    "X32n0620_001:0562c10": "師曰學人愚鈍。從來但依文誦念。豈知宗趣祖曰。汝",
    "X32n0620_001:0562c11": "試為吾念一遍。吾當為汝解說。師即高聲。念至方便",
    "X32n0620_001:0562c12": "品。祖曰止。此經元來以因緣出世為宗。縱說多種譬",
    "X32n0620_001:0562c13": "喻亦無越於此何者因緣惟一大事。一大事。即佛知",
    "X32n0620_001:0562c14": "見也。汝慎勿錯解經義。見他道開示悟入。自是佛之",
    "X32n0620_001:0562c15": "知見。我輩無分。若作此解。乃是謗經毀佛也。彼既是",
    "X32n0620_001:0562c16": "佛。已具知見。何用更開。汝今當信佛知見者。只汝自",
    "X32n0620_001:0562c17": "心。更無別體。葢為一切眾生。自蔽光明。貪愛塵境。外",
    "X32n0620_001:0562c18": "緣內擾。甘受驅馳。便勞他從三昧起。種種苦口。勸令",
    "X32n0620_001:0562c19": "寢息。莫向外求。與佛無二。故云。開佛知見。汝但勞勞",
    "X32n0620_001:0562c20": "執念。謂為功課者。何異犛牛愛尾也。師曰。若然者。但",
    "X32n0620_001:0562c21": "得解義。不勞誦經也。祖曰。經有何過。豈障汝念只為",
    "X32n0620_001:0562c22": "迷悟在人。損益由汝。聽吾偈曰。心迷法華轉心悟轉",
    "X32n0620_001:0562c23": "法華。誦經久不明。與義作讐家。無念念即正。有念念",
    "X32n0620_001:0562c24": "成邪。有無俱不計。長御白牛車師從此領旨。亦不輟",
    "X32n0620_001:0563a01": "誦持。其詳見法寶壇經。今依禪宗正脉錄出。",
    "X32n0620_001:0563a03": "法華大成音義(終)",
    "X32n0620_001:0563a08": "後附",
    "X32n0620_001:0563a10": "昔有僧誦法華經。至諸法從本來。常自寂滅相之頌。",
    "X32n0620_001:0563a11": "心忽起疑。日夕不止。忽聞鶯聲。頓然開悟遂續前頌",
    "X32n0620_001:0563a12": "云諸法從本來。常自寂滅相。春至百華開。黃鶯啼柳",
    "X32n0620_001:0563a13": "上。見五燈會元。及指月錄。",
    "X32n0620_001:0563a14": "僧叡法師魏郡長樂人也。至年十八。禮僧賢法師為",
    "X32n0620_001:0563a15": "弟子。博通經論美聲遠著。羅什翻經。叡並參正。什師",
    "X32n0620_001:0563a16": "譯經。至正法華受決品云。天見人人見天。乃曰。此語",
    "X32n0620_001:0563a17": "與西域義同。但言過質。叡曰。將非人天交接。兩得相",
    "X32n0620_001:0563a18": "見。什喜曰。實然吾傳譯經論。得與子相值真無所恨",
    "X32n0620_001:0563a19": "矣。其詳見高僧傳。",
    "X32n0620_001:0563a20": "唐明解。姓姚氏。本是普光寺僧。性聰敏。善文藻。工書",
    "X32n0620_001:0563a21": "翰善丹青鼓琴。每忻俗網。不樂道門至龍朔元年。舉",
    "X32n0620_001:0563a22": "應詔赴洛陽。及第歸俗。乃曰。吾今脫此驢皮。預在人",
    "X32n0620_001:0563a23": "矣。遂置酒集諸士俗。賦詩曰。一乘本非有。三空何所",
    "X32n0620_001:0563a24": "歸(云云)。未幾而卒後託夢於相知淨土寺智整曰。明",
    "X32n0620_001:0563b01": "解宿無福德。不遵內教。今受飢乏。若有故人之情。頗",
    "X32n0620_001:0563b02": "能惠一飡否。智整夢中許諾。及惺設食。至夜又夢來",
    "X32n0620_001:0563b03": "謝至二年秋。又託夢於畵工曰。我以不信佛法。今受",
    "X32n0620_001:0563b04": "大苦汝努力為我寫兩三卷經。誦十八遍。賦詩而別。",
    "X32n0620_001:0563b05": "詩曰。握手不能別。撫膺還自傷。痛矣時陰短。悲哉泉",
    "X32n0620_001:0563b06": "路長。松林驚野吹。荒[土*遂]落寒霜。言離何以贈。留心內",
    "X32n0620_001:0563b07": "典章。其畫工素不識字。倩人錄之道俗傳之非一。出",
    "X32n0620_001:0563b08": "冥報記。又見續高僧傳並法苑珠林。",
    "X32n0620_001:0563b09": "增一阿含經云。佛告阿難汝今速擊楗椎。今七月十",
    "X32n0620_001:0563b10": "五日是受歲之日。阿難即升講堂。手執楗椎。而說偈",
    "X32n0620_001:0563b11": "言降伏魔力怨。除結無有餘露地擊楗椎。比丘聞當",
    "X32n0620_001:0563b12": "集諸欲聞法人。度流生死海。聞此妙響音。盡當雲集",
    "X32n0620_001:0563b13": "此。",
    "X32n0620_001:0563b14": "寵居士云。讀經須解義。解義即修行。若依了義學。即",
    "X32n0620_001:0563b15": "入涅槃城如其不解義多見不如盲尋文廣占地。心",
    "X32n0620_001:0563b16": "牛不肯耕。田田總是草。稻從何處生。見宗鏡錄。",
    "X32n0620_001:0563b17": "唐義淨三藏法師題取經詩云。晉宋齊梁唐代間。高",
    "X32n0620_001:0563b18": "僧求法離長安。去人成百歸無十。後者安知前者難。",
    "X32n0620_001:0563b19": "路遠碧天唯冷結。砂河遮日力疲殫。後賢如未諳斯",
    "X32n0620_001:0563b20": "旨往往將經容易看見名義集"
}