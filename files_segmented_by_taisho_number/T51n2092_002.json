{
    "T51n2092_002:1004c12": "洛陽城東伽藍記卷第二",
    "T51n2092_002:1004c14": "魏撫軍府司馬楊衒之撰",
    "T51n2092_002:1004c15": "明懸尼寺。彭城武宣王勰所立也。在建春",
    "T51n2092_002:1004c16": "門外石樓南。穀水周圍遶。城至建春門外。東",
    "T51n2092_002:1004c17": "入陽渠石橋。橋有四柱。在道南。銘云。漢陽",
    "T51n2092_002:1004c18": "嘉四年將作大匠馬憲造。逮我孝昌三年。大",
    "T51n2092_002:1004c19": "雨頹橋。柱始埋沒。道北二柱至今猶存。衒",
    "T51n2092_002:1004c20": "之按。劉澄之山川。古今記戴延之。西征記",
    "T51n2092_002:1004c21": "並云。晉太康元年造。此則失之遠矣。按澄之",
    "T51n2092_002:1004c22": "等。並生在江表。未游中土。假因征役暫來",
    "T51n2092_002:1005a01": "經過。至於舊事。多非親覽。聞諸道路便為穿",
    "T51n2092_002:1005a02": "鑿。誤我後學日月已甚。有三層塔一所。未加",
    "T51n2092_002:1005a03": "莊嚴。寺東有中朝時常滿倉。高祖令為租場。",
    "T51n2092_002:1005a04": "天下貢賦所聚蓄也。",
    "T51n2092_002:1005a05": "龍華寺。宿衛羽林虎賁等所立也。在建春",
    "T51n2092_002:1005a06": "門外陽渠南。寺南有租場。陽渠北有建陽里。",
    "T51n2092_002:1005a07": "里有土臺高三丈。上作二精舍。趙逸云。此臺",
    "T51n2092_002:1005a08": "是中朝旗亭也。上有二層樓。懸鼓擊之。以罷",
    "T51n2092_002:1005a09": "市。有鍾一口。撞之聞五十里。太后以鍾聲",
    "T51n2092_002:1005a10": "遠聞。遂移在宮內。置凝閒堂前講內典沙",
    "T51n2092_002:1005a11": "門。打為時節。初蕭衍子豫章王綜來降。聞",
    "T51n2092_002:1005a12": "此鍾聲。以為奇異。遂造聽歌三首。行傳",
    "T51n2092_002:1005a13": "於世。綜字世讚。偽齊昏主寶卷遺腹子也。寶",
    "T51n2092_002:1005a14": "卷臨政婬亂。吳人苦之。雍州刺史蕭衍立南",
    "T51n2092_002:1005a15": "康王寶融為主。舉兵向秣陵。事既克捷。遂殺",
    "T51n2092_002:1005a16": "寶融。而自立寶卷。有美人吳景暉。時孕綜",
    "T51n2092_002:1005a17": "經月。衍因幸景暉。及綜生認為己子。小名",
    "T51n2092_002:1005a18": "緣覺。封豫章王。綜形貌舉止甚似昏主。其母",
    "T51n2092_002:1005a19": "告之。令自方便。綜遂歸我聖闕。更改名曰讚。",
    "T51n2092_002:1005a20": "字世務。始為寶卷。追服三年喪。明帝拜綜太",
    "T51n2092_002:1005a21": "尉公封丹陽王。永安年中。尚莊帝姊。壽陽",
    "T51n2092_002:1005a22": "公主字莒犁。公主容色美麗。綜甚敬之。與公",
    "T51n2092_002:1005a23": "主語。常自稱下官授徐州刺史加開府。及",
    "T51n2092_002:1005a24": "京師傾覆。綜弃州北走。時爾朱世隆專權。遣",
    "T51n2092_002:1005a25": "取公主至洛陽。世隆逼之。公主罵曰。胡狗敢",
    "T51n2092_002:1005a26": "辱天王女乎。世隆怒之。遂縊殺之。",
    "T51n2092_002:1005a27": "瓔珞寺。在建春門外御道北所謂建陽里也。",
    "T51n2092_002:1005a28": "即中朝時。白社池董威輩所居處。里內有",
    "T51n2092_002:1005a29": "瓔珞慈善暉和通覺暉玄宗聖魏昌熙平崇",
    "T51n2092_002:1005b01": "真因果等十寺。里內士庶二千餘戶。信崇三",
    "T51n2092_002:1005b02": "寶。眾僧剎養。百姓所供也。",
    "T51n2092_002:1005b03": "宗聖寺。有像一軀。舉高三丈八尺。端嚴殊",
    "T51n2092_002:1005b04": "特。相好畢備。士庶瞻仰。目不暫瞬。此像一",
    "T51n2092_002:1005b05": "出市井。皆空炎先。騰輝赫赫。獨絕世表。",
    "T51n2092_002:1005b06": "妙伎雜樂。亞於劉騰。城東士女。多來此寺觀",
    "T51n2092_002:1005b07": "看也。",
    "T51n2092_002:1005b08": "崇真寺。比丘惠凝死一七日還活。經閻羅王",
    "T51n2092_002:1005b09": "檢閱。以錯名放免。惠凝具說過去之時。有五",
    "T51n2092_002:1005b10": "比丘同閱。一比丘云。是寶明寺智聖。坐禪苦",
    "T51n2092_002:1005b11": "行得升天堂。有一比丘。是般若寺道品。以",
    "T51n2092_002:1005b12": "誦四涅槃亦升天堂。有一比丘云是融覺",
    "T51n2092_002:1005b13": "寺曇謨最。講涅槃華嚴領眾千人。閻羅王云。",
    "T51n2092_002:1005b14": "講經者心懷彼我以驕凌物。比丘中第一麁",
    "T51n2092_002:1005b15": "行。今唯試坐禪誦經。不問講經。其曇謨最",
    "T51n2092_002:1005b16": "曰。貧道立身以來唯好講經實不闇誦。閻",
    "T51n2092_002:1005b17": "羅王勅付司。即有青衣十人。送曇謨最向",
    "T51n2092_002:1005b18": "西北門。屋舍皆黑。似非好處。有一比邱",
    "T51n2092_002:1005b19": "云。是禪林寺道弘。自云。教化四輩檀越。造",
    "T51n2092_002:1005b20": "一切經人中象十軀。閻羅王曰。沙門之體。",
    "T51n2092_002:1005b21": "必須攝心守道。志在禪誦。不干世事。不作",
    "T51n2092_002:1005b22": "有為。雖造作經象正。欲得他人財物。既得",
    "T51n2092_002:1005b23": "他物貪心即起。既懷貪心便是三毒。不除具",
    "T51n2092_002:1005b24": "足煩惱。亦付司。仍與曇謨最同入黑門。有一",
    "T51n2092_002:1005b25": "比邱云。是靈覺寺寶明。自云。出家之前嘗",
    "T51n2092_002:1005b26": "作隴西太守造靈覺寺。成即棄官入道。雖不",
    "T51n2092_002:1005b27": "禪誦禮拜不缺。閻羅王曰。卿作太守之日。曲",
    "T51n2092_002:1005b28": "理枉法。劫奪民財。假作此寺。非卿之力。何",
    "T51n2092_002:1005b29": "勞說此。亦付司。青衣送入黑門。太后聞之。遣",
    "T51n2092_002:1005c01": "黃門侍郎徐紇。依惠凝所說。即訪寶明寺。城",
    "T51n2092_002:1005c02": "東有寶明寺。城內有般若寺。城西有融覺",
    "T51n2092_002:1005c03": "寺。禪林靈覺等三寺。問智聖。道品。曇謨最。道",
    "T51n2092_002:1005c04": "弘。寶明等。皆實有之。議曰。人死有罪福。即",
    "T51n2092_002:1005c05": "請坐禪僧一百人。常在殿內供養之。詔不聽。",
    "T51n2092_002:1005c06": "持經象沿路乞索。若私有財物造經象者",
    "T51n2092_002:1005c07": "任意。凝亦入白鹿山。居隱修道。自此以後。",
    "T51n2092_002:1005c08": "京邑比丘。悉皆禪誦。不復以講經。為意出",
    "T51n2092_002:1005c09": "建春南門外一里餘。至東石橋。南北而行。",
    "T51n2092_002:1005c10": "晉太康元年。造橋南有魏朝時馬市刑嵆康",
    "T51n2092_002:1005c11": "之所也。橋北大道西有建陽里。大道東有綏",
    "T51n2092_002:1005c12": "民里。里內有河間劉宣明宅。神龜年中。以",
    "T51n2092_002:1005c13": "直諫忤旨。斬於都市訖目不瞑。尸行百步。",
    "T51n2092_002:1005c14": "時人談以枉死。宣明少有名譽。精通經史。危",
    "T51n2092_002:1005c15": "行及於誅死。",
    "T51n2092_002:1005c16": "魏昌尼寺。閹官瀛州刺史李次壽所立也。在",
    "T51n2092_002:1005c17": "里東南角即中朝牛馬市處也。刑嵆康之所。",
    "T51n2092_002:1005c18": "東臨石橋。此橋南北行。晉太康元年中朝",
    "T51n2092_002:1005c19": "時市南橋也。澄之等蓋見北橋銘。因而以",
    "T51n2092_002:1005c20": "橋為太康初造也。",
    "T51n2092_002:1005c21": "石橋南道有景興尼寺。亦閹官等所共立也。",
    "T51n2092_002:1005c22": "有金像輦。去地三尺。施寶蓋。四面垂金鈴七",
    "T51n2092_002:1005c23": "寶珠。飛天伎樂。望之雲表。作工甚精。難可揚",
    "T51n2092_002:1005c24": "推。像出之日。常詔羽林一百人舉此像。絲竹",
    "T51n2092_002:1006a01": "雜伎皆由旨給。",
    "T51n2092_002:1006a02": "建陽里東有綏民里。里內有洛陽縣臨渠水",
    "T51n2092_002:1006a03": "縣。門外有洛陽令楊機清德碑。綏民里東崇",
    "T51n2092_002:1006a04": "義里。里內有京兆人杜子休宅。地形顯敞。門",
    "T51n2092_002:1006a05": "臨御道。時有隱士。趙逸云。是晉武時人。晉",
    "T51n2092_002:1006a06": "朝舊事。多所記錄。正光初來至京師。見子休",
    "T51n2092_002:1006a07": "宅。歎息曰。此宅中朝時太康寺也。時人未信。",
    "T51n2092_002:1006a08": "遂問寺之由緒。逸云。龍驤將軍王濬。平吳之",
    "T51n2092_002:1006a09": "後始立此寺。本有三層浮圖。用塼為之。指",
    "T51n2092_002:1006a10": "子休園中曰。此是故處。子休掘而驗之。果得",
    "T51n2092_002:1006a11": "塼數十萬。兼有石銘云。晉太康六年歲次乙",
    "T51n2092_002:1006a12": "巳九月甲戌朔八日辛巳儀同三司襄陽侯",
    "T51n2092_002:1006a13": "王濬敬造。時園中果菜豐蔚林木扶疎。乃服",
    "T51n2092_002:1006a14": "逸言。號為聖人。子休遂捨宅為靈應寺。所",
    "T51n2092_002:1006a15": "得之磚。還為三層浮圖。好事者尋逐之。",
    "T51n2092_002:1006a16": "問。晉朝京師。何如今日。逸曰。晉時民少於",
    "T51n2092_002:1006a17": "今日。王侯第宅與今日相似。又云。自永嘉",
    "T51n2092_002:1006a18": "已來二百餘年。建國稱王者十有六君。皆遊",
    "T51n2092_002:1006a19": "其都邑。目見其事。國滅之後。觀其史書。皆非",
    "T51n2092_002:1006a20": "實錄。莫不推過。於人引善自向符生。雖好勇",
    "T51n2092_002:1006a21": "嗜酒。亦仁而不殺。觀其治典未為凶暴。及詳",
    "T51n2092_002:1006a22": "其史。天下之惡皆歸焉。符堅自是賢主。賊君",
    "T51n2092_002:1006a23": "取位妄書生惡。凡諸史官皆是類也。人皆",
    "T51n2092_002:1006a24": "貴遠賤近。以為信然。當今之人。亦生愚死智。",
    "T51n2092_002:1006a25": "惑已甚矣。人問其故。逸曰。生時中庸之人",
    "T51n2092_002:1006a26": "耳。及其死也。碑文墓志莫不窮天地之",
    "T51n2092_002:1006a27": "大德盡生民之能事。為君共堯舜連衡。為臣",
    "T51n2092_002:1006a28": "與伊皐等跡。牧民之官浮虎。慕其清塵。執",
    "T51n2092_002:1006a29": "法之吏埋輪。謝其梗直。所謂生為盜跖死為",
    "T51n2092_002:1006b01": "夷齊。妄言傷正華辭損實。當時構文之士。慚",
    "T51n2092_002:1006b02": "逸此言。步兵校尉李澄問曰。太尉府前塼浮",
    "T51n2092_002:1006b03": "圖。形製甚古。猶未崩毀。未知早晚造。逸云",
    "T51n2092_002:1006b04": "晉義熙十二年劉裕伐姚泓軍人所作。汝南",
    "T51n2092_002:1006b05": "王聞而異之。拜為義父。因而問。何所服餌。",
    "T51n2092_002:1006b06": "以致長年。逸云。吾不閑養生。自然長壽。郭",
    "T51n2092_002:1006b07": "璞常為吾筮云。壽年五百歲。今始餘半。",
    "T51n2092_002:1006b08": "帝給步挽車一乘。遊於市里。所經之處。多",
    "T51n2092_002:1006b09": "記舊跡。三年以後遁去。莫知所在。崇儀里東",
    "T51n2092_002:1006b10": "有七里橋以石為之。中朝杜預之荊州出頓",
    "T51n2092_002:1006b11": "之所也。七里橋東一里郭門開三道。時人號",
    "T51n2092_002:1006b12": "為三門。離別者多云相送。三門外。京師士子",
    "T51n2092_002:1006b13": "送去迎歸常在此處。",
    "T51n2092_002:1006b14": "莊嚴寺。在東陽門外一里御道北。所謂東安",
    "T51n2092_002:1006b15": "里也。北為租場里。內有駙馬都尉司馬恍。",
    "T51n2092_002:1006b16": "濟州刺史分宣。幽州刺史李真奴。豫州刺史",
    "T51n2092_002:1006b17": "公孫驤等四宅。",
    "T51n2092_002:1006b18": "秦太上君寺。胡太后所立也。在東陽門二",
    "T51n2092_002:1006b19": "里御道北。所謂暉文里。里內有太保崔光。太",
    "T51n2092_002:1006b20": "傅李延實。冀州刺史李詔。祕書監鄭道昭",
    "T51n2092_002:1006b21": "等四宅。並豐堂崛起。高門洞開。趙逸云。暉",
    "T51n2092_002:1006b22": "文里是晉馬道里。延實宅是蜀主劉禪宅。延",
    "T51n2092_002:1006b23": "實宅東有脩和宅。是吳王孫皓宅。李韶宅",
    "T51n2092_002:1006b24": "是晉司空張華宅。當時太后正號崇訓。母天",
    "T51n2092_002:1006b25": "下號父。為秦太上公母。為秦太上君。為母追",
    "T51n2092_002:1006b26": "福。因以名焉。中有五層浮圖。一所修剎入",
    "T51n2092_002:1006b27": "雲。高門向街。佛事莊飾等於永寧。誦室禪堂",
    "T51n2092_002:1006b28": "周流重疊。花林芳草遍滿階墀。常有大德名",
    "T51n2092_002:1006b29": "僧。講一切經。受業沙門亦有千數。太傅李",
    "T51n2092_002:1006c01": "延實者。莊帝舅也。永安年中。除青州刺史",
    "T51n2092_002:1006c02": "臨去奉辭。帝謂實曰。懷甎(音專下同)之俗世號",
    "T51n2092_002:1006c03": "難治。舅宜好用心副朝廷所委。實答曰。臣年",
    "T51n2092_002:1006c04": "迫桑榆。氣同朝露。人間稍遠。日近松邱。臣",
    "T51n2092_002:1006c05": "已久乞閒退。陛下渭陽興念寵及老臣。使夜",
    "T51n2092_002:1006c06": "行罪人裁錦萬里。謹奉明勅不敢失墜。時黃",
    "T51n2092_002:1006c07": "門侍郎楊寬在帝側。不曉懷甎之義。私問舍",
    "T51n2092_002:1006c08": "人溫子昇。曰。聞至尊兄彭城王。作青州",
    "T51n2092_002:1006c09": "刺史。問其賓客。從至青州。云齊土之民風俗",
    "T51n2092_002:1006c10": "淺薄。虛論高談。專在榮利。太守初欲入境。皆",
    "T51n2092_002:1006c11": "懷甎叩首以美其意。及其代下還家。以甎擊",
    "T51n2092_002:1006c12": "之言。其向背速於反掌。是以京師謠語曰。獄",
    "T51n2092_002:1006c13": "中無繫囚。舍內無青州。假令家道惡腹中不",
    "T51n2092_002:1006c14": "懷愁。懷甎之義。起在於此也。潁川荀濟風流",
    "T51n2092_002:1006c15": "名士。高鑒妙識。獨出當世。清河崔叔仁稱齊",
    "T51n2092_002:1006c16": "士大夫。曰齊人。外矯仁義。內懷鄙吝。輕同羽",
    "T51n2092_002:1006c17": "毛。利等錐刀。好馳虛譽。阿附成名。威勢所",
    "T51n2092_002:1006c18": "在。側肩競入。求其榮利。甜然濃於四方。慕",
    "T51n2092_002:1006c19": "勢最甚。號齊士。子為慕勢。諸郎臨淄官徒有",
    "T51n2092_002:1006c20": "在京邑。聞懷塼慕勢咸共恥之。唯崔孝忠一",
    "T51n2092_002:1006c21": "人不以為意。問其故。孝忠曰。營丘風俗。太",
    "T51n2092_002:1006c22": "公餘化。稷下儒林。禮義所出。今雖凌遲。足",
    "T51n2092_002:1007a01": "為天下模楷。荀濟人非許郭不識東家。雖復",
    "T51n2092_002:1007a02": "莠言。自口未宜榮辱也。",
    "T51n2092_002:1007a03": "正始寺。百官等所立也。正始中立。因以為",
    "T51n2092_002:1007a04": "名。在東陽門外御道西。所謂敬義里也。里",
    "T51n2092_002:1007a05": "內有典虞曹。簷宇精淨美於叢林。眾僧房",
    "T51n2092_002:1007a06": "前。高林對牖。青松綠檉連枝交映。多有枳",
    "T51n2092_002:1007a07": "樹。而不中食。有石碑一枚。背上有侍中崔",
    "T51n2092_002:1007a08": "光施錢四十萬。陳留侯李崇施錢二十萬。自",
    "T51n2092_002:1007a09": "餘百官各有差少者。不減五千已下。後人刊",
    "T51n2092_002:1007a10": "之。敬義里南有昭德里。里內有尚書僕射游",
    "T51n2092_002:1007a11": "肇。御史尉李彪。兵部尚書崔林。幽州刺史常",
    "T51n2092_002:1007a12": "景。司農張倫等五宅。彪景出自儒生。居室儉",
    "T51n2092_002:1007a13": "素。惟倫最為豪侈。齋宇光麗服翫精奇。車",
    "T51n2092_002:1007a14": "馬出入。逾於邦君。園林山池之美。諸王莫及。",
    "T51n2092_002:1007a15": "倫造景陽山。有若自然。其中重巖複嶺。嶔崟",
    "T51n2092_002:1007a16": "相屬。深蹊洞壑。邐遞連接。高林巨樹。足使",
    "T51n2092_002:1007a17": "日月蔽虧。懸葛垂蘿。能令風煙出入。崎嶇石",
    "T51n2092_002:1007a18": "路似壅而通。崢嶸澗道。盤紆復直。是以山情",
    "T51n2092_002:1007a19": "野興之士游以忘歸。天水人姜質。志性疎誕。",
    "T51n2092_002:1007a20": "麻衣葛巾有逸民之操。見偏愛之。如不能已遂",
    "T51n2092_002:1007a21": "造亭山賦。行傳於世。其辭曰。今偏重者。愛",
    "T51n2092_002:1007a22": "昔先民之重。由樸由純。然則純樸之體。與",
    "T51n2092_002:1007a23": "造化而津勉。濠上之客柱下之吏。臥無為以",
    "T51n2092_002:1007a24": "明心。託自然以圖志。輒以山水為富。不以",
    "T51n2092_002:1007a25": "章甫為貴。任性浮沈。若淡兮無味。今司農張",
    "T51n2092_002:1007a26": "氏實鍾其人。巨量接於物表。夭矯洞達其",
    "T51n2092_002:1007a27": "真。青松未勝其潔。白玉不比其珍。心托空而",
    "T51n2092_002:1007a28": "拪有情。入古以如新。既不專流蕩。又不偏",
    "T51n2092_002:1007a29": "華上。卜居動靜之間。不以山水為忘。庭起半",
    "T51n2092_002:1007b01": "丘半壑。聽以目達心想。進不入聲榮。退不",
    "T51n2092_002:1007b02": "為隱放。爾乃決石通泉拔嶺。巖前斜與危",
    "T51n2092_002:1007b03": "雲等曲。危與曲棟相連。下天津之高霧。納滄",
    "T51n2092_002:1007b04": "海之遠煙。纖列之狀一如古。崩剝之勢似千",
    "T51n2092_002:1007b05": "年。若乃絕嶺懸坡蹭蹬蹉跎。水紓徐如浪。",
    "T51n2092_002:1007b06": "峭山石高下。復危多五尋百拔十步千",
    "T51n2092_002:1007b07": "過。則知巫山弗及。未審蓬萊如何。其中煙",
    "T51n2092_002:1007b08": "花露草。或傾或倒。霜幹風枝。半聳半垂。玉",
    "T51n2092_002:1007b09": "葉金莖。散滿階墀。燃目之綺。裂鼻之馨。既",
    "T51n2092_002:1007b10": "共陽春等茂。復與白雪齊清。或言神明之",
    "T51n2092_002:1007b11": "骨。陰陽之精。天地未覺。生此異人。焉識其",
    "T51n2092_002:1007b12": "中羽徒紛泊。色雜蒼黃。綠頭紫頰。好翠連",
    "T51n2092_002:1007b13": "芳。白鴒生於異縣。丹足出自他鄉。皆遠來",
    "T51n2092_002:1007b14": "以臻此。藉水木以翱翔。不憶春於沙漠。遂",
    "T51n2092_002:1007b15": "忘秋於高陽。非斯人之感至。伺候鳥之迷方。",
    "T51n2092_002:1007b16": "豈下俗之所務。入神怪之異趣。能造者其",
    "T51n2092_002:1007b17": "必詩。敢往者無不賦。或就饒風之地。或入",
    "T51n2092_002:1007b18": "多雲之處。氣嶺與梅岑。隨春之所悟。遠",
    "T51n2092_002:1007b19": "為神仙所賞。近為朝士所知。求解脫於服佩。",
    "T51n2092_002:1007b20": "預參次於山垂。子英游魚於玉質。王喬繫鵠",
    "T51n2092_002:1007b21": "於松枝。方丈不足。以妙詠歌。此處態多奇。",
    "T51n2092_002:1007b22": "嗣宗聞之動魄。叔夜聽此驚魂。恨不能鑽。地",
    "T51n2092_002:1007b23": "一出醉。此山門別有王孫公子遜遁容儀。思",
    "T51n2092_002:1007b24": "山念水。命駕相隨。逢岑愛曲。值石陵欹。庭",
    "T51n2092_002:1007b25": "為仁智之田。故能種此石山。森羅兮草木。",
    "T51n2092_002:1007b26": "長育兮風煙。孤松既能却老。半石亦可留",
    "T51n2092_002:1007b27": "年。若不坐臥兮於其側。春夏兮其遊陟。白骨",
    "T51n2092_002:1007b28": "兮徒自朽。方寸心兮何所憶。",
    "T51n2092_002:1007b29": "平等寺。廣平武穆王懷捨宅所立也。在青",
    "T51n2092_002:1007c01": "陽門外二里御道北。所謂孝敬里也。堂宇宏",
    "T51n2092_002:1007c02": "美。林木蕭森。平臺複道。獨顯當世。寺門外",
    "T51n2092_002:1007c03": "金像一軀高二丈八尺。相好端嚴常有神驗。",
    "T51n2092_002:1007c04": "國之吉凶。先炳祥異。孝昌三年十二月中。此",
    "T51n2092_002:1007c05": "像面有悲容。兩目垂淚。遍體皆濕。時人號曰",
    "T51n2092_002:1007c06": "佛汗。京師士女空市里往而觀之。有比丘。以",
    "T51n2092_002:1007c07": "淨綿拭其淚。須臾之間。綿濕都盡。更換以",
    "T51n2092_002:1007c08": "他綿。俄然復濕。如此三日乃止。明年四月。",
    "T51n2092_002:1007c09": "爾朱榮入洛陽。誅戮百官。死亡塗地。永安二",
    "T51n2092_002:1007c10": "年三月。此像復汗。士庶復往觀之。五月北海",
    "T51n2092_002:1007c11": "王入洛。莊帝北巡。七月北海大敗。所將江",
    "T51n2092_002:1007c12": "淮子弟五千盡被俘虜。無一得還。永安三年",
    "T51n2092_002:1007c13": "七月。此像悲泣如初。每經神驗朝夕惶懼。禁",
    "T51n2092_002:1007c14": "人不聽觀之。至十二月。爾朱兆入洛陽擒莊",
    "T51n2092_002:1007c15": "帝。崩於晉陽。在京宮殿空虛。百日無主。唯",
    "T51n2092_002:1007c16": "尚書令司州牧樂平王爾朱世隆鎮京師。商",
    "T51n2092_002:1008a01": "旅四通。盜賊不作。建明二年長廣王從晉陽",
    "T51n2092_002:1008a02": "赴京師。至郭外。世隆以長廣本枝疎遠。政",
    "T51n2092_002:1008a03": "行無聞。逼禪與廣陵王恭。是莊帝從父",
    "T51n2092_002:1008a04": "兄也。正光中為黃門侍郎。見元義秉權政",
    "T51n2092_002:1008a05": "歸近習。遂佯啞不語不預世事。永安中遁於",
    "T51n2092_002:1008a06": "上洛山。中州刺史泉企執而送之。莊帝疑",
    "T51n2092_002:1008a07": "恭。姦詐夜遣人盜掠衣物。復拔刀劍欲殺",
    "T51n2092_002:1008a08": "之。恭張口以手指舌竟乃不言。莊帝信其真",
    "T51n2092_002:1008a09": "患。放令歸第。恭常住龍華寺。至時世隆等",
    "T51n2092_002:1008a10": "廢長廣而立焉。禪文曰。皇帝咨廣陵王恭。自",
    "T51n2092_002:1008a11": "我皇魏之有天下也。累聖開輔。重基衍業奄",
    "T51n2092_002:1008a12": "有萬邦。光宅四海故道溢百王。德漸無外。",
    "T51n2092_002:1008a13": "而孝明晏駕人神乏王故。柱國大將軍大丞",
    "T51n2092_002:1008a14": "相太原王榮地實封陝。任惟外相乃心王室。",
    "T51n2092_002:1008a15": "大懼崩淪故。推立長樂王子攸。以續絕業。庶",
    "T51n2092_002:1008a16": "九鼎之命日隆。七百之祚唯永。然群飛未寧。",
    "T51n2092_002:1008a17": "橫流且及。皆狼顧鴟張岳立基趾。丞相一麾",
    "T51n2092_002:1008a18": "大定海內。而子攸不顧宗社。讎忌勳德。招聚",
    "T51n2092_002:1008a19": "輕俠。左右壬人。遂虐甚剖心。痛齊鉗齒。",
    "T51n2092_002:1008a20": "豈直金板。告怨大鳥感德而已。於是天下之",
    "T51n2092_002:1008a21": "望。俄然已移。竊以宸極不可以曠神器。豈",
    "T51n2092_002:1008a22": "容無主故。權從眾議。暫馭兆民。今六軍南邁",
    "T51n2092_002:1008a23": "已次河浦。瞻望帝京。赧然興愧。自惟薄寡。",
    "T51n2092_002:1008a24": "本枝疎遠。豈宜仰異。天情俯乖。民望惟王。",
    "T51n2092_002:1008a25": "德表生民。聲高萬古。往以運屬殷憂。時多",
    "T51n2092_002:1008a26": "遭難。卷懷積載。括囊有年。今天眷明德。民懷",
    "T51n2092_002:1008a27": "奧主。曆數允集。歌訟同臻。乃徐發樞機。",
    "T51n2092_002:1008a28": "副茲竚屬。便敬奉璽綬。歸於別邸。王其寅",
    "T51n2092_002:1008a29": "踐。成業允執其中。雖休勿休。日慎一日敬",
    "T51n2092_002:1008b01": "之哉。恭讓曰。天命至重。曆數匪輕。自非德",
    "T51n2092_002:1008b02": "協三才功濟四海。無以入選。帝圖允當師",
    "T51n2092_002:1008b03": "錫。臣既寡昧識無光遠。景命雖降不敢仰",
    "T51n2092_002:1008b04": "承。乞收成旨以允愚衷。又曰。王既德應圖",
    "T51n2092_002:1008b05": "籙。僉屬攸歸。便可允執其中。入光大麓。不",
    "T51n2092_002:1008b06": "勞揮遜。致爽人神。凡恭讓者三。於是即皇",
    "T51n2092_002:1008b07": "帝位。改號曰普泰。黃門侍郎邢子才為赦文。",
    "T51n2092_002:1008b08": "敘述莊帝枉殺太原王之狀。廣陵王曰。永",
    "T51n2092_002:1008b09": "安手翦強臣非為失德。直以天未厭亂。逢",
    "T51n2092_002:1008b10": "成濟之禍。謂左右將詔來。朕自作之直言門",
    "T51n2092_002:1008b11": "下。朕以寡德運屬樂推。思與億兆同茲大慶。",
    "T51n2092_002:1008b12": "肆眚之科。一依恒式。廣陵杜口八載。至是",
    "T51n2092_002:1008b13": "始言海內庶士咸稱聖君。於是封長廣為東",
    "T51n2092_002:1008b14": "海王。世隆加儀同三司尚書令樂平王。餘官",
    "T51n2092_002:1008b15": "如故。贈太原王相國晉王。加九錫。立廟於芒",
    "T51n2092_002:1008b16": "嶺。首陽上舊有周公廟。世隆欲以太原王功",
    "T51n2092_002:1008b17": "比周公。故立此廟。廟成為火所災。有一柱焚",
    "T51n2092_002:1008b18": "之不盡。後三日雷雨。震電霹靂擊為數段。",
    "T51n2092_002:1008b19": "柱下石及廟瓦皆碎於山下。復命百官議太",
    "T51n2092_002:1008b20": "原王配饗。司直劉季明議云不合。世隆問",
    "T51n2092_002:1008b21": "其故。季明白。若配世宗於宣武無功。若配",
    "T51n2092_002:1008b22": "孝明親害其母。若配莊帝為臣不終。為莊帝",
    "T51n2092_002:1008b23": "所戮。以此論之無所配也。世隆怒曰。卿亦合",
    "T51n2092_002:1008b24": "死。季明曰。下官既為議臣。依禮而言。不合聖",
    "T51n2092_002:1008b25": "心。俘剪惟命。議者咸歎。季明不避強禦。莫",
    "T51n2092_002:1008b26": "不歎伏焉。世隆既有忿言。季明終得無患。",
    "T51n2092_002:1008b27": "初世隆北叛。莊帝遣安東將軍史仵龍平北",
    "T51n2092_002:1008b28": "將軍楊文義。各領兵三千守太行嶺。侍中",
    "T51n2092_002:1008b29": "源子恭鎮河內。及爾朱兆馬首南向。仵龍",
    "T51n2092_002:1008c01": "文義等率眾先降。子恭見仵龍文義等降。亦",
    "T51n2092_002:1008c02": "望風潰散。兆遂乘勝。逐北直入京師。兵及闕",
    "T51n2092_002:1008c03": "下。矢流王室。至是論功仵龍文義各封一千",
    "T51n2092_002:1008c04": "戶。廣陵王曰仵龍文義於王有勳。於國無",
    "T51n2092_002:1008c05": "功。竟不許。時人稱帝剛直。彭城王爾朱仲遠",
    "T51n2092_002:1008c06": "世隆之兄也。鎮滑臺。表用其下。都督瑗為西",
    "T51n2092_002:1008c07": "兗州刺史。先用後表。廣陵答曰。已能近補何",
    "T51n2092_002:1008c08": "勞遠聞。世隆侍宴。每言。太原王貪天之功。",
    "T51n2092_002:1008c09": "以為已力。罪有合死。世隆等愕然。自是已",
    "T51n2092_002:1008c10": "後。不敢復入朝。輒專擅國權。兇慝滋甚。坐",
    "T51n2092_002:1008c11": "持臺省。家總萬機。事無大小。先至隆第。然",
    "T51n2092_002:1008c12": "後施行。天子拱已南面。無所干預。永熙元年",
    "T51n2092_002:1008c13": "平陽王入纂大業。始造五層塔一所。平陽王",
    "T51n2092_002:1008c14": "武穆王少子。詔中書侍郎魏收等。為寺碑文。",
    "T51n2092_002:1008c15": "至二年二月五日。土木畢工。帝率百僚作",
    "T51n2092_002:1008c16": "萬僧會。其日寺門外有石象。無故自動。低",
    "T51n2092_002:1008c17": "頭復舉。竟日乃止。帝躬來禮拜。怪其詭異。",
    "T51n2092_002:1008c18": "中書舍人盧景宣曰。石立社移上古有此。",
    "T51n2092_002:1008c19": "陛下何怪也。帝乃還宮。七月中帝為侍中斛",
    "T51n2092_002:1008c20": "斯椿所使。奔於長安。至十月終。而京師遷",
    "T51n2092_002:1008c21": "鄴焉。",
    "T51n2092_002:1008c22": "景寧寺。太保司徒公楊椿所立也。在青陽",
    "T51n2092_002:1009a01": "門外三里御道南。所謂景寧里也。高祖遷都",
    "T51n2092_002:1009a02": "洛邑。椿創居此里。遂分宅為寺。因以名之。制",
    "T51n2092_002:1009a03": "飾甚美。綺柱珠簾。椿弟慎冀州刺史。慎弟",
    "T51n2092_002:1009a04": "津司空。並立性寬雅貴義輕財。四世同居。一",
    "T51n2092_002:1009a05": "門三從朝貴義居未之有也。普泰中為爾朱",
    "T51n2092_002:1009a06": "世隆所誅。後捨宅為建中寺。出青陽門外三",
    "T51n2092_002:1009a07": "里御道北有孝義里。里西北角有蘇秦塚。塚",
    "T51n2092_002:1009a08": "傍有寶明寺。眾僧常見秦出入此塚。車馬羽",
    "T51n2092_002:1009a09": "儀若今宰相也。孝義里東即是洛陽小寺。北",
    "T51n2092_002:1009a10": "有車騎將軍張景仁宅。景仁會稽山陰人也。",
    "T51n2092_002:1009a11": "正光年初從蕭寶夤歸化。拜羽林監賜宅城",
    "T51n2092_002:1009a12": "南歸正里。民間號為吳人坊。南來投化者多",
    "T51n2092_002:1009a13": "居其內。近伊洛二水任其習。御里三千餘家。",
    "T51n2092_002:1009a14": "自立巷寺。市所賣口味多是水族。時人謂為",
    "T51n2092_002:1009a15": "魚鼈寺也。景仁住此以為恥。遂徙居孝義",
    "T51n2092_002:1009a16": "里焉。時朝廷方欲招懷荒服。待吳兒甚厚。",
    "T51n2092_002:1009a17": "蹇裳渡於江者。皆居不次之位。景仁無汗馬",
    "T51n2092_002:1009a18": "之勞。高官通顯。永安二年蕭衍遣主書陳慶",
    "T51n2092_002:1009a19": "之送北海。入洛陽僭帝位。慶之為侍中。景仁",
    "T51n2092_002:1009a20": "在南之日。與慶之有舊。遂設酒引邀。慶之過",
    "T51n2092_002:1009a21": "宅。司農卿蕭彪。尚書右丞張嵩並在其座。彪",
    "T51n2092_002:1009a22": "亦是南人。唯有中大夫楊元慎。給事中大夫",
    "T51n2092_002:1009a23": "王眴是中原士族。慶之因醉謂蕭張等曰。魏",
    "T51n2092_002:1009a24": "朝甚盛。猶曰五胡。正朔相承。當在江左。秦",
    "T51n2092_002:1009a25": "皇玉璽今在梁朝。元慎正色曰。江左假息僻",
    "T51n2092_002:1009a26": "居一隅。地多濕蟄攢育蟲蟻。疆土瘴癘蛙",
    "T51n2092_002:1009a27": "黽共穴。人鳥同群。短髮之君無杼首之貌。",
    "T51n2092_002:1009a28": "文身之民稟叢陋之質。浮於三江。棹於五湖。",
    "T51n2092_002:1009a29": "禮樂所不沽。憲章弗能革。雖復秦餘漢罪雜",
    "T51n2092_002:1009b01": "以華音。復閩楚難言。不可改變。雖立君臣。",
    "T51n2092_002:1009b02": "上慢下暴。是以劉劭殺父於前。休龍淫母於",
    "T51n2092_002:1009b03": "後。見逆人倫。禽獸不異。加以山陰請婿賣",
    "T51n2092_002:1009b04": "夫朋淫。於家不顧譏笑。卿沐其遺風。未沽",
    "T51n2092_002:1009b05": "禮化。所謂陽翟之民。不知癭之為醜。我魏",
    "T51n2092_002:1009b06": "膺籙受圖。定鼎嵩洛。五山為鎮。四海為家。移",
    "T51n2092_002:1009b07": "風易俗之典。與五常而並跡。禮樂憲章之盛。",
    "T51n2092_002:1009b08": "淩百王而獨高。豈卿魚鼈之徒。慕義來朝。",
    "T51n2092_002:1009b09": "飲我池水。啄我稻梁。何為不遜。以以至於",
    "T51n2092_002:1009b10": "此。慶之等見元慎清詞雅句縱橫奔發。杜",
    "T51n2092_002:1009b11": "口流汗。合聲不言。於後數日。慶之遇病。心",
    "T51n2092_002:1009b12": "上急痛。訪人解治。元慎自云。能解慶之。遂",
    "T51n2092_002:1009b13": "憑元慎。元慎即口含水噀。慶之曰。吳人之",
    "T51n2092_002:1009b14": "鬼住居建康。小作冠帽。短製衣裳。自呼阿儂。",
    "T51n2092_002:1009b15": "語則阿傍。菰稗為飯。茗飲作漿。呷啜蓴羹。",
    "T51n2092_002:1009b16": "唼嗍蠏黃。手把荳蔲。口嚼檳榔。乍至中土。",
    "T51n2092_002:1009b17": "思憶本鄉。急手速去。還爾丹陽。若其寒門之",
    "T51n2092_002:1009b18": "鬼。頭猶脩網魚漉鼈在河之洲。咀嚼菱藕。",
    "T51n2092_002:1009b19": "捃拾鷄頭蛙羹蚌臛。以為膳羞。布袍芒履。",
    "T51n2092_002:1009b20": "倒騎水牛。洗湘江漢鼓棹遨遊。隨波遡浪噞",
    "T51n2092_002:1009b21": "喁沈浮。白苧起舞。揚波發謳。急手速去。",
    "T51n2092_002:1009b22": "還爾楊州。慶之伏枕曰。楊君見辱深矣。自此",
    "T51n2092_002:1009b23": "後吳兒更不敢解語。北海尋伏誅。其慶之還",
    "T51n2092_002:1009b24": "奔。蕭衍用為司州刺史。欽重北人特異於",
    "T51n2092_002:1009b25": "常。朱异怪復問之曰。自晉宋以求。號洛",
    "T51n2092_002:1009b26": "陽為荒土。此中謂長江以北盡是夷狄。昨",
    "T51n2092_002:1009b27": "至洛陽。始知衣冠士族。並在中原禮儀。富盛",
    "T51n2092_002:1009b28": "人物殷阜目所不識。口不能傳。所謂帝京",
    "T51n2092_002:1009b29": "翼翼四方之則。始登泰山者卑培塿。涉江",
    "T51n2092_002:1009c01": "海者小湘沅。北人安可不重慶之。因此羽儀",
    "T51n2092_002:1009c02": "服式。悉如魏法。江表士庶。競相模楷。褒衣慱",
    "T51n2092_002:1009c03": "帶。被及秣陵。元慎弘農人。晉冀州刺史嶠",
    "T51n2092_002:1009c04": "六世孫。曾祖泰從宋武入關。為上洛太守。七",
    "T51n2092_002:1009c05": "年背偽來朝。明帝賜爵臨晉侯。廣武郡陳",
    "T51n2092_002:1009c06": "郡太守。贈涼州刺史。諡烈侯。祖撫明經為",
    "T51n2092_002:1009c07": "中博士。父辭自得丘壑。不事王侯。叔父許",
    "T51n2092_002:1009c08": "河南令。蜀郡太守。世以學行著聞。名高州里。",
    "T51n2092_002:1009c09": "元慎情尚卓逸。少有高操。仁心自放。不為",
    "T51n2092_002:1009c10": "時羈。樂山愛水。好游林澤。博識文淵。清言",
    "T51n2092_002:1009c11": "入神。造次應對。莫有稱者。讀老莊善言玄",
    "T51n2092_002:1009c12": "理。性嗜酒飲。至一石神不亂。常慷慨嘆不",
    "T51n2092_002:1009c13": "得與阮籍同時生。不願仕宦。為中散常辭",
    "T51n2092_002:1009c14": "疾退閑。未常修敬諸貴。亦不慶吊親知貴",
    "T51n2092_002:1009c15": "為交友。故時人弗識也。或有人慕其高義。投",
    "T51n2092_002:1009c16": "刺在門。元慎稱疾高臥。加以意思深長。善於",
    "T51n2092_002:1009c17": "解夢。孝昌年廣陵王元淵。初除儀同三",
    "T51n2092_002:1009c18": "司。總眾十萬討葛榮。夜夢著衮衣。倚槐樹而",
    "T51n2092_002:1009c19": "立。以為吉徵。問於元慎曰。三公之祥淵甚悅",
    "T51n2092_002:1009c20": "之。元慎退還告人曰。廣陵死矣。槐字是木",
    "T51n2092_002:1009c21": "傍鬼。死後當得三公。廣陵果為葛榮所殺。追",
    "T51n2092_002:1009c22": "贈司空公。終如其言。建義陽城太守薛令",
    "T51n2092_002:1010a01": "伯。聞太原王誅百官立莊帝。棄郡東走。忽夢",
    "T51n2092_002:1010a02": "射得雁。以問元慎。元慎曰。卿執羔大夫執雁。",
    "T51n2092_002:1010a03": "君當得大夫之職。俄然令伯除為諫議大夫。",
    "T51n2092_002:1010a04": "京兆許超夢盜羊入獄。問於元慎。曰。君當",
    "T51n2092_002:1010a05": "得陽城令。其後有功。封城陽侯。元慎解夢。",
    "T51n2092_002:1010a06": "義出方途。隨意會情。皆有神驗。雖令與侯。",
    "T51n2092_002:1010a07": "小乖按令。今百里即是古諸侯。以此論之。亦",
    "T51n2092_002:1010a08": "為妙著。時人譬之周宣。及爾朱兆入洛陽。即",
    "T51n2092_002:1010a09": "棄官。與華陰隱士王騰。周游上洛山孝義里。",
    "T51n2092_002:1010a10": "東市北殖貨里。里有太常民劉胡。兄弟四",
    "T51n2092_002:1010a11": "人。以屠為業。永安年中。胡殺猪。猪忽唱乞",
    "T51n2092_002:1010a12": "命。聲及四隣。隣人謂胡兄弟相毆鬪。而來",
    "T51n2092_002:1010a13": "觀之乃猪也。即舍宅為歸覺寺。合家人入",
    "T51n2092_002:1010a14": "道焉。普泰元年。此寺金像生毛眉髮悉皆具",
    "T51n2092_002:1010a15": "足。尚書左丞魏季景謂人曰。張天錫有此事。",
    "T51n2092_002:1010a16": "其國遂滅。此亦不祥之徵。至明年而廣陵被",
    "T51n2092_002:1010a17": "廢死。",
    "T51n2092_002:1010a18": "洛陽城東伽藍記卷第二"
}