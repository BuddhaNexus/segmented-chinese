{
    "T08n0222_008:0199a09": "光讚經卷第八",
    "T08n0222_008:0199a11": "西晉月支國三藏竺法護譯",
    "T08n0222_008:0199a12": "19 所因出衍品摩訶般若波羅蜜所因出衍品第十九",
    "T08n0222_008:0199a13": "佛告須菩提：「如汝所問，何從出衍中？何從住",
    "T08n0222_008:0199a14": "衍中？誰為成衍者？從三界生，住薩芸若，有本",
    "T08n0222_008:0199a15": "無生無甫當生。所以者何？其摩訶衍薩芸若",
    "T08n0222_008:0199a16": "慧，於此二事，法無所合亦無所散，無色無見",
    "T08n0222_008:0199a17": "無所取捨，則為一相則無有相。所以者何？其",
    "T08n0222_008:0199a18": "無相法無所出生。法有生者，則為欲令法界",
    "T08n0222_008:0199a19": "出生，其無相法有所生者，則為欲令本無出",
    "T08n0222_008:0199a20": "生，其無相法則無所生。欲令生者，則為欲令",
    "T08n0222_008:0199a21": "真本際生。其有欲令無相生者，則為欲令不",
    "T08n0222_008:0199a22": "可思議法界出生。其有欲令無相法生，則為",
    "T08n0222_008:0199a23": "欲令專精修行而出生。其有欲令無相法生，",
    "T08n0222_008:0199a24": "則便欲令斷界出生。取要言之，須菩提！則",
    "T08n0222_008:0199a25": "為欲令離欲界生。其有欲令無相法生者，則",
    "T08n0222_008:0199a26": "為欲令滅度界生。須菩提！彼為欲令寂然空",
    "T08n0222_008:0199a27": "無而出生矣。其有欲令色痛痒思想生死識",
    "T08n0222_008:0199a28": "無相法生者，則為欲令有相法生。所以者何？",
    "T08n0222_008:0199a29": "色則為空，從三界生，住薩芸若；痛痒思想",
    "T08n0222_008:0199b01": "生死識亦無有空，從三界生，薩芸若者則無",
    "T08n0222_008:0199b02": "所住。所以者何？若解色者色則為空，解痛",
    "T08n0222_008:0199b03": "痒思想生死識者識則為空，眼耳鼻舌身心",
    "T08n0222_008:0199b04": "亦空。欲令生者，則為欲令虛空出生。眼色",
    "T08n0222_008:0199b05": "識、耳聲識、鼻香識、舌味識、身更識、意欲識，此",
    "T08n0222_008:0199b06": "十八種因緣所見則為空無，欲令生者，則為",
    "T08n0222_008:0199b07": "欲令無相法生。所以者何？須菩提！眼之所",
    "T08n0222_008:0199b08": "視悉皆為空，耳鼻舌身意亦如是，習皆空。",
    "T08n0222_008:0199b09": "須菩提！三界為空，眼所視空，從三界生，薩芸",
    "T08n0222_008:0199b10": "若者則無所住。六情亦空，因三界生，薩芸若",
    "T08n0222_008:0199b11": "者則無所住。六情所受所習皆空，無有相，",
    "T08n0222_008:0199b12": "欲令生者則為欲令生者，則為欲令夢幻出",
    "T08n0222_008:0199b13": "生。所以者何？夢、幻、水月、芭蕉、野馬、深山之",
    "T08n0222_008:0199b14": "響，皆悉自然，自然之事如來之化。三界",
    "T08n0222_008:0199b15": "自然則無所生，薩芸若者則無所住。所以者",
    "T08n0222_008:0199b16": "何？須菩提！如夢自然，夢自然者悉無所有，",
    "T08n0222_008:0199b17": "幻化之事亦復如是。須菩提！其欲令檀波羅",
    "T08n0222_008:0199b18": "蜜有，尸波羅蜜、羼波羅蜜、惟逮波羅蜜、禪波",
    "T08n0222_008:0199b19": "羅蜜、般若波羅蜜生者，則為欲令無相法生。",
    "T08n0222_008:0199b20": "所以者何？須菩提！六波羅蜜者悉皆自然，",
    "T08n0222_008:0199b21": "從三界生，薩芸若者亦無所住。所以者何？須",
    "T08n0222_008:0199b22": "菩提！六波羅蜜者則為自然，其自然者故曰",
    "T08n0222_008:0199b23": "為空。其有欲令無相法生者，則為欲令內空、",
    "T08n0222_008:0199b24": "外空、有空、無空、近空、遠空、真空出生。所以者",
    "T08n0222_008:0199b25": "何？須菩提！其七空者則為自然，以自然故，",
    "T08n0222_008:0199b26": "因三界生，薩芸若者則無所住。所以者何？須",
    "T08n0222_008:0199b27": "菩提！用七空自然故名曰為空，故空為空。",
    "T08n0222_008:0199b28": "須菩提！其有欲令無相法生者，則為欲令四",
    "T08n0222_008:0199b29": "意止、四意斷、四神足念、五根、五力、七覺、八道行",
    "T08n0222_008:0199c01": "生。所以者何？皆自然空，因三界生，薩芸若",
    "T08n0222_008:0199c02": "者則無所住。須菩提！其有欲令三十七品出",
    "T08n0222_008:0199c03": "生者，則為欲令無相法生。所以者何？須菩",
    "T08n0222_008:0199c04": "提！三十七品則為自然，不生三界，薩芸若者",
    "T08n0222_008:0199c05": "則無所住。所以者何？三十七品自然空，空",
    "T08n0222_008:0199c06": "故曰空。須菩提！其有欲令十力、無畏、十八",
    "T08n0222_008:0199c07": "不共諸佛之法、四分別辯，悉自然空，空故曰",
    "T08n0222_008:0199c08": "空。須陀洹、斯陀含、阿那含、阿羅漢、辟支佛，上",
    "T08n0222_008:0199c09": "至怛薩阿竭、阿羅訶、三耶三佛生者，則為欲",
    "T08n0222_008:0199c10": "令無相法生。所以者何？須菩提！其三乘者",
    "T08n0222_008:0199c11": "亦復自然，不出三界，薩芸若者則無所住。所",
    "T08n0222_008:0199c12": "以者何？須菩提！阿羅漢者則為自然，自",
    "T08n0222_008:0199c13": "然故空，故曰為空。辟支佛者則為自然，自",
    "T08n0222_008:0199c14": "然故空，故曰為空。怛薩阿竭則為自然，自",
    "T08n0222_008:0199c15": "然故空，故曰為空。須菩提！其有欲令名號",
    "T08n0222_008:0199c16": "生者，則為欲令無相法生。空、無相、無願亦復",
    "T08n0222_008:0199c17": "如是。其欲令因緣言辭生者，則為欲令無相",
    "T08n0222_008:0199c18": "法生。所以者何？須菩提！其名號空，不生三",
    "T08n0222_008:0199c19": "界，薩芸若者則無所住。所以者何？名號則空，",
    "T08n0222_008:0199c20": "用名號空，故曰為空。因緣言辭諸可處所悉",
    "T08n0222_008:0199c21": "皆為空，諸法處空，故曰為空，其有欲令無所",
    "T08n0222_008:0199c22": "生生，則為欲令無相法生。所以者何？無相",
    "T08n0222_008:0199c23": "法空悉無處所，處所空故，故曰為空。其有欲",
    "T08n0222_008:0199c24": "令無滅、無想、無塵、無瞋、無所有生者，則為欲",
    "T08n0222_008:0199c25": "令無相法生。所以者何？此諸事空，空故曰空。",
    "T08n0222_008:0199c26": "名號因緣言辭所處，三十七品、十種力、四無",
    "T08n0222_008:0199c27": "畏、十八不共諸佛之法、四分別辯，亦復如是。",
    "T08n0222_008:0199c28": "是故，須菩提！摩訶衍者從三界生，為無所生",
    "T08n0222_008:0199c29": "生，薩芸若生亦無所生，無有動處。又須菩提",
    "T08n0222_008:0200a01": "所問在何所住者，心無所住，衍無有處。",
    "T08n0222_008:0200a02": "所以者何？無所住故，一切諸法亦無所住。",
    "T08n0222_008:0200a03": "又，須菩提！衍所住者，住無所住。其法界者，",
    "T08n0222_008:0200a04": "亦無所住，住無所住；衍亦如是，住無所住。",
    "T08n0222_008:0200a05": "如上虛空無所由轉；衍亦如是，住無所住。",
    "T08n0222_008:0200a06": "又譬如無生，住無所住；衍亦如是，住無所住。",
    "T08n0222_008:0200a07": "譬如無滅、無塵、無瞋及無所有，住無所住；衍",
    "T08n0222_008:0200a08": "亦如是，住無所住。所以者何？法界自然，住無",
    "T08n0222_008:0200a09": "所住。所以者何？法界自然，用自然故，自然為",
    "T08n0222_008:0200a10": "空，及與七空悉無所有，自然為空，空無所有，",
    "T08n0222_008:0200a11": "故曰為空。是故，須菩提！衍無所住，住無所住，",
    "T08n0222_008:0200a12": "故無動轉。須菩提所問從何所住而成衍者，",
    "T08n0222_008:0200a13": "衍無所生。所以者何？無有從中生者，無有",
    "T08n0222_008:0200a14": "甫當生者，一切諸法悉無所有。以此無故，",
    "T08n0222_008:0200a15": "一切諸法亦復如是，何所有法當有生者。所",
    "T08n0222_008:0200a16": "以者何？我、人、壽命亦復如是，亦無有如，亦無",
    "T08n0222_008:0200a17": "所見，亦無所得，本末清淨；是故我、人、壽命，",
    "T08n0222_008:0200a18": "如是法界，悉不可得，本末悉空；是故怛薩阿",
    "T08n0222_008:0200a19": "竭悉不可得。其本際者，亦不可得，本末悉淨；",
    "T08n0222_008:0200a20": "是故諸界不可思議，悉不可得，本末清淨；是",
    "T08n0222_008:0200a21": "故陰、種、諸入悉不可得，本末清淨。陰、種、諸入",
    "T08n0222_008:0200a22": "不可得故，本末清淨；六波羅蜜者，悉不可得，",
    "T08n0222_008:0200a23": "本末清淨。是故，七空亦不可得，本末清淨；意",
    "T08n0222_008:0200a24": "止、意斷、神足、根、力、七覺、八道三十七品，十種",
    "T08n0222_008:0200a25": "力、四無所畏、十八不共諸佛之法、四分別辯，",
    "T08n0222_008:0200a26": "亦不可得，本末清淨；須陀洹、斯陀含、阿那含、",
    "T08n0222_008:0200a27": "阿羅漢、辟支佛，上至怛薩阿竭、阿羅訶、三耶",
    "T08n0222_008:0200a28": "三佛，悉不可得，本末清淨。三乘之法薩芸若",
    "T08n0222_008:0200a29": "慧，不可得故，本末清淨。其無所有生，悉不可",
    "T08n0222_008:0200b01": "得，本末清淨，無滅、無塵、無瞋、無爭，諸無所有",
    "T08n0222_008:0200b02": "及諸所有，悉不可得，本末清淨；其過去當來",
    "T08n0222_008:0200b03": "今現在事，往來所住住止所生，悉不可得，本",
    "T08n0222_008:0200b04": "末清淨；所益所損，悉不可得，本末清淨。誰當",
    "T08n0222_008:0200b05": "逮得不可得者？其法界者亦不可逮，無有得",
    "T08n0222_008:0200b06": "者。所以者何？欲逮法界則不可得。若求阿",
    "T08n0222_008:0200b07": "羅漢、辟支佛、怛薩阿竭，欲得此者悉不可得。",
    "T08n0222_008:0200b08": "若有欲得三十七品、十力、無畏、十八不共諸佛",
    "T08n0222_008:0200b09": "之法、四分別辯者，亦不可得，無能逮者。若",
    "T08n0222_008:0200b10": "有欲逮得阿耨多羅三耶三菩，悉不可得，本",
    "T08n0222_008:0200b11": "際悉空而不可得。六波羅蜜及與七空，亦復",
    "T08n0222_008:0200b12": "如是，悉不可得。其無所生亦無所滅，無塵、無",
    "T08n0222_008:0200b13": "瞋、無所有者、悉不可得，所以者何？正真觀之，",
    "T08n0222_008:0200b14": "悉無所有，悉不可得。其欲逮得第一住者，亦",
    "T08n0222_008:0200b15": "不可得；至于十住，亦不可得，本末清淨。",
    "T08n0222_008:0200b16": "何所有第一住者？其清淨觀者，及種性八等",
    "T08n0222_008:0200b17": "所示現地，是所有地：離欲之地、所作辦地、辟支",
    "T08n0222_008:0200b18": "佛地、菩薩道地、三耶三佛地及第一地悉，不可",
    "T08n0222_008:0200b19": "得。其七空者，悉不可得。計於內空上至十住，",
    "T08n0222_008:0200b20": "悉不可得，七空、十住悉無所有，悉不可得。所",
    "T08n0222_008:0200b21": "以者何。須菩提！其第一住但名字耳，為不",
    "T08n0222_008:0200b22": "可得，上至十住亦復如是。假有所得，為不可",
    "T08n0222_008:0200b23": "得，本末清淨，而為眾生講說內空悉不可得，",
    "T08n0222_008:0200b24": "一切眾生亦不可得，而為眾生說七品空事，",
    "T08n0222_008:0200b25": "所可說者悉不可得，本末清淨。以內空故，佛",
    "T08n0222_008:0200b26": "土清淨，悉無所得。七空自然，自然空故，佛土",
    "T08n0222_008:0200b27": "清淨，悉不可得，本末清淨。是故內空及與五",
    "T08n0222_008:0200b28": "眼。悉不可得，皆無所有、自然，自然空為其五",
    "T08n0222_008:0200b29": "眼，悉無處所，本末清淨。是故，須菩提！菩薩",
    "T08n0222_008:0200c01": "摩訶薩於一切悉無所得，則為逮得成摩訶",
    "T08n0222_008:0200c02": "衍三拔致薩芸若慧。」",
    "T08n0222_008:0200c03": "20 無去來品摩訶般若波羅蜜無去來品第二十",
    "T08n0222_008:0200c04": "爾時賢者須菩提白佛言：「所言摩訶衍者，其",
    "T08n0222_008:0200c05": "摩訶衍義之所趣，唯，天中天！於天上人中世",
    "T08n0222_008:0200c06": "間而最為尊，莫不歸者。衍與空等，譬如虛",
    "T08n0222_008:0200c07": "空容覆無量阿僧祇人莫不戴仰，唯，天中天！",
    "T08n0222_008:0200c08": "摩訶衍者亦復如是，菩薩摩訶薩覆不可計",
    "T08n0222_008:0200c09": "阿僧祇人悉因得度。摩訶衍者，不見來時、不",
    "T08n0222_008:0200c10": "見去時、不見住處。如是，天中天！摩訶衍者，",
    "T08n0222_008:0200c11": "不得過去當來現在，亦無中間見、亦無所得，",
    "T08n0222_008:0200c12": "其名等於三世，故曰為衍，是故為摩訶衍。」於",
    "T08n0222_008:0200c13": "是世尊告須菩提：「如是，如是！所謂摩訶衍者，",
    "T08n0222_008:0200c14": "是為菩薩摩訶薩六波羅蜜：檀波羅蜜、尸波羅",
    "T08n0222_008:0200c15": "蜜、羼波羅蜜、惟逮波羅蜜、禪波羅蜜、般若波",
    "T08n0222_008:0200c16": "羅蜜。是為，須菩提！菩薩摩訶薩摩訶衍。「復次，",
    "T08n0222_008:0200c17": "須菩提！菩薩摩訶薩摩訶衍者，謂一切諸陀",
    "T08n0222_008:0200c18": "羅尼門、諸三昧門、首楞嚴三昧。取要言之，空",
    "T08n0222_008:0200c19": "等三昧、解脫三昧、無著三昧、寂滅三昧，是",
    "T08n0222_008:0200c20": "謂菩薩摩訶薩摩訶衍。「復次，須菩提！菩薩摩",
    "T08n0222_008:0200c21": "訶薩摩訶衍者，曉了七空、三十七品、十力、無",
    "T08n0222_008:0200c22": "畏、十八不共諸佛之法、四分別辯，是為菩薩",
    "T08n0222_008:0200c23": "摩訶薩摩訶衍也。又，須菩提！所言摩訶衍者，",
    "T08n0222_008:0200c24": "天上天下世間最上，莫不歸仰者。譬如，須菩",
    "T08n0222_008:0200c25": "提，欲界本無而無本無，等無有異不可分別，",
    "T08n0222_008:0200c26": "無有顛倒誠諦自然，久長堅固，無有別離法，",
    "T08n0222_008:0200c27": "無合無散未曾所有，是為摩訶衍天上天下",
    "T08n0222_008:0200c28": "人中最尊，莫不歸仰者。假使，須菩提！劫盡燒",
    "T08n0222_008:0200c29": "時悉為現之，教化一切令知無常，無有長久、",
    "T08n0222_008:0201a01": "無堅固者，悉無所有，是故摩訶衍天上天下",
    "T08n0222_008:0201a02": "世間最尊，莫不歸仰者。又，須菩提！欲界如是",
    "T08n0222_008:0201a03": "等無有異，無有顛倒誠諦自然，無本堅固無",
    "T08n0222_008:0201a04": "別離法，無有因緣，其無所有終不所有，是為",
    "T08n0222_008:0201a05": "摩訶衍天上天下最尊。設使，須菩提！欲界",
    "T08n0222_008:0201a06": "有想無常顛倒而現破壞，一切無常無有長",
    "T08n0222_008:0201a07": "久不可堅固，別離之法悉無所有。是故，須菩",
    "T08n0222_008:0201a08": "提！摩訶衍天上天下，於無色界亦復如是。",
    "T08n0222_008:0201a09": "設使，須菩提！諸色本無悉無所有，亦復如是，",
    "T08n0222_008:0201a10": "等亦無差別，無有若干誠諦自然，本無堅固",
    "T08n0222_008:0201a11": "無別離法，其無有者不可令有，是為摩訶衍",
    "T08n0222_008:0201a12": "天上天下最尊。假使，須菩提！色有所念而應",
    "T08n0222_008:0201a13": "清淨，而為顛倒悉令飽滿，皆當無常，無有久",
    "T08n0222_008:0201a14": "存、不得堅固，別離之法悉無所有，是故摩訶",
    "T08n0222_008:0201a15": "衍。色痛痒思想生死識，亦復如是；眼耳鼻舌",
    "T08n0222_008:0201a16": "身心，等無有異；眼色識、耳聲識、鼻香識、舌味",
    "T08n0222_008:0201a17": "識、身更識、意欲識，等無有異，悉無所有所可",
    "T08n0222_008:0201a18": "分別。至誠真諦，計有常者，久長堅固，是非摩",
    "T08n0222_008:0201a19": "訶衍。用習六事心有想念，因緣所習迷惑多",
    "T08n0222_008:0201a20": "求以自飽滿，是一切法，皆悉無常，無有長存、",
    "T08n0222_008:0201a21": "不可久固。是故摩訶衍，天上天下最尊。設使，",
    "T08n0222_008:0201a22": "須菩提！法界所有悉無所有，是為摩訶衍",
    "T08n0222_008:0201a23": "天上天下最尊。堅固，無所有生。如，須菩提！法",
    "T08n0222_008:0201a24": "界所有，悉無所有，行無所有，是故摩訶衍天",
    "T08n0222_008:0201a25": "上天下最尊。設使，須菩提！怛薩阿竭現有所",
    "T08n0222_008:0201a26": "有，悉無所有，其真本際不可思議。其界所有，",
    "T08n0222_008:0201a27": "悉無所有，是為摩訶衍天上天下最尊。正",
    "T08n0222_008:0201a28": "使，須菩提！諸界者不可思議，其所有者悉無",
    "T08n0222_008:0201a29": "所有，是故摩訶衍天上天下最尊。設使，須菩",
    "T08n0222_008:0201b01": "提！六波羅蜜所有，悉無所有、亦復不無，是為",
    "T08n0222_008:0201b02": "摩訶衍。正使，須菩提！其內空者，不有不無，自",
    "T08n0222_008:0201b03": "然為空，不有不無，是為摩訶衍。所以，須菩提！",
    "T08n0222_008:0201b04": "其內空者自然無有，有了空者不有不無，故",
    "T08n0222_008:0201b05": "曰摩訶衍。設使，須菩提！三十七品，十力、無畏、",
    "T08n0222_008:0201b06": "十八不共諸佛之法、四分別辯，不有不無、亦",
    "T08n0222_008:0201b07": "不不無，是為摩訶衍。正使，須菩提！其種性",
    "T08n0222_008:0201b08": "法，不有不無、亦不不無，用種性法不有不無、",
    "T08n0222_008:0201b09": "亦不不無，是故摩訶衍。正使，須菩提！其八",
    "T08n0222_008:0201b10": "等法不有不無，須陀洹法、斯陀含法、阿那含",
    "T08n0222_008:0201b11": "法、阿羅漢法、辟支佛法、諸佛之法，不有不無，",
    "T08n0222_008:0201b12": "用不有不無、亦不無無，是故摩訶衍。正使，",
    "T08n0222_008:0201b13": "須菩提！其八等法及與佛法，不有不無、亦不",
    "T08n0222_008:0201b14": "無無，是故摩訶衍。用，須菩提！其諸種性，不有",
    "T08n0222_008:0201b15": "不無、亦不無無；用諸八等，不有不無、亦不無",
    "T08n0222_008:0201b16": "無，須陀洹、斯陀含、阿那含、阿羅漢、辟支佛，上",
    "T08n0222_008:0201b17": "至怛薩阿竭、阿羅訶、三耶三佛，不有不無、亦不",
    "T08n0222_008:0201b18": "無無，是故摩訶衍。須菩提！欲知以諸八等、",
    "T08n0222_008:0201b19": "怛薩阿竭、阿羅訶、三耶三佛，不有不無、亦不",
    "T08n0222_008:0201b20": "無無，是故摩訶衍。設使，須菩提！諸天、人民、",
    "T08n0222_008:0201b21": "阿須倫及與世間，不有不無、亦不無無，以諸",
    "T08n0222_008:0201b22": "天、人民及阿須倫世間所有，不有不無、亦不",
    "T08n0222_008:0201b23": "無無，是故摩訶衍。假使，須菩提！菩薩從初",
    "T08n0222_008:0201b24": "發意，乃至道場坐於佛樹，於中發心，不有不",
    "T08n0222_008:0201b25": "無、亦不無無。如，須菩提！菩薩摩訶薩從初發",
    "T08n0222_008:0201b26": "意乃至道場，於中發心，一切不有不無，亦不",
    "T08n0222_008:0201b27": "無無，是故摩訶衍。假使，須菩提！菩薩摩訶",
    "T08n0222_008:0201b28": "薩，其智慧尊猶如金剛，不有不無、亦不無無，",
    "T08n0222_008:0201b29": "是為菩薩摩訶薩曉了達見一切諸礙及眾塵",
    "T08n0222_008:0201c01": "勞，得薩芸若。以，須菩提！菩薩摩訶薩了諸罣",
    "T08n0222_008:0201c02": "礙一切塵勞悉無所有，逮薩芸若，是故摩訶",
    "T08n0222_008:0201c03": "衍。正使，須菩提！怛薩阿竭、阿羅訶、三耶三",
    "T08n0222_008:0201c04": "佛，其三十二大人之相，不有不無、亦不無",
    "T08n0222_008:0201c05": "無，是故怛薩阿竭、阿羅訶、三耶三佛，天上天",
    "T08n0222_008:0201c06": "下最尊，威神聖德光明微妙，靡所不照無有",
    "T08n0222_008:0201c07": "疇匹。是故怛薩阿竭、阿羅訶、三耶三佛，威神",
    "T08n0222_008:0201c08": "巍巍聖德光明，照於十方恒沙諸佛世界，",
    "T08n0222_008:0201c09": "及諸天上天下諸天、人民、諸阿須倫，光明普",
    "T08n0222_008:0201c10": "遍，用不有不無、亦不無無，是故怛薩阿竭、阿",
    "T08n0222_008:0201c11": "羅訶、三耶三佛光明，照於十方恒沙世界。又，",
    "T08n0222_008:0201c12": "須菩提！怛薩阿竭有八部之音，不有不無、亦",
    "T08n0222_008:0201c13": "不無無，是故怛薩阿竭、阿羅訶、三耶三佛，聲",
    "T08n0222_008:0201c14": "告十方於阿僧祇無量世界，用怛薩阿竭其",
    "T08n0222_008:0201c15": "八部聲，不有不無、亦不無無，是故有八種音",
    "T08n0222_008:0201c16": "聲，告於十方不可思議無量世界。又，須菩提！",
    "T08n0222_008:0201c17": "怛薩阿竭所轉法輪，不有不無、亦不無無，是",
    "T08n0222_008:0201c18": "為怛薩阿竭轉於法輪。沙門、婆羅門、諸梵天",
    "T08n0222_008:0201c19": "眾，天上天下莫能當者，皆令如法各得其所。",
    "T08n0222_008:0201c20": "是故怛薩阿竭為轉法輪，沙門、婆羅門、天上",
    "T08n0222_008:0201c21": "天下及諸人民，莫能當者。又，須菩提！一",
    "T08n0222_008:0201c22": "切眾生，不有不無、亦不無無，是故怛薩阿竭",
    "T08n0222_008:0201c23": "數轉法輪，令諸眾生不至無餘於泥洹界。又，",
    "T08n0222_008:0201c24": "須菩提！此諸眾生，不有不無、亦不無無，悉了",
    "T08n0222_008:0201c25": "是已故，怛薩阿竭轉於法輪，是故眾生至無",
    "T08n0222_008:0201c26": "餘界，於泥洹界而般泥洹。」",
    "T08n0222_008:0201c27": "21 衍與空等品摩訶般若波羅蜜衍與空等品第二十一",
    "T08n0222_008:0201c28": "佛告須菩提：「如汝所言衍與空等者，所說",
    "T08n0222_008:0201c29": "至誠。如是，如是！衍與空等。譬如虛空，不可",
    "T08n0222_008:0202a01": "計知東方里數，南方西方北方四隅上下亦",
    "T08n0222_008:0202a02": "不可知，無遠無近、無有邊際；怛薩阿竭慧亦",
    "T08n0222_008:0202a03": "如是，不可盡極八方上下，無有邊際、無有遠",
    "T08n0222_008:0202a04": "近，慧不可盡。譬如虛空，無長無短、無有方面、",
    "T08n0222_008:0202a05": "無增無減；怛薩阿竭慧亦如是，無長無短、不",
    "T08n0222_008:0202a06": "圓不方、無增無減，又，須菩提！譬如虛空，無有",
    "T08n0222_008:0202a07": "五色青黃赤白；衍亦如是，又，須菩提！譬如",
    "T08n0222_008:0202a08": "虛空，無有過去當來現在；衍亦如是，無去來",
    "T08n0222_008:0202a09": "今。又，須菩提，譬如虛空，無能增者、無能減者；",
    "T08n0222_008:0202a10": "衍亦如是；不增不減。故言衍與空等。又，須菩",
    "T08n0222_008:0202a11": "提！譬如虛空！無有塵勞、無瞋恨、無有生者亦",
    "T08n0222_008:0202a12": "無所滅、亦無所住亦無不住、亦無所念；衍亦",
    "T08n0222_008:0202a13": "如是。是故言衍與空等。又，須菩提！譬如虛",
    "T08n0222_008:0202a14": "空，無有善惡、無有言辭、亦無不言，譬如虛空，",
    "T08n0222_008:0202a15": "無見無聞、無念無知；衍亦如是。是故言衍與",
    "T08n0222_008:0202a16": "空等。又，須菩提！譬如虛空，亦無有異、亦無不",
    "T08n0222_008:0202a17": "異，亦無所斷、亦無所造證、亦無所除；衍亦如",
    "T08n0222_008:0202a18": "是。又，須菩提！譬如虛空，無有欲法、不離欲法，",
    "T08n0222_008:0202a19": "無瞋恚法、不離瞋恚，無愚癡法、不離愚癡；衍",
    "T08n0222_008:0202a20": "亦如是。又，須菩提！譬如虛空，不與欲界合同，",
    "T08n0222_008:0202a21": "不與色界及無色界合同，亦不離三界；衍亦",
    "T08n0222_008:0202a22": "如是。又，須菩提！譬如虛空，無初發意、從第一",
    "T08n0222_008:0202a23": "住；衍亦如是，無有十住。又，須菩提！譬如虛",
    "T08n0222_008:0202a24": "空，無有清濁、無所觀見、無有處所，無種性地、",
    "T08n0222_008:0202a25": "八人等地、無示現地，無我所地、無所欲地，",
    "T08n0222_008:0202a26": "無所作不作地；衍亦如是。又，須菩提！譬如",
    "T08n0222_008:0202a27": "虛空，無須陀洹果、無斯陀含果、無阿那含",
    "T08n0222_008:0202a28": "果、無阿羅漢果。又，須菩提！譬如虛空，無聲",
    "T08n0222_008:0202a29": "聞地，無辟支佛地，無三耶三佛地；衍亦如",
    "T08n0222_008:0202b01": "是。又，須菩提！譬如虛空，無有形像、亦無不像，",
    "T08n0222_008:0202b02": "亦無有見、亦不無見、無受無捨，無合無散；衍",
    "T08n0222_008:0202b03": "亦如是。又，須菩提！譬如虛空，則無有常、亦無",
    "T08n0222_008:0202b04": "不常，無苦無樂、無我不我；衍亦如是。又，須菩",
    "T08n0222_008:0202b05": "提！譬如虛空，亦無有空、亦無不空、無有異空，",
    "T08n0222_008:0202b06": "無有異想，亦無無想，亦無有願、亦無不",
    "T08n0222_008:0202b07": "願；衍亦如是。故言衍與空等。又，須菩提！",
    "T08n0222_008:0202b08": "譬如虛空，無有寂然、無不寂然，無有惔怕、亦",
    "T08n0222_008:0202b09": "無不怕。又，須菩提！譬如虛空，無有光明、亦",
    "T08n0222_008:0202b10": "無闇冥；衍亦如是。又，須菩提！譬如虛空，無",
    "T08n0222_008:0202b11": "所逮得、亦無不得；衍亦如是。是故言衍與空",
    "T08n0222_008:0202b12": "等。又，須菩提！譬如虛空，無言無說、亦無不言；",
    "T08n0222_008:0202b13": "衍亦如是。是故言衍與空等。是故，須菩提！",
    "T08n0222_008:0202b14": "虛空平等，衍亦平等。如須菩提所言，譬如虛",
    "T08n0222_008:0202b15": "空無有邊際，覆不可計阿僧祇人；衍亦如是，",
    "T08n0222_008:0202b16": "安不可計阿僧祇人。如是，須菩提！譬如虛空",
    "T08n0222_008:0202b17": "覆不可計阿僧祇人；衍亦如是，護不可計阿",
    "T08n0222_008:0202b18": "僧祇人計人無人。譬如虛空，不可得有，空以",
    "T08n0222_008:0202b19": "無有；摩訶衍者亦復如是。是故，須菩提！摩",
    "T08n0222_008:0202b20": "訶衍者，安護無數阿僧祇人。所以者何？人",
    "T08n0222_008:0202b21": "與虛空及摩訶衍，此一切法都不可得故。「復",
    "T08n0222_008:0202b22": "次，須菩提！人不可計，空亦不可計，虛空亦不",
    "T08n0222_008:0202b23": "可計，摩訶衍亦不可計，是故摩訶衍覆不可",
    "T08n0222_008:0202b24": "計阿僧祇人。所以者何？須菩提！人與虛空",
    "T08n0222_008:0202b25": "及摩訶衍，悉不可計、悉不可得。「復次，須菩提！",
    "T08n0222_008:0202b26": "不可計，是故摩訶衍覆護不可計阿僧祇人。",
    "T08n0222_008:0202b27": "「復次，須菩提！人無所有，法界亦無所有，一切",
    "T08n0222_008:0202b28": "諸法亦無所有，故曰虛空亦無所有。人與虛",
    "T08n0222_008:0202b29": "空及摩訶衍悉無所有，阿僧祇無所有，無有",
    "T08n0222_008:0202c01": "量無所有，無有底無所有，是故摩訶衍覆護",
    "T08n0222_008:0202c02": "不可計阿僧祇人。所以者何？眾生法界及摩",
    "T08n0222_008:0202c03": "訶衍，又阿僧祇不可限量、無有崖底，悉不",
    "T08n0222_008:0202c04": "可得故。「復次，須菩提！人無所有，怛薩阿竭",
    "T08n0222_008:0202c05": "亦無所有，虛空亦無所有，摩訶衍亦無所有，",
    "T08n0222_008:0202c06": "阿僧祇亦無所有，不可計亦無所有，無底亦",
    "T08n0222_008:0202c07": "無所有，一切諸法亦無所有。是故，須菩提！",
    "T08n0222_008:0202c08": "摩訶衍者，為不可計阿僧祇崖底人而設",
    "T08n0222_008:0202c09": "擁護。所以者何？怛薩阿竭、虛空、眾生及摩訶",
    "T08n0222_008:0202c10": "衍，其阿僧祇不可計議、無有崖底，悉不可",
    "T08n0222_008:0202c11": "得故。「復次，須菩提！吾我無所有，所知所見",
    "T08n0222_008:0202c12": "亦無所有，本際無所有，當作是了本際以無，",
    "T08n0222_008:0202c13": "至不可計，及阿僧祇無央數者亦無所有。以",
    "T08n0222_008:0202c14": "無所有，一切諸法亦無所有，是故摩訶衍名",
    "T08n0222_008:0202c15": "曰不可計阿僧祇覆護無央數人。所以者何？",
    "T08n0222_008:0202c16": "須菩提！一切眾生所知所見及與本際，至阿",
    "T08n0222_008:0202c17": "僧祇無央數不可計，皆不可得。「復次，須菩提！",
    "T08n0222_008:0202c18": "吾我及人悉無所有，所知所見亦無所有，不",
    "T08n0222_008:0202c19": "可思議境界亦無所有，色痛痒思想生死識",
    "T08n0222_008:0202c20": "亦無所有，虛空亦無所有，摩訶衍亦無所有，",
    "T08n0222_008:0202c21": "阿僧祇亦無所有，不可計亦無所有，無央數",
    "T08n0222_008:0202c22": "亦無所有，一切諸法亦無所有，是故摩訶衍",
    "T08n0222_008:0202c23": "為不可計阿僧祇人之覆護。所以者何？如，須",
    "T08n0222_008:0202c24": "菩提！吾我諸法悉不可逮！「復次，須菩提！吾",
    "T08n0222_008:0202c25": "我及人悉為虛空，所知所見亦復虛無，眼亦",
    "T08n0222_008:0202c26": "虛無，耳鼻舌身意亦復虛無，以虛無虛空",
    "T08n0222_008:0202c27": "亦虛無，空以虛無，摩訶衍者亦復虛無，以無",
    "T08n0222_008:0202c28": "二虛，阿僧祇無央數不可計亦復虛無，不可",
    "T08n0222_008:0202c29": "計以虛無，一切諸法亦復虛無，是故摩訶",
    "T08n0222_008:0203a01": "衍覆無央數不可計阿僧祇人。所以者何？",
    "T08n0222_008:0203a02": "須菩提！吾我及人、一切諸法，悉不可得。「復次，",
    "T08n0222_008:0203a03": "須菩提！吾我無所有，所知所見亦無所有；",
    "T08n0222_008:0203a04": "所知所見以無所有，檀波羅蜜亦無所有，尸",
    "T08n0222_008:0203a05": "波羅蜜、羼波羅蜜、惟逮波羅蜜、禪波羅蜜、般若",
    "T08n0222_008:0203a06": "波羅蜜亦無所有；般若波羅蜜以無所有，虛",
    "T08n0222_008:0203a07": "空亦無所有，摩訶衍亦無所有；是故摩訶衍",
    "T08n0222_008:0203a08": "覆護無央數不可計阿僧祇人。所以者何？須",
    "T08n0222_008:0203a09": "菩提！吾我及壽、一切諸法，悉不可得故。「復次，",
    "T08n0222_008:0203a10": "須菩提！吾我及人則無所有，世間所知內空、",
    "T08n0222_008:0203a11": "外空、近空、遠空、真空、所有空、無所有空亦無所",
    "T08n0222_008:0203a12": "有；七空以無有，虛空亦無所有，摩訶衍亦",
    "T08n0222_008:0203a13": "無所有，無央數不可計阿僧祇亦無所有，一",
    "T08n0222_008:0203a14": "切諸法亦無所有，是故摩訶衍覆護不可計",
    "T08n0222_008:0203a15": "無央數阿僧祇人。所以者何？須菩提！我、人",
    "T08n0222_008:0203a16": "及壽、一切諸法，悉不可得故。「復次，須菩提！我、",
    "T08n0222_008:0203a17": "人知見悉無所有，意止、意斷、神足、根、力、七覺、",
    "T08n0222_008:0203a18": "八道三十七品亦無所有，十力、無畏、十八不",
    "T08n0222_008:0203a19": "共諸佛之法亦無所有，虛空、摩訶衍亦無所",
    "T08n0222_008:0203a20": "有，是故摩訶衍覆護不可計無央數阿僧祇",
    "T08n0222_008:0203a21": "人。所以者何？吾我及人、一切諸法，悉不可得",
    "T08n0222_008:0203a22": "故。「復次，須菩提！我、人知見悉無所有，種性",
    "T08n0222_008:0203a23": "諸法亦無所有，所作之地以無所有，虛空亦",
    "T08n0222_008:0203a24": "無所有，摩訶衍亦無所有，不可計阿僧祇人",
    "T08n0222_008:0203a25": "一切諸法亦無所有，是故摩訶衍覆護不可",
    "T08n0222_008:0203a26": "計無央數阿僧祇人。「復次，須菩提！我、人知見",
    "T08n0222_008:0203a27": "亦無所有，須陀洹、斯陀含、阿那含、阿羅漢、辟",
    "T08n0222_008:0203a28": "支佛亦無所有，一切諸法亦無所有，是故摩",
    "T08n0222_008:0203a29": "訶衍覆護不可計無央數阿僧祇人。所以者",
    "T08n0222_008:0203b01": "何。吾我及人、一切諸法，悉不可得。",
    "T08n0222_008:0203b02": "「復次，須菩提！聲聞、辟支佛上至怛薩阿竭",
    "T08n0222_008:0203b03": "亦無所有，薩芸若亦無所有，一切諸法亦無",
    "T08n0222_008:0203b04": "所有，是故摩訶衍覆護不可計無央數阿僧",
    "T08n0222_008:0203b05": "祇人。所以者何？須菩提！我、人諸法悉不可得",
    "T08n0222_008:0203b06": "故。又，須菩提！泥洹之界覆護不可計阿僧祇",
    "T08n0222_008:0203b07": "人，衍亦如是，是故衍與空等，覆護不可計阿",
    "T08n0222_008:0203b08": "僧祇人。如須菩提所問，摩訶衍者，亦不見來",
    "T08n0222_008:0203b09": "時、亦不見去時、亦不見住處；衍亦如是。所以",
    "T08n0222_008:0203b10": "者何？一切諸法不可轉動，是故無有住者、無",
    "T08n0222_008:0203b11": "有來者、亦無所住。所以者何。須菩提！色痛",
    "T08n0222_008:0203b12": "痒思想生死識，亦無所從來、亦無所從去、亦",
    "T08n0222_008:0203b13": "無所住。須菩提！色痛痒思想生死識亦清",
    "T08n0222_008:0203b14": "淨，無所從來、無所從去、亦無所住。色痛痒思",
    "T08n0222_008:0203b15": "想生死識者無本，無所從來、無所從去、亦無",
    "T08n0222_008:0203b16": "所住。色痛痒思想生死識自然，無所從來、無",
    "T08n0222_008:0203b17": "所從去、亦無所住、色痛痒思想生死識自然",
    "T08n0222_008:0203b18": "相，無所從來、無所從去、亦無所住。眼耳鼻舌",
    "T08n0222_008:0203b19": "身意自然相者，無所從來、無所從去、亦無所",
    "T08n0222_008:0203b20": "住。其地水火風空是諸種者，無有清淨、亦無",
    "T08n0222_008:0203b21": "無本，其自然者亦無地種自然相者，無所",
    "T08n0222_008:0203b22": "從來、無所從去、亦無所住，水、火、風種，虛空、識",
    "T08n0222_008:0203b23": "種，亦復如是。怛薩阿竭本無自然及自然相，",
    "T08n0222_008:0203b24": "無所從來、無所從去、亦無所住。須菩提！本際",
    "T08n0222_008:0203b25": "清淨、本際無本，本原自然、本自然相，不可計",
    "T08n0222_008:0203b26": "議。及清淨界者，無所從來、無所從去、亦無所",
    "T08n0222_008:0203b27": "住。不可思議及與無本，無所念界及與自然，",
    "T08n0222_008:0203b28": "無思議界自然之相，無所從來、無所從去、亦",
    "T08n0222_008:0203b29": "無所住。須菩提！六波羅蜜亦清淨，般若波",
    "T08n0222_008:0203c01": "羅蜜亦無無本亦無自然，自然之相，無所",
    "T08n0222_008:0203c02": "從來、無所從去、亦無所住。三十七品，十力、無",
    "T08n0222_008:0203c03": "畏、十八不共諸佛之法，道德清淨，佛與正覺，",
    "T08n0222_008:0203c04": "無所從來、無所從去、亦無所住。其無所有及",
    "T08n0222_008:0203c05": "與無本，其無為者不為自然，其無為者無自",
    "T08n0222_008:0203c06": "然相，無所從來、無所從去、亦無所住。如須菩",
    "T08n0222_008:0203c07": "提所言：『摩訶衍者，不得過去、不得當來、不得",
    "T08n0222_008:0203c08": "中間，三世平等，摩訶衍者但有字耳。』如是，須",
    "T08n0222_008:0203c09": "菩提！所言摩訶衍者，無去來今，三世平等；摩",
    "T08n0222_008:0203c10": "訶衍者但有字耳。所以者何？須菩提！過去",
    "T08n0222_008:0203c11": "亦空、當來亦空、現在亦空，三世平等三世空",
    "T08n0222_008:0203c12": "等，摩訶衍者亦復空等；菩薩亦空，其以空",
    "T08n0222_008:0203c13": "者，無一無二無三無四，不多不少，是故名",
    "T08n0222_008:0203c14": "曰三世平等，為摩訶衍。菩薩功德巍巍，無",
    "T08n0222_008:0203c15": "有等侶、無正無邪，亦不於欲、亦不離欲，亦不",
    "T08n0222_008:0203c16": "瞋恚、不離瞋恚，亦不愚癡、不離愚癡，不得憍",
    "T08n0222_008:0203c17": "慢、不離憍慢，不得貪慳妬嫉、亦無所離，不得",
    "T08n0222_008:0203c18": "善法惡法，不得有常無常，不得苦樂，不得",
    "T08n0222_008:0203c19": "我不我，欲界、色界、無色界亦不可得，不度欲",
    "T08n0222_008:0203c20": "界、不度色界、不度無色界。所以者何？不得自",
    "T08n0222_008:0203c21": "然，過去色空、當來色空、現在色空；痛痒思想",
    "T08n0222_008:0203c22": "生死識，亦復如是。色不可得，用過去當來",
    "T08n0222_008:0203c23": "現在色空，故不可得，空故曰空。空不可得，",
    "T08n0222_008:0203c24": "何況念空有去來今？痛痒思想生死識，亦復",
    "T08n0222_008:0203c25": "如是。又，須菩提！六波羅蜜，不得過去、不得",
    "T08n0222_008:0203c26": "當來、不得現在。須菩提！六波羅蜜亦不可得，",
    "T08n0222_008:0203c27": "三世平等故。六波羅蜜為不可得，其平等者",
    "T08n0222_008:0203c28": "無去來今，用平等故。「復次，須菩提！其三十",
    "T08n0222_008:0203c29": "七品，十力、無畏、十八不共諸佛之法亦不可",
    "T08n0222_008:0204a01": "得，過去當來現在三世平等故。三十七品，十",
    "T08n0222_008:0204a02": "力、無畏、諸佛之法亦不可得，其平等者無",
    "T08n0222_008:0204a03": "去來今。十力、無畏、十八不共諸佛之法無去",
    "T08n0222_008:0204a04": "來今，以平等故，故曰平等。何況平等去來",
    "T08n0222_008:0204a05": "今三十七品、十力、無畏、十八不共諸佛之法，",
    "T08n0222_008:0204a06": "而可得乎？「復次「須菩提！過去當來現在凡夫",
    "T08n0222_008:0204a07": "亦不可得，三世平等故，故凡夫等。所以者何？",
    "T08n0222_008:0204a08": "推求人，永不可得；須陀洹、斯陀含、阿那含、阿",
    "T08n0222_008:0204a09": "羅漢、辟支佛、菩薩、怛薩阿竭亦不可得，當來",
    "T08n0222_008:0204a10": "現在亦復如是，三世平等故。諸聲聞、辟支佛、",
    "T08n0222_008:0204a11": "菩薩、怛薩阿竭亦不可得，推極人本不可得",
    "T08n0222_008:0204a12": "故。如是，須菩提，故菩薩摩訶薩作是住般",
    "T08n0222_008:0204a13": "若波羅蜜，覺了三世，為以具足薩芸若慧，",
    "T08n0222_008:0204a14": "是為菩薩摩訶薩，為摩訶衍三世平等。菩薩",
    "T08n0222_008:0204a15": "摩訶薩以住是者，天上天下世間最尊，因得",
    "T08n0222_008:0204a16": "出生薩芸若慧。」須菩提白佛言：「善哉，善哉！",
    "T08n0222_008:0204a17": "唯！天中天！摩訶衍者，是菩薩摩訶薩學此衍",
    "T08n0222_008:0204a18": "者，過去菩薩摩訶薩亦因學是得薩芸若慧，",
    "T08n0222_008:0204a19": "當來菩薩摩訶薩亦因是學得薩芸若慧，今",
    "T08n0222_008:0204a20": "現在十方不可計無央數阿僧祇世界，諸菩",
    "T08n0222_008:0204a21": "薩摩訶薩亦復學是摩訶衍得薩芸若慧。",
    "T08n0222_008:0204a22": "是故，天中天！菩薩摩訶薩，摩訶衍也。」佛告須",
    "T08n0222_008:0204a23": "菩提：「如是，如是！過去未來當今現在，怛薩",
    "T08n0222_008:0204a24": "阿竭、阿羅訶、三耶三佛，悉學是法得薩芸若",
    "T08n0222_008:0204a25": "慧。」",
    "T08n0222_008:0204a26": "光讚經卷第八"
}