{
    "T52n2120_006:0855c24": "代宗朝贈司空大辨正廣智三藏",
    "T52n2120_006:0855c25": "和上表制集卷第六",
    "T52n2120_006:0855c27": "上都長安西明寺沙門釋圓照集",
    "T52n2120_006:0855c28": "凡二十二首　答制一十一首　總三十三",
    "T52n2120_006:0855c29": "首",
    "T52n2120_006:0856a01": "監使李憲誠進金字法華經表一首(并答)",
    "T52n2120_006:0856a02": "賀平李靈曜表一首",
    "T52n2120_006:0856a03": "僧元晈請度僧表一首",
    "T52n2120_006:0856a04": "僧常清謝贈物表一首",
    "T52n2120_006:0856a05": "沙門崇惠登刀梯歌一首(并序)",
    "T52n2120_006:0856a06": "沙門崇惠登刀梯頌一首(并序)",
    "T52n2120_006:0856a07": "沙門崇惠謝賜紫表一首(并答)",
    "T52n2120_006:0856a08": "恩命拂拭京城諸寺塔像訖進表一首(并答)",
    "T52n2120_006:0856a09": "進興善寺文殊閣內外功德數表一首(并答)",
    "T52n2120_006:0856a10": "恩賜綿綵縑緗共四十匹謝表一首(并答)",
    "T52n2120_006:0856a11": "肅宗恩命三藏弟子惠[月*于]等入內道場念誦",
    "T52n2120_006:0856a12": "制一首",
    "T52n2120_006:0856a13": "恩旨令三藏弟子僧惠曉為　國念誦制一",
    "T52n2120_006:0856a14": "首",
    "T52n2120_006:0856a15": "代宗恩旨命西明寺給粥飯往來騎乘制",
    "T52n2120_006:0856a16": "一首",
    "T52n2120_006:0856a17": "往五臺山修功德辭　聖思表一首(并答)",
    "T52n2120_006:0856a18": "恩命令與惠朗同修功德謝表一首(并答)",
    "T52n2120_006:0856a19": "元日獻甄叔迦寶表一首(并答)",
    "T52n2120_006:0856a20": "八月十三日賜　手詔一首",
    "T52n2120_006:0856a21": "進五臺山修護摩功德表一首(并答)",
    "T52n2120_006:0856a22": "勅大興善寺都維那法高依前句當制一首",
    "T52n2120_006:0856a23": "謝　恩命令有則法師於興善寺開講表一",
    "T52n2120_006:0856a24": "首(并答)",
    "T52n2120_006:0856a25": "謝制補沙門惠朗充興善寺上座表一首(并答)",
    "T52n2120_006:0856a26": "唐贈司空大辨正廣智不空三藏和上碑一",
    "T52n2120_006:0856a27": "首(嚴郢文)",
    "T52n2120_006:0856a28": "進金字妙法蓮華經表一首",
    "T52n2120_006:0856a29": "臣憲誠言。臣聞。子得一善必獻其父。臣得一",
    "T52n2120_006:0856b01": "善必獻其君。然金字法華經者。鷲嶺垂文傳",
    "T52n2120_006:0856b02": "真貝葉。龍宮寫妙取況蓮花。故軸以珍奇。書",
    "T52n2120_006:0856b03": "以金字。勢分垂露。光動繁星。開卷受持比",
    "T52n2120_006:0856b04": "百花之發春樹。披文演說若群鴻之起滄海。",
    "T52n2120_006:0856b05": "清滌五濁。莊嚴六根。謹於元日跪而奉進。以",
    "T52n2120_006:0856b06": "表吉祥。伏願均如來之壽。延陛下之昌期。無",
    "T52n2120_006:0856b07": "任犬馬懇欵之至。謹奉進以聞。臣憲誠誠惶",
    "T52n2120_006:0856b08": "誠恐頓首頓首謹言。",
    "T52n2120_006:0856b09": "大曆十三年正月一日元從朝散大夫行內",
    "T52n2120_006:0856b10": "侍省內給事賜緋魚袋上柱國李憲誠表進",
    "T52n2120_006:0856b11": "寶應元聖文武皇帝答曰。",
    "T52n2120_006:0856b12": "汝以近臣監修功德。履新之慶能致妙經。開",
    "T52n2120_006:0856b13": "卷粲然。深可嘉尚也。所進知。",
    "T52n2120_006:0856b14": "賀平李靈曜表一首",
    "T52n2120_006:0856b15": "臣遷言。伏聞。滑亳節度使勉等。恭承睿謀。順",
    "T52n2120_006:0856b16": "行　天罰。靈曜擒虜。田怳敗亡。掃河右之煙",
    "T52n2120_006:0856b17": "塵。收大梁之州縣。救蒼生塗炭之苦。宣皇情",
    "T52n2120_006:0856b18": "惻隱之慈。萬國同歡。兆人相賀。彰　宗廟之",
    "T52n2120_006:0856b19": "靈貺。昭　聖主之威神。臣之庸微。幸逢　聖",
    "T52n2120_006:0856b20": "代。聞斯大慶。抃躍無任。謹附中使李憲誠奉",
    "T52n2120_006:0856b21": "表陳賀以聞。臣遷誠忻誠喜謹言。",
    "T52n2120_006:0856b22": "大曆十一年十月二十九日",
    "T52n2120_006:0856b23": "前左領軍衛丘曹翰林待詔臣趙遷表上",
    "T52n2120_006:0856b24": "沙門元晈請度僧表一首",
    "T52n2120_006:0856b25": "沙門元晈附起居。伏惟　聖躬萬福。元晈生",
    "T52n2120_006:0856b26": "居福州。偏方賤品。長年多幸。侍從鑾輿。自靈",
    "T52n2120_006:0856b27": "武還京。遇承明佛事。稟先師遺訓。許國忘軀。",
    "T52n2120_006:0856b28": "慚無絲髮之功。已及從心之歲。身纏痾瘵。侍",
    "T52n2120_006:0856b29": "養無人。仰思聖慈。曲賜哀恤。有姪孝常。早承",
    "T52n2120_006:0856c01": "　天澤。謬列崇班。誠無報國之勞。志有出家",
    "T52n2120_006:0856c02": "之行。元晈知其實業。舉不避親。雖處居家。常",
    "T52n2120_006:0856c03": "勤誦習。伏惟　聖恩傍及。特乞殊私。冀竭殘",
    "T52n2120_006:0856c04": "形。永希上答。無任懇懼之至。謹因降誕之辰。",
    "T52n2120_006:0856c05": "謹附中使魏行林陳請以聞。如　天恩允許",
    "T52n2120_006:0856c06": "請宣付所司。謹具脚色如後。沙門元晈誠惶",
    "T52n2120_006:0856c07": "誠恐謹言。",
    "T52n2120_006:0856c08": "大曆十三年十月九日",
    "T52n2120_006:0856c09": "前長生殿道場念誦僧保壽寺主沙門元晈",
    "T52n2120_006:0856c10": "上表",
    "T52n2120_006:0856c11": "謝賻贈亡師惠堅物表一首",
    "T52n2120_006:0856c12": "沙門常清等言。伏奉中使美庭瓌宣　聖慰。",
    "T52n2120_006:0856c13": "贈亡僧惠堅絹二十匹。跪捧慚惶。悲懼交",
    "T52n2120_006:0856c14": "集。沙門常清等誠惶誠恐。常清等並受業惠",
    "T52n2120_006:0856c15": "堅。積有年歲。道不精苦。上延光師。伏蒙",
    "T52n2120_006:0856c16": "　聖慈。眷念殊贈。曲臨末品。微僧不勝悲幸。謹",
    "T52n2120_006:0856c17": "奉表陳謝以聞。沙門常清等誠惶誠恐謹言。",
    "T52n2120_006:0856c18": "大曆七年六月十二日",
    "T52n2120_006:0856c19": "內道場故念誦僧惠堅弟子常清等上表",
    "T52n2120_006:0856c20": "登刀梯歌序頌謝表等三首",
    "T52n2120_006:0856c21": "大唐大曆三年戊申之歲十月二十八日。奉",
    "T52n2120_006:0856c22": "　勅於章敬寺建道場。時有江東沙門崇惠。",
    "T52n2120_006:0856c23": "登刀梯。昇劍樹。涉油炭鑊。坐錐劍床。是日也",
    "T52n2120_006:0856c24": "百宮星馳。萬人雲集。莫不驚魂歎未曾有釗",
    "T52n2120_006:0856c25": "稽首翹足而為歌曰。",
    "T52n2120_006:0856c26": "　百尺淩空倚劍梯　　千峯迴拔接天霓",
    "T52n2120_006:0856c27": "　鏖鑪霜明鳥道齋　　龍泉金鐶生虹蜺",
    "T52n2120_006:0856c28": "　刀為樹劍作山　　應真飛錫遊其間",
    "T52n2120_006:0856c29": "　一步一登揮手攀毛　　七星璨爛光斑斑",
    "T52n2120_006:0857a01": "干將劍刃兩離披碧光焰",
    "T52n2120_006:0857a02": "上人履之不為嶮",
    "T52n2120_006:0857a03": "鏌耶刀銛鋒銳鍔可吹毛",
    "T52n2120_006:0857a04": "如今蹈之不足勞",
    "T52n2120_006:0857a05": "　白若雪青如氷　　龜甲魚鱗幾百層",
    "T52n2120_006:0857a06": "　四部覩之戰戰兢兢　　萬仞峯頭見一僧",
    "T52n2120_006:0857a07": "　賓鐵文青蛇色　　蒨[卄/竦]崢嶸寒岌嶷",
    "T52n2120_006:0857a08": "　不傷不損難可測　　方是大悲解脫力",
    "T52n2120_006:0857a09": "　自古武臣矜劍術　　舞之杸之皆不失",
    "T52n2120_006:0857a10": "　視之膽攝身慄慄　　誰道揮戈移白日",
    "T52n2120_006:0857a11": "　李廣舊傳百戰功　　何如今日見神通",
    "T52n2120_006:0857a12": "　紫衣襜襜飛入空　　出沒縱橫白刃兮",
    "T52n2120_006:0857a13": "　光翡翠黯黯　　精光和能利",
    "T52n2120_006:0857a14": "崇惠登刀梯頌(并序)",
    "T52n2120_006:0857a15": "自漢明感夢騰蘭裂見網於雒陽秦主懷疑羅",
    "T52n2120_006:0857a16": "什顯寶鏡於瓶內。傅弈辭誚著辨正之文",
    "T52n2120_006:0857a17": "琳。崇惠催邪顯神用於章敬。其事相也玄",
    "T52n2120_006:0857a18": "聳木百尺。上有二層。寶刃交羅。金鈴四繞。",
    "T52n2120_006:0857a19": "炎爐八甬。池飾蓮荷。銛座毒鋒並布欄楯之",
    "T52n2120_006:0857a20": "內。是日也天瑩增明。風塵不起。凝霜聚散。",
    "T52n2120_006:0857a21": "日氣和喧。于時勅賜法衣。親使監覩。國師宰",
    "T52n2120_006:0857a22": "輔。文武雄班。隣國弼諧。龍象法侶。黃冠朱麾",
    "T52n2120_006:0857a23": "眾類同赴法筵。士庶盈衢。側足瞻顧。佛聲震",
    "T52n2120_006:0857a24": "發聞于十方。眾寶爐煙如雲如蓋。於是手摧",
    "T52n2120_006:0857a25": "劍樹。脚碎刀林。猛焰烟然。於中來往。池敷",
    "T52n2120_006:0857a26": "坐具。似涌蓮蓮開。眾毒攢鋒。遍行收食。僧",
    "T52n2120_006:0857a27": "儀不墜。澡嗽散之。大眾咸欽歎未曾有。僕親",
    "T52n2120_006:0857a28": "觀盛事。喜不自勝。同沐慈雲。賴霑美澤。火炬",
    "T52n2120_006:0857a29": "高舉破闇瞑山。開豁濁流。歸乎法海。頌曰。",
    "T52n2120_006:0857b01": "　大哉正覺　　神力難思　　夢感明帝",
    "T52n2120_006:0857b02": "　騰蘭降輝　　群邪捨執　　稽首歸依",
    "T52n2120_006:0857b03": "　秦殿鏡寶　　瓶顯降疑　　傅弈辭誚",
    "T52n2120_006:0857b04": "　辨正摧之　　沙門崇惠　　止毀排非",
    "T52n2120_006:0857b05": "　水火刃毒　　對驗希奇",
    "T52n2120_006:0857b06": "　善哉一期之盛事　　將來千載而不移",
    "T52n2120_006:0857b07": "謝賜紫衣並賀表一首",
    "T52n2120_006:0857b08": "沙門崇惠言。昨奉觀軍容使宣進止。令於章",
    "T52n2120_006:0857b09": "敬寺登劍樹渡火坑。伏奉中使鞏庭玉宣進",
    "T52n2120_006:0857b10": "止賜紫僧衣一副者。崇惠聞。有願不孤。觀音",
    "T52n2120_006:0857b11": "之慈速。克念斯應。能仁之力雄。所以入火不",
    "T52n2120_006:0857b12": "焚以期必効。履刀不割方奏明徵。不謂大聖",
    "T52n2120_006:0857b13": "加威。天恩曲被。遂使觀身法界。蒙熾焰而無",
    "T52n2120_006:0857b14": "傷。舉足道場。凌霜刃而不沮。實冀妖氛永",
    "T52n2120_006:0857b15": "息。業海長清。況道俗同歡。人天畢覩。此則",
    "T52n2120_006:0857b16": "　陛下至誠之所感也。豈微僧一志之所為乎。",
    "T52n2120_006:0857b17": "叨沐殊私。無任慶悅。謹奉表陳謝以聞。沙門",
    "T52n2120_006:0857b18": "崇惠誠惶誠悚謹言。",
    "T52n2120_006:0857b19": "大曆三年十月二十九日安國寺沙門崇惠",
    "T52n2120_006:0857b20": "上表",
    "T52n2120_006:0857b21": "寶應元聖文武皇帝答曰。",
    "T52n2120_006:0857b22": "師精勤梵行夙契真乘誠之感通佛所護念委",
    "T52n2120_006:0857b23": "身烈火之上投足銛鋒之端坦然經行如在床",
    "T52n2120_006:0857b24": "席都城縱觀四部歸依所施非優煩勞稱謝。",
    "T52n2120_006:0857b25": "恩命拂拭京城諸寺塔像訖進表一首(并答)",
    "T52n2120_006:0857b26": "沙門惠果言。伏奉去年十二月十九日中使",
    "T52n2120_006:0857b27": "李憲誠奉宣　勅旨。令微僧巡京城諸寺句",
    "T52n2120_006:0857b28": "當。灑掃殿宇。拂拭尊像。及勒僧尼徒眾。焚香",
    "T52n2120_006:0857b29": "念誦。為國發願。虔祈福祐者。謹以去十二月",
    "T52n2120_006:0857c01": "二十日於莊嚴寺佛牙處起首。至今月八日",
    "T52n2120_006:0857c02": "終。興善寺等一百一十二寺應有殿塔佛牙",
    "T52n2120_006:0857c03": "經藏靈跡舍利處總九百五十七所。奉宣",
    "T52n2120_006:0857c04": "　睿誠。發揮像教。拂石塵劫。降天衣於六銖。滌",
    "T52n2120_006:0857c05": "埃金身。耀千葉於蓮座。舊容復照。古書再",
    "T52n2120_006:0857c06": "鮮。香焚殿中。躍灑庭內。承清淨以發願。若靈",
    "T52n2120_006:0857c07": "應而感通。今四海澄波。三天卷霧。虜塵不起。",
    "T52n2120_006:0857c08": "旭日破昏。微僧又謹案雜寶藏等經云。若掃",
    "T52n2120_006:0857c09": "一閻浮提地。不如掃佛塔一手掌許。常作轉",
    "T52n2120_006:0857c10": "輪聖王。此皆階下聖慮精微。信心弘著潔其",
    "T52n2120_006:0857c11": "淨土。廓彼空門。大庇釋徒延于萬國。福若雲",
    "T52n2120_006:0857c12": "集。應如響臻。故得災沴不生。氛祲自滅。",
    "T52n2120_006:0857c13": "叶于宸念。如此之速微僧因故。師資特蒙聖",
    "T52n2120_006:0857c14": "將。借　恩厩馬監寵中宮。榮命自天。矜惶",
    "T52n2120_006:0857c15": "失措。涓埃靡効。霈澤寧任。不勝虔懇之至。謹",
    "T52n2120_006:0857c16": "附中使元應金奉表以聞。誠惶誠恐謹言。",
    "T52n2120_006:0857c17": "大曆十二年正月八日",
    "T52n2120_006:0857c18": "大興善寺檢校兩道場兼知院事沙門惠果",
    "T52n2120_006:0857c19": "表進",
    "T52n2120_006:0857c20": "寶應元聖文武皇帝批",
    "T52n2120_006:0857c21": "闍梨妙行堅持。頗聞修潔。所以命遍巡淨",
    "T52n2120_006:0857c22": "界。用廣勝因。金剎載清。玉毫呈照。虔誠所",
    "T52n2120_006:0857c23": "至。深可嘉焉。所奏知。",
    "T52n2120_006:0857c24": "進興善寺文殊閣內外功德數表一首(并答)",
    "T52n2120_006:0857c25": "大興善寺文殊鎮國閣中。奉　勅素畫文殊",
    "T52n2120_006:0857c26": "六字菩薩一鋪九身。閣內外壁上畫文殊大會",
    "T52n2120_006:0857c27": "聖族善薩一百四身。今並成就。沙門惠勝言。",
    "T52n2120_006:0857c28": "伏惟寶應元聖文武皇帝陛下。弘文殊事。行",
    "T52n2120_006:0857c29": "普賢願。益為群品。樹此勝因。表果德真儀。",
    "T52n2120_006:0858a01": "示色身實相。今七災消沴。萬福莊嚴。不遇",
    "T52n2120_006:0858a02": "　聖慈。何由瞻覩丹戶晨燭如觀日宮。玉毫夜",
    "T52n2120_006:0858a03": "光猶開月殿。隨喜者荷　帝王之力。歸趣者",
    "T52n2120_006:0858a04": "發菩提之心。使塵沙有情普承佛惠。而緇門",
    "T52n2120_006:0858a05": "釋子偏沐　天波。豈只轉念誦持。而能奉報",
    "T52n2120_006:0858a06": "者矣。但冀憑文殊法力。上答洪恩。其所畫素",
    "T52n2120_006:0858a07": "大聖福田。謹因　降誕吉辰。謹奉中使李憲",
    "T52n2120_006:0858a08": "誠具表陳進以聞。沙門惠勝誠惶誠悚謹言。",
    "T52n2120_006:0858a09": "大曆十二年十月八日檢校兩道場知院事",
    "T52n2120_006:0858a10": "沙門惠勝上表",
    "T52n2120_006:0858a11": "寶應元聖文武皇帝批",
    "T52n2120_006:0858a12": "師夙勤梵行。戒律精嚴。久在道場。宗建切德。",
    "T52n2120_006:0858a13": "勞彰歲月。福聚家邦。無量勝因。歎慰斯在也。",
    "T52n2120_006:0858a14": "恩賜錦綵縑緗共四十匹謝表一首(并答)",
    "T52n2120_006:0858a15": "沙門惠勝言。伏奉中使李憲誠宣　聖旨。特",
    "T52n2120_006:0858a16": "賜錦綵縑緗共四十匹。捧跪慚荷。歡懼無任。",
    "T52n2120_006:0858a17": "伏惟。寶應元聖文武皇帝陛下。諸佛願身普",
    "T52n2120_006:0858a18": "賢密行為弘大化屈已人尊在於微僧偏霑",
    "T52n2120_006:0858a19": "　殊澤。然普賢之法。本是先師所傳之典。復為",
    "T52n2120_006:0858a20": "　陛下所付之道。微僧遠感先師遺訓。仰慚",
    "T52n2120_006:0858a21": "　聖主深恩。習効古人獻芹之事有茲涓滴。",
    "T52n2120_006:0858a22": "上達　聖情。不意　天恩寵賜過甚。便以所",
    "T52n2120_006:0858a23": "賜啟獻先師遺身影塔。為　國念誦。諸會道",
    "T52n2120_006:0858a24": "場。發願懇誠。冀憑佛力。永保皇家。不勝戴荷",
    "T52n2120_006:0858a25": "之至。謹附中使李憲誠奉表陳謝以聞。沙門",
    "T52n2120_006:0858a26": "惠勝誠歡誠賀謹言。",
    "T52n2120_006:0858a27": "大曆十三年六月六日",
    "T52n2120_006:0858a28": "大興善寺檢校兩道場知院事沙門惠勝表",
    "T52n2120_006:0858a29": "上",
    "T52n2120_006:0858b01": "寶應元聖文武皇帝批",
    "T52n2120_006:0858b02": "諸佛祕藏。先師受持。傳布人天。誠為法要。薄",
    "T52n2120_006:0858b03": "申獎賚。以助修行也。所謝知。",
    "T52n2120_006:0858b04": "肅宗恩命三藏弟子惠[月*于]入內道場念誦",
    "T52n2120_006:0858b05": "制一首",
    "T52n2120_006:0858b06": "奉　勅語有銀臺門家喚不空三藏弟子惠",
    "T52n2120_006:0858b07": "[月*于]．瞿那．惠曉．惠月等四人入內。將飛龍馬取",
    "T52n2120_006:0858b08": "與三藏建飾道場念誦。",
    "T52n2120_006:0858b09": "至德二載十二月二十六日品官　晏如障",
    "T52n2120_006:0858b10": "宣",
    "T52n2120_006:0858b11": "恩旨命三藏弟子僧惠曉為　國念誦制",
    "T52n2120_006:0858b12": "一首",
    "T52n2120_006:0858b13": "奉　勅語不空三藏弟子僧惠曉等。比在賊",
    "T52n2120_006:0858b14": "中。為朕剋念精誠潛修功德。今剋復天下。皆",
    "T52n2120_006:0858b15": "佛力之應也。自今以後。須倍加精勤。為朕念",
    "T52n2120_006:0858b16": "誦。莫以度取即不精勤。",
    "T52n2120_006:0858b17": "至德三載正月十八日將軍叚喬福　宣",
    "T52n2120_006:0858b18": "代宗　恩旨命西明寺給粥飯往來騎乘",
    "T52n2120_006:0858b19": "制一首",
    "T52n2120_006:0858b20": "奉　勅語西明寺僧惠曉。為朕修功德。在寺",
    "T52n2120_006:0858b21": "依恒。二時粥飯及出入往來畜乘。一切供給",
    "T52n2120_006:0858b22": "勿令闕少。",
    "T52n2120_006:0858b23": "大曆六年八月二十五日　高品馬奉誠宣",
    "T52n2120_006:0858b24": "往五臺山修功德辭謝　聖恩表一首(并答)",
    "T52n2120_006:0858b25": "沙門惠曉言。今月十日面奉　進止。令往五",
    "T52n2120_006:0858b26": "臺山撿挍大聖金閣寺尊像顏色契印。至九",
    "T52n2120_006:0858b27": "月停作。却赴闕庭。令修　陛下降誕日功德",
    "T52n2120_006:0858b28": "者。惠曉爰自二十年辭家慕道。承順大廣智",
    "T52n2120_006:0858b29": "三藏和尚顏色三十餘年。五部真言親被指",
    "T52n2120_006:0858c01": "授。不離左右。得對　天顏。每於含暉延英",
    "T52n2120_006:0858c02": "長生等殿常修功德。所恨不能精懇。殘孽未",
    "T52n2120_006:0858c03": "平。聖慈曲臨。又令遠使更賜束帛三十匹驛",
    "T52n2120_006:0858c04": "騎公糧山門借乘。微僧何幸　天澤累霑。誠",
    "T52n2120_006:0858c05": "喜誠歡不勝戴荷。即以今日發行。可謂戴馳",
    "T52n2120_006:0858c06": "騕褭。望金閣而非遙。春往秋還。謁　紫震",
    "T52n2120_006:0858c07": "而何遠。無任戀恩悚懼之至。謹附監使品官",
    "T52n2120_006:0858c08": "魏明秀奉表陳謝以聞。沙門惠曉誠惶誠恐",
    "T52n2120_006:0858c09": "謹言。",
    "T52n2120_006:0858c10": "大曆十二年三月十九日",
    "T52n2120_006:0858c11": "五臺山修功德使西明寺沙門惠曉上表",
    "T52n2120_006:0858c12": "寶應元聖文武皇帝批",
    "T52n2120_006:0858c13": "師依止釋門。弘敷聖教。言尋有相。將赴靈山。",
    "T52n2120_006:0858c14": "錫賚非多。煩於申謝也。",
    "T52n2120_006:0858c15": "恩命令與惠朗同修功德謝表一首(并答)",
    "T52n2120_006:0858c16": "沙門惠曉言。去三月十一日。面奉進止。令五",
    "T52n2120_006:0858c17": "臺山修功德者。至七月十九日齋後。與中使",
    "T52n2120_006:0858c18": "李童枝等七十餘人。將香火巡禮。所將之火",
    "T52n2120_006:0858c19": "不得至臺。懇責於心。憑何啟請。至山頂童子",
    "T52n2120_006:0858c20": "辯戈。忽於石上見濕灰燼。便得微火。伏惟",
    "T52n2120_006:0858c21": "　陛下九重遠被。聖火生於濕灰。焚香[遫束+豸]祈。",
    "T52n2120_006:0858c22": "菩薩萬形出現。光輝燦爛。相好分明。凝然滿",
    "T52n2120_006:0858c23": "空。詣夕靡散。又與監使魏明秀等同至此臺。",
    "T52n2120_006:0858c24": "為　國祈禱。發願之次。攝身光圓光菩薩等",
    "T52n2120_006:0858c25": "相次二十七度現表。　陛下聖感潛運。菩薩",
    "T52n2120_006:0858c26": "屢彰。崇敬五臺靈瑞非一。微僧何幸覩斯",
    "T52n2120_006:0858c27": "　聖跡。不勝感慶之至。今月十日蒙　天恩。令",
    "T52n2120_006:0858c28": "每與惠朗同修功德。殊私曲照。再入　金門",
    "T52n2120_006:0858c29": "寶殿修持。無任戰悚。謹附中使李憲誠奉",
    "T52n2120_006:0859a01": "表陳謝以聞。沙門惠曉誠歡誠喜謹言。",
    "T52n2120_006:0859a02": "大曆十三年十一月十七日",
    "T52n2120_006:0859a03": "五臺山修功德使西明寺沙門惠曉上表",
    "T52n2120_006:0859a04": "寶應元聖文武皇帝批",
    "T52n2120_006:0859a05": "師服勤梵行。久在清涼。業廣戒圓。志精功備。",
    "T52n2120_006:0859a06": "偕申齋潔。崇福家邦也。所謝知。",
    "T52n2120_006:0859a07": "元日獻甄叔迦寶表一首(并答)",
    "T52n2120_006:0859a08": "沙門惠曉言。伏奉　恩旨。令臺山撿挍修功",
    "T52n2120_006:0859a09": "德。為國祈福至南臺。南有山。先曾梵僧巡",
    "T52n2120_006:0859a10": "禮之次。言此山有甄叔迦寶。若貪心上者皆",
    "T52n2120_006:0859a11": "遇風雷。惠曉焚香邀祈登此山上。有小石窟",
    "T52n2120_006:0859a12": "方數尺。有水其色如朱。於中獲寶凡三十片。",
    "T52n2120_006:0859a13": "其色如珀者。惠曉聞。明王有感。地不藏珍。伏",
    "T52n2120_006:0859a14": "惟　陛下覆載若天地。照明如日月。況聳金",
    "T52n2120_006:0859a15": "閣於峯下。搆玉華於巖巘。微僧衘命陟彼名",
    "T52n2120_006:0859a16": "山。焚香啟誠。電雨不作。遂獲茲寶。又准般泥",
    "T52n2120_006:0859a17": "洹經云。脚躡臺山一顆石。却後七劫不墮惡",
    "T52n2120_006:0859a18": "趣。況是希代之異寶。今萬物惟新之日。九重",
    "T52n2120_006:0859a19": "納祐之期。謹附中使李憲誠隨表奉進以聞。",
    "T52n2120_006:0859a20": "沙門惠曉誠惶誠躍謹言。",
    "T52n2120_006:0859a21": "大曆十三年正月一日",
    "T52n2120_006:0859a22": "五臺山修功德使西明寺沙門惠曉進",
    "T52n2120_006:0859a23": "寶應元聖文武皇帝批",
    "T52n2120_006:0859a24": "師訪道靈山。精修正覺。異石來獻。用表勤誠。",
    "T52n2120_006:0859a25": "所進知。",
    "T52n2120_006:0859a26": "八月十三日賜　手詔一首(時在臺山金閣寺)",
    "T52n2120_006:0859a27": "勅惠曉闍梨。令遣中使揚善德往彼句當功",
    "T52n2120_006:0859a28": "德。師服勤禪誦。資慶家邦也。秋涼師比平安",
    "T52n2120_006:0859a29": "好遣書指不多及十三日。",
    "T52n2120_006:0859b01": "進五臺山修護摩功德表一首(并答)",
    "T52n2120_006:0859b02": "沙門惠曉言。今年四月十日。中使魏明秀奉",
    "T52n2120_006:0859b03": "宣進止。令微僧就五臺山大聖金閣保應鎮",
    "T52n2120_006:0859b04": "國寺修護摩功德者惠曉虔愚誠精達　聖",
    "T52n2120_006:0859b05": "意。修上件功德。陳文殊宿願。啟先師冥力。依",
    "T52n2120_006:0859b06": "俙有憑。響像來應。遂得火色鮮潤煙氣不起",
    "T52n2120_006:0859b07": "異於他日實表清晴。是華夏晏謐之徵。兵塵",
    "T52n2120_006:0859b08": "止息之驗。此皆　陛下至道潛運　上天合",
    "T52n2120_006:0859b09": "德。使百靈効福。萬姓歡心。妖災永除。休慶日",
    "T52n2120_006:0859b10": "集。惠曉忝廁緇列。恭承明教。懼辱　聖旨。幸",
    "T52n2120_006:0859b11": "福嘉祥。無任抃賀之至。謹附中使魏明秀奉",
    "T52n2120_006:0859b12": "表以聞。沙門惠曉誠歡誠喜謹言。",
    "T52n2120_006:0859b13": "大曆十三年十二月十八日",
    "T52n2120_006:0859b14": "西明寺沙門惠曉上表",
    "T52n2120_006:0859b15": "寶應元聖文武皇帝批",
    "T52n2120_006:0859b16": "文殊大聖。保護靈山。師虔誠之心。神貺昭感。",
    "T52n2120_006:0859b17": "至誠必應。深可嘉之。所賀知。",
    "T52n2120_006:0859b18": "勅大興善寺都維那法高依前句當制一",
    "T52n2120_006:0859b19": "首(并使牒)",
    "T52n2120_006:0859b20": "奉　勅語李元琮興善寺都維那法高宜令即",
    "T52n2120_006:0859b21": "依前句當都維那事。",
    "T52n2120_006:0859b22": "大曆十年四月十七日高品李憲誠　宣",
    "T52n2120_006:0859b23": "勅句當京城諸寺觀修功德使牒",
    "T52n2120_006:0859b24": "興善寺都維那法高",
    "T52n2120_006:0859b25": "牒得舉稱奉　勅如右未有各牒所由施行處",
    "T52n2120_006:0859b26": "分者錄勅牒僧法高者故牒",
    "T52n2120_006:0859b27": "大曆十年四月十七日牒",
    "T52n2120_006:0859b28": "使開府儀同三司兼右龍武軍持李琮",
    "T52n2120_006:0859b29": "謝　恩命令有則法師於興善寺開講表",
    "T52n2120_006:0859c01": "一首(并答)",
    "T52n2120_006:0859c02": "沙門法高等言。伏奉今月四日　勅。令章敬",
    "T52n2120_006:0859c03": "寺有則法師於當寺講金光明經。雨露在顏",
    "T52n2120_006:0859c04": "　絲綸溢自。佛事時敘。法音式宣。涓塵何",
    "T52n2120_006:0859c05": "階。跼蹐無地。伏惟寶應元聖文武皇帝陛下。",
    "T52n2120_006:0859c06": "仁化御宇。密行持法。眷言東流。是用南顧",
    "T52n2120_006:0859c07": "且寺有隨所建近二百年。雖名僧住持代則",
    "T52n2120_006:0859c08": "不乏而　恩命宣唱時所未聞。今者詔自天",
    "T52n2120_006:0859c09": "落。人從地踊。經雖仍舊。疏實惟新。命僧尼",
    "T52n2120_006:0859c10": "而駿奔。求士女而麕至。皆諸佛妙力。斯經勝",
    "T52n2120_006:0859c11": "緣。暢　陛下外護之心。成僧等難遭之幸。必",
    "T52n2120_006:0859c12": "冀上資聖曆。申振　國容。致年穀於昇平。納",
    "T52n2120_006:0859c13": "含生於壽域。不勝蹈舞之至。謹奉表陳謝以",
    "T52n2120_006:0859c14": "聞。沙門法高等誠歡誠喜謹言。",
    "T52n2120_006:0859c15": "大曆十三年四月十九日",
    "T52n2120_006:0859c16": "大興善寺都維那沙門法高等上表",
    "T52n2120_006:0859c17": "寶應元聖文武皇帝批",
    "T52n2120_006:0859c18": "法師有則。妙行精修。開方便門。演大法義。敷",
    "T52n2120_006:0859c19": "揚聖教以廣勝因。副勳賢之忠誠。闡幽微之",
    "T52n2120_006:0859c20": "奧旨。俾含生之類俱霑景福也。所謝知。",
    "T52n2120_006:0859c21": "謝　制補沙門惠朗充興善寺上座表一",
    "T52n2120_006:0859c22": "首(并答)",
    "T52n2120_006:0859c23": "沙門法高等言。伏奉今月十四日　勅。補大",
    "T52n2120_006:0859c24": "德惠朗為大寺上座。天光所照。威崇在顏。桑",
    "T52n2120_006:0859c25": "門有人。像法將久。法高等聞。人之所願。天必",
    "T52n2120_006:0859c26": "從之。道如或存。王實有力。伏惟　寶應元聖",
    "T52n2120_006:0859c27": "文武皇帝陛下。金輪撫運。玉燭乘時。弘外護",
    "T52n2120_006:0859c28": "於　聖心。降無緣之慈澤。人從中禁。留念誦",
    "T52n2120_006:0859c29": "而未妨。寺邇天街。借住持而無替。不勝慶躍",
    "T52n2120_006:0860a01": "之至。謹附內功德使李憲誠奉表陳謝以聞。",
    "T52n2120_006:0860a02": "沙門法高等誠歡誠喜謹言。",
    "T52n2120_006:0860a03": "大曆十三年四月十五日",
    "T52n2120_006:0860a04": "大興善寺都維那沙門法高等表上",
    "T52n2120_006:0860a05": "寶應元聖文武皇帝批",
    "T52n2120_006:0860a06": "師等精潔梵園。服膺禪誦。支提所聚。須擇紀",
    "T52n2120_006:0860a07": "綱。惠朗恭勤。允副公選。總領寺務。斯謂得",
    "T52n2120_006:0860a08": "人也。所謝知。",
    "T52n2120_006:0860a09": "三藏和尚當院碑一首",
    "T52n2120_006:0860a10": "唐大興善寺大辨正廣智三藏　國師之碑題",
    "T52n2120_006:0860a11": "額",
    "T52n2120_006:0860a12": "唐大興善寺故大德大辨正廣智三藏和尚碑",
    "T52n2120_006:0860a13": "銘(并序)",
    "T52n2120_006:0860a14": "銀青光祿大夫御史大夫上柱國馮翊縣",
    "T52n2120_006:0860a15": "開國公嚴郢撰",
    "T52n2120_006:0860a16": "銀青光祿大夫彭王傳上柱國會稽郡開國",
    "T52n2120_006:0860a17": "公徐活書",
    "T52n2120_006:0860a18": "和上諱不空。西域人也。氏族不聞於中夏故",
    "T52n2120_006:0860a19": "不書。玄宗燭知至道特見高仰。訖　肅宗",
    "T52n2120_006:0860a20": "代宗三朝皆為灌頂國師。以玄言德祥開",
    "T52n2120_006:0860a21": "佑　至尊。代宗初。以特進大鴻臚褒表之。",
    "T52n2120_006:0860a22": "及示疾不起。又就臥內加開府儀同三司肅",
    "T52n2120_006:0860a23": "國公。皆牢讓不允。特賜法號曰大廣智三",
    "T52n2120_006:0860a24": "藏。大曆九年夏六月癸未。滅度於京師大興",
    "T52n2120_006:0860a25": "善寺。代宗為之廢朝三日贈司空。追諡大",
    "T52n2120_006:0860a26": "辨正廣智三藏和尚。荼毘之時　詔遣中謁",
    "T52n2120_006:0860a27": "者。齋祝父祖祭。申如在之敬。睿詞深切。嘉薦",
    "T52n2120_006:0860a28": "令芳。禮冠群倫。譽無與比。伊年九月詔以舍",
    "T52n2120_006:0860a29": "利起塔於舊居寺院。和尚性聰朗。博貫前佛",
    "T52n2120_006:0860b01": "萬法要指。緇門獨立邈盪盪其無雙。稽夫真",
    "T52n2120_006:0860b02": "言字義之憲度。灌頂升壇之軌迹。則時成佛",
    "T52n2120_006:0860b03": "之速。應聲儲祉之妙。天麗且彌。地普而深。固",
    "T52n2120_006:0860b04": "非末學所能詳也。敢以概見序其大歸。昔金",
    "T52n2120_006:0860b05": "剛薩埵親於毘盧遮那佛前受瑜伽最上乘",
    "T52n2120_006:0860b06": "義。後數百歲傳於龍猛菩薩。龍猛又數百歲",
    "T52n2120_006:0860b07": "傳於龍智阿闍梨。龍智傳金剛智阿闍梨。金",
    "T52n2120_006:0860b08": "剛智東來傳於和尚。和尚又西遊天竺師子",
    "T52n2120_006:0860b09": "等國詣龍智阿闍梨。揚攉十八會法。法化相",
    "T52n2120_006:0860b10": "承。自毘盧遮那如來迨於和尚凡六葉矣。每",
    "T52n2120_006:0860b11": "齋戒留中道迎善氣。登禮皆答。福應較然。",
    "T52n2120_006:0860b12": "溫樹不言。莫可記已。西域隘巷。狂象奔突。以",
    "T52n2120_006:0860b13": "慈眼視之。不旋踵而象伏不起。南海半渡。天",
    "T52n2120_006:0860b14": "吳鼓駭。以定力對之。未移晷而海靜無浪。其",
    "T52n2120_006:0860b15": "生也母氏有毫光照燭之瑞。其歿也精舍有",
    "T52n2120_006:0860b16": "池水渴涸之異。凡僧夏五十。享年七十。自成",
    "T52n2120_006:0860b17": "童至于晚暮。常飾供具坐道場。浴蘭焚香。入",
    "T52n2120_006:0860b18": "佛知見。五十餘年晨夜寒暑。未曾須臾有傾",
    "T52n2120_006:0860b19": "搖懈倦之色。過人絕遠。乃如是者。後學升堂",
    "T52n2120_006:0860b20": "誦說。有法者非一。而沙門惠朗受次補之記。",
    "T52n2120_006:0860b21": "得傳燈之旨。繼明佛日。紹六為七。至矣哉。於",
    "T52n2120_006:0860b22": "戲法子永壞梁木。將記本行。託余勒崇。昔承",
    "T52n2120_006:0860b23": "微言。今見几杖。光容眇漠。壇宇清愴。纂書",
    "T52n2120_006:0860b24": "照銘。小子何讓。銘曰。",
    "T52n2120_006:0860b25": "　嗚呼大士　　有我三宗　　道為帝師",
    "T52n2120_006:0860b26": "　秩為儀同　　昔在廣成　　軒后順風",
    "T52n2120_006:0860b27": "　歲逾三千　　復有肅公　　瑜伽上乘",
    "T52n2120_006:0860b28": "　真語密契　　六葉授受　　傳燈相繼",
    "T52n2120_006:0860b29": "　述者牒之　　爛然有弟　　陸伏狂象",
    "T52n2120_006:0860c01": "　水息天吳　　慈心制暴　　慧力降愚",
    "T52n2120_006:0860c02": "　寂然感通　　其可測乎　　兩楹夢奠",
    "T52n2120_006:0860c03": "　雙樹變色　　司空寵終　　辨正旌德",
    "T52n2120_006:0860c04": "　天使祖祭　　宸衷悽惻　　詔起寶塔",
    "T52n2120_006:0860c05": "　舊庭之隅　　下藏舍利　　上飾浮屠",
    "T52n2120_006:0860c06": "　跡殊生滅　　法離有無　　刻石為偈",
    "T52n2120_006:0860c07": "　傳之大都",
    "T52n2120_006:0860c08": "建中二年歲次辛酉十一月乙卯朔十五日",
    "T52n2120_006:0860c09": "己巳建",
    "T52n2120_006:0860c10": "(此碑文一首以唐本編年通論中之文)",
    "T52n2120_006:0860c11": "大辨正廣智三藏和尚表制集卷第六(終)"
}