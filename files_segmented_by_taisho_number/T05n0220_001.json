{
    "T05n0220_001:0001a03": "大般若經初會序",
    "T05n0220_001:0001a05": "西明寺沙門玄則製",
    "T05n0220_001:0001a06": "大般若經者，乃希代之絕唱、曠劫之遐津，光",
    "T05n0220_001:0001a07": "被人天、括囊真俗，誠入神之奧府、有國之靈",
    "T05n0220_001:0001a08": "鎮，自非聖德遠覃、哲人孤出，則方音罕貿、",
    "T05n0220_001:0001a09": "圓教豈臻？所以帝敘金照、皇述瓊振，事邈千",
    "T05n0220_001:0001a10": "古、理鏡三辰，欝矣斯文、備乎茲日，然則部分",
    "T05n0220_001:0001a11": "二四、昔徒掌其半珠，會兼十六、今乃握其全",
    "T05n0220_001:0001a12": "寶。竊案諸會別起，每比一部，輒復本以殊",
    "T05n0220_001:0001a13": "迹，各申一序。至如靈峯始集，宏韻首馳；控蕩",
    "T05n0220_001:0001a14": "身源，敷弘心要。何者？夫五蘊為有情之封，二",
    "T05n0220_001:0001a15": "我為有封之宅。宅我而舉，則渴焰之水方",
    "T05n0220_001:0001a16": "深；封蘊以居，則尋香之堞彌峻。焉識夫我之",
    "T05n0220_001:0001a17": "所根者想，想妄而我不存；蘊之所繫者名，名",
    "T05n0220_001:0001a18": "假而蘊無託。故即空之談啟、亡言之理暢，閱",
    "T05n0220_001:0001a19": "紛俗於非動、置蠢徒於不生，齊谷響於百名、",
    "T05n0220_001:0001a20": "儔鏡姿於萬像，筌宰失寄而後真宰獨融、規",
    "T05n0220_001:0001a21": "准莫施而後沖規妙立，慮塗千泯、言術四窮，",
    "T05n0220_001:0001a22": "使夫淺躁投機、拘攣解桎，媲司南之有在、同",
    "T05n0220_001:0001a23": "拱北以知歸。義既天悠、辭仍海溢，且為諸",
    "T05n0220_001:0001a24": "分之本，又是前古未傳，凡勒成四百卷、八十",
    "T05n0220_001:0001a25": "五品矣。或謂權之方土理宜裁譯，竊應之",
    "T05n0220_001:0001a26": "曰：一言可蔽而雅頌之作聯章，二字可題而",
    "T05n0220_001:0001a27": "涅槃之音積軸，優柔闡緩，其慈誨乎！若譯而",
    "T05n0220_001:0001a28": "可削，恐貽患於傷手；今傳而必本，庶無譏於",
    "T05n0220_001:0001a29": "溢言。況搦扎之辰，慨念增損，而魂交之夕，烱",
    "T05n0220_001:0001b01": "戒昭彰。終始感貽，具如別錄。其有大心茂",
    "T05n0220_001:0001b02": "器、久聞歷奉者，自致不驚不怖，爰諮爰度矣。",
    "T05n0220_001:0001b05": "初分緣起品第一之一",
    "T05n0220_001:0001b07": "三藏法師玄奘奉　詔譯",
    "T05n0220_001:0001b08": "如是我聞：一時，薄伽梵住王舍城鷲峯山頂，",
    "T05n0220_001:0001b09": "與大苾芻眾千二百五十人俱，皆阿羅漢，諸",
    "T05n0220_001:0001b10": "漏已盡無復煩惱，得真自在心善解脫、慧善解",
    "T05n0220_001:0001b11": "脫，如調慧馬亦如大龍，已作所作已辦所",
    "T05n0220_001:0001b12": "辦，棄諸重擔逮得己利，盡諸有結正知解脫，",
    "T05n0220_001:0001b13": "至心自在第一究竟。除阿難陀獨居學地得",
    "T05n0220_001:0001b14": "預流果，大迦葉波而為上首。復有五百苾芻",
    "T05n0220_001:0001b15": "尼眾，皆阿羅漢，大勝生主而為上首。復有無",
    "T05n0220_001:0001b16": "量鄔波索迦、鄔波斯迦，皆見聖諦。復有無量",
    "T05n0220_001:0001b17": "無數菩薩摩訶薩眾，一切皆得陀羅尼門、三",
    "T05n0220_001:0001b18": "摩地門，住空、無相、無分別願，已得諸法平等",
    "T05n0220_001:0001b19": "性忍，具足成就四無礙解，凡所演說辯才無",
    "T05n0220_001:0001b20": "盡，於五神通自在遊戲，所證智斷永無退失；",
    "T05n0220_001:0001b21": "言行威肅聞皆敬受，勇猛精進離諸懈怠，能",
    "T05n0220_001:0001b22": "捨親財不顧身命，離矯離誑無染無求，等為",
    "T05n0220_001:0001b23": "有情而宣正法；契深法忍窮最極趣，得無所",
    "T05n0220_001:0001b24": "畏其心泰然，超眾魔境出諸業障，摧滅一切",
    "T05n0220_001:0001b25": "煩惱怨敵，建正法幢伏諸邪論，聲聞、獨覺不",
    "T05n0220_001:0001b26": "能測量；得心自在、得法自在，業、惑、見障皆已",
    "T05n0220_001:0001b27": "解脫，擇法辯說無不善巧，入深緣起生滅法",
    "T05n0220_001:0001b28": "門，離見、隨眠、捨諸纏結，智慧通達諸聖諦理；",
    "T05n0220_001:0001b29": "曾無數劫發弘誓願，容貌熙怡先言接引，遠",
    "T05n0220_001:0001c01": "離嚬蹙辭韻清和，讚頌善巧辯才無滯，處",
    "T05n0220_001:0001c02": "無邊眾威德肅然，抑揚自在都無所畏，多俱",
    "T05n0220_001:0001c03": "胝劫巧說無盡；於諸法門勝解觀察，如幻、如",
    "T05n0220_001:0001c04": "陽焰、如夢、如水月、如響、如空花、如像、如光影、",
    "T05n0220_001:0001c05": "如變化事、如尋香城雖皆無實而現似有；離",
    "T05n0220_001:0001c06": "下劣心說法無畏，能隨證入無量法門，善知",
    "T05n0220_001:0001c07": "有情心行所趣，以微妙慧而度脫之；於諸有",
    "T05n0220_001:0001c08": "情心無罣礙，成就最上無生法忍，善入諸法",
    "T05n0220_001:0001c09": "平等性智，甚深法性能如實知，隨其所應巧",
    "T05n0220_001:0001c10": "令悟入，能善宣說緣起法門；攝受無邊佛國",
    "T05n0220_001:0001c11": "大願，於十方界無數諸佛，等持正念常現在",
    "T05n0220_001:0001c12": "前，諸佛出世皆能歷事，亦能勸請轉正法輪，",
    "T05n0220_001:0001c13": "不般涅槃度無量眾；善能伏滅一切有情種",
    "T05n0220_001:0001c14": "種見纏諸煩惱焰，須臾遊戲百千等持，引發",
    "T05n0220_001:0001c15": "無邊殊勝功德。此諸菩薩具如是等妙功德",
    "T05n0220_001:0001c16": "海，設經無量俱胝大劫歎不能盡。其名曰：賢",
    "T05n0220_001:0001c17": "守菩薩摩訶薩、寶性菩薩摩訶薩、寶藏菩薩",
    "T05n0220_001:0001c18": "摩訶薩、寶授菩薩摩訶薩、導師菩薩摩訶薩、",
    "T05n0220_001:0001c19": "仁授菩薩摩訶薩、星授菩薩摩訶薩、神授菩",
    "T05n0220_001:0001c20": "薩摩訶薩、帝授菩薩摩訶薩、廣慧菩薩摩訶",
    "T05n0220_001:0001c21": "薩、勝慧菩薩摩訶薩、上慧菩薩摩訶薩、增長",
    "T05n0220_001:0001c22": "慧菩薩摩訶薩、無邊慧菩薩摩訶薩、不虛見",
    "T05n0220_001:0001c23": "菩薩摩訶薩、無障慧菩薩摩訶薩、善發趣菩",
    "T05n0220_001:0001c24": "薩摩訶薩、善勇猛菩薩摩訶薩、極精進菩薩",
    "T05n0220_001:0001c25": "摩訶薩、常精進菩薩摩訶薩、常加行菩薩摩",
    "T05n0220_001:0001c26": "訶薩、不捨軛菩薩摩訶薩、日藏菩薩摩訶薩、",
    "T05n0220_001:0001c27": "月藏菩薩摩訶薩、無比慧菩薩摩訶薩、觀",
    "T05n0220_001:0001c28": "自在菩薩摩訶薩、得大勢菩薩摩訶薩、妙吉",
    "T05n0220_001:0001c29": "祥菩薩摩訶薩、寶印手菩薩摩訶薩、摧魔力",
    "T05n0220_001:0002a01": "菩薩摩訶薩、金剛慧菩薩摩訶薩、金剛藏菩",
    "T05n0220_001:0002a02": "薩摩訶薩、常舉手菩薩摩訶薩、大悲心菩薩",
    "T05n0220_001:0002a03": "摩訶薩、大莊嚴菩薩摩訶薩、莊嚴王菩薩摩",
    "T05n0220_001:0002a04": "訶薩、山峯菩薩摩訶薩、寶峰菩薩摩訶薩、德",
    "T05n0220_001:0002a05": "王菩薩摩訶薩、慈氏菩薩摩訶薩。如是等無",
    "T05n0220_001:0002a06": "量百千俱胝那庾多菩薩摩訶薩，皆法王子，",
    "T05n0220_001:0002a07": "堪紹佛位而為上首。",
    "T05n0220_001:0002a08": "爾時，世尊於師子座上，自敷尼師壇結跏趺",
    "T05n0220_001:0002a09": "坐，端身正願住對面念，入等持王妙三摩地，",
    "T05n0220_001:0002a10": "諸三摩地皆攝入此三摩地中，是所流故。爾",
    "T05n0220_001:0002a11": "時，世尊正知正念，從等持王安庠而起，以淨",
    "T05n0220_001:0002a12": "天眼觀察十方殑伽沙等諸佛世界，舉身怡",
    "T05n0220_001:0002a13": "悅，從兩足下千輻輪相，各放六十百千俱胝",
    "T05n0220_001:0002a14": "那庾多光。從足十指、兩趺、兩跟、四踝、兩脛、兩",
    "T05n0220_001:0002a15": "腨、兩膝、兩髀、兩股、腰脇、腹背、臍中、心上、胸臆",
    "T05n0220_001:0002a16": "德字、兩乳、兩腋、兩肩、兩髆、兩肘、兩臂、兩腕、兩",
    "T05n0220_001:0002a17": "手、兩掌、十指、項咽、頤頷、頰額、頭頂、兩眉、兩眼、",
    "T05n0220_001:0002a18": "兩耳、兩鼻、口四牙、四十齒、眉間毫相，一一身",
    "T05n0220_001:0002a19": "分各放六十百千俱胝那庾多光。此一一光",
    "T05n0220_001:0002a20": "各照三千大千世界，從此展轉遍照十方殑",
    "T05n0220_001:0002a21": "伽沙等諸佛世界，其中有情遇斯光者，必得",
    "T05n0220_001:0002a22": "無上正等菩提。爾時，世尊一切毛孔皆悉熙",
    "T05n0220_001:0002a23": "怡，各出六十百千俱胝那庾多光，是一一光",
    "T05n0220_001:0002a24": "各照三千大千世界，從此展轉遍照十方殑",
    "T05n0220_001:0002a25": "伽沙等諸佛世界，其中有情遇斯光者，必得",
    "T05n0220_001:0002a26": "無上正等菩提。爾時，世尊演身常光照此三",
    "T05n0220_001:0002a27": "千大千世界，從此展轉遍照十方殑伽沙等",
    "T05n0220_001:0002a28": "諸佛國土，其中有情遇斯光者，必得無上正",
    "T05n0220_001:0002a29": "等菩提。爾時，世尊從其面門出廣長舌相，遍",
    "T05n0220_001:0002b01": "覆三千大千世界，熙怡微笑。復從舌相流出",
    "T05n0220_001:0002b02": "無量百千俱胝那庾多光，其光雜色，從此雜",
    "T05n0220_001:0002b03": "色一一光中現寶蓮花，其花千葉皆真金色",
    "T05n0220_001:0002b04": "眾寶莊嚴，綺飾鮮榮甚可愛樂，香氣芬烈周",
    "T05n0220_001:0002b05": "流普熏，細滑輕軟觸生妙樂，諸花臺中皆有",
    "T05n0220_001:0002b06": "化佛結跏趺坐演妙法音，一一法音皆說般",
    "T05n0220_001:0002b07": "若波羅蜜多相應之法，有情聞者必得無上",
    "T05n0220_001:0002b08": "正等菩提。從此展轉流遍十方殑伽沙等諸",
    "T05n0220_001:0002b09": "佛世界，說法利益亦復如是。",
    "T05n0220_001:0002b10": "爾時，世尊不起本座，復入師子遊戲等持，現",
    "T05n0220_001:0002b11": "神通力，令此三千大千世界六種變動，謂：動、",
    "T05n0220_001:0002b12": "極動、等極動，踊、極踊、等極踊，震、極震、等極",
    "T05n0220_001:0002b13": "震，擊、極擊、等極擊，吼、極吼、等極吼，爆、極爆、等",
    "T05n0220_001:0002b14": "極爆。又令此界東涌西沒、西涌東沒、南涌北",
    "T05n0220_001:0002b15": "沒、北涌南沒、中涌邊沒、邊涌中沒。其地清淨",
    "T05n0220_001:0002b16": "光澤細軟，生諸有情利益安樂。時，此三千大",
    "T05n0220_001:0002b17": "千世界所有地獄、傍生、鬼界及餘無暇險惡",
    "T05n0220_001:0002b18": "趣坑，一切有情皆離苦難，從此捨命得生人",
    "T05n0220_001:0002b19": "中及六欲天，皆憶宿住，歡喜踊躍同詣佛所，",
    "T05n0220_001:0002b20": "以殷淨心頂禮佛足。從此展轉周遍十方殑",
    "T05n0220_001:0002b21": "伽沙等諸佛世界，以佛神力六種變動。時，彼",
    "T05n0220_001:0002b22": "世界諸惡趣等一切有情皆離苦難，從彼捨",
    "T05n0220_001:0002b23": "命得生人中及六欲天，皆憶宿住，歡喜踊躍",
    "T05n0220_001:0002b24": "各於本界同詣佛所頂禮佛足。時，此三千大",
    "T05n0220_001:0002b25": "千世界及餘十方殑伽沙等世界有情，盲者",
    "T05n0220_001:0002b26": "能視，聾者能聽，瘂者能言，狂者得念，亂者得",
    "T05n0220_001:0002b27": "定，貧者得富，露者得衣，飢者得食，渴者得",
    "T05n0220_001:0002b28": "飲，病者得除愈，醜者得端嚴，形殘者得具足，",
    "T05n0220_001:0002b29": "根缺者得圓滿，迷悶者得醒悟，疲頓者得安",
    "T05n0220_001:0002c01": "適。時，諸有情等心相向，如父如母、如兄如弟、",
    "T05n0220_001:0002c02": "如姊如妹、如友如親，離邪語業命、修正語業",
    "T05n0220_001:0002c03": "命，離十惡業道、修十善業道，離惡尋思、修善",
    "T05n0220_001:0002c04": "尋思，離非梵行、修正梵行，好淨棄穢、樂靜捨",
    "T05n0220_001:0002c05": "諠，身意泰然忽生妙樂，如修行者入第三定。",
    "T05n0220_001:0002c06": "復有勝慧欻爾現前，咸作是思：「布施、調伏、安",
    "T05n0220_001:0002c07": "忍、勇進、寂靜、諦觀，遠離放逸，修行梵行，於諸",
    "T05n0220_001:0002c08": "有情慈、悲、喜、捨，不相撓亂，豈不善哉！」",
    "T05n0220_001:0002c09": "爾時，世尊在師子座，光明殊特威德巍巍，映",
    "T05n0220_001:0002c10": "蔽三千大千世界并餘十方殑伽沙等諸佛",
    "T05n0220_001:0002c11": "國土，蘇迷盧山、輪圍山等及餘一切龍神天",
    "T05n0220_001:0002c12": "宮乃至淨居皆悉不現；如秋滿月暉暎眾星，",
    "T05n0220_001:0002c13": "如夏日輪光奪諸色，如四大寶妙高山王臨",
    "T05n0220_001:0002c14": "照諸山威光逈出。佛以神力現本色身，令此",
    "T05n0220_001:0002c15": "三千大千世界一切有情皆悉覩見。時，此三",
    "T05n0220_001:0002c16": "千大千世界無量無數淨居諸天，下至欲界",
    "T05n0220_001:0002c17": "四大王眾天，及餘一切人、非人等，皆見如來",
    "T05n0220_001:0002c18": "處師子座，威光顯曜如大金山，歡喜踊躍歎",
    "T05n0220_001:0002c19": "未曾有，各持種種無量天花、香鬘、塗香、燒香、",
    "T05n0220_001:0002c20": "末香、衣服、瓔珞、寶幢、幡蓋、伎樂、諸珍，及無量",
    "T05n0220_001:0002c21": "種天青蓮花、天赤蓮花、天白蓮花、天香蓮",
    "T05n0220_001:0002c22": "花、天黃蓮花、天紅蓮花、天金錢樹花及天香",
    "T05n0220_001:0002c23": "葉，并餘無量水陸生花，持詣佛所奉散佛",
    "T05n0220_001:0002c24": "上。以佛神力，諸花鬘等旋轉上踊合成花",
    "T05n0220_001:0002c25": "臺，量等三千大千世界，垂天花蓋、寶鐸、珠幡，",
    "T05n0220_001:0002c26": "綺飾紛綸甚可愛樂。時，此佛土微妙莊嚴。猶",
    "T05n0220_001:0002c27": "如西方極樂世界，佛光暉暎三千大千物類，",
    "T05n0220_001:0002c28": "虛空皆同金色，十方各等殑伽河沙諸佛世",
    "T05n0220_001:0002c29": "界亦復如是。時，此三千大千佛土，南贍部洲、",
    "T05n0220_001:0003a01": "東勝身洲、西牛貨洲、北俱盧洲，其中諸人，佛",
    "T05n0220_001:0003a02": "神力故，各各見佛正坐其前，咸謂如來獨為",
    "T05n0220_001:0003a03": "說法。如是四大王眾天、三十三天、夜摩天、覩",
    "T05n0220_001:0003a04": "史多天、樂變化天、他化自在天、梵眾天、梵",
    "T05n0220_001:0003a05": "輔天、梵會天、大梵天、光天、少光天、無量光",
    "T05n0220_001:0003a06": "天、極光淨天、淨天、少淨天、無量淨天、遍淨",
    "T05n0220_001:0003a07": "天、廣天、少廣天、無量廣天、廣果天、無繁天、",
    "T05n0220_001:0003a08": "無熱天、善現天、善見天、色究竟天，亦以世尊",
    "T05n0220_001:0003a09": "神通力故，各各見佛正坐其前，咸謂如來獨",
    "T05n0220_001:0003a10": "為說法。",
    "T05n0220_001:0003a11": "爾時，世尊不起于座，熙怡微笑，從其面門放",
    "T05n0220_001:0003a12": "大光明，遍照三千大千佛土，并餘十方殑伽",
    "T05n0220_001:0003a13": "沙等諸佛世界。時，此三千大千佛土一切有",
    "T05n0220_001:0003a14": "情，尋佛光明普見十方殑伽沙等諸佛世界",
    "T05n0220_001:0003a15": "一切如來、應、正等覺，聲聞、菩薩眾會圍繞，及",
    "T05n0220_001:0003a16": "餘一切有情無情品類差別。時，彼十方殑伽",
    "T05n0220_001:0003a17": "沙等諸佛世界一切有情，尋佛光明亦見此",
    "T05n0220_001:0003a18": "土釋迦牟尼如來、應、正等覺，聲聞、菩薩眾會",
    "T05n0220_001:0003a19": "圍繞，及餘一切有情無情品類差別。",
    "T05n0220_001:0003a20": "爾時，東方盡殑伽沙等世界，最後世界名曰",
    "T05n0220_001:0003a21": "多寶，佛號寶性如來、應、正等覺、明行圓滿、善",
    "T05n0220_001:0003a22": "逝、世間解、無上丈夫、調御士、天人師、佛、薄伽",
    "T05n0220_001:0003a23": "梵，時現在彼安隱住持，為諸菩薩摩訶薩眾",
    "T05n0220_001:0003a24": "說大般若波羅蜜多。彼有菩薩名曰普光，見",
    "T05n0220_001:0003a25": "此大光、大地變動及佛身相，心懷猶豫前詣",
    "T05n0220_001:0003a26": "佛所，頂禮雙足白言：「世尊！何因何緣而有此",
    "T05n0220_001:0003a27": "瑞？」時，寶性佛告普光菩薩摩訶薩言：「善男子！",
    "T05n0220_001:0003a28": "從此西方盡殑伽沙等世界，最後世界名曰",
    "T05n0220_001:0003a29": "堪忍，佛號釋迦牟尼如來、應、正等覺、明行圓",
    "T05n0220_001:0003b01": "滿、善逝、世間解、無上丈夫、調御士、天人師、佛、薄",
    "T05n0220_001:0003b02": "伽梵，今現在彼安隱住持，將為菩薩摩訶薩",
    "T05n0220_001:0003b03": "眾說大般若波羅蜜多，彼佛神力故現斯瑞。」",
    "T05n0220_001:0003b04": "普光聞已，歡喜踊躍重白佛言：「世尊！我今請",
    "T05n0220_001:0003b05": "往堪忍世界，觀禮供養釋迦牟尼如來及諸",
    "T05n0220_001:0003b06": "菩薩摩訶薩眾，得無礙解陀羅尼門三摩地",
    "T05n0220_001:0003b07": "門神通自在，住最後身紹尊位者。唯願慈悲",
    "T05n0220_001:0003b08": "哀愍垂許！」時，寶性佛告普光菩薩言：「善哉！善",
    "T05n0220_001:0003b09": "哉！今正是時，隨汝意往。」即以千莖金色蓮花，",
    "T05n0220_001:0003b10": "其花千葉眾寶莊嚴，授普光菩薩而誨之言：",
    "T05n0220_001:0003b11": "「汝持此花至釋迦牟尼佛所，如我詞曰：『寶性",
    "T05n0220_001:0003b12": "如來致問無量：少病少惱、起居輕利、氣力調",
    "T05n0220_001:0003b13": "和、安樂住不？世事可忍不？眾生易度不？持此",
    "T05n0220_001:0003b14": "蓮花以寄世尊而為佛事。』汝至彼界應住正",
    "T05n0220_001:0003b15": "知，觀彼佛土及諸大眾，勿懷輕慢而自毀傷。",
    "T05n0220_001:0003b16": "所以者何？彼諸菩薩威德難及，悲願熏心，以",
    "T05n0220_001:0003b17": "大因緣而生彼土。」時，普光菩薩受花奉勅，與",
    "T05n0220_001:0003b18": "無量百千俱胝那庾多出家、在家菩薩摩訶",
    "T05n0220_001:0003b19": "薩，及無數百千童男童女，頂禮佛足右繞奉",
    "T05n0220_001:0003b20": "辭，各持無量種種花香、寶幢、幡蓋、衣服、寶飾",
    "T05n0220_001:0003b21": "及餘供具發引而來，所經東方殑伽沙等諸",
    "T05n0220_001:0003b22": "佛世界，一一佛所供養恭敬、尊重讚歎無空",
    "T05n0220_001:0003b23": "過者。至此佛所頂禮雙足，繞百千匝却住一",
    "T05n0220_001:0003b24": "面。普光菩薩前白佛言：「世尊！從此東方盡殑",
    "T05n0220_001:0003b25": "伽沙等世界，最後世界名曰多寶，佛號寶性",
    "T05n0220_001:0003b26": "如來、應、正等覺、明行圓滿、善逝、世間解、無上丈",
    "T05n0220_001:0003b27": "夫、調御士、天人師、佛、薄伽梵，致問世尊無量：",
    "T05n0220_001:0003b28": "少病少惱、起居輕利、氣力調和、安樂住不？世",
    "T05n0220_001:0003b29": "事可忍不？眾生易度不？持此千莖金色蓮花",
    "T05n0220_001:0003c01": "以寄世尊而為佛事。」時，釋迦牟尼佛受此",
    "T05n0220_001:0003c02": "蓮花，還散東方殑伽沙等諸佛世界。佛神力",
    "T05n0220_001:0003c03": "故，令此蓮花遍諸佛土，諸花臺中各有化佛結",
    "T05n0220_001:0003c04": "跏趺坐，為諸菩薩說大般若波羅蜜多相應",
    "T05n0220_001:0003c05": "之法，有情聞者必得無上正等菩提。是時，普",
    "T05n0220_001:0003c06": "光及諸眷屬見此事已，歡喜踊躍歎未曾有，",
    "T05n0220_001:0003c07": "各隨善根供具多少，供養恭敬、尊重讚歎佛",
    "T05n0220_001:0003c08": "菩薩已，退坐一面。如是最後世界已前，所有",
    "T05n0220_001:0003c09": "東方一一佛土，各有如來現為大眾宣說妙",
    "T05n0220_001:0003c10": "法。是諸佛所亦各有一上首菩薩，見此大光、",
    "T05n0220_001:0003c11": "大地變動及佛身相，前詣佛所白言：「世尊！何",
    "T05n0220_001:0003c12": "因何緣而有此瑞？」時，彼彼佛各各報言：「於此",
    "T05n0220_001:0003c13": "西方有堪忍世界，佛號釋迦牟尼，將為菩薩",
    "T05n0220_001:0003c14": "說大般若波羅蜜多，彼佛神力故現斯瑞。」上",
    "T05n0220_001:0003c15": "首菩薩聞已歡喜，各各請往堪忍世界，觀禮",
    "T05n0220_001:0003c16": "供養佛及菩薩。彼諸如來讚善聽往，各以金",
    "T05n0220_001:0003c17": "色千寶蓮花而告之言：「汝可持此至彼佛所，",
    "T05n0220_001:0003c18": "具陳我詞：『致問無量：少病少惱、起居輕利、氣",
    "T05n0220_001:0003c19": "力調和、安樂住不？世事可忍不？眾生易度不？",
    "T05n0220_001:0003c20": "持此蓮花以寄世尊而為佛事。』汝至彼界應",
    "T05n0220_001:0003c21": "住正知，觀彼佛土及諸菩薩，勿懷輕慢而自",
    "T05n0220_001:0003c22": "毀傷。所以者何？彼諸菩薩威德難及，悲願熏",
    "T05n0220_001:0003c23": "心，以大因緣而生彼土。」一一上首受花奉勅，",
    "T05n0220_001:0003c24": "各與無量無數菩薩、童男童女，辭佛持供發",
    "T05n0220_001:0003c25": "引而來，所經佛土一一供養佛及菩薩無空",
    "T05n0220_001:0003c26": "過者。到此佛所頂禮雙足，繞百千匝奉花陳",
    "T05n0220_001:0003c27": "事。佛受花已還散東方，佛神力故，遍諸佛土，",
    "T05n0220_001:0003c28": "諸花臺中各有化佛，為諸菩薩說大般若波",
    "T05n0220_001:0003c29": "羅蜜多，令諸聞者必獲無上正等菩提。上首",
    "T05n0220_001:0004a01": "菩薩及諸眷屬，見已歡喜歎未曾有，各隨善",
    "T05n0220_001:0004a02": "根供具多少，供養恭敬、尊重讚歎佛菩薩已，",
    "T05n0220_001:0004a03": "退坐一面。",
    "T05n0220_001:0004a04": "爾時，南方盡殑伽沙等世界，最後世界名離",
    "T05n0220_001:0004a05": "一切憂，佛號無憂德如來、應、正等覺、明行圓",
    "T05n0220_001:0004a06": "滿、善逝、世間解、無上丈夫、調御士、天人師、佛、薄",
    "T05n0220_001:0004a07": "伽梵，時現在彼安隱住持，為諸菩薩摩訶薩",
    "T05n0220_001:0004a08": "眾說大般若波羅蜜多。彼有菩薩名曰離憂，",
    "T05n0220_001:0004a09": "見此大光、大地變動及佛身相，心懷猶豫前",
    "T05n0220_001:0004a10": "詣佛所，頂禮雙足白言：「世尊！何因何緣而有",
    "T05n0220_001:0004a11": "此瑞？」時，無憂德佛告離憂菩薩摩訶薩言：「善",
    "T05n0220_001:0004a12": "男子！從此北方盡殑伽沙等世界，最後世界",
    "T05n0220_001:0004a13": "名曰堪忍，佛號釋迦牟尼如來、應、正等覺、明",
    "T05n0220_001:0004a14": "行圓滿、善逝、世間解、無上丈夫、調御士、天人師、",
    "T05n0220_001:0004a15": "佛、薄伽梵，今現在彼安隱住持，將為菩薩摩",
    "T05n0220_001:0004a16": "訶薩眾說大般若波羅蜜多，彼佛神力故現",
    "T05n0220_001:0004a17": "斯瑞。」離憂聞已，歡喜踊躍重白佛言：「世尊！",
    "T05n0220_001:0004a18": "我今請往堪忍世界，觀禮供養釋迦牟尼如",
    "T05n0220_001:0004a19": "來及諸菩薩摩訶薩眾，得無礙解陀羅尼門",
    "T05n0220_001:0004a20": "三摩地門神通自在，住最後身紹尊位者。唯",
    "T05n0220_001:0004a21": "願慈悲哀愍垂許！」時，無憂德佛告離憂菩薩",
    "T05n0220_001:0004a22": "言：「善哉！善哉！今正是時，隨汝意往。」即以千莖",
    "T05n0220_001:0004a23": "金色蓮花，其花千葉眾寶莊嚴，授離憂菩薩",
    "T05n0220_001:0004a24": "而誨之言：「汝持此花至釋迦牟尼佛所，如我",
    "T05n0220_001:0004a25": "詞曰：『無憂德如來致問無量：少病少惱、起居",
    "T05n0220_001:0004a26": "輕利、氣力調和、安樂住不？世事可忍不？眾生",
    "T05n0220_001:0004a27": "易度不？持此蓮花以寄世尊而為佛事。』汝至",
    "T05n0220_001:0004a28": "彼界應住正知，觀彼佛土及諸大眾，勿懷輕",
    "T05n0220_001:0004a29": "慢而自毀傷。所以者何？彼諸菩薩威德難及，",
    "T05n0220_001:0004b01": "悲願熏心，以大因緣而生彼土。」時，離憂菩薩",
    "T05n0220_001:0004b02": "受花奉勅，與無量百千俱胝那庾多出家、在",
    "T05n0220_001:0004b03": "家菩薩摩訶薩，及無數百千童男童女，頂禮",
    "T05n0220_001:0004b04": "佛足右繞奉辭，各持無量種種花香、寶幢、幡",
    "T05n0220_001:0004b05": "蓋、衣服、寶飾及餘供具發引而來，所經南方",
    "T05n0220_001:0004b06": "殑伽沙等諸佛世界，一一佛所供養恭敬、尊",
    "T05n0220_001:0004b07": "重讚歎無空過者。至此佛所頂禮雙足，繞百",
    "T05n0220_001:0004b08": "千匝却住一面。離憂菩薩前白佛言：「世尊！從",
    "T05n0220_001:0004b09": "此南方盡殑伽沙等世界，最後世界名離一",
    "T05n0220_001:0004b10": "切憂，佛號無憂德如來、應、正等覺、明行圓滿、",
    "T05n0220_001:0004b11": "善逝、世間解、無上丈夫、調御士、天人師、佛、薄伽",
    "T05n0220_001:0004b12": "梵，致問世尊無量：少病少惱、起居輕利、氣力",
    "T05n0220_001:0004b13": "調和、安樂住不？世事可忍不？眾生易度不？持",
    "T05n0220_001:0004b14": "此千莖金色蓮花以寄世尊而為佛事。」時，釋",
    "T05n0220_001:0004b15": "迦牟尼佛受此蓮花，還散南方殑伽沙等諸",
    "T05n0220_001:0004b16": "佛世界。佛神力故，令此蓮花遍諸佛土，諸花",
    "T05n0220_001:0004b17": "臺中各有化佛結跏趺坐，為諸菩薩說大般",
    "T05n0220_001:0004b18": "若波羅蜜多相應之法，有情聞者必得無上",
    "T05n0220_001:0004b19": "正等菩提。是時，離憂及諸眷屬見此事已，歡",
    "T05n0220_001:0004b20": "喜踊躍歎未曾有，各隨善根供具多少，供養",
    "T05n0220_001:0004b21": "恭敬、尊重讚歎佛菩薩已，退坐一面。如是最",
    "T05n0220_001:0004b22": "後世界已前，所有南方一一佛土，各有如來",
    "T05n0220_001:0004b23": "現為大眾宣說妙法。是諸佛所亦各有一上",
    "T05n0220_001:0004b24": "首菩薩，見此大光、大地變動及佛身相，前詣",
    "T05n0220_001:0004b25": "佛所白言：「世尊！何因何緣而有此瑞？」時，彼彼",
    "T05n0220_001:0004b26": "佛各各報言：「於此北方有堪忍世界，佛號釋",
    "T05n0220_001:0004b27": "迦牟尼，將為菩薩說大般若波羅蜜多，彼佛",
    "T05n0220_001:0004b28": "神力故現斯瑞。」上首菩薩聞已歡喜，各各請",
    "T05n0220_001:0004b29": "往堪忍世界，觀禮供養佛及菩薩。彼諸如來",
    "T05n0220_001:0004c01": "讚善聽往，各以金色千寶蓮花而告之言：「汝",
    "T05n0220_001:0004c02": "可持此至彼佛所，具陳我詞：『致問無量：少病",
    "T05n0220_001:0004c03": "少惱、起居輕利、氣力調和、安樂住不？世事可",
    "T05n0220_001:0004c04": "忍不？眾生易度不？持此蓮花以寄世尊而為",
    "T05n0220_001:0004c05": "佛事。』汝至彼界應住正知，觀彼佛土及諸菩",
    "T05n0220_001:0004c06": "薩，勿懷輕慢而自毀傷。所以者何？彼諸菩薩",
    "T05n0220_001:0004c07": "威德難及，悲願熏心，以大因緣而生彼土。」一",
    "T05n0220_001:0004c08": "一上首受花奉勅，各與無量無數菩薩、童男",
    "T05n0220_001:0004c09": "童女，辭佛持供發引而來，所經佛土一一供",
    "T05n0220_001:0004c10": "養佛及菩薩無空過者。到此佛所頂禮雙足，",
    "T05n0220_001:0004c11": "繞百千匝奉花陳事。佛受花已還散南方，佛",
    "T05n0220_001:0004c12": "神力故，遍諸佛土，諸花臺中各有化佛，為諸",
    "T05n0220_001:0004c13": "菩薩說大般若波羅蜜多，令諸聞者必獲無",
    "T05n0220_001:0004c14": "上正等菩提。上首菩薩及諸眷屬，見已歡喜",
    "T05n0220_001:0004c15": "歎未曾有，各隨善根供具多少，供養恭敬、尊",
    "T05n0220_001:0004c16": "重讚歎佛菩薩已退坐一面。",
    "T05n0220_001:0004c17": "爾時，西方盡殑伽沙等世界，最後世界名近",
    "T05n0220_001:0004c18": "寂靜，佛號寶焰如來、應、正等覺、明行圓滿、善",
    "T05n0220_001:0004c19": "逝、世間解、無上丈夫、調御士、天人師、佛、薄伽",
    "T05n0220_001:0004c20": "梵，時現在彼安隱住持，為諸菩薩摩訶薩眾",
    "T05n0220_001:0004c21": "說大般若波羅蜜多。彼有菩薩名曰行慧，見",
    "T05n0220_001:0004c22": "此大光、大地變動及佛身相，心懷猶豫前詣",
    "T05n0220_001:0004c23": "佛所，頂禮雙足白言：「世尊！何因何緣而有此",
    "T05n0220_001:0004c24": "瑞？」時，寶焰佛告行慧菩薩摩訶薩言：「善男子！",
    "T05n0220_001:0004c25": "從此東方盡殑伽沙等世界，最後世界名曰",
    "T05n0220_001:0004c26": "堪忍，佛號釋迦牟尼如來、應、正等覺、明行圓",
    "T05n0220_001:0004c27": "滿、善逝、世間解、無上丈夫、調御士、天人師、佛、薄",
    "T05n0220_001:0004c28": "伽梵，今現在彼安隱住持，將為菩薩摩訶薩",
    "T05n0220_001:0004c29": "眾說大般若波羅蜜多，彼佛神力故現斯瑞。」",
    "T05n0220_001:0005a01": "行慧聞已，歡喜踊躍重白佛言：「世尊！我今請",
    "T05n0220_001:0005a02": "往堪忍世界，觀禮供養釋迦牟尼如來及諸",
    "T05n0220_001:0005a03": "菩薩摩訶薩眾，得無礙解陀羅尼門三摩地",
    "T05n0220_001:0005a04": "門神通自在，住最後身紹尊位者。唯願慈悲",
    "T05n0220_001:0005a05": "哀愍垂許！」時，寶焰佛告行慧菩薩言：「善哉！善",
    "T05n0220_001:0005a06": "哉！今正是時，隨汝意往。」即以千莖金色蓮花，",
    "T05n0220_001:0005a07": "其花千葉眾寶莊嚴，授行慧菩薩而誨之言：",
    "T05n0220_001:0005a08": "「汝持此花至釋迦牟尼佛所，如我辭曰：『寶焰",
    "T05n0220_001:0005a09": "如來致問無量：少病少惱、起居輕利、氣力調",
    "T05n0220_001:0005a10": "和、安樂住不？世事可忍不？眾生易度不？持此",
    "T05n0220_001:0005a11": "蓮花以寄世尊而為佛事。』汝至彼界應住正",
    "T05n0220_001:0005a12": "知，觀彼佛土及諸大眾，勿懷輕慢而自毀傷。",
    "T05n0220_001:0005a13": "所以者何？彼諸菩薩威德難及，悲願熏心，以",
    "T05n0220_001:0005a14": "大因緣而生彼土。」時，行慧菩薩受花奉勅，與",
    "T05n0220_001:0005a15": "無量百千俱胝那庾多出家、在家菩薩摩訶",
    "T05n0220_001:0005a16": "薩，及無數百千童男童女，頂禮佛足右繞奉",
    "T05n0220_001:0005a17": "辭，各持無量種種花香、寶幢、幡蓋、衣服、寶飾",
    "T05n0220_001:0005a18": "及餘供具發引而來，所經西方殑伽沙等諸",
    "T05n0220_001:0005a19": "佛世界，一一佛所供養恭敬、尊重讚歎無空",
    "T05n0220_001:0005a20": "過者。至此佛所頂禮雙足，繞百千匝却住一",
    "T05n0220_001:0005a21": "面。行慧菩薩前白佛言：「世尊！從此西方盡殑",
    "T05n0220_001:0005a22": "伽沙等世界，最後世界名近寂靜，佛號寶焰",
    "T05n0220_001:0005a23": "如來、應、正等覺、明行圓滿、善逝、世間解、無上丈",
    "T05n0220_001:0005a24": "夫、調御士、天人師、佛、薄伽梵，致問世尊無量：",
    "T05n0220_001:0005a25": "少病少惱、起居輕利、氣力調和、安樂住不？世",
    "T05n0220_001:0005a26": "事可忍不？眾生易度不？持此千莖金色蓮花",
    "T05n0220_001:0005a27": "以寄世尊而為佛事。」時，釋迦牟尼佛受此蓮",
    "T05n0220_001:0005a28": "花，還散西方殑伽沙等諸佛世界。佛神力故，",
    "T05n0220_001:0005a29": "令此蓮花遍諸佛土，諸花臺中各有化佛結",
    "T05n0220_001:0005b01": "跏趺坐，為諸菩薩說大般若波羅蜜多相應",
    "T05n0220_001:0005b02": "之法，有情聞者必得無上正等菩提。是時，行",
    "T05n0220_001:0005b03": "慧及諸眷屬見此事已，歡喜踊躍歎未曾有，",
    "T05n0220_001:0005b04": "各隨善根供具多少，供養恭敬、尊重讚歎佛",
    "T05n0220_001:0005b05": "菩薩已，退坐一面。如是最後世界已前，所有",
    "T05n0220_001:0005b06": "西方一一佛土，各有如來現為大眾宣說妙",
    "T05n0220_001:0005b07": "法。是諸佛所亦各有一上首菩薩，見此大光、",
    "T05n0220_001:0005b08": "大地變動及佛身相，前詣佛所白言：「世尊！何",
    "T05n0220_001:0005b09": "因何緣而有此瑞？」時，彼彼佛各各報言：「於此",
    "T05n0220_001:0005b10": "東方有堪忍世界，佛號釋迦牟尼，將為菩薩",
    "T05n0220_001:0005b11": "說大般若波羅蜜多，彼佛神力故現斯瑞。」上",
    "T05n0220_001:0005b12": "首菩薩聞已歡喜，各各請往堪忍世界，觀禮",
    "T05n0220_001:0005b13": "供養佛及菩薩。彼諸如來讚善聽往，各以金",
    "T05n0220_001:0005b14": "色千寶蓮花而告之言：「汝可持此至彼佛所，",
    "T05n0220_001:0005b15": "具陳我辭：『致問無量：少病少惱、起居輕利、",
    "T05n0220_001:0005b16": "氣力調和、安樂住不？世事可忍不？眾生易度",
    "T05n0220_001:0005b17": "不？持此蓮花以寄世尊而為佛事。』汝至彼界",
    "T05n0220_001:0005b18": "應住正知，觀彼佛土及諸菩薩，勿懷輕慢而",
    "T05n0220_001:0005b19": "自毀傷。所以者何？彼諸菩薩威德難及，悲願",
    "T05n0220_001:0005b20": "熏心，以大因緣而生彼土。」一一上首受花奉",
    "T05n0220_001:0005b21": "勅，各與無量無數菩薩、童男童女，辭佛持供",
    "T05n0220_001:0005b22": "發引而來，所經佛土一一供養佛及菩薩無",
    "T05n0220_001:0005b23": "空過者。到此佛所頂禮雙足，繞百千匝奉花",
    "T05n0220_001:0005b24": "陳事。佛受花已還散西方，佛神力故，遍諸佛",
    "T05n0220_001:0005b25": "土，諸花臺中各有化佛，為諸菩薩說大般若",
    "T05n0220_001:0005b26": "波羅蜜多，令諸聞者必獲無上正等菩提。上",
    "T05n0220_001:0005b27": "首菩薩及諸眷屬，見已歡喜歎未曾有，各隨",
    "T05n0220_001:0005b28": "善根供具多少，供養恭敬、尊重讚歎佛菩薩",
    "T05n0220_001:0005b29": "已，退坐一面。",
    "T05n0220_001:0005c01": "大般若波羅蜜多經卷第一"
}
