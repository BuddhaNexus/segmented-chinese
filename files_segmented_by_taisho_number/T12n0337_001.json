{
    "T12n0337_001:0083c22": "佛說阿闍貰王女阿術達菩薩經",
    "T12n0337_001:0083c24": "西晉月氏國三藏竺法護譯",
    "T12n0337_001:0083c25": "聞如是：一時佛在羅閱祇耆闍崛山中，與摩",
    "T12n0337_001:0083c26": "訶比丘僧五百人、菩薩八千——一一尊復尊，",
    "T12n0337_001:0083c27": "悉得陀憐尼法，在所聞知，如大海無所罣",
    "T12n0337_001:0083c28": "礙，悉得五旬，深入微妙漚和拘舍羅，總持",
    "T12n0337_001:0083c29": "空法藏門，不捨志意，行無色想，從法行無所",
    "T12n0337_001:0084a01": "歸依、亦不造行，說經法無所著，為一切故自",
    "T12n0337_001:0084a02": "觀本法，以得忍，凡行十事。",
    "T12n0337_001:0084a03": "是時，有菩薩名須彌山、復有菩薩名大須彌",
    "T12n0337_001:0084a04": "山、復有菩薩名須彌山頂、復有菩薩名師子、",
    "T12n0337_001:0084a05": "復有菩薩名和呵未、復有菩薩名常舉手、",
    "T12n0337_001:0084a06": "復有菩薩名常下手、復有菩薩名常精進行、",
    "T12n0337_001:0084a07": "復有菩薩名常歡喜、復有菩薩名常憂念一",
    "T12n0337_001:0084a08": "切人、復有菩薩名珍寶念、復有菩薩名珍寶",
    "T12n0337_001:0084a09": "手、復有菩薩名寶印手、復有菩薩名執御、",
    "T12n0337_001:0084a10": "復有菩薩名大御、復有菩薩名常持至誠、復",
    "T12n0337_001:0084a11": "有菩薩名彌勒，如是等十七人。颰陀和等八",
    "T12n0337_001:0084a12": "人，皆如颰陀和類：",
    "T12n0337_001:0084a13": "颰陀和菩薩、寶滿菩薩、憍曰兜菩薩、因提達",
    "T12n0337_001:0084a14": "菩薩、和倫調菩薩、常念菩薩、念益於世間菩",
    "T12n0337_001:0084a15": "薩、增益世間功德菩薩，如是等八人。",
    "T12n0337_001:0084a16": "爾時，佛與八千菩薩俱，在羅閱祇去城不遠，",
    "T12n0337_001:0084a17": "為國王大臣所敬偶、所遵奉、所稱譽、視若",
    "T12n0337_001:0084a18": "如父，婆羅門、迦羅越所尊重。爾時，佛於無央",
    "T12n0337_001:0084a19": "數大眾中說經法——所說上語亦善、中語亦善、",
    "T12n0337_001:0084a20": "下語亦善——所說莫不開發，上、中、下皆曉了，悉",
    "T12n0337_001:0084a21": "具足、無沾污，精進無量。於時舍利弗、摩訶目",
    "T12n0337_001:0084a22": "揵連、摩訶迦葉、須菩提、邠耨、羅云、蠡越、",
    "T12n0337_001:0084a23": "安波臾、憂波離、阿難，如是復異方不可計",
    "T12n0337_001:0084a24": "是輩大比丘僧不可計，平旦正衣服，持鉢入",
    "T12n0337_001:0084a25": "羅閱大城分衛。是尊比丘詣城中，順街里行",
    "T12n0337_001:0084a26": "分衛，次至王阿闍貰宮，宮人、官屬俱一處，默",
    "T12n0337_001:0084a27": "然從乞匃。是時，王阿闍貰有女名阿術達",
    "T12n0337_001:0084a28": "(漢言無愁憂)，年十二，端正好潔，光色第一——於前世",
    "T12n0337_001:0084a29": "佛所作功德有神猛之行，供養無央數佛，於",
    "T12n0337_001:0084b01": "阿耨多羅三耶三菩心不轉——於父王正殿金",
    "T12n0337_001:0084b02": "床上坐安。無愁憂見此尊比丘，不轉於父",
    "T12n0337_001:0084b03": "王正殿，今來於坐不起、不迎、不為作禮、亦不",
    "T12n0337_001:0084b04": "請令坐、亦不與分衛具。諸尊比丘亦默然觀",
    "T12n0337_001:0084b05": "此女。是王阿闍貰見女無愁憂不恭敬禮是",
    "T12n0337_001:0084b06": "尊比丘，王顧謂女：「汝不知耶？是怛薩阿竭、阿",
    "T12n0337_001:0084b07": "羅呵、三耶三佛尊比丘，以得阿羅漢，無所復",
    "T12n0337_001:0084b08": "畏，所作事勝，以棄重擔，生死以斷，深入",
    "T12n0337_001:0084b09": "微妙。其供養是者福不可量，為師、為父，慈念",
    "T12n0337_001:0084b10": "興福施於一切。汝見何故於坐不起，默而視",
    "T12n0337_001:0084b11": "之？汝有何異利，不禮此上尊？」女無愁憂白言：",
    "T12n0337_001:0084b12": "「王曾見師子當為小小禽獸作禮、迎、逆坐",
    "T12n0337_001:0084b13": "不？」王答女言：「不見。」女復白：「王曾聞遮迦越王",
    "T12n0337_001:0084b14": "當為小國王起、迎逆作禮、共坐不？釋提桓因",
    "T12n0337_001:0084b15": "寧為諸天起、迎逆作禮不？梵三鉢寧禮諸梵",
    "T12n0337_001:0084b16": "不？」答言：「不見。」女復白：「王曾見大海神為小",
    "T12n0337_001:0084b17": "小陂池、溝渠、泉流作禮不？須彌山寧為眾小",
    "T12n0337_001:0084b18": "山作禮不？日、月之光明與螢火之明等不？」女",
    "T12n0337_001:0084b19": "復言：「如是，大王！發意求阿耨多羅三耶三菩",
    "T12n0337_001:0084b20": "心，欲度一切、被僧那僧涅之大鎧、持大悲大",
    "T12n0337_001:0084b21": "哀、如師子吼，云何當為恐畏比丘而無大悲、",
    "T12n0337_001:0084b22": "大慈、大哀、離師子吼中？云何當禮信歡喜？",
    "T12n0337_001:0084b23": "王曾見大法王轉經論，教一切令發阿耨多",
    "T12n0337_001:0084b24": "羅三耶三菩心，當為是比丘少智者恭敬作",
    "T12n0337_001:0084b25": "禮不？」女白王：「如大海水，不可量、不可度、不可",
    "T12n0337_001:0084b26": "見邊際。大智若此，猶復受泉流？如牛迹中水",
    "T12n0337_001:0084b27": "自謂以滿足，寧可方之於大海？是畏生死比",
    "T12n0337_001:0084b28": "丘志在滅度，發阿耨多羅三藐三菩心，寧當",
    "T12n0337_001:0084b29": "迎逆作禮不？王曾見大智——如須彌山最尊高——",
    "T12n0337_001:0084c01": "怛薩阿竭法為尊雄，豈況智如芥子比丘迎、",
    "T12n0337_001:0084c02": "逆作禮不？王寧見日、月光，其明所照不可計",
    "T12n0337_001:0084c03": "量，怛薩阿竭法光明、智慧、功德、名聞過是千",
    "T12n0337_001:0084c04": "億萬倍，寧比螢火之明自照其身，不及一切",
    "T12n0337_001:0084c05": "人？志小比丘自度其身，大智之法明於三界，",
    "T12n0337_001:0084c06": "寧迎逆作禮？」女白王：「佛般泥洹後，尚不為",
    "T12n0337_001:0084c07": "是輩比丘作禮，何況佛今現在而為法則？所",
    "T12n0337_001:0084c08": "以者何？禮彼比丘為習此法，其親近三耶三",
    "T12n0337_001:0084c09": "佛法、得三耶三菩行。」王告女：「無愁憂！汝有",
    "T12n0337_001:0084c10": "觝突之心，見是大比丘不恭敬迎逆，以坐",
    "T12n0337_001:0084c11": "席為賓主，而廣引眾喻不念設飯食。汝何",
    "T12n0337_001:0084c12": "志求？」女白王：「大王寧有觝突之心耶？」女謂",
    "T12n0337_001:0084c13": "王言：「王何故見國中羸劣、下賤、乞匃者不為",
    "T12n0337_001:0084c14": "作禮？」王答女言：「不爾，此非吾類。」女答王：「亦如",
    "T12n0337_001:0084c15": "是，王！發意菩薩，聲聞、辟支佛非其類。」王告女：",
    "T12n0337_001:0084c16": "「吾聞行菩薩法悉棄強梁、瞋恚之心，以調",
    "T12n0337_001:0084c17": "順軟弱，為一切人下屈，汝豈無軟弱之心？」女",
    "T12n0337_001:0084c18": "白王言：「世間人愚癡、常懷毒惡之心故，菩",
    "T12n0337_001:0084c19": "薩摩訶薩以慈悲護彼人，欲除眾毒故。此大",
    "T12n0337_001:0084c20": "比丘諸垢以除，是輩比丘見善無所增、",
    "T12n0337_001:0084c21": "見惡亦不減。」女白王：「當來十方佛設為是",
    "T12n0337_001:0084c22": "比丘等說深妙之法，不能復增精進。所以者",
    "T12n0337_001:0084c23": "何？用閉塞生死道故。譬以瓶盛滿水置露地，",
    "T12n0337_001:0084c24": "天雨，瓶中一渧不受、渧亦不得入。所以者何？",
    "T12n0337_001:0084c25": "其瓶以滿故。」女白王：「是比丘等如是，若十",
    "T12n0337_001:0084c26": "方佛為現神足變化、說經法，不能逮及如",
    "T12n0337_001:0084c27": "來三昧，於功德無所增益。」女白王：「譬如大",
    "T12n0337_001:0084c28": "海，萬水四流皆歸于海。所以者何？其海廣長，",
    "T12n0337_001:0084c29": "所受不可計量。如是，大王！菩薩摩訶薩說經",
    "T12n0337_001:0085a01": "法當作是見，多所饒益、發摩訶衍心、多所容",
    "T12n0337_001:0085a02": "受。所以者何？菩薩摩訶薩器所受不可計、不",
    "T12n0337_001:0085a03": "可數、不可量。」是時，女無愁憂為王阿闍貰說",
    "T12n0337_001:0085a04": "偈言：",
    "T12n0337_001:0085a05": "「無愁憂以名得，　　為王阿闍貰女。",
    "T12n0337_001:0085a06": "　有五百比丘來，　　我不為起作禮。",
    "T12n0337_001:0085a07": "　應時為王所呵：　　『不恭敬比丘僧。』",
    "T12n0337_001:0085a08": "　我不知是福地，　　佛子離彼中迹。",
    "T12n0337_001:0085a09": "　無憂愁誦偈言，　　聽我說至誠言。",
    "T12n0337_001:0085a10": "　見比丘不為起，　　意不生欲作禮。",
    "T12n0337_001:0085a11": "　人欲乘船入海，　　取一錢破百分，",
    "T12n0337_001:0085a12": "　百分中取一分，　　入法海還為取。",
    "T12n0337_001:0085a13": "　若有人從王乞，　　若飛行遮迦越，",
    "T12n0337_001:0085a14": "　乞匃者求一錢，　　為不足從王乞。",
    "T12n0337_001:0085a15": "　智慧者令王喜，　　從王乞千億寶，",
    "T12n0337_001:0085a16": "　願施貧使安隱，　　如是人為曉了。",
    "T12n0337_001:0085a17": "　譬如人求賤寶，　　如是人為不黠；",
    "T12n0337_001:0085a18": "　聲聞法亦如是，　　入海寶自取少。",
    "T12n0337_001:0085a19": "　譬如人財為富，　　菩薩黠為珍寶，",
    "T12n0337_001:0085a20": "　願供養於法王，　　自致佛度人民。",
    "T12n0337_001:0085a21": "　譬如醫自治身，　　不能愈一切人；",
    "T12n0337_001:0085a22": "　若有醫多治人，　　是乃為名醫師。",
    "T12n0337_001:0085a23": "　發意者智慧師，　　自脫身棄餘人，",
    "T12n0337_001:0085a24": "　為黠人所不敬，　　譬醫能自治身；",
    "T12n0337_001:0085a25": "　若黠師知藥名，　　便能治巨億人，",
    "T12n0337_001:0085a26": "　為天下人所敬，　　發意菩薩如是。",
    "T12n0337_001:0085a27": "　譬如樹無葉果，　　無益於世間人；",
    "T12n0337_001:0085a28": "　阿羅漢如是樹，　　為無益於世間。",
    "T12n0337_001:0085a29": "　譬如樹栴檀香，　　有益於一切人；",
    "T12n0337_001:0085b01": "　菩薩法亦如是，　　以經法開甘露。",
    "T12n0337_001:0085b02": "　不可以牛迹水，　　澡洗人除垢熱；",
    "T12n0337_001:0085b03": "　恒水淨無數人，　　恒水流滿大海。",
    "T12n0337_001:0085b04": "　聲聞法牛迹水，　　不能除世間熱；",
    "T12n0337_001:0085b05": "　菩薩法如恒水，　　能飽滿大千剎。",
    "T12n0337_001:0085b06": "　譬如時雨珍寶，　　愚於寶取一錢；",
    "T12n0337_001:0085b07": "　若有黠益取多，　　能使貧至大富。",
    "T12n0337_001:0085b08": "　佛者譬雨珍寶，　　聲聞法取一錢，",
    "T12n0337_001:0085b09": "　菩薩採飽滿人，　　菩薩施廣如此。",
    "T12n0337_001:0085b10": "　如有人近須彌，　　皆隨山作金色，",
    "T12n0337_001:0085b11": "　若其餘土石山，　　不能以色變形。",
    "T12n0337_001:0085b12": "　菩薩法須彌山，　　菩薩恩生天上，",
    "T12n0337_001:0085b13": "　得離生死苦惱，　　聲聞不能度人。",
    "T12n0337_001:0085b14": "　暴露在草不多，　　露不能熟五穀；",
    "T12n0337_001:0085b15": "　大雨水潤澤多，　　從潤澤得豐熟。",
    "T12n0337_001:0085b16": "　聲聞法暴露草，　　菩薩法如大雨，",
    "T12n0337_001:0085b17": "　大千中諸來者，　　法所雨潤一切。",
    "T12n0337_001:0085b18": "　迦隨華無有香，　　為世人所不取；",
    "T12n0337_001:0085b19": "　私夷華人樂取，　　優曇鉢及蓮華。",
    "T12n0337_001:0085b20": "　聲聞法迦隨華，　　聲聞香聞不遠；",
    "T12n0337_001:0085b21": "　菩薩法私夷華，　　度一切至泥洹。",
    "T12n0337_001:0085b22": "　如怯人行空澤，　　不足以為大難；",
    "T12n0337_001:0085b23": "　人中道為大難，　　將一切度生死。",
    "T12n0337_001:0085b24": "　聲聞法行空澤；　　菩薩法人道中，",
    "T12n0337_001:0085b25": "　度生死迷亂者，　　導一切恐畏人。",
    "T12n0337_001:0085b26": "　縛筏浮度不多，　　筏不能度往還；",
    "T12n0337_001:0085b27": "　譬如人造大船，　　度無數得往還。",
    "T12n0337_001:0085b28": "　聲聞法如縛筏；　　菩薩法如大船，",
    "T12n0337_001:0085b29": "　持七覺度一切，　　脫愛欲過大海。",
    "T12n0337_001:0085c01": "　若如被鎧乘驢，　　不可入大眾中；",
    "T12n0337_001:0085c02": "　被鎧人乘馬象，　　行鬪戰得勝怨。",
    "T12n0337_001:0085c03": "　聲聞法如乘驢；　　菩薩法乘馬象，",
    "T12n0337_001:0085c04": "　坐樹下降魔官，　　救天上世間人。",
    "T12n0337_001:0085c05": "　虛空中滿星宿，　　星宿眾夜不明；",
    "T12n0337_001:0085c06": "　月獨出為大明，　　男女見大歡喜。",
    "T12n0337_001:0085c07": "　聲聞法如星宿；　　菩薩法月獨明，",
    "T12n0337_001:0085c08": "　菩薩恩致安隱，　　皆令發薩云若。",
    "T12n0337_001:0085c09": "　夜之冥螢火明，　　人不以是為明；",
    "T12n0337_001:0085c10": "　日出光為大明，　　有益於閻浮地。",
    "T12n0337_001:0085c11": "　聲聞法如螢火；　　菩薩慧如日、月，",
    "T12n0337_001:0085c12": "　生死海行度人，　　悉現明一切人。」",
    "T12n0337_001:0085c13": "爾時，王阿闍貰聞女無愁憂說是偈默然，不",
    "T12n0337_001:0085c14": "識是何言。舍利弗心念：「是語甚可怪，所說無",
    "T12n0337_001:0085c15": "罣礙，黠慧乃爾。我欲試之，知能歡喜而忍不？」",
    "T12n0337_001:0085c16": "舍利弗謂女無愁憂：「卿於三乘志欲何求？」",
    "T12n0337_001:0085c17": "女報言：「乘大悲、大慈於所求。」舍利弗報言：「欲",
    "T12n0337_001:0085c18": "求摩訶衍三拔致耶？」女答言：「不。」舍利弗復問：",
    "T12n0337_001:0085c19": "「女行欲何求乃作師子吼？」女答舍利弗：「於所",
    "T12n0337_001:0085c20": "求無所求，有所求則不為師子吼，無所住止",
    "T12n0337_001:0085c21": "能作師子吼。卿舍利弗以法取證，寧有聲聞、",
    "T12n0337_001:0085c22": "辟支佛法、摩訶衍法不？」舍利弗答言：「無，諸法",
    "T12n0337_001:0085c23": "相一耳，空無所有。」女問舍利弗：「諸法空，作",
    "T12n0337_001:0085c24": "何行法而設三乘？」舍利弗答女言：「無所行。」",
    "T12n0337_001:0085c25": "舍利弗復問女：「有佛法、無有佛法，有異無？」",
    "T12n0337_001:0085c26": "女答尊者舍利弗：「近空及遠空有異無？」舍利",
    "T12n0337_001:0085c27": "弗答言：「無異。」女問舍利弗：「譬內空、外空，",
    "T12n0337_001:0085c28": "有異無？」答言：「無異。」「如是，舍利弗！得佛法、未",
    "T12n0337_001:0085c29": "得道法，適等無異。」女為舍利弗種種說空、",
    "T12n0337_001:0086a01": "空法，舍利弗默然，無異辯才折答此言。",
    "T12n0337_001:0086a02": "爾時，尊者摩訶目揵連謂女無愁憂：「見如來",
    "T12n0337_001:0086a03": "何異要言，聲聞、辟支佛所不能及知？」女報尊",
    "T12n0337_001:0086a04": "者目揵連：「能知三千大千世界星宿數不？」目",
    "T12n0337_001:0086a05": "揵連報女言：「我當禪定三昧觀本際。」女謂目",
    "T12n0337_001:0086a06": "揵連：「怛薩阿竭一一持三昧視見恒沙中數",
    "T12n0337_001:0086a07": "人民意念所趣向，何況是星宿？以是故，知怛",
    "T12n0337_001:0086a08": "薩阿竭於諸法而有持。是故，聲聞、辟支佛所",
    "T12n0337_001:0086a09": "不及知。尊者目揵連！寧知十方佛剎中幾何",
    "T12n0337_001:0086a10": "天地當敗壞？幾何天地當合成？」答女言：「不",
    "T12n0337_001:0086a11": "知。」女復問目揵連：「寧知幾佛以過去？幾佛",
    "T12n0337_001:0086a12": "甫當來？幾佛今見在？」答女言：「不知。」女復問",
    "T12n0337_001:0086a13": "目揵連：「世間貪婬有幾人？喜瞋恚有幾人？愚",
    "T12n0337_001:0086a14": "癡者有幾人？盡行三事有幾人？不行三事有",
    "T12n0337_001:0086a15": "幾人？」答言：「不知。」女復問尊者摩訶目揵連：「世",
    "T12n0337_001:0086a16": "間有幾人求聲聞道？幾人求辟支佛道？幾人",
    "T12n0337_001:0086a17": "求摩訶衍？」答女言：「不知。」女復問目揵連：「世間",
    "T12n0337_001:0086a18": "有幾人求佛道？幾人不信佛道？幾人信九十",
    "T12n0337_001:0086a19": "六種道？幾人不信九十六種道？適無所信為",
    "T12n0337_001:0086a20": "有幾人？」答言：「不知。」女報目揵連：「怛薩阿竭悉",
    "T12n0337_001:0086a21": "知是事，復過於此，不可計、無有限，聲聞、辟支",
    "T12n0337_001:0086a22": "佛所不能及知。是故，怛薩阿竭於諸法而有",
    "T12n0337_001:0086a23": "持。尊者目揵連為怛薩阿竭所稱譽神足",
    "T12n0337_001:0086a24": "第一，寧曾至揵陀呵剎土(漢言香潔國)？是剎中有",
    "T12n0337_001:0086a25": "樹，以七寶而挍飾、以眾寶為樹、栴檀為華香？」",
    "T12n0337_001:0086a26": "摩訶目揵連報女言：「本所不聞、本所不見，今",
    "T12n0337_001:0086a27": "乃聞是剎土名字，未曾所見聞。願聞是剎中",
    "T12n0337_001:0086a28": "怛薩阿竭、阿羅訶、三耶三佛名字，今現在說",
    "T12n0337_001:0086a29": "經法不？」女報言：「彼剎佛名香潔放光明怛",
    "T12n0337_001:0086b01": "薩阿竭、阿羅呵、三耶三佛，在彼剎說經法。」女",
    "T12n0337_001:0086b02": "無愁憂於坐不起作瑞應三昧，念：「菩薩初發",
    "T12n0337_001:0086b03": "意求阿耨多羅三耶三佛，過聲聞、辟支佛上。",
    "T12n0337_001:0086b04": "如我至心，願我香潔放光明怛薩阿竭、阿羅",
    "T12n0337_001:0086b05": "呵、三耶三佛現光明，使諸聲聞見其剎土、使",
    "T12n0337_001:0086b06": "國中栴檀香香聞是間剎土。」女無愁憂立是",
    "T12n0337_001:0086b07": "願，於是香潔放光明怛薩阿竭、阿羅呵、三耶",
    "T12n0337_001:0086b08": "三佛尋時放身相光明，是剎諸聲聞皆見",
    "T12n0337_001:0086b09": "彼剎土香潔放光明怛薩阿竭、阿羅呵、三耶三",
    "T12n0337_001:0086b10": "佛於大眾中菩薩說經法、諸聲聞自於其處",
    "T12n0337_001:0086b11": "所聞彼佛所說法——皆佛威神之恩。彼香潔怛",
    "T12n0337_001:0086b12": "薩阿竭、阿羅呵、三耶三佛持六十種音說——如",
    "T12n0337_001:0086b13": "女無愁憂所說無異——初發意求阿耨多羅三",
    "T12n0337_001:0086b14": "耶三菩是輩之人過聲聞、辟支佛上。說是",
    "T12n0337_001:0086b15": "時，彌勒菩薩白佛言：「是栴檀香從何剎土",
    "T12n0337_001:0086b16": "來至是間，香乃如是？」佛語彌勒菩薩：「女無",
    "T12n0337_001:0086b17": "愁憂與諸大聲聞共師子吼，有此善瑞故，現",
    "T12n0337_001:0086b18": "彼香潔放光明佛剎剎中栴檀香滿沙呵剎",
    "T12n0337_001:0086b19": "中。」無愁憂女語尊者目揵連：「菩薩現功德變",
    "T12n0337_001:0086b20": "化如是者，有何當志於小道？」女復問目揵",
    "T12n0337_001:0086b21": "連：「寧知揵陀剎去是遠近不？」目揵連答曰：「不",
    "T12n0337_001:0086b22": "知。」女謂目揵連：「如目連等滿是三千大千剎",
    "T12n0337_001:0086b23": "中，譬如蘆葦、干柘、竹、稻、草、木，令目連其數如",
    "T12n0337_001:0086b24": "此，時過一劫計彼佛剎無能計知其處，乃過",
    "T12n0337_001:0086b25": "爾所佛剎乃可得香潔放光明佛所治。」爾時，",
    "T12n0337_001:0086b26": "香潔放光明佛即迴光還歸本土，於是佛剎",
    "T12n0337_001:0086b27": "不復現。目揵連見此變異，默然無所言趣。尊",
    "T12n0337_001:0086b28": "者摩訶迦葉謂女無愁憂：「寧見前釋迦文怛",
    "T12n0337_001:0086b29": "薩阿竭、阿羅呵、三耶三菩不耶？可得見佛色",
    "T12n0337_001:0086c01": "身，使佛有所說？云何",
    "T12n0337_001:0086c02": "「見我色者、　　聞我聲者，　　愚癡不信，",
    "T12n0337_001:0086c03": "　是人不見。　　以法見佛，　　佛者法身，",
    "T12n0337_001:0086c04": "　法者難曉，　　以是叵見。」",
    "T12n0337_001:0086c05": "爾時，尊者摩訶迦葉作是念：「女曾見釋迦文",
    "T12n0337_001:0086c06": "怛薩阿竭、阿羅呵、三耶三佛不？」女答迦葉言：",
    "T12n0337_001:0086c07": "「然。我見怛薩阿竭、阿羅呵、三耶三佛，不持肉",
    "T12n0337_001:0086c08": "眼見、不色見、不無色見、亦不持天眼見，亦不",
    "T12n0337_001:0086c09": "持痛痒、思想、生死、識眼見，亦不智慧眼見、亦",
    "T12n0337_001:0086c10": "不想識見、亦不法眼見、亦不身見、亦不佛眼",
    "T12n0337_001:0086c11": "見、亦不命見。摩訶迦葉！我見怛薩阿竭——",
    "T12n0337_001:0086c12": "如尊者摩訶迦葉者——為無、大明。樂世間生，自",
    "T12n0337_001:0086c13": "謂有身，緣一覺行，念欲見道。」摩訶迦葉謂女：",
    "T12n0337_001:0086c14": "「設是法無有主，愚癡者乃樂生，自謂是我",
    "T12n0337_001:0086c15": "身、一切萬物是我所，有法想，不於中邊得",
    "T12n0337_001:0086c16": "見，從何而化生？」女謂摩訶迦葉：「諸法不可得",
    "T12n0337_001:0086c17": "見，是故法無形。如是不可得見，如何生？」摩訶",
    "T12n0337_001:0086c18": "迦葉謂女：「佛法亦空、無所有。」女復謂摩訶",
    "T12n0337_001:0086c19": "迦葉：「欲得見無上正真法者，當如法。」摩訶迦",
    "T12n0337_001:0086c20": "葉報女：「白衣法我欲聞，況佛道不欲聞？」女",
    "T12n0337_001:0086c21": "謂摩訶迦葉：「法不見有、亦不見無。」摩訶迦葉",
    "T12n0337_001:0086c22": "謂女：「是法無。」女復謂摩訶迦葉：「諸法皆空、",
    "T12n0337_001:0086c23": "無有形，不可從諦得見。若善男子、善女人",
    "T12n0337_001:0086c24": "欲見佛身相，自淨其行，於行清淨得見諸淨，",
    "T12n0337_001:0086c25": "是則純熟。」摩訶迦葉謂女：「云何自淨其行純",
    "T12n0337_001:0086c26": "熟者？」女謂摩訶迦葉：「能自觀身空者悉入諸",
    "T12n0337_001:0086c27": "法空，諸法亦不減、亦不增，是為自見諸淨。」",
    "T12n0337_001:0086c28": "摩訶迦葉謂女：「何等謂身空？」女報：「空盡空",
    "T12n0337_001:0086c29": "是，是身為空；諸法空亦如是。」摩訶迦葉復",
    "T12n0337_001:0087a01": "問女無愁憂：「從何聞是法乃能信諦？佛有二",
    "T12n0337_001:0087a02": "事因緣得信：聞他人善、自念其行。」女報迦葉：",
    "T12n0337_001:0087a03": "「他人智說可聞，爾乃自觀身造行。」女報摩訶",
    "T12n0337_001:0087a04": "迦葉：「若自智慧，復觀一切智，以明為師。」摩訶",
    "T12n0337_001:0087a05": "迦葉報女：「云何自知身行善？」女答言：「聞法觀",
    "T12n0337_001:0087a06": "善，身行善則見善造行。」摩訶迦葉報女：「云",
    "T12n0337_001:0087a07": "何菩薩自觀身行善？」女答摩訶迦葉：「菩薩法",
    "T12n0337_001:0087a08": "與一切天下人共合適、不疏遠，是則菩薩身",
    "T12n0337_001:0087a09": "行善。」女復報摩訶迦葉：「當來法、過去法、今現",
    "T12n0337_001:0087a10": "在法，意無增減，是為行菩薩法。」摩訶迦葉",
    "T12n0337_001:0087a11": "問女：「云何見法無所增、無所減？」女報摩訶迦",
    "T12n0337_001:0087a12": "葉：「有二事：有法、無法，不增、不減，作是念是",
    "T12n0337_001:0087a13": "為自見身意行。見身意行則為無所見知，摩",
    "T12n0337_001:0087a14": "訶迦葉！自見其身。」迦葉謂女：「云何自見其身？」",
    "T12n0337_001:0087a15": "女報言：「如摩訶迦葉，自度身，不見一切人。」摩",
    "T12n0337_001:0087a16": "訶迦葉答言：「我無所見。」女報摩訶迦葉：「諸",
    "T12n0337_001:0087a17": "法適無所捨、亦無所著。」摩訶迦葉默然，無以",
    "T12n0337_001:0087a18": "加報。爾時，尊者須菩提聞是語——為甚難，甚",
    "T12n0337_001:0087a19": "難——大歡喜，問女無愁憂：「從何得大利乃有",
    "T12n0337_001:0087a20": "此辯？」女報須菩提：「亦無得利、亦無不得利。",
    "T12n0337_001:0087a21": "慧亦不見法、法亦不見慧，亦不內觀、亦不外",
    "T12n0337_001:0087a22": "觀，是則慧。所以者何？須菩提！言有法者則",
    "T12n0337_001:0087a23": "非法。如，尊者須菩提！第一樂空閑處法，為",
    "T12n0337_001:0087a24": "有處、有說，為有慧，無有慧？慧無所說。」須菩提",
    "T12n0337_001:0087a25": "報女言：「不持空閑處、有法處得慧，是法見不",
    "T12n0337_001:0087a26": "是可說、不可出。」女報須菩提：「一切法悉如是，",
    "T12n0337_001:0087a27": "無從見、無從取，云何得大利而有慧？」須菩提",
    "T12n0337_001:0087a28": "報女言：「設空無有慧，何從有是語？」女問須菩",
    "T12n0337_001:0087a29": "提：「寧聞山中大呼有響聲來應不？一切法悉",
    "T12n0337_001:0087b01": "如是，信不言信是響。有慧、無慧，本無慧，是響",
    "T12n0337_001:0087b02": "因聲而合成。」女問須菩提：「是響出，為有響像",
    "T12n0337_001:0087b03": "無？」報女言：「響無形像，響因空而有名。一切法",
    "T12n0337_001:0087b04": "如響，因空而出生。」女報須菩提：「一切法、法所",
    "T12n0337_001:0087b05": "說，從空生。」須菩提問女言：「若一切法從空生，",
    "T12n0337_001:0087b06": "何以故佛說世間當來佛如恒沙數？」女報須",
    "T12n0337_001:0087b07": "菩提：「欲得知法所生處耶？」答言：「欲知。」「所生",
    "T12n0337_001:0087b08": "處無所生，無所生是生處。須菩提！恒沙等",
    "T12n0337_001:0087b09": "不見從如來去、亦無所至，所以作佛者何？",
    "T12n0337_001:0087b10": "法不從發意、亦不止意？」須菩提報女言：「是",
    "T12n0337_001:0087b11": "說為第一，未生、未起。」女報須菩提：「所說皆第",
    "T12n0337_001:0087b12": "一，若說、若不說亦第一。一切無所生、不可說，",
    "T12n0337_001:0087b13": "不可說不離佛法。」須菩提報女言：「甚難，居家",
    "T12n0337_001:0087b14": "為道乃有此辯，博覽眾要，深入微妙。」女報",
    "T12n0337_001:0087b15": "須菩提：「菩薩亦無居家、亦無出家，亦無沙門、",
    "T12n0337_001:0087b16": "亦無不沙門。所以者何？以心意為行，行者",
    "T12n0337_001:0087b17": "以智為上、以黠為善。」須菩提問：「菩薩有幾",
    "T12n0337_001:0087b18": "處止？願聞其說。」女報須菩提：「菩薩持八法住，",
    "T12n0337_001:0087b19": "是故止。處在所止、無所不止，聲聞中第一。何",
    "T12n0337_001:0087b20": "等為八法？住菩薩常行善意，至心求佛無轉",
    "T12n0337_001:0087b21": "誨；一。以大慈救護天上、天下人；二。不捨大",
    "T12n0337_001:0087b22": "哀，離世間法，於身命無所著；三。行漚和拘舍",
    "T12n0337_001:0087b23": "羅，不可計智皆發意求佛；四。常行勇猛，不厭",
    "T12n0337_001:0087b24": "見聞求諸法；五。悉知菩薩行處；六。悉救一切",
    "T12n0337_001:0087b25": "人意；七。其智不從他人，受一切法自證得忍；",
    "T12n0337_001:0087b26": "八。如是，須菩提！持是八法行，在所止處過",
    "T12n0337_001:0087b27": "諸羅漢、辟支佛上。」於是，須菩提默然。爾時，尊",
    "T12n0337_001:0087b28": "者羅云問無愁憂女：「乃作是解、曉了眾要、",
    "T12n0337_001:0087b29": "總持智慧，何故自坐金床，穢濁無謙卑恭敬",
    "T12n0337_001:0087c01": "之心，自處高床與大比丘難說經法？吾曾",
    "T12n0337_001:0087c02": "聞佛說：『人無疾病不得處高床及臥聽而說",
    "T12n0337_001:0087c03": "經法。』」女報尊者羅云：「寧知世間以何為淨？何",
    "T12n0337_001:0087c04": "等不淨？」羅云報女言：「世間有持戒信受不犯",
    "T12n0337_001:0087c05": "者是則為淨，若有犯者則為不淨。」女報羅",
    "T12n0337_001:0087c06": "云：「且止，未曉、未了。所以者何？羅云！持戒信",
    "T12n0337_001:0087c07": "受不犯者是則不淨，其犯戒者是為淨。所",
    "T12n0337_001:0087c08": "以者何？不倚淨慧則有淨，不淨本無，無淨、",
    "T12n0337_001:0087c09": "不淨。諸阿羅漢所見如是，其犯戒者為淨。",
    "T12n0337_001:0087c10": "所以者何？羅云！以離於戒不復學，可至無極",
    "T12n0337_001:0087c11": "慧，遠離惡道、過於世間，是故謂為離戒。」羅",
    "T12n0337_001:0087c12": "云報女：「其人立願、不立願有異無？」女報言：",
    "T12n0337_001:0087c13": "「尊者羅云！譬如紫磨黃金持作眾物——珠環、",
    "T12n0337_001:0087c14": "瓔鎖——已作、未作，前色、後色，有異無？」報言：",
    "T12n0337_001:0087c15": "「無異。」「如是，羅云！何故嫌處高床、不恭敬謙？",
    "T12n0337_001:0087c16": "苦者，意行是本。羅云！昔菩薩以草蓐於地為",
    "T12n0337_001:0087c17": "坐，過於聲聞坐梵天坐。」羅云復問：「云何坐",
    "T12n0337_001:0087c18": "得過聲聞坐於梵天？」「仁者羅云！菩薩於",
    "T12n0337_001:0087c19": "樹下以草為坐，三千世界剎土釋梵四天王",
    "T12n0337_001:0087c20": "及世間，上至三十三天，其中人民、大鬼神皆",
    "T12n0337_001:0087c21": "來問訊菩薩，中有頭面禮菩薩足者、有跪拜",
    "T12n0337_001:0087c22": "者、有揖讓者、中有叉手者，為爾不？羅云！」",
    "T12n0337_001:0087c23": "羅云答言：「有是，有是。」「羅云當知，菩薩處意高",
    "T12n0337_001:0087c24": "下，非謂床坐，是故，過聲聞坐、梵天。當作是",
    "T12n0337_001:0087c25": "知。」爾時，王阿闍貰告女無愁憂：「汝不知耶？",
    "T12n0337_001:0087c26": "尊者羅云是遮迦越王種尊第一，信用道德",
    "T12n0337_001:0087c27": "故，少小棄家行作沙門、棄遮迦越國。是佛釋",
    "T12n0337_001:0087c28": "迦文子，持戒第一。汝云何反輕戲不以禮敬？」",
    "T12n0337_001:0087c29": "女白王：「止，莫說是語。寧可以神丹之珠比之",
    "T12n0337_001:0088a01": "於水精？王曾見師子當生蟲狐？遮迦王子",
    "T12n0337_001:0088a02": "豈當為小國王？」王言：「不爾。」女復白王：「當知是",
    "T12n0337_001:0088a03": "因緣，彼羅云不從怛薩阿竭為父母胞胎生。",
    "T12n0337_001:0088a04": "怛薩阿竭師子行皆降伏九十六種道，神通",
    "T12n0337_001:0088a05": "之智悉具足，為大聖猛，一切諸法悉了知，無",
    "T12n0337_001:0088a06": "所罣礙，等知一切人心所念，知當來、過去、今",
    "T12n0337_001:0088a07": "在悉曉知，為大醫王療人苦痛，常勸助一切",
    "T12n0337_001:0088a08": "轉法輪。舍利弗、摩訶目揵連、摩訶迦葉、須菩",
    "T12n0337_001:0088a09": "提、蠡越、羅云、阿難，如是輩聞法皆奉行，猶",
    "T12n0337_001:0088a10": "非是佛之子。」爾時，諸尊聲聞在大眾中，女為",
    "T12n0337_001:0088a11": "說經法。女白王：「過去阿僧祇劫有佛名提和",
    "T12n0337_001:0088a12": "竭羅。時婆羅門女字須羅陀(漢言鮮潔辯)，復有",
    "T12n0337_001:0088a13": "婆羅門子字鞞多衛。提和竭羅怛薩阿竭時，",
    "T12n0337_001:0088a14": "持華五莖散佛上。時賣華女發心，願欲世世",
    "T12n0337_001:0088a15": "為夫婦，乃至于得佛。復發心求摩訶衍。乃爾",
    "T12n0337_001:0088a16": "時過去阿僧祇劫作功德，發願世世相隨，欲",
    "T12n0337_001:0088a17": "救諸下劣。是故，從佛求願。從佛求願終無有",
    "T12n0337_001:0088a18": "空，俱夷者釋種女，大樂發阿耨多羅三藐",
    "T12n0337_001:0088a19": "三菩心、漚和拘舍羅行，勸一切菩薩，示現有",
    "T12n0337_001:0088a20": "妻子、男女、奴婢、象、馬、金、銀、珍寶、摩尼珠。所以",
    "T12n0337_001:0088a21": "者何？護九十六種道，不欲使誹謗菩薩非男",
    "T12n0337_001:0088a22": "子，王為生黃門。世有何特而言忍勤苦？設作",
    "T12n0337_001:0088a23": "是念，當墮泥犁中，晝夜苦痛不可言。菩薩乃",
    "T12n0337_001:0088a24": "從提和竭羅怛薩阿竭、阿羅呵、三藐三佛以",
    "T12n0337_001:0088a25": "來菩薩受別，無有色思想。」女白王：「爾時，婆",
    "T12n0337_001:0088a26": "羅門子鞞多衛。從提和竭羅怛薩阿竭、阿羅",
    "T12n0337_001:0088a27": "訶、三耶三佛得慧明，六萬三昧門逮得無盡，",
    "T12n0337_001:0088a28": "明恒沙數陀憐尼法。受是別時，前所願、所",
    "T12n0337_001:0088a29": "為盡悉棄除，從得忍。有言：『羅云是佛之子，",
    "T12n0337_001:0088b01": "從父母胞胎中生。』者，是為謗如來。菩薩於妻",
    "T12n0337_001:0088b02": "子、國城不以樂色故，菩薩離愛欲，於世間法",
    "T12n0337_001:0088b03": "無所沾污。」女白王：「大海中求火尚可得，菩",
    "T12n0337_001:0088b04": "薩貪婬、瞋、恚不可得。王當知是法，尊者羅",
    "T12n0337_001:0088b05": "云為化生，不從父母胞胎生，所化現皆佛威",
    "T12n0337_001:0088b06": "神。菩薩隨習俗而教化，護一切癡意，如幻現",
    "T12n0337_001:0088b07": "形，一切所作常不離三昧，自現在小兒中、現",
    "T12n0337_001:0088b08": "白衣居士中、現菩薩聲聞中、天上人中、人非",
    "T12n0337_001:0088b09": "人等、尊劣、長幼、下賤、伎樂、宮女、酒食，隨所欲",
    "T12n0337_001:0088b10": "度而往生。如是，所示現處不可計、不可數。」眾",
    "T12n0337_001:0088b11": "會中有發心念：「誰為適是怛薩阿竭種姓真",
    "T12n0337_001:0088b12": "子者？」「等知正見，不斷三寶，護七覺意，隨所樂",
    "T12n0337_001:0088b13": "而化，是曹之人真佛之子。若善男子、善女",
    "T12n0337_001:0088b14": "人欲為佛作真子，當發阿耨多羅三耶三菩",
    "T12n0337_001:0088b15": "心。」說是語時，王後宮列女二十五人皆發阿",
    "T12n0337_001:0088b16": "耨多羅三耶三菩心。時千天子聞女無愁憂",
    "T12n0337_001:0088b17": "師子吼，皆發阿耨多羅三耶三菩心，同時發",
    "T12n0337_001:0088b18": "聲言：「我是當來佛、過去佛之上子。」發心已，雨",
    "T12n0337_001:0088b19": "於天華遍覆羅閱祇大城中，以供養女無愁",
    "T12n0337_001:0088b20": "憂。時無愁憂於金床下，前趣諸尊聲聞。無",
    "T12n0337_001:0088b21": "愁憂女問諸尊聲聞：「為曉分衛法不？」諸尊聲",
    "T12n0337_001:0088b22": "聞答女言：「以曉。」「云何曉？」答曰：「身有四神，從",
    "T12n0337_001:0088b23": "因緣生，常覆蓋順化，懼有壞敗，以故當飯食",
    "T12n0337_001:0088b24": "之，是身以飯食得立、無飯食則不得安隱。",
    "T12n0337_001:0088b25": "是身譬如弊壞之車，須脂膏而得所安。所以",
    "T12n0337_001:0088b26": "時食欲護身故，不自貢高行乞、不以為色相、",
    "T12n0337_001:0088b27": "不以為貪、亦以欲破貪故。」女無愁憂聞諸尊",
    "T12n0337_001:0088b28": "聲聞各各說是事，聞所說亦不喜、亦不憂：「如",
    "T12n0337_001:0088b29": "是身為災患，勤苦若此。」即以時請諸聲聞，供",
    "T12n0337_001:0088c01": "養以百味飯。具飯食訖，竟皆揖讓：「便還耆闍",
    "T12n0337_001:0088c02": "崛山中聽怛薩阿竭說法，我曹亦俱當往。」",
    "T12n0337_001:0088c03": "無愁憂女食後，與父母、兄弟、宗親、後宮列女、",
    "T12n0337_001:0088c04": "群臣、人民俱，出城到耆闍崛山中，前以頭",
    "T12n0337_001:0088c05": "面著地為佛作禮，遶佛三匝，却坐一面。諸尊",
    "T12n0337_001:0088c06": "聲聞從禪覺，亦皆悉來為佛作禮，坐一面。",
    "T12n0337_001:0088c07": "舍利弗從坐起，正衣服，下右膝，叉手白佛言：",
    "T12n0337_001:0088c08": "「是女無愁憂所說甚難，入深法要，以權行",
    "T12n0337_001:0088c09": "立人不可勝數，所問種種悉能報答。」佛告舍",
    "T12n0337_001:0088c10": "利弗：「是女無愁憂以供養九十二億佛作功",
    "T12n0337_001:0088c11": "德，常不離漚惒拘舍羅。」舍利弗白佛：「是女何",
    "T12n0337_001:0088c12": "故不棄女人？」佛告舍利弗：「若諸聲聞謂此無",
    "T12n0337_001:0088c13": "愁憂是女人耶？若等不深入般若波羅蜜、不",
    "T12n0337_001:0088c14": "見人根，觀本迹然便等視於所行。菩薩咨",
    "T12n0337_001:0088c15": "所樂喜，以權道示現有男女，其限無所罣礙，",
    "T12n0337_001:0088c16": "欲度男女故。」無愁憂女欲決舍利弗之狐疑，",
    "T12n0337_001:0088c17": "現身立願：「使大眾中悉見我是男子。」作是念",
    "T12n0337_001:0088c18": "已，即諸大眾見無愁憂身為男子，不復見女",
    "T12n0337_001:0088c19": "人像。無愁憂於時踊在虛空中，去地七十丈，",
    "T12n0337_001:0088c20": "住止空中。佛告舍利弗：「見是無愁憂為男子、",
    "T12n0337_001:0088c21": "踊在虛空中、去地七十丈，若見不？」舍利弗白",
    "T12n0337_001:0088c22": "佛：「唯然，已見。」佛告舍利弗：「是無愁憂却後七",
    "T12n0337_001:0088c23": "百阿僧祇劫當作佛，佛名鞞竭俞(漢言離愁)怛薩",
    "T12n0337_001:0088c24": "阿竭、阿羅訶、三耶三佛，剎名鞞末拘遼害(漢言",
    "T12n0337_001:0088c25": "無垢濁光炎)，其壽十萬劫。佛般泥洹後，經法留止",
    "T12n0337_001:0088c26": "十劫不斷絕。是剎中，地皆如細琉璃。其剎",
    "T12n0337_001:0088c27": "土八方，方有一道，是佛所遊行處。以七寶為",
    "T12n0337_001:0088c28": "樹、以眾寶為欄楯、以天繒為華蓋、以名",
    "T12n0337_001:0088c29": "香而香之，無穢惡石沙、瓦礫，純以珠寶為萬",
    "T12n0337_001:0089a01": "物。剎中無有泥犁、禽獸、薜荔，但有菩薩及",
    "T12n0337_001:0089a02": "天與人，譬如忉利天王所居宮。」爾時，大眾及",
    "T12n0337_001:0089a03": "王阿闍貰歡喜踊躍，皆言：「善哉，善哉。」王阿闍",
    "T12n0337_001:0089a04": "貰正殿夫人，字旃羅廅(漢言月明照)，於坐起，叉手",
    "T12n0337_001:0089a05": "自嗟歎心，白佛言：「既得為人難，我復懷養是",
    "T12n0337_001:0089a06": "菩薩益倍踊躍，因是功德發心求阿耨多羅",
    "T12n0337_001:0089a07": "三耶三佛。」發心立願：「今佛授無愁憂菩薩慧",
    "T12n0337_001:0089a08": "却後當作佛，劫盡願令我乘其第，得作佛於",
    "T12n0337_001:0089a09": "彼剎土中。」爾時，佛知王婦月明心所願。佛告",
    "T12n0337_001:0089a10": "舍利弗：「見王婦月明不？」舍利弗言：「見。」「王婦",
    "T12n0337_001:0089a11": "月明持是功德所作，當棄女人身，得男子已，",
    "T12n0337_001:0089a12": "當生忉利天上作天，名寶第一。彌勒佛來下，",
    "T12n0337_001:0089a13": "有國王名呵，當為作太子，字終好，當供",
    "T12n0337_001:0089a14": "養彌勒盡壽命。却後當為彌勒作沙門，上",
    "T12n0337_001:0089a15": "法亦持、中法亦持、下法亦持。總供養是颰陀",
    "T12n0337_001:0089a16": "劫中怛薩阿竭、阿羅呵、三耶三佛，又行菩薩",
    "T12n0337_001:0089a17": "法。是離愁怛薩阿竭得作佛已，寶第一當",
    "T12n0337_001:0089a18": "於是剎作遮迦越王，名寶豐。當供養承事怛",
    "T12n0337_001:0089a19": "薩阿竭盡形壽，當承其佛第得作佛，名普明",
    "T12n0337_001:0089a20": "怛薩阿竭、阿羅呵、三耶三佛。當教授是無垢",
    "T12n0337_001:0089a21": "濁炎明剎土本剎故，事如離憂怛薩阿竭所",
    "T12n0337_001:0089a22": "治處等無有異。」王婦月明聞佛說是別益",
    "T12n0337_001:0089a23": "倍踊躍，自嗟歎其身，以珠摩尼——直百萬兩金——",
    "T12n0337_001:0089a24": "用上佛。從王阿闍貰求持五戒，別治一處，",
    "T12n0337_001:0089a25": "離婬欲之行，令一切皆修清淨。無愁憂菩",
    "T12n0337_001:0089a26": "薩始從虛空中來下，叉手住佛前：「願我作佛",
    "T12n0337_001:0089a27": "時，令我剎中諸菩薩自然化生長大法座，",
    "T12n0337_001:0089a28": "袈裟自然著身，等無老少，如年二十之容色。",
    "T12n0337_001:0089a29": "今自願身為沙門，自然被法衣。」尋時作彼",
    "T12n0337_001:0089b01": "示現。無愁憂菩薩白王：「法無堅固，從空而立、",
    "T12n0337_001:0089b02": "從空而坐，於念、不念於中立意不散，無所錄，",
    "T12n0337_001:0089b03": "在所作為無所屬。王見是不？是一日之中，我",
    "T12n0337_001:0089b04": "為女人、變為男子形、復現比丘僧。何者審為",
    "T12n0337_001:0089b05": "諦是處、餘處？人身中有三毒，以三藥療焦盡",
    "T12n0337_001:0089b06": "諸毒。知是法故，大王！不當作非法行，當數數",
    "T12n0337_001:0089b07": "詣佛、文殊師利童男菩薩所，能除人垢、增",
    "T12n0337_001:0089b08": "益功德、度不度者。王國中多事，欲去隨意。」",
    "T12n0337_001:0089b09": "佛告阿難：「無愁憂菩薩受別、解諦、能持、能說，",
    "T12n0337_001:0089b10": "當為一切廣說經法。若有善男子、善女人欲",
    "T12n0337_001:0089b11": "求佛道，正使是三千大千剎土持七寶滿其",
    "T12n0337_001:0089b12": "中持施怛薩阿竭、阿羅呵、三耶三佛，不如聞",
    "T12n0337_001:0089b13": "是經信不誹謗，其功德不可計，何況奉行、盡",
    "T12n0337_001:0089b14": "形壽供養繒華、幢蓋、旗幡？其功德無能計數",
    "T12n0337_001:0089b15": "者。」諸比丘受教，無愁憂菩薩歡喜，王阿闍",
    "T12n0337_001:0089b16": "貰、王婦月明、阿難尊比丘，一切大眾、諸天、龍、",
    "T12n0337_001:0089b17": "神、阿須倫，聞佛說經皆歡喜，前以頭面著地",
    "T12n0337_001:0089b18": "為佛作禮而去。",
    "T12n0337_001:0089b19": "佛說阿闍貰王女阿術達菩薩經"
}