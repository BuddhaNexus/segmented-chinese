{
    "T36n1736_024:0181a02": "大方廣佛華嚴經隨疏演義鈔卷",
    "T36n1736_024:0181a03": "第二十四",
    "T36n1736_024:0181a05": "唐清涼山大華嚴寺沙門澄觀述",
    "T36n1736_024:0181a06": "疏。三別釋者。前之二釋。一則一一別對。二則",
    "T36n1736_024:0181a07": "互相總對。今不對前。則七八兩段義不相",
    "T36n1736_024:0181a08": "關。七約法開悟。八約身成益。身法不同故",
    "T36n1736_024:0181a09": "不相對。上言對前為三者。前二相由故名",
    "T36n1736_024:0181a10": "為對。今與前別亦是對前。疏。此上菩薩法",
    "T36n1736_024:0181a11": "化始終下。上約順釋。今乃逆收。以彰深妙",
    "T36n1736_024:0181a12": "耳。細尋易了。疏。初悲智相導度眾生而不疲",
    "T36n1736_024:0181a13": "者。悲無大智。即成愛見。愛見悲者。則於生",
    "T36n1736_024:0181a14": "死有疲厭心。今劫海修行而無疲厭。明有",
    "T36n1736_024:0181a15": "智導矣。智若無悲。則多趣寂名為下劣。今",
    "T36n1736_024:0181a16": "脫苦眾生。心無下劣。即有悲導矣。悲故能",
    "T36n1736_024:0181a17": "度。智故無疲。疏。次偈空有雙觀等者。空有",
    "T36n1736_024:0181a18": "雙觀即是前半。空無分量。有無邊際。入法",
    "T36n1736_024:0181a19": "門而常寂。即是後半。內前觀有入一切法",
    "T36n1736_024:0181a20": "門。由前觀空而恒寂滅。疏。後偈等者。三世",
    "T36n1736_024:0181a21": "二利是願皆修。斯則名為物我無滯便成。",
    "T36n1736_024:0181a22": "後半化他自淨。疏。言與前影略者。前有入",
    "T36n1736_024:0181a23": "塵。此中即無。此有住一毛端遍動諸剎。塵",
    "T36n1736_024:0181a24": "塵多身剎那頓現等。彼皆略無。疏。分與無分",
    "T36n1736_024:0181a25": "皆無礙故。乃至然各四句者。總相而言。分即",
    "T36n1736_024:0181a26": "是事。無分是理。理事既融故無障礙。言各",
    "T36n1736_024:0181a27": "有二四句者。事理皆四故。理四句者。一無",
    "T36n1736_024:0181a28": "分限。以遍一切故。二非無分。以一法中無",
    "T36n1736_024:0181a29": "不具故。三具分無分。謂分無分一味。以全",
    "T36n1736_024:0181b01": "體在一法而一切處恒滿故。如觀一塵中",
    "T36n1736_024:0181b02": "見一切處法界。四俱非分無分。以自體絕待",
    "T36n1736_024:0181b03": "故。圓融故。二義一相非二門故。事四句者。",
    "T36n1736_024:0181b04": "一有分。以隨自事相有分齊故。二無分。以",
    "T36n1736_024:0181b05": "全體即理故。大品云。如色前際不可得。後",
    "T36n1736_024:0181b06": "際不可得。此即無分也。三俱以前二義無礙。",
    "T36n1736_024:0181b07": "是故具此二義。方是事故。四俱非。以二義",
    "T36n1736_024:0181b08": "融故。平等故。二相絕故。疏。身等不唯分故",
    "T36n1736_024:0181b09": "等者。謂由上諸義理性不唯無分。故在一",
    "T36n1736_024:0181b10": "切處而全體。在於一內不唯分故。常在一",
    "T36n1736_024:0181b11": "中而全在一切處。而事法不唯分故。常在",
    "T36n1736_024:0181b12": "此處恒在他方。不唯無分。故遍一切處而",
    "T36n1736_024:0181b13": "不移本位。又由理性不唯無分故。不在",
    "T36n1736_024:0181b14": "一事外。不唯分故。不在一事內。事法不唯",
    "T36n1736_024:0181b15": "分故。常在此處而無在。不唯無分故。常",
    "T36n1736_024:0181b16": "在他處而無不在。是故無在無不在。而",
    "T36n1736_024:0181b17": "在此在彼。無有障礙也。然此中有兩對事",
    "T36n1736_024:0181b18": "理。各有二四句。乃成八句。疏中但出二句。",
    "T36n1736_024:0181b19": "謂上云證理不唯無分故。即初對約理一句。",
    "T36n1736_024:0181b20": "其一切法皆爾者。舉例耳。今云身等不唯",
    "T36n1736_024:0181b21": "分者。即是後對中約事一句。以身等即事",
    "T36n1736_024:0181b22": "也。餘之六句略而不出。故上總言各二四",
    "T36n1736_024:0181b23": "句。意中含取。疏。於體不計有無二邊者。一切",
    "T36n1736_024:0181b24": "諸法體。不出於有與無故。於義不著常等",
    "T36n1736_024:0181b25": "者。就一有上。自有常無常之義。謂生滅。是",
    "T36n1736_024:0181b26": "無常義。不生滅。是常義。又不生滅。是無常義",
    "T36n1736_024:0181b27": "等。只要一有法上。即有常無常。我無我。苦",
    "T36n1736_024:0181b28": "之與樂。淨非淨等。故云諸法相遍。於行不",
    "T36n1736_024:0181b29": "習苦樂者。斷見計樂行。常見計苦行等。住正",
    "T36n1736_024:0181c01": "道者。則不分別。是邪是正。因果交徹故。世",
    "T36n1736_024:0181c02": "間性空。即是出世間故。隨順觀察世諦。即",
    "T36n1736_024:0181c03": "入第一義故。於諦常自二。於解常自一。故",
    "T36n1736_024:0181c04": "未堪實化。權為說三。大根既熟便為說實。",
    "T36n1736_024:0181c05": "權是即實之權。實是即權之實故。疏。照初",
    "T36n1736_024:0181c06": "二藏令菩薩證者。一如來藏在纏含果法",
    "T36n1736_024:0181c07": "故。二自性清淨藏。在纏不染故。此二本有",
    "T36n1736_024:0181c08": "故令其證。疏。照次二藏令菩薩成者。一法身",
    "T36n1736_024:0181c09": "藏。謂果位為功德所依故。二出世間上上",
    "T36n1736_024:0181c10": "藏。謂出纏超過二乘菩薩故。並已出纏故",
    "T36n1736_024:0181c11": "致成言。疏。照第五藏令化令淨者。以第五",
    "T36n1736_024:0181c12": "法界藏。通因通果。外持一切染淨有為。名",
    "T36n1736_024:0181c13": "為法界。內含一切恒沙功德。故復名藏。以",
    "T36n1736_024:0181c14": "有因故化之。以有染故淨之。餘如前說。",
    "T36n1736_024:0181c15": "疏。三中後二如下業中者。即藏有三義。中後",
    "T36n1736_024:0181c16": "二義下動剎網。一一塵中現無數佛。即第二",
    "T36n1736_024:0181c17": "義。三雨法雨。即第三義。妙法輪雲。即如來",
    "T36n1736_024:0181c18": "藏故。便是所證。二出離雲。即令化令淨。三",
    "T36n1736_024:0181c19": "大願雲。令得令成義。疏。謂色如燈雲者。相",
    "T36n1736_024:0181c20": "海品云。如來眉間有大人相。名遍法界光",
    "T36n1736_024:0181c21": "明雲。摩尼寶華以為莊嚴。放大光明具眾",
    "T36n1736_024:0181c22": "寶色。猶如日月洞徹清淨。其光普照十方國",
    "T36n1736_024:0181c23": "土。於中顯現一切佛身。復出妙音宣揚諸",
    "T36n1736_024:0181c24": "法。疏。亦具同時具足等十門及教義等者。",
    "T36n1736_024:0181c25": "十門可思。但法是所依體。事中一華事。由",
    "T36n1736_024:0181c26": "此華事為理所融故。具十對令同時等。",
    "T36n1736_024:0181c27": "而康藏和尚約義分齊釋成云。一教義。謂",
    "T36n1736_024:0181c28": "見此蓮華能生解故。二事理華。即是事舉",
    "T36n1736_024:0181c29": "體同真故。三境智華。是所觀同智性故。",
    "T36n1736_024:0182a01": "四行位。是萬行華。隨位別故。五因果。因事",
    "T36n1736_024:0182a02": "之華。覽因成果故。六依正。全是所修亦能",
    "T36n1736_024:0182a03": "依故。七體用。體同真性。用應機故。八人",
    "T36n1736_024:0182a04": "法。恒覽於人。攝為法故。九逆順。逆同五熱。",
    "T36n1736_024:0182a05": "順十度故。十感應。遍應一切。亦能感故。疏。",
    "T36n1736_024:0182a06": "而其本意正表義耳者。以十玄十對。凡舉",
    "T36n1736_024:0182a07": "一事必具十玄。凡一玄門必收十對。泛明",
    "T36n1736_024:0182a08": "一法。一一圓收故。若作教者但是傍來。然其",
    "T36n1736_024:0182a09": "本意唯表義耳。疏。忽然現者。隨難牒釋。準",
    "T36n1736_024:0182a10": "觀佛三昧海經第二。明地金剛白毫相光云。",
    "T36n1736_024:0182a11": "此相現時。佛菩提樹白毫力故。根下自然化",
    "T36n1736_024:0182a12": "生寶華。縱廣正等四十由旬。其華金色金剛",
    "T36n1736_024:0182a13": "為臺。佛眉間光照此華臺。其光直下至金",
    "T36n1736_024:0182a14": "剛際等。與此大同。疏。亦如涅槃從牛出乳",
    "T36n1736_024:0182a15": "者。即第十四經。南本十三云。爾時眾中有",
    "T36n1736_024:0182a16": "一菩薩。名住無垢藏王。有大威德成就神",
    "T36n1736_024:0182a17": "通得大總持三昧具足。得無所畏。即從座",
    "T36n1736_024:0182a18": "起偏袒右肩右膝著地。長跪合掌白佛言。",
    "T36n1736_024:0182a19": "世尊。如佛所說諸佛菩薩所可成就功德",
    "T36n1736_024:0182a20": "智慧。無量無邊百千萬億。實不可說。我意",
    "T36n1736_024:0182a21": "猶謂故不如是大乘經典。何以故。因是大",
    "T36n1736_024:0182a22": "乘方等經力故。能出生諸佛世尊阿耨多羅",
    "T36n1736_024:0182a23": "三藐三菩提。時佛讚言。善哉善哉。善男子。",
    "T36n1736_024:0182a24": "如是如是。如汝所說。是諸大乘方等經典。",
    "T36n1736_024:0182a25": "雖復成就無量功德。欲比是經不可為",
    "T36n1736_024:0182a26": "喻。百倍千倍百千萬億。乃至算數譬喻所不",
    "T36n1736_024:0182a27": "能及。善男子。譬如從牛出乳。從乳出酪。",
    "T36n1736_024:0182a28": "從酪出生酥。從生酥出熟酥。從熟酥出",
    "T36n1736_024:0182a29": "醍醐。醐醐最上。若有服者眾病皆除。所有諸",
    "T36n1736_024:0182b01": "藥悉入其中。善男子。佛亦如是。從佛流出",
    "T36n1736_024:0182b02": "十二部經。從十二部經出修多羅。從修多",
    "T36n1736_024:0182b03": "羅出方等經。從方等經出般若波羅蜜。從",
    "T36n1736_024:0182b04": "般若波羅蜜出大涅槃。猶如醍醐。言醍醐",
    "T36n1736_024:0182b05": "者。喻於佛性。佛性者。即是如來。善男子。以",
    "T36n1736_024:0182b06": "是義故。說言如來所有功德。無量無邊不",
    "T36n1736_024:0182b07": "可稱計。釋曰。彼約讚法勝。能從微至著。今",
    "T36n1736_024:0182b08": "但取從佛出教。以況眉間出眾耳。然此段",
    "T36n1736_024:0182b09": "經文諸說不同。若澤州先於菩薩申已",
    "T36n1736_024:0182b10": "解中。有一問云。此經是其言教。阿耨多羅三",
    "T36n1736_024:0182b11": "藐三菩提。是其果證。教淺證深。何故菩提不",
    "T36n1736_024:0182b12": "及是經。釋言。此中偏名宣說佛性之詮。法",
    "T36n1736_024:0182b13": "身之教。以之為經。所證即是性淨因果。所",
    "T36n1736_024:0182b14": "生菩提是其方便。因果性淨為本。方便為",
    "T36n1736_024:0182b15": "末。末不如本故。佛菩提功德不及準後。",
    "T36n1736_024:0182b16": "佛答其義如是。次下釋佛答。合中云。以佛",
    "T36n1736_024:0182b17": "合牛。約應身佛。十二部經合乳。說小乘經。",
    "T36n1736_024:0182b18": "修多羅合酥。名大乘教。藉小開大故名為",
    "T36n1736_024:0182b19": "出。後四俱大乘。詮事之教名修多羅。謂施",
    "T36n1736_024:0182b20": "戒等事。方等合生酥。即大乘中破相空教。",
    "T36n1736_024:0182b21": "因事顯理故名為出。以般若合熟酥。究竟",
    "T36n1736_024:0182b22": "離相證實之慧。名為般若。依理起慧。是故",
    "T36n1736_024:0182b23": "名出。約行辯教。亦得名出。般若經云。然",
    "T36n1736_024:0182b24": "此般若即是向前菩提體也。以醍醐合涅槃。",
    "T36n1736_024:0182b25": "般若了因。了彼無始法性涅槃。是故名出。",
    "T36n1736_024:0182b26": "約實辯教。亦得名出。涅槃經言。佛性即是",
    "T36n1736_024:0182b27": "如來者。是法身如來。非報身如來。報身功德",
    "T36n1736_024:0182b28": "不及此經。故不即之。上皆遠公之意。若望",
    "T36n1736_024:0182b29": "經意未必如是。謂此公堅將大小事理。以",
    "T36n1736_024:0182c01": "配五味。乃成屈曲。如何不說大乘十二部",
    "T36n1736_024:0182c02": "等耶。今謂無垢藏意。推功歸本。果從教生。",
    "T36n1736_024:0182c03": "如來述成。成其推功之義。醍醐最上功本由",
    "T36n1736_024:0182c04": "乳。如來至極功歸於教。故涅槃即是如來。",
    "T36n1736_024:0182c05": "如大即是菩提。誠謂。滔滔之水本於濫觴。合",
    "T36n1736_024:0182c06": "抱之樹生於毫末。故說教為佛本。何用強",
    "T36n1736_024:0182c07": "分大小法報別耶。然佛自揀此經。異於小",
    "T36n1736_024:0182c08": "乘。今牛出乳。是大教耳。若爾何成五味。謂",
    "T36n1736_024:0182c09": "十二部經辯所說教。出修多羅者。十二分",
    "T36n1736_024:0182c10": "教出生契理合機之義故。修多羅出方等",
    "T36n1736_024:0182c11": "者。由契理故顯出真理。正理廣陳為方等",
    "T36n1736_024:0182c12": "故。從方等出般若者。依理生智等。般若",
    "T36n1736_024:0182c13": "出涅槃者。以智契理成極果故。故云涅槃",
    "T36n1736_024:0182c14": "猶如醍醐。醍醐喻於佛性。佛性即是如來。",
    "T36n1736_024:0182c15": "文理昭然。何須屈曲。亦有說。言從佛出十",
    "T36n1736_024:0182c16": "二部經是本質教。從十二部出修多羅是",
    "T36n1736_024:0182c17": "影像教者。亦是妄推度耳。都無本影之意。",
    "T36n1736_024:0182c18": "疏。故此十句攝為五對者。重收前釋。謂一如",
    "T36n1736_024:0182c19": "理如量對。二法身報身對。三身毛心念對。",
    "T36n1736_024:0182c20": "四外感內安對。五竪見橫圓對。疏。既現既至",
    "T36n1736_024:0182c21": "者。疏於釋文之前。總彰讚意。於中有二。先",
    "T36n1736_024:0182c22": "正釋。後總科。今初。既現即勝音讚。既至即十",
    "T36n1736_024:0182c23": "方菩薩讚。罔極者。即無極之情。故詩序云。情",
    "T36n1736_024:0182c24": "動於中。而形於言。言之不足則詠歌之。詠",
    "T36n1736_024:0182c25": "歌之不足則不知手之舞之足之蹈。之故生",
    "T36n1736_024:0182c26": "公用此意釋說偈意云。以罔極之心詠歌",
    "T36n1736_024:0182c27": "舞蹈耳。疏。初一眉間菩薩讚下。科釋。先總",
    "T36n1736_024:0182c28": "科。二新眾纔集下。明讚次第。於中亦二。先",
    "T36n1736_024:0182c29": "正明。後結彈。今初。亦是通妨。謂有問言。若",
    "T36n1736_024:0183a01": "以後十為十方菩薩讚者。十方先來。何以",
    "T36n1736_024:0183a02": "後讚。故今通云。現瑞與讚。二皆同時。則勝",
    "T36n1736_024:0183a03": "音與十方讚亦同時。自是結集。集讚一處",
    "T36n1736_024:0183a04": "耳。又應問言。既是結集排次居然。合排十",
    "T36n1736_024:0183a05": "方在前。何以向後。故釋云。承前讚勝音德",
    "T36n1736_024:0183a06": "次。是故先舉勝音讚耳。疏。昔人不曉下。二",
    "T36n1736_024:0183a07": "結彈古德。於中又三。初正辯非。次何者且",
    "T36n1736_024:0183a08": "眉間出眾下。立理。三況法界品引例合歎。",
    "T36n1736_024:0183a09": "疏。亦含諸問思之者。文含四十句。且收十",
    "T36n1736_024:0183a10": "海。初偈即佛海。次偈演說海。三一偈變化海。",
    "T36n1736_024:0183a11": "一毛示現故。四一偈眾生海。五一偈世界海。",
    "T36n1736_024:0183a12": "六一偈法界安立海。七一偈波羅蜜海。八一",
    "T36n1736_024:0183a13": "偈佛壽量海。已證佛地必有壽故。九一偈",
    "T36n1736_024:0183a14": "解脫海。普賢開覺已離障故。已獲神通作",
    "T36n1736_024:0183a15": "用解脫故。十一偈名號海。身雲普遍。隨物",
    "T36n1736_024:0183a16": "立名故。十海既爾。攝餘問例然。故令思",
    "T36n1736_024:0183a17": "之。疏。則十身圓融遍四法界者。以但言佛",
    "T36n1736_024:0183a18": "身故通十身。但云法界故通四界。以體即",
    "T36n1736_024:0183a19": "理。以用即事。體用無礙即事理無礙。即一即",
    "T36n1736_024:0183a20": "遍。即事事無礙。又初句體遍。次句明用。第",
    "T36n1736_024:0183a21": "三句明用遍第四句不動本也。本有二種。",
    "T36n1736_024:0183a22": "一真身為本。本體自遍。以用如體故。不動",
    "T36n1736_024:0183a23": "本而能普遍。二應用之中自有本末。菩提座",
    "T36n1736_024:0183a24": "身即本。周十方即末故。下不起樹王而昇",
    "T36n1736_024:0183a25": "四天。正明不動本而周遍。今明雖遍法界",
    "T36n1736_024:0183a26": "而處此座。明不壞末而歸本。此二不相",
    "T36n1736_024:0183a27": "離故。疏。以不動本而周遍。釋不壞末而",
    "T36n1736_024:0183a28": "歸本耳。疏。上則事如理故等者。菩提座身是",
    "T36n1736_024:0183a29": "事。以如理故周遍。言此則事含理者。一毛",
    "T36n1736_024:0183b01": "是事無不包故。由理有二義。一無處不",
    "T36n1736_024:0183b02": "遍。二無法不包。猶如虛空具包遍義。今事",
    "T36n1736_024:0183b03": "如理故具上二義。即事事無礙中。事理融",
    "T36n1736_024:0183b04": "通門也。疏。又一毛表解脫門者。約觀心釋。",
    "T36n1736_024:0183b05": "一毛外有內空能容受故。疏。初二總身總相",
    "T36n1736_024:0183b06": "遍等者。然有四句。謂一總遍總中。二總遍",
    "T36n1736_024:0183b07": "別中。三別遍別中。四別遍總中。然所遍通",
    "T36n1736_024:0183b08": "依正。且約能遍為正。所遍為依。依正各有",
    "T36n1736_024:0183b09": "總別。正總即全身。別即眼耳乃至一毛。依",
    "T36n1736_024:0183b10": "總即全一國土。別即若樹若石。乃至一塵。",
    "T36n1736_024:0183b11": "初但言剎中安坐故。是總身總相遍。後明",
    "T36n1736_024:0183b12": "身遍塵中之土。總遍別中。疏言眾中者。即",
    "T36n1736_024:0183b13": "大眾海中為揀昔解。以為勝音眷屬讚故。",
    "T36n1736_024:0183b14": "則是勝音眾中菩薩故。今明是新舊二種大",
    "T36n1736_024:0183b15": "眾海中。疏。又句各一智者。上約二智。此約",
    "T36n1736_024:0183b16": "四智。四智之相已見第一經。今但取其與今",
    "T36n1736_024:0183b17": "經文相應之處。而引之耳。疏。力無畏等皆",
    "T36n1736_024:0183b18": "無異故者。即問明品文。經云文殊法常爾。法",
    "T36n1736_024:0183b19": "王唯一法。一切無礙人。一道出生死。一切諸",
    "T36n1736_024:0183b20": "佛身。同共一法身。一心一智慧。力無畏亦然。",
    "T36n1736_024:0183b21": "言相同者。即相似名同。非謂共也。疏。此",
    "T36n1736_024:0183b22": "即無礙慧身不依一切者。上以無住本釋無",
    "T36n1736_024:0183b23": "依。無依是理故無住。即實相之異名。今以智",
    "T36n1736_024:0183b24": "慧釋無依故。出現品云。一切佛法依慈悲。",
    "T36n1736_024:0183b25": "慈悲復依方便立。方便依智智依慧。無礙",
    "T36n1736_024:0183b26": "慧身無所依。故疏離諸分別。是無差別者。",
    "T36n1736_024:0183b27": "上釋無差別。約理無二。今釋無差。但心無",
    "T36n1736_024:0183b28": "分別耳。故無差別與無分別。有通有局。局",
    "T36n1736_024:0183b29": "則無差別是理。無分別約智。通則理亦得",
    "T36n1736_024:0183c01": "名無分別。故問明品云。佛剎無分別。無憎",
    "T36n1736_024:0183c02": "亦無愛。智亦得名無有差別。謂無差智為",
    "T36n1736_024:0183c03": "能證故。今用通義。以無分別釋無差別。",
    "T36n1736_024:0183c04": "疏。能現能生身土。智影皆無二故者。即唯識",
    "T36n1736_024:0183c05": "釋大圓鏡智之能。亦如上引。疏。即法身無",
    "T36n1736_024:0183c06": "色應物現形者。引證此語。正是肇論。論云。",
    "T36n1736_024:0183c07": "法身無色應物現形。般若無知對緣而照。",
    "T36n1736_024:0183c08": "若取其本據。即是經云。佛真法身猶若虛",
    "T36n1736_024:0183c09": "空應物現形如水中月。下經亦云。佛以法",
    "T36n1736_024:0183c10": "為身。清淨如虛空。所現眾色形。令入此法",
    "T36n1736_024:0183c11": "中也。疏。以智契如下。會上二身令無障",
    "T36n1736_024:0183c12": "礙。是真法身。引金光明。已如上引。即三身",
    "T36n1736_024:0183c13": "品。疏。望前應身即重化者。應身對法報。應身",
    "T36n1736_024:0183c14": "是化身。今於應身上起化。故云重化。如釋",
    "T36n1736_024:0183c15": "迦是應身如涅槃受供。於其毛端現多化",
    "T36n1736_024:0183c16": "佛。即重化也。疏。先一偈顯真佛者。此約法",
    "T36n1736_024:0183c17": "報無礙之身。為真佛也。第一義常者。本有",
    "T36n1736_024:0183c18": "常也。智符於理。湛然常照者。即是修成。合",
    "T36n1736_024:0183c19": "本有也。若依法相。後常是相續常。今依法",
    "T36n1736_024:0183c20": "性宗。冥符於理。同理常也。故生公涅槃疏",
    "T36n1736_024:0183c21": "云夫真理自然悟。亦冥符真。則同無差悟。",
    "T36n1736_024:0183c22": "豈容易不易之體。為湛然常照。即其義也。",
    "T36n1736_024:0183c23": "顯者離二障者。亦有二意。若別說者。離煩",
    "T36n1736_024:0183c24": "惱障故法身顯。離所知障故智身成。合則",
    "T36n1736_024:0183c25": "二障俱障二身。離於二障俱顯二身。智性",
    "T36n1736_024:0183c26": "本有非照今有故。疏。諸根相好一一無邊",
    "T36n1736_024:0183c27": "者。即自受用身果。無限福智所莊嚴故者。",
    "T36n1736_024:0183c28": "即自受用因。故唯識云。二受用身。此有二",
    "T36n1736_024:0183c29": "種。一自受用。謂諸如來三無數劫修習無量",
    "T36n1736_024:0184a01": "福慧資糧。所起無邊真實功德。及極圓淨常",
    "T36n1736_024:0184a02": "遍色身。相續湛然盡未來際。恒自受用廣大",
    "T36n1736_024:0184a03": "法樂。釋曰。以論對疏。居然可知。疏。初一",
    "T36n1736_024:0184a04": "普隨物樂下。三義皆通他受用身及變化身。",
    "T36n1736_024:0184a05": "故唯識云。二他受用。謂諸如來由平等智。",
    "T36n1736_024:0184a06": "示現微妙淨功德身居純淨土。為住十地",
    "T36n1736_024:0184a07": "諸菩薩眾。現大神通轉正法輪。決眾疑",
    "T36n1736_024:0184a08": "網。令彼受用大乘法樂故。疏。無生為佛",
    "T36n1736_024:0184a09": "法體故者。諸經論中皆詮無生之理故。淨",
    "T36n1736_024:0184a10": "名不二發始明之。楞伽經說。一切不生中論",
    "T36n1736_024:0184a11": "不生。為論宗體。傅大士亦云。佛法以無生",
    "T36n1736_024:0184a12": "為體。無著為宗。忘想為因。涅槃為果。諸文",
    "T36n1736_024:0184a13": "非一。疏。無住處者。拂約性云。法性如虛空。",
    "T36n1736_024:0184a14": "諸佛於中住。似有住處。今謂法性如空。則",
    "T36n1736_024:0184a15": "無所住。況體無生。安有能住不住。諸法方",
    "T36n1736_024:0184a16": "住法性故。上文云。諸佛於中住故。金剛經",
    "T36n1736_024:0184a17": "云。應無所住而生其心。若心有住則為非",
    "T36n1736_024:0184a18": "住。大品云。若住一切法。不住般若波羅蜜。",
    "T36n1736_024:0184a19": "不住一切法。方住般若波羅蜜。故大般若",
    "T36n1736_024:0184a20": "會會之初。皆先明無住。淨名亦說無住為本。",
    "T36n1736_024:0184a21": "疏。無盡相言兼真身故者。一應用無盡。若鏡",
    "T36n1736_024:0184a22": "對萬形。二真體無盡。此復二種。一十蓮",
    "T36n1736_024:0184a23": "華藏之色相故。二一一色相體無窮盡。湛然",
    "T36n1736_024:0184a24": "不變故。經云。如來妙色常安隱。不為時節",
    "T36n1736_024:0184a25": "劫數遷。大聖曠劫行慈悲。獲得金剛不壞",
    "T36n1736_024:0184a26": "體。勝鬘云。如來色無盡。智慧亦復然。故疏",
    "T36n1736_024:0184a27": "言。十化者。即佛地經說。佛身有十化。初依",
    "T36n1736_024:0184a28": "身輪起三種化。一受生化。謂受最後身。二",
    "T36n1736_024:0184a29": "神通化。謂現諸變等。三業果化。謂受金鏘",
    "T36n1736_024:0184b01": "等。又依語輪起三種化。一辯揚化。謂轉法",
    "T36n1736_024:0184b02": "輪。斷疑答難。二讚勵化。謂讚勝勸學。三慶",
    "T36n1736_024:0184b03": "慰化。謂有進修。或能斷證隨喜慶慰。意化有",
    "T36n1736_024:0184b04": "四。一領受意化。謂領問受取等。二決擇意",
    "T36n1736_024:0184b05": "化。謂觀有情心行差別。揀擇諸法性相不",
    "T36n1736_024:0184b06": "同。三發起意化。謂能發起宿世善根。及令",
    "T36n1736_024:0184b07": "二乘發大行等。四造作意化。謂能建立諸法",
    "T36n1736_024:0184b08": "事義。是故當知依實起用。即是化身。故說",
    "T36n1736_024:0184b09": "化身無別心色。釋曰。上即論文疏文具用。",
    "T36n1736_024:0184b10": "欲會釋經少有添減。但觀向引。自分疏中",
    "T36n1736_024:0184b11": "主客之言。疏。離一切諸相即名諸佛者。復有",
    "T36n1736_024:0184b12": "文云。若見諸相非相。即見如來。疏。慈氏論",
    "T36n1736_024:0184b13": "云。但離四相等者。此釋上離一切言故。四",
    "T36n1736_024:0184b14": "加行位菩薩。但觀此四。四者。一名。二義。三",
    "T36n1736_024:0184b15": "名義自性。四名義差別。名即能詮。義為所",
    "T36n1736_024:0184b16": "詮。名中有句。名詮自性句詮差別。則名中",
    "T36n1736_024:0184b17": "有自性差別。義中亦有自性差別。能詮所詮",
    "T36n1736_024:0184b18": "此二異相故。二別觀。若名義自性。名義差",
    "T36n1736_024:0184b19": "別。二二相同故合觀察。謂觀於名必詮自",
    "T36n1736_024:0184b20": "性。若觀於句必詮差別。故自性名與自性",
    "T36n1736_024:0184b21": "義此二相同。名義差別相同亦爾。疏。亦是釋",
    "T36n1736_024:0184b22": "疑為物現相不乖如空者。疑云。既以法為",
    "T36n1736_024:0184b23": "佛身。清淨如虛空。何緣現金色等。云何令",
    "T36n1736_024:0184b24": "人悟於虛空。答有三意。一體雖無相為物",
    "T36n1736_024:0184b25": "現相。物宜見故隨他意耳。二者若不現相。",
    "T36n1736_024:0184b26": "云何令人悟於無相。如不因言豈顯無言",
    "T36n1736_024:0184b27": "之理。上二意即為物現相句中通之。三如",
    "T36n1736_024:0184b28": "虛空言。取其清淨。無相非離相求。相即無",
    "T36n1736_024:0184b29": "相故不乖空。故下經云。佛住甚深真法性。",
    "T36n1736_024:0184c01": "寂滅無相同虛空。而於第一實義中。示現",
    "T36n1736_024:0184c02": "種種所行事。所作利益眾生事。皆依法性",
    "T36n1736_024:0184c03": "而得。有相與無相無差別。入於究竟皆無",
    "T36n1736_024:0184c04": "相。故相不乖無相。相即無相耳。疏。地地三",
    "T36n1736_024:0184c05": "心者。即入住出。下當廣說。疏。一梵音故者。",
    "T36n1736_024:0184c06": "唯取五天梵音意在一故。二即此一梵音稱",
    "T36n1736_024:0184c07": "性故遍。三此一梵音中即具一切音故。疏。",
    "T36n1736_024:0184c08": "釋云事理融故。一梵音是事事為理融故一",
    "T36n1736_024:0184c09": "具一切。四多法雨者。隨前一音。即說四諦",
    "T36n1736_024:0184c10": "十二因緣六波羅蜜因果等法。五隨說一法",
    "T36n1736_024:0184c11": "具多文辭。如四諦品說四諦法。遍周法",
    "T36n1736_024:0184c12": "界主伴無盡。六隨前一音一法。各同一切",
    "T36n1736_024:0184c13": "眾生之音。如百道風各吹多竅。競發異響。",
    "T36n1736_024:0184c14": "前第三一音具多。是佛音自具。今一具多。",
    "T36n1736_024:0184c15": "是隨一音外同物類。七德一類音各遍一",
    "T36n1736_024:0184c16": "切處。多類皆爾。八唯宣稱性融差別故。九",
    "T36n1736_024:0184c17": "能令萬類皆得見聞上之性淨。十隨聞大",
    "T36n1736_024:0184c18": "小益皆究竟。言文處可見者。上之八義句各",
    "T36n1736_024:0184c19": "一義。唯第九義具於三句。十亦一句。故十二",
    "T36n1736_024:0184c20": "句而有十義。疏言影像者。顯無方所者。此句",
    "T36n1736_024:0184c21": "標。下別釋之。離其影像以為二喻。影取光",
    "T36n1736_024:0184c22": "影喻。故云光東影西等。然光影喻自有二",
    "T36n1736_024:0184c23": "意。一以若身若樹等。以喻物機。日月之光",
    "T36n1736_024:0184c24": "以喻佛智。所見之影喻佛色形。如瞿師羅",
    "T36n1736_024:0184c25": "之短質。佛智對之為三尺之影。無邊身之",
    "T36n1736_024:0184c26": "長質。佛智對之為窮上界。而有餘之影。",
    "T36n1736_024:0184c27": "今不取此義。二質喻法身。無二相故。光",
    "T36n1736_024:0184c28": "前機感。隨其東西所感異故。影喻色形。",
    "T36n1736_024:0184c29": "隨機感光而東西故。今取此義云無方所。",
    "T36n1736_024:0185a01": "二以像一種為鏡像喻。故云質對像生。無",
    "T36n1736_024:0185a02": "從無去即無方所故此影像下。雙結二喻",
    "T36n1736_024:0185a03": "無方所言意明空耳。疏言如空者。不可取等",
    "T36n1736_024:0185a04": "故者。等於四義。謂此偈中五義如空。一不可",
    "T36n1736_024:0185a05": "取。無物可取智覽無性故。二無生。非從無",
    "T36n1736_024:0185a06": "之有故。三無起作。非新成故。四應物現前。",
    "T36n1736_024:0185a07": "無有一物不對空故。隨器大小孔隙之異",
    "T36n1736_024:0185a08": "故。五平等。十方虛空皆不可量。三際虛空同",
    "T36n1736_024:0185a09": "一相故。如來五義者。一離相故。二真常故。三",
    "T36n1736_024:0185a10": "湛寂故。上三寂然不動。四即感而遂通。五體",
    "T36n1736_024:0185a11": "相用等。佛佛相望平等無二。疏。故雖現形猶",
    "T36n1736_024:0185a12": "如水月者。經云。佛真法身猶若虛空。應物",
    "T36n1736_024:0185a13": "現形如水中月。此義佛佛平等。故結云平",
    "T36n1736_024:0185a14": "等如虛空。疏。既以結通菩薩雲集尤顯上歎。",
    "T36n1736_024:0185a15": "是彼十方者。謂若是勝音眷屬。何以歎後結",
    "T36n1736_024:0185a16": "云如此四天下道場中。以佛神力。十方各",
    "T36n1736_024:0185a17": "有一億世界海微塵數諸菩薩等。而來集會",
    "T36n1736_024:0185a18": "耶。明知。上是十方菩薩歎佛德耳。現相品",
    "T36n1736_024:0185a19": "竟。",
    "T36n1736_024:0185a20": "普賢三昧品第三疏。二釋名。疏文有二。一",
    "T36n1736_024:0185a21": "正釋。二解妨。前中有三釋。第一釋普賢是",
    "T36n1736_024:0185a22": "人。第二釋普賢是法。第三依梵本義通人",
    "T36n1736_024:0185a23": "法。疏。縱佛加下品。二解妨難。有二種難。一",
    "T36n1736_024:0185a24": "義廣名局難。難云。文中具有佛加光讚。何",
    "T36n1736_024:0185a25": "以偏名三昧。一法釋意可知。疏。餘會入定",
    "T36n1736_024:0185a26": "下。通第二違例開品難。難云。諸會中皆入",
    "T36n1736_024:0185a27": "定等在於本品。今何開耶。故疏牒此以答。",
    "T36n1736_024:0185a28": "答文有二。一釋餘不開所由。二今此開下。",
    "T36n1736_024:0185a29": "釋今開所以。而文有四。一正答前問。二從",
    "T36n1736_024:0185b01": "四五二種下。展轉生難。難云。光讚眾請十地",
    "T36n1736_024:0185b02": "亦有。何名六異。彼何不開今此則開。答意",
    "T36n1736_024:0185b03": "可知。三以此果下。出廣所由。七八九下。通",
    "T36n1736_024:0185b04": "躡跡難。難云。若說果法。別立此品。七八九",
    "T36n1736_024:0185b05": "會。此三亦說果法。何不立耶。答意云。彼唯",
    "T36n1736_024:0185b06": "有一而無二義故。疏。二此三昧下。彰定名",
    "T36n1736_024:0185b07": "字。疏文有三。一解文。二彰入所以。三敘昔",
    "T36n1736_024:0185b08": "異同。今初。先指前。後復有下。正釋。文有二",
    "T36n1736_024:0185b09": "釋。一約廣大生息釋。二約光明遍照釋。前",
    "T36n1736_024:0185b10": "中先總後別。今毘者。廣大也。盧遮生也。那",
    "T36n1736_024:0185b11": "者。息也。即安國意也。疏諸佛有者。慈悲無邊",
    "T36n1736_024:0185b12": "下。二廣釋也。先明修成。言生相盡者。即起",
    "T36n1736_024:0185b13": "信意故。彼有三細。謂業轉現。總名生相。在",
    "T36n1736_024:0185b14": "賴耶識。今言盡者。論云。菩薩地盡。覺心初",
    "T36n1736_024:0185b15": "起。心無初相。以遠離微細念故。得見心",
    "T36n1736_024:0185b16": "性。心即常住。名究竟覺。釋曰。遠離細念。即",
    "T36n1736_024:0185b17": "生相盡也。故次引涅槃經離有常住。即第四",
    "T36n1736_024:0185b18": "經。離有即生相息也。常住之義。同上起信。",
    "T36n1736_024:0185b19": "疏。言本性者下。釋本性。言本覺現量者。本",
    "T36n1736_024:0185b20": "覺即是所證本性唯真。現量方能證故。與佛",
    "T36n1736_024:0185b21": "等者。起信論云。所言覺者。謂心體離念。離",
    "T36n1736_024:0185b22": "念相者。等虛空界無所不遍。即是如來平",
    "T36n1736_024:0185b23": "等法身。說名本覺故。以等佛而釋大也。",
    "T36n1736_024:0185b24": "言新新生者。上約本淨。今約隨緣。言染淨",
    "T36n1736_024:0185b25": "苦樂所不能動者。上約隨緣。此明不變。又",
    "T36n1736_024:0185b26": "約上生滅。此約真如故。約生滅隨緣常生。",
    "T36n1736_024:0185b27": "約真如不變常息。疏。即上法身在纏下別",
    "T36n1736_024:0185b28": "釋藏字。謂空不空標二藏名。起信云。復次",
    "T36n1736_024:0185b29": "真如依言說分別。有二種義。云何為二。一",
    "T36n1736_024:0185c01": "者如實空。以能究竟顯實故。二者如實不",
    "T36n1736_024:0185c02": "空。以有自體具足無漏性功德故。釋曰。上",
    "T36n1736_024:0185c03": "即雙標。疏。空為能藏藏不空者。即次下論中",
    "T36n1736_024:0185c04": "意。論云。所言空者。從本已來一切染法不",
    "T36n1736_024:0185c05": "相應故。謂離一切法差別之相。以無虛妄",
    "T36n1736_024:0185c06": "心念故。當知真如自性。非有相非無相。",
    "T36n1736_024:0185c07": "非非有相。非非無相。非有無俱相。非一相。",
    "T36n1736_024:0185c08": "非異相。非非一相。非非異相。非一異俱相。",
    "T36n1736_024:0185c09": "乃至總說。一切眾生以有妄心。念念分別皆",
    "T36n1736_024:0185c10": "不相應。故說為空。若離妄心實無可空",
    "T36n1736_024:0185c11": "故。所言藏不空者。以顯法體空無妄故。即",
    "T36n1736_024:0185c12": "是真心常恒不變。清淨滿足。則名不空。亦無",
    "T36n1736_024:0185c13": "有相可取。以離念境界唯證相應故。釋",
    "T36n1736_024:0185c14": "曰。上引論文。即雙釋二藏。而疏引意釋於",
    "T36n1736_024:0185c15": "空藏藏不空。意猶似難見。謂標論中本意。",
    "T36n1736_024:0185c16": "自性清淨心不與妄合。則名為空。性具萬",
    "T36n1736_024:0185c17": "德即名不空。及至釋文乃云。若離妄心實",
    "T36n1736_024:0185c18": "無可空。即顯空藏同妄而顯。不空之藏要",
    "T36n1736_024:0185c19": "由翻染方顯不空。如本有檀德今為慳貪。",
    "T36n1736_024:0185c20": "本有尸德今隨五欲。本有寂定今為亂想。",
    "T36n1736_024:0185c21": "本有大智今為愚癡。是則慳藏於施。乃至癡",
    "T36n1736_024:0185c22": "藏於慧。故論云。以知法性無慳貪故。隨順",
    "T36n1736_024:0185c23": "修行檀波羅蜜等。萬行例然。故下論釋本",
    "T36n1736_024:0185c24": "有真實識知義故。故云。若心有動非真識",
    "T36n1736_024:0185c25": "知。明妄心之動藏其真知。是以即妄之空。",
    "T36n1736_024:0185c26": "藏不空之萬德。故下經云。知妄本自真。見",
    "T36n1736_024:0185c27": "佛則清淨。故上論云。以能究竟顯實故名",
    "T36n1736_024:0185c28": "為空。故知空藏能藏不空。能藏既空。則不",
    "T36n1736_024:0185c29": "空之藏本來具矣。疏。若以光明下。二約光",
    "T36n1736_024:0186a01": "明遍照釋。猶有二意。前以毘盧遮那為能",
    "T36n1736_024:0186a02": "證。又毘盧下。以毘盧等以為所證。則以如",
    "T36n1736_024:0186a03": "來而為能證。言本有真實識知義者。即起信",
    "T36n1736_024:0186a04": "生滅相中之文。論云。若心起見。則有不見",
    "T36n1736_024:0186a05": "之相。以心性離見。即是遍照法界義。故若",
    "T36n1736_024:0186a06": "心有動非真實識知。意云。若無動念即真",
    "T36n1736_024:0186a07": "識知。既云即是遍照。則毘盧遮那亦本有矣。",
    "T36n1736_024:0186a08": "疏。顯於依正下。第二彰入所以。可知。疏賢",
    "T36n1736_024:0186a09": "首云下。第三敘昔異同。意以身包剎海得",
    "T36n1736_024:0186a10": "藏身名。但是下文用中。一義。攝義不同不",
    "T36n1736_024:0186a11": "為正釋。順經宗意。故存而不論。疏普入下。",
    "T36n1736_024:0186a12": "明體相用。文有三。初總科。二言六對下。隨",
    "T36n1736_024:0186a13": "文別釋。三言四節者。結束稱讚。疏。初二句",
    "T36n1736_024:0186a14": "下釋初對中。先雙摽。謂以因因性下。雙釋。",
    "T36n1736_024:0186a15": "先釋正入一切佛平等性言因因等者。即",
    "T36n1736_024:0186a16": "涅槃二十七。師子吼菩薩品云。佛性有因。",
    "T36n1736_024:0186a17": "有因因。有果。有果果。因者。十二因緣。因因",
    "T36n1736_024:0186a18": "者。即是智慧發心已去。果者。即阿耨多羅",
    "T36n1736_024:0186a19": "三藐三菩提。果果者。無上大涅槃。今疏文",
    "T36n1736_024:0186a20": "意。因因即觀緣之智通發心已去。果即所",
    "T36n1736_024:0186a21": "證之理。能證至果。為大菩提為大菩提。所",
    "T36n1736_024:0186a22": "證至果名大涅槃。前二是因。後二是果。而",
    "T36n1736_024:0186a23": "有重因果言者。謂十二因緣。是正因性。雖",
    "T36n1736_024:0186a24": "有此性若無觀智不能成果。今由觀智",
    "T36n1736_024:0186a25": "令彼成果。即與因作因。故名因因。菩提對",
    "T36n1736_024:0186a26": "前已名為果。而大涅槃由菩提顯故。此涅",
    "T36n1736_024:0186a27": "槃即是菩提果家之果故。彼經喻云。如無",
    "T36n1736_024:0186a28": "明為因。諸行為果。行緣識果。則無明亦",
    "T36n1736_024:0186a29": "因亦因因。識亦果亦果果。舉此無明為因",
    "T36n1736_024:0186b01": "因則在行前。行如十二因緣。無明如觀智。",
    "T36n1736_024:0186b02": "則觀智。在於十二因緣前。而遠公云。十二因",
    "T36n1736_024:0186b03": "緣近起觀智。遠為涅槃正因。故名為因。方",
    "T36n1736_024:0186b04": "依前因以起觀智。依因起因故名因因",
    "T36n1736_024:0186b05": "者。則因因在於十二緣後。理則可矣。而不",
    "T36n1736_024:0186b06": "順喻。無明因因在於行前耳。然上四句之",
    "T36n1736_024:0186b07": "後經中。復有四句云。一是因非果。如佛性。",
    "T36n1736_024:0186b08": "二是果非因。如大涅槃。三是因是果。如十",
    "T36n1736_024:0186b09": "二因緣所生之法。四非因非果。名為佛性。",
    "T36n1736_024:0186b10": "此之四句。三即是前二三兩句。智慧菩提皆",
    "T36n1736_024:0186b11": "依十二因緣生故。初及第四。皆前中初一。",
    "T36n1736_024:0186b12": "以十二緣約相是因。若約緣性即非因非",
    "T36n1736_024:0186b13": "果。是中道正性法身理也。二即第四。而菩提",
    "T36n1736_024:0186b14": "望前是果。望後是因故。言亦因亦果。涅槃",
    "T36n1736_024:0186b15": "之後更無所顯故唯是果。又第四句非前四",
    "T36n1736_024:0186b16": "句。總為四句之體。就緣成四。與此為因名",
    "T36n1736_024:0186b17": "為因性。與此為果名為果性。猶如真如出",
    "T36n1736_024:0186b18": "煩惱障名為涅槃。出所知障名為菩提。而",
    "T36n1736_024:0186b19": "體無二隨出得名。佛性亦爾。因等四句皆望",
    "T36n1736_024:0186b20": "緣取。而佛性體。體絕四句。俱非因果。四句",
    "T36n1736_024:0186b21": "已亡。思之可見。若總合上二種四句。成五",
    "T36n1736_024:0186b22": "佛性。復成四句。一或有佛性。闡提人有。善",
    "T36n1736_024:0186b23": "根人無。是前因性之中一分之義。以未成佛",
    "T36n1736_024:0186b24": "時。善惡無記皆名佛性。亦取其惡故。云一",
    "T36n1736_024:0186b25": "分闡提有也。二或有佛性。善根人有。闡提",
    "T36n1736_024:0186b26": "人無。即因因性。三或有佛性二人俱有。即是",
    "T36n1736_024:0186b27": "因性中通十二緣。亦非因非果之性。四或有",
    "T36n1736_024:0186b28": "佛性二人俱無。即彼果性及果果性。對前兩",
    "T36n1736_024:0186b29": "重四句。可以意得。十二因緣名佛性者。一",
    "T36n1736_024:0186c01": "當體淨故是法身性。二能知名義成反流",
    "T36n1736_024:0186c02": "故名報身性。又前滅後生非斷非常顯中道",
    "T36n1736_024:0186c03": "故。又三雜染即三德故。翻煩惱雜染。以成",
    "T36n1736_024:0186c04": "般若。翻業雜染以成解脫。翻苦雜染以成",
    "T36n1736_024:0186c05": "法身。當相即是性淨三德。觀之則是觀行三",
    "T36n1736_024:0186c06": "德。證之則是圓滿三德。又初因性。即染淨緣",
    "T36n1736_024:0186c07": "起。二因因性。即內熏發心。第三果性。即始覺",
    "T36n1736_024:0186c08": "已圓。四果果性。即本覺已顯。又初隨緣隱",
    "T36n1736_024:0186c09": "顯。二微起淨用。三染盡淨圓。四還源顯實。",
    "T36n1736_024:0186c10": "又初與四俱是理性。但染淨分二。二之與",
    "T36n1736_024:0186c11": "三俱是行性。但因果有殊。又初染而非淨。",
    "T36n1736_024:0186c12": "二淨而非染。三亦淨亦染。四非染非淨。又",
    "T36n1736_024:0186c13": "初自性住性。二是引出佛性。三四皆是至",
    "T36n1736_024:0186c14": "得果性。又初二因中理智。後二果中理智。因",
    "T36n1736_024:0186c15": "果雖異。理智不殊。理智似分。冥契無二。唯",
    "T36n1736_024:0186c16": "一心轉。絕相離言無不包融。故名佛性。由",
    "T36n1736_024:0186c17": "此名為佛性契合門也。疏。如是佛性即有",
    "T36n1736_024:0186c18": "七義者。即涅槃三十五經云。善男子。如來十",
    "T36n1736_024:0186c19": "力四無所畏。乃至如是等法是佛佛性。如是",
    "T36n1736_024:0186c20": "佛性則具七事。一常二樂三我四淨五真六",
    "T36n1736_024:0186c21": "實七善。今但義引故小不次。澤州云。不遷名",
    "T36n1736_024:0186c22": "常(四)自在名我(六)安隱名樂(五)無染名淨(七)",
    "T36n1736_024:0186c23": "離妄是真(一)不空顯實(二)體順成善(三)後明菩",
    "T36n1736_024:0186c24": "薩性有六種。於前七中略無我樂。加少分",
    "T36n1736_024:0186c25": "見。以其未得八自在我故無我德。未得",
    "T36n1736_024:0186c26": "大涅槃無真實樂德。未見自身佛性故加",
    "T36n1736_024:0186c27": "少分見。疏。生佛之性下釋平等義。言佛平",
    "T36n1736_024:0186c28": "等性。即如來藏下。會別歸總。此為第一下。",
    "T36n1736_024:0186c29": "結十門之一。疏言勝用下。即釋經能於法",
    "T36n1736_024:0187a01": "界示眾影像。是第二門。言能現能生身土智",
    "T36n1736_024:0187a02": "影者。即唯識論釋大圓鏡智之文。謂三身三",
    "T36n1736_024:0187a03": "土三智之影。皆是鏡智之所現故。如第一經",
    "T36n1736_024:0187a04": "說。前抄已引。疏。謂若自相等者。謂觀色等",
    "T36n1736_024:0187a05": "六塵入正定。故名為自相。若觀無常空等",
    "T36n1736_024:0187a06": "八定。則名共相。並皆不離如來藏性。性",
    "T36n1736_024:0187a07": "即真如故。起信論云。真如三昧是諸三昧根",
    "T36n1736_024:0187a08": "本。上釋出生一切諸三昧法。疏。後攝受下。",
    "T36n1736_024:0187a09": "即釋普能包納十方法界。終歸此者。約事法",
    "T36n1736_024:0187a10": "界。法界體性。約理法界。疏四有二句。前句",
    "T36n1736_024:0187a11": "即三世諸佛智光明海。皆從此生。言不體此",
    "T36n1736_024:0187a12": "理。非佛智故。體謂體達。若能證入藏身之",
    "T36n1736_024:0187a13": "性。即名佛智正用。起信始覺同本。名究竟",
    "T36n1736_024:0187a14": "覺故。生公立體理成照義。云理不待照而",
    "T36n1736_024:0187a15": "自了智。必資理而成照。故知理無廢興。弘",
    "T36n1736_024:0187a16": "之由人。智雖人用。不在人出矣。故人有",
    "T36n1736_024:0187a17": "照分。功由理發。失理則失照故。要見此理",
    "T36n1736_024:0187a18": "方成佛耳。疏。後示現諸境門者。釋經十方所",
    "T36n1736_024:0187a19": "有諸安立海悉能示現。上攝受法界。即言終",
    "T36n1736_024:0187a20": "歸此。故此能現者。文影略耳。皆自此生者。",
    "T36n1736_024:0187a21": "皆歸此故。故知萬物依地而生。終歸於地。",
    "T36n1736_024:0187a22": "疏。五有二句即依正含容者。二句共成一門。",
    "T36n1736_024:0187a23": "一門便成一對。內含因果智力。釋經含藏一",
    "T36n1736_024:0187a24": "切佛力解脫諸菩薩智。從外令塵下。釋經能",
    "T36n1736_024:0187a25": "令一切國土微塵。悉能容受無邊法界。釋云。",
    "T36n1736_024:0187a26": "由塵全依法界藏現。即是事塵頓現萬境故。",
    "T36n1736_024:0187a27": "言同真性者。約理法界。疏。六有三句下。",
    "T36n1736_024:0187a28": "三句成一門。一門分二。一對前二句即成",
    "T36n1736_024:0187a29": "人。經云。成就一切佛功德海。二顯示如來諸",
    "T36n1736_024:0187b01": "大願海。是故疏云初成果人功德大願。即二",
    "T36n1736_024:0187b02": "句也。疏後持法輪。即是持法。釋經一切諸佛",
    "T36n1736_024:0187b03": "所有法輪。流通護持使無斷絕。言由斯玄理",
    "T36n1736_024:0187b04": "法眼長全者。法眼長全無缺減。即第十四經。",
    "T36n1736_024:0187b05": "由真理湛然故悟亦冥符。理既無虧法眼常",
    "T36n1736_024:0187b06": "矣。疏。言四節下。第三結束稱讚。言次四句",
    "T36n1736_024:0187b07": "者。即出生一切下。言二句者。即含藏下。言",
    "T36n1736_024:0187b08": "後三句者。即成一切下。及下三義。皆是結",
    "T36n1736_024:0187b09": "束此三。圓融稱讚也。疏。此第十句有二義者。",
    "T36n1736_024:0187b10": "昔人唯有後義。則是佛身所現國土中塵有",
    "T36n1736_024:0187b11": "諸佛剎。遂令普賢不遍如來身外之剎也。",
    "T36n1736_024:0187b12": "疏。及此國者。指前十處之國者。即前第十",
    "T36n1736_024:0187b13": "句中初義。謂及盡法界國土中。盡虛空國土。",
    "T36n1736_024:0187b14": "盡三世國土等。其第十義身中國土。以文",
    "T36n1736_024:0187b15": "近故。疏中不指。疏。於上諸處下。總結能遍。",
    "T36n1736_024:0187b16": "上之四重但所遍故。於中三。初正結遍身。",
    "T36n1736_024:0187b17": "二此處入定下。類通。三故約主定下。後解",
    "T36n1736_024:0187b18": "妨難。謂有難云。別明入定。佛前唯一普賢。",
    "T36n1736_024:0187b19": "今此結通。何以一一佛前各有多耶。疏中含",
    "T36n1736_024:0187b20": "有二義。一正約主伴。二遍明即入。初主伴",
    "T36n1736_024:0187b21": "中。謂為主須一為伴必多。難云。此中普賢",
    "T36n1736_024:0187b22": "應不為伴。故應答云。若為伴時。亦得有",
    "T36n1736_024:0187b23": "多。二者即由上義故。此一者是即多之一",
    "T36n1736_024:0187b24": "故。疏。云一切之一故。彼類通中多是全一",
    "T36n1736_024:0187b25": "之多故。疏云一一切故。前是舉一結多。此",
    "T36n1736_024:0187b26": "是即一即多。前是通辯緣起相由。今明力用",
    "T36n1736_024:0187b27": "交徹。一有一切等故。普賢身不可思議。略",
    "T36n1736_024:0187b28": "有三類。一隨類身。隨人天等見不同故。二",
    "T36n1736_024:0187b29": "漸勝身。乘六牙象等相莊嚴故。三窮盡法界",
    "T36n1736_024:0187c01": "身。帝網重重無有盡故。今當第三。含有前",
    "T36n1736_024:0187c02": "二。疏。得定所由所由有三等。疏文有三。初",
    "T36n1736_024:0187c03": "當句釋。二又上三下。展轉釋。謂由自有行",
    "T36n1736_024:0187c04": "願。方得主佛願加。由主佛願方得伴佛同",
    "T36n1736_024:0187c05": "加。故云前前由於後後。三餘豈無下。通妨。",
    "T36n1736_024:0187c06": "難言。一切菩薩皆修行願。何故不加。法門",
    "T36n1736_024:0187c07": "主下。疏答。答中二意。一約教相。二表諸下",
    "T36n1736_024:0187c08": "約表法說。如金剛藏表地智等。疏。餘九即",
    "T36n1736_024:0187c09": "是十海者。就十海名二處具出。影帶鉤鎖文",
    "T36n1736_024:0187c10": "該五處。言二處者。一現相品。眾海問中十",
    "T36n1736_024:0187c11": "海。二成就品。初標章答中十海。然文小異",
    "T36n1736_024:0187c12": "開合不次。問中十者。一世界海。二眾生海。",
    "T36n1736_024:0187c13": "三長行闕一偈中即有。謂世界安立海。四諸",
    "T36n1736_024:0187c14": "佛海。五波羅蜜海。六解脫海。七變化海。八佛",
    "T36n1736_024:0187c15": "演說海。九佛名號海。十佛壽量海。三世界成",
    "T36n1736_024:0187c16": "就品。初答中十者。一世界海。二眾生海。三一",
    "T36n1736_024:0187c17": "切諸佛海。四一切法界海。五一切眾生業",
    "T36n1736_024:0187c18": "海。六一切根欲海。七一切佛轉法輪海。八",
    "T36n1736_024:0187c19": "一切三世海。九一切如來願力海。十一切如",
    "T36n1736_024:0187c20": "來神變海。若將此十對現相品者。此中一",
    "T36n1736_024:0187c21": "二名次俱同。此中三即問中第四。此四即彼",
    "T36n1736_024:0187c22": "三。此中五六皆帶第二眾生海中。開出亦可。",
    "T36n1736_024:0187c23": "第六根海通下諸海。須知根。故至成就品",
    "T36n1736_024:0187c24": "當更會之。此七是前第八演說。及第五波羅",
    "T36n1736_024:0187c25": "蜜海。是所演故。此八即第六解脫。此九即",
    "T36n1736_024:0187c26": "前九十二海。謂名號壽量。皆由願力而得",
    "T36n1736_024:0187c27": "成故。此十即前七。上言此者。此成就品。言",
    "T36n1736_024:0187c28": "文該五處者。二處如前。三即此所為中。",
    "T36n1736_024:0187c29": "是為十海故。四者即下意加與智。即十海",
    "T36n1736_024:0188a01": "智故。五世界成就品答中。稱歎十智。即是",
    "T36n1736_024:0188a02": "知此中十海之智。正是此中諸佛所與十智",
    "T36n1736_024:0188a03": "也。此上五處三處。是海。二處是智。其所為中",
    "T36n1736_024:0188a04": "雖無海言。而是海義。然其五處決定相承。",
    "T36n1736_024:0188a05": "謂由問十海故。加所為中。為於十海佛與",
    "T36n1736_024:0188a06": "十智令知十海。普賢得智將欲說之故。",
    "T36n1736_024:0188a07": "觀察十海。智海難思。唯佛智能知故。稱讚",
    "T36n1736_024:0188a08": "十智。亦是讚所得之智。方能遂佛所為。答",
    "T36n1736_024:0188a09": "前問也。而其五處開合廣略者。顯義無方",
    "T36n1736_024:0188a10": "故。亦似譯人不相對會。故今疏文並為會",
    "T36n1736_024:0188a11": "釋。使前後無違。下成就品更委會釋。今此",
    "T36n1736_024:0188a12": "所為中十句。正對問中十海有三。兩海兼",
    "T36n1736_024:0188a13": "下答名。以文同故。謂一即問中第三安立",
    "T36n1736_024:0188a14": "海。二即問中第二海。言業者問中所無。即",
    "T36n1736_024:0188a15": "兼下名。答中開出。然有眾生必有於業。以",
    "T36n1736_024:0188a16": "此經中有淨治雜染得清淨言故。疏加之及",
    "T36n1736_024:0188a17": "業海也。三同問中第一。四同問中第四。五中",
    "T36n1736_024:0188a18": "攝前四海。謂九名號海。十壽量海。六解脫",
    "T36n1736_024:0188a19": "海。七變化海。以其上四皆佛隨機之大用",
    "T36n1736_024:0188a20": "故。故云一切佛功德也。六即問中第五。七",
    "T36n1736_024:0188a21": "九二海皆是問中第八。答中但有轉法輪海。",
    "T36n1736_024:0188a22": "而無演說。問中但有演說。而無法輪。今此",
    "T36n1736_024:0188a23": "所為及與歎智。並開成二。八亦問中第二眾",
    "T36n1736_024:0188a24": "生開出。然上九句。七九合成。問中一演說海。",
    "T36n1736_024:0188a25": "八復合歸第二故。此九句唯有於七。而第",
    "T36n1736_024:0188a26": "五佛功德中。獨有其四。兼七中餘六故。十",
    "T36n1736_024:0188a27": "海具矣。疏。與下十智令知此十者。上來正",
    "T36n1736_024:0188a28": "釋經文。今對後生起。如前已說。",
    "T36n1736_024:0188a29": "大方廣佛華嚴經隨疏演義鈔卷第二十四"
}