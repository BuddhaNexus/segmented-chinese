{
    "T29n1562_021:0456a12": "阿毘達磨順正理論卷第二十一",
    "T29n1562_021:0456a14": "尊者眾賢造",
    "T29n1562_021:0456a15": "三藏法師玄奘奉　詔譯",
    "T29n1562_021:0456a16": "辯緣起品第三之一",
    "T29n1562_021:0456a17": "已依三界。辯得心等。今應思擇。三界是何。",
    "T29n1562_021:0456a18": "各於其中。處別有幾。頌曰。",
    "T29n1562_021:0456a19": "　地獄傍生鬼　　人及六欲天",
    "T29n1562_021:0456a20": "　名欲界二十　　由地獄洲異",
    "T29n1562_021:0456a21": "　此上十七處　　名色界於中",
    "T29n1562_021:0456a22": "　三靜慮各三　　第四靜慮八",
    "T29n1562_021:0456a23": "　無色界無處　　由生有四種",
    "T29n1562_021:0456a24": "　依同分及命　　令心等相續",
    "T29n1562_021:0456a25": "論曰。那落迦等下四趣全。及天一分。眷屬中",
    "T29n1562_021:0456a26": "有。并器世間。總名欲界。天一分者。謂六欲",
    "T29n1562_021:0456a27": "天。一四大王眾天。二三十三天。三夜摩天。四",
    "T29n1562_021:0456a28": "覩史多天。五樂變化天。六他化自在天。如是",
    "T29n1562_021:0456a29": "欲界地獄趣等。并器世間。總有十處。地獄洲",
    "T29n1562_021:0456b01": "異。分為二十。八大地獄。名地獄異。一等活地",
    "T29n1562_021:0456b02": "獄。二黑繩地獄。三眾合地獄。四號叫地獄。五",
    "T29n1562_021:0456b03": "大叫地獄。六炎熱地獄。七大熱地獄。八無間",
    "T29n1562_021:0456b04": "地獄。言洲異者。謂四大洲。一南贍部洲。二東",
    "T29n1562_021:0456b05": "勝身洲。三西牛貨洲。四北俱盧洲。如是十二。",
    "T29n1562_021:0456b06": "并六欲天。傍生餓鬼。處成二十。若有情界。從",
    "T29n1562_021:0456b07": "自在天。至無間獄。若器世界。乃至風輪。皆",
    "T29n1562_021:0456b08": "欲界攝。已說欲界并處不同。此欲界上。處有",
    "T29n1562_021:0456b09": "十七。謂三靜慮處各有三。第四靜慮處獨有",
    "T29n1562_021:0456b10": "八。器及有情。總名色界。第一靜慮處有三者。",
    "T29n1562_021:0456b11": "一梵眾天。二梵輔天。三大梵天。第二靜慮處",
    "T29n1562_021:0456b12": "有三者。一少光天。二無量光天。三極光淨天。",
    "T29n1562_021:0456b13": "第三靜慮處有三者。一少淨天。二無量淨天。",
    "T29n1562_021:0456b14": "三遍淨天。第四靜慮處有八者。一無雲天。二",
    "T29n1562_021:0456b15": "福生天。三廣果天。并五淨居處合成八。五淨",
    "T29n1562_021:0456b16": "居者。一無繁天。二無熱天。三善現天四善見",
    "T29n1562_021:0456b17": "天。五色究竟天。廣善所生故名為梵。此梵即",
    "T29n1562_021:0456b18": "大。故名大梵。由彼獲得中間定故。最初生故。",
    "T29n1562_021:0456b19": "最後歿故。威德等勝故。名為大。大梵所有所",
    "T29n1562_021:0456b20": "化所領。故名梵眾。於大梵前。行列侍衛。故名",
    "T29n1562_021:0456b21": "梵輔。自地天內光明最小。故名少光。光明轉",
    "T29n1562_021:0456b22": "勝量難測故。名無量光。淨光遍照自地處故。",
    "T29n1562_021:0456b23": "名極光淨。意地受樂。說名為淨。於自地中此",
    "T29n1562_021:0456b24": "淨最劣。故名少淨。此淨轉增量難測故。名無",
    "T29n1562_021:0456b25": "量淨。此淨周普。故名遍淨。意顯更無樂能過",
    "T29n1562_021:0456b26": "此。以下空中天所居地。如雲密合。故說名雲。",
    "T29n1562_021:0456b27": "此上諸天。更無雲地。在無雲首。故說無雲。更",
    "T29n1562_021:0456b28": "有異生勝福方所可往生故。說名福生。居在",
    "T29n1562_021:0456b29": "方所。異生果中此最殊勝。故名廣果。離欲",
    "T29n1562_021:0456c01": "諸聖。以聖道水。濯煩惱垢。故名為淨。淨身所",
    "T29n1562_021:0456c02": "止。故名淨居。或住於此。窮生死邊。如還債",
    "T29n1562_021:0456c03": "盡。故名為淨。淨者所住。故名淨居。或此天",
    "T29n1562_021:0456c04": "中。無異生雜。純聖所止。故名淨居。繁謂繁",
    "T29n1562_021:0456c05": "雜。或謂繁廣。無繁雜中此最初故。繁廣天中",
    "T29n1562_021:0456c06": "此最劣故。說名無繁。或名無求。不求趣入無",
    "T29n1562_021:0456c07": "色界故。已善伏除雜脩靜慮上中品障。意樂",
    "T29n1562_021:0456c08": "調柔。離諸熱惱。故名無熱。或令下生煩惱",
    "T29n1562_021:0456c09": "名熱。此初離遠。得無熱名。或復熱者。熾盛為",
    "T29n1562_021:0456c10": "義。謂上品脩靜慮及果。此猶未證。故名無熱。",
    "T29n1562_021:0456c11": "已得上品雜修靜慮。果德易彰。故名善見。",
    "T29n1562_021:0456c12": "雜修定障。餘品至微。見極清澈。故名善見。更",
    "T29n1562_021:0456c13": "無有處於有色中能過於此。名色究竟。或此",
    "T29n1562_021:0456c14": "已到眾苦所依身最後邊。名色究竟。有言色",
    "T29n1562_021:0456c15": "者。是積集色。至彼後邊。名色究竟。此十七",
    "T29n1562_021:0456c16": "處。諸器世間。并諸有情。總名色界。有餘別",
    "T29n1562_021:0456c17": "說十七處名。初靜慮中。總立二處。第四靜慮。",
    "T29n1562_021:0456c18": "別說無想。彼師應言。處有十八。以彼大梵。望",
    "T29n1562_021:0456c19": "梵輔天。壽量身量。無尋受等。皆有別故。豈不",
    "T29n1562_021:0456c20": "無想望廣果天。唯異生等有差別故。前亦應",
    "T29n1562_021:0456c21": "言處有十八。此難非理。無想天生。即廣果天",
    "T29n1562_021:0456c22": "繫業果故。若爾大梵所受生身。亦梵輔天繫",
    "T29n1562_021:0456c23": "業果故。不應別說為一天處。即梵輔天上品",
    "T29n1562_021:0456c24": "繫業。招大梵果。此業望彼。少有差別。故招壽",
    "T29n1562_021:0456c25": "等。亦少不同。若大梵天。望彼梵輔。壽量等",
    "T29n1562_021:0456c26": "別。合為一處。則少光等。壽等雖殊。應合一處",
    "T29n1562_021:0456c27": "成大過失。此例不然。大梵一故。要依同分。",
    "T29n1562_021:0456c28": "立天處名。非一梵王可名同分。雖壽量等與",
    "T29n1562_021:0456c29": "餘不同。然由一身不成同分。故與梵輔合立",
    "T29n1562_021:0457a01": "一天。高下雖殊。然地無別。少光天等。與此相",
    "T29n1562_021:0457a02": "違。故彼不應引之為例。上座色界立十八",
    "T29n1562_021:0457a03": "天。故作是言。修諸靜慮。各有三品。謂上中",
    "T29n1562_021:0457a04": "下。隨三品因。生三天處。第一靜慮。大梵天",
    "T29n1562_021:0457a05": "王。自類相望。得有同分。與梵輔處。勝劣有",
    "T29n1562_021:0457a06": "殊。如聚落邊阿練若處。雖相隣近。而處不同。",
    "T29n1562_021:0457a07": "無想有情。於第四定。為第四處。與廣果天。有",
    "T29n1562_021:0457a08": "差別故。處成十八。此亦不然。初靜慮地。處應",
    "T29n1562_021:0457a09": "四故。無想有情。應離廣果不別立故。若謂隨",
    "T29n1562_021:0457a10": "修三品靜慮。諸靜慮地。處各三者。則大梵王。",
    "T29n1562_021:0457a11": "壽等勝故。應異初定上中下因別用中間勝",
    "T29n1562_021:0457a12": "定業感。故應大梵異初定三。別業所招。成第",
    "T29n1562_021:0457a13": "四處。或應大梵無別有因。無想有情。與彼",
    "T29n1562_021:0457a14": "廣果。壽身量等。無差別故。應無異因。處非第",
    "T29n1562_021:0457a15": "四。故立十八。理必不成。又若必然。應色究竟",
    "T29n1562_021:0457a16": "壽量身量三十二十。或六十四。然俱不許。",
    "T29n1562_021:0457a17": "是故不可約修靜慮三品不同立處有別。因",
    "T29n1562_021:0457a18": "雖有四。處但立三。因但有三。處立四故。又初",
    "T29n1562_021:0457a19": "靜慮。處若有三。應大梵王望梵輔處。高廣逈",
    "T29n1562_021:0457a20": "隔。如上下天。亦應倍增壽量身量。是則一切",
    "T29n1562_021:0457a21": "建立不成。然梵眾天。壽量半劫。身量亦有半",
    "T29n1562_021:0457a22": "踰繕那。至大梵天。量皆一半。若立大梵處為",
    "T29n1562_021:0457a23": "第三。應壽與身量增至二。是則以上。皆應倍",
    "T29n1562_021:0457a24": "增。諸所建立。皆不成就。是故迦濕彌羅國。諸",
    "T29n1562_021:0457a25": "大論師。咸說大梵王所居。即梵輔處。由茲色",
    "T29n1562_021:0457a26": "界。處唯十六。如是所說。善順契經。七識住",
    "T29n1562_021:0457a27": "中。唯舉邊故。如極光淨及遍淨天。若謂不然。",
    "T29n1562_021:0457a28": "契經應說。如大梵處非梵眾天。無想有情望",
    "T29n1562_021:0457a29": "廣果處。壽等無異。如何別立。彼復說言。第一",
    "T29n1562_021:0457b01": "靜慮。非無壽等建立差別。以彼三天半半增",
    "T29n1562_021:0457b02": "故。若爾大梵。應亦倍增。是則上天建立皆壞。",
    "T29n1562_021:0457b03": "無斯過失。許少光天望大梵天亦半增故。此",
    "T29n1562_021:0457b04": "唯妄執。未見色天。別處極成。有半增故。又壞",
    "T29n1562_021:0457b05": "正理。所以者何。既許依修三品靜慮。得三品",
    "T29n1562_021:0457b06": "果。建立三天。何理中天倍增於下。然其上處",
    "T29n1562_021:0457b07": "半勝於中。故彼所言。唯憑妄執。是故建立色",
    "T29n1562_021:0457b08": "界諸天。唯我國師。所說無亂。已說色界并處",
    "T29n1562_021:0457b09": "不同。無色界中。都無有處。以無色法無有方",
    "T29n1562_021:0457b10": "所。過去未來。無表無色。不住方所。理決然",
    "T29n1562_021:0457b11": "故。但異熟生。勝劣差別。說有四種。一空無邊",
    "T29n1562_021:0457b12": "處。二識無邊處。三無所有處。四非想非非想",
    "T29n1562_021:0457b13": "處。如是四種。名無色界。此四非由處有上下。",
    "T29n1562_021:0457b14": "但由生故。勝劣有殊。復云何知。彼無方處。謂",
    "T29n1562_021:0457b15": "於是處。得彼定者。命終即於是處生故。復從",
    "T29n1562_021:0457b16": "彼歿。生欲色時。即於是處。中有起故。雖由生",
    "T29n1562_021:0457b17": "故四種不同。而無上下方處差別。四種何緣",
    "T29n1562_021:0457b18": "次第如是。由漸離欲漸得定故。或即由生次",
    "T29n1562_021:0457b19": "第如是。隨生因力。果少多故。如有色界。一切",
    "T29n1562_021:0457b20": "有情。要依色身。心等相續。於無色界。受生有",
    "T29n1562_021:0457b21": "情。以何為依。心等相續。何緣於此欻復生疑。",
    "T29n1562_021:0457b22": "以諸法中都無有我。心心所法。在欲色中。依",
    "T29n1562_021:0457b23": "託色身。可相續轉。於無色界。既無色身。心等",
    "T29n1562_021:0457b24": "應無相續轉義。故今於此可復生疑。當知彼",
    "T29n1562_021:0457b25": "依同分及命。心等相續。非我為依。及聲攝餘",
    "T29n1562_021:0457b26": "不相應行。謂得非得。及與生等。非於此中顯",
    "T29n1562_021:0457b27": "同分等實有自體。前已成故。但顯彼用。謂能",
    "T29n1562_021:0457b28": "為緣。緣謂為依令心等續。眼等四識。一一皆",
    "T29n1562_021:0457b29": "用無間滅意及自色根。為其所依。及為依性。",
    "T29n1562_021:0457c01": "以自色根所依大種。身根及大。同分命根。得",
    "T29n1562_021:0457c02": "等生等。但為依性。身識即用意及身根。為其",
    "T29n1562_021:0457c03": "所依。及為依性。但以身根所依大種。同分命",
    "T29n1562_021:0457c04": "根。得等生等。為其依性。非為所依。意識但",
    "T29n1562_021:0457c05": "以無間滅意。為其所依。及為依性。身根及大。",
    "T29n1562_021:0457c06": "同分命根。得等生等。但為依性。如是欲色有",
    "T29n1562_021:0457c07": "情心等。依色同分命等相續。無色有情。以無",
    "T29n1562_021:0457c08": "色故。但依同分及命根等。心等相續。非無有",
    "T29n1562_021:0457c09": "依。依與所依。二相何別。今詳宗趣。二相別",
    "T29n1562_021:0457c10": "者。要由彼有此方得生。無則不生。是為依",
    "T29n1562_021:0457c11": "相。定有彼相及隨變者。是謂為依及所依相。",
    "T29n1562_021:0457c12": "豈不雖有色同分等。而或有時心等不續。如",
    "T29n1562_021:0457c13": "何說彼為心等依。此責不然。以有別法。能違",
    "T29n1562_021:0457c14": "心等。令不續故。心等續位必有彼依。故彼得",
    "T29n1562_021:0457c15": "為心等依相。現見心等。於死身內。畢竟不生。",
    "T29n1562_021:0457c16": "於生身中。心心所法。決定當起。故彼色等。依",
    "T29n1562_021:0457c17": "相極成。由此故知。色聲香等。於心心所。不能",
    "T29n1562_021:0457c18": "為依。以外事中有色聲等。然心心所。曾不轉",
    "T29n1562_021:0457c19": "故。前所依相。應非遍有。非諸心等皆隨所依",
    "T29n1562_021:0457c20": "而轉變故。心等不隨無間滅意定有轉變。如",
    "T29n1562_021:0457c21": "何可說彼為所依。心等定隨意根轉變。夫隨",
    "T29n1562_021:0457c22": "變者。謂令改易。無間滅意。於正滅時。令後心",
    "T29n1562_021:0457c23": "等入正生位。意根已滅。心等已生。如是即成",
    "T29n1562_021:0457c24": "後隨前變。非同分等為心等依。如眼等根無",
    "T29n1562_021:0457c25": "間滅意。故所依相與依相別。遍諸所依無相",
    "T29n1562_021:0457c26": "濫過。如是欲色諸有情心。四蘊俱生。咸為依",
    "T29n1562_021:0457c27": "性。唯一色蘊。得為所依。意識所依。亦應兼色。",
    "T29n1562_021:0457c28": "隨色變故。現見大種。酒等惱時。心便改易。無",
    "T29n1562_021:0457c29": "容意識色為所依。夫成所依。定能生變意識",
    "T29n1562_021:0458a01": "非定隨大變生。設大種無。此亦有故。由是大",
    "T29n1562_021:0458a02": "種。望於意識。唯可成依。非所依性。是故六",
    "T29n1562_021:0458a03": "識欲色界中。用四蘊為俱生依性。無色意識。",
    "T29n1562_021:0458a04": "無復色依。彼俱生依。但通三蘊。若爾何故。但",
    "T29n1562_021:0458a05": "言無色心等依於同分及命。此說定同無亂",
    "T29n1562_021:0458a06": "依故。謂心心所。雖互為依。而非定同。不自依",
    "T29n1562_021:0458a07": "故。亦非無亂。在此地生。亂起自他心心所故。",
    "T29n1562_021:0458a08": "同分及命。心等同依。又此地生。唯此地故。依",
    "T29n1562_021:0458a09": "此設起不同地心。由此還令自地心起。唯依",
    "T29n1562_021:0458a10": "此二。名此地生。牽引業生。無間斷故。由斯說",
    "T29n1562_021:0458a11": "是同不亂依。心等不然。故略不說。若無此二。",
    "T29n1562_021:0458a12": "餘地四蘊。現在前時。爾時有情。應名餘地。非",
    "T29n1562_021:0458a13": "此地攝。自地先業。所牽引果。不相續故。然不",
    "T29n1562_021:0458a14": "應許。是故當知。如欲色界。身同分命。為心等",
    "T29n1562_021:0458a15": "依。雖或有時異地心起。而依身等。於此生中。",
    "T29n1562_021:0458a16": "後定當牽自地心起。如是無色。雖無有身。心",
    "T29n1562_021:0458a17": "等定依同分及命。故頌偏說。同分命根。此是",
    "T29n1562_021:0458a18": "牽引業異熟故。是餘異熟相續住因。譬如樹",
    "T29n1562_021:0458a19": "根莖等依住。現見諸樹葉枝莖等。雖同種生。",
    "T29n1562_021:0458a20": "而依根住。是故不應謂眼根等唯依業住無",
    "T29n1562_021:0458a21": "別有依。由斯已釋。生無色界業生心等。須別",
    "T29n1562_021:0458a22": "依因。故本論中。不作是說。心轉即用相應為",
    "T29n1562_021:0458a23": "依。即由此因得非得等。及聲總顯不說別名。",
    "T29n1562_021:0458a24": "謂彼非唯業所生故。設業生者。非恒續故。如",
    "T29n1562_021:0458a25": "何彼法。為心等依。謂彼若無。自地心等。必不",
    "T29n1562_021:0458a26": "生故。猶如身等。或由彼是無亂因故。非生上",
    "T29n1562_021:0458a27": "地成就下善。又無成異地異生性等故。彼",
    "T29n1562_021:0458a28": "為依性。其理極成。有餘師言。如坑塹等。雖無",
    "T29n1562_021:0458a29": "風等。燈焰不生。彼法若無。心等不起。故知心",
    "T29n1562_021:0458b01": "等用彼為依。或有門人。作是徵詰。不相應",
    "T29n1562_021:0458b02": "行。應如色身。亦能為依。生意識等。故但為說",
    "T29n1562_021:0458b03": "不相應行為心等依。非無色界俱生四蘊無",
    "T29n1562_021:0458b04": "相依義。然於此中。心與受等。為所依性。非",
    "T29n1562_021:0458b05": "彼受等為心所依。非所隨故。要心總了境界",
    "T29n1562_021:0458b06": "相時。受等方能取差別相。故彼隨心。非心隨",
    "T29n1562_021:0458b07": "彼。然心心所。名互相依。互隨轉者。同一果",
    "T29n1562_021:0458b08": "故。何緣不說。欲色界中。此二為依。心等相",
    "T29n1562_021:0458b09": "續。而但說彼依於色身。欲色界中。身同分等。",
    "T29n1562_021:0458b10": "雖恒相續。皆能為依。而身麁顯。是故偏說。或",
    "T29n1562_021:0458b11": "為成立同分命根離身別有。故作是說。非於",
    "T29n1562_021:0458b12": "無色。或餘地中。業生心等。恒現前故。或顯同",
    "T29n1562_021:0458b13": "分及命根等亦依身轉。故作是說。雖彼與身",
    "T29n1562_021:0458b14": "互相依止。而身勝故。偏說為依。豈不命根為",
    "T29n1562_021:0458b15": "身依性。亦是殊勝。命根若無。身根等法。皆不",
    "T29n1562_021:0458b16": "轉故。雖無命根彼皆不轉。而身多遇災橫等",
    "T29n1562_021:0458b17": "緣。命等隨身亦有損益。故身與彼為依義勝。",
    "T29n1562_021:0458b18": "即由此義。對法諸師說。無色中以無身故。同",
    "T29n1562_021:0458b19": "分命等。更互相依。經主此中。假為賓主。謬",
    "T29n1562_021:0458b20": "增正義。作是難言。若爾有色有情心等。何不",
    "T29n1562_021:0458b21": "但依此二相續。謂對法者。作是釋言。有色界",
    "T29n1562_021:0458b22": "生。此二劣故。無色此二。因何故強。彼界二從",
    "T29n1562_021:0458b23": "勝定生故。由彼等至。能伏色想。若爾於彼。",
    "T29n1562_021:0458b24": "心等相續。但依勝定。何用別依。又今應說。如",
    "T29n1562_021:0458b25": "有色界受生有情。同分命根。依色而轉。無色",
    "T29n1562_021:0458b26": "此二。以何為依。此二更互相依而轉。有色此",
    "T29n1562_021:0458b27": "二。何不相依。有色界生。此二劣故。無色此",
    "T29n1562_021:0458b28": "二。因何故強。彼界二從勝定生故。前說彼定",
    "T29n1562_021:0458b29": "能伏色想。是則還同心相續難。或心心所。唯",
    "T29n1562_021:0458c01": "互相依。經主定於阿毘達磨。無所承稟。謬述",
    "T29n1562_021:0458c02": "此言。或由自心憎厭對法。矯作是說。惑亂正",
    "T29n1562_021:0458c03": "宗。誰有妙通諸法相者。當作如是酬前所問。",
    "T29n1562_021:0458c04": "彼立自宗言。無色界心等相續。無別有依。謂",
    "T29n1562_021:0458c05": "若有因。未離色愛。引起心等。所引心等。與色",
    "T29n1562_021:0458c06": "俱生。依色而轉。若因於色。已得離愛。厭背色",
    "T29n1562_021:0458c07": "故。所引心等。非色俱生。不依色轉。此亦非",
    "T29n1562_021:0458c08": "理。若引因力。令彼心等相續轉者。善與染心。",
    "T29n1562_021:0458c09": "現在前位。心等相續。應無所依。又如有情在",
    "T29n1562_021:0458c10": "欲色界。引因力故。心等相續。與色俱生。依色",
    "T29n1562_021:0458c11": "而轉。如是有情。在無色界。引因力故。心等相",
    "T29n1562_021:0458c12": "續。與眾同分命根俱生。不依於色。唯依同分",
    "T29n1562_021:0458c13": "命根而轉。既許欲色有情心等。不依色身定",
    "T29n1562_021:0458c14": "無轉義。何因無色有情心等。都無所依。而有",
    "T29n1562_021:0458c15": "轉義。又彼現許欲色界中心等相續。雖一業",
    "T29n1562_021:0458c16": "果。而必依餘心等方轉。於無色界何不許然。",
    "T29n1562_021:0458c17": "又不應說唯有於色未離愛因所引心等依色",
    "T29n1562_021:0458c18": "而轉。現有於色已離愛因。所引心等。與色俱",
    "T29n1562_021:0458c19": "生。依色而轉。生欲色界。色愛已除。無色界",
    "T29n1562_021:0458c20": "心。現在前故。彼雖無色心現在前。而彼有情。",
    "T29n1562_021:0458c21": "不名無色。未離色愛。因果為依。此無色心。相",
    "T29n1562_021:0458c22": "續轉故。下界現起無色界心。既別有依。上亦",
    "T29n1562_021:0458c23": "應爾。又生無色。起餘地心。或起無漏。若無自",
    "T29n1562_021:0458c24": "地少法為依心相續者。當言此是何地有情。",
    "T29n1562_021:0458c25": "如是推徵。前已數辯。是故經主。所見非妙。上",
    "T29n1562_021:0458c26": "座此中。言無色界心與心所更互相依。如二",
    "T29n1562_021:0458c27": "蘆束相依而住。或如下界名色相依。應詰彼",
    "T29n1562_021:0458c28": "言。如欲色界。雖名四蘊。更互相依。而許彼名",
    "T29n1562_021:0458c29": "別依色轉。如是無色心所與心雖相依止。然",
    "T29n1562_021:0459a01": "復應許別有所依。得相續住。是故違背對法",
    "T29n1562_021:0459a02": "正理。必無有能證義真實。如本論說。云何欲",
    "T29n1562_021:0459a03": "界。謂有諸法。欲貪隨增。色無色界。亦復如",
    "T29n1562_021:0459a04": "是。為顯諸法三界現行。非皆彼繫。故作是說。",
    "T29n1562_021:0459a05": "豈不諸法非異界地煩惱隨增。應舉一切自",
    "T29n1562_021:0459a06": "界煩惱隨增顯別。理實應然。但說多分隨眠",
    "T29n1562_021:0459a07": "顯別。以諸有情多分現起貪隨眠故。言欲貪",
    "T29n1562_021:0459a08": "者。謂欲界貪。色無色貪。亦復如是。略說段",
    "T29n1562_021:0459a09": "食。婬所引貪。可立欲名。如經頌說。",
    "T29n1562_021:0459a10": "　世諸妙境非真欲　　真欲謂人分別貪",
    "T29n1562_021:0459a11": "　妙境如本住世間　　智者於中已除欲",
    "T29n1562_021:0459a12": "為顯貪欲名異體同。故說此頌。欲所屬界。說",
    "T29n1562_021:0459a13": "名欲界。色所屬界。說名色界。略去中言。故作",
    "T29n1562_021:0459a14": "是說。如胡椒飲。如金剛環。於彼界中。色非有",
    "T29n1562_021:0459a15": "故。名為無色。所言色者。是變礙義。或示現",
    "T29n1562_021:0459a16": "義。彼體非色。立無色名。非彼但用色無為",
    "T29n1562_021:0459a17": "體。無色所屬界。說名無色界。略去中言。喻如",
    "T29n1562_021:0459a18": "前說。又欲之界。名為欲界。由此界能任持欲",
    "T29n1562_021:0459a19": "故。色無色界。應知亦然。若界有色而無定者。",
    "T29n1562_021:0459a20": "是名欲界。若界有色亦有定者。是名色界。若",
    "T29n1562_021:0459a21": "界無色而有定者。是無色界。或界有色有欲",
    "T29n1562_021:0459a22": "境者。是名欲界。若界有色無欲境者。是名色",
    "T29n1562_021:0459a23": "界。若界俱無。是無色界。或界雖有五蘊異熟。",
    "T29n1562_021:0459a24": "而無五蘊為異熟因同得一果。是名欲界。若",
    "T29n1562_021:0459a25": "界俱有。是名色界。若界俱無。是無色界。或界",
    "T29n1562_021:0459a26": "多分具一切色。是名欲界。若界一切於色闕",
    "T29n1562_021:0459a27": "減。是名色界。若界一切色法皆無。是無色",
    "T29n1562_021:0459a28": "界。或界有色。亦有多趣。是名欲界。若界有",
    "T29n1562_021:0459a29": "色。而無多趣。是名色界。若界無色。亦無多",
    "T29n1562_021:0459b01": "趣。是無色界。如是等別。有無量種。三界為",
    "T29n1562_021:0459b02": "一。為復有多。三界無邊。如虛空量。故雖無有",
    "T29n1562_021:0459b03": "始起有情。無量無邊佛出於世。一一化度無",
    "T29n1562_021:0459b04": "數有情。令證無餘般涅槃界。而不窮盡。猶若",
    "T29n1562_021:0459b05": "虛空。世界當言云何安住。當言傍生。故契經",
    "T29n1562_021:0459b06": "言。譬如天雨滴如車軸。無間無斷。從空下澍。",
    "T29n1562_021:0459b07": "如是東方。無間無斷。無量世界。或壞或成。如",
    "T29n1562_021:0459b08": "於東方。南西北方亦復如是。不說上下。有說。",
    "T29n1562_021:0459b09": "亦有上下二方。餘部經中。說十方故。色究竟",
    "T29n1562_021:0459b10": "上。復有欲界。於欲界下。有色究竟。如是展",
    "T29n1562_021:0459b11": "轉。世界無邊。若有離一三界貪時。諸三界",
    "T29n1562_021:0459b12": "貪。無不滅離。依初靜慮。起通慧時。所發神",
    "T29n1562_021:0459b13": "通。但能往至自所生界梵世非餘。所餘通慧。",
    "T29n1562_021:0459b14": "應知亦爾。勿有於境太過失故。已說三界。趣",
    "T29n1562_021:0459b15": "復云何。何處幾種。頌曰。",
    "T29n1562_021:0459b16": "　於中地獄等　　自名說五趣",
    "T29n1562_021:0459b17": "　唯無覆無記　　有情非中有",
    "T29n1562_021:0459b18": "論曰。於三界中。隨其所應。說有五趣。如自名",
    "T29n1562_021:0459b19": "顯。謂前所說。地獄傍生鬼及人天。是名五",
    "T29n1562_021:0459b20": "趣。唯於欲界。有四趣全。三界各有天趣一分。",
    "T29n1562_021:0459b21": "為顯有界非趣所攝。故三界中說有五趣。善",
    "T29n1562_021:0459b22": "染無記。有情無情。及中有等。皆是界性。趣體",
    "T29n1562_021:0459b23": "唯攝無覆無記及與有情。而非中有。言趣體",
    "T29n1562_021:0459b24": "唯攝無覆無記者。唯異熟生。為趣體故。由此",
    "T29n1562_021:0459b25": "已釋。趣唯有情。無情中無異熟生故。中有非",
    "T29n1562_021:0459b26": "趣。後當廣辯。趣體唯攝無覆無記。有何聖教。",
    "T29n1562_021:0459b27": "能定證知。謂七有經。且可為證。經說七有。謂",
    "T29n1562_021:0459b28": "地獄有。傍生有。餓鬼有。天有。人有。業有。中",
    "T29n1562_021:0459b29": "有。此中業有。是五趣因。簡趣異因。是故別",
    "T29n1562_021:0459c01": "說。此經為顯趣體唯攝無覆無記。故簡異因。",
    "T29n1562_021:0459c02": "然經主言非別說故。定非彼攝。如五濁中。煩",
    "T29n1562_021:0459c03": "惱與見別說為濁。非別說故。彼見定非煩惱",
    "T29n1562_021:0459c04": "所攝。如是業有。雖亦是趣。為顯趣因所以別",
    "T29n1562_021:0459c05": "說。故有說趣體兼善染。彼言非理。無處說故。",
    "T29n1562_021:0459c06": "有處說見亦是煩惱。雖有所因。別說為濁。而",
    "T29n1562_021:0459c07": "准餘說。知即煩惱。曾無有處說諸趣因業即",
    "T29n1562_021:0459c08": "趣體可為誠證。雖有所因。別說為有。而准彼",
    "T29n1562_021:0459c09": "說。知業是趣。如何定知業是趣體。有所因故。",
    "T29n1562_021:0459c10": "有中別說。而非業有。體非是趣。為顯趣因說",
    "T29n1562_021:0459c11": "為業有。故所引喻。於證無能。又彼所言。有太",
    "T29n1562_021:0459c12": "過失。應執中有亦趣攝故。然彼釋言。由與趣",
    "T29n1562_021:0459c13": "義不相應故。二趣中間。故名中有。此若趣",
    "T29n1562_021:0459c14": "攝。應非中有。如是所釋。後更研尋。且五濁",
    "T29n1562_021:0459c15": "經。於證無力曾無處說業是趣故。既許中有。",
    "T29n1562_021:0459c16": "由與趣義不相應故。非是趣體。業亦應然。亦",
    "T29n1562_021:0459c17": "與趣義不相應故。定非趣體。業若趣體。趣應",
    "T29n1562_021:0459c18": "相雜。於一趣身中。有多趣業故。若趣因業即",
    "T29n1562_021:0459c19": "是趣者。人有地獄業或現前。彼應是人亦是",
    "T29n1562_021:0459c20": "地獄。亦不應說地獄趣體。雖現在前。而非地",
    "T29n1562_021:0459c21": "獄。如是則有太過失故。謂異熟果正現在前。",
    "T29n1562_021:0459c22": "應非地獄。無差別故。然契經說。異熟起已。名",
    "T29n1562_021:0459c23": "那落迦。故業非趣。又業是趣。與理相違。猶如",
    "T29n1562_021:0459c24": "中有。是趣因故。趣謂所往。中有不應是所往",
    "T29n1562_021:0459c25": "處。由此能往正所生處。故非趣攝。如是業有。",
    "T29n1562_021:0459c26": "既許趣因。非所趣處。亦非趣攝。是故應知。趣",
    "T29n1562_021:0459c27": "體唯攝無覆無記。其理極成。唯異熟生。是諸",
    "T29n1562_021:0459c28": "趣體。何緣證知。契經說故。經說舍利子作是",
    "T29n1562_021:0459c29": "言。具壽。若有地獄諸漏現前故。造作增長順",
    "T29n1562_021:0460a01": "地獄受業。彼身語意曲穢濁故。於那落迦中。",
    "T29n1562_021:0460a02": "受五蘊異熟。異熟起已。名那落迦。除五蘊法。",
    "T29n1562_021:0460a03": "彼那落迦。都不可得。此中既說。除異熟生色",
    "T29n1562_021:0460a04": "等五蘊。無別地獄。異熟起已。名那落迦。故知",
    "T29n1562_021:0460a05": "趣體唯是異熟。雖彼釋言為遮實有能往諸",
    "T29n1562_021:0460a06": "趣補特伽羅。故作是說。除五蘊法。彼那落迦。",
    "T29n1562_021:0460a07": "都不可得。非遮餘蘊。故作是言。然是自心虛",
    "T29n1562_021:0460a08": "妄計度。經說異熟五蘊起已方得名為那落",
    "T29n1562_021:0460a09": "迦故。又言除此異熟蘊法。彼那落迦不可得",
    "T29n1562_021:0460a10": "故。非蘊法言是總相說。乘前異熟五蘊起故。",
    "T29n1562_021:0460a11": "此言亦能兼遮實有。能往諸趣補特伽羅。許",
    "T29n1562_021:0460a12": "異熟蘊。總遮餘故。又彼所言。異熟起已名地",
    "T29n1562_021:0460a13": "獄者。說異熟起方名地獄。非說地獄唯是異",
    "T29n1562_021:0460a14": "熟。此亦隨情妄作斯解。其次即有簡別說故。",
    "T29n1562_021:0460a15": "謂除次前異熟蘊法。彼那落迦。都不可得。若",
    "T29n1562_021:0460a16": "諸趣體非唯異熟。何故要言。異熟起已方名",
    "T29n1562_021:0460a17": "地獄。非於前位異熟諸蘊。先未起時已有地",
    "T29n1562_021:0460a18": "獄。能招業有。非於爾時已名地獄。故知地獄",
    "T29n1562_021:0460a19": "唯異熟生。非彼地獄能招業有。於異熟起未",
    "T29n1562_021:0460a20": "起位中。現行成就。少有差別。是故趣體唯異",
    "T29n1562_021:0460a21": "熟生。非善染等。理極成立。有餘師說。亦通長",
    "T29n1562_021:0460a22": "養。彼違契經。不可依信。言地獄諸漏現在前",
    "T29n1562_021:0460a23": "故者。應言地獄煩惱是何。而今說為地獄諸",
    "T29n1562_021:0460a24": "漏。非地獄等諸趣煩惱。如初定等繫地各別。",
    "T29n1562_021:0460a25": "然諸趣業定有別故。能起煩惱。如業而說。非",
    "T29n1562_021:0460a26": "趣體唯無覆無記。便與品類足論相違。彼說",
    "T29n1562_021:0460a27": "五趣一切隨眠。所隨增者。彼依五部能結生",
    "T29n1562_021:0460a28": "心。故作是說。趣及人心。總說為趣。無相違",
    "T29n1562_021:0460a29": "過。譬如村落及村落邊總名村落。中有非趣。",
    "T29n1562_021:0460b01": "何緣故知。由經論理為定量故。且由經者。謂",
    "T29n1562_021:0460b02": "七有經。別說五趣。因方便故。言由論者。施設",
    "T29n1562_021:0460b03": "論說。四生攝五趣。非五攝四生。不攝者何所",
    "T29n1562_021:0460b04": "謂中有。法蘊論說。眼界云何。謂四大種所造",
    "T29n1562_021:0460b05": "淨色。是眼眼根眼處眼界。地獄傍生鬼人天",
    "T29n1562_021:0460b06": "趣。修成中有。言由理者。趣謂所往。中有不",
    "T29n1562_021:0460b07": "然。如前已說。又彼即於死處生故。非所往處。",
    "T29n1562_021:0460b08": "故非趣體。然有難言。若爾無色亦應非趣。即",
    "T29n1562_021:0460b09": "於死處受生故者。彼難非理。以諸無色死處",
    "T29n1562_021:0460b10": "即生。不往餘處。故是趣體。中有雖是死處",
    "T29n1562_021:0460b11": "即生。然往餘處。故非趣體。經主復言。既爾中",
    "T29n1562_021:0460b12": "有名中有故。不應名趣。二趣中故名中有者。",
    "T29n1562_021:0460b13": "此不應理。因不成故。若許中有非趣極成。可",
    "T29n1562_021:0460b14": "作是言。二趣中故名為中有。中有非趣。既不",
    "T29n1562_021:0460b15": "極成。如何可言。二趣中故名為中有。名中",
    "T29n1562_021:0460b16": "有故。因義不成。設許中有是趣體者。順彼受",
    "T29n1562_021:0460b17": "業。若未離貪。定在死生二有中起。故名中有。",
    "T29n1562_021:0460b18": "非說彼在二趣中故名為中有。然無本有名",
    "T29n1562_021:0460b19": "中有過。在中有地生死中間。容有不起本有",
    "T29n1562_021:0460b20": "者故。謂或容有生有無間死有現前。非起本",
    "T29n1562_021:0460b21": "有。必無容有在中有地死有無間生有現前。",
    "T29n1562_021:0460b22": "故中有名。不濫餘有。雖亦有說欲色界中非",
    "T29n1562_021:0460b23": "定一切有中有者。此後思擇中有義中。當立",
    "T29n1562_021:0460b24": "定有破彼所說。或容彼在異類二生中間起",
    "T29n1562_021:0460b25": "故。名為中有。非在二趣中間有故其本有等。",
    "T29n1562_021:0460b26": "無如是事。又經主言。此若趣攝。非中間故。",
    "T29n1562_021:0460b27": "是則不應名中有者。亦不應理。所以者何。設",
    "T29n1562_021:0460b28": "是趣攝。如前所釋。成中有故。中有非趣。前說",
    "T29n1562_021:0460b29": "理成。經主後言不堪為證。此中上座作如是",
    "T29n1562_021:0460c01": "言。若許中有非趣所攝。彼即應說。離五趣外。",
    "T29n1562_021:0460c02": "別有能感中有起業。此無有失。是所許故。謂",
    "T29n1562_021:0460c03": "我宗中。許五趣體唯是無記。中有起業。唯是",
    "T29n1562_021:0460c04": "不善善有漏故。由是當知。離五趣外。別有能",
    "T29n1562_021:0460c05": "感中有起業。然此中有。即趣業果。謂業能招",
    "T29n1562_021:0460c06": "諸趣果者。此即能感往趣方便。往趣方便。即",
    "T29n1562_021:0460c07": "名中有。如同所許。化非化生。是一業果。如是",
    "T29n1562_021:0460c08": "應許趣非趣攝。一業所招。中般涅槃。由此成",
    "T29n1562_021:0460c09": "立。順定受業。已與果故。若別業果。生有等",
    "T29n1562_021:0460c10": "業。未與果故。應不能起永斷餘結聖道現前。",
    "T29n1562_021:0460c11": "豈不生結彼已斷故。能起如是聖道現前。如",
    "T29n1562_021:0460c12": "契經說。應知如是補特伽羅。已斷生結。未斷",
    "T29n1562_021:0460c13": "起結。故不成證。如何二結同一地繫。而前後",
    "T29n1562_021:0460c14": "斷。與理無違。故應思求彼經意趣。我今於此。",
    "T29n1562_021:0460c15": "審諦思求見彼契經。有如是意。謂依二斷說",
    "T29n1562_021:0460c16": "如是言。二斷者何。一得永對治斷。二得永不",
    "T29n1562_021:0460c17": "行斷。此中初斷。謂起結全生結少分。於色界",
    "T29n1562_021:0460c18": "貪。得永離故。於無色貪。未永離故。若第二",
    "T29n1562_021:0460c19": "斷。唯是生結。於欲色界。未離貪者。二時容有",
    "T29n1562_021:0460c20": "起結現行。謂住本有。發滿業時。及住中有。續",
    "T29n1562_021:0460c21": "中有時。異生位中。造牽引業。已能感此應所",
    "T29n1562_021:0460c22": "受生。彼對治力伏相續故。覺了生有深過患",
    "T29n1562_021:0460c23": "故。住本有中。不能現起能發生有圓滿業",
    "T29n1562_021:0460c24": "結。由此畢竟彼業不生。住中有中。彼無現起",
    "T29n1562_021:0460c25": "聖道障故。未至生處。便斷餘結而般涅槃。由",
    "T29n1562_021:0460c26": "彼無容結生有故。第二生結永不現行。先已",
    "T29n1562_021:0460c27": "得彼非擇滅故。由此諸趣。與彼中有。是一業",
    "T29n1562_021:0460c28": "果。其理極成。又必應然。除在中有般涅槃者。",
    "T29n1562_021:0460c29": "無住中有不至生有而命終故。若別業果。應",
    "T29n1562_021:0461a01": "同所餘別異業果。以何因故。諸受中有。必復",
    "T29n1562_021:0461a02": "至生。若餘有情。在中有位。生有等業。亦已與",
    "T29n1562_021:0461a03": "果。何不同彼中般有情未至生處中有便死。",
    "T29n1562_021:0461a04": "此例不齊。以不還果是中般者。一切生結皆",
    "T29n1562_021:0461a05": "已斷故。與生相違。勝對治道已現行故。順彼",
    "T29n1562_021:0461a06": "受業。已與果故。不至生有便般涅槃。諸餘有",
    "T29n1562_021:0461a07": "情。住在中有。生結未斷。又無違生勝治道故。",
    "T29n1562_021:0461a08": "順彼受業。雖已與果。而必當受生有異熟。諸",
    "T29n1562_021:0461a09": "業異熟。勢猛速故。然彼上座。覺慧衰微。於無",
    "T29n1562_021:0461a10": "過中。妄興過難。言若中有非趣所攝。彼即應",
    "T29n1562_021:0461a11": "說離五趣外。別有能感中有起業。勝智於中",
    "T29n1562_021:0461a12": "不應收採。如是總釋諸趣體已。次應別解一",
    "T29n1562_021:0461a13": "一趣名。那落名人。迦名為惡。人多造惡。顛墜",
    "T29n1562_021:0461a14": "其中。由是故名那落迦趣。或近人故。名那落",
    "T29n1562_021:0461a15": "迦。造重罪人。速墮彼故。或復迦者是樂異名。",
    "T29n1562_021:0461a16": "那者言無。落是與義。無樂相與。名那落迦。",
    "T29n1562_021:0461a17": "或復落迦是救濟義。那名不可。不可救濟。名",
    "T29n1562_021:0461a18": "那落迦。或復落迦是愛樂義。不可愛樂。名那",
    "T29n1562_021:0461a19": "落迦。言傍生者。彼趣多分身橫住故。或彼趣",
    "T29n1562_021:0461a20": "中。容有少分傍行者故。又類多故。多愚癡故。",
    "T29n1562_021:0461a21": "名曰傍生。言餓鬼者。謂餘生中憙盜他物。習",
    "T29n1562_021:0461a22": "慳貪等。又復多是所祀祖宗。又多希求以自",
    "T29n1562_021:0461a23": "存濟。又多怯劣。其形瘦悴。身心輕躁。故名餓",
    "T29n1562_021:0461a24": "鬼。人謂令天緣之起慢。我於此類善趣中尊",
    "T29n1562_021:0461a25": "或彼自心多增上慢。或多思慮。故名為人。天",
    "T29n1562_021:0461a26": "謂光明。威德熾盛。遊戲談論。勇悍相陵。或",
    "T29n1562_021:0461a27": "復尊高。神用自在。眾所祈告。故名為天。有",
    "T29n1562_021:0461a28": "作是言。阿素洛者。與諸天眾。違諍交通。言本",
    "T29n1562_021:0461a29": "是天。威德殊勝。由斯等故。天趣所收。諦現觀",
    "T29n1562_021:0461b01": "中。無堪能故。似非人故。多諂曲故。定非天",
    "T29n1562_021:0461b02": "趣。是鬼趣攝。與諸天眾。相違諍等。皆非證",
    "T29n1562_021:0461b03": "因。以不定故。且相違諍。非證天因。曾聞有",
    "T29n1562_021:0461b04": "人。共羅剎鬪。又聞羅剎與獼猴鬪。曼駄多王。",
    "T29n1562_021:0461b05": "破阿素洛。如斯等事。其類寔多。然諸天中。",
    "T29n1562_021:0461b06": "蘇陀味勝。阿素洛女。容貌端嚴。由是相侵。",
    "T29n1562_021:0461b07": "數興違諍。不由同趣。故彼非天。言互交通。亦",
    "T29n1562_021:0461b08": "不成證。現見貴賤亦互交通。諸耽欲人。重",
    "T29n1562_021:0461b09": "色非族。曾聞大樹緊那羅王。有女端嚴。名為",
    "T29n1562_021:0461b10": "奪意。善財菩薩。納以為妻。言本是天。亦不成",
    "T29n1562_021:0461b11": "證。是天帝釋。讚妻父言。諸讚美言。或實非",
    "T29n1562_021:0461b12": "實。重設支故。矯讚其父。諂愛發言。豈足為",
    "T29n1562_021:0461b13": "證。又彼本住妙高山頂。為天所逼。退就下居。",
    "T29n1562_021:0461b14": "言本是天。亦無有失。又彼傲慢。自謂是天。",
    "T29n1562_021:0461b15": "數與諸天興師相伐。釋天為止。巧慰令欣。應",
    "T29n1562_021:0461b16": "時處言。設虛無過。威德殊勝。亦非證因。曾聞",
    "T29n1562_021:0461b17": "曼馱多王。威德勝於天故。難陀跋難陀等。雖",
    "T29n1562_021:0461b18": "是傍生。然其威德自在。勝諸天眾。故阿素洛。",
    "T29n1562_021:0461b19": "唯鬼趣收。亦非第六。曾不說故。然不說為惡",
    "T29n1562_021:0461b20": "趣攝者。恐彼於佛。起毒惡心。因茲長夜受諸",
    "T29n1562_021:0461b21": "劇苦。又由訓詞。遮彼天攝。素洛名天。是自在",
    "T29n1562_021:0461b22": "義。阿是非義。顯彼非天。自在減天。名阿素洛",
    "T29n1562_021:0461b23": "又素洛者。謂極可愛。天極可愛。得素洛名。雖",
    "T29n1562_021:0461b24": "彼亦多受諸快樂。由多諂曲。非極可愛。有說。",
    "T29n1562_021:0461b25": "諸趣或體相雜。異趣相因。而生子故。如魚身",
    "T29n1562_021:0461b26": "者。鹿子仙人。自昔傳聞。其類無量。一身兩",
    "T29n1562_021:0461b27": "趣。故有相雜。彼說不然。自業趣定。而彼生緣",
    "T29n1562_021:0461b28": "有種種故。見非情內有有情生。豈彼一身。情",
    "T29n1562_021:0461b29": "非情攝。如菴羅女。因樹而生。喬答摩宗。因日",
    "T29n1562_021:0461c01": "光起。故相因有。非證雜因。傳說化生有因胎",
    "T29n1562_021:0461c02": "藏。既因胎藏。何謂化生。俗論多虛。不應依",
    "T29n1562_021:0461c03": "信。或異相託。理亦無違。鹿子仙人魚身者等。",
    "T29n1562_021:0461c04": "由滿業異形相不同。其實是人。故趣無雜。自",
    "T29n1562_021:0461c05": "餘感赴。因果不同。思擇業中。當廣分別。",
    "T29n1562_021:0461c06": "說一切有部順正理論卷第二十一"
}