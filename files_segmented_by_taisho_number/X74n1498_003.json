{
    "X74n1498_003:0835c03": "法界聖凡水陸大齋普利道場性相通論卷第三",
    "X74n1498_003:0835c05": "淨業行人　咫觀　鄭應房",
    "X74n1498_003:0835c06": "請聖　浴聖(浴有壇。扶旛架而徃。兩人護一架。先一人領路。次燈。次旛。次爐。次表白。次架。次主法。",
    "X74n1498_003:0835c07": "行至壇前。案上供旛架。設六供。浴畢。扶架還淨道。再安位也。壇前後二浴池。池外垂帳。有鈎鬚。池盛溫水。",
    "X74n1498_003:0835c08": "以潮腦鬱金栴檀末和之。池中再安一盆。盛熱水。亦以三物和之。盆中白巾十條。盆外青巾十條。兩池皆",
    "X74n1498_003:0835c09": "如是。巾長尺餘。盆徑數寸。池徑一尺餘。池以木為之。形正方。有飛來椅。帳另有架。罩於池外。每池一大几",
    "X74n1498_003:0835c10": "閣之。其淨道。用新布三匹為之。在內壇階下柵內。兩頭橫木縛定。橫木兩頭有柱。埋於地。旛架置布上。恐",
    "X74n1498_003:0835c11": "不穩。布下以几承之。使勿搖動。陪位無燈盤奉送之儀。而不妨有旛迎奉浴之事。為其中一類有緣。從此",
    "X74n1498_003:0835c12": "光明熏煉成熟。必不可少也)。",
    "X74n1498_003:0835c13": "第二日四更。五更。",
    "X74n1498_003:0835c14": "論曰。浴池分二。判男女也。身有光明(諸天男女。初生即伶俐。光",
    "X74n1498_003:0835c15": "明覆身。不露形也。自徃衣樹取衣。彼此相見。儀表具足。如此勝妙。不及三寶萬分之一)。體無",
    "X74n1498_003:0835c16": "障礙。悲心示現。有威有儀。合凡聖之通途。作古今",
    "X74n1498_003:0835c17": "之令則。固如是矣。丹霞劈佛。南泉斬貓。既入大同。",
    "X74n1498_003:0835c18": "何妨破見。然奇特非奇特。而平常亦非平常也。噫。",
    "X74n1498_003:0835c19": "知者幾人。",
    "X74n1498_003:0835c20": "(法師入。表白同聲唱云)至心歸命。十方法界。佛法僧寶。(一拜。鳴磬。振鈴)。",
    "X74n1498_003:0835c21": "(正表執爐述偈曰)妙香起處無所起。本來無物即真空。太虗",
    "X74n1498_003:0835c22": "周遍成香雲。不離真空現妙假。非有非空雙絕待。",
    "X74n1498_003:0835c23": "全遮全照不言中(不言中極佳)。惟憑一念信心香。如法",
    "X74n1498_003:0835c24": "殷勤成供養。",
    "X74n1498_003:0836a01": "論曰。三觀甚鮮。而不宜多用。屢見之。則佛華委矣。",
    "X74n1498_003:0836a02": "即此留一二則。亦必蕩盡言語中之煙火氣。當知",
    "X74n1498_003:0836a03": "宗是教之宗。教是宗之教。勿使留一絲氣味。方能",
    "X74n1498_003:0836a04": "感格真靈矣。",
    "X74n1498_003:0836a05": "(正表云)我佛如來。有然香真言。謹當宣誦。",
    "X74n1498_003:0836a06": "唵　室伐[口*栗]　多末泥　阿鉢囉句吒　蘇破囉尼",
    "X74n1498_003:0836a07": "毗迦知　虎[合*牛](鳴磬振鈴)",
    "X74n1498_003:0836a08": "(法師想香雲遍滿十方佛剎。一切聖賢。咸共護念)。",
    "X74n1498_003:0836a09": "論曰。此處着人用心。真有死活之別。不止巧拙而",
    "X74n1498_003:0836a10": "已。嗚呼。知音若遇。忍死待之。",
    "X74n1498_003:0836a11": "(正表云)觀心融法水。一念淨諸塵。依正悉光嚴。十方無",
    "X74n1498_003:0836a12": "障礙。",
    "X74n1498_003:0836a13": "(助表云)我佛如來。有灑淨真言。謹當宣誦。",
    "X74n1498_003:0836a14": "唵　什伐囉　賒咩耶　[合*牛]癹　悉哩摩呬　娑訶",
    "X74n1498_003:0836a15": "(鳴磬振鈴)",
    "X74n1498_003:0836a16": "(表白散華淨道上。復以水灑淨道。法師想水所到處。即成結界。廣博嚴淨。出生光明樓閣雲。重重無盡)。",
    "X74n1498_003:0836a17": "(正表云)稽首十方無上覺。空塵卷軸法音聲。菩薩羅漢",
    "X74n1498_003:0836a18": "祖師僧。淨土蓮華九品眾。世主仙儒通法界。明王",
    "X74n1498_003:0836a19": "八部聖威靈。天女神王入佛流。大士慈光同降監。",
    "X74n1498_003:0836a20": "(正表云)伏以非如非異。是為以佛眼觀。何聖何凡。此則",
    "X74n1498_003:0836a21": "與法界一。境與智寂。體兼用冥。函與葢以相成。水",
    "X74n1498_003:0836a22": "共波而不別。至若隨時啟教。為實施權。雖示現乎",
    "X74n1498_003:0836a23": "多門。皆發明乎此事。是以低頭合掌。酌水獻華。帝",
    "X74n1498_003:0836a24": "網中一一珠銜。佛鏡中層層燈現。本來無作。不妨",
    "X74n1498_003:0836b01": "有為。權實聖賢。空塵法脉。燦然星羅於法界。純乎",
    "X74n1498_003:0836b02": "雲集於淨邦。如此天然。悉成海會。不於其中起分",
    "X74n1498_003:0836b03": "別。是故此處最吉祥。冀凝睟以端居。即興慈而克",
    "X74n1498_003:0836b04": "享。(助表同念)施心乍啟。覺慧全通。恭事奉迎。願求早降",
    "X74n1498_003:0836b05": "(鳴磬。振鈴)○(此時法師表白案。皆移而向外)。",
    "X74n1498_003:0836b06": "(主法向外立。正表云)一心奉請。清淨莊嚴。毗盧遮那。映現十方。",
    "X74n1498_003:0836b07": "蓮華剎海。重重無盡。盡虗空遍法界。三世一切。十",
    "X74n1498_003:0836b08": "身靈相。諸佛世尊。各及眷屬。(法師移步向中間。隨坐具一拜。施者一人",
    "X74n1498_003:0836b09": "隨後拜。四眾雖多。酌派一人拜。須誠潔者)惟願不違本誓。哀愍有情。此",
    "X74n1498_003:0836b10": "日今時。光臨法會(鳴磬振鈴)。",
    "X74n1498_003:0836b11": "(法師想。十方諸佛。各乘蓮座。雲集而來。逼塞虗空。無少空處。應由乎感。感出於心。心心映現。非是別有)",
    "X74n1498_003:0836b12": "(每請一位。表白即散華於此一位小旛淨道前)。",
    "X74n1498_003:0836b13": "(主法向外立。助表云)一心奉請。大方廣佛。華嚴尊經。文殊本智。",
    "X74n1498_003:0836b14": "映現十方。一乘共教。及不共教。(共教即同。異教即別。不用別字。故改",
    "X74n1498_003:0836b15": "稱共不共)大小乘教。人天乘教。依正說法。空塵出經。律",
    "X74n1498_003:0836b16": "論呪願。權實妙門。重重無盡。盡虗空徧法界。三世",
    "X74n1498_003:0836b17": "一切。正法輪海。各及眷屬。(儀同初位)惟願不違本誓。哀",
    "X74n1498_003:0836b18": "愍有情。此日今時。光臨法會(鳴磬振鈴)○(法師隨機運想。表白散華。",
    "X74n1498_003:0836b19": "如初位)。",
    "X74n1498_003:0836b20": "(主法向外立。正表云)一心奉請。華藏莊嚴。世界海中。普賢行相。",
    "X74n1498_003:0836b21": "映現十方。圓頓一乘。中漸大乘。羊鹿小乘。位位互",
    "X74n1498_003:0836b22": "具。十信十住。十行十向。十藏十地。十願十定。十通",
    "X74n1498_003:0836b23": "十頂。三乘交互。九輪不淆。重重無盡。盡虗空遍法",
    "X74n1498_003:0836b24": "界。三世一切。賢聖僧寶。各及眷屬。(儀同初位)惟願不違",
    "X74n1498_003:0836c01": "本誓。哀愍有情。此日今時。光臨法會(鳴磬振鈴)○(法師隨機",
    "X74n1498_003:0836c02": "運想。表白散華。同初位)。",
    "X74n1498_003:0836c03": "論曰。三乘交互。謂菩薩中。有菩薩聲聞緣覺三人。",
    "X74n1498_003:0836c04": "聲聞中緣覺中。亦各具三。此涅槃義也。或疑後四",
    "X74n1498_003:0836c05": "中。無小教羅漢等名字。噫。名字雖無。心光涵現。現",
    "X74n1498_003:0836c06": "則全有。名字非無。一不是多。多恰是一。無是非是。",
    "X74n1498_003:0836c07": "無非不非也。",
    "X74n1498_003:0836c08": "(主法向外立。助表云)一心奉請。華嚴性海。映現十方。重重無盡。",
    "X74n1498_003:0836c09": "盡虗空遍法界。譯宗律宗。懺宗密宗。相宗性宗。法",
    "X74n1498_003:0836c10": "華華嚴。禪宗淨土。三世一切。承先啟後。宏法度生。",
    "X74n1498_003:0836c11": "諸祖諸師。大善知識。各及眷屬。(儀同初位)惟願不違本",
    "X74n1498_003:0836c12": "誓。哀愍有情。此日今時。光臨法會(鳴磬振鈴)○(法師隨機運想。",
    "X74n1498_003:0836c13": "表白散華。同初位)。",
    "X74n1498_003:0836c14": "論曰。或謂華嚴法華非宗名。答。借教表宗耳。既台",
    "X74n1498_003:0836c15": "賢二字。不能通該一切剎之曲直兩宗。而三觀十",
    "X74n1498_003:0836c16": "[糸八]等。又繁而不備。故即以所宏之法稱之也。若備",
    "X74n1498_003:0836c17": "言之。則曰法華宗。華嚴宗。宜也。今隨文氣。故略其",
    "X74n1498_003:0836c18": "詞。又且十宗。或有兼列兜率宗。瑜伽宗。般舟行。頭",
    "X74n1498_003:0836c19": "陀行。而無密譯性懺四宗者。今以密即瑜伽。律該",
    "X74n1498_003:0836c20": "頭陀。淨該般舟。華嚴宗該兜率也。",
    "X74n1498_003:0836c21": "(主法向外立。正表云)一心奉請。華藏海中。大蓮華內。第十三重。",
    "X74n1498_003:0836c22": "正中塵剎。安樂世界。三輩九品。地及虗空。中邊一",
    "X74n1498_003:0836c23": "切。阿惟越致。重重無盡。盡虗空徧法界。十方三世。",
    "X74n1498_003:0836c24": "依教往生。諸上善人。各及眷屬。(儀同初位)惟願不違本",
    "X74n1498_003:0837a01": "誓。哀愍有情。此日今時。光臨法會(鳴磬振鈴)○(主法隨機運想。",
    "X74n1498_003:0837a02": "表白散華。同初位)。",
    "X74n1498_003:0837a03": "論曰。何不依宗而依教也。以順文故。以教即是宗",
    "X74n1498_003:0837a04": "之教故。",
    "X74n1498_003:0837a05": "(主法向外立。助表云)一心奉請。華嚴性海。映現十方。重重無盡。",
    "X74n1498_003:0837a06": "盡虗空徧法界。入佛知見。諸天上首。諸神上首。神",
    "X74n1498_003:0837a07": "化自在。種種妙嚴。三世一切。世間之主。各及眷屬。",
    "X74n1498_003:0837a08": "(儀同初位)惟願不違本誓。哀愍有情。此日今時。光臨法",
    "X74n1498_003:0837a09": "會(鳴磬振鈴)○(主法隨機運想。表白散華。同初位)。",
    "X74n1498_003:0837a10": "(主法向外立。正表云)一心奉請。華嚴性海。映現十方。重重無盡。",
    "X74n1498_003:0837a11": "盡虗空遍法界。入佛知見。助佛威靈。神通仙眾。雞",
    "X74n1498_003:0837a12": "園震旦。上上禪仙。三世一切了事仙人。性命諸宗。",
    "X74n1498_003:0837a13": "各及眷屬。(儀同初位)惟願不違本誓。哀愍有情。此日今",
    "X74n1498_003:0837a14": "時。光臨法會(鳴磬振鈴)○(主法隨機運想。表白散華。皆同初位)。",
    "X74n1498_003:0837a15": "論曰。仙有三品五品九品之分。天仙上乘。其初心",
    "X74n1498_003:0837a16": "本。是以虗空為量。度眾生為心。不思議為境界。但",
    "X74n1498_003:0837a17": "顢頇籠統。有佛之願。無佛之智。才現心境。便不合",
    "X74n1498_003:0837a18": "宗。去一切種智。及無盡身無礙土。失之遠矣。仙佛",
    "X74n1498_003:0837a19": "合宗。妄人所說。則不可以訓。是故彼之性宗尚非",
    "X74n1498_003:0837a20": "宗。況彼之命宗乎。性不盡落十種邪修。然多分通",
    "X74n1498_003:0837a21": "三乘空。少分入邪。今之飛仙降筆。平視佛仙。多是",
    "X74n1498_003:0837a22": "此病也。然出格大人。隨機利導。竟有直通一乘頓",
    "X74n1498_003:0837a23": "教禪宗者。若命宗。則斷非佛知見也。或曰。果爾於",
    "X74n1498_003:0837a24": "了事下雙系兩宗。列之上堂。無乃妄語。答曰。斷非",
    "X74n1498_003:0837b01": "佛知見之品。而有佛知見之人。且彼既仙宗。則性",
    "X74n1498_003:0837b02": "必帶命。非但著意。即任意專修性宗。命必至也。雖",
    "X74n1498_003:0837b03": "學出格。而心跡亦單亦雙。如寶網珠。光影互在。不",
    "X74n1498_003:0837b04": "列之則已。列則必兼。彼宗云。異路上得之。正路上",
    "X74n1498_003:0837b05": "守之。葢命宗修。則帶性而起者又多矣。但得了事。",
    "X74n1498_003:0837b06": "何妨性命。",
    "X74n1498_003:0837b07": "(主法向外立。助表云)一心奉請。華嚴性海。映現十方。重重無盡。",
    "X74n1498_003:0837b08": "盡虗空遍法界。冥通道脉。三世一切。極品儒宗。理",
    "X74n1498_003:0837b09": "事專家。各及眷屬。(儀同初位)惟願不違本誓。哀愍有情。",
    "X74n1498_003:0837b10": "此日今時。光臨法會(鳴磬振鈴)○(主法隨機運想。表白散華。同初位)。",
    "X74n1498_003:0837b11": "論曰。道脉即道統乎。曰。非也。道統乃理家一人之",
    "X74n1498_003:0837b12": "說。後世已不行。既落去事。即非全相。今稱冥通。謂",
    "X74n1498_003:0837b13": "事亦通也。實事求是。不敢望文生義。抱殘守缺。上",
    "X74n1498_003:0837b14": "溯尼山。雖不中不遠矣。如馬步箭。廢一不可。競趨",
    "X74n1498_003:0837b15": "空宗而廢相。即非圓頓法門。佛之無礙且然。況儒",
    "X74n1498_003:0837b16": "家有規矩乎。",
    "X74n1498_003:0837b17": "論曰。或疑三寶中人。不能拜俗。應之曰。小教必拘。",
    "X74n1498_003:0837b18": "一乘無礙。",
    "X74n1498_003:0837b19": "論曰。或疑佛有毗盧文殊普賢字樣。今呂張周孔。",
    "X74n1498_003:0837b20": "何弗標名。答。佛標即一即多全性全相之名。仙儒",
    "X74n1498_003:0837b21": "兩家。無此規矩。今若挂一漏萬。則全非。若多列之。",
    "X74n1498_003:0837b22": "上堂必有濫。下堂必有屈。姑渾舉而兩處皆涵。乃",
    "X74n1498_003:0837b23": "為無縫衣也。且筆墨難窮。何人更僕。森羅海印。可",
    "X74n1498_003:0837b24": "悉數乎。彼台賢兩字。所以不用者。以不能通彼十",
    "X74n1498_003:0837c01": "方剎土也。何獨於仙儒而疑之。或曰。渾融可爾。性",
    "X74n1498_003:0837c02": "命理事。豈圓極之談乎。答曰。道家上乘仙。奮發初",
    "X74n1498_003:0837c03": "機。何殊學佛。入路錯耳。命之單修。彼宗判作小乘。",
    "X74n1498_003:0837c04": "但能入上品天仙不滯之機。一遇佛乘。必能迅轉。",
    "X74n1498_003:0837c05": "外道聞法。如良馬見鞭影而行。即其驗也。呂張透",
    "X74n1498_003:0837c06": "西來大意。熏發已多。推之十方。猶如雨點。一真法",
    "X74n1498_003:0837c07": "界。變化無窮。一切如來。多有方便之身。內秘而外",
    "X74n1498_003:0837c08": "現。以引發彼。更不可測也。儒之一宗。本為佛老二",
    "X74n1498_003:0837c09": "氏之前茅。人類既安。六道分而教化漸備。人天兩",
    "X74n1498_003:0837c10": "乘。通三乘而為五。如來說法。有此名目也。但儒道",
    "X74n1498_003:0837c11": "兩家。為天上人間所滯。故往往不見本來。說法殊",
    "X74n1498_003:0837c12": "不快。佛說兩家語。略而未暢。後代之僧。任意尊卑。",
    "X74n1498_003:0837c13": "不識阿含羅漢光明諸天華嚴知識之妙境。高則",
    "X74n1498_003:0837c14": "空而荒。低則著而墮。不著一字。盡得風流。未見其",
    "X74n1498_003:0837c15": "人也。雖或已通於本釋宗。明暢發揮。一說仙儒。心",
    "X74n1498_003:0837c16": "口支離。令二家不服。開口便錯。不接兩家機。故五",
    "X74n1498_003:0837c17": "乘之教。名存而用不現。空執五戒十善之板相。大",
    "X74n1498_003:0837c18": "不鮮也。天人與佛(天即道家。人即儒家)。本一貫也。落二落三。",
    "X74n1498_003:0837c19": "不知同異。昏昏然死於知見。而不知所見之同異",
    "X74n1498_003:0837c20": "全非。良堪惋惜。水陸之會。實通此機。願內壇主伴。",
    "X74n1498_003:0837c21": "發真光明。照見一切眾生悲苦根由。劫劫生生。誓",
    "X74n1498_003:0837c22": "同解脫。乃不虗有今日事也。一念萬年。萬年一念。",
    "X74n1498_003:0837c23": "拈起來一根草。亦能殺人。亦能活人。噫。",
    "X74n1498_003:0837c24": "論曰。或問。皆不用名矣。而雞園之仙。隱而一現。水",
    "X74n1498_003:0838a01": "陸諸師。一一全露。何不一例耶。答曰。雞園之仙。優",
    "X74n1498_003:0838a02": "者入上。劣者入下。於上則呼之。下則否。葢不能現",
    "X74n1498_003:0838a03": "身等座。還以小種待之矣。至於水陸前賢。因與此",
    "X74n1498_003:0838a04": "土此會。因緣最切。非徧十方剎而舉此名也。一一",
    "X74n1498_003:0838a05": "呼之。庶感格從心。道場冥益耳。",
    "X74n1498_003:0838a06": "論曰。儒之理數。本出一家。宣聖不分。後人乃異。禪",
    "X74n1498_003:0838a07": "五教三。佛難一例。又何怪乎聖人之徒也。通者自",
    "X74n1498_003:0838a08": "通。塞者自塞。為上堂。為下堂。咫觀何所用心焉。孺",
    "X74n1498_003:0838a09": "子歌之矣。",
    "X74n1498_003:0838a10": "(主法向外立。正表云)一心奉請。華嚴法海。映現十方。重重無盡。",
    "X74n1498_003:0838a11": "盡虗空遍法界。無邊威德。諸大明王。天將天神。神",
    "X74n1498_003:0838a12": "通自在。殷重護佛。大善女天。并諸眷屬。(儀同初位)惟願",
    "X74n1498_003:0838a13": "不違本誓。哀愍有情。此日今時。光臨法會(鳴磬振鈴)○",
    "X74n1498_003:0838a14": "(主法隨機觀想。表白散華。同初位)。",
    "X74n1498_003:0838a15": "(主法向外立。助表云)一心奉請。華嚴性海。映現十方。重重無盡。",
    "X74n1498_003:0838a16": "盡虗空遍法界。護法護國。護塔護寺。護僧護尼。護",
    "X74n1498_003:0838a17": "歸護戒。護宅護身。三世一切。道場內外。地及虗空",
    "X74n1498_003:0838a18": "秘密守護。諸大神王。各及眷屬。(儀同初位)惟願不違本",
    "X74n1498_003:0838a19": "誓。哀愍有情。此日今時。光臨法會(鳴磬振鈴)○(主法隨機觀想。",
    "X74n1498_003:0838a20": "表白散華。同初位)。",
    "X74n1498_003:0838a21": "(主法向外立。正表云)一心奉請。華嚴性海。映現人中。普利聖凡。",
    "X74n1498_003:0838a22": "善修法度。重重無盡。盡虗空遍法界。十方眾會。水",
    "X74n1498_003:0838a23": "陸道場。訂正儀軌。尊者神僧。尊者淨住。僧者梁武",
    "X74n1498_003:0838a24": "皇帝。尊者誌公。尊者祐公。尊者英公。尊者佛印。尊",
    "X74n1498_003:0838b01": "者賾公。尊者蘇公。尊者楊公。尊者志磐。尊者蓮池。",
    "X74n1498_003:0838b02": "尊者洪源。三世一切。大善知識。各及眷屬。(儀同初位)惟",
    "X74n1498_003:0838b03": "願不違本誓。哀愍有情。此日今時。光臨法會(鳴磬振鈴)",
    "X74n1498_003:0838b04": "○(主法隨機觀想。表白散華。同初位)。",
    "X74n1498_003:0838b05": "(主法向外中立。正表云)上來奉請。上堂三寶。諸席聖賢。一念能",
    "X74n1498_003:0838b06": "通。威神畢集。加持秘密。罄寫真誠。我佛如來。有召",
    "X74n1498_003:0838b07": "請真言。謹當宣誦。",
    "X74n1498_003:0838b08": "南無三滿多　母陀喃　唵　烏佐鉢囉諦　薩縛",
    "X74n1498_003:0838b09": "達多孽多　俱舍冐地　唵　娑哩野　沒哩布",
    "X74n1498_003:0838b10": "羅迦也娑訶(鳴磬振鈴)",
    "X74n1498_003:0838b11": "(法師想。上堂列位聖神。普皆雲集。住淨道上。光明樓閣之中。輝華交映。無有纖毫障翳)。",
    "X74n1498_003:0838b12": "論曰。今而後暢我生平矣。噫。急走過。",
    "X74n1498_003:0838b13": "(助表云)願因秘密。俱賜光臨。弟子虔誠。至心作禮(鳴磬振鈴)",
    "X74n1498_003:0838b14": "(同三拜)。",
    "X74n1498_003:0838b15": "(正表云)金剛正體。豈非堅密之身。玉毫淨光。斯為真實",
    "X74n1498_003:0838b16": "之相。畢竟本來無垢。當知何處有人。是則開陳沐",
    "X74n1498_003:0838b17": "浴之門。為欲洗滌塵勞之類。冀迴蓮瞬。俯鑒葵傾。",
    "X74n1498_003:0838b18": "將奉導於聖儀。請前臨於溫室(共問訊。鳴磬。振鈴。本位一問訊。燈旛",
    "X74n1498_003:0838b19": "爐前引。表白次之。法師隨架至浴亭。安架於案上。鳴引磬。主法三拜)。",
    "X74n1498_003:0838b20": "(正表云)蓮華藏海。當體圓成。流泉浴池。隨處顯發。湛湛",
    "X74n1498_003:0838b21": "兮八功德水。巍巍乎五分法身。須知諸佛。本不洗",
    "X74n1498_003:0838b22": "塵。為欲眾生。皆令離垢。將見受茲濯沐。夜月之印",
    "X74n1498_003:0838b23": "澄潭。現此威儀。明曦之昇遠漢。敬宣密語。請濯溫",
    "X74n1498_003:0838b24": "泉。用表法門。不壞世諦。",
    "X74n1498_003:0838c01": "(助表云)我佛如來。有沐浴真言。謹當宣誦。(二表散華奉於池盆內。誦云)。",
    "X74n1498_003:0838c02": "唵　底沙底沙　僧伽娑訶(鳴磬振鈴灑淨)",
    "X74n1498_003:0838c03": "(法師想此浴室七寶所成。廣博嚴淨。一切聖賢。順施者心。盡皆入浴)○(放鉤。垂帳。另燒一炷香。法師等。皆於",
    "X74n1498_003:0838c04": "蒲團上小坐。候香過二寸。鳴引磬三聲。法師起立。問訊)○(焚紙緞。用代佛衣)。",
    "X74n1498_003:0838c05": "(正表云)我佛如來。有治衣真言。謹當宣誦。",
    "X74n1498_003:0838c06": "唵　阿慕伽　[寧*立][多*也](吝移)縛塞室隸　主嚕主嚕",
    "X74n1498_003:0838c07": "　娑　縛訶(鳴磬振鈴)",
    "X74n1498_003:0838c08": "(助表云)沐如來金剛身。示同塵凡之法。著舍那珍御服。",
    "X74n1498_003:0838c09": "用嚴尊特之容。惟大聖之既臨。諒羣從之必至。是",
    "X74n1498_003:0838c10": "則星羅開士。霧擁聲聞。梵王執葢以當空。帝釋散",
    "X74n1498_003:0838c11": "華而布地。飛旛前導。鳴佩後隨。冀俯就於道場。用",
    "X74n1498_003:0838c12": "肅成於齋事(鳴磬。振鈴。鉤帳。上香。問訊。引導回內壇。仍安淨道上)○(此時主表位。皆",
    "X74n1498_003:0838c13": "轉而向上)。",
    "X74n1498_003:0838c14": "(正表云)惟聖賢之既至。慮几席之未嚴。照中道妙觀心。",
    "X74n1498_003:0838c15": "達法性無住本。全體顯發。當念出生。師子座盈滿",
    "X74n1498_003:0838c16": "虗空。寶光臺周遍國土。莫不高廣。悉有光明。仰冀",
    "X74n1498_003:0838c17": "慈悲。俯垂納處。我佛如來。有獻寶座真言。謹當宣",
    "X74n1498_003:0838c18": "誦。",
    "X74n1498_003:0838c19": "唵　[可*欠]慕伽　鉢頭摩遜那隸　陀羅陀羅尼　漫",
    "X74n1498_003:0838c20": "拏囉　吽(鳴磬振鈴)",
    "X74n1498_003:0838c21": "(法師想道場廣博嚴淨。無量寶座。周帀虗空。一切聖賢。安住其上)。",
    "X74n1498_003:0838c22": "(助表云)信從心起。法逐緣興。此氣非木非空。現前即定",
    "X74n1498_003:0838c23": "即慧。雲涵樓閣之百億。葢覆世界之三千　此金",
    "X74n1498_003:0838c24": "色光。普映寶王座。以茲微供。達彼肫誠。洛誦靈文。",
    "X74n1498_003:0839a01": "益資勝用。我佛如來。有然香真言。謹當宣誦。",
    "X74n1498_003:0839a02": "唵　阿[可*欠]囉　阿[可*欠]囉　薩縛苾地耶　陀囉布你",
    "X74n1498_003:0839a03": "底　娑[口*縳]訶(鳴磬振鈴)",
    "X74n1498_003:0839a04": "(法師想此香雲。出生無量七寶宮殿。供具衣服。妙樂妙香。甘露餚饍。於諸聖賢之前。一一奉供。無不周遍)。",
    "X74n1498_003:0839a05": "(正表云)惟眾英之齊發。當萬行之莊嚴。是故信解以植",
    "X74n1498_003:0839a06": "立其本根。精進以扶疎其枝葉。既潤之以定水。又",
    "X74n1498_003:0839a07": "拂之以慧風。葢將顯無邊功德之林。即以表應念",
    "X74n1498_003:0839a08": "開敷之相。我佛如來。有獻華真言。謹當宣誦。",
    "X74n1498_003:0839a09": "唵　阿[可*欠]囉　阿[可*欠]囉　薩縛苾地耶　陀羅布爾",
    "X74n1498_003:0839a10": "底　莎[口*縳]訶(鳴磬振鈴。二表於上堂各席。一一散華。畢)",
    "X74n1498_003:0839a11": "(法師想所奉之華。出生七寶宮殿。珍妙瓔衣。天樂妙香甘露餚饍。種種供具。重重無盡。於各聖賢之前。一時奉",
    "X74n1498_003:0839a12": "供。無不周遍)。",
    "X74n1498_003:0839a13": "(助表云)一滴能周法界。微塵已淨纖毫。借茲寶潤之空",
    "X74n1498_003:0839a14": "明。以表真心之淨潔。列聖原無垢習。道場更挹清",
    "X74n1498_003:0839a15": "芳。不妨即事以明衷。自覺忘情而入妙。我佛如來。",
    "X74n1498_003:0839a16": "有灑淨真言。謹當宣誦。",
    "X74n1498_003:0839a17": "唵　伐什囉　賒咩耶　吽癹　悉哩摩呬　娑訶",
    "X74n1498_003:0839a18": "(鳴磬。振鈴。二表持水。灑上堂各席)",
    "X74n1498_003:0839a19": "(法師想水至一一座席。諸供養上。無不光潔)。",
    "X74n1498_003:0839a20": "(正表云)奉延三寶。畢集諸天。已安住於道場。將證明乎",
    "X74n1498_003:0839a21": "齋法。必因文疏。用達真誠。恭對披陳。願垂采聽。(主法",
    "X74n1498_003:0839a22": "二表皆跪。正表宣意旨。畢。鳴磬。振鈴。起)。",
    "X74n1498_003:0839a23": "(助表云)仰投尊境。少露微忱。諒在大慈。能寬眾過。願徇",
    "X74n1498_003:0839a24": "輸忱之請。冀成曠濟之懷。惟福慧稍弱者。尚恐未",
    "X74n1498_003:0839b01": "聞。況罪愆極重者。何由可至。請梵王而肆赦。囑帝",
    "X74n1498_003:0839b02": "釋而垂恩。分差捷疾之倫。各任傳宣之事。盡同七",
    "X74n1498_003:0839b03": "趣。來會一時。放屠刀者。不愆其成佛之期。出阿鼻",
    "X74n1498_003:0839b04": "者。早化及金輪之眾。蛤天人光明朗朗。善妙龍福",
    "X74n1498_003:0839b05": "德巍巍。苟觸發乎真因。必圓成夫嘉遇。況十方如",
    "X74n1498_003:0839b06": "來。齊坐道場。豈一切眾生。不蒙解脫。當知音聲流",
    "X74n1498_003:0839b07": "布。即如來白毫全放之光。號令分頒。即含靈自性",
    "X74n1498_003:0839b08": "初還之日。敢祈威重。俯順機宜。不分內外中央。直",
    "X74n1498_003:0839b09": "使聖凡一際。重重變化。鉤召羣靈。脉脉真宗。玉成",
    "X74n1498_003:0839b10": "嘉會(鳴磬。振鈴。同三拜。問訊。出。鎖柵)。",
    "X74n1498_003:0839b12": "法界聖凡水陸大齋普利道場性相通論卷第三"
}