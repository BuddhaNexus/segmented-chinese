{
    "X55n0905_004:0620b04": "大乘止觀法門釋要卷第四",
    "X55n0905_004:0620b06": "明　古吳沙門智旭　述",
    "X55n0905_004:0620b07": "△三明止觀體狀三。初總標。二別解。三總結。今初。",
    "X55n0905_004:0620b08": "次明第三止觀體狀。就中復有二番明義。一就染濁",
    "X55n0905_004:0620b09": "三性以明止觀體狀。二就清淨三性以明止觀體狀。",
    "X55n0905_004:0620b10": "體狀猶言相貌。乃正示下手功夫之方法也。△二",
    "X55n0905_004:0620b11": "別解二。初約染濁三性。二約清淨三性。初中三。初",
    "X55n0905_004:0620b12": "分科。二各釋。三通簡。今初。",
    "X55n0905_004:0620b13": "初就染濁三性中復作三門分別。一依分別性以明。",
    "X55n0905_004:0620b14": "二約依他性以顯。三對真實性以示。",
    "X55n0905_004:0620b15": "△二各釋三。初約分別性。二約依他性。三約真實",
    "X55n0905_004:0620b16": "性。初中二。初從觀入止。二從止復觀。初又二。初明",
    "X55n0905_004:0620b17": "觀。二明止。今初。",
    "X55n0905_004:0620b18": "對分別性以明止觀體狀者。先從觀入止。所言觀者。",
    "X55n0905_004:0620b19": "當觀五陰及外六塵。隨一一法悉作是念。我今所見",
    "X55n0905_004:0620b20": "此法謂為實有。形質堅礙本來如是者。但是意識有",
    "X55n0905_004:0620b21": "果時無明故。不知此法是虗。以不知法是虗故。即起",
    "X55n0905_004:0620b22": "妄想執以為實。是故今時意裏確然將作實事。後當",
    "X55n0905_004:0620b23": "念言。無始已來由執實故。於一切境界起貪瞋癡。造",
    "X55n0905_004:0620b24": "種種業。招生感死莫能自出。作此解者即名觀門。",
    "X55n0905_004:0620c01": "五陰六塵本是依他起性似有非實。妄想執實乃",
    "X55n0905_004:0620c02": "是分別性也。繇分別故起惑造業招生死苦。知其",
    "X55n0905_004:0620c03": "過患即名觀門。以是出世初方便故。△二明止。",
    "X55n0905_004:0620c04": "作此觀已復作此念。我今既知由無明妄想非實謂",
    "X55n0905_004:0620c05": "實故流轉生死。今復云何仍欲信此癡妄之心。是故",
    "X55n0905_004:0620c06": "違之。彊觀諸法唯是心相虗狀無實。猶如小兒愛鏡",
    "X55n0905_004:0620c07": "中像謂是實人。然此鏡像體性無實。但由小兒心自",
    "X55n0905_004:0620c08": "謂實。謂實之時即無實也。我今亦爾。以迷妄故非實",
    "X55n0905_004:0620c09": "謂實。設使意裏確然執為實時。即是無實。猶如想心",
    "X55n0905_004:0620c10": "所見境界無有實事也。復當觀此能觀之心亦無實",
    "X55n0905_004:0620c11": "念。但以癡妄謂有實念。道理即無實也。如是次第以",
    "X55n0905_004:0620c12": "後念破前念。猶如夢中所有憶念思量之心無有實",
    "X55n0905_004:0620c13": "念也。作此解故執心止息。即名從觀入止也。",
    "X55n0905_004:0620c14": "此中具有兩重觀察。先彊觀諸法惟是心相。以破",
    "X55n0905_004:0620c15": "實有境執。次復觀此能觀之心亦無實念。以破實",
    "X55n0905_004:0620c16": "有心執。二種實執既破。即名從觀入止也。毗舍浮",
    "X55n0905_004:0620c17": "佛偈云。假借四大以為身。心本無生因境有。正是",
    "X55n0905_004:0620c18": "此意。蓋眾生無始以來妄認四大為自身相。妄認",
    "X55n0905_004:0620c19": "六塵緣影為自心相。儻不以四大觀身四蘊觀心。",
    "X55n0905_004:0620c20": "則實執何繇可破。實執不破生死浩然。故大小兩",
    "X55n0905_004:0620c21": "乘通以此觀此止為下手之處。但達依止一心而",
    "X55n0905_004:0620c22": "修即名大乘止觀。不達依止一心而修乃成小乘",
    "X55n0905_004:0620c23": "止觀耳。夫彊觀諸法無實。復觀能觀無念。一往似",
    "X55n0905_004:0620c24": "屬從假入空。然了達色心本空非滅故空。亦是即",
    "X55n0905_004:0621a01": "隨緣而觀不變。如觀波即水。波無波相。則非但空",
    "X55n0905_004:0621a02": "明矣。言次第以後念破前念者。先以能觀破諸法。",
    "X55n0905_004:0621a03": "後復以觀破能觀。重重推破。不令一念稍執實故。",
    "X55n0905_004:0621a04": "然不可計前念為所觀。後念為能觀也。以後念起",
    "X55n0905_004:0621a05": "時前念已滅。不得成所觀境。但借前念之本虗以",
    "X55n0905_004:0621a06": "知後念之非有。仍是前念為能觀後念為所觀。繇",
    "X55n0905_004:0621a07": "能觀故令於所觀不起實執。四運推簡正旨如此。",
    "X55n0905_004:0621a08": "若執重者。一一運中仍須四性簡責。知其無生無",
    "X55n0905_004:0621a09": "滅方成唯心識觀之門。△二從止復觀。",
    "X55n0905_004:0621a10": "復有知諸法無實故。反觀本自謂為實時。但是無明",
    "X55n0905_004:0621a11": "妄想。即名從止起觀。若從此止徑入依他性觀者。即",
    "X55n0905_004:0621a12": "名從止入觀。",
    "X55n0905_004:0621a13": "復局炤俗名為從止起觀。以即分別性為境故。轉",
    "X55n0905_004:0621a14": "入依他性觀名為從止入觀。以境智俱增進故。△",
    "X55n0905_004:0621a15": "二約依他性二。初從觀入止。二從止復觀。初中二。",
    "X55n0905_004:0621a16": "初明觀。二明止。今初。",
    "X55n0905_004:0621a17": "次明依他性中止觀體狀者。亦先從觀入止。所言觀",
    "X55n0905_004:0621a18": "者。謂因前分別性中止行知法無實故。此中即解一",
    "X55n0905_004:0621a19": "切五陰六塵隨一一法悉皆心作。但有虗相。猶如想",
    "X55n0905_004:0621a20": "心所見似有境界。其體是虗。作此解者即名為觀。",
    "X55n0905_004:0621a21": "一切五陰六塵皆屬因緣所生。正是依他性也。解",
    "X55n0905_004:0621a22": "其悉皆心作。所謂本如來藏言。但有虗相等。一往",
    "X55n0905_004:0621a23": "似屬從空入假。然了達似有非有。全體作相。所謂",
    "X55n0905_004:0621a24": "不變隨緣。則非偏假明矣。△二明止。",
    "X55n0905_004:0621b01": "作此觀已復作是念。此等虗法但以無明妄想妄業",
    "X55n0905_004:0621b02": "熏心故。心似所熏之法顯現。猶如熱病因緣。眼中自",
    "X55n0905_004:0621b03": "現空華。然此華體相有即非有。不生不滅。我今所見",
    "X55n0905_004:0621b04": "虗法亦復如是。唯一心所現有即非有。本自無生今",
    "X55n0905_004:0621b05": "即無滅。如是緣心遣心知相本無。故虗相之執即滅。",
    "X55n0905_004:0621b06": "即名從觀入止。",
    "X55n0905_004:0621b07": "緣心遣心。謂緣唯心之旨以遣執虗相之心也。前",
    "X55n0905_004:0621b08": "分別性中明止。但滅執實之心。今並止其謂有虗",
    "X55n0905_004:0621b09": "相之心。故得為真如觀作方便也。△二從止復觀。",
    "X55n0905_004:0621b10": "既知諸法有即非有。而復知不妨非有而有。似有顯",
    "X55n0905_004:0621b11": "現。即名從止起觀。若從此止行徑入真實性觀者。此",
    "X55n0905_004:0621b12": "即名從止入觀也。",
    "X55n0905_004:0621b13": "有即非有。幻有不礙真空。非有而有。真空不礙幻",
    "X55n0905_004:0621b14": "有。然皆以依他性為所觀境。但是復局炤俗。故名",
    "X55n0905_004:0621b15": "從止起觀。若轉入真實性觀。則境智又俱進矣。△",
    "X55n0905_004:0621b16": "三約真實性有四重。初一重從觀入止明無性性。",
    "X55n0905_004:0621b17": "第二重從觀入止明無真性。第三重止觀明根本",
    "X55n0905_004:0621b18": "真如三昧。第四重止觀明雙現前。今初。",
    "X55n0905_004:0621b19": "次明第三真實性中止觀體狀者。亦先從觀入止。所",
    "X55n0905_004:0621b20": "言觀者。因前依他性中止行知一切法有即非有故。",
    "X55n0905_004:0621b21": "所以此中即知一切法本來唯心心外無法。復作是",
    "X55n0905_004:0621b22": "念。既言心外無法唯有一心。此心之相何者是也。為",
    "X55n0905_004:0621b23": "無前二性故。即將此無以為心耶。為異彼無外別有",
    "X55n0905_004:0621b24": "淨心耶。作此念時即名為觀。即復念言。無是無法。對",
    "X55n0905_004:0621c01": "有而生。有尚本來不有。何有無法以為淨心。又復無",
    "X55n0905_004:0621c02": "法為四句攝。淨心即離四句。何得以此無法為淨心",
    "X55n0905_004:0621c03": "也。作此念時。執無之心即滅。則名為止。",
    "X55n0905_004:0621c04": "文中先明觀。次明止。先明觀中既知法本唯心。則",
    "X55n0905_004:0621c05": "離分別．依他二相。然不得將此二相之無以為心",
    "X55n0905_004:0621c06": "相。譬如不將無免以為手巾。以淨心本性自有故",
    "X55n0905_004:0621c07": "也。次明止中雙遮有無圓離四句。以滅執無之心。",
    "X55n0905_004:0621c08": "所謂止息根本無明。停止中道實諦。以其除妄空",
    "X55n0905_004:0621c09": "故名無性性。當知非但中也。△第二重從觀入止",
    "X55n0905_004:0621c10": "明無真性。",
    "X55n0905_004:0621c11": "又從此止更入觀門。觀於淨心。作如是念。二性之無",
    "X55n0905_004:0621c12": "既非是心者。更有何法以為淨心。又復此心為可見",
    "X55n0905_004:0621c13": "耶。為不可見耶。為可念耶。為不可念耶。作此分別時",
    "X55n0905_004:0621c14": "即名為觀。即復念言。心外無法。何有能見此心者。何",
    "X55n0905_004:0621c15": "有能念此心者。若更緣念此心。即成境界。即有能緣",
    "X55n0905_004:0621c16": "所緣。即是心外有智能觀此心。何名為如。又復我覓",
    "X55n0905_004:0621c17": "心之心體唯是淨心。何有異法可緣可念也。但以妄",
    "X55n0905_004:0621c18": "想習氣故自生分別分別之相。有即非有。體唯淨心。",
    "X55n0905_004:0621c19": "又復設使分別即知。正是淨心分別也。喻如眼見空",
    "X55n0905_004:0621c20": "華。聞言華是眼作有即非有。唯有自眼。聞此語已。知",
    "X55n0905_004:0621c21": "華本無不著於華。反更開眼自覓己眼竟不能見。復",
    "X55n0905_004:0621c22": "謂種種眼根是己家眼。何以故。以不知能覓之眼即",
    "X55n0905_004:0621c23": "是所覓眼故。若能知華本無。眼外無法。唯有自眼不",
    "X55n0905_004:0621c24": "須更覓於眼者。即不以眼覓眼。行者亦爾。聞言心外",
    "X55n0905_004:0622a01": "無法唯有一心故。即使不念外法。但以妄想習氣故。",
    "X55n0905_004:0622a02": "更生分別覓於淨心。是故當知能覓淨心者即是淨",
    "X55n0905_004:0622a03": "心。設使應生分別。亦即是淨心。而淨心之體常無分",
    "X55n0905_004:0622a04": "別。作此解者名為隨順真如。亦得名為止門。",
    "X55n0905_004:0622a05": "文中亦先明觀。次明止。先明觀中秪是簡責以破",
    "X55n0905_004:0622a06": "異執。次明止中有法有喻有合。法中能覓即是所",
    "X55n0905_004:0622a07": "覓。舉所成能。全能既所。所既即能。何可緣念。喻中",
    "X55n0905_004:0622a08": "以眼喻真實性。華喻依他及分別性。即知華是眼",
    "X55n0905_004:0622a09": "作。何可更覓於眼。合中以不更覓心即是安心已",
    "X55n0905_004:0622a10": "竟。名為隨順真如。以其異執永息了知本寂。名無",
    "X55n0905_004:0622a11": "真性。不於二性之外別覓真也。△第三重止觀明",
    "X55n0905_004:0622a12": "根本真如三昧。",
    "X55n0905_004:0622a13": "久久修習。無明妄想習氣盡故。念即自息。名證真如。",
    "X55n0905_004:0622a14": "亦無異法來證。但如息波入水。即名此真如為大寂",
    "X55n0905_004:0622a15": "靜止門。復以發心已來觀門方便。及以悲願熏習力",
    "X55n0905_004:0622a16": "故。即於定中興起大用。或從定起。若念若見若心若",
    "X55n0905_004:0622a17": "境種種差別。即是真如用義也。此名從止起觀。",
    "X55n0905_004:0622a18": "從圓初住名為隨順真如。歷盡四十一位名為久",
    "X55n0905_004:0622a19": "久熏習。初成妙覺所證根本實智名為大寂靜止",
    "X55n0905_004:0622a20": "門。所起後得智盡未來際常然大用之門名為從",
    "X55n0905_004:0622a21": "止起觀也。又圓十信亦得名為隨順真如。初住已",
    "X55n0905_004:0622a22": "上亦得名為分證真如分成就此止觀二門。具如",
    "X55n0905_004:0622a23": "下文斷得中辨。△第四重止觀明雙現前。",
    "X55n0905_004:0622a24": "又復熾然分別而常體寂。雖常體寂而即緣起分別。",
    "X55n0905_004:0622b01": "此名止觀雙行。",
    "X55n0905_004:0622b02": "此攝上真如大寂靜止門及真如用義。而明其非",
    "X55n0905_004:0622b03": "異時也。此雙行平等止觀。局惟佛果。通約性修。何",
    "X55n0905_004:0622b04": "以言之。二乘之人定多慧少不見佛性。菩薩之人",
    "X55n0905_004:0622b05": "慧多定少雖見佛性而不了了。乃至等覺菩薩見",
    "X55n0905_004:0622b06": "於佛性猶如隔羅望月。故知局惟佛果也。然諸眾",
    "X55n0905_004:0622b07": "生雖繇迷理迷事二種無明熾然分別。而體本常",
    "X55n0905_004:0622b08": "寂。即於常寂體中具足一切緣起分別。是謂理即",
    "X55n0905_004:0622b09": "雙行。若從知識及經卷聞此心性寂用之理。能解",
    "X55n0905_004:0622b10": "能知。是謂名字雙行。從此念念體其本寂。善能分",
    "X55n0905_004:0622b11": "別緣起。是謂觀行雙行。能體寂故隨順奢摩他道。",
    "X55n0905_004:0622b12": "能分別故隨順毗婆舍那。是謂相似雙行。止行現",
    "X55n0905_004:0622b13": "前名首楞嚴三昧。觀行現前名摩訶般若。是謂分",
    "X55n0905_004:0622b14": "證雙行。習氣盡故法界一相。大用顯故徧示三輪。",
    "X55n0905_004:0622b15": "是謂究竟雙行。妙明明妙。寂照照寂。從始至終罔",
    "X55n0905_004:0622b16": "非性德。理即位中名為逆修。名字已去悉名順修。",
    "X55n0905_004:0622b17": "順逆雖殊在性則一。故悟性者方成妙修。得此第",
    "X55n0905_004:0622b18": "四止觀雙行意已。方知前約二性所修止觀。及真",
    "X55n0905_004:0622b19": "實性中前三番止觀。法爾亦是一一雙行。但明昧",
    "X55n0905_004:0622b20": "有殊。致使淺深差別耳。約染濁三性中分科并各",
    "X55n0905_004:0622b21": "釋竟。△三通簡三。初正簡示。二約幻喻。三約夢喻。",
    "X55n0905_004:0622b22": "初中四。初簡止觀功能。二簡四重深義。三簡修有",
    "X55n0905_004:0622b23": "次第。四簡妄執須除。今初。",
    "X55n0905_004:0622b24": "上來三番明止觀二門。當知觀門即能成立三性緣",
    "X55n0905_004:0622c01": "起為有。止門即能除滅三性得入三無性。入三無性",
    "X55n0905_004:0622c02": "者。謂除分別性入無相性。除依他性入無生性。除真",
    "X55n0905_004:0622c03": "實性入無性性。",
    "X55n0905_004:0622c04": "觀門成立三性緣起者。謂觀五陰六塵等法本虗。",
    "X55n0905_004:0622c05": "但是妄想執實。即能成立分別性緣起。以知諸法",
    "X55n0905_004:0622c06": "惟分別性。無實法故。次觀五陰六塵等法悉皆心",
    "X55n0905_004:0622c07": "作。其體是虗。即能成立依他性緣起。以知諸法悉",
    "X55n0905_004:0622c08": "依他起。但虗相故。次觀一切諸法本來惟心。心外",
    "X55n0905_004:0622c09": "無法。不將二無以為心相。即能成立真實性緣起。",
    "X55n0905_004:0622c10": "以知諸法有即非有。唯淨心故。止門除滅三性入",
    "X55n0905_004:0622c11": "三無性者。謂彊觀諸法唯是心相虗狀無實。復觀",
    "X55n0905_004:0622c12": "能觀之心亦無實念。繇此執心止息。故名除分別",
    "X55n0905_004:0622c13": "性入無相性。次觀虗法唯心所現。有即非有無生",
    "X55n0905_004:0622c14": "無滅。繇此虗相執滅。故名除依他性入無生性。次",
    "X55n0905_004:0622c15": "觀淨心圓離四句。不屬有無亦非可緣可念。故名",
    "X55n0905_004:0622c16": "除真實性入無性性也。△二簡四重深義。",
    "X55n0905_004:0622c17": "就真實性中所以有四番明止觀者。但此窮深之處",
    "X55n0905_004:0622c18": "微妙難知。是故前示妄空非實。除妄空以明止即是",
    "X55n0905_004:0622c19": "無性性。次一顯即偽是真。息異執以辨寂即是無真",
    "X55n0905_004:0622c20": "性。是故無性性或名無無性或云無真性也。第三一",
    "X55n0905_004:0622c21": "重止觀者。即是根本真如三昧。最後第四一重止觀",
    "X55n0905_004:0622c22": "者。即是雙現也。",
    "X55n0905_004:0622c23": "何有無法以為淨心。故云示妄空非實。執無之心",
    "X55n0905_004:0622c24": "即滅。故云除妄空以明止。設使分別。正是淨心分",
    "X55n0905_004:0623a01": "別。故云顯即偽是真。何有異法可緣可念。故云息",
    "X55n0905_004:0623a02": "異執以辨寂。餘如上釋可知。△二簡修有次第。",
    "X55n0905_004:0623a03": "又復行者若利機深識。則不須從第一分別性修。但",
    "X55n0905_004:0623a04": "徑依第二依他性修。此依他性亦得名分別性。以具",
    "X55n0905_004:0623a05": "有二性義也。若不能如是者。即須次第從第一性修。",
    "X55n0905_004:0623a06": "然後依第二性修。依次而進也。終不得越前二性徑",
    "X55n0905_004:0623a07": "依第三性修也。又復雖是初行。不妨念念之中三番",
    "X55n0905_004:0623a08": "並學。資成第二番也。",
    "X55n0905_004:0623a09": "利機謂智慧敏利。深識謂識見深遠。利則觸著便",
    "X55n0905_004:0623a10": "知。深則不泥情執。蓋已先知一切唯心。諸法無實。",
    "X55n0905_004:0623a11": "故可徑觀本虗之法。以此本虗之法。不執便是依",
    "X55n0905_004:0623a12": "他。執乃妄成分別。元非二體二相。又虗妄果報亦",
    "X55n0905_004:0623a13": "即名為分別性法故也。若不能了達境虗。即須如",
    "X55n0905_004:0623a14": "前次第修習。此易可知。然縱令極利根機。亦不得",
    "X55n0905_004:0623a15": "徑觀真實性法。以眾生無始以來全墮依他性中。",
    "X55n0905_004:0623a16": "離依他性無真實性。如離流無水。設使徑觀真實。",
    "X55n0905_004:0623a17": "真實反是分別。譬如捨流覓水非真水。故圓覺經",
    "X55n0905_004:0623a18": "云。未證無為而辨圓覺。彼圓覺性即同流轉。此之",
    "X55n0905_004:0623a19": "謂也。但能諦觀分別及依他性。任運自得證真實",
    "X55n0905_004:0623a20": "性。如觸波流全觸於水。智者大師的指現前一念。",
    "X55n0905_004:0623a21": "識心為所觀境。識心豈非依他性耶。觀此即是不",
    "X55n0905_004:0623a22": "思議境。既不思議豈非真實性耶。若不立事境單",
    "X55n0905_004:0623a23": "言理觀極得意者。秪是清淨真如。其在初心多屬",
    "X55n0905_004:0623a24": "惡取邪執。可不慎哉。又復應知所以觀分別者。欲",
    "X55n0905_004:0623b01": "了分別無性以入依他。觀依他者欲了依他無性",
    "X55n0905_004:0623b02": "而證真實。是則前二以為方便。正欲資成第三番",
    "X55n0905_004:0623b03": "耳。若約大途。則分別性中止觀一往從假入空。依",
    "X55n0905_004:0623b04": "他性中止觀一往從空入假。真實性中止觀正顯",
    "X55n0905_004:0623b05": "中道妙定妙慧。然圓人初行三止三觀具在一心",
    "X55n0905_004:0623b06": "中修。故不妨於念念中三番並學。從觀行三番入",
    "X55n0905_004:0623b07": "相似三番。從相似三番入分證三番。從分證三番",
    "X55n0905_004:0623b08": "入究竟三番。至於究竟雖不妨仍說三性及三無",
    "X55n0905_004:0623b09": "性。而究竟統惟真實性矣。△四簡妄執須除。",
    "X55n0905_004:0623b10": "問曰。既言真實性法。有何可除。若可除者即非真實。",
    "X55n0905_004:0623b11": "答曰。執二無以為真實性者即須除之。故曰無無性。",
    "X55n0905_004:0623b12": "妄智分別淨心謂為可觀者。亦須息此分別異相。示",
    "X55n0905_004:0623b13": "其無別真性可得分別。故言無真性。但除此等於真",
    "X55n0905_004:0623b14": "性上橫執之真。非謂除滅真如之體。",
    "X55n0905_004:0623b15": "正簡示竟。△二約幻喻三。初標章。二正說。三例結。",
    "X55n0905_004:0623b16": "今初。",
    "X55n0905_004:0623b17": "復更有譬喻能顯三性止觀二門。今當說之。",
    "X55n0905_004:0623b18": "△二正說三。初喻觀門。二喻止門。三止觀合辨。今",
    "X55n0905_004:0623b19": "初。",
    "X55n0905_004:0623b20": "譬如手巾。本來無免。真實性法亦復如是。唯一淨心",
    "X55n0905_004:0623b21": "自性離相也。加以幻力。巾似免現。依他性法亦復如",
    "X55n0905_004:0623b22": "是。妄熏真性現六道相也。愚小無知謂免為實。分別",
    "X55n0905_004:0623b23": "性法亦復如是。意識迷妄執虗為實。是故經言。一切",
    "X55n0905_004:0623b24": "法如幻。此喻三性觀門也。",
    "X55n0905_004:0623c01": "此喻即同前文約一心辨三性之義也。文並可知。",
    "X55n0905_004:0623c02": "△二喻三無性止門。",
    "X55n0905_004:0623c03": "若知此免依巾似有。唯虗無實。無相性智亦復如是",
    "X55n0905_004:0623c04": "(除分別性)。能知諸法依心似有。唯是虗狀無實相性也。若",
    "X55n0905_004:0623c05": "知虗免之相唯是手巾。巾上之免有即非有。本來不",
    "X55n0905_004:0623c06": "生。無性性智亦復如是(除依他性)。能知虗相唯是真心。心",
    "X55n0905_004:0623c07": "所現相有即非有。自性無生也。若知手巾本來是有。",
    "X55n0905_004:0623c08": "不將無免以為手巾。無性性智亦復如是(除真實性)。能知",
    "X55n0905_004:0623c09": "淨心本性自有。不以二性之無為真實性。此即喻三",
    "X55n0905_004:0623c10": "無性止門也。",
    "X55n0905_004:0623c11": "△三止觀合辨。",
    "X55n0905_004:0623c12": "是故若欲捨離世諦。當修止門入三無性。若欲不壞",
    "X55n0905_004:0623c13": "緣起建立世諦。當修觀門解知三性。若不修觀門即",
    "X55n0905_004:0623c14": "不知世諦所以緣起。若不修止門即不知真諦所以",
    "X55n0905_004:0623c15": "常寂。若不修觀門便不知真即是俗。若不修止門即",
    "X55n0905_004:0623c16": "不知俗即是真。以是義故。須依幻喻通達三性三無",
    "X55n0905_004:0623c17": "性。",
    "X55n0905_004:0623c18": "世諦謂十界假名差別建立。事造三千也。真諦謂",
    "X55n0905_004:0623c19": "因緣生法空假即中。理具三千也。真則三諦俱真。",
    "X55n0905_004:0623c20": "俗則三諦俱俗。真即是俗俗即是真。良繇非真非",
    "X55n0905_004:0623c21": "俗所以雙照真俗。則三諦俱中。幻喻若此餘皆可",
    "X55n0905_004:0623c22": "知。二正說幻喻竟。△三例結。",
    "X55n0905_004:0623c23": "如幻喻能通達三性三無性。其餘夢化影像水月陽",
    "X55n0905_004:0623c24": "燄乾城餓鬼等喻。但是依實起虗。執虗為實者悉喻",
    "X55n0905_004:0624a01": "三性。類以可知。若直以此等諸喻依實起虗故偏喻",
    "X55n0905_004:0624a02": "依他性亦得也。但虗體是實即可喻真實性。虗隨執",
    "X55n0905_004:0624a03": "轉即可喻分別性。是故此等諸喻通譬三性。解此喻",
    "X55n0905_004:0624a04": "法次第無相。即可喻三無性也。",
    "X55n0905_004:0624a05": "文中先例結。次若直以此等下。又將諸喻喻前文。",
    "X55n0905_004:0624a06": "約依他辨三性之義也。例結中所依之實喻真實",
    "X55n0905_004:0624a07": "性。所起之虗喻依他性。執虗為實喻分別性。三性",
    "X55n0905_004:0624a08": "既爾。三無性義例此可知。次文中虗體是實以喻",
    "X55n0905_004:0624a09": "在染之真。所謂淨分。虗隨執轉以喻習氣種子及",
    "X55n0905_004:0624a10": "虗相果報。所謂染分也。△三約夢喻。",
    "X55n0905_004:0624a11": "又更分別夢喻以顯三性三無性。譬如凡夫慣習諸",
    "X55n0905_004:0624a12": "法故。即於夢中心現諸法。依他性法亦復如是。由無",
    "X55n0905_004:0624a13": "始已來果時無明及以妄想熏習真實性故。真心依",
    "X55n0905_004:0624a14": "熏現於虗相果報也。彼夢裏人為睡蓋所覆故。不能",
    "X55n0905_004:0624a15": "自知己身他身皆是夢心所作。即便執為實事。是故",
    "X55n0905_004:0624a16": "夢裏自他種種受用得成。分別性法亦復如是。意識",
    "X55n0905_004:0624a17": "為果時無明所迷故。不知自他咸是真心依熏所作。",
    "X55n0905_004:0624a18": "便即妄執為實。是故自他種種受用得成也。是以經",
    "X55n0905_004:0624a19": "言。是身如夢。為虗妄見。虗者即是依他性。妄者即是",
    "X55n0905_004:0624a20": "分別性。此即緣起三性為觀門也。然此夢中所執為",
    "X55n0905_004:0624a21": "實者。但是夢心之相。本無有實。分別性法亦復如是。",
    "X55n0905_004:0624a22": "但是虗想從心所起。本來無實。即是無相性也。又彼",
    "X55n0905_004:0624a23": "夢中虗相。有即非有。唯是夢心更無餘法。依他性法",
    "X55n0905_004:0624a24": "亦復如是。自他虗相有即非有。唯是本識更無餘法。",
    "X55n0905_004:0624b01": "即是無生性也。又彼夢心即是本時覺心。但由睡眠",
    "X55n0905_004:0624b02": "因緣故名為夢心。夢心之外無別覺心可得。真實性",
    "X55n0905_004:0624b03": "法亦復如是平等無二。但以無明染法熏習因緣故。",
    "X55n0905_004:0624b04": "與染和合。名為本識。然實本識之外無別真心可得。",
    "X55n0905_004:0624b05": "即是無性性法。此即除滅三性為止門也。以是喻故。",
    "X55n0905_004:0624b06": "三性三無性即可顯了。此明止觀體狀中約染濁三",
    "X55n0905_004:0624b07": "性以明止觀體狀竟。",
    "X55n0905_004:0624b08": "上已通舉夢等八喻。例如幻喻可知。今更分別。欲",
    "X55n0905_004:0624b09": "令止觀轉明故也。先喻三性中不言真實性者。即",
    "X55n0905_004:0624b10": "指能夢之心為真實性也。依此起於夢中所見諸",
    "X55n0905_004:0624b11": "法。名依他性。夢中妄執為實。名分別性。三界無別",
    "X55n0905_004:0624b12": "法。惟是一心作。不了惟心。妄計我法。深觀此喻寧",
    "X55n0905_004:0624b13": "不冷然者哉。三止門喻在文可知。△二約清淨三",
    "X55n0905_004:0624b14": "性三。初分科。二各釋。三通簡。今初。",
    "X55n0905_004:0624b15": "次明清淨三性中止觀體狀。就中亦有三番。一明分",
    "X55n0905_004:0624b16": "別性中止觀體狀。二明依他性中止觀體狀。三明真",
    "X55n0905_004:0624b17": "實性中止觀體狀。",
    "X55n0905_004:0624b18": "△二各釋三。初約分別性。二約依他性。三約真實",
    "X55n0905_004:0624b19": "性。今初。",
    "X55n0905_004:0624b20": "第一分別性中止觀體狀者。謂知一切諸佛菩薩所",
    "X55n0905_004:0624b21": "有色身。及以音聲大悲大願。依報眾具殊形。六道變",
    "X55n0905_004:0624b22": "化施設。乃至金軀現滅舍利分頒。泥水雕圖表彰處",
    "X55n0905_004:0624b23": "所。及以經教威儀住持等法。但能利益眾生者。當知",
    "X55n0905_004:0624b24": "皆由大悲大願之熏。及以眾生機感之力。因緣具足",
    "X55n0905_004:0624c01": "熏淨心故。心性依熏顯現斯事。是故唯是真性緣起",
    "X55n0905_004:0624c02": "之能。道理即無實也。但諸眾生有無明妄想。故曲見",
    "X55n0905_004:0624c03": "不虗。行者但能觀察。知此曲見執心是無明妄想者。",
    "X55n0905_004:0624c04": "即名為觀。以知此見是迷妄故。強作心意觀知無實。",
    "X55n0905_004:0624c05": "唯是自心所作。如是知故。實執止息即名為止。此是",
    "X55n0905_004:0624c06": "分別性中從觀入止也。",
    "X55n0905_004:0624c07": "先觀後止文並可知。住持三寶一切佛事。本皆真",
    "X55n0905_004:0624c08": "性緣起之能。真性即清淨真實性。緣起即清淨依",
    "X55n0905_004:0624c09": "他性也。但繇眾生不了妄計為實。故名為分別性",
    "X55n0905_004:0624c10": "耳。既是無明妄想分別。復名為清淨者。以所緣境",
    "X55n0905_004:0624c11": "是從大悲大願出生。能與眾生作增上緣。縱令不",
    "X55n0905_004:0624c12": "了唯心。亦不增長結業故也。然欲入大乘門。必須",
    "X55n0905_004:0624c13": "強作心意觀知無實。否則心外計法。永違出要矣。",
    "X55n0905_004:0624c14": "△二約依他性。",
    "X55n0905_004:0624c15": "第二依他性中止觀門者。謂因前止門故。此中即知",
    "X55n0905_004:0624c16": "諸佛淨德唯心所作。虗權之相也。以不無虗相緣起",
    "X55n0905_004:0624c17": "故。故得淨用圓顯。示酬曠劫之熏因。即復對緣攝化",
    "X55n0905_004:0624c18": "故。故得澤霑細草。表起無邊之感力。斯乃淨心緣起",
    "X55n0905_004:0624c19": "寂而常用者哉。作此解者名為觀門。依此觀門作方",
    "X55n0905_004:0624c20": "便故。能知淨心所起自利利他之德。有即非有用而",
    "X55n0905_004:0624c21": "常寂。如此解者名為止門。此止及觀應當雙行。前後",
    "X55n0905_004:0624c22": "行之亦得。",
    "X55n0905_004:0624c23": "利根者可以雙行。鈍根者前後亦得。義並可知。△",
    "X55n0905_004:0624c24": "三約真實性。",
    "X55n0905_004:0625a01": "次明真實性中止觀門者。謂因前止行故。即知諸佛",
    "X55n0905_004:0625a02": "淨德唯是一心。即名為觀。復知諸佛淨心是眾生淨",
    "X55n0905_004:0625a03": "心。眾生淨心是諸佛淨心。無二無別。以無別故。即不",
    "X55n0905_004:0625a04": "心外觀佛淨心。以不心外覓佛心故。分別自滅。妄心",
    "X55n0905_004:0625a05": "既息。復知我心佛心本來一如。故名為止。此名真實",
    "X55n0905_004:0625a06": "性中止觀門也。",
    "X55n0905_004:0625a07": "義亦可知。或問。此與上文染濁三性止觀為先後",
    "X55n0905_004:0625a08": "修耶。俱時修耶。有次第耶。不次第耶。須具修耶。不",
    "X55n0905_004:0625a09": "須具修耶。答曰。亦有先後亦可俱時。亦次第亦不",
    "X55n0905_004:0625a10": "次第。亦具修亦不具修。何以言之。前約染濁三性",
    "X55n0905_004:0625a11": "修止觀。是觀身實相念自佛三昧也。後約清淨三",
    "X55n0905_004:0625a12": "性修止觀。是觀佛實相念他佛三昧也。若惟念自",
    "X55n0905_004:0625a13": "佛。則不須具修後三止觀。以染濁真實性中止行",
    "X55n0905_004:0625a14": "若成。習氣既盡。體證真如。自於清淨三性三無性",
    "X55n0905_004:0625a15": "法能通達故。若惟念他佛。則不須更修前三止觀。",
    "X55n0905_004:0625a16": "以清淨真實性中止行若成。我心佛心平等一如。",
    "X55n0905_004:0625a17": "不於染濁三性三無性法更生迷故。復次清淨分",
    "X55n0905_004:0625a18": "別性中止觀。即是約唯心念應化佛。清淨依他性",
    "X55n0905_004:0625a19": "中止觀。即是約唯心念法門佛。清淨真實性中止",
    "X55n0905_004:0625a20": "觀。即是約唯心念實相佛。亦可名自他俱念。不惟",
    "X55n0905_004:0625a21": "念他佛也。若泛論雙念自他佛者。則須具修二種",
    "X55n0905_004:0625a22": "三性止觀法門。於中復有先後俱時次及不次四",
    "X55n0905_004:0625a23": "義。言先後者。先約染濁分別性修。次約清淨分別",
    "X55n0905_004:0625a24": "性修。然後染依他淨依他。染真實淨真實。一一次",
    "X55n0905_004:0625b01": "第修之。不得越次也。言俱時者。具約十界分別性",
    "X55n0905_004:0625b02": "修。次約十界依他性修。次約十界真實性修。則染",
    "X55n0905_004:0625b03": "淨俱時無先後也。言次第者。如下斷得中辨。言不",
    "X55n0905_004:0625b04": "次者。上云念念之中三番並學。亦可例云染淨齊",
    "X55n0905_004:0625b05": "觀。又如下文所云位位俱行三止也。故知圓融行",
    "X55n0905_004:0625b06": "布橫豎包羅。頓漸俱收利鈍悉被。法門之妙無以",
    "X55n0905_004:0625b07": "加矣。△三通簡六。初簡寂用之相。二簡生佛之名。",
    "X55n0905_004:0625b08": "三簡同異之義。四簡自他修益。五簡佛德實虗。六",
    "X55n0905_004:0625b09": "簡常住生滅。初中二。初約以修顯性。二約稱性起",
    "X55n0905_004:0625b10": "修。今初。",
    "X55n0905_004:0625b11": "上來清淨三性中。初第一性中從觀入止。復從此止",
    "X55n0905_004:0625b12": "行入第二性中觀。復從此觀入止。復從此止入第三",
    "X55n0905_004:0625b13": "性中觀。復從此觀入止。故得我心佛心平等一如。即",
    "X55n0905_004:0625b14": "是一轍入修滿足。復以大悲方便。發心已來熏習心",
    "X55n0905_004:0625b15": "故。即於定中起用繁興。無事而不作。無相而不為。法",
    "X55n0905_004:0625b16": "界大用無障無礙。即名出修也。用時寂。寂時用。即是",
    "X55n0905_004:0625b17": "雙現前也。",
    "X55n0905_004:0625b18": "一轍入修滿足。謂念佛三昧。始從應化。終至法身。",
    "X55n0905_004:0625b19": "托外義成唯心觀。立是心作佛。是心是佛。自性究",
    "X55n0905_004:0625b20": "竟圓顯也。此為根本智大寂靜止門。復以大悲方",
    "X55n0905_004:0625b21": "便熏習力故大用繁興。即是差別智。法界常然。大",
    "X55n0905_004:0625b22": "用之門用寂寂用。說有先後體無先後。故名雙現",
    "X55n0905_004:0625b23": "前也。△二約稱性起修。",
    "X55n0905_004:0625b24": "乃至即時凡夫亦得作如是寂用雙修。此義云何。謂",
    "X55n0905_004:0625c01": "知一切法有即非有。即是用時常寂。非有而有不無",
    "X55n0905_004:0625c02": "似法。即名寂時常用。是故色即是空非色滅空也。",
    "X55n0905_004:0625c03": "色即是空。有即非有。法界法爾本性寂義也。非色",
    "X55n0905_004:0625c04": "滅空。不無似法。法界法爾本性用義也。繇此性具",
    "X55n0905_004:0625c05": "寂用。本自不前不後。故炤性成修。始從名字。終於",
    "X55n0905_004:0625c06": "究竟。無時不雙現前。何俟成佛之後方名雙現前",
    "X55n0905_004:0625c07": "哉。△二簡生佛之名。",
    "X55n0905_004:0625c08": "問曰。既言佛心眾生心無二無別。云何說有佛與眾",
    "X55n0905_004:0625c09": "生之異名。答曰。心體是同。復有無障礙別性。以有別",
    "X55n0905_004:0625c10": "性故。得受無始已來我執熏習。以有熏力別故。心性",
    "X55n0905_004:0625c11": "依熏現有別相。以約此我執之相故。說佛與眾生二",
    "X55n0905_004:0625c12": "名之異也。",
    "X55n0905_004:0625c13": "同不障別。別不礙同。故名無障礙別性。餘可知。△",
    "X55n0905_004:0625c14": "三簡同異之義。",
    "X55n0905_004:0625c15": "問曰。諸佛既離我執。云何得有十方三世佛別也。答",
    "X55n0905_004:0625c16": "曰。若離我執證得心體平等之時。實無十方三世之",
    "X55n0905_004:0625c17": "異。但本在因地未離執時。各別發願。各修淨土。各化",
    "X55n0905_004:0625c18": "眾生。如是等業差別不同熏於淨心。心性依別熏之",
    "X55n0905_004:0625c19": "力故。現此十方三世諸佛依正二報相別。非謂真如",
    "X55n0905_004:0625c20": "之體有此差別之相。以是義故。一切諸佛常同常別。",
    "X55n0905_004:0625c21": "古今法爾。是故經言。文殊法常爾。法王唯一法。一切",
    "X55n0905_004:0625c22": "無礙人。一道出生死。一切諸佛身。唯是一法身。此即",
    "X55n0905_004:0625c23": "同異雙論。若一向唯同無別者。何故經言。一切諸佛",
    "X55n0905_004:0625c24": "身。一切無礙人。若一向唯別不同者。何故經言。唯是",
    "X55n0905_004:0626a01": "一法身。一道出生死。以是義故。真心雖復平等而復",
    "X55n0905_004:0626a02": "具有差別之性。若解明鏡一質即具眾像之性者。則",
    "X55n0905_004:0626a03": "不迷法界法門。",
    "X55n0905_004:0626a04": "△四簡自他修益又二。初明益。二釋疑。今初。",
    "X55n0905_004:0626a05": "問曰。真心有差別性故。佛及眾生各異不同。真心體",
    "X55n0905_004:0626a06": "無二故。一切凡聖唯一法身者。亦應有別性故。他修",
    "X55n0905_004:0626a07": "我不修。體是一故。他修我得道。答曰。有別義故。他修",
    "X55n0905_004:0626a08": "非我修。體是一故。修不修平等。雖然。若解此體同之",
    "X55n0905_004:0626a09": "義者。他所修德亦有益己之能。是故經言。菩薩若知",
    "X55n0905_004:0626a10": "諸佛所有功德即是己功德者。是為奇特之法。又復",
    "X55n0905_004:0626a11": "經言。與一切菩薩同一善根藏。是故行者當知。諸佛",
    "X55n0905_004:0626a12": "菩薩二乘聖人凡夫天人等所作功德。皆是己之功",
    "X55n0905_004:0626a13": "德。是故應當隨喜。",
    "X55n0905_004:0626a14": "答中先以修不修平等明體是一。所以破其他修",
    "X55n0905_004:0626a15": "我得之執。次復勸修隨喜功德。若能於凡聖功德",
    "X55n0905_004:0626a16": "深生隨喜。則他修我得之義亦成。蓋能解體同即",
    "X55n0905_004:0626a17": "是妙慧。念念隨喜破嫉妒障即是妙行。慧行兩具",
    "X55n0905_004:0626a18": "即非一向倚他覓道者矣。△二釋疑。",
    "X55n0905_004:0626a19": "問曰。若爾。一切凡夫皆應自然得道。答曰。若此真心",
    "X55n0905_004:0626a20": "唯有同義者。可不須修行藉他得道。又亦即無自他",
    "X55n0905_004:0626a21": "身相之別。真如既復有異性義故。得有自他之殊者。",
    "X55n0905_004:0626a22": "寧須一向倚他覓道。但可自修功德。復知他之所修",
    "X55n0905_004:0626a23": "即是己德故。迭相助成。乃能殊勝速疾得道。何得全",
    "X55n0905_004:0626a24": "倚他也。又復須知。若但自修。不知他之所修即是己",
    "X55n0905_004:0626b01": "有者。復不得他益。即如窮子不知父是己父財是己",
    "X55n0905_004:0626b02": "財故。二十餘年受貧窮苦止宿草庵。則其義也。是故",
    "X55n0905_004:0626b03": "藉因託緣速得成辨。若但獨求不假他者。止可但得",
    "X55n0905_004:0626b04": "除糞之價。",
    "X55n0905_004:0626b05": "答中先明不得全倚他修。次明必須知他即己。文",
    "X55n0905_004:0626b06": "義可知。然此自他修益須約四句。一者惟求於自",
    "X55n0905_004:0626b07": "不假於他則成二乘。以不達自他同體故。二者惟",
    "X55n0905_004:0626b08": "倚於他不求於自則成人天。亦不知自他同體故。",
    "X55n0905_004:0626b09": "三者自既不修亦不求他則常在三塗。以因緣俱",
    "X55n0905_004:0626b10": "沒故。四者知他即自深生隨喜則速成佛道。以藉",
    "X55n0905_004:0626b11": "因託緣故。△五簡佛德實虗又二。初示德相。二簡",
    "X55n0905_004:0626b12": "實虗。今初。",
    "X55n0905_004:0626b13": "問曰。上言諸佛淨德者有幾種。答曰。略言有其二種。",
    "X55n0905_004:0626b14": "一者自利。二者利他。自利之中復有三種。一者法身。",
    "X55n0905_004:0626b15": "二者報身。三者淨土。利他之中復有二種。一者順化。",
    "X55n0905_004:0626b16": "二者違化。順化之中有其二種。一者應身及摩[少/兔]摩",
    "X55n0905_004:0626b17": "化身。二者淨土及雜染土。此是諸佛淨德。",
    "X55n0905_004:0626b18": "法報二身約能依言。淨土約所依言。理實能所不",
    "X55n0905_004:0626b19": "二。為令眾生得四益故分別言之。法身者所顯自",
    "X55n0905_004:0626b20": "性清淨理體也。報身者所成一心三智四智及常",
    "X55n0905_004:0626b21": "樂我淨無量功德法聚也。淨土者所依理智功德",
    "X55n0905_004:0626b22": "之性即是三德秘藏也。順化現佛身。違化現雜趣",
    "X55n0905_004:0626b23": "身。應身有勝有劣。勝依淨土。劣依襍染。摩[少/兔]摩亦",
    "X55n0905_004:0626b24": "云摩奴末那。此翻意生身。又翻意成身也。△二簡",
    "X55n0905_004:0626c01": "實虗又二。初約修正簡。二約性例簡。今初。",
    "X55n0905_004:0626c02": "問曰。利他之德對緣施設。權現巧便可言無實。唯是",
    "X55n0905_004:0626c03": "虗相有即非有。自利之德即是法報二身圓覺大智。",
    "X55n0905_004:0626c04": "顯理而成常樂我淨。云何說言有即非有。答曰。自利",
    "X55n0905_004:0626c05": "之德實是常樂我淨不遷不變。正以顯理而成故。故",
    "X55n0905_004:0626c06": "得如是。復正以顯理而成故。即是心性緣起之用。然",
    "X55n0905_004:0626c07": "用無別用。用全是心。心無別心。心全是用。是故以體",
    "X55n0905_004:0626c08": "體用有即非有。唯是一心而不廢常用。以用用體非",
    "X55n0905_004:0626c09": "有即有。熾然法界而不妨常寂。寂即是用名為觀門。",
    "X55n0905_004:0626c10": "用即是寂名為止行。此即一體雙行。但為令學者泯",
    "X55n0905_004:0626c11": "相入寂故。所以先後別說止觀之異。非謂佛德有其",
    "X55n0905_004:0626c12": "遷變。",
    "X55n0905_004:0626c13": "顯理而成則全體是理。故得名有。復以顯理而成",
    "X55n0905_004:0626c14": "則成無別成元只是理。故即非有也。但眾生無始",
    "X55n0905_004:0626c15": "以來執有情重。今欲令學者泯相入寂。故先說止",
    "X55n0905_004:0626c16": "後說觀耳。本自一體雙行。何嘗有遷變哉。△二約",
    "X55n0905_004:0626c17": "性例簡。",
    "X55n0905_004:0626c18": "又復色即是空名之為止。空非滅色目之為觀。世法",
    "X55n0905_004:0626c19": "尚爾。何況佛德而不得常用常寂者哉。",
    "X55n0905_004:0626c20": "世間色法尚自即止即觀。法爾性具寂用之理。何",
    "X55n0905_004:0626c21": "況佛德乃稱性成修全修顯性者。豈令寂用有異",
    "X55n0905_004:0626c22": "體哉。約寂則有而非有。約用則非有而有。夫復何",
    "X55n0905_004:0626c23": "疑。△六簡常住生滅。",
    "X55n0905_004:0626c24": "問曰。佛德有即非有。不妨常住者。眾生亦有即非有。",
    "X55n0905_004:0627a01": "應不妨不滅。答曰。佛德即理顯以成順用故。所以常",
    "X55n0905_004:0627a02": "住。眾生即理隱以成違用故。所以生滅。常住之德雖",
    "X55n0905_004:0627a03": "有即非有。而復非有而有。故不妨常住。生滅之用亦",
    "X55n0905_004:0627a04": "雖有即非有。而復非有而有。故不妨生滅也。此約清",
    "X55n0905_004:0627a05": "淨三性以明止觀體狀竟。",
    "X55n0905_004:0627a06": "止觀體狀中總標及別釋竟。△三總結。",
    "X55n0905_004:0627a07": "第三番體狀竟也。",
    "X55n0905_004:0627a08": "或問。此止觀體狀與十乘觀法為同為異。答曰。十",
    "X55n0905_004:0627a09": "乘觀法兼被三根。今此法門為上根說。故云上根",
    "X55n0905_004:0627a10": "惟用一。中根二之七。下根具用十。夫即分別性而",
    "X55n0905_004:0627a11": "入依他。即依他性而入真實。即三性而入三無性。",
    "X55n0905_004:0627a12": "即三無性而不壞三性緣起。正所謂第一觀不思",
    "X55n0905_004:0627a13": "議境也。雖不具明餘之九法。而一法中即具十法。",
    "X55n0905_004:0627a14": "何以言之。最初文云。善哉佛子乃能發是無上之",
    "X55n0905_004:0627a15": "心。豈非真正發菩提心。番番止觀。豈非善巧安心。",
    "X55n0905_004:0627a16": "三性無性。豈非破法皆徧。止能知俗即真。觀能知",
    "X55n0905_004:0627a17": "真即俗。豈非善識通塞。又三性止觀即是無作四",
    "X55n0905_004:0627a18": "念處慧。從此滅二世惡生二世善。出生神足根力",
    "X55n0905_004:0627a19": "覺道。豈非道品調適。下文歷事止觀。豈非對治助",
    "X55n0905_004:0627a20": "開。除障得益差別不同。豈非次位。彊心修之。豈非",
    "X55n0905_004:0627a21": "安忍。佛果為期。豈非離似道愛也。△四明止觀斷",
    "X55n0905_004:0627a22": "得三。初標科。二各釋。三總辨。今初。",
    "X55n0905_004:0627a23": "次明第四止觀除障得益。就中復有三門分別。一約",
    "X55n0905_004:0627a24": "分別性以明除障得益。二約依他性以明除障得益。",
    "X55n0905_004:0627b01": "三約真實性以明除障得益。",
    "X55n0905_004:0627b02": "△二各釋三。初約分別性(至)三約真實性。初中二。",
    "X55n0905_004:0627b03": "初明觀行斷得。二明止行斷得。初又三。初正明。二",
    "X55n0905_004:0627b04": "喻顯。三法合。今初。",
    "X55n0905_004:0627b05": "初明分別性中所除障者。謂能解不知境虗執實之",
    "X55n0905_004:0627b06": "心是無明妄想故。即是觀行成。以觀成故。能除無明",
    "X55n0905_004:0627b07": "妄想上迷妄。何謂迷妄之上迷妄。謂不知迷妄是迷",
    "X55n0905_004:0627b08": "妄。即是迷也。以迷故。即執為非迷。復是妄想。此一重",
    "X55n0905_004:0627b09": "迷妄。因前一重上起。故名迷妄之上迷妄也。是故行",
    "X55n0905_004:0627b10": "者雖未能除不了境虗執實之心。但能識知此心是",
    "X55n0905_004:0627b11": "癡妄者。即是能除癡妄之上迷妄也。此是除障。以除",
    "X55n0905_004:0627b12": "障故堪能進修止行。即是得益。",
    "X55n0905_004:0627b13": "除迷妄之上迷妄即是斷。堪修止行即是得。此從",
    "X55n0905_004:0627b14": "名字初起觀行也。文並可知。△二喻顯。",
    "X55n0905_004:0627b15": "又此迷妄之上迷妄。更以喻顯。如人迷東為西。即是",
    "X55n0905_004:0627b16": "妄執。此是一重迷妄也。他人語言。汝今迷妄謂東為",
    "X55n0905_004:0627b17": "西。此人猶作是念。我所見者非是迷妄。以不知故。執",
    "X55n0905_004:0627b18": "為非迷者。復為妄想。此即迷妄之上重生迷妄。此人",
    "X55n0905_004:0627b19": "有何過失。謂有背家浪走之過。若此人雖未醒悟。但",
    "X55n0905_004:0627b20": "用他語。信知此心是迷妄者。即無迷妄之上迷妄。此",
    "X55n0905_004:0627b21": "人得何利益。謂雖復迷妄未醒。而得有向家之益。",
    "X55n0905_004:0627b22": "△三法合。",
    "X55n0905_004:0627b23": "雖未證知諸法是虗。但能知境虗是無明。執實是妄",
    "X55n0905_004:0627b24": "想者。即常不信己之所執。堪能進修止行。漸趣涅槃。",
    "X55n0905_004:0627c01": "若都不知此者。即當隨流苦海。增長三毒。背失涅槃",
    "X55n0905_004:0627c02": "寂靜之舍也。此明分別性中觀行斷得之義。",
    "X55n0905_004:0627c03": "能知境虗是無明。應云能知不了境虗是無明。文",
    "X55n0905_004:0627c04": "缺不了二字。義須補也。漸趣涅槃。合上向家之益。",
    "X55n0905_004:0627c05": "增長三毒。追合上浪走之過。餘可知。△二明止行",
    "X55n0905_004:0627c06": "斷得。",
    "X55n0905_004:0627c07": "所言分別性中止行除障得益者。謂依彼觀行作方",
    "X55n0905_004:0627c08": "便故。能知諸法本來無實。實執止故。即是能除果時",
    "X55n0905_004:0627c09": "迷事無明及以妄想也。復於貪瞋漸已微薄。雖有罪",
    "X55n0905_004:0627c10": "垢不為業繫。設受苦痛。解苦無苦即是除障。復依此",
    "X55n0905_004:0627c11": "止即能成就依他性中觀行故。無塵智用隨心行故。",
    "X55n0905_004:0627c12": "即是得益。此明分別性中止行除障得益。",
    "X55n0905_004:0627c13": "除果時迷事無明。即斷緣生中癡。及除妄想。即總",
    "X55n0905_004:0627c14": "斷三界見惑也。貪瞋漸已微薄。謂但有潤生惑。無",
    "X55n0905_004:0627c15": "發業惑。雖未永斷生緣。已與執實者逈然不同。堪",
    "X55n0905_004:0627c16": "起無塵智用矣。△二約依他性二。初明觀行斷得。",
    "X55n0905_004:0627c17": "二明止行斷得。今初。",
    "X55n0905_004:0627c18": "次明依他性中止觀斷得者。初明觀門。此觀門者與",
    "X55n0905_004:0627c19": "分別性中止門不異而少有別義。此云何也。謂彼中",
    "X55n0905_004:0627c20": "止門者必緣一切法是虗。故能遣無明。無明滅故。執",
    "X55n0905_004:0627c21": "實妄心即止。然此緣虗之遣。即此依他性中觀門更",
    "X55n0905_004:0627c22": "無異法。是故彼止若成。此觀亦就。但彼由緣虗故能",
    "X55n0905_004:0627c23": "滅實執。故名為止。此即由知無實故。便解諸法是虗。",
    "X55n0905_004:0627c24": "因緣集起不無心相。故名為觀。彼以滅實破執為宗。",
    "X55n0905_004:0628a01": "此以立虗緣起為旨。故有別也。以是義故。除障義同。",
    "X55n0905_004:0628a02": "得益稍別。別者是何。謂依此觀方便進修。堪入依他",
    "X55n0905_004:0628a03": "性止門。又復分成如幻化等三昧。故言得益。此是依",
    "X55n0905_004:0628a04": "他性中觀行斷得也。",
    "X55n0905_004:0628a05": "滅實破執是從假入空。立虗緣起是從空入假。故",
    "X55n0905_004:0628a06": "得分成如幻化等三昧也。餘可知。△二明止行斷",
    "X55n0905_004:0628a07": "得二。初正明。二料簡。今初。",
    "X55n0905_004:0628a08": "所言依他性中止門除障得益者。謂依有觀行作方",
    "X55n0905_004:0628a09": "便故。能知一切虗相唯是一心為體。是故虗相有即",
    "X55n0905_004:0628a10": "非有。如此解故。能滅虗相之執。故名為止。以此止故。",
    "X55n0905_004:0628a11": "能除果時迷理無明及以虗相。又復無明住地漸已",
    "X55n0905_004:0628a12": "損薄。即名除障。又得成就如幻化等三昧。又無生智",
    "X55n0905_004:0628a13": "用現前。復即成就真實性中觀行。即名得益。",
    "X55n0905_004:0628a14": "果時迷理無明及以虗相。謂見思習氣及界內塵",
    "X55n0905_004:0628a15": "沙也。無生智用謂道種智。餘可知。△二料簡。",
    "X55n0905_004:0628a16": "問曰。觀門之中亦成就如幻化等三昧。此止門中亦",
    "X55n0905_004:0628a17": "成就如幻化等三昧。有何別也。答曰。觀中分得。此中",
    "X55n0905_004:0628a18": "成就。又復觀中知法緣起如幻化。此中知法緣起即",
    "X55n0905_004:0628a19": "寂亦如幻化。故有別也。此明依他性中止行除障得",
    "X55n0905_004:0628a20": "益。",
    "X55n0905_004:0628a21": "知法緣起如幻。但是從空入假。知法緣起即寂如",
    "X55n0905_004:0628a22": "幻。則雙遮二邊亦得雙炤矣。△三約真實性二。初",
    "X55n0905_004:0628a23": "明觀行斷得。二明止行斷得。初中二。初正明。二料",
    "X55n0905_004:0628a24": "簡。今初。",
    "X55n0905_004:0628b01": "次明真實性中止觀除障得益者。初明觀門。此觀門",
    "X55n0905_004:0628b02": "者。初與依他性中止門無異而少有別義故。云何也。",
    "X55n0905_004:0628b03": "謂彼止門必緣一切法唯心所作。有即非有體是一",
    "X55n0905_004:0628b04": "心。是故得滅虗相之執。然此能知諸法唯一心之體。",
    "X55n0905_004:0628b05": "即是此中觀門更無異法。是以彼止若成。此觀即就。",
    "X55n0905_004:0628b06": "不相離也。然彼雖緣一心。但以滅相為宗。此中雖知",
    "X55n0905_004:0628b07": "虗相非有。但以立心為旨。故有別也。是故除障義同。",
    "X55n0905_004:0628b08": "得益稍別。別義是何。謂依此觀作方便故。堪能勝進",
    "X55n0905_004:0628b09": "入止門也。",
    "X55n0905_004:0628b10": "滅相為宗是遮二邊。立心為旨正顯中道也。△二",
    "X55n0905_004:0628b11": "料簡。",
    "X55n0905_004:0628b12": "問曰。唯心所作與唯是一心。為一為異。答曰。唯心所",
    "X55n0905_004:0628b13": "作者。謂依心起於諸法非有而有。即是從體起相證",
    "X55n0905_004:0628b14": "也。唯是一心者。謂知彼所起之相有即非有體是一",
    "X55n0905_004:0628b15": "心。即是滅相入實證也。此明真實性中觀行斷得也。",
    "X55n0905_004:0628b16": "從體起相仍是幻有。滅相入實乃歸中道矣。△二",
    "X55n0905_004:0628b17": "明止行斷得。",
    "X55n0905_004:0628b18": "所言止行除障得益者。謂依前觀行作方便故。知彼",
    "X55n0905_004:0628b19": "一心之體不可分別。從本已來常自寂靜。作此解故",
    "X55n0905_004:0628b20": "念動息滅。即名為止。以此止行能滅無明住地及妄",
    "X55n0905_004:0628b21": "想習氣。即名除障。大覺現前具足佛力。即名得益。此",
    "X55n0905_004:0628b22": "明真實性中止行除障得益也。",
    "X55n0905_004:0628b23": "止觀斷得中標科及各釋竟。△三總辨四。初辨除",
    "X55n0905_004:0628b24": "障之義。二辨熏心之由。三辨位地之相。四結略總",
    "X55n0905_004:0628c01": "明。今初。",
    "X55n0905_004:0628c02": "問曰。除障之時為歒對除。為智解熏除。答曰。不得敵",
    "X55n0905_004:0628c03": "對相除。所以者何。以惑心在時未有其解。解若起時",
    "X55n0905_004:0628c04": "惑先已滅。前後不相見故。不得歒對相除。如是。雖由",
    "X55n0905_004:0628c05": "一念解心起故惑用不起。然其本識之中惑染種子",
    "X55n0905_004:0628c06": "仍在未滅故。解心一念滅時還起惑用。如是解惑念",
    "X55n0905_004:0628c07": "念迭興之時。解用漸漸熏心。增益解性之力。以成解",
    "X55n0905_004:0628c08": "用種子。即彼解用熏成種子之時。即能熏彼惑染種",
    "X55n0905_004:0628c09": "子分分損減。如似以香熏於臭衣。香氣分分著衣之",
    "X55n0905_004:0628c10": "時。臭氣分分而滅。惑種亦爾。解種分成。惑即分滅也。",
    "X55n0905_004:0628c11": "以惑種分分滅故。惑用漸弱。解種分分增故。解用轉",
    "X55n0905_004:0628c12": "彊。如是除也。非如小乘說敵對除。但有語無義。然彼",
    "X55n0905_004:0628c13": "小乘亦還熏除而不知此道理也。",
    "X55n0905_004:0628c14": "答中文分為四。初直明不得敵對相除。以解惑不",
    "X55n0905_004:0628c15": "同時故。次恐難云。既說解時無惑。何故解者仍未",
    "X55n0905_004:0628c16": "斷惑盡耶。今釋之曰。以其惑種仍在故。解滅時還",
    "X55n0905_004:0628c17": "起惑用也。三恐疑云。既解惑迭興。如何得以解除",
    "X55n0905_004:0628c18": "惑。今釋之曰。解用漸漸熏心令成解種。故能損滅",
    "X55n0905_004:0628c19": "惑種。喻如香熏臭衣也。四恐疑云。既是分分熏除。",
    "X55n0905_004:0628c20": "何故小乘說敵對除彼亦能斷惑耶。今釋之曰。小",
    "X55n0905_004:0628c21": "乘亦是熏除。彼自不達。故妄計為敵對除耳。解惑",
    "X55n0905_004:0628c22": "無敵對理。故但有語無義也。△二辨熏心之由。",
    "X55n0905_004:0628c23": "問曰。解熏心時。為見淨心故得熏心。為更有所由得",
    "X55n0905_004:0628c24": "熏心。答曰。一切解惑之用。皆依一心而起。以是義故。",
    "X55n0905_004:0629a01": "解惑之用悉不離心。以不離心故。起用之時即自熏",
    "X55n0905_004:0629a02": "心。更無所由。如似波浪之用不離水故。波動之時即",
    "X55n0905_004:0629a03": "動水體。是以前波之動動於水故。更起後波也。解惑",
    "X55n0905_004:0629a04": "之熏亦復如是。類此可知。",
    "X55n0905_004:0629a05": "解熏心時亦非見於淨心。亦非更有所由。以淨心",
    "X55n0905_004:0629a06": "非可見相故。以心外更無他法可由故。但解惑皆",
    "X55n0905_004:0629a07": "依心起。還熏於心。譬如依水起波還動於水耳。△",
    "X55n0905_004:0629a08": "三辨位地之相。",
    "X55n0905_004:0629a09": "問曰。此三性止觀為有位地。為無位地。答曰。不定。若",
    "X55n0905_004:0629a10": "就一相而言。十解分別性中止行成。十迴向依他性",
    "X55n0905_004:0629a11": "中止行成。佛果滿足真實性中止行成。若更一解。地",
    "X55n0905_004:0629a12": "前分別性中止行成。地上依他性中止行成。佛果真",
    "X55n0905_004:0629a13": "實性中止行成。又復地前隨分具三性止行。地上亦",
    "X55n0905_004:0629a14": "具三性止行。佛地三性止行究竟滿足。又復位位行",
    "X55n0905_004:0629a15": "行俱行三止。即時凡夫始發心者亦俱行三性止行。",
    "X55n0905_004:0629a16": "但明昧有殊。託法無別也。",
    "X55n0905_004:0629a17": "以三性止觀對菩薩位地。有豎有橫有收有簡。故",
    "X55n0905_004:0629a18": "不定也。初就一相而言。即約豎論。十解謂別十住。",
    "X55n0905_004:0629a19": "以永斷見思惑故。十迴向謂別十向。亦圓十信。以",
    "X55n0905_004:0629a20": "永斷塵沙兼伏無明惑故。佛果謂別地圓住皆名",
    "X55n0905_004:0629a21": "分證。佛果至究竟位名為滿足。以永斷無明惑故。",
    "X55n0905_004:0629a22": "次更一解者。豎而兼橫。地前為緣修故。染淨二種",
    "X55n0905_004:0629a23": "分別性止行成。地上為真修故。染淨二種依他性",
    "X55n0905_004:0629a24": "止行成。佛果為滿證故。染淨二種真實性止行成。",
    "X55n0905_004:0629b01": "次又復地前等。橫而兼豎。蓋只依他一性便具三",
    "X55n0905_004:0629b02": "性。所以修止觀者亦必通修。但地前名隨分具。以",
    "X55n0905_004:0629b03": "無明伏而未斷故。地上名具。以三惑俱斷三德現",
    "X55n0905_004:0629b04": "前故。佛地名究竟滿足。以分別止行究竟滿足成",
    "X55n0905_004:0629b05": "應身解脫德。依他止行究竟滿足成報身般若德。",
    "X55n0905_004:0629b06": "真實止行究竟滿足成如如法身德故。次又復位",
    "X55n0905_004:0629b07": "位等。非豎非橫亦橫亦豎。初從名字位中了知現",
    "X55n0905_004:0629b08": "前一念介爾之心。及十界十如權實諸法。隨見有",
    "X55n0905_004:0629b09": "一法當情。悉是分別性法。此法當體無實。即是依",
    "X55n0905_004:0629b10": "他性法。依他亦復無性。但是法界實相。即為真實",
    "X55n0905_004:0629b11": "性法。故始發心時便得俱行三止。但觀行位中尚",
    "X55n0905_004:0629b12": "昧。相似位中則明。相似位中尚昧。分證位中愈明。",
    "X55n0905_004:0629b13": "分證位中猶帶昧相。究竟位中方為極明。然從始",
    "X55n0905_004:0629b14": "至終無不以三性法為所觀境。故言托法無別也。",
    "X55n0905_004:0629b15": "△四結略總明。",
    "X55n0905_004:0629b16": "又復總明三性止觀除障得益。謂三性止行成故離",
    "X55n0905_004:0629b17": "凡夫行。三性觀行成故離聲聞行。此名除障。三性止",
    "X55n0905_004:0629b18": "行成故得寂滅樂為自利。三性觀行成故緣起作用",
    "X55n0905_004:0629b19": "為利他。此為得益。斯辨第四止觀斷得竟。",
    "X55n0905_004:0629b20": "或問。止成離凡夫行。秪是入空意耳。觀成離聲聞",
    "X55n0905_004:0629b21": "行。秪是出假意耳。蓋在通別之間。而釋為圓頓。不",
    "X55n0905_004:0629b22": "太甚乎。答曰。若但約染濁分別性論止觀者。可得",
    "X55n0905_004:0629b23": "但是通教。若但約分別依他二性論止觀者。可得",
    "X55n0905_004:0629b24": "是別接通。若但約染濁三性次第論止觀者。可得",
    "X55n0905_004:0629c01": "但是別教。今既具約染淨二種三性。又具論次與",
    "X55n0905_004:0629c02": "不次二種修法。又一一性中皆是先觀後止。不是",
    "X55n0905_004:0629c03": "先止後觀。又即時凡夫亦得雙修止觀。安得非圓",
    "X55n0905_004:0629c04": "頓耶。須知凡夫聲聞皆有界內界外之殊。分段生",
    "X55n0905_004:0629c05": "死界內凡夫行也。變易生死界外凡夫行也。滯於",
    "X55n0905_004:0629c06": "但空界內聲聞行也。滯於但中界外聲聞行也。是",
    "X55n0905_004:0629c07": "故經云。有聲聞乘聲聞。有聲聞乘緣覺。有聲聞乘",
    "X55n0905_004:0629c08": "菩薩。有緣覺乘聲聞。有緣覺乘緣覺。有緣覺乘菩",
    "X55n0905_004:0629c09": "薩。有菩薩乘聲聞。有菩薩乘緣覺。有菩薩乘菩薩。",
    "X55n0905_004:0629c10": "智者大師釋之謂。初三即藏教三乘。次三即通教",
    "X55n0905_004:0629c11": "三乘。次三即別教地前及地上也。今之行人。初心",
    "X55n0905_004:0629c12": "便行三止三觀。便離凡夫及聲聞行。所謂圓五品",
    "X55n0905_004:0629c13": "位。圓伏五住煩惱。雖是肉眼即名佛眼。已超別教",
    "X55n0905_004:0629c14": "十迴向矣。須知上文四番約位。正意秪在第四非",
    "X55n0905_004:0629c15": "橫非豎論橫豎耳。△五明止觀作用三。初正明。二",
    "X55n0905_004:0629c16": "偈頌。三結。初中三。初備顯作用。二重明所依。三再",
    "X55n0905_004:0629c17": "示方便。初又四。初剋證全體大用作用。二明雙遮",
    "X55n0905_004:0629c18": "雙炤作用。三明離過具德作用。四明融即離微作",
    "X55n0905_004:0629c19": "用。今初。",
    "X55n0905_004:0629c20": "次明第五止觀作用者。謂止行成故。體證淨心。理融",
    "X55n0905_004:0629c21": "無二之性。與諸眾生圓同一相之身。三寶於是混爾",
    "X55n0905_004:0629c22": "無三。二諦自斯莽然不二。怕兮凝湛。淵渟恬然。澄明",
    "X55n0905_004:0629c23": "內寂。用無用相。動無動相。蓋以一切法本來平等故。",
    "X55n0905_004:0629c24": "心性法爾故。此則甚深法性之體也。謂觀行成故。淨",
    "X55n0905_004:0630a01": "心體顯法界無礙之用。自然出生一切染淨之能。興",
    "X55n0905_004:0630a02": "大供具滿無邊剎。奉獻三寶惠施四生。及以吸風藏",
    "X55n0905_004:0630a03": "火放光動地。引短促長合多離一。殊形六道分響十",
    "X55n0905_004:0630a04": "方。五通示現三輪顯化。乃至上生色界之頂。下居兜",
    "X55n0905_004:0630a05": "率之天。託影於智幻之門。通靈於方便之道。揮二手",
    "X55n0905_004:0630a06": "以表獨尊。蹈七步而彰唯極。端坐瓊臺。思惟寶樹。高",
    "X55n0905_004:0630a07": "耀普眼於六天之宮。徧轉圓音於十方之國。蓮華藏",
    "X55n0905_004:0630a08": "海帝網以開張。娑婆襍土星羅而布列。乃使同形異",
    "X55n0905_004:0630a09": "見一唱殊聞。外色眾彰殊光亂彩。故有五山永耀八",
    "X55n0905_004:0630a10": "樹潛輝。玉質常存權形取滅。斯盡大悲大願熏習力",
    "X55n0905_004:0630a11": "故。一切法法爾。一心作故。即是甚深緣起之用也。",
    "X55n0905_004:0630a12": "繇止行成尅證全體。繇觀行成能興大用。此總明",
    "X55n0905_004:0630a13": "作用之大端也。能證三諦之智名為佛寶。所證三",
    "X55n0905_004:0630a14": "性之理名為法寶。理外無智智外無理名為僧寶。",
    "X55n0905_004:0630a15": "故混爾無三也。分別依他二性名俗諦。真實之性",
    "X55n0905_004:0630a16": "名真諦。又三性俱名俗諦。三性無性名真諦。又三",
    "X55n0905_004:0630a17": "性三無性名言建立俱名俗諦。三性三無性本惟",
    "X55n0905_004:0630a18": "一心名真諦。故莽然不二也。餘可知。△二明雙遮",
    "X55n0905_004:0630a19": "雙炤作用。",
    "X55n0905_004:0630a20": "又止行成故。其心平等不住生死。觀行成故。德用緣",
    "X55n0905_004:0630a21": "起不入涅槃。又止行成故住大涅槃。觀行成故處於",
    "X55n0905_004:0630a22": "生死。",
    "X55n0905_004:0630a23": "不住不入是雙遮。能住能處是雙炤也。△三明離",
    "X55n0905_004:0630a24": "過具德作用。",
    "X55n0905_004:0630b01": "又止行成故不為世染。觀行成故不為寂滯。又止行",
    "X55n0905_004:0630b02": "成故即用而常寂。觀行成故即寂而常用。",
    "X55n0905_004:0630b03": "不染不滯是離過。用寂寂用是具德也。△四明融",
    "X55n0905_004:0630b04": "即離微作用。",
    "X55n0905_004:0630b05": "又止行成故知生死即是涅槃。觀行成故知涅槃即",
    "X55n0905_004:0630b06": "是生死。又止行成故知生死及涅槃二俱不可得。觀",
    "X55n0905_004:0630b07": "行成故知流轉即生死不轉是涅槃。",
    "X55n0905_004:0630b08": "諸法從本來。常自寂滅相。不復更滅故。生死即是",
    "X55n0905_004:0630b09": "涅槃。二乘所證涅槃仍是真常流注故。即是變易",
    "X55n0905_004:0630b10": "生死。此對待論融即也。二種生死元無生死之相。",
    "X55n0905_004:0630b11": "如舉波即水。故生死即是涅槃三德。涅槃亦無涅",
    "X55n0905_004:0630b12": "槃之相。如全水在波。故涅槃即是生死。此絕待論",
    "X55n0905_004:0630b13": "融即也。隨緣常不變。故生死涅槃二俱平等。無有",
    "X55n0905_004:0630b14": "一相可得。所謂其入離也。不變常隨緣故。隨流轉",
    "X55n0905_004:0630b15": "緣名為生死。隨不轉緣名為涅槃。所謂其出微也。",
    "X55n0905_004:0630b16": "初備顯作用竟。△二重明所依。",
    "X55n0905_004:0630b17": "問曰。菩薩即寂興用之時。三性之中依於何性而得",
    "X55n0905_004:0630b18": "成立。答曰。菩薩依依他性道理故。能得即寂興用。兼",
    "X55n0905_004:0630b19": "以餘性助成化道。此義云何。謂雖知諸法有即非有。",
    "X55n0905_004:0630b20": "而復即知不妨非有而有。不無似法顯現。何以故。以",
    "X55n0905_004:0630b21": "緣起之法法爾故。是故菩薩常在三昧而得起心憫",
    "X55n0905_004:0630b22": "念眾生。然復依分別性觀門故。知一切眾生受大苦",
    "X55n0905_004:0630b23": "惱。依依他性觀門故。從心出生攝化之用。依真實性",
    "X55n0905_004:0630b24": "觀門故。知一切眾生與己同體。依分別性止門故。知",
    "X55n0905_004:0630c01": "一切眾生可除染得淨。依依他性止門故。不見能度",
    "X55n0905_004:0630c02": "所度之相。依真實性止門故。自身他身本來常住大",
    "X55n0905_004:0630c03": "般涅槃。",
    "X55n0905_004:0630c04": "答中先標二義。次別釋成。謂雖知諸法下。釋依依",
    "X55n0905_004:0630c05": "他性道理也。然後依分別下。釋餘性助成化道也。",
    "X55n0905_004:0630c06": "△三再示方便。",
    "X55n0905_004:0630c07": "又若初行菩薩欲有所作。先須發願。次入止門。即從",
    "X55n0905_004:0630c08": "止起觀。然後隨心所作即成。何故須先發願。謂指尅",
    "X55n0905_004:0630c09": "所求請勝力加故。復何須入止。謂欲知諸法悉非有",
    "X55n0905_004:0630c10": "故。是故於一切有礙之法隨念即通。何故。即從止起",
    "X55n0905_004:0630c11": "觀。謂欲知一切法皆從心作故。是故於一切法有所",
    "X55n0905_004:0630c12": "建立隨念即成也。若久行菩薩即不如是。但發意欲",
    "X55n0905_004:0630c13": "作隨念即成也。諸佛如來復不如是。但不緣而照。不",
    "X55n0905_004:0630c14": "慮而知。隨機感所應見聞。不發意而事自成也。譬如",
    "X55n0905_004:0630c15": "摩尼無心欲益於世。而隨前感雨寶差別。如來亦爾。",
    "X55n0905_004:0630c16": "隨所施為不作心意。而與所益相應。此蓋由三大阿",
    "X55n0905_004:0630c17": "僧祇劫熏習淳熟故得如是。更無異法也。",
    "X55n0905_004:0630c18": "先明初行方便。次明久行及佛之不同。然非因初",
    "X55n0905_004:0630c19": "行安有久行。非有久行安得成佛。故知欲成佛者",
    "X55n0905_004:0630c20": "須學初行之方便矣。△二偈頌三。初頌理諦。二頌",
    "X55n0905_004:0630c21": "觀法。三頌勸修。今初。",
    "X55n0905_004:0630c22": "心性自清淨。諸法唯一心。此心即眾生。此心菩薩佛。",
    "X55n0905_004:0630c23": "生死亦是心。涅槃亦是心。一心而作二。二還無二相。",
    "X55n0905_004:0630c24": "一心如大海。其性恒一味。而具種種義。是無窮法藏。",
    "X55n0905_004:0631a01": "初一句總頌真體。次一句攝事歸理。無一法而非",
    "X55n0905_004:0631a02": "全心也。次四句全理成事。無一法之全理不還具",
    "X55n0905_004:0631a03": "眾生佛菩薩生死涅槃種種法也。一心作二即不",
    "X55n0905_004:0631a04": "變常隨緣義。二無二相即隨緣常不變義。海喻可",
    "X55n0905_004:0631a05": "知。△二頌觀法三。初法說。二喻說。三合結。今初。",
    "X55n0905_004:0631a06": "是故諸行者。應當一切時。觀察自身心。知悉由染業。",
    "X55n0905_004:0631a07": "熏藏心故起。既知如來藏。依熏作世法。應解眾生體。",
    "X55n0905_004:0631a08": "悉是如來藏。復念真藏心。隨熏作世法。若以淨業熏。",
    "X55n0905_004:0631a09": "藏必作佛果。",
    "X55n0905_004:0631a10": "觀察自身心。謂約染濁分別性修止觀也。知悉由",
    "X55n0905_004:0631a11": "染業熏藏心故起。是約染濁依他性修止觀也。應",
    "X55n0905_004:0631a12": "解眾生體悉是如來藏。是約染濁真實性修止觀",
    "X55n0905_004:0631a13": "也。復念真藏性等四句。是以染例淨。即約清淨三",
    "X55n0905_004:0631a14": "性修止觀也。又如來藏依熏作世法。是知不變常",
    "X55n0905_004:0631a15": "隨緣也。眾生體悉是如來藏。是解隨緣常不變也。",
    "X55n0905_004:0631a16": "世法既爾佛果例然。約性則一真平等。約修則因",
    "X55n0905_004:0631a17": "滿果圓。所以必須依止一心勤行妙止觀也。△二",
    "X55n0905_004:0631a18": "喻說。",
    "X55n0905_004:0631a19": "譬如見金蛇。知是打金作。即解於蛇體。純是調柔金。",
    "X55n0905_004:0631a20": "復念金隨匠。得作蛇蟲形。即知蛇體金。隨匠成佛像。",
    "X55n0905_004:0631a21": "蛇喻染濁分別性。打喻染濁依他性。蛇體純是調",
    "X55n0905_004:0631a22": "柔金。即喻染濁真實性。又打金作蛇喻不變隨緣。",
    "X55n0905_004:0631a23": "蛇體純金喻隨緣不變也。蛇體金喻現前一念心",
    "X55n0905_004:0631a24": "性。匠喻止觀法門。成佛像喻成出障淨法身也。△",
    "X55n0905_004:0631b01": "三合結。",
    "X55n0905_004:0631b02": "藏心如真金。具足違順性。能隨染淨業。顯現凡聖果。",
    "X55n0905_004:0631b03": "金可為蛇為像。即是具足蛇像二性。故能隨匠打",
    "X55n0905_004:0631b04": "作蛇像。藏心亦爾。本具違順二性。故能隨染淨二",
    "X55n0905_004:0631b05": "業顯現凡聖二果。然正為蛇時像性仍在。故可轉",
    "X55n0905_004:0631b06": "蛇作像。則知正在染時淨性仍在。故可轉凡成聖",
    "X55n0905_004:0631b07": "也。蛇像非佛像。故須修證。佛金即蛇金。故常平等。",
    "X55n0905_004:0631b08": "彼執性廢修。執修昧性者。安知常同常別法界法",
    "X55n0905_004:0631b09": "門哉。二頌觀法竟。△三頌勸修。",
    "X55n0905_004:0631b10": "以是因緣故。速習無漏業。熏於清淨心。疾成平等德。",
    "X55n0905_004:0631b11": "是故於即時。莫輕御自身。亦勿賤於他。終俱成佛故。",
    "X55n0905_004:0631b12": "淨心為因。淨業為緣。因必藉緣。故須速習無漏業",
    "X55n0905_004:0631b13": "緣。熏於清淨心之真因。令成本來平等之妙德也。",
    "X55n0905_004:0631b14": "我心既即佛性。安可輕御。御者用也。一切眾生皆",
    "X55n0905_004:0631b15": "有佛性。安可賤他。既不自輕亦不賤他。是名平等",
    "X55n0905_004:0631b16": "佛德。△三結。",
    "X55n0905_004:0631b17": "此明止觀作用竟。上來總明五番建立止觀道理訖。",
    "X55n0905_004:0631b18": "已上第二大科廣作分別竟。△三歷事指點三。初",
    "X55n0905_004:0631b19": "明禮佛時止觀。二明食時止觀。三明便利時止觀。",
    "X55n0905_004:0631b20": "初中三。初觀門。二止門。三雙行。初又二。初實事觀。",
    "X55n0905_004:0631b21": "二假想觀。初又三。初法。二喻。三合。今初。",
    "X55n0905_004:0631b22": "凡禮佛之法亦有止觀二門。所言觀門禮佛者。當知",
    "X55n0905_004:0631b23": "十方三世一切諸佛。悉與我身同一淨心為體。但以",
    "X55n0905_004:0631b24": "諸佛修習淨業熏心故。得成淨果。差別顯現。徧滿十",
    "X55n0905_004:0631c01": "方三世。然一一佛皆具一切種智。是正徧知海。是大",
    "X55n0905_004:0631c02": "慈悲海。念念之中盡知一切眾生心心數法。盡欲救",
    "X55n0905_004:0631c03": "度一切眾生。一佛既爾。一切諸佛皆悉如是。是故行",
    "X55n0905_004:0631c04": "者若供養時。若禮拜時。若讚歎時。若懺悔時。若勸請",
    "X55n0905_004:0631c05": "時。若隨喜時。若迴向時。若發願時。常作是念。一切諸",
    "X55n0905_004:0631c06": "佛悉知我供養。悉受我供養。乃至知我發願。",
    "X55n0905_004:0631c07": "此依法性及與佛德稱實而觀。行願品所謂起深",
    "X55n0905_004:0631c08": "信解如對目前者也。△二喻。",
    "X55n0905_004:0631c09": "猶如生盲之人於大眾中行種種惠施。雖不見大眾",
    "X55n0905_004:0631c10": "諸人。而知諸人皆悉見己所作。受己所施。與有目者",
    "X55n0905_004:0631c11": "行施無異。",
    "X55n0905_004:0631c12": "無始無明未破。喻如生盲。然能作此信解。則功德",
    "X55n0905_004:0631c13": "與菩薩等矣。△三合。",
    "X55n0905_004:0631c14": "行者亦爾。雖不見諸佛。而知諸佛皆悉見己所作。受",
    "X55n0905_004:0631c15": "我懺悔。受我供養。如此解時。即時現前供養。與實見",
    "X55n0905_004:0631c16": "諸佛供養者等無有異也。何以故。以觀見佛心故。佛",
    "X55n0905_004:0631c17": "心者大慈悲是也。",
    "X55n0905_004:0631c18": "雖不見諸佛而見諸佛大慈悲心。所謂雖是肉眼",
    "X55n0905_004:0631c19": "名為佛眼也。△二假想觀二。初佛身觀。二供具觀。",
    "X55n0905_004:0631c20": "初中二。初直示。二釋疑。今初。",
    "X55n0905_004:0631c21": "又若能想作一佛身相嚴好。乃至能得想作無量諸",
    "X55n0905_004:0631c22": "佛。一一佛前皆見己身供養禮拜者。亦是現前供養。",
    "X55n0905_004:0631c23": "何以故。以是心作佛。是心是佛故。",
    "X55n0905_004:0631c24": "是心作佛者。能作他方應佛。能作自己果佛也。是",
    "X55n0905_004:0632a01": "心是佛者。心即他方應佛。心即自己果佛也。又是",
    "X55n0905_004:0632a02": "心作佛故非自然。是心是佛故非因緣。即中之空",
    "X55n0905_004:0632a03": "假名佛。能破三惑。能立三法。故能感他佛。三身圓",
    "X55n0905_004:0632a04": "應能成我心。三身當果即空假之中名是。則全惑",
    "X55n0905_004:0632a05": "即智。全障即德。故心是應佛。心是果佛也。又始學",
    "X55n0905_004:0632a06": "名作。終成即是佛。又諸佛法身與己同體。現觀佛",
    "X55n0905_004:0632a07": "時。心中現者即是諸佛法身之體。名心是佛。望己",
    "X55n0905_004:0632a08": "當果繇觀而成。名心作佛。若欲悉知。具如妙宗鈔。",
    "X55n0905_004:0632a09": "△二釋疑二。初明假想非妄。二明感應俱成。初中",
    "X55n0905_004:0632a10": "三。初直明非妄。二遠勝二乘。三徑齊菩薩。今初。",
    "X55n0905_004:0632a11": "問曰。前之一番供養。實有道理可與現前供養無異。",
    "X55n0905_004:0632a12": "此後一番想作佛身者則無道理。何以故。以實不見",
    "X55n0905_004:0632a13": "佛身。假想作見即是妄想相故。答曰。佛在世時。所有",
    "X55n0905_004:0632a14": "眾生現前所見佛者。亦是眾生自心作也。是故經言。",
    "X55n0905_004:0632a15": "心造諸如來。以是義故。即時心想作佛。則與彼現前",
    "X55n0905_004:0632a16": "見佛一也。",
    "X55n0905_004:0632a17": "△二遠勝二乘。",
    "X55n0905_004:0632a18": "又復乃勝二乘現見佛者。何以故。以彼二乘所見之",
    "X55n0905_004:0632a19": "佛實從心作。由無明故。妄想曲見謂從外來。非是心",
    "X55n0905_004:0632a20": "作。故即是顛倒。不稱心性緣起之義。是故經言。聲聞",
    "X55n0905_004:0632a21": "曲見。又復經言。是人行邪道。不能見如來。所言如來",
    "X55n0905_004:0632a22": "者。即是真如淨心依熏緣起果報顯現。故名如來。彼",
    "X55n0905_004:0632a23": "謂心外異來。故言不能見也。我今所見諸佛。雖是想",
    "X55n0905_004:0632a24": "心所作。但即能知由我想念熏真心故。心中現此諸",
    "X55n0905_004:0632b01": "佛。是故所見之佛不在心外。唯是真心之相。有即非",
    "X55n0905_004:0632b02": "有非有即有。不壞真寂不壞緣起。是故勝彼二乘現",
    "X55n0905_004:0632b03": "前見也。",
    "X55n0905_004:0632b04": "二乘不達唯心。此達唯心。一勝也。二乘入寂便壞",
    "X55n0905_004:0632b05": "緣起。此則不壞緣起。二勝也。△三徑齊菩薩。",
    "X55n0905_004:0632b06": "又若我以想心熏真心故。真心性起顯現諸佛。而言",
    "X55n0905_004:0632b07": "是妄想者。道場會眾皆以見佛之業熏真心故。盧舍",
    "X55n0905_004:0632b08": "那佛在於真心中現。彼諸菩薩亦是妄想。若彼菩薩",
    "X55n0905_004:0632b09": "所見之佛實從心起。見時即知不從外來。非是妄想",
    "X55n0905_004:0632b10": "者。我今所見諸佛亦從心起。亦知不從外來。何為言",
    "X55n0905_004:0632b11": "是妄想。又復彼諸菩薩所修見佛之業。悉是心作。還",
    "X55n0905_004:0632b12": "熏於心。我今念佛之想。亦是心作。還熏於心。彼此即",
    "X55n0905_004:0632b13": "齊。是故彼若非妄。我即真實。",
    "X55n0905_004:0632b14": "初明假想非妄竟。△二明感應俱成四。初重明同",
    "X55n0905_004:0632b15": "體心性。二明依想得見真佛。三生佛互論熏心。四",
    "X55n0905_004:0632b16": "結成感應不二。今初。",
    "X55n0905_004:0632b17": "問曰。若一切諸佛唯由眾生自心所作者。即無有實",
    "X55n0905_004:0632b18": "佛出世。答曰。不妨一切諸佛出世而即是眾生自心",
    "X55n0905_004:0632b19": "所作。何以故。謂由一切諸佛一切眾生同一淨心為",
    "X55n0905_004:0632b20": "體故。然此淨心全體唯作一眾生。而即不妨全體復",
    "X55n0905_004:0632b21": "作一切凡聖。如一眾生是淨心全體所作。其餘一一",
    "X55n0905_004:0632b22": "凡聖悉皆如是。一時一體不相妨礙。是故若偏據一",
    "X55n0905_004:0632b23": "人以論心者。此人之體即能作一切凡聖。如藏體一",
    "X55n0905_004:0632b24": "異中釋此義也。由此義故。一切諸佛唯是我心所作。",
    "X55n0905_004:0632c01": "但由共相不共相識義故。雖是我心能作諸佛。而有",
    "X55n0905_004:0632c02": "見不見之理。如共相不共相識中具明。",
    "X55n0905_004:0632c03": "眾生自心所作即是實佛。實佛即是眾生自心所",
    "X55n0905_004:0632c04": "作。以一切諸佛一切眾生同一淨心為體故。若達",
    "X55n0905_004:0632c05": "前文藏體一異之義。則不計實佛在我心外。若達",
    "X55n0905_004:0632c06": "共相不共相識之義。則不疑眾生有見有不見矣。",
    "X55n0905_004:0632c07": "△二明依想得見真佛。",
    "X55n0905_004:0632c08": "以是義故。若能方便假想者。此想即熏真心。與諸佛",
    "X55n0905_004:0632c09": "悲智之熏相應故。於真心中顯現諸佛。自得見之。此",
    "X55n0905_004:0632c10": "所現之佛。以我假想見佛之業與佛利他之業相應。",
    "X55n0905_004:0632c11": "熏心起故。此佛即是我共相識也。是共相識故。即是",
    "X55n0905_004:0632c12": "真實出世之佛為我所見。若無見佛之業與佛利他",
    "X55n0905_004:0632c13": "之德相應熏心者。一切諸佛雖是我淨心所作。而我",
    "X55n0905_004:0632c14": "常不得見佛。",
    "X55n0905_004:0632c15": "假想為能感。悲智為能應。感於眾生心內諸佛。故",
    "X55n0905_004:0632c16": "心外無佛。應於諸佛心內眾生。故佛出是真也。△",
    "X55n0905_004:0632c17": "三生佛互論熏心。",
    "X55n0905_004:0632c18": "是故。若偏據諸佛以論淨心。即諸佛淨心作一切眾",
    "X55n0905_004:0632c19": "生。但佛有慈悲智力熏心。故得見一切眾生。若偏據",
    "X55n0905_004:0632c20": "眾生以論淨心。即眾生淨心作一切諸佛。但眾生有",
    "X55n0905_004:0632c21": "見佛之業熏心。故得見一切諸佛。",
    "X55n0905_004:0632c22": "佛為法界。故無佛心外之眾生。生為法界。故無眾",
    "X55n0905_004:0632c23": "生心外之佛。自熏自見。復何疑哉。△四結成感應",
    "X55n0905_004:0632c24": "不二。",
    "X55n0905_004:0633a01": "是故假想熏心者。即心中諸佛顯現。可見所見之佛。",
    "X55n0905_004:0633a02": "則是真實出世之佛。若不解此義故。謂釋迦如來是",
    "X55n0905_004:0633a03": "心外實佛。心想作者是妄想作佛。如是執者。雖見釋",
    "X55n0905_004:0633a04": "迦如來亦不識也。",
    "X55n0905_004:0633a05": "假想為能感。實佛為能應。所感實佛既不在眾生",
    "X55n0905_004:0633a06": "心外。所應眾生又豈在釋迦心外。是謂感應不二",
    "X55n0905_004:0633a07": "也。若曲計釋迦實在心外。所想不是真佛者。是人",
    "X55n0905_004:0633a08": "行邪道。不能見如來矣。已上佛身觀竟。△二供具",
    "X55n0905_004:0633a09": "觀。",
    "X55n0905_004:0633a10": "又復行者既如是知一切諸佛是心所作故。當知身",
    "X55n0905_004:0633a11": "及供具亦從定心出生。以是義故。當想自身心。猶如",
    "X55n0905_004:0633a12": "香藏王。身諸毛孔內。流出香煙雲。其雲難思議。充滿",
    "X55n0905_004:0633a13": "十方剎。各於諸佛前。成大香樓閣。其香樓閣內。無量",
    "X55n0905_004:0633a14": "香天子。手執殊妙香。供養諸最勝。或復想自身。徧滿",
    "X55n0905_004:0633a15": "十方國。身數等諸佛。親侍於如來。彼諸一一身。猶如",
    "X55n0905_004:0633a16": "大梵王。色相最殊妙。五體禮尊足。知身及供具。悉是",
    "X55n0905_004:0633a17": "一心為。不生妄想執。謂為心外有。復知諸菩薩。所有",
    "X55n0905_004:0633a18": "諸供具。悉施諸眾生。令供養諸佛。是故彼供具。即是",
    "X55n0905_004:0633a19": "我己有。知是己有故。持供諸如來。以己心作物。及施",
    "X55n0905_004:0633a20": "他己者。復迴施眾生。供獻諸最勝。深入緣起觀。乃能",
    "X55n0905_004:0633a21": "為此事。此觀門禮佛。",
    "X55n0905_004:0633a22": "文有八段。初又復行者下。既知是心作佛。便可從",
    "X55n0905_004:0633a23": "心作身及供具也。二當想自身心下三偈。是想所",
    "X55n0905_004:0633a24": "供周徧。三或復想自身下二偈。是想能供周徧。四",
    "X55n0905_004:0633b01": "知身及供具一偈。是止觀雙行。五復知諸菩薩下",
    "X55n0905_004:0633b02": "二偈。是自他不二。六以己心作物一偈。是善巧迴",
    "X55n0905_004:0633b03": "向。七深入緣起觀二句。是結歎功能。八此觀門禮",
    "X55n0905_004:0633b04": "佛句。乃總結前文也。△二止門。",
    "X55n0905_004:0633b05": "止門禮佛者。當知一切諸佛及以己身一切供具。皆",
    "X55n0905_004:0633b06": "從心作。有即非有。唯是一心。亦不得取於一心之相。",
    "X55n0905_004:0633b07": "何以故。以心外無法能取此心相故。若有能取所取",
    "X55n0905_004:0633b08": "者即是虗妄。自體非有。如是禮者即名止門。",
    "X55n0905_004:0633b09": "皆從心作即無相性。有即非有即無生性。唯是一",
    "X55n0905_004:0633b10": "心即無性性。亦不取於一心之相即無真性也。△",
    "X55n0905_004:0633b11": "三雙行。",
    "X55n0905_004:0633b12": "復不得以此止行故便廢息觀行。應當止觀雙行。所",
    "X55n0905_004:0633b13": "謂雖知佛身我身及諸供具體唯一心。而即從心出",
    "X55n0905_004:0633b14": "生緣起之用熾然供養。雖復熾然供養。而復即知有",
    "X55n0905_004:0633b15": "即非有唯是一心平等無念。是故經言。供養於十方。",
    "X55n0905_004:0633b16": "無量億如來。諸佛及己身。無有分別相。此是止觀雙",
    "X55n0905_004:0633b17": "行也。",
    "X55n0905_004:0633b18": "初明禮佛時止觀竟。△二明食時止觀二。初觀門。",
    "X55n0905_004:0633b19": "二止門。初中二。初普供觀。二除貪觀。初又二。初轉",
    "X55n0905_004:0633b20": "粗作妙觀。二轉少為多觀。今初。",
    "X55n0905_004:0633b21": "凡食時亦有止觀兩門。所言觀者。初得食時。為供養",
    "X55n0905_004:0633b22": "佛故。即當念於此食是我心作。我今應當變此疎食",
    "X55n0905_004:0633b23": "之相以為上味。何以故。以知諸法本從心生。還從心",
    "X55n0905_004:0633b24": "轉故。作是念已。即想所持之器以為七寶之鉢。其中",
    "X55n0905_004:0633c01": "飲食想為天上上味。或作甘露。或為粳糧。或作石蜜。",
    "X55n0905_004:0633c02": "或為酥酪。種種勝膳等。作此想已。然後持此所想之",
    "X55n0905_004:0633c03": "食施與一切眾生。共供養三寶四生等食之。當念一",
    "X55n0905_004:0633c04": "切諸佛及賢聖。悉知我等作此供養。悉受我等如是",
    "X55n0905_004:0633c05": "供養。作此供養已然後食之。是故經言。以一食施一",
    "X55n0905_004:0633c06": "切。供養諸佛及諸賢聖。然後可食。問曰。既施與三寶",
    "X55n0905_004:0633c07": "竟。何為得自食。答曰。當施一切眾生共供養三寶時。",
    "X55n0905_004:0633c08": "即兼共施眾生食之。我此身中八萬戶蟲即是眾生",
    "X55n0905_004:0633c09": "之數故。是故得自食之。令蟲安樂。不自為己。",
    "X55n0905_004:0633c10": "△二轉少為多觀。",
    "X55n0905_004:0633c11": "又復想一鉢之食。一一米粒復成一鉢上味飲食。於",
    "X55n0905_004:0633c12": "彼一切鉢中。一一粒米復成一鉢上味飲食。如是展",
    "X55n0905_004:0633c13": "轉出生滿十方世界。悉是寶鉢成滿上味飲食。作此",
    "X55n0905_004:0633c14": "想已。持此所想之食施與一切眾生。令供養三寶四",
    "X55n0905_004:0633c15": "生等。作此想已然後自食。令己身中諸蟲飽滿。",
    "X55n0905_004:0633c16": "普供觀竟。△二除貪觀。",
    "X55n0905_004:0633c17": "若為除貪味之時。雖得好食。當想作種種不淨之物",
    "X55n0905_004:0633c18": "食之。而當知此好惡之食悉是心作。虗相無實。何故",
    "X55n0905_004:0633c19": "得知。以向者鉢中好食我作不淨之想。看之即唯見",
    "X55n0905_004:0633c20": "不淨。即都不見淨故。將知本時淨食亦復如是。是心",
    "X55n0905_004:0633c21": "所作。此是觀門。",
    "X55n0905_004:0633c22": "△二止門。",
    "X55n0905_004:0633c23": "止門喫食者。當觀所食之味。及行食之人。能食之口。",
    "X55n0905_004:0633c24": "別味之舌等。一一觀之。各知從心作故。唯是心相。有",
    "X55n0905_004:0634a01": "即非有。體唯一心。亦不得取於一心之相。何以故。以",
    "X55n0905_004:0634a02": "心外無法能取此心相故。若有能取所取者。即是虗",
    "X55n0905_004:0634a03": "妄。自體非有。此名止門。",
    "X55n0905_004:0634a04": "配上三性止門。如文可知。二明食時止觀竟。△三",
    "X55n0905_004:0634a05": "明便利時止觀二。初正明。二釋疑。初中二。初觀門。",
    "X55n0905_004:0634a06": "二止門。今初。",
    "X55n0905_004:0634a07": "凡大小便利亦有止觀。所言觀者。當於穢處作是念",
    "X55n0905_004:0634a08": "言。此等不淨悉是心作。有即非有。我今應當變此不",
    "X55n0905_004:0634a09": "淨令作清淨。即想此穢處作寶池寶渠。滿中清淨香",
    "X55n0905_004:0634a10": "水。或滿酥酪。自想己身作七寶身。所棄便利即香乳",
    "X55n0905_004:0634a11": "酥蜜等。作此想已持施一切眾生。即復知此淨相唯",
    "X55n0905_004:0634a12": "是心作。虗相無實。是名觀門。",
    "X55n0905_004:0634a13": "此等不淨悉是心作。分別本空也。有即非有。依他",
    "X55n0905_004:0634a14": "無性也。變作清淨。清淨分別性觀也。淨相唯心。清",
    "X55n0905_004:0634a15": "淨依他性觀也。虗相無實。清淨真實性觀也。△二",
    "X55n0905_004:0634a16": "止門。",
    "X55n0905_004:0634a17": "所言止門者。知此不淨之處。及身所棄不淨之物。唯",
    "X55n0905_004:0634a18": "是過去惡業熏心。故現此不淨之相可見。然此心相",
    "X55n0905_004:0634a19": "有即非有。唯是一心。平等無念。即名止門。",
    "X55n0905_004:0634a20": "觀則轉染濁性為清淨性。止則但除染濁三性入",
    "X55n0905_004:0634a21": "三無性也。惡業熏心故現不淨。然此心相有即非",
    "X55n0905_004:0634a22": "有。除分別性入無相性也。唯是一心。除依他性入",
    "X55n0905_004:0634a23": "無生性也。平等無念。除真實性入無性性也。△二",
    "X55n0905_004:0634a24": "釋疑二。初正釋所疑。二例通諸法。今初。",
    "X55n0905_004:0634b01": "問曰。上來所有淨不淨法。雖是心作。皆由過去業熏",
    "X55n0905_004:0634b02": "所起。何得現世假想變之即從心轉。答曰。心體具足",
    "X55n0905_004:0634b03": "一切法性而非緣不起。是故溷中穢相由過業而得",
    "X55n0905_004:0634b04": "現。寶池酥酪無往緣而不發。若能加心淨想。即是寶",
    "X55n0905_004:0634b05": "池酥酪之業熏心。故淨相得生。厭惡之心。空觀之心。",
    "X55n0905_004:0634b06": "即是除滅不淨之緣。淨熏心故。穢相隨滅。此蓋過去",
    "X55n0905_004:0634b07": "之業定能熏心起相。現世之功亦得熏心顯妙用也。",
    "X55n0905_004:0634b08": "加心淨想。指上觀門。厭惡之心。指上止門。空觀之",
    "X55n0905_004:0634b09": "心。雙指二門。真實性中止觀。所謂虗相無實。平等",
    "X55n0905_004:0634b10": "無念也。△二例通諸法三。初正釋成方便。二釋見",
    "X55n0905_004:0634b11": "不見之由。三釋神通差別之故。今初。",
    "X55n0905_004:0634b12": "如此於大小便處。假想熏心而改變之。其餘一切淨",
    "X55n0905_004:0634b13": "穢境界。須如是假想熏心。以改其舊相。故得現在除",
    "X55n0905_004:0634b14": "去憎愛。亦能遠與五通為方便也。然初學行者未得",
    "X55n0905_004:0634b15": "事從心轉。但可閉目假想為之。久久純熟。即諸法隨",
    "X55n0905_004:0634b16": "念改轉。是故諸大菩薩乃至二乘小聖五通仙人等。",
    "X55n0905_004:0634b17": "能得即事改變。無而現有。",
    "X55n0905_004:0634b18": "穢作淨想則能除憎。淨作穢想則能除愛。憎愛悉",
    "X55n0905_004:0634b19": "除便成漏盡。假想純熟法隨念轉便成五通。出世",
    "X55n0905_004:0634b20": "方便孰過於此。△二釋見不見之由。",
    "X55n0905_004:0634b21": "問曰。諸聖人等種種變現之時。何故眾生有見不見。",
    "X55n0905_004:0634b22": "答曰。由共相識故得見。由不共相識故不見。",
    "X55n0905_004:0634b23": "△三釋神通差別之故。",
    "X55n0905_004:0634b24": "問曰。菩薩神通與二乘神通有何差別。答曰。二乘神",
    "X55n0905_004:0634c01": "通但由假想而成。以心外見法。故有限有量。菩薩神",
    "X55n0905_004:0634c02": "通由知諸法悉是心作。唯有心相。心外無法。故無限",
    "X55n0905_004:0634c03": "無量也。又菩薩初學通時。亦從假想而修。但即知諸",
    "X55n0905_004:0634c04": "法皆一心作。二乘唯由假想習通。但言定力不言心",
    "X55n0905_004:0634c05": "作。道理論之一等心作。但彼二乘不知。故有差別也。",
    "X55n0905_004:0634c06": "菩薩習通亦從假想。二乘定力亦惟心作。秪由知",
    "X55n0905_004:0634c07": "與不知。遂令力量逈別。然則修止觀者可不先悟",
    "X55n0905_004:0634c08": "一心為依止乎。",
    "X55n0905_004:0634c09": "　佛祖心要妙難知　　我今隨力釋少分",
    "X55n0905_004:0634c10": "　迴此功德施群生　　同生安養成覺道",
    "X55n0905_004:0634c12": "大乘止觀法門釋要卷第四(終)"
}