{
    "T29n1562_055:0647b02": "阿毘達磨順正理論卷第五十五",
    "T29n1562_055:0647b04": "尊者眾賢造",
    "T29n1562_055:0647b05": "三藏法師玄奘奉　詔譯",
    "T29n1562_055:0647b06": "11 十一辯隨眠品第五之十一",
    "T29n1562_055:0647b07": "所辯隨眠及隨煩惱，於中有幾唯依意地、",
    "T29n1562_055:0647b08": "有幾通依六識地起？頌曰：",
    "T29n1562_055:0647b09": "見所斷慢眠，　　自在隨煩惱，",
    "T29n1562_055:0647b10": "皆唯意地起，　　餘通依六識。",
    "T29n1562_055:0647b11": "論曰：略說應知諸見所斷及修所斷。一切慢、",
    "T29n1562_055:0647b12": "眠隨煩惱中自在起者，如是一切皆依意識，",
    "T29n1562_055:0647b13": "依五識身無容起故。所餘一切通依六識，謂",
    "T29n1562_055:0647b14": "修所斷貪瞋無明及彼相應諸隨煩惱，即無",
    "T29n1562_055:0647b15": "慚愧、惛、掉及餘大煩惱地法所攝隨煩惱，即",
    "T29n1562_055:0647b16": "是放逸、懈怠、不信，依六識身皆容起故。理應",
    "T29n1562_055:0647b17": "通說諸隨煩惱，今此且依麁顯者說。復應思",
    "T29n1562_055:0647b18": "擇如先所辯樂等五受根，對今此中所辯一",
    "T29n1562_055:0647b19": "切煩惱隨煩惱，何煩惱等何根相應？於此先",
    "T29n1562_055:0647b20": "應辯諸煩惱。頌曰：",
    "T29n1562_055:0647b21": "欲界諸煩惱，　　貪喜樂相應，",
    "T29n1562_055:0647b22": "瞋憂苦癡遍，　　邪見憂及善，",
    "T29n1562_055:0647b23": "疑憂餘五喜，　　一切捨相應，",
    "T29n1562_055:0647b24": "上地皆隨應，　　遍自識諸受。",
    "T29n1562_055:0647b25": "論曰：欲界所繫諸煩惱中，貪，喜樂相應，以歡",
    "T29n1562_055:0647b26": "行轉遍六識故。瞋，憂苦相應，以慼行轉遍六",
    "T29n1562_055:0647b27": "識故。無明遍與前四相應，歡慼行轉遍六識",
    "T29n1562_055:0647b28": "故，與餘煩惱遍相應故。邪見通與憂喜相應，",
    "T29n1562_055:0647b29": "歡慼行轉唯意地故。何緣邪見歡慼行轉？如",
    "T29n1562_055:0647c01": "次先造罪福業故。疑，憂相應，以慼行轉唯意",
    "T29n1562_055:0647c02": "地故，懷猶豫者求決定知心愁慼故。餘四見、",
    "T29n1562_055:0647c03": "慢與喜相應，以歡行轉唯意地故。有餘師說：",
    "T29n1562_055:0647c04": "不應此五唯喜相應，現見此五現行位中亦",
    "T29n1562_055:0647c05": "有憂故。謂世現見執有我者，亦自感傷我受",
    "T29n1562_055:0647c06": "苦故，執我斷者亦生憂慼。故契經言：諸愚夫",
    "T29n1562_055:0647c07": "類於我斷壞心生驚恐。執自苦行為淨勝者，",
    "T29n1562_055:0647c08": "內心必懷極愁慼故。己之聞智族等下劣，每",
    "T29n1562_055:0647c09": "為他人所輕陵者，與慢俱起必有慼故。由是",
    "T29n1562_055:0647c10": "此五亦憂相應。彼說不然，異心起故。謂自感",
    "T29n1562_055:0647c11": "傷我受苦者，此但緣苦而自感傷，當於爾時",
    "T29n1562_055:0647c12": "不執有我。若起我見現在前時，於我必應有",
    "T29n1562_055:0647c13": "歡行轉。懷斷見者見斷德故，不因斷相而生",
    "T29n1562_055:0647c14": "驚恐；懷常見者於斷生怖，然生怖位則不計",
    "T29n1562_055:0647c15": "常。執自苦行為淨勝者，必異心中緣自所受",
    "T29n1562_055:0647c16": "種種苦事而生愁慼。若執苦行為淨勝時，必",
    "T29n1562_055:0647c17": "應生歡，見彼德故。為他輕陵而生慼者，如是",
    "T29n1562_055:0647c18": "憂慼必在異心。誰有為他輕陵生慼，而即",
    "T29n1562_055:0647c19": "起慢侮蔑於他？故五喜俱，誠為善說。如是別",
    "T29n1562_055:0647c20": "說欲界隨眠歡慼行殊四受俱已，通說皆與",
    "T29n1562_055:0647c21": "捨受相應。所以者何？以說捨受癡隨增故，無",
    "T29n1562_055:0647c22": "明遍與煩惱相應無簡別故。煩惱相續至究",
    "T29n1562_055:0647c23": "竟時取境賒緩，起處中欲漸漸衰微相續便",
    "T29n1562_055:0647c24": "斷，爾時煩惱與捨相順，是故皆與捨受相應。",
    "T29n1562_055:0647c25": "豈不捨根非歡非慼，如何歡慼煩惱相應？如",
    "T29n1562_055:0647c26": "處中人俱無違故。謂歡與慼俱起相違，捨於",
    "T29n1562_055:0647c27": "兩邊俱能隨順，是故捨受通與歡慼，煩惱相",
    "T29n1562_055:0647c28": "應亦無有過。又貪瞋性非即歡慼，與歡慼法",
    "T29n1562_055:0647c29": "相隨順故，容可與彼歡慼法相應，由彼相應",
    "T29n1562_055:0648a01": "說為歡慼行。如是捨受性非即歡慼，與欣",
    "T29n1562_055:0648a02": "慼品法相隨順故，容可與彼歡慼品相應，由",
    "T29n1562_055:0648a03": "彼相應說為歡慼行。欲界既爾，上地云何？皆",
    "T29n1562_055:0648a04": "隨所應遍與自地自識俱起諸受相應。謂若",
    "T29n1562_055:0648a05": "地中具有四識，彼一一識所起煩惱，各遍自",
    "T29n1562_055:0648a06": "識諸受相應。若諸地中唯有意識，即彼意識",
    "T29n1562_055:0648a07": "所起煩惱，遍與意識諸受相應。上諸地中識",
    "T29n1562_055:0648a08": "有多少？謂初靜慮具四餘一。受有多少？謂初",
    "T29n1562_055:0648a09": "二三四等，如次具喜樂捨，喜捨樂捨唯捨應",
    "T29n1562_055:0648a10": "知，隨諸地中所有煩惱，如應與彼識受相應。",
    "T29n1562_055:0648a11": "何緣二疑俱不決定，而上得與喜樂相應，非",
    "T29n1562_055:0648a12": "欲界疑喜受俱起？以諸煩惱在離欲地，雖不",
    "T29n1562_055:0648a13": "決定亦不憂慼，雖懷疑網無廢情怡。如在人",
    "T29n1562_055:0648a14": "間求得所愛，雖多勞倦而生樂想。有說色界",
    "T29n1562_055:0648a15": "喜樂與疑得相應者，俱寂靜故，依平等義建",
    "T29n1562_055:0648a16": "立相應，既等寂靜相應無失。如欲喜根非處",
    "T29n1562_055:0648a17": "生故相不寂靜，疑則不然，由此喜疑無相應",
    "T29n1562_055:0648a18": "理。謂世現見有貧賤人，頭面身支垢膩臭穢，",
    "T29n1562_055:0648a19": "手足皴裂匱食乏衣，復為重擔之所鎮壓。雖",
    "T29n1562_055:0648a20": "遭此等種種艱辛，而有歡娛歌舞嘯詠，或見",
    "T29n1562_055:0648a21": "他苦而反生歡。如是喜根有非處起，疑則不",
    "T29n1562_055:0648a22": "爾，故無等義。由不等故，無相應理。有說色",
    "T29n1562_055:0648a23": "界雖復懷疑，而於疑中生善品想，故彼得與",
    "T29n1562_055:0648a24": "喜樂相應。謂彼現見諸離欲者，多分因疑能",
    "T29n1562_055:0648a25": "引正定。有說初二三靜慮中與疑俱生，應全",
    "T29n1562_055:0648a26": "無受，故但應與本性受俱。已辯煩惱諸受相",
    "T29n1562_055:0648a27": "應，今次復應辯隨煩惱。頌曰：",
    "T29n1562_055:0648a28": "諸隨煩惱中，　　嫉悔忿及惱，",
    "T29n1562_055:0648a29": "害恨憂俱起，　　慳喜受相應，",
    "T29n1562_055:0648b01": "諂誑及眠覆，　　通憂喜俱起，",
    "T29n1562_055:0648b02": "憍喜樂皆捨，　　餘四遍相應。",
    "T29n1562_055:0648b03": "論曰：隨煩惱中嫉等六種，一切皆與憂根相",
    "T29n1562_055:0648b04": "應，以慼行轉唯意地故。有餘師說：惱喜相應，",
    "T29n1562_055:0648b05": "見取等流應歡行故。慳喜相應，以歡行轉唯",
    "T29n1562_055:0648b06": "意地故。歡行轉者，慳相與貪極相似故。諂誑",
    "T29n1562_055:0648b07": "眠覆憂喜相應，歡慼行轉唯意地故。歡慼行",
    "T29n1562_055:0648b08": "者，謂或有時以歡喜心而行諂等，或時有以",
    "T29n1562_055:0648b09": "憂慼心行。有餘師言：既說誑是貪等流故，但",
    "T29n1562_055:0648b10": "應歡行，不應說與憂根相應，是歡等流不應",
    "T29n1562_055:0648b11": "慼故，又正誑時不應慼故。或應說誑是癡等",
    "T29n1562_055:0648b12": "流，憍喜樂相應，歡行唯意故，在第三靜慮與",
    "T29n1562_055:0648b13": "樂相應，若在下諸地與喜相應。此上所說諸",
    "T29n1562_055:0648b14": "隨煩惱，一切皆與捨受相應，相續斷時皆",
    "T29n1562_055:0648b15": "住捨故，有通行在唯捨地故。捨於一切相應",
    "T29n1562_055:0648b16": "無遮，譬如無明遍相應故。餘無慚愧、惛沈、掉",
    "T29n1562_055:0648b17": "舉，四皆遍與五受相應，前二是大不善地法",
    "T29n1562_055:0648b18": "攝故，後二是大煩惱地法攝故。說二及聲顯",
    "T29n1562_055:0648b19": "難及釋，謂於惱、誑設難如前。理應釋言：果因",
    "T29n1562_055:0648b20": "相別，如無慚、掉，雖貪等流而與憂苦有相應",
    "T29n1562_055:0648b21": "義。故知所說與受相應，不唯同因但據相別。",
    "T29n1562_055:0648b22": "許有憂慼而行誑者，情有所憂而行誑故。所",
    "T29n1562_055:0648b23": "說煩惱隨煩惱中，有依異門佛說為蓋，今次",
    "T29n1562_055:0648b24": "應辯蓋相云何。頌曰：",
    "T29n1562_055:0648b25": "蓋五唯在欲，　　食治用同故，",
    "T29n1562_055:0648b26": "雖二立一蓋，　　障蘊故唯五。",
    "T29n1562_055:0648b27": "論曰：如契經言，若說五蓋為不善聚，是為正",
    "T29n1562_055:0648b28": "說。所以者何？如是五種，純是圓滿不善聚故。",
    "T29n1562_055:0648b29": "其五者何？一欲貪蓋、二瞋恚蓋、三惛眠蓋、四",
    "T29n1562_055:0648c01": "掉悔蓋、五疑蓋。契經既說蓋唯不善，故知唯",
    "T29n1562_055:0648c02": "在欲，非色無色界。由此為證，知惛、掉、疑，體雖",
    "T29n1562_055:0648c03": "皆通欲色無色，而但欲界有得蓋名。為顯惛",
    "T29n1562_055:0648c04": "沈、掉舉二種唯欲界者，有立為蓋，故與眠、悔",
    "T29n1562_055:0648c05": "和合而立，眠、悔唯是欲界繫故。為顯眠、悔唯",
    "T29n1562_055:0648c06": "染污者，有得蓋名，故與惛沈、掉舉二種和合",
    "T29n1562_055:0648c07": "而立，惛、掉唯是染污性故。疑准前四，在欲可",
    "T29n1562_055:0648c08": "知。何緣欲貪、瞋、恚、疑蓋，各於一體別立蓋名，",
    "T29n1562_055:0648c09": "而彼惛眠、掉悔二蓋，各於二體合立蓋名？欲",
    "T29n1562_055:0648c10": "貪、瞋、疑，食治各別，是故一一別立蓋名。由惛",
    "T29n1562_055:0648c11": "與眠及掉與悔，所食能治事用皆同，故體",
    "T29n1562_055:0648c12": "雖殊俱合立一。欲貪蓋食謂可愛相，此蓋對",
    "T29n1562_055:0648c13": "治謂不淨想。瞋恚蓋食謂可憎相，此蓋對治",
    "T29n1562_055:0648c14": "謂慈善根。疑蓋食謂三世，如契經說：於過去",
    "T29n1562_055:0648c15": "世生如是疑，乃至廣說。此蓋對治，謂若有能",
    "T29n1562_055:0648c16": "如實觀察緣性緣起。惛眠蓋食，謂五種法，一",
    "T29n1562_055:0648c17": "𧄼瞢、二不悅、三頻申、四食不平性、五心昧劣",
    "T29n1562_055:0648c18": "性。此蓋對治，謂光明想。此蓋事用，謂俱能令",
    "T29n1562_055:0648c19": "心性沈昧。掉悔蓋食，謂四種法，一親里尋、二",
    "T29n1562_055:0648c20": "國土尋、三不死尋、四隨念昔種種所更戲笑",
    "T29n1562_055:0648c21": "歡娛承奉等事。此蓋對治，謂奢摩他。此蓋事",
    "T29n1562_055:0648c22": "用，謂俱能令心不寂靜。由此說食治用同故，",
    "T29n1562_055:0648c23": "惛眠、掉悔二合為一。或貪、瞋、疑是滿煩惱，一",
    "T29n1562_055:0648c24": "一能荷一覆蓋用。惛眠、掉悔非滿煩惱，二合",
    "T29n1562_055:0648c25": "方荷一覆蓋用。此五名蓋，其義云何？謂決定",
    "T29n1562_055:0648c26": "能覆障聖道、聖道加行，故立蓋名。若爾，則",
    "T29n1562_055:0648c27": "應諸煩惱等皆得名蓋，一切皆能覆障聖道",
    "T29n1562_055:0648c28": "及加行故。如世尊告諸苾芻言：若為一法所",
    "T29n1562_055:0648c29": "覆障者，則不能了眼是無常。一法謂貪，乃至",
    "T29n1562_055:0649a01": "廣說。一一別說，如雜事中。何故世尊說蓋唯",
    "T29n1562_055:0649a02": "五？理實應爾。然佛世尊於立蓋門唯說五者，",
    "T29n1562_055:0649a03": "唯此於五蘊能為勝障故。謂貪、恚蓋能障戒",
    "T29n1562_055:0649a04": "蘊，如次令遠離欲惡故。惛沈、睡眠能障慧蘊，",
    "T29n1562_055:0649a05": "此二俱令遠毘鉢舍那故。掉舉、惡作能障定",
    "T29n1562_055:0649a06": "蘊，此俱令遠奢摩他故。如是四蓋漸次令超",
    "T29n1562_055:0649a07": "出離白法，由此於後令於業果四諦生疑，疑",
    "T29n1562_055:0649a08": "故能令乃至解脫、解脫智見皆不得起，故唯",
    "T29n1562_055:0649a09": "此五建立為蓋。若爾，掉悔蓋應惛眠。前說順",
    "T29n1562_055:0649a10": "戒定慧蘊次第而說，故不爾。此中壞次第者，",
    "T29n1562_055:0649a11": "世尊意欲顯別義故。謂契經中佛依正理說",
    "T29n1562_055:0649a12": "惛眠蓋，毘鉢舍那能治非止。說掉悔蓋，唯奢",
    "T29n1562_055:0649a13": "摩他能治非觀。此依伏斷說觀止門別治惛",
    "T29n1562_055:0649a14": "眠掉悔二蓋。若依永斷，此觀止門對治一切，用",
    "T29n1562_055:0649a15": "無差別。為顯此理，故壞次第。豈不契經作",
    "T29n1562_055:0649a16": "如是說：修等持者怖畏惛眠，修擇法者怖畏",
    "T29n1562_055:0649a17": "掉悔。由此證知惛眠障定、掉悔障慧，其理必",
    "T29n1562_055:0649a18": "然。理必不然，互相順故。惛沈順定，順上分中",
    "T29n1562_055:0649a19": "因言已辯。掉舉順慧，以性捷利似擇法故，非",
    "T29n1562_055:0649a20": "順彼法可言障彼。又若惛眠能障定者，則應",
    "T29n1562_055:0649a21": "許定能治惛眠，不應契經作如是說：惛眠對",
    "T29n1562_055:0649a22": "治謂光明想。掉悔障慧，為難亦然。故彼所言",
    "T29n1562_055:0649a23": "唯陳自執。然契經說：修等持者怖畏惛眠，修",
    "T29n1562_055:0649a24": "擇法者怖畏掉悔。此言意別，謂惛眠蓋相順",
    "T29n1562_055:0649a25": "等持，欲修等持，惛眠易起，故修定者怖畏惛",
    "T29n1562_055:0649a26": "眠，非謂惛眠近能障定。怖畏掉悔，准此應知。",
    "T29n1562_055:0649a27": "若謂契經作如是說，心昧劣位修定非時，心",
    "T29n1562_055:0649a28": "輕躁位修慧非時，故知惛眠近能障定，掉悔",
    "T29n1562_055:0649a29": "障慧理必應然。理亦不然，就近說故。謂此經",
    "T29n1562_055:0649b01": "意，正說惛眠於法相中不能簡擇，是故擇法",
    "T29n1562_055:0649b02": "為彼近治。惛眠亦能近障擇法，故昧劣位修",
    "T29n1562_055:0649b03": "定非時，定非惛眠近對治故。惛悔於慧，准此",
    "T29n1562_055:0649b04": "應知。若謂經說彼現起位修此非時，故知唯",
    "T29n1562_055:0649b05": "彼但為此障，則不說者障義既無便應非蓋，",
    "T29n1562_055:0649b06": "非不障勝法而蓋義可成，由此應知俱為俱",
    "T29n1562_055:0649b07": "障。俱為俱治其理必然，但於此中就近障",
    "T29n1562_055:0649b08": "治，故作如是差別而說。有餘別說唯立五因。",
    "T29n1562_055:0649b09": "彼說云何？謂在行位，先於色等種種境中取",
    "T29n1562_055:0649b10": "可愛憎二種相故，後在住位由先為因，便起",
    "T29n1562_055:0649b11": "欲貪瞋恚二蓋。此二能障將入定心，由此後",
    "T29n1562_055:0649b12": "時正入定位，於止及觀不能正習，由此便起",
    "T29n1562_055:0649b13": "惛眠、掉悔，如其次第障奢摩他、毘鉢舍那令",
    "T29n1562_055:0649b14": "不得起。由此於後出定位中，思擇法時疑復",
    "T29n1562_055:0649b15": "為障，故建立蓋唯有此五。乍可枉謗當聖慈",
    "T29n1562_055:0649b16": "尊，以聖慈尊猶一生隔，未證無等大我智故，",
    "T29n1562_055:0649b17": "寧可枉謗現能寂尊。彼說何緣名枉謗佛？以",
    "T29n1562_055:0649b18": "彼所說前後相違，及與契經理相違故。如何",
    "T29n1562_055:0649b19": "彼說前後相違？謂若欲貪、瞋恚二蓋現起能",
    "T29n1562_055:0649b20": "障將入定心，障既現前，何能入定？若別修治",
    "T29n1562_055:0649b21": "伏已入者，則不應言正入定位於止及觀不",
    "T29n1562_055:0649b22": "能正習。又不能習止及觀者，云何名為正入",
    "T29n1562_055:0649b23": "定位？又彼所說正入定言，為聞思所成、為",
    "T29n1562_055:0649b24": "修所成定？若言我說聞思所成名正入定，則",
    "T29n1562_055:0649b25": "不應說後出定位，思擇法時聞思所成有分",
    "T29n1562_055:0649b26": "別故，即思擇法何待出時？若說我言修所",
    "T29n1562_055:0649b27": "成定名正入定，理亦不然，修所成心正現前",
    "T29n1562_055:0649b28": "位，惛眠掉悔何容現前？若不現前，寧障止觀？",
    "T29n1562_055:0649b29": "如何彼說經理相違？謂彼所言惛眠、掉悔，如",
    "T29n1562_055:0649c01": "其次第障奢摩他、毘鉢舍那，違前教理，故彼",
    "T29n1562_055:0649c02": "所說唯立五因，無有功能證蓋唯五。由此前",
    "T29n1562_055:0649c03": "說理善可依。何故無明不立為蓋？不說成故。",
    "T29n1562_055:0649c04": "如契經說：無明所覆。覆即是蓋。有餘師說：等",
    "T29n1562_055:0649c05": "荷擔者立諸蓋中，無明於中所荷偏重，是故",
    "T29n1562_055:0649c06": "不說。若立無明為一蓋者，一切煩惱所荷障",
    "T29n1562_055:0649c07": "能，合比無明猶不能及，故不立在諸蓋聚中。",
    "T29n1562_055:0649c08": "慢復何緣不立為蓋？以有由慢能修勝法，為",
    "T29n1562_055:0649c09": "蓋義劣，不立蓋中。有餘師言：夫為蓋者令心",
    "T29n1562_055:0649c10": "趣下，慢則不然，以能令心趣上法故。非慢有",
    "T29n1562_055:0649c11": "力能壓伏心令其趣下，故不立蓋。諸見何故",
    "T29n1562_055:0649c12": "不立蓋中？見諸有情闕無我見者，雖執有我",
    "T29n1562_055:0649c13": "而能離染故。有說諸見慧為體故，性捷利故",
    "T29n1562_055:0649c14": "不順蓋義，為蓋必與此義相違。隨煩惱中餘",
    "T29n1562_055:0649c15": "不立蓋，准前所說應如理思。上二界惑不立",
    "T29n1562_055:0649c16": "蓋者，離三界染初非障故，初為障故建立蓋",
    "T29n1562_055:0649c17": "名。又上界惑唯無記故，蓋唯不善，如前已說。",
    "T29n1562_055:0649c18": "今應思擇：諸隨眠等由何而斷？由慧觀見彼",
    "T29n1562_055:0649c19": "所緣故，隨眠等斷。若爾，欲界他界遍行及三",
    "T29n1562_055:0649c20": "界中見滅道斷有漏緣惑應無斷義，緣苦集",
    "T29n1562_055:0649c21": "諦法智忍生唯緣欲界苦集諦故，緣滅道諦",
    "T29n1562_055:0649c22": "諸智忍生唯緣無漏為境界故。無如是失，我",
    "T29n1562_055:0649c23": "許諸惑永斷方便有多種故。為有幾種？總有",
    "T29n1562_055:0649c24": "四種。何等為四？頌曰：",
    "T29n1562_055:0649c25": "遍知所緣故，　　斷彼能緣故，",
    "T29n1562_055:0649c26": "斷彼所緣故，　　對治起故斷。",
    "T29n1562_055:0649c27": "論曰：斷見所斷惑，由前三方便。一、由遍知所",
    "T29n1562_055:0649c28": "緣故斷。謂欲界繫見苦集斷自界緣惑，色無",
    "T29n1562_055:0649c29": "色界見苦集斷所有諸惑，以上二界他界地",
    "T29n1562_055:0650a01": "緣亦由遍知所緣斷故。緣苦集諦類智忍生，",
    "T29n1562_055:0650a02": "俱能頓觀二界境故，及通三界見滅道斷無",
    "T29n1562_055:0650a03": "漏緣惑，如是諸惑皆由遍知所緣斷故。二、由",
    "T29n1562_055:0650a04": "斷彼能緣故斷。謂欲界繫他界緣惑，以欲界",
    "T29n1562_055:0650a05": "繫見苦集斷，自界緣惑能緣於彼，此惑於彼",
    "T29n1562_055:0650a06": "能作依持，依持斷時彼隨斷故。如羸病者却",
    "T29n1562_055:0650a07": "倚而立，去所倚時彼隨倒故。如何於彼能作",
    "T29n1562_055:0650a08": "依持？由此於彼能為因故。豈不此即說由害",
    "T29n1562_055:0650a09": "因故斷？實爾，此彼但是異名，然為止濫故作",
    "T29n1562_055:0650a10": "是說。謂欲界惑自他界緣，皆有此彼互為因",
    "T29n1562_055:0650a11": "義，然無此彼展轉相緣。故於此中說能緣斷，",
    "T29n1562_055:0650a12": "欲令易了唯他界緣由斷此因彼便隨斷。三、",
    "T29n1562_055:0650a13": "由斷彼所緣故斷。謂見滅道斷諸有漏緣惑，",
    "T29n1562_055:0650a14": "以無漏緣惑能為彼所緣，所緣斷時彼隨斷",
    "T29n1562_055:0650a15": "故。如羸病者杖策而行，去彼杖時彼隨倒故。",
    "T29n1562_055:0650a16": "何緣於此所斷惑中有斷能緣，故說所緣斷？",
    "T29n1562_055:0650a17": "如緣欲苦集起現觀時，有斷所緣，故說能緣",
    "T29n1562_055:0650a18": "斷。如緣諸滅道起現觀時，雖實爾時此彼俱",
    "T29n1562_055:0650a19": "斷，而由所斷有勝有劣，故勝斷時言劣隨斷。",
    "T29n1562_055:0650a20": "謂若於彼惑所緣中，無漏慧生能為對治，彼",
    "T29n1562_055:0650a21": "惑名勝、所餘名劣。何緣彼惑偏得勝名？於彼",
    "T29n1562_055:0650a22": "所緣無漏慧起，專為敵彼發功用故。依如是",
    "T29n1562_055:0650a23": "義故可說言，緣欲苦集所起現觀，於自所斷",
    "T29n1562_055:0650a24": "煩惱等中，以自界緣為勝怨敵。緣諸滅道所",
    "T29n1562_055:0650a25": "起現觀，於自所斷煩惱等中，以無漏緣為勝",
    "T29n1562_055:0650a26": "怨敵，由勝斷故餘劣隨斷。若許惑斷方便有",
    "T29n1562_055:0650a27": "多，有由能緣斷故隨斷，有由所緣斷故隨斷，",
    "T29n1562_055:0650a28": "何故前說，由慧觀見彼所緣故隨眠等斷？但",
    "T29n1562_055:0650a29": "應於此先立宗言，永斷諸惑由多方便；勿先",
    "T29n1562_055:0650b01": "立宗與後解釋言義各異、前後相違。如先立",
    "T29n1562_055:0650b02": "宗、後釋無異，寧謂我說前後相違？謂我宗言，",
    "T29n1562_055:0650b03": "由慧觀見彼所緣故諸惑斷者，此言意顯由",
    "T29n1562_055:0650b04": "慧觀見欲界所繫見苦、集，斷自界緣惑所緣",
    "T29n1562_055:0650b05": "境故，一切欲界見苦、見集所斷諸惑皆得永",
    "T29n1562_055:0650b06": "斷；由慧觀見上二界繫見苦、集，斷所有諸惑",
    "T29n1562_055:0650b07": "所緣境故，一切上界見苦、集斷諸惑永斷。由",
    "T29n1562_055:0650b08": "慧觀見三界所繫見滅、道，斷無漏緣惑所緣",
    "T29n1562_055:0650b09": "境故，一切見滅、見道所斷諸惑永斷，非此意",
    "T29n1562_055:0650b10": "顯所有惑斷。二由慧見彼所緣，而後復言",
    "T29n1562_055:0650b11": "我許諸惑永斷方便有多種別，如何可說我",
    "T29n1562_055:0650b12": "先立宗與後解釋言義各異？故不應謂前",
    "T29n1562_055:0650b13": "後相違。或我但言由慧觀見彼所緣故諸惑",
    "T29n1562_055:0650b14": "斷者，顯餘兼斷不說自成。謂若但能由慧",
    "T29n1562_055:0650b15": "觀見彼所緣故彼惑斷時，所餘諸惑能緣斷",
    "T29n1562_055:0650b16": "故、所緣斷故，無不斷理。是故從首且略立宗，",
    "T29n1562_055:0650b17": "若由慧見少惑所緣，則一切惑皆隨斷者，何",
    "T29n1562_055:0650b18": "故乃言我許諸惑永斷方便有多種別？但應",
    "T29n1562_055:0650b19": "立有一，謂遍知所緣。非唯立遍知所緣故斷，",
    "T29n1562_055:0650b20": "即能顯所斷。惑有二類：一謂與慧所緣境同、",
    "T29n1562_055:0650b21": "二謂與慧所緣境別。由此必有生如是疑：諸",
    "T29n1562_055:0650b22": "惑所緣與慧同者，慧見彼境，彼斷可然；餘惑",
    "T29n1562_055:0650b23": "所緣與慧異者，彼惑永斷，由何方便？由此故",
    "T29n1562_055:0650b24": "說多方便言，顯理遣疑深成有用。或復斷惑",
    "T29n1562_055:0650b25": "定有多門，然立宗中且舉勝者，顯餘皆屬此",
    "T29n1562_055:0650b26": "初門故。已說三方便，斷見所斷惑；斷修所斷",
    "T29n1562_055:0650b27": "惑，由第四方便，謂彼但由治起故斷。以若此",
    "T29n1562_055:0650b28": "品對治道生，即此品中諸惑頓斷，如下下品",
    "T29n1562_055:0650b29": "治道起時，上上品惑即皆頓斷，至上上品治",
    "T29n1562_055:0650c01": "道起時，下下品惑即皆頓斷。如是理趣，後當",
    "T29n1562_055:0650c02": "廣辯。豈不一切見所斷惑斷時，亦由對治道",
    "T29n1562_055:0650c03": "起？以若此部對治道生，則此部中諸惑斷故。",
    "T29n1562_055:0650c04": "理實應爾，然於此中為顯三界修所斷惑，無",
    "T29n1562_055:0650c05": "不皆由九品道斷，治道決定，故說此言。見所",
    "T29n1562_055:0650c06": "斷中唯有頂惑對治決定，如前已辯。或見",
    "T29n1562_055:0650c07": "所斷諸惑斷時，方便定三，故就別說；修所斷",
    "T29n1562_055:0650c08": "惑能斷方便不決定故，就總而說。豈不所明",
    "T29n1562_055:0650c09": "第四方便，與前宗義有不相關。謂修位中以",
    "T29n1562_055:0650c10": "滅道智能斷三界修所斷惑，慧非見此惑所",
    "T29n1562_055:0650c11": "緣故。此與宗義實不相關，前宗唯辯見所斷",
    "T29n1562_055:0650c12": "故。設彼總攝亦不相違，見彼惑所緣，此惑治",
    "T29n1562_055:0650c13": "生故。所言對治，總有幾種？頌曰：",
    "T29n1562_055:0650c14": "對治有四種，　　謂斷持遠厭。",
    "T29n1562_055:0650c15": "論曰：諸對治門，總有四種。一斷對治，謂道親",
    "T29n1562_055:0650c16": "能斷諸惑，得即無間道。二持對治，謂道初與",
    "T29n1562_055:0650c17": "斷得俱生，即解脫道，由如是道持斷得故，令",
    "T29n1562_055:0650c18": "諸惑得不相續生。三遠分對治，謂道能令前",
    "T29n1562_055:0650c19": "所斷惑得轉更成遠，即勝進道，於解脫道，後",
    "T29n1562_055:0650c20": "所起道名為勝進。乃至彼得俱起生等亦得",
    "T29n1562_055:0650c21": "道名，令與惑得相違諸得相續增故。四厭患",
    "T29n1562_055:0650c22": "對治，謂道隨於何界何地中，見諸過失深生",
    "T29n1562_055:0650c23": "厭患，即是於彼以種種門觀過失義，此唯諸",
    "T29n1562_055:0650c24": "厭作意聚攝。由此勢力，設於後時屬妙境界",
    "T29n1562_055:0650c25": "亦不貪著。應知多分是加行道。若爾，何緣於",
    "T29n1562_055:0650c26": "最後說？阿毘達磨非次第求，豈不曾聞，何煩",
    "T29n1562_055:0650c27": "徵詰？或不定故，說不在初。謂彼非如無間道",
    "T29n1562_055:0650c28": "後定有解脫、解脫道後方有勝進，是故不定，",
    "T29n1562_055:0650c29": "以加行道或有起在無間道前，或有生於",
    "T29n1562_055:0651a01": "勝進道後，非決定故。又不定者，謂或有一補",
    "T29n1562_055:0651a02": "特伽羅，由一加行乃至證得阿羅漢果，或二",
    "T29n1562_055:0651a03": "或多，是故不定。又不定者，無間道等如前加",
    "T29n1562_055:0651a04": "行，亦能與後為加行故，不可定言唯爾所是",
    "T29n1562_055:0651a05": "加行道攝。說多分言，應知為顯無間解脫勝",
    "T29n1562_055:0651a06": "進道中，緣苦集諦者亦厭患對治。已說惑對",
    "T29n1562_055:0651a07": "治，當辯斷惑理。諸惑永斷，為定從何？為從所",
    "T29n1562_055:0651a08": "緣、為從相應、為從自性？何故生疑？於此三種",
    "T29n1562_055:0651a09": "皆見過故。且不應說斷從所緣，謂若此法是",
    "T29n1562_055:0651a10": "彼所緣，未曾有時非所緣故。亦不可說斷從",
    "T29n1562_055:0651a11": "相應，謂相應法互為因故，此法無時非因性",
    "T29n1562_055:0651a12": "故。又由此惑令心成染，此心無時成不染故。",
    "T29n1562_055:0651a13": "亦不可說斷從自性，謂法無容捨自性故，以",
    "T29n1562_055:0651a14": "斷惑時不可令彼所斷諸法失所斷性。是故",
    "T29n1562_055:0651a15": "應思惑從何斷。頌曰：",
    "T29n1562_055:0651a16": "應知從所緣，　　可令諸惑斷。",
    "T29n1562_055:0651a17": "論曰：諸惑永斷，定從所緣，以於所緣遍知力",
    "T29n1562_055:0651a18": "故令惑永斷，如前已說。然惑所緣總有二種，",
    "T29n1562_055:0651a19": "謂有繫事及無繫事。緣有繫事為境諸惑，及",
    "T29n1562_055:0651a20": "從此惑力所引生不緣此事為境諸惑，如是",
    "T29n1562_055:0651a21": "二惑於一有情現相續中引起諸得。設無染",
    "T29n1562_055:0651a22": "污心現在前，此得恒行無有間斷，為去來世",
    "T29n1562_055:0651a23": "諸惑果因。如是應知，緣無繫事為境諸惑，及",
    "T29n1562_055:0651a24": "因此惑勢力所引隨後現行不緣此事為境",
    "T29n1562_055:0651a25": "諸惑，所引起得類亦同前。言為去來惑果因",
    "T29n1562_055:0651a26": "者，謂此諸得在現世時，是過去惑等流性故，",
    "T29n1562_055:0651a27": "說之為果；是未來惑生緣性故，說之為因。然",
    "T29n1562_055:0651a28": "此諸得，與斷對治等流諸得現行相違，能持",
    "T29n1562_055:0651a29": "去來所得諸惑，故令一切緣此事惑及緣餘惑",
    "T29n1562_055:0651b01": "相續而轉，緣此事境諸斷對治等流起時惑",
    "T29n1562_055:0651b02": "得便絕。所得諸惑於自所緣雖體猶有，而由",
    "T29n1562_055:0651b03": "因果得永絕故，可說名斷。以於少境若未遍",
    "T29n1562_055:0651b04": "知緣此境惑，及因此惑力所引起緣餘境惑，",
    "T29n1562_055:0651b05": "所引去來惑果因得現相續中無間而轉。若",
    "T29n1562_055:0651b06": "於少境得遍知時，惑所引得便不復轉，故",
    "T29n1562_055:0651b07": "知惑斷定從所緣。然於此中雖惑與道無俱",
    "T29n1562_055:0651b08": "行理，而道觀見苦等境故諸惑便斷。此義難",
    "T29n1562_055:0651b09": "了，應舉喻明。譬如有人為鼠所齧，雖無熱悶",
    "T29n1562_055:0651b10": "迷亂等時，而由熱等因毒在身，故恒名有病",
    "T29n1562_055:0651b11": "者非無病人，要服毒相違阿揭陀藥，方名無",
    "T29n1562_055:0651b12": "病者非有病人。雖阿揭陀與熱等病不俱時",
    "T29n1562_055:0651b13": "在一身中行，而阿揭陀威德力故，滅身中毒、",
    "T29n1562_055:0651b14": "熱等不生，說阿揭陀能除眾病。如是聖道雖",
    "T29n1562_055:0651b15": "與諸惑不俱時在一身中行，而聖道生威德",
    "T29n1562_055:0651b16": "力故，滅果因得、諸惑不生，能令行者身器清",
    "T29n1562_055:0651b17": "淨，惑不續故說名為斷。已說諸惑永斷所從。",
    "T29n1562_055:0651b18": "如前所言遠分對治，一切遠性總有幾種？頌",
    "T29n1562_055:0651b19": "曰：",
    "T29n1562_055:0651b20": "遠性有四種，　　謂相治處時，",
    "T29n1562_055:0651b21": "如大種尸羅，　　異方二世等。",
    "T29n1562_055:0651b22": "論曰：一切遠性總有四種。一相遠性，如四大",
    "T29n1562_055:0651b23": "種雖復俱在一聚中生，以相異故亦名為遠。",
    "T29n1562_055:0651b24": "二治遠性，如持犯戒雖復俱在一身中行，以",
    "T29n1562_055:0651b25": "相治故亦名為遠。三處遠性，如海兩岸雖復",
    "T29n1562_055:0651b26": "俱在一大海邊，方處隔故亦名為遠。四時遠",
    "T29n1562_055:0651b27": "性，如去來世雖復俱依一法上立，時分隔故",
    "T29n1562_055:0651b28": "亦名為遠。望何說遠？望現在世。無間已滅及",
    "T29n1562_055:0651b29": "正生時，與現相隣，如何名遠？彼非一切五識",
    "T29n1562_055:0651c01": "境故，亦非一分意識境故。或時分中有作用",
    "T29n1562_055:0651c02": "者說名為近，過去未來定無作用故說名遠。",
    "T29n1562_055:0651c03": "不可難言諸無為法永無作用應名為遠，以",
    "T29n1562_055:0651c04": "時遠近依時而立。故於三時若有作用說名",
    "T29n1562_055:0651c05": "為近，若無作用說名為遠。諸無為法越一切",
    "T29n1562_055:0651c06": "時，如何約時難令成遠。如處遠近依處而立",
    "T29n1562_055:0651c07": "非處不然，若難無為相有異故應成相遠，理",
    "T29n1562_055:0651c08": "亦無遮相遠，貫通一切法故。若爾，何故無為",
    "T29n1562_055:0651c09": "名近？且虛空體遍一切處，相無礙故說名為",
    "T29n1562_055:0651c10": "近。非擇滅體不由功用，於一切體、一切處時",
    "T29n1562_055:0651c11": "皆可得故說名為近。擇滅無為，諸有精進正",
    "T29n1562_055:0651c12": "修行者斷諸惑時，於一切體無有差別，速證",
    "T29n1562_055:0651c13": "得故說名為近。無為名近理趣既然，而經主",
    "T29n1562_055:0651c14": "說去來二世例亦應然，謂在去來靜慮等法，",
    "T29n1562_055:0651c15": "如無為法等速得故亦應近者。由先釋理，為",
    "T29n1562_055:0651c16": "例不成。無多有情於一切體無有差別共得",
    "T29n1562_055:0651c17": "義故。或許例然，亦無有失。如一切法雖互相",
    "T29n1562_055:0651c18": "望，相有異故皆名相遠，而依餘理，許說少分",
    "T29n1562_055:0651c19": "名近無失。如是去來雖約時分，無作用故皆",
    "T29n1562_055:0651c20": "名時遠。而依餘理，許說少分名近無失，非依",
    "T29n1562_055:0651c21": "餘理名為遠故與相時分遠義相違。有餘師",
    "T29n1562_055:0651c22": "言：由近勝解所證得故，解脫名近，謂現勝解",
    "T29n1562_055:0651c23": "觀解脫時，如對目前而證得故。如何現世說",
    "T29n1562_055:0651c24": "名為近？以與時遠相有異故，謂現在世可有",
    "T29n1562_055:0651c25": "普為一切識境有作用故。經主此中作如是",
    "T29n1562_055:0651c26": "說：若依正理，應說去來離法自相故名為遠，",
    "T29n1562_055:0651c27": "未來未得法自相故，過去已捨法自相故。彼",
    "T29n1562_055:0651c28": "說偏與正理相違。諸自相無皆非遠性，此成",
    "T29n1562_055:0651c29": "遠性必有自相，遠性攝故，如餘遠性。謂見所",
    "T29n1562_055:0652a01": "餘相遠性等，是遠性攝，自相非無。既許去來",
    "T29n1562_055:0652a02": "是遠性攝，必應許彼自相非無。說自相無而",
    "T29n1562_055:0652a03": "名遠性，故彼偏與正理相違。等聲為明舉法",
    "T29n1562_055:0652a04": "未盡。",
    "T29n1562_055:0652a05": "說一切有部順正理論卷第五十五"
}