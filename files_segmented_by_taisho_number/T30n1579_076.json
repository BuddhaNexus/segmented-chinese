{
    "T30n1579_076:0718a02": "瑜伽師地論卷第七十六",
    "T30n1579_076:0718a04": "彌勒菩薩說",
    "T30n1579_076:0718a05": "三藏法師玄奘奉　詔譯",
    "T30n1579_076:0718a06": "攝決擇分中菩薩地之五",
    "T30n1579_076:0718a07": "復次心意識相。當知如解深密經中。廣慧菩",
    "T30n1579_076:0718a08": "薩請問佛言。如世尊說於心意識祕密善",
    "T30n1579_076:0718a09": "巧菩薩。於心意識祕密善巧菩薩者。齊何",
    "T30n1579_076:0718a10": "名為於心意識祕密善巧菩薩。如來齊何",
    "T30n1579_076:0718a11": "施設彼為於心意識祕密善巧菩薩。說是",
    "T30n1579_076:0718a12": "語已。爾時世尊告廣慧菩薩曰。善哉。善哉。",
    "T30n1579_076:0718a13": "廣慧。汝今乃能請問如來如是深義。汝今為",
    "T30n1579_076:0718a14": "欲利益安樂無量眾生。哀愍世間及諸天",
    "T30n1579_076:0718a15": "人阿素洛等。為令獲得義利安樂故。發斯",
    "T30n1579_076:0718a16": "問。汝應諦聽。吾當為汝說心意識祕密義。",
    "T30n1579_076:0718a17": "廣慧當知於六趣生死。彼彼有情。墮彼彼",
    "T30n1579_076:0718a18": "有情眾中。或在卵生。或在胎生。或在濕生。",
    "T30n1579_076:0718a19": "或在化生。身分生起。於中最初一切種子心",
    "T30n1579_076:0718a20": "識成熟。展轉和合。增長廣大。依二執受。一",
    "T30n1579_076:0718a21": "者有色諸根及所依執受。二者相名分別言",
    "T30n1579_076:0718a22": "說戲論習氣執受。有色界中具二執受。無",
    "T30n1579_076:0718a23": "色界中不具二種。復次廣慧。此識亦名阿",
    "T30n1579_076:0718a24": "陀那識。何以故。由此識於身隨逐執持故。",
    "T30n1579_076:0718a25": "亦名阿賴耶識。何以故。由此識於身攝受",
    "T30n1579_076:0718a26": "藏隱同安危義故。亦名為心。何以故。由",
    "T30n1579_076:0718a27": "此識色聲香味觸等積集滋長故。復次廣慧。",
    "T30n1579_076:0718a28": "阿陀那識為依止。為建立故。六識身轉。謂",
    "T30n1579_076:0718a29": "眼識耳鼻舌身意識。此中有識。眼及色為緣",
    "T30n1579_076:0718b01": "生眼識。與眼識俱隨行同時同境有分別",
    "T30n1579_076:0718b02": "意識轉。有識。耳鼻舌身及聲香味觸為緣",
    "T30n1579_076:0718b03": "生耳鼻舌身識。與耳鼻舌身識俱隨行同時",
    "T30n1579_076:0718b04": "同境有分別意識轉。廣慧。若於爾時一眼",
    "T30n1579_076:0718b05": "識轉。即於此時唯有一分別意識與眼識",
    "T30n1579_076:0718b06": "同所行轉。若於爾時二三四五諸識身轉。",
    "T30n1579_076:0718b07": "即於此時唯有一分別意識。與五識身同",
    "T30n1579_076:0718b08": "所行轉。廣慧。譬如大暴水流。若有一浪",
    "T30n1579_076:0718b09": "生緣現前。唯一浪轉。若二若多浪生緣現",
    "T30n1579_076:0718b10": "前。有多浪轉。然此暴水自類恒流無斷無",
    "T30n1579_076:0718b11": "盡。又如善淨鏡面。若有一影生緣現前。唯",
    "T30n1579_076:0718b12": "一影起。若二若多影生緣現前。有多影起。",
    "T30n1579_076:0718b13": "非此鏡面轉變為影。亦無受用滅盡可得。",
    "T30n1579_076:0718b14": "如是廣慧。由似暴流阿陀那識為依止。",
    "T30n1579_076:0718b15": "為建立故。若於爾時有一眼識生緣現前。",
    "T30n1579_076:0718b16": "即於此時一眼識轉。若於爾時乃至有五",
    "T30n1579_076:0718b17": "識身生緣現前。即於此時五識身轉。廣慧。",
    "T30n1579_076:0718b18": "如是菩薩雖由法住智為依止。為建立故。",
    "T30n1579_076:0718b19": "於心意識祕密善巧。然諸如來不齊於此",
    "T30n1579_076:0718b20": "施設。彼為於心意識一切祕密善巧菩薩。",
    "T30n1579_076:0718b21": "廣慧。若諸菩薩於內各別如實不見阿陀",
    "T30n1579_076:0718b22": "那。不見阿陀那識。不見阿賴耶。不見阿",
    "T30n1579_076:0718b23": "賴耶識。不見積集。不見心。不見眼色及",
    "T30n1579_076:0718b24": "眼識。不見耳聲及耳識。不見鼻香及鼻識。",
    "T30n1579_076:0718b25": "不見舌味及舌識。不見身觸及身識。不見",
    "T30n1579_076:0718b26": "意法及意識。是名勝義善巧菩薩。如來施設",
    "T30n1579_076:0718b27": "彼為勝義善巧菩薩。廣慧。齊此名為於心",
    "T30n1579_076:0718b28": "意識一切祕密善巧菩薩。如來齊此施設於",
    "T30n1579_076:0718b29": "心意識一切祕密善巧菩薩。爾時世尊欲重",
    "T30n1579_076:0718c01": "宣此義而說頌曰。",
    "T30n1579_076:0718c02": "　阿陀那識甚深細　　一切種子如暴流",
    "T30n1579_076:0718c03": "　我於凡愚不開演　　恐彼分別執為我",
    "T30n1579_076:0718c04": "復次一切法相。當知如解深密經中。德本",
    "T30n1579_076:0718c05": "菩薩請問佛言。世尊。如世尊說於諸法相",
    "T30n1579_076:0718c06": "善巧菩薩。於諸法相善巧菩薩者。齊何名",
    "T30n1579_076:0718c07": "為於諸法相善巧菩薩。如來齊何施設彼",
    "T30n1579_076:0718c08": "為於諸法相善巧菩薩。說是語已。爾時世",
    "T30n1579_076:0718c09": "尊告德本菩薩曰。善哉。善哉。德本。汝今乃",
    "T30n1579_076:0718c10": "能請問如來如是深義。汝今為欲利益安",
    "T30n1579_076:0718c11": "樂無量眾生。哀愍世間及諸天人阿素洛等。",
    "T30n1579_076:0718c12": "為令獲得義利安樂故。發斯問。汝應諦",
    "T30n1579_076:0718c13": "聽。吾當為汝說諸法相。謂諸法相略有三",
    "T30n1579_076:0718c14": "種。何等為三。一者遍計所執相。二者依他起",
    "T30n1579_076:0718c15": "相。三者圓成實相。云何諸法遍計所執相。",
    "T30n1579_076:0718c16": "謂一切法名假安立自性差別。乃至為令隨",
    "T30n1579_076:0718c17": "起言說。云何諸法依他起相。謂一切法緣生",
    "T30n1579_076:0718c18": "自性。則此有故彼有。此生故彼生。謂無明",
    "T30n1579_076:0718c19": "緣行。乃至招集純大苦蘊。云何諸法圓成實",
    "T30n1579_076:0718c20": "相。謂一切法平等真如。於此真如諸菩薩眾",
    "T30n1579_076:0718c21": "勇猛精進。為因緣故。如理作意。無倒思",
    "T30n1579_076:0718c22": "惟。為因緣故。乃能通達。於此通達漸漸修",
    "T30n1579_076:0718c23": "集。乃至無上正等菩提方證圓滿。復次德本。",
    "T30n1579_076:0718c24": "如眩瞖人眼中所有眩瞖過患。遍計所執",
    "T30n1579_076:0718c25": "相當知亦爾。如眩瞖人眩瞖眾相。或髮",
    "T30n1579_076:0718c26": "毛輪蜂蠅苣蕂。或復青黃赤白等相差別",
    "T30n1579_076:0718c27": "現前。依他起相當知亦爾。如淨眼人遠離",
    "T30n1579_076:0718c28": "眼中眩瞖過患。即此淨眼本性所行無亂境",
    "T30n1579_076:0718c29": "界。圓成實相當知亦爾。復次德本。譬如清",
    "T30n1579_076:0719a01": "淨頗胝迦寶。若與青染色合。則似帝青大",
    "T30n1579_076:0719a02": "青末尼寶像。由邪執取帝青大青末尼寶",
    "T30n1579_076:0719a03": "故。惑亂有情。若與赤染色合。則似虎珀",
    "T30n1579_076:0719a04": "末尼寶像。由邪執取虎珀末尼寶故。惑亂",
    "T30n1579_076:0719a05": "有情。若與綠染色合。則似末羅羯多末尼",
    "T30n1579_076:0719a06": "寶像。由邪執取末羅羯多末尼寶故。惑亂",
    "T30n1579_076:0719a07": "有情。若與黃染色合。則似金像。由邪執取",
    "T30n1579_076:0719a08": "真金像故。惑亂有情。如是德本。如彼清淨",
    "T30n1579_076:0719a09": "頗胝迦上所有染色相應。依他起相上遍計",
    "T30n1579_076:0719a10": "所執相言說習氣。當知亦爾。如彼清淨頗",
    "T30n1579_076:0719a11": "胝迦上所有帝青大青。虎珀末羅羯多金等",
    "T30n1579_076:0719a12": "邪執。依他起相上遍計所執相執。當知亦爾。",
    "T30n1579_076:0719a13": "如彼清淨頗胝迦寶。依他起相。當知亦爾。",
    "T30n1579_076:0719a14": "如彼清淨頗胝迦上所有帝青大青。虎珀末",
    "T30n1579_076:0719a15": "羅羯多真金等相。於常常時。於恒恒時。無",
    "T30n1579_076:0719a16": "有真實。無自性性。即依他起相上由遍計",
    "T30n1579_076:0719a17": "所執相。於常常時。於恒恒時。無有真實。",
    "T30n1579_076:0719a18": "無自性性。圓成實相當知亦爾。復次德本。",
    "T30n1579_076:0719a19": "相名相應以為緣故。遍計所執相而可了",
    "T30n1579_076:0719a20": "知。依他起相上遍計所執相執以為緣故。",
    "T30n1579_076:0719a21": "依他起相而可了知。依他起相上遍計所執",
    "T30n1579_076:0719a22": "相無執以為緣故。圓成實相而可了知。復",
    "T30n1579_076:0719a23": "次德本。若諸菩薩能於諸法依他起相上。如",
    "T30n1579_076:0719a24": "實了知遍計所執相。即能如實了知一切",
    "T30n1579_076:0719a25": "無相之法。若諸菩薩如實了知依他起相。即",
    "T30n1579_076:0719a26": "能如實了知一切雜染相法。若諸菩薩如實",
    "T30n1579_076:0719a27": "了知圓成實相。即能如實了知一切清淨",
    "T30n1579_076:0719a28": "相法。復次德本。若諸菩薩能於依他起相上。",
    "T30n1579_076:0719a29": "如實了知無相之法。即能斷滅雜染相法。",
    "T30n1579_076:0719b01": "若能斷滅雜染相法。即能證得清淨相法。如",
    "T30n1579_076:0719b02": "是德本。由諸菩薩如實了知遍計所執相。",
    "T30n1579_076:0719b03": "依他起相。圓成實相故。如實了知諸無相",
    "T30n1579_076:0719b04": "法。雜染相法。清淨相法。如實了知無相法",
    "T30n1579_076:0719b05": "故。斷滅一切雜染相法。斷滅一切雜染相",
    "T30n1579_076:0719b06": "法故。證得一切清淨相法。齊此名為於諸",
    "T30n1579_076:0719b07": "法相善巧菩薩。如來齊此施設彼為於諸",
    "T30n1579_076:0719b08": "法相善巧菩薩。爾時世尊欲重宣此義。而",
    "T30n1579_076:0719b09": "說頌曰。",
    "T30n1579_076:0719b10": "　若不了知無相法　　雜染相法不能斷",
    "T30n1579_076:0719b11": "　不斷雜染相法故　　壞證微妙淨相法",
    "T30n1579_076:0719b12": "　不觀諸行眾過失　　放逸過失害眾生",
    "T30n1579_076:0719b13": "　懈怠住法動法中　　無有失壞可憐愍",
    "T30n1579_076:0719b14": "復次諸法無自性相。當知如解深密經中。勝",
    "T30n1579_076:0719b15": "義生菩薩。白佛言。世尊。我曾獨在靜處。心",
    "T30n1579_076:0719b16": "生如是尋思。世尊以無量門曾說諸蘊所",
    "T30n1579_076:0719b17": "有自相。生相。滅相。永斷。遍知。如說諸蘊。諸",
    "T30n1579_076:0719b18": "處緣起諸食亦爾。以無量門曾說諸諦所有",
    "T30n1579_076:0719b19": "自相。遍知。永斷。作證。修習。以無量門曾說",
    "T30n1579_076:0719b20": "諸界所有自相。種種界性。非一界性永斷遍",
    "T30n1579_076:0719b21": "知。以無量門曾說念住所有自相。能治所",
    "T30n1579_076:0719b22": "治。及以修習未生令生。生已堅住不忘倍修",
    "T30n1579_076:0719b23": "增長廣大。如說念住。正斷神足。根力覺支。",
    "T30n1579_076:0719b24": "亦復如是。以無量門曾說八支聖道所有",
    "T30n1579_076:0719b25": "自相。能治所治。及以修習未生令生。生已",
    "T30n1579_076:0719b26": "堅住不忘倍修增長廣大。世尊復說一切諸",
    "T30n1579_076:0719b27": "法皆無自性。無生無滅。本來寂靜。自性涅槃。",
    "T30n1579_076:0719b28": "未審。世尊依何密意作如是說。一切諸法",
    "T30n1579_076:0719b29": "皆無自性。無生無滅。本來寂靜。自性涅槃。",
    "T30n1579_076:0719c01": "我今請問如來斯義。唯願如來哀愍。解釋",
    "T30n1579_076:0719c02": "說一切法皆無自性。無生無滅。本來寂靜。自",
    "T30n1579_076:0719c03": "性涅槃所有密意。說是語已。",
    "T30n1579_076:0719c04": "爾時世尊告勝義生菩薩曰。善哉善哉。勝義",
    "T30n1579_076:0719c05": "生。汝所尋思甚為如理。善哉善哉。善男子。",
    "T30n1579_076:0719c06": "汝今乃能請問如來如是深義。汝今為欲",
    "T30n1579_076:0719c07": "利益安樂無量眾生。哀愍世間及諸天人阿",
    "T30n1579_076:0719c08": "素洛等。為令獲得義利安樂故。發斯問。",
    "T30n1579_076:0719c09": "汝應諦聽。吾當為汝解釋所說一切諸法",
    "T30n1579_076:0719c10": "皆無自性無生無滅。本來寂靜。自性涅槃所",
    "T30n1579_076:0719c11": "有密意。",
    "T30n1579_076:0719c12": "勝義生。當知我依三種無自性性。密意。說",
    "T30n1579_076:0719c13": "言一切諸法皆無自性。謂相無自性性。生無",
    "T30n1579_076:0719c14": "自性性。勝義無自性性。善男子。云何諸法",
    "T30n1579_076:0719c15": "相無自性性。所謂諸法遍計所執相。何以故。",
    "T30n1579_076:0719c16": "此由假名安立為相。非由自相安立為",
    "T30n1579_076:0719c17": "相。是故說名相無自性性。云何諸法生無自",
    "T30n1579_076:0719c18": "性性。所謂諸法依他起相。何以故。此由依",
    "T30n1579_076:0719c19": "他緣力故有。非自然有。是故說名生無自",
    "T30n1579_076:0719c20": "性性。云何諸法勝義無自性性。所謂諸法由",
    "T30n1579_076:0719c21": "生無自性性故。說名無自性性。即緣生法",
    "T30n1579_076:0719c22": "亦名勝義無自性性。何以故。於諸法中若",
    "T30n1579_076:0719c23": "是清淨所緣境界。我顯示彼以為勝義無自",
    "T30n1579_076:0719c24": "性性。依他起相非是清淨所緣境界。是故亦",
    "T30n1579_076:0719c25": "說名為勝義無自性性。復有諸法圓成實相。",
    "T30n1579_076:0719c26": "亦名勝義無自性性。何以故。一切諸法法無",
    "T30n1579_076:0719c27": "我性名為勝義。亦得名為無自性性。以是",
    "T30n1579_076:0719c28": "諸法勝義諦故。無自性性之所顯故。由此",
    "T30n1579_076:0719c29": "因緣名為勝義無自性性。善男子。譬如空",
    "T30n1579_076:0720a01": "華。相無自性性當知亦爾。譬如幻像。生無",
    "T30n1579_076:0720a02": "自性性當知亦爾。一分勝義無自性性。當知",
    "T30n1579_076:0720a03": "亦爾。譬如虛空唯是眾色無性所顯遍一切",
    "T30n1579_076:0720a04": "處。一分勝義無自性性。當知亦爾。法無我",
    "T30n1579_076:0720a05": "性之所顯故。遍一切故。善男子。我依如是",
    "T30n1579_076:0720a06": "三種無自性性。密意說言一切諸法皆無自",
    "T30n1579_076:0720a07": "性。",
    "T30n1579_076:0720a08": "勝義生。當知我依相無自性性。密意說言",
    "T30n1579_076:0720a09": "一切諸法無生無滅。本來寂靜。自性涅槃。",
    "T30n1579_076:0720a10": "何以故。若法自相都無所有則無有生。若",
    "T30n1579_076:0720a11": "無有生則無有滅。若無生無滅則本來寂",
    "T30n1579_076:0720a12": "靜。若本來寂靜則自性涅槃。於中都無少",
    "T30n1579_076:0720a13": "分所有更可令其般涅槃故。是故我依相",
    "T30n1579_076:0720a14": "無自性性。密意說言一切諸法無生無滅。本",
    "T30n1579_076:0720a15": "來寂靜。自性涅槃善男子。我亦依法無我性",
    "T30n1579_076:0720a16": "所顯。勝義無自性性密意說言一切諸法無",
    "T30n1579_076:0720a17": "生無滅。本來寂靜。自性涅槃。何以故。法無我",
    "T30n1579_076:0720a18": "性所顯。勝義無自性性。於常常時。於恒恒",
    "T30n1579_076:0720a19": "時。諸法法性。安住無為。一切雜染不相應",
    "T30n1579_076:0720a20": "故。於常常時。於恒恒時。諸法法性安住故",
    "T30n1579_076:0720a21": "無為。由無為故。無生無滅。一切雜染不相",
    "T30n1579_076:0720a22": "應故。本來寂靜。自性涅槃是故我依法無",
    "T30n1579_076:0720a23": "我性所顯。勝義無自性性密意說言一切諸",
    "T30n1579_076:0720a24": "法無生無滅。本來寂靜。自性涅槃。",
    "T30n1579_076:0720a25": "復次勝義生。非由有情界中諸有情類。別",
    "T30n1579_076:0720a26": "觀遍計所執自性。為自性故。亦非由彼別",
    "T30n1579_076:0720a27": "觀依他起自性。及圓成實自性為自性故。",
    "T30n1579_076:0720a28": "我立三種無自性性。然由有情於依他起",
    "T30n1579_076:0720a29": "自性。及圓成實自性上。增益遍計所執自性",
    "T30n1579_076:0720b01": "故。我立三種無自性性。由遍計所執自性",
    "T30n1579_076:0720b02": "相故。彼諸有情於依他起自性。及圓成實自",
    "T30n1579_076:0720b03": "性中。隨起言說。如如隨起言說。如是如",
    "T30n1579_076:0720b04": "是由言說熏習心故。或由言說隨覺故。或",
    "T30n1579_076:0720b05": "由言說隨眠故。於依他起自性。及圓成實",
    "T30n1579_076:0720b06": "自性中。執著遍計所執自性相。如如執著。",
    "T30n1579_076:0720b07": "如是如是於依他起自性。及圓成實自性",
    "T30n1579_076:0720b08": "上。執著遍計所執自性。由是因緣。生當",
    "T30n1579_076:0720b09": "來世依他起自性。由此因緣。或為煩惱雜",
    "T30n1579_076:0720b10": "染所染。或為業雜染所染。或為生雜染",
    "T30n1579_076:0720b11": "所染。於生死中長時馳騁。長時流轉。無有",
    "T30n1579_076:0720b12": "休息。或在那落迦。或在傍生。或在餓鬼。",
    "T30n1579_076:0720b13": "或在天上。或在阿素洛。或在人中。受諸",
    "T30n1579_076:0720b14": "苦惱。",
    "T30n1579_076:0720b15": "復次勝義生。若諸有情從本已來。未種善",
    "T30n1579_076:0720b16": "根未清淨障。未成熟相續。未多修勝解。",
    "T30n1579_076:0720b17": "未能積集福德智慧二種資糧。我為彼故。",
    "T30n1579_076:0720b18": "依生無自性性宣說諸法。彼聞是已。能於",
    "T30n1579_076:0720b19": "一切緣生行中。隨分解了無常無恒。是不",
    "T30n1579_076:0720b20": "安隱變壞法已。於一切行心生怖畏。深起",
    "T30n1579_076:0720b21": "厭患。心生怖畏。深厭患已遮止諸惡。於諸",
    "T30n1579_076:0720b22": "惡法能不造作。於諸善法能勤修習。習善",
    "T30n1579_076:0720b23": "因故。未種善根能種善根。未清淨障能",
    "T30n1579_076:0720b24": "令清淨。未熟相續能令成熟。由此因緣。",
    "T30n1579_076:0720b25": "多修勝解。亦多積集福德智慧二種資糧。彼",
    "T30n1579_076:0720b26": "雖如是種諸善根。乃至積集福德智慧二",
    "T30n1579_076:0720b27": "種資糧。然於生無自性性中。未能如實了",
    "T30n1579_076:0720b28": "知相無自性性。及二種勝義無自性性。於",
    "T30n1579_076:0720b29": "一切行未能正厭。未正離欲。未正解脫。",
    "T30n1579_076:0720c01": "未遍解脫煩惱雜染。未遍解脫諸業雜染。",
    "T30n1579_076:0720c02": "未遍解脫諸生雜染。如來為彼更說法要。",
    "T30n1579_076:0720c03": "謂相無自性性。及勝義無自性性。為欲令",
    "T30n1579_076:0720c04": "其於一切行能正厭故。正離欲故。正解脫",
    "T30n1579_076:0720c05": "故。超過一切煩惱雜染故。超過一切業雜",
    "T30n1579_076:0720c06": "染故。超過一切生雜染故。彼聞如是所說",
    "T30n1579_076:0720c07": "法已。於生無自性性中。能正信解相無自",
    "T30n1579_076:0720c08": "性性。及勝義無自性性。簡擇思惟。如實",
    "T30n1579_076:0720c09": "通達。於依他起自性中。能不執著遍計所",
    "T30n1579_076:0720c10": "執自性相。由言說不熏習智故。由言說不",
    "T30n1579_076:0720c11": "隨覺智故。由言說離隨眠智故。能滅依他",
    "T30n1579_076:0720c12": "起相。於現法中智力所持。能永斷滅當來",
    "T30n1579_076:0720c13": "世因。由此因緣。於一切行。能正厭患。能正",
    "T30n1579_076:0720c14": "離欲。能正解脫。能遍解脫煩惱業生三種雜",
    "T30n1579_076:0720c15": "染。復次勝義生。諸聲聞乘種性有情。亦由",
    "T30n1579_076:0720c16": "此道此行迹故。證得無上安隱涅槃。諸獨覺",
    "T30n1579_076:0720c17": "乘種性有情。諸如來乘種性有情。亦由此",
    "T30n1579_076:0720c18": "道此行迹故。證得無上安隱涅槃。一切聲聞",
    "T30n1579_076:0720c19": "獨覺菩薩。皆共此一妙清淨道。皆同此一",
    "T30n1579_076:0720c20": "究竟清淨。更無第二。我依此故。密意說言",
    "T30n1579_076:0720c21": "唯有一乘。非於一切有情界中。無有種種",
    "T30n1579_076:0720c22": "有情種性。或鈍根性。或中根性。或利根性有",
    "T30n1579_076:0720c23": "情差別。善男子。若一向趣寂聲聞種性補特",
    "T30n1579_076:0720c24": "伽羅。雖蒙諸佛施設種種勇猛加行方便化",
    "T30n1579_076:0720c25": "導。終不能令當坐道場證得無上正等菩",
    "T30n1579_076:0720c26": "提。何以故。由彼本來唯有下劣種性故。",
    "T30n1579_076:0720c27": "一向慈悲薄弱故。一向怖畏眾苦故。由",
    "T30n1579_076:0720c28": "彼一向慈悲薄弱。是故一向棄背利益諸眾",
    "T30n1579_076:0720c29": "生事。由彼一向怖畏眾苦。是故一向棄背",
    "T30n1579_076:0721a01": "發起諸行所作。我終不說一向棄背利益",
    "T30n1579_076:0721a02": "眾生事者。一向棄背發起諸行所作者。當",
    "T30n1579_076:0721a03": "坐道場能得無上正等菩提。是故說彼名",
    "T30n1579_076:0721a04": "為一向趣寂聲聞。若迴向菩提聲聞種性補",
    "T30n1579_076:0721a05": "特伽羅。我亦異門說為菩薩。何以故。彼既",
    "T30n1579_076:0721a06": "解脫煩惱障已。若蒙諸佛等覺悟時。於所",
    "T30n1579_076:0721a07": "知障。其心亦可當得解脫。由彼最初為自",
    "T30n1579_076:0721a08": "利益。修行加行。脫煩惱障。是故如來施設",
    "T30n1579_076:0721a09": "彼為聲聞種性。復次勝義生。如是於我善",
    "T30n1579_076:0721a10": "說。善制法。毘奈耶。最極清淨意樂所說善",
    "T30n1579_076:0721a11": "教法中。諸有情類意解種種差別可得。善男",
    "T30n1579_076:0721a12": "子。如來但依如是三種無自性性。由深密意。",
    "T30n1579_076:0721a13": "於所宣說不了義經。以隱密相。說諸法要。",
    "T30n1579_076:0721a14": "謂一切法皆無自性。無生無滅。本來寂靜。自",
    "T30n1579_076:0721a15": "性涅槃。於是經中。若諸有情已種上品善",
    "T30n1579_076:0721a16": "根。已清淨諸障。已成熟相續。已多修勝解。",
    "T30n1579_076:0721a17": "已能積集上品福德智慧資糧。彼若聽聞如",
    "T30n1579_076:0721a18": "是法已。於我甚深密意言說。如實解了。於",
    "T30n1579_076:0721a19": "如是法。深生信解。於如是義。以無倒慧。",
    "T30n1579_076:0721a20": "如實通達。依此通達。善修習故。速疾能證",
    "T30n1579_076:0721a21": "最極究竟。亦於我所深生淨信。知是如來",
    "T30n1579_076:0721a22": "應正等覺。於一切法現正等覺。若諸有情已",
    "T30n1579_076:0721a23": "種上品善根。已清淨諸障。已成熟相續。已",
    "T30n1579_076:0721a24": "多修勝解未能積集上品福德智慧資糧。",
    "T30n1579_076:0721a25": "其性質直。是質直類。雖無力能思擇廢立。",
    "T30n1579_076:0721a26": "而不安住自見取中。彼若聽聞如是法已。",
    "T30n1579_076:0721a27": "於我甚深祕密言說。雖無力能如實解了。",
    "T30n1579_076:0721a28": "然於此法能生勝解。發清淨信。信此經典。",
    "T30n1579_076:0721a29": "是如來說。是其甚深。顯現甚深。空性相應。",
    "T30n1579_076:0721b01": "難見難悟。不可尋思。非諸尋思所行境界。",
    "T30n1579_076:0721b02": "微細詳審聰明智者之所解了。於此經典所",
    "T30n1579_076:0721b03": "說義中。自輕而住。作如是言。諸佛菩提為",
    "T30n1579_076:0721b04": "最甚深。諸法法性亦最甚深。唯佛如來能",
    "T30n1579_076:0721b05": "善了達。非是我等所能解了。諸佛如來。為",
    "T30n1579_076:0721b06": "彼種種勝解有情。轉正法教。諸佛如來無",
    "T30n1579_076:0721b07": "邊智見。我等智見猶如牛迹。於此經典。雖",
    "T30n1579_076:0721b08": "能恭敬。為他宣說。書寫護持。披閱流布。",
    "T30n1579_076:0721b09": "殷重供養。受誦溫習。然猶未能以其修相",
    "T30n1579_076:0721b10": "發起加行。是故於我甚深密意所說言詞。",
    "T30n1579_076:0721b11": "不能通達。由此因緣。彼諸有情。亦能增",
    "T30n1579_076:0721b12": "長福德智慧二種資糧。於後相續未成熟",
    "T30n1579_076:0721b13": "者。亦能成熟。若諸有情廣說乃至未能積",
    "T30n1579_076:0721b14": "集上品福德智慧資糧。性非質直。非質直",
    "T30n1579_076:0721b15": "類。雖有力能思擇廢立。而復安住自見取",
    "T30n1579_076:0721b16": "中。彼若聽聞如是法已。於我甚深密意言",
    "T30n1579_076:0721b17": "說。無有力能如實解了。於如是法。雖生",
    "T30n1579_076:0721b18": "信解。然於其義隨言執著。謂一切法決定",
    "T30n1579_076:0721b19": "皆無自性。決定不生不滅。決定本來寂靜。",
    "T30n1579_076:0721b20": "決定自性涅槃。由此因緣。於一切法。獲得",
    "T30n1579_076:0721b21": "無見及無相見由得無見無相見故。撥一",
    "T30n1579_076:0721b22": "切相皆是無相。誹撥諸法遍計所執相。依他",
    "T30n1579_076:0721b23": "起相。圓成實相。何以故。由有依他起相。",
    "T30n1579_076:0721b24": "及圓成實相故。遍計所執相。方可施設。若",
    "T30n1579_076:0721b25": "於依他起相。及圓成實相。見為無相。彼",
    "T30n1579_076:0721b26": "亦誹撥遍計所執相。是故說彼誹撥三相。",
    "T30n1579_076:0721b27": "雖於我法起於法想。而非義中起於義想。",
    "T30n1579_076:0721b28": "由於我法起法想故。及非義中起義想",
    "T30n1579_076:0721b29": "故。於是法中持為是法。於非義中。持為",
    "T30n1579_076:0721c01": "是義。彼雖於法起信解故。福德增長。然於",
    "T30n1579_076:0721c02": "非義起執著故。退失智慧。智慧退故。退失",
    "T30n1579_076:0721c03": "廣大無量善法。復有有情。從彼聽聞。謂法",
    "T30n1579_076:0721c04": "為法。非義為義。若隨其見。彼即於法起於",
    "T30n1579_076:0721c05": "法想。於非義中起於義想。執法為法非",
    "T30n1579_076:0721c06": "義為義。由此因緣。當知同彼退失善法。若",
    "T30n1579_076:0721c07": "有有情。不隨其見。從彼欻聞一切諸法皆",
    "T30n1579_076:0721c08": "無自性。無生無滅。本來寂靜。自性涅槃。便",
    "T30n1579_076:0721c09": "生恐怖生恐怖已。作如是言。此非佛語。",
    "T30n1579_076:0721c10": "是魔所說。作此解已。於是經典。誹謗毀罵。",
    "T30n1579_076:0721c11": "由此因緣。獲大衰損。觸大業障。由是因緣。",
    "T30n1579_076:0721c12": "我說若有於一切相。起無相見。於非義中。",
    "T30n1579_076:0721c13": "宣說為義。是起廣大業障方便。由彼陷墜",
    "T30n1579_076:0721c14": "無量眾生。令其獲得大業障故。善男子。若",
    "T30n1579_076:0721c15": "諸有情未種善根。未清淨障。未熟相續。",
    "T30n1579_076:0721c16": "無多勝解。未集福德智慧資糧。性非質直。",
    "T30n1579_076:0721c17": "非質直類。雖有力能思擇廢立。而常安住",
    "T30n1579_076:0721c18": "自見取中。彼若聽聞如是法已。不能如實",
    "T30n1579_076:0721c19": "解我甚深密意言說。故於此法不生信解。",
    "T30n1579_076:0721c20": "於是法中起非法想。於是義中起非義想。",
    "T30n1579_076:0721c21": "於是法中執為非法。於是義中執為非義。",
    "T30n1579_076:0721c22": "唱如是言。此非佛語。是魔所說。作此解",
    "T30n1579_076:0721c23": "已。於是經典。誹謗毀讟。撥為虛偽。以無量",
    "T30n1579_076:0721c24": "門。毀滅摧伏如是經典。於諸信解此經典",
    "T30n1579_076:0721c25": "者。起怨家想。彼先為諸業障所障。由此",
    "T30n1579_076:0721c26": "因緣。復為如是業障所障。如是業障初易",
    "T30n1579_076:0721c27": "施設。乃至齊於百千俱胝那庾多劫。無有",
    "T30n1579_076:0721c28": "出期。善男子。如是於我善說。善制法。毘奈",
    "T30n1579_076:0721c29": "耶。最極清淨意樂所說善教法中。有如是",
    "T30n1579_076:0722a01": "等諸有情類意解種種差別可得。爾時世尊",
    "T30n1579_076:0722a02": "欲重宣此義而說頌曰。",
    "T30n1579_076:0722a03": "　一切諸法皆無性　　無生無滅本來寂",
    "T30n1579_076:0722a04": "　諸法自性恒涅槃　　誰有智言無密意",
    "T30n1579_076:0722a05": "　相生勝義無自性　　如是我皆已顯示",
    "T30n1579_076:0722a06": "　若不知佛此密意　　失壞正道不能往",
    "T30n1579_076:0722a07": "　依諸淨道清淨者　　唯依此一無第二",
    "T30n1579_076:0722a08": "　故於其中立一乘　　非有情性無差別",
    "T30n1579_076:0722a09": "　眾生界中無量生　　唯度一身趣寂滅",
    "T30n1579_076:0722a10": "　大悲勇猛證涅槃　　不捨眾生甚難得",
    "T30n1579_076:0722a11": "　微妙難思無漏界　　於中解脫等無差",
    "T30n1579_076:0722a12": "　一切義成離惑苦　　二種異說謂常樂",
    "T30n1579_076:0722a13": "爾時勝義生菩薩。復白佛言。世尊。諸佛如來",
    "T30n1579_076:0722a14": "密意語言。甚奇希有。乃至微妙最微妙。甚深",
    "T30n1579_076:0722a15": "最甚深。難通達最難通達。如是我今領解",
    "T30n1579_076:0722a16": "世尊所說義者。若於分別所行遍計所執相。",
    "T30n1579_076:0722a17": "所依行相中。假名安立以為色蘊或自性相",
    "T30n1579_076:0722a18": "或差別相。假名安立為色蘊生。為色蘊滅。",
    "T30n1579_076:0722a19": "及為色蘊永斷遍知。或自性相或差別相。是",
    "T30n1579_076:0722a20": "名遍計所執相。世尊依此施設諸法相無自",
    "T30n1579_076:0722a21": "性性。若即分別所行遍計所執相。所依行相。",
    "T30n1579_076:0722a22": "是名依他起相。世尊依此施設諸法生無自",
    "T30n1579_076:0722a23": "性性。及一分勝義無自性性。如是我今領",
    "T30n1579_076:0722a24": "解世尊所說義者。若即於此分別所行遍計",
    "T30n1579_076:0722a25": "所執相。所依行相中。由遍計所執相不成",
    "T30n1579_076:0722a26": "實故。即此自性無自性性。法無我真如清淨",
    "T30n1579_076:0722a27": "所緣。是名圓成實相。世尊依此施設一分",
    "T30n1579_076:0722a28": "勝義無自性性。如於色蘊如是。於餘蘊",
    "T30n1579_076:0722a29": "皆應廣說。如於諸蘊如是。於十二處一",
    "T30n1579_076:0722b01": "一處中皆應廣說。於十二有支一一支中",
    "T30n1579_076:0722b02": "皆應廣說。於四種食一一食中皆應廣說。",
    "T30n1579_076:0722b03": "於六界十八界一一界中皆應廣說。如是",
    "T30n1579_076:0722b04": "我今領解世尊所說義者。若於分別所行遍",
    "T30n1579_076:0722b05": "計所執相。所依行相中。假名安立以為苦",
    "T30n1579_076:0722b06": "諦苦諦遍知。或自性相或差別相。是名遍",
    "T30n1579_076:0722b07": "計所執相。世尊依此施設諸法相無自性",
    "T30n1579_076:0722b08": "性。若即分別所行遍計所執相。所依行相。",
    "T30n1579_076:0722b09": "是名依他起相。世尊。依此施設諸法生無",
    "T30n1579_076:0722b10": "自性性。及一分勝義無自性性。如是我今",
    "T30n1579_076:0722b11": "領解世尊所說義者。若即於此分別所行",
    "T30n1579_076:0722b12": "遍計所執相所依行相中。由遍計所執相不",
    "T30n1579_076:0722b13": "成實故。即此自性無自性性。法無我真如",
    "T30n1579_076:0722b14": "清淨所緣。是名圓成實相。世尊。依此施",
    "T30n1579_076:0722b15": "設一分勝義無自性性。如於苦諦如是。於",
    "T30n1579_076:0722b16": "餘諦皆應廣說。如於聖諦如是。於諸念",
    "T30n1579_076:0722b17": "住正斷神足根力覺支道支中一一皆應廣",
    "T30n1579_076:0722b18": "說。如是我今領解世尊所說義者。若於分",
    "T30n1579_076:0722b19": "別所行遍計所執相所依行相中。假名安立",
    "T30n1579_076:0722b20": "以為正定。及為正定能治所治。若正定修",
    "T30n1579_076:0722b21": "未生令生。生已堅住不忘。倍修增長廣大。",
    "T30n1579_076:0722b22": "或自性相。或差別相。是名遍計所執相。世",
    "T30n1579_076:0722b23": "尊依此施設諸法相無自性性。若即分別所",
    "T30n1579_076:0722b24": "行遍計所執相所依行相。是名依他起相。世",
    "T30n1579_076:0722b25": "尊依此施設諸法生無自性性。及一分勝",
    "T30n1579_076:0722b26": "義無自性性。如是我今領解世尊所說義",
    "T30n1579_076:0722b27": "者。若即於此分別所行遍計所執相所依行",
    "T30n1579_076:0722b28": "相中。由遍計所執相不成實故。即此自性",
    "T30n1579_076:0722b29": "無自性性。法無我真如清淨所緣。是名圓",
    "T30n1579_076:0722c01": "成實相。世尊依此施設諸法一分勝義無自",
    "T30n1579_076:0722c02": "性性。",
    "T30n1579_076:0722c03": "世尊。譬如毘濕縛藥。一切散藥仙藥方中",
    "T30n1579_076:0722c04": "皆應安處。如是世尊。依此諸法皆無自性。",
    "T30n1579_076:0722c05": "無生無滅。本來寂靜。自性涅槃。無自性性了",
    "T30n1579_076:0722c06": "義言教。遍於一切不了義經皆應安處。世",
    "T30n1579_076:0722c07": "尊。如彩畫地遍於一切彩畫事業皆同一",
    "T30n1579_076:0722c08": "味。或青或黃或赤或白。復能顯發彩畫事",
    "T30n1579_076:0722c09": "業。如是世尊。依此諸法皆無自性廣說乃至",
    "T30n1579_076:0722c10": "自性涅槃。無自性性了義言教。遍於一切",
    "T30n1579_076:0722c11": "不了義經。皆同一味。復能顯發彼諸經中所",
    "T30n1579_076:0722c12": "不了義。世尊。譬如一切成熟珍羞諸餅果",
    "T30n1579_076:0722c13": "內投之熟酥更生勝味。如是世尊。依此",
    "T30n1579_076:0722c14": "諸法皆無自性廣說乃至自性涅槃。無自性",
    "T30n1579_076:0722c15": "性了義言教。置於一切不了義經。生勝歡",
    "T30n1579_076:0722c16": "喜。世尊。譬如虛空遍一切處皆同一味不",
    "T30n1579_076:0722c17": "障一切所作事業。如是世尊。依此諸法皆",
    "T30n1579_076:0722c18": "無自性廣說乃至自性涅槃。無自性性了義",
    "T30n1579_076:0722c19": "言教。遍於一切不了義經。皆同一味不障",
    "T30n1579_076:0722c20": "一切聲聞獨覺及諸大乘所修事業。說是語",
    "T30n1579_076:0722c21": "已。爾時世尊。歎勝義生菩薩曰。善哉善哉。",
    "T30n1579_076:0722c22": "善男子。汝今乃能善解如來所說甚深密意",
    "T30n1579_076:0722c23": "言義。復於此義善作譬喻。所謂世間毘濕",
    "T30n1579_076:0722c24": "縛藥雜彩畫地熟酥虛空。勝義生。如是如",
    "T30n1579_076:0722c25": "是更無有異。如是如是汝應受持。勝義",
    "T30n1579_076:0722c26": "生菩薩。復白佛言。世尊初於一時。在婆羅",
    "T30n1579_076:0722c27": "痆斯仙人墮處施鹿林中。唯為發趣聲聞乘",
    "T30n1579_076:0722c28": "者。以四諦相轉正法輪。雖是甚奇甚為",
    "T30n1579_076:0722c29": "希有。一切世間諸天人等先無有能如法",
    "T30n1579_076:0723a01": "轉者。而於彼時所轉法輪有上有容是未",
    "T30n1579_076:0723a02": "了義。是諸諍論安足處所。世尊在昔第二",
    "T30n1579_076:0723a03": "時中。唯為發趣修大乘者。依一切法皆無",
    "T30n1579_076:0723a04": "自性。無生無滅。本來寂靜。自性涅槃。以隱",
    "T30n1579_076:0723a05": "密相。轉正法輪。雖更甚奇甚為希有。而於",
    "T30n1579_076:0723a06": "彼時所轉法輪。亦是有上有所容受。猶未",
    "T30n1579_076:0723a07": "了義。是諸諍論安足處所。世尊於今第三時",
    "T30n1579_076:0723a08": "中。普為發趣一切乘者。依一切法皆無自",
    "T30n1579_076:0723a09": "性。無生無滅。本來寂靜。自性涅槃無自性性。",
    "T30n1579_076:0723a10": "以顯了相轉正法輪。第一甚奇最為希有。",
    "T30n1579_076:0723a11": "于今世尊所轉法輪。無上無容是真了義。",
    "T30n1579_076:0723a12": "非諸諍論安足處所。世尊若善男子或善女",
    "T30n1579_076:0723a13": "人。於此如來依一切法皆無自性。無生無",
    "T30n1579_076:0723a14": "滅。本來寂靜。自性涅槃。所說甚深了義言",
    "T30n1579_076:0723a15": "教。聞已信解書寫護持供養流布。受誦溫",
    "T30n1579_076:0723a16": "習如理思惟。以其修相發起加行生幾所",
    "T30n1579_076:0723a17": "福。說是語已。爾時世尊告勝義生菩薩曰。",
    "T30n1579_076:0723a18": "勝義生是善男子或善女人。其所生福無量",
    "T30n1579_076:0723a19": "無數難可喻知。吾今為汝略說少分。如爪",
    "T30n1579_076:0723a20": "上土比大地土。百分不及一。千分不及一。",
    "T30n1579_076:0723a21": "百千分不及一。數算計喻鄔波尼殺曇分亦",
    "T30n1579_076:0723a22": "不及一。或如牛迹中水比四大海水。百分",
    "T30n1579_076:0723a23": "不及一。廣說乃至鄔波尼殺曇分亦不及",
    "T30n1579_076:0723a24": "一。如是於諸不了義經。聞已信解。廣說乃",
    "T30n1579_076:0723a25": "至以其修相發起加行所獲功德。比此所",
    "T30n1579_076:0723a26": "說了義經教聞已信解所集功德。廣說乃至",
    "T30n1579_076:0723a27": "以其修相發起加行所集功德。百分不及",
    "T30n1579_076:0723a28": "一。廣說乃至鄔波尼殺曇分亦不及一。說",
    "T30n1579_076:0723a29": "是語已。",
    "T30n1579_076:0723b01": "勝義生菩薩復白佛言。世尊。於是解深密法",
    "T30n1579_076:0723b02": "門中。當何名此教。我當云何奉持。佛告勝",
    "T30n1579_076:0723b03": "義生菩薩曰。善男子。此名勝義了義之教。",
    "T30n1579_076:0723b04": "於此勝義了義之教。汝當奉持。說此勝義",
    "T30n1579_076:0723b05": "了義教時。於大會中有六百千眾生。發阿",
    "T30n1579_076:0723b06": "耨多羅三藐三菩提心。三百千聲聞遠塵離",
    "T30n1579_076:0723b07": "垢。於諸法中得法眼淨。一百五十千聲聞",
    "T30n1579_076:0723b08": "永盡諸漏心得解脫。七十五千菩薩得無",
    "T30n1579_076:0723b09": "生法忍。",
    "T30n1579_076:0723b10": "瑜伽師地論卷第七十六"
}