{
    "X56n0921_001:0001a03": "止觀義例纂要卷第一(并序)",
    "X56n0921_001:0001a05": "摩訶止觀者。法華之妙行也。止觀義例者。妙行之輪",
    "X56n0921_001:0001a06": "輗也。傳止觀之道而不明義例者。則妙行傾覆也。昔",
    "X56n0921_001:0001a07": "天台智者稟之於靈嶽。悟之於道場。說之於玉泉。付",
    "X56n0921_001:0001a08": "之於章安。自章安至荊谿。師資道契。德音莫違。後以",
    "X56n0921_001:0001a09": "清涼僻見。逆路論興。背我天台。朋他賢首。抑根本之",
    "X56n0921_001:0001a10": "純妙以為漸圓。揚枝末之兼麤名為頓頓。紊瀆化源。",
    "X56n0921_001:0001a11": "尤誤羣學。故法華之妙行或幾乎隱矣。噫。道之未喪",
    "X56n0921_001:0001a12": "存乎哲匠。是以荊谿尊者嘅茲詭亂。乃作輔行傳弘",
    "X56n0921_001:0001a13": "決及義例等文。息蕩僻見。昭顯妙行。於是迷津識濟。",
    "X56n0921_001:0001a14": "佛乘載脂。故摩訶止觀由荊谿而大振於世也。人到",
    "X56n0921_001:0001a15": "于今咸受其賜。然輔行則披其細目。義例乃結其大",
    "X56n0921_001:0001a16": "科。意令學者推此條例。討論輔行。研修止觀。會通妙",
    "X56n0921_001:0001a17": "乘。運眾寶之大車遊於四方。直至道場耳。故知傳止",
    "X56n0921_001:0001a18": "觀之道而不明義例者。則妙行傾覆也。余以元豐三",
    "X56n0921_001:0001a19": "年歲次庚申遷居安固寶積教院。明年休夏將啟止",
    "X56n0921_001:0001a20": "觀。而門人請曰。夫金剛錍者。點示有情之性徧。不隔",
    "X56n0921_001:0001a21": "於艸木瓦石。明無情之有性也。而寓言記已解之十",
    "X56n0921_001:0001a22": "不二門者。收攝法華之十妙。顯一部之經旨。令妙理",
    "X56n0921_001:0001a23": "以昭明也。而圓通記已釋之。止觀義例者。總括止觀",
    "X56n0921_001:0001a24": "之文。粹明所傳之心印。皎在於目前也。而未聞有記。",
    "X56n0921_001:0001b01": "況數百年以來斯文存而不講。今雖欲學止觀。仍患",
    "X56n0921_001:0001b02": "關節靡通。敢希指授。用袪暗滯。余聞此請。遂無以辭。",
    "X56n0921_001:0001b03": "於是乃詳究文勢出科一貼。尋以講閱事煩。未遑申",
    "X56n0921_001:0001b04": "剖。逮七年甲子歲莫春月上巳日始暇纂集止觀輔",
    "X56n0921_001:0001b05": "行綱要之文。隨科對顯。至中秋下弦乃得畢功。既而",
    "X56n0921_001:0001b06": "題曰纂要。又復均成六卷。因為訓於門人之請。乃廣",
    "X56n0921_001:0001b07": "建立一家之道。吾宗後學不可以輕視也。",
    "X56n0921_001:0001b08": "永嘉沙門釋　(從義)　撰",
    "X56n0921_001:0001b09": "釋止觀義例。文為二。初總題。又為二。初所述題目。具",
    "X56n0921_001:0001b10": "存應云摩訶止觀。今文雖則但舉止觀。亦兼摩訶。故",
    "X56n0921_001:0001b11": "輔行云。止觀二字無非摩訶。即是一心三止三觀之",
    "X56n0921_001:0001b12": "止觀也。故知總攬一部以為首題。故始自大意。終于",
    "X56n0921_001:0001b13": "旨歸。無非摩訶之止觀也。是則題名為總。十章為別",
    "X56n0921_001:0001b14": "矣。言義例者。義謂止觀之所以也。例謂比例。類例。條",
    "X56n0921_001:0001b15": "例也。是故欲明摩訶止觀佛乘所以。須知七例。如下",
    "X56n0921_001:0001b16": "所列七義是也。然此七義皆有其例。非循胸臆輙自",
    "X56n0921_001:0001b17": "構立。是則若迷七例之文。將何以明止觀之行。將何",
    "X56n0921_001:0001b18": "以袪邪僻之計。",
    "X56n0921_001:0001b19": "次能撰人名。天台即所棲之處。沙門乃出家之號。湛",
    "X56n0921_001:0001b20": "然是述者之名。天台沙門釋義如常。按梁肅撰荊谿",
    "X56n0921_001:0001b21": "碑云。公諱湛然。姓戚氏。世居晉陵之荊谿。人尊其教。",
    "X56n0921_001:0001b22": "因以為號。既居天台。故今乃云天台沙門。輔行云毗",
    "X56n0921_001:0001b23": "陵沙門者。此從本郡為名也。述者著述也。亦循也。作",
    "X56n0921_001:0001b24": "者謂之聖。述者謂之明。今荊谿但述先聖之道而不",
    "X56n0921_001:0001c01": "自作焉。亦猶仲尼述而不作也。",
    "X56n0921_001:0001c02": "次別文為二。初列七例之名。第者次也。一者數之始",
    "X56n0921_001:0001c03": "也。第二至第七。皆是次第增前之數耳。",
    "X56n0921_001:0001c04": "所傳部別者。天台傳南嶽三種止觀。一漸次。二不定。",
    "X56n0921_001:0001c05": "三圓頓。今此摩訶止觀一部。於三種中別在圓頓也。",
    "X56n0921_001:0001c06": "又輔行云。一一部中非無傍正。如次第禪門正明次",
    "X56n0921_001:0001c07": "第。傍亦具二。文雖未終亦有其意。非漏非無漏。即頓",
    "X56n0921_001:0001c08": "文也。修發不同一十六句。即不定也(一有漏。即十善四禪等。二無漏。",
    "X56n0921_001:0001c09": "即九想八念等。三亦有漏亦無漏。即六妙門十六特勝等。四非有漏非無漏。即法華三昧等。修發十六者。一約",
    "X56n0921_001:0001c10": "止門明四修。二約觀門明四修。一事。二理。三事理。四非事理。一一修中各有四種發禪不定。是故合有一十六",
    "X56n0921_001:0001c11": "種發禪不定云云)。六妙門中正明不定。傍亦具二。圓頓即頓。",
    "X56n0921_001:0001c12": "相生即漸(六妙門中開為十門。第二謂之相生。第九謂之圓觀)。今圓頓文亦兼",
    "X56n0921_001:0001c13": "餘二。傍雖兼二。今從正明圓頓而說。是故謂之所傳",
    "X56n0921_001:0001c14": "部別耳。既云天台傳於南嶽三種止觀。故知人為能",
    "X56n0921_001:0001c15": "傳。法為所傳。所傳通三。今則別在圓頓止觀耳。又輔",
    "X56n0921_001:0001c16": "行釋別序中云。師資所承。三部不同。頓對餘二。故名",
    "X56n0921_001:0001c17": "為別。故知三中別在圓頓。名為所傳部別也。所依正",
    "X56n0921_001:0001c18": "教者。無教之行。冥如夜遊。是故妙行必依正教。正教",
    "X56n0921_001:0001c19": "則簡邪教故也。故輔行題下註云。行何所弘。非眾教",
    "X56n0921_001:0001c20": "不立所依。既乃名為正教。當知能依則是妙行也。依",
    "X56n0921_001:0001c21": "正消釋者。下文牒名乃云文義當知。文義即是所依",
    "X56n0921_001:0001c22": "正教之文義也。消者盡也。釋者散也解也。春秋左傳",
    "X56n0921_001:0001c23": "序云。若江海之浸。膏澤之潤。渙然氷釋。怡然理順。然",
    "X56n0921_001:0001c24": "後為得也。大章總別者。止觀正說。開為十章。始自大",
    "X56n0921_001:0002a01": "意。終至旨歸。而輔行云。於十章中大意為總。餘八是",
    "X56n0921_001:0002a02": "別。總別亦是廣略之義。故止觀云。大意略。八章廣。旨",
    "X56n0921_001:0002a03": "歸非廣非略。故輔行第四云(現行印本)。前分別中名為廣",
    "X56n0921_001:0002a04": "略。亦云總別。總別二文互相映顯。故前文云。生起五",
    "X56n0921_001:0002a05": "略。顯於十廣。故今下文解釋大章總別例中但云廣",
    "X56n0921_001:0002a06": "略。即此意也。心境釋疑者。心乃對色而立。境乃望觀",
    "X56n0921_001:0002a07": "得名。以心而為所觀之境。故云心境也。又心名則局。",
    "X56n0921_001:0002a08": "境名則通。以陰入界色心等法通名所觀之境故也。",
    "X56n0921_001:0002a09": "料簡問答袪滯達觀。故云釋疑也。解行相資者。下文",
    "X56n0921_001:0002a10": "牒名乃云行解相資。語雖翻轉。意亦無他。但是文體",
    "X56n0921_001:0002a11": "前後互舉耳。故止觀云。前六重依修多羅以開妙解。",
    "X56n0921_001:0002a12": "今依妙解以立正行。膏明相賴。目足更資。輔行云。膏",
    "X56n0921_001:0002a13": "堪續明以譬觀行。明能然膏以譬觀解。目能導足以",
    "X56n0921_001:0002a14": "譬止解。足能達目以譬止行。雙舉兩譬。同喻二法。相",
    "X56n0921_001:0002a15": "之與更。賴之與資。綺文互異。意必相通。賴者藉也。資",
    "X56n0921_001:0002a16": "者益也。故知若無六章妙解。行不能成。喻疑顯正者。",
    "X56n0921_001:0002a17": "曉訓名喻。迷惑曰疑。昭示為顯。離邪為正。註云。有題",
    "X56n0921_001:0002a18": "云破迷者請改者。謂有艸剏之本。第七例題目云。破",
    "X56n0921_001:0002a19": "迷者請改之。云喻疑顯正也。故知此文乃是重修潤",
    "X56n0921_001:0002a20": "色之本也。",
    "X56n0921_001:0002a21": "次釋七例之義。文為七。初釋所傳部別例文為二。初",
    "X56n0921_001:0002a22": "牒名。次總指下釋義。文為三。初總明所傳唯在圓頓。",
    "X56n0921_001:0002a23": "部謂部帙。言圓頓者從本為名。若從第三改治題目",
    "X56n0921_001:0002a24": "應云摩訶。又復第三改治題目雖云摩訶。至於標列",
    "X56n0921_001:0002b01": "三止觀名。亦乃但云圓頓而已。今從此意故云圓頓。",
    "X56n0921_001:0002b02": "言佛乘者。即是經云。各賜諸子等一大車。其車高廣",
    "X56n0921_001:0002b03": "眾寶莊校等也。言正行者。即此佛乘。大白牛車名為",
    "X56n0921_001:0002b04": "正行。簡異邪行壞驢之車也。言大體者。猶大綱也。傍",
    "X56n0921_001:0002b05": "雖兼二。正在圓頓。清涼何得斥為漸圓。輒於三外別",
    "X56n0921_001:0002b06": "立頓頓邪。",
    "X56n0921_001:0002b07": "次大意下釋疑。正示圓頓之相。大綱體格雖是圓頓。",
    "X56n0921_001:0002b08": "而僻解者尚多昏迷。故須釋疑以示其相。於中為二。",
    "X56n0921_001:0002b09": "初釋疑又為二。初正釋疑。謂有疑云。若乃總指一部",
    "X56n0921_001:0002b10": "以為圓頓佛乘。何故大意文初有數處以三止觀結",
    "X56n0921_001:0002b11": "邪。故茲釋云。此但汎爾傍兼借名結義耳。非謂(今文誤作",
    "X56n0921_001:0002b12": "為字)即為三種行相也。是故當知正意但在圓頓而已。",
    "X56n0921_001:0002b13": "大意有五。一發大心。二修大行。三感大果。四裂大網。",
    "X56n0921_001:0002b14": "五歸大處。初發心中文自有三。初方言。次簡非。後顯",
    "X56n0921_001:0002b15": "是。簡非中云。又聖說多端。或次說或不次說。或具說",
    "X56n0921_001:0002b16": "或不具說。乃至云如是等種種互相成顯。還以三止",
    "X56n0921_001:0002b17": "觀結之。可以意知。又以一止觀結之云。發菩提心即",
    "X56n0921_001:0002b18": "是觀。邪僻心息即是止。下文既云故用三一收束結",
    "X56n0921_001:0002b19": "撮。故今乃引一止觀結之之文也。於顯是中文復有",
    "X56n0921_001:0002b20": "三。初約四諦中云上來所說既多。今以三種止觀結",
    "X56n0921_001:0002b21": "之。次約四弘中以一止觀結之云。若解此心。任運達",
    "X56n0921_001:0002b22": "於止觀。無發無礙即是觀。其性寂滅即是止。後約六",
    "X56n0921_001:0002b23": "即中亦有以一止觀結文(如下所辨)。次修大行中明四種",
    "X56n0921_001:0002b24": "三昧。第四三昧中有四。一約諸經。二約諸善。三約諸",
    "X56n0921_001:0002c01": "惡。四約諸無記。於四科文後乃用三種止觀結云。復",
    "X56n0921_001:0002c02": "次但約最後善(通相善惡展轉相望。唯圓為善。圓居最後。故云最後善也)明隨自",
    "X56n0921_001:0002c03": "意。此是次第意。若善惡俱明隨自意。即是頓意。若約",
    "X56n0921_001:0002c04": "襵牒之善(襵牒善者。非前兩收。不出前兩。起空屬空。起有屬有)明隨自意。此則",
    "X56n0921_001:0002c05": "不定意。大意有五。今云文初者。即指第一發大心。第",
    "X56n0921_001:0002c06": "二修大行文也。言數處者。即三處也。如向所引。仲尼",
    "X56n0921_001:0002c07": "云。加我數年學易則可以無大過矣。數年即三年也。",
    "X56n0921_001:0002c08": "故知數處即三處也。輔行云。感應文多。須以三結。文",
    "X56n0921_001:0002c09": "義若狹。但以一結。如下四弘六即。或但以三結。具如",
    "X56n0921_001:0002c10": "下文顯是四諦及四三昧(應云第四三昧文末也)。或時三一並",
    "X56n0921_001:0002c11": "略。如下三略。或時三一俱用。即如今文。一則是通。三",
    "X56n0921_001:0002c12": "則是別。通謂通三。別謂各一。不見此意多生異端。問。",
    "X56n0921_001:0002c13": "何故須以止觀結之。答。此之三法通冠一切。今此五",
    "X56n0921_001:0002c14": "略其文徧通。故處處文以三一結。又復此部通名止",
    "X56n0921_001:0002c15": "觀。凡諸文義莫非止觀。不可見此結止觀名。咸謂並",
    "X56n0921_001:0002c16": "是修行之法。如六即中理及名字皆止觀結(應更加於觀行．",
    "X56n0921_001:0002c17": "相似。如下辨之)。及今文中但結感應。豈更別判三外之一。是",
    "X56n0921_001:0002c18": "知理教行果發心感應無非止觀故也。又復此部雖",
    "X56n0921_001:0002c19": "通名止觀。從釋名去文相區分。不復更用三文結之",
    "X56n0921_001:0002c20": "(雖云不用三止觀結。亦有用於一止觀結。如第三卷偏圓五科用一止觀以結權實。又復妙境文末亦云歷一",
    "X56n0921_001:0002c21": "切法無非漸頓不定。輔行云。前大意中於一圓頓結示三種止觀之相。今妙境中收三止觀同一圓頓云云)。",
    "X56n0921_001:0002c22": "又云。故但結文成三止觀。何得即以修行釋之。又云。",
    "X56n0921_001:0002c23": "況復結文非修行相。不須更以圓漸為妨。言汎爾者。",
    "X56n0921_001:0002c24": "汎者浮也。爾者語辭也。浮汎通漫未為指的故也。借",
    "X56n0921_001:0003a01": "者假借暫用也。非謂即為三種行相者。且對兼二通",
    "X56n0921_001:0003a02": "言之耳。其實但非餘二行相。以圓頓行相正是此部",
    "X56n0921_001:0003a03": "故也。又復結文亦非便是圓頓行相。何則。以圓頓行",
    "X56n0921_001:0003a04": "相須具二十五方便及十境十乘正修故也。豈但結",
    "X56n0921_001:0003a05": "文便以為足乎。故云非謂即為三種行相也。",
    "X56n0921_001:0003a06": "以大意下。次明所以。準上可知。言文略者。即五略也。",
    "X56n0921_001:0003a07": "今正指前二略。即發心修行也。言意廣者。意該九廣",
    "X56n0921_001:0003a08": "也。故輔行云。撮下九廣以為五略。示九章旨故云大",
    "X56n0921_001:0003a09": "意。又九章皆大略述彼意故云大意。故此五略皆以",
    "X56n0921_001:0003a10": "大為名。故止觀云。初釋大意。囊括始終。冠戴初後。故",
    "X56n0921_001:0003a11": "輔行云。感應文多須以三結。文義若狹但以一結。撮",
    "X56n0921_001:0003a12": "者手取也。",
    "X56n0921_001:0003a13": "次應知下。正示圓頓之相。文為二。初總示。是故當知。",
    "X56n0921_001:0003a14": "文雖兼二借名結義。部中正意獨在圓頓。",
    "X56n0921_001:0003a15": "故序中下。次引證。文為三。初引序文為二。初正引文。",
    "X56n0921_001:0003a16": "言序中云者。誤也。此文元出正說止觀料簡中耳。故",
    "X56n0921_001:0003a17": "止觀正說料簡中問云。略指大意。同異云何。答。通則",
    "X56n0921_001:0003a18": "名異意同。別則略指三門。大意在一頓。又此料簡既",
    "X56n0921_001:0003a19": "是章安將正說大意對序中辨差。略釋三種止觀之",
    "X56n0921_001:0003a20": "門而為料簡。是故亦可謂之序中云也。委引輔行具",
    "X56n0921_001:0003a21": "如下文。以略冠廣下。次明廣略無異。大意是略。餘八",
    "X56n0921_001:0003a22": "是廣。大意五略既在一頓。以略冠廣豈可殊塗。冠者",
    "X56n0921_001:0003a23": "首飾也。謂以大意冠十章首。故止觀云。初釋大意。囊",
    "X56n0921_001:0003a24": "括始終。冠戴初後。又云。生起五略。顯於十廣。是故大",
    "X56n0921_001:0003b01": "意五略與下十廣。皆是正明圓頓也。",
    "X56n0921_001:0003b02": "次引示處文者。此示處文。正是章安序中文也。故云",
    "X56n0921_001:0003b03": "次第禪門合三十卷。今之十軸是大莊嚴寺法慎私",
    "X56n0921_001:0003b04": "記。不定文者。如六妙門。以不定意歷十二禪等(十二禪者。",
    "X56n0921_001:0003b05": "謂四禪。四空。四無量乃至六度等)。此是陳尚書令毛喜請智者出此",
    "X56n0921_001:0003b06": "文也。圓頓文者。如今所引。輔行云。次示三文部別處",
    "X56n0921_001:0003b07": "所。所傳之法不出此三。凡欲修行為依何部。是故應",
    "X56n0921_001:0003b08": "示部別處所。圓頓文者。即是今文。章安自說所記也。",
    "X56n0921_001:0003b09": "玉泉寺在荊州。泉色如玉因以名焉。",
    "X56n0921_001:0003b10": "三引下文為二。初總示下文皆為顯實。初序中文既",
    "X56n0921_001:0003b11": "在圓頓。自從下去正說諸文。莫不皆以三教次第思",
    "X56n0921_001:0003b12": "議相待。顯於絕待圓頓一實。是則序及正說皆正明",
    "X56n0921_001:0003b13": "圓頓也。次別舉大車文義證成止觀。明陰境十乘文",
    "X56n0921_001:0003b14": "畢乃引法華大車以譬十法。故云大車文中也。以思",
    "X56n0921_001:0003b15": "議相待等而為僕從者。止觀云。對治助道廣攝諸法",
    "X56n0921_001:0003b16": "(攝法如下引之)。名又多僕從而侍衛之。文句云。譬方便波羅",
    "X56n0921_001:0003b17": "蜜能屈曲隨人給侍。使令眾魔外道二乘小行皆隨",
    "X56n0921_001:0003b18": "方便智用。故淨名云。皆吾侍也。實相妙理以為車體",
    "X56n0921_001:0003b19": "者。止觀云。觀念念心無非法性實相。是名等一大車。",
    "X56n0921_001:0003b20": "徹三諦源。名之為高。收十法界。名之為廣。無漏妙觀",
    "X56n0921_001:0003b21": "以為白牛者。止觀云。四念處慧破除八倒之黑。名駕",
    "X56n0921_001:0003b22": "以白牛。文句云。譬無漏般若能導諦緣度一切萬行",
    "X56n0921_001:0003b23": "到薩婆若。白是色本。即與本淨無漏相應。自餘諸法",
    "X56n0921_001:0003b24": "皆莊嚴具者。止觀云。無量道品名眾寶莊校。文句云。",
    "X56n0921_001:0003c01": "譬萬行修飾也。周帀欄楯等。今不具引。故文句中章",
    "X56n0921_001:0003c02": "安私謂云。諸法實相正是車體。一切眾寶莊校。皆莊",
    "X56n0921_001:0003c03": "嚴具耳。又文句先分科云。敘車體中。先敘高廣。次明",
    "X56n0921_001:0003c04": "白牛。後明儐從。文句記云。準對三德。應車體中分正",
    "X56n0921_001:0003c05": "及緣。對牛為了。此則義當修二性一。一復具三。高廣",
    "X56n0921_001:0003c06": "不二。又輔行云。理性車體。具度資成。白牛觀照。又云。",
    "X56n0921_001:0003c07": "其車高廣不思議境也(車體)。幰蓋慈悲。寶繩交絡即發",
    "X56n0921_001:0003c08": "心也。安置丹枕。枕有內外。若車內枕。休息眾行。即安",
    "X56n0921_001:0003c09": "心也。若車外枕。或動或靜。動靜只是通塞義也(具度)。破",
    "X56n0921_001:0003c10": "塞存通。即塞而通。其疾如風。即破無明是破徧義也。",
    "X56n0921_001:0003c11": "始自白牛終至平正。道品義也(白牛)。又多僕從。即正助",
    "X56n0921_001:0003c12": "也(僕從)。遊於四方。即次位也。安忍離著在次位之初。安",
    "X56n0921_001:0003c13": "忍只是忍於五品違順二境。令入六根離愛。只是離",
    "X56n0921_001:0003c14": "六根中相似法愛。又次位者。只是行之所階。恐行者",
    "X56n0921_001:0003c15": "生濫。故於次位中別出五品六根清淨勸勵行者。令",
    "X56n0921_001:0003c16": "離障離愛。故知前七正明車體及以具度(亦兼白牛)。後三",
    "X56n0921_001:0003c17": "只是乘之所涉。若無所涉。運義不成。是故十法通名",
    "X56n0921_001:0003c18": "大乘也。",
    "X56n0921_001:0003c19": "三故知下。結示部別。如上舉例。故知此部於三種止",
    "X56n0921_001:0003c20": "觀中別在圓頓佛乘妙行。此外更無頓頓之他趣也。",
    "X56n0921_001:0003c21": "趣謂旨趣。更無別立頓頓旨趣故也。",
    "X56n0921_001:0003c22": "○第二所依正教例",
    "X56n0921_001:0003c23": "文為二。初牒名。次釋義。文為二。初明所依正教通乎",
    "X56n0921_001:0003c24": "一代。散者。分也布也徧也。該者。備也兼也。代者。年也",
    "X56n0921_001:0004a01": "更也。雖義立三十年為一代。今但取代更之。說即釋",
    "X56n0921_001:0004a02": "迦五十年中說法自為一代。異於過未諸佛故也。謂",
    "X56n0921_001:0004a03": "今止觀一部徧散分布廣引諸文。備該釋迦五十年",
    "X56n0921_001:0004a04": "中一代五時之教法也。故輔行題下註云。行何所弘。",
    "X56n0921_001:0004a05": "非眾教不立。",
    "X56n0921_001:0004a06": "次明文意唯在法華．涅槃。文為二。初總明。雖則散引",
    "X56n0921_001:0004a07": "該乎一代。然而文體綱格正意唯歸二經。一依法華。",
    "X56n0921_001:0004a08": "本迹二門開顯實相。故釋籤云。本迹二門皆歸實相",
    "X56n0921_001:0004a09": "(本地長壽且置未論)。二依涅槃。重扶戒律助顯常住。以此法華．",
    "X56n0921_001:0004a10": "涅槃二經判味同時咸皆開顯。無非醍醐一味故也。",
    "X56n0921_001:0004a11": "故法華云大王之饍。涅槃云醍醐之味。法華開三教",
    "X56n0921_001:0004a12": "之權顯一乘之實。名大王饍。涅槃點劣淺之三修是",
    "X56n0921_001:0004a13": "勝常樂我。名醍醐味。王饍醍醐味無差別。顯實勝修",
    "X56n0921_001:0004a14": "時無側影。所以二經時味元同。大綱雖爾。細辨不然。",
    "X56n0921_001:0004a15": "文句記云。判味同時而部有異。約理名別咸歸常住。",
    "X56n0921_001:0004a16": "約機彼稱捃拾。約法彼存三權。論意彼帶律儀。語證",
    "X56n0921_001:0004a17": "彼兼小果。受益彼無廣記。說時長短永殊。談常過未",
    "X56n0921_001:0004a18": "不同。論譬大陣殘黨。現瑞表彰各別。破執難易不同。",
    "X56n0921_001:0004a19": "領解近遠迹乖。述成被根不等。用治生死不同。付囑",
    "X56n0921_001:0004a20": "有下有此。得茲十六餘略可知。失斯同異講授殊難。",
    "X56n0921_001:0004a21": "豈唯二經餘亦不易。具如大部補注之中註解此之",
    "X56n0921_001:0004a22": "十六同異。學者知之。",
    "X56n0921_001:0004a23": "次所以下。別示。文為二。初明始末皆依法華而為正",
    "X56n0921_001:0004a24": "行。文為五。初舉名體偏圓。依法華名體。文為二。初明",
    "X56n0921_001:0004b01": "依法喻之名。上文謂之一依法華本迹顯實。其義如",
    "X56n0921_001:0004b02": "何。故茲乃示其所以也。故止觀十章中第二釋止觀",
    "X56n0921_001:0004b03": "名分為四科。一相待。二絕待。三會異。四通三德。故云",
    "X56n0921_001:0004b04": "釋名論待論絕也。此即止觀之行用於法華別題之",
    "X56n0921_001:0004b05": "中。待絕二妙之法也。輔行云。判今法華唯具二妙。所",
    "X56n0921_001:0004b06": "謂待絕。所言待者。唯有待麤成妙。更無待妙成麤。若",
    "X56n0921_001:0004b07": "以迹望本亦可互形。若以部望部一向唯妙。今約法",
    "X56n0921_001:0004b08": "華迹理復置互形。所以玄文待絕俱稱為妙。故以部",
    "X56n0921_001:0004b09": "教相望復有橫豎。望前四時名為豎待。圓望三教名",
    "X56n0921_001:0004b10": "為橫待。此文既依法華經意。而釋名等大槩準彼。相",
    "X56n0921_001:0004b11": "待是麤。義當待麤論妙。絕待是妙。義當開麤論妙。此",
    "X56n0921_001:0004b12": "二亦名廢麤開麤。故法華中唯論二妙。更無非待非",
    "X56n0921_001:0004b13": "絕之名。彼為判教。故待之與絕同稱為妙。今此相待",
    "X56n0921_001:0004b14": "則判為麤。唯明絕觀。無部可待。則無豎待。無教可望。",
    "X56n0921_001:0004b15": "名無橫待。故唯一絕以為能詮。雖立相待以顯絕待。",
    "X56n0921_001:0004b16": "尚無於絕何待之有。為詮三德故假名絕。借相待名",
    "X56n0921_001:0004b17": "判為思議。故唯絕待方稱為妙。所以思議境後佛界",
    "X56n0921_001:0004b18": "雖妙。居九界末通名為麤。故並判云非今所用。次與",
    "X56n0921_001:0004b19": "不次意亦如是。故次第意但云衍門。用通用別但云",
    "X56n0921_001:0004b20": "似通似別。雖云不用。正約思議明不思議。開於所待",
    "X56n0921_001:0004b21": "以成能絕。即是今文妙觀意也。釋名下去諸意皆然。",
    "X56n0921_001:0004b22": "所以釋名論待論絕。體相唯論次與不次。攝法六義。",
    "X56n0921_001:0004b23": "偏圓五門。亦復如是。雖無部會可以對論。還借教味",
    "X56n0921_001:0004b24": "以顯圓妙。境境十觀只應唯妙。尚寄橫豎顯非橫豎。",
    "X56n0921_001:0004c01": "故知一部之文。共成圓乘開權妙觀。豈指一句別謂",
    "X56n0921_001:0004c02": "高深。若其然者何殊體踏(云云)。言乃至偏圓文中者。",
    "X56n0921_001:0004c03": "略於體相攝法也。偏圓一科自分為五。一大小。二半",
    "X56n0921_001:0004c04": "滿。三偏圓。四漸頓。五權實。於權實中乃云。權是權謀",
    "X56n0921_001:0004c05": "暫用還廢。實是實錄究竟旨歸。立權略為三意。一為",
    "X56n0921_001:0004c06": "實施權。二開權顯實。三廢權顯實。如法華中蓮華三",
    "X56n0921_001:0004c07": "譬。諸佛即一大事出世。元為圓頓一實止觀而施三",
    "X56n0921_001:0004c08": "權止觀。權非本意意亦不在權外。只開三權止觀而",
    "X56n0921_001:0004c09": "顯圓頓一實止觀。為實施權。實今已立。開權顯實。權",
    "X56n0921_001:0004c10": "即是實。無權可論。是故廢權顯實。權廢實存。暫用釋",
    "X56n0921_001:0004c11": "名。其義為允。故云具引蓮華三喻釋名也。輔行云。暫",
    "X56n0921_001:0004c12": "用法華釋名之文來此以釋權實之名。問。蓮華三喻",
    "X56n0921_001:0004c13": "喻於施開。廢等三法為是同體為是異體。若云異體。",
    "X56n0921_001:0004c14": "何故不以麤華為喻。而言非同體方便無以施開邪。",
    "X56n0921_001:0004c15": "若云同體。何故乃云為蓮故華。華掩於實。及開麤顯",
    "X56n0921_001:0004c16": "妙邪。答。若乃不曉如來權巧及以機情。則於諸文任",
    "X56n0921_001:0004c17": "運壅滯。將何以顯一家大旨。今約如來權巧明之。則",
    "X56n0921_001:0004c18": "是蓮華喻於妙法。故施開等無非同體。復約眾生機",
    "X56n0921_001:0004c19": "情辨之。則於如來為實施權。是華掩於實。華開蓮現。",
    "X56n0921_001:0004c20": "是開麤顯妙。是則異體乃約眾生機情強覆。若於如",
    "X56n0921_001:0004c21": "來方便本一。何曾異實。所以為蓮故華。是即實之權。",
    "X56n0921_001:0004c22": "華開蓮現。是即權之實。故昔施今開。於佛無非體內。",
    "X56n0921_001:0004c23": "由是乃云同體方便施開等也。但昔機情覆悕慕近",
    "X56n0921_001:0004c24": "果判為體外。故說施權名為異體。然機熟須開。開彼",
    "X56n0921_001:0005a01": "能覆祐彼近謂名之為開。開何所開。即彼能覆。所以",
    "X56n0921_001:0005a02": "謂之開麤顯妙。麤既開顯名之為妙。故說開顯亦名",
    "X56n0921_001:0005a03": "同體。施權乃是異體之義。約機雖爾於佛不然。所以",
    "X56n0921_001:0005a04": "施開唯一同體。輪王解髻喻意可識。故佛輪王見諸",
    "X56n0921_001:0005a05": "大士。應破大惑獲大智勳。乃於真寶法界之頂開解",
    "X56n0921_001:0005a06": "同體善巧權髻。賜與實相明珠記莂。若得斯旨諸文",
    "X56n0921_001:0005a07": "可知。他不見之。妄生建立。誠堪悲矣。",
    "X56n0921_001:0005a08": "顯體下。次明用實相之體。此即止觀十章之中第三",
    "X56n0921_001:0005a09": "體相一章。故云顯體也。彼體相文自分四科。一教相。",
    "X56n0921_001:0005a10": "二眼智。三境界。四得失。次明用章意。云法華疏用四",
    "X56n0921_001:0005a11": "一明實。今以四科顯體可以相類。輔行云。前釋名中",
    "X56n0921_001:0005a12": "既用玄文待絕二妙。故今顯體還用疏中四一顯實。",
    "X56n0921_001:0005a13": "實不異彼。是故用之。此四一名本出光宅(法華文句云。舊云四",
    "X56n0921_001:0005a14": "一謂果一人一教一因一)。今家和舊亦作四一。數同名異。不全同",
    "X56n0921_001:0005a15": "舊。舊云果一。今云理一。若無理印則同魔說。舊云因",
    "X56n0921_001:0005a16": "一今云行一。同語則單。行通因果。人教二一與舊不",
    "X56n0921_001:0005a17": "殊。玄文復以十妙而為十一。今且依四以對四章。是",
    "X56n0921_001:0005a18": "故經云。為令眾生開佛知見。取所知見而為理一。但",
    "X56n0921_001:0005a19": "教菩薩即是人一。常為一事即是行一。為眾生說即",
    "X56n0921_001:0005a20": "是教一。疏釋理一約能知見。又為四釋。謂四智四門",
    "X56n0921_001:0005a21": "四位觀心。能所相對四章義足。智是眼智。門是教相。",
    "X56n0921_001:0005a22": "觀心只是稟教證智。次位只是眼智所階以契於理",
    "X56n0921_001:0005a23": "(云云)。今云具用光宅四一者。此有二意。一者為對上",
    "X56n0921_001:0005a24": "文蓮華三喻。故今乃云光宅四一。二者四一之言本",
    "X56n0921_001:0005b01": "出光宅。今且從舊為語。故云光宅四一耳。其實今家",
    "X56n0921_001:0005b02": "所明四一與舊稍異也。須知人既稟教修行以契於",
    "X56n0921_001:0005b03": "理。是故理一即是實相。今云四一者通舉能所耳。其",
    "X56n0921_001:0005b04": "實但取所知見理為理一也。為行正體者。即前文云。",
    "X56n0921_001:0005b05": "實相妙理以為車體也。此體高廣眾寶莊校則異邪",
    "X56n0921_001:0005b06": "空。故云正體耳。故與前文正行大體不可一槩也。",
    "X56n0921_001:0005b07": "況諸境下。次舉正觀果報。依法華大車文為二。初明",
    "X56n0921_001:0005b08": "諸境十乘正觀。以大車為喻。又為二。初正明陰等諸",
    "X56n0921_001:0005b09": "境皆明十乘。乘乘皆以大車為喻。廣如止觀。今不煩",
    "X56n0921_001:0005b10": "錄。略如上文引陰境中十乘大車。自下九境準例可",
    "X56n0921_001:0005b11": "識。何須具引邪。故生起下。次引證生起。文末者。止觀",
    "X56n0921_001:0005b12": "明觀陰境十乘自分為二。初法。次喻(即大車也)。初法為六。",
    "X56n0921_001:0005b13": "初列十法。次生起。三舉喻。四稱歎。五廣解。六總結。今",
    "X56n0921_001:0005b14": "此即是第四稱歎。故是第二生起文末。以隔第三舉",
    "X56n0921_001:0005b15": "譬之文故云末耳。言生起者。止觀云。既自達妙境即",
    "X56n0921_001:0005b16": "起誓悲他。次作行填願。願行既巧破無不徧。徧破之",
    "X56n0921_001:0005b17": "中精識通塞令道品進行。又用助開道。道中之位己",
    "X56n0921_001:0005b18": "他皆識安忍內外榮辱。莫著中道法愛。故得疾入菩",
    "X56n0921_001:0005b19": "薩位。第三舉譬者。譬如毗首羯磨。造得勝堂不疎不",
    "X56n0921_001:0005b20": "密(云云)。總稱歎者。通歎十乘也。輔行云。十法既是法",
    "X56n0921_001:0005b21": "華所乘。是故還用法華文歎。若約迹說。即指大通智",
    "X56n0921_001:0005b22": "勝佛時以為積劫。寂滅道場以為妙悟。若約本門。指",
    "X56n0921_001:0005b23": "我本行菩薩道時以為積劫。本成佛時以為妙悟。本",
    "X56n0921_001:0005b24": "迹二門只是永悟此之十法。身子等者。寂場欲說物",
    "X56n0921_001:0005c01": "機未宜。恐其墮苦更施方便。四十餘年種種調熟。至",
    "X56n0921_001:0005c02": "法華會初略開權。動執生疑殷勤三請。五千起去方",
    "X56n0921_001:0005c03": "無枝葉。點示四一演五佛章。被上根人名為法說。中",
    "X56n0921_001:0005c04": "根未解猶希譬喻。下根器劣復待因緣。佛意聯緜在",
    "X56n0921_001:0005c05": "茲十法。故十法文末皆譬大車。今文所憑意在於此。",
    "X56n0921_001:0005c06": "惑者未見。尚指華嚴。唯知華嚴圓頓之名。而昧彼部",
    "X56n0921_001:0005c07": "兼帶之說。全失法華絕待之意。貶挫妙教獨顯之能。",
    "X56n0921_001:0005c08": "驗迹本二文。檢五時之說。圓極不謬何須致疑。是故",
    "X56n0921_001:0005c09": "結曰正在茲乎。次是知下。結示行成尅獲大果。言是",
    "X56n0921_001:0005c10": "知者。由是而知也。常坐等四。行儀雖異。所依實相無",
    "X56n0921_001:0005c11": "有差別。良以實相乃是所緣安樂之法。四種三昧乃",
    "X56n0921_001:0005c12": "是能緣安樂之行。故止觀云。四行為緣。觀心籍緣調",
    "X56n0921_001:0005c13": "直。故名四種三昧妙行。若成則證實相。證實相已。所",
    "X56n0921_001:0005c14": "獲依報名為大果。故文句釋安樂行品題云。夫安樂",
    "X56n0921_001:0005c15": "者即大涅槃。從果立名也。行者即涅槃道。從因得名",
    "X56n0921_001:0005c16": "也。絓七方便麤因麤果皆非安樂行。獨此妙因妙果",
    "X56n0921_001:0005c17": "名安樂行也。所獲依報名為大果者。即是第八果報",
    "X56n0921_001:0005c18": "章也。夏終闕緣雖即不說。準望五略即感大果是也。",
    "X56n0921_001:0005c19": "輔行云。言果報者在實報土。從報果為名故。實報無",
    "X56n0921_001:0005c20": "障礙土。必出方便有餘之外。即是初住已上法身所",
    "X56n0921_001:0005c21": "居。尚非初住生身得忍菩薩所居。豈是住前生身及",
    "X56n0921_001:0005c22": "七方便人所居邪。初住已上法身為正報。實報土為",
    "X56n0921_001:0005c23": "依報。故云所獲依報也。",
    "X56n0921_001:0005c24": "三舉起教不出令他開示悟入。大章起教即是五略",
    "X56n0921_001:0006a01": "裂大網耳。輔行云。對揚利物名為起教。令他除疑名",
    "X56n0921_001:0006a02": "為裂網。起教本為除他疑網是故同也。故止觀裂網",
    "X56n0921_001:0006a03": "文云。若欲外益眾生逗機設教者。隨人堪任稱彼而",
    "X56n0921_001:0006a04": "說。乃至成佛化物之時。或為法王。說漸頓法。乃至或",
    "X56n0921_001:0006a05": "為十法界像對揚發起(云云)。輔行釋化他不思議境",
    "X56n0921_001:0006a06": "云。然此為他。與後起教其義不同。彼唯實報八相被",
    "X56n0921_001:0006a07": "物。發起權實施開廢等(云云)。既云外益眾生。發起權",
    "X56n0921_001:0006a08": "實施開廢等。當知只是為令眾生開示悟入佛之知",
    "X56n0921_001:0006a09": "見。若約位說。則以十住．十行．十向．十地次第對於開",
    "X56n0921_001:0006a10": "示悟入。文句云。為令眾生開示悟入佛之知見。不論",
    "X56n0921_001:0006a11": "佛果自知自見。若偏語佛果即失眾生。若語眾生則",
    "X56n0921_001:0006a12": "無佛知見。故不可偏取。前三教行人雖是眾生。未有",
    "X56n0921_001:0006a13": "佛眼佛智故。不能知見實相。圓教四位亦是眾生。又",
    "X56n0921_001:0006a14": "分得佛眼佛智。則眾生義成。知見義亦成(云云)。",
    "X56n0921_001:0006a15": "四舉旨歸不出三法秘藏。大章旨歸即是五略歸大",
    "X56n0921_001:0006a16": "處也。言旨歸者。文旨所趣也。旨者自向三德也。歸者",
    "X56n0921_001:0006a17": "引他同入三德也。又自入名歸。令他入名旨。言三軌",
    "X56n0921_001:0006a18": "者。真性．觀照．資成。此三只是一大乘法耳。經云。十方",
    "X56n0921_001:0006a19": "諦求更無餘乘。唯一佛乘。一佛乘者即具三軌。三一",
    "X56n0921_001:0006a20": "圓融不可思議。名之為妙。妙即是法。法即是妙。故云",
    "X56n0921_001:0006a21": "妙法也。軌名軌範。還是三法可軌範耳。斯乃妙位所",
    "X56n0921_001:0006a22": "住之法也。故妙經方便品云。當知是妙法。諸佛之秘",
    "X56n0921_001:0006a23": "要。又神力品云。如來一切秘要之藏。故知妙法即是",
    "X56n0921_001:0006a24": "秘要之藏也。釋籤云。具含三千。通攝三德。故名為藏。",
    "X56n0921_001:0006b01": "爾前非器不授斯要。又涅槃經哀歎品云。云何名為",
    "X56n0921_001:0006b02": "秘密之藏。猶如伊字三點。若並則不成伊。縱亦不成。",
    "X56n0921_001:0006b03": "如摩醯首羅面上三目乃得成伊。三點若別亦不成",
    "X56n0921_001:0006b04": "伊。我亦如是。解脫之法亦非涅槃。如來之身亦非涅",
    "X56n0921_001:0006b05": "槃。摩訶般若亦非涅槃。三法各異亦非涅槃。我今安",
    "X56n0921_001:0006b06": "住如是三法。為眾生故名入涅槃。如世伊字。章安釋",
    "X56n0921_001:0006b07": "云。若約昔教隱故名秘。覆故名藏。謂無常等覆於常",
    "X56n0921_001:0006b08": "等。令常等隱。名秘密藏。今經開敝如月處空清淨顯",
    "X56n0921_001:0006b09": "露。不如昔教。但以正法微妙不可思議。絕名離相。眾",
    "X56n0921_001:0006b10": "生不解。名為秘密。法界包含攝一切法。用不可盡。名",
    "X56n0921_001:0006b11": "之為藏。今釋秘密藏文為三。一譬三點。二譬三目。三",
    "X56n0921_001:0006b12": "合以三德。此之三文。一往而言是從事入理。三點是",
    "X56n0921_001:0006b13": "文字。此約言教。三目是天眼。此約修行。三德是佛師。",
    "X56n0921_001:0006b14": "此即約理。又是佛印印於教行。凡有言說與此相應。",
    "X56n0921_001:0006b15": "即秘密教。修習相應是秘密行。證得相應是秘密理。",
    "X56n0921_001:0006b16": "故約三釋稱教行理。初三點中言伊字者。外國有新",
    "X56n0921_001:0006b17": "舊兩伊。舊伊橫豎斷絕相離。借此況彼。橫如列火。豎",
    "X56n0921_001:0006b18": "如點水。各不相續不橫不同。列火不豎。不同點水。應",
    "X56n0921_001:0006b19": "如此方草下字相。細畫相連是新伊相。舊伊可譬。昔",
    "X56n0921_001:0006b20": "教三德。法身本有。般若修成。入無餘已方是解脫。無",
    "X56n0921_001:0006b21": "復身智。如豎點水縱而相離。又約身約智分得有餘",
    "X56n0921_001:0006b22": "解脫。橫一時有三法各異。如橫列火各不相關。新伊",
    "X56n0921_001:0006b23": "字者。譬今教三德。法身即照亦即自在。名一為三。三",
    "X56n0921_001:0006b24": "無別體。故不是橫。非前非後故是非縱。一即三如大",
    "X56n0921_001:0006c01": "點。三即一如細畫。而三而一而一而三。不可一三說。",
    "X56n0921_001:0006c02": "不可一三思。故名不可思議。不可思議者即非三非",
    "X56n0921_001:0006c03": "一。名秘密藏。如世伊字(云云)。次約三目釋者。摩醯首",
    "X56n0921_001:0006c04": "羅居色界頂。統領大千。一面三目三目一面。不可單",
    "X56n0921_001:0006c05": "言。一三縱橫若並若別。能嚴天顏作世界主。徹照三",
    "X56n0921_001:0006c06": "千。若不縱橫。嚴主照世一切皆成。三德亦爾。縱橫並",
    "X56n0921_001:0006c07": "別祕藏不成。不縱不橫祕藏乃成。次約三德釋祕密",
    "X56n0921_001:0006c08": "藏者。果地眾德但言三者。蓋舉略兼諸。法身之身非",
    "X56n0921_001:0006c09": "色非無色。非色故不可以形相見。非無色故不可以",
    "X56n0921_001:0006c10": "心想知。雖非色而色充滿十方。雖非非色亦可尋求。",
    "X56n0921_001:0006c11": "即法身德。般若德者。非知。非字。亦非不知非不字(云",
    "X56n0921_001:0006c12": "云)。解脫德者。非縛。非脫。非縛而縛。非脫而脫(云云)。我",
    "X56n0921_001:0006c13": "今安住下。結成祕密藏也。安住三法。此結三德入大",
    "X56n0921_001:0006c14": "涅槃。結祕密藏如世伊字。是結三點。文略不結天．目。",
    "X56n0921_001:0006c15": "然佛常安住三法。而言我今者。蓋隨緣宜。故云為眾",
    "X56n0921_001:0006c16": "生故名入涅槃也。輔行云。三軌妙故故云妙法。華嚴",
    "X56n0921_001:0006c17": "法界。淨名解脫。不共般若。與夫涅槃三德祕藏。一體",
    "X56n0921_001:0006c18": "無殊。若識此意。今文可了。十方佛法在一剎那。",
    "X56n0921_001:0006c19": "五所以下。總結。始謂釋名。末謂旨歸。九廣既爾。五略",
    "X56n0921_001:0006c20": "準知。行通因果。前七為因。第八為果。果滿教他。他機",
    "X56n0921_001:0006c21": "我應。自他同歸滅理真性。濟行之教有宗。顯教之行",
    "X56n0921_001:0006c22": "符理。是故十章皆是法華之妙行也。",
    "X56n0921_001:0006c23": "次明一部全用涅槃而為扶助。文為三。初明末代須",
    "X56n0921_001:0006c24": "用扶助。扶者持也。助者佐也。佛說涅槃自有二意。一",
    "X56n0921_001:0007a01": "為未熟者更說四教具談佛性。令具真常入大涅槃。",
    "X56n0921_001:0007a02": "故名捃拾教。二為末代鈍根於佛法中起斷滅見。夭",
    "X56n0921_001:0007a03": "傷慧命。亡失法身。設三種權扶一圓實。故名扶律談",
    "X56n0921_001:0007a04": "常教。今此即是第二意也。故妙玄云。涅槃為末代凡",
    "X56n0921_001:0007a05": "夫見思病重。定執一實。誹謗方便。雖服甘露不能即",
    "X56n0921_001:0007a06": "事而真。傷命早夭。故扶戒定慧顯大涅槃。釋籤云。事",
    "X56n0921_001:0007a07": "戒事定。前三教慧並為扶車之法。具如止觀對治助",
    "X56n0921_001:0007a08": "開中說。今時行者。或一向尚理。則謂己均聖及執實",
    "X56n0921_001:0007a09": "謗權。或一向尚事。則推功高位及謗實許權。既處末",
    "X56n0921_001:0007a10": "代不思聖旨。其誰不墮斯之二失。如來滅後名為末",
    "X56n0921_001:0007a11": "代。不悟圓常名為根鈍。既於佛法起斷滅見。遂捨毗",
    "X56n0921_001:0007a12": "尼訶棄戒律。復謂如來定入涅槃。夭傷慧命亡失法",
    "X56n0921_001:0007a13": "身。若無三教之權。寧助一乘之實。故廣明持戒委示",
    "X56n0921_001:0007a14": "真常。正助相須乘戒俱急。則法身嚴顯慧命昭然。故",
    "X56n0921_001:0007a15": "正行進趣而不傾覆者。良由助道又多僕從而侍衛",
    "X56n0921_001:0007a16": "之故也。是則正行及以助道相添資益。方能乘此大",
    "X56n0921_001:0007a17": "白牛車。遊於四方直至道場。乘名運載斯之謂矣。以",
    "X56n0921_001:0007a18": "在穢土須說贖命為捃拾故。扶律說常令久住故。兼",
    "X56n0921_001:0007a19": "權明實助發實故。帶實用權顯權力故。言贖命者。準",
    "X56n0921_001:0007a20": "四念處乃是贖於藏通之命。別圓自有常住之命。故",
    "X56n0921_001:0007a21": "非所論。故止觀明對治助開中云。根利無遮。根利有",
    "X56n0921_001:0007a22": "遮。根鈍無遮。皆不須助。若根鈍遮重。以根鈍故不能",
    "X56n0921_001:0007a23": "即開三解脫門。以遮重故牽破觀心。為是義故應須",
    "X56n0921_001:0007a24": "治道對破遮障。則得安隱入解脫門。然助道無量。今",
    "X56n0921_001:0007b01": "約六度以治六蔽。修三昧時。慳貪忽起當用檀捨。破",
    "X56n0921_001:0007b02": "戒心起當用尸羅(云云)。所以須用助道。治者如二萬",
    "X56n0921_001:0007b03": "億佛所繫珠中忘。大乘即不以大化。更六百劫以小",
    "X56n0921_001:0007b04": "起之。令怖畏生死漸向父舍。故知應借小助大(六百劫如",
    "X56n0921_001:0007b05": "補註中示)。又佛初欲大化。諸佛不印。若思方便即稱善哉。",
    "X56n0921_001:0007b06": "佛有本願令眾如我。豈惜大乘。事不獲已。逗機對治",
    "X56n0921_001:0007b07": "助道開門。且聲聞小行尚自珍敬木叉。大士兼懷寧",
    "X56n0921_001:0007b08": "不精持戒品。世以不持為大。則大小俱亡。信此土機",
    "X56n0921_001:0007b09": "緣咸迷大小。具如止觀最初方便持戒清淨中。事理",
    "X56n0921_001:0007b10": "雙美方堪向道。豈入道者令事虧邪。故五篇七聚菩",
    "X56n0921_001:0007b11": "薩重輕不可微犯。方稱涅槃顧命之意。何以故。出家",
    "X56n0921_001:0007b12": "菩薩具足堅持毗尼篇聚。大乘教意一切皆然。故涅",
    "X56n0921_001:0007b13": "槃中五篇七聚並是出家菩薩律儀。況受食．受藥禁",
    "X56n0921_001:0007b14": "性重之由。持鉢．持衣杜譏嫌之本。譏嫌性重等護無",
    "X56n0921_001:0007b15": "偏。迹混聲聞。真菩薩也。但為元期出苦判屬小宗。豈",
    "X56n0921_001:0007b16": "可背彼受持稱為大道。世云。大乘不須持戒者。斯言",
    "X56n0921_001:0007b17": "謬矣。涅槃經云。如人七寶不出外用名之為藏。其人",
    "X56n0921_001:0007b18": "所以藏積此寶。為未來故。所謂糓貴賊來侵國。值遇",
    "X56n0921_001:0007b19": "惡王為用贖命。財難得時乃當出用。諸佛祕藏亦復",
    "X56n0921_001:0007b20": "如是。為未來世諸惡比丘畜不淨物。為四眾說如來",
    "X56n0921_001:0007b21": "畢竟入於涅槃。讀誦外典不教佛經。如是等惡出現",
    "X56n0921_001:0007b22": "世時。為滅諸惡為說是經。是經若滅佛法則滅。若消",
    "X56n0921_001:0007b23": "此文應有單複兩義。所言複者諸乘及戒。若言不許",
    "X56n0921_001:0007b24": "畜八不淨。此是戒門事門。若說如來畢竟涅槃及遮",
    "X56n0921_001:0007c01": "外典。此是乘門理門。以彼經[邱丘+言]前後諸文並皆扶事",
    "X56n0921_001:0007c02": "以談常理。若末代中諸惡比丘破戒說於如來無常",
    "X56n0921_001:0007c03": "及讀誦外典。則並無乘戒。失常住命。賴由此經扶律",
    "X56n0921_001:0007c04": "說常。則乘戒具足。故號此經為贖常住命之重寶也。",
    "X56n0921_001:0007c05": "所言單者唯約戒門。彼經扶律。律是贖常住命之重",
    "X56n0921_001:0007c06": "寶也。是則法華雖已顯實。而涅槃中復須施權扶其",
    "X56n0921_001:0007c07": "戒律以護圓常。是故涅槃五支十戒事理具足。乘戒",
    "X56n0921_001:0007c08": "無虧。正助相須。其若是也。",
    "X56n0921_001:0007c09": "佛化下。次舉佛化為況。扶律談常慧命斯永。佛化尚",
    "X56n0921_001:0007c10": "爾今何不然。尚者。庶幾也。",
    "X56n0921_001:0007c11": "三故扶下。總結同致實相之理。不遷不變名之為常。",
    "X56n0921_001:0007c12": "故涅槃中扶律談常以用助顯。今經實相而推其功",
    "X56n0921_001:0007c13": "能在彼涅槃矣。傍助之功既在於彼。是故正用法華",
    "X56n0921_001:0007c14": "顯實。妙行佛乘原其意趣。蓋顯圓實常住不變。二經",
    "X56n0921_001:0007c15": "齊致。同一醍醐耳。",
    "X56n0921_001:0007c16": "○第三依正消釋例文為三。初牒名分科。詳者審也。",
    "X56n0921_001:0007c17": "究者窮也。文之所以故云文義。體謂體式。亦體格也",
    "X56n0921_001:0007c18": "勢謂形勢。亦氣勢也。又勢分也。分別異同炳然可見。",
    "X56n0921_001:0007c19": "名之為相。",
    "X56n0921_001:0007c20": "次一者下隨科釋義文為二。初詳究文義又為二。初",
    "X56n0921_001:0007c21": "詳究文義為十。初明引證通局者此即序中引證三",
    "X56n0921_001:0007c22": "種止觀之文也。法華開顯部雖一實。然而文中先敘",
    "X56n0921_001:0007c23": "昔教以為所開。故所開為權。能開為實。若乃局定引",
    "X56n0921_001:0007c24": "證圓頓。一實止觀則引實文。故引文云。正直捨方便。",
    "X56n0921_001:0008a01": "但說無上道。此證頓也。通者通塗也。方便者權也。如",
    "X56n0921_001:0008a02": "引法華證漸不定者。引經云。如是之人應以此法漸",
    "X56n0921_001:0008a03": "入佛慧。此證漸也。又引經云。若不信此法。於餘深法",
    "X56n0921_001:0008a04": "中示教利喜。此證不定也。輔行云。既非華嚴教人。又",
    "X56n0921_001:0008a05": "非諸教入頓。起自鹿苑。中涉二味。故名為漸。不信等",
    "X56n0921_001:0008a06": "者。若不信頓且用餘深圓教。非餘而是深也。別教是",
    "X56n0921_001:0008a07": "餘亦復是深。藏通是餘而非深也。若未被會於餘於",
    "X56n0921_001:0008a08": "深。或信不信故名不定。漸與不定並從昔說。來至法",
    "X56n0921_001:0008a09": "華無復二名。捨方便者。約廢權邊。故無上道即是立",
    "X56n0921_001:0008a10": "實也。所引四味文之與部者。部雖非妙。文有權實。引",
    "X56n0921_001:0008a11": "證通局準向思之。其意可解故云亦然。故引華嚴云。",
    "X56n0921_001:0008a12": "譬如日出先照高山。此證頓也。次照幽谷。此證漸也。",
    "X56n0921_001:0008a13": "次照平地。此證不定也。乃至引大經云。從牛出乳等。",
    "X56n0921_001:0008a14": "此證漸也。又引置毒乳中乳即殺人等。此證不定也。",
    "X56n0921_001:0008a15": "又引。雪山有草名曰忍辱。牛若食者即得醍醐。此證",
    "X56n0921_001:0008a16": "頓也。",
    "X56n0921_001:0008a17": "次明汎引流類者此亦序中引證之文。又是汎引流",
    "X56n0921_001:0008a18": "類也即是通塗。汎引漸頓不定教相之名。類同漸頓",
    "X56n0921_001:0008a19": "不定止觀之義耳。淨名云。始坐佛樹力降魔者。漸也。",
    "X56n0921_001:0008a20": "佛以一音演說法。眾生隨類各得解者。不定也。說法",
    "X56n0921_001:0008a21": "不有亦不無者。頓也。法華以異方便者。即應以此法",
    "X56n0921_001:0008a22": "漸入佛慧也。言借用者。即汎引也。輔行云。皆是借教",
    "X56n0921_001:0008a23": "以證於觀。義勢相似豈可全同。若攬教成觀復非碩",
    "X56n0921_001:0008a24": "異。又云。此三止觀名字雖似。八教中三其相永別。彼",
    "X56n0921_001:0008b01": "八教中指華嚴為頓。鹿苑已去為漸。不定寄在四味",
    "X56n0921_001:0008b02": "之中。下料簡中但是借名。又云。讀者至此應知頓等",
    "X56n0921_001:0008b03": "三觀與八教中頓等三異。以彼八教但在乳等四時",
    "X56n0921_001:0008b04": "教故。今此三文俱緣頓理。故三止觀對三根性。事雖",
    "X56n0921_001:0008b05": "差殊同緣頓理。離圓教外無別根性。當知此三並依",
    "X56n0921_001:0008b06": "圓理。分此三行名三根性。是故漸次不同於別。有人",
    "X56n0921_001:0008b07": "云是別者。都不見文旨。須知頓人行解俱頓。漸人解",
    "X56n0921_001:0008b08": "頓行漸。不定解頓行或漸頓。行相雖別何妨三同。雖",
    "X56n0921_001:0008b09": "曰三同何妨行別。故知此三知圓理同而行相小別。",
    "X56n0921_001:0008b10": "當知南嶽唯授天台圓頓之理。約行須以漸．不定助。",
    "X56n0921_001:0008b11": "三明借名申義者止觀第六從假入空破法徧文末",
    "X56n0921_001:0008b12": "明開權云。若爾。何用前來種種分別。但凡情暗鈍不",
    "X56n0921_001:0008b13": "說不知。先誘開之後入正道。故法華云。雖說種種道。",
    "X56n0921_001:0008b14": "其實為一乘。若得此意。終日分別無所分別。涅槃名",
    "X56n0921_001:0008b15": "為復有一行是如來行。法華名為正直捨方便但說",
    "X56n0921_001:0008b16": "無上道。大品名為一切種智知一切法。淨名稱為入",
    "X56n0921_001:0008b17": "詹蔔林不嗅餘香。華嚴稱為法界。即是圓教四門意",
    "X56n0921_001:0008b18": "也。輔行云。若爾下。開權也。先徵起。次正開。三引證。若",
    "X56n0921_001:0008b19": "爾。只應引法華文以證顯實。何須復引大品．淨名。答。",
    "X56n0921_001:0008b20": "彼部中實不殊法華。所顯實同故得為證。既引法華",
    "X56n0921_001:0008b21": "開諸權已。淨名．大品何權不開。故開彼權還入彼實。",
    "X56n0921_001:0008b22": "即是法華權意本意也。今謂約教顯實雖則是同。約",
    "X56n0921_001:0008b23": "部乃成兼帶之異。既引彼為證。故知乃是借於權名",
    "X56n0921_001:0008b24": "申於實義。以此正是開會引證之文故也。引淨名文。",
    "X56n0921_001:0008c01": "本是天女訶身子文。故知乃是引於方等斥奪之名。",
    "X56n0921_001:0008c02": "申今開權絕待之義也。引餘三時類此可知者。淨名",
    "X56n0921_001:0008c03": "既是斥奪之名。當知大品即是融通之語。華嚴乃是",
    "X56n0921_001:0008c04": "隔小之談。文句記云。華嚴法界隔彼聲聞。斯之謂矣。",
    "X56n0921_001:0008c05": "約圓教雖實。約兼別仍權。既引彼為證。當知乃是借",
    "X56n0921_001:0008c06": "彼權名申今實義。是故於彼即是兼但對帶。於今即",
    "X56n0921_001:0008c07": "成開會廢等。文中不引第二鹿苑。而今言三時兼但",
    "X56n0921_001:0008c08": "等者。乃是文勢相帶來耳。又前序中引華嚴云。娑伽",
    "X56n0921_001:0008c09": "羅龍車軸雨海。引淨名云。入詹蔔林不嗅餘香。引大",
    "X56n0921_001:0008c10": "品云。以一切種智知一切法。當學般若以證圓頓止",
    "X56n0921_001:0008c11": "觀。且圓頓止觀豈非開權絕待之義邪。",
    "X56n0921_001:0008c12": "四明借喻轉譬者止觀第四卷(現行印本)正修之初云。以",
    "X56n0921_001:0008c13": "觀觀昏即昏而朗。以止止散即散而寂。如豬揩金山。",
    "X56n0921_001:0008c14": "眾流入海。薪熾於火。風益求羅耳。輔行云。如豬揩下。",
    "X56n0921_001:0008c15": "為依解起行。立譬譬向寂照之止觀也。上二譬止。下",
    "X56n0921_001:0008c16": "二譬觀。謂動散倍增彌益止寂。昏暗彌盛倍益觀明。",
    "X56n0921_001:0008c17": "豬揩譬止行。大論釋忍度中云。若人加惡。如豬揩金",
    "X56n0921_001:0008c18": "山。金體益真。今譬安忍三障四魔轉增其寂。又第二",
    "X56n0921_001:0008c19": "卷體相中引盲人問乳等譬。輔行云。此中四譬譬執",
    "X56n0921_001:0008c20": "者迷名。經文本譬外計邪常。諸文引用並同經意。此",
    "X56n0921_001:0008c21": "文借用其意稍異。雖異彼文理亦無失。依義不依語。",
    "X56n0921_001:0008c22": "是故轉用。何者。貝聲雖虗體是實故。可喻有門。米粖",
    "X56n0921_001:0008c23": "柔輭可喻空門。雪有非有是故可喻亦空亦有。鶴飛",
    "X56n0921_001:0008c24": "在空而不住空。是故可喻非空非有。物類而以者。以",
    "X56n0921_001:0009a01": "字誤也。應作已字。已者止也。火譬瞋者。如云瞋恚之",
    "X56n0921_001:0009a02": "火也。譬智者。如云智慧之火也。用照則暗不生。用燒",
    "X56n0921_001:0009a03": "則物不生。形謂形相。紅赤性謂自性。熾熱體謂體質。",
    "X56n0921_001:0009a04": "用謂燒照。火既轉用為譬不定。地水風等轉用亦然。",
    "X56n0921_001:0009a05": "故淨名疏云。但經論隨緣。或時火譬貪欲。水譬瞋恚。",
    "X56n0921_001:0009a06": "風亦不定。今一往從多。故如前對之。通則何所不譬",
    "X56n0921_001:0009a07": "(云云)。言如前對之者。疏前文云。因中四分者。一往分",
    "X56n0921_001:0009a08": "別。三毒對三大疾。三處等起。故名等分。生地大病。貪",
    "X56n0921_001:0009a09": "欲對水。經云。愛河洄澓沒眾生。無明所盲不能出。愛",
    "X56n0921_001:0009a10": "能潤業。如水潤生。瞋恚對火。瞋心一起燒滅善根。愚",
    "X56n0921_001:0009a11": "癡對風。以愚癡故則有四倒。經云。四倒暴風能偃山",
    "X56n0921_001:0009a12": "夷岩。地具三分。如水火風俱集一身。故以對之。又由",
    "X56n0921_001:0009a13": "四分感成報身。即有生老病死。故下文云。有生死即",
    "X56n0921_001:0009a14": "有病。此患亦由四分而生。如瑞應云。貪欲致老。瞋恚",
    "X56n0921_001:0009a15": "致病。愚癡致死。義推應云等分致生(云云)。",
    "X56n0921_001:0009a16": "五明傍引辨異中云。若證漸初及偏小等。則名義兼",
    "X56n0921_001:0009a17": "借者。以此二論但是漸初偏小三藏空有二門故也。",
    "X56n0921_001:0009a18": "如止觀第六破思假位中引成論明十六心。正是初",
    "X56n0921_001:0009a19": "果位。異部明十六心是修道位。輔行云。成論之外並",
    "X56n0921_001:0009a20": "屬異部。諸阿毗曇並明見道在十五心。如信法二行",
    "X56n0921_001:0009a21": "文初者。止觀第五安心文中明凡師教他安心中明",
    "X56n0921_001:0009a22": "他機有二種。一信行。二法行。引薩婆多明此二人位",
    "X56n0921_001:0009a23": "在見道。因聞入者是為信行。因思入者是為法行。曇",
    "X56n0921_001:0009a24": "無德云。位在方便。自見法少。憑聞力多。後時要須聞",
    "X56n0921_001:0009b01": "法得悟。名為信行。憑聞力少。自見法多。後時要須思",
    "X56n0921_001:0009b02": "惟得悟。名為法行。若見道中無相心利一發即真。那",
    "X56n0921_001:0009b03": "得判於信法之別。然數據行成。論據根性。各有所以",
    "X56n0921_001:0009b04": "不得相非。今師遠討源由。久劫聽學。久劫坐禪。得為",
    "X56n0921_001:0009b05": "信法種子。世世熏習則成根性。各於聞思而得開悟。",
    "X56n0921_001:0009b06": "輔行云。汎引二論以出同異。非用論意。彼在小宗各",
    "X56n0921_001:0009b07": "依一門。未為通方徧被之道。如毗曇云。鈍名信行。利",
    "X56n0921_001:0009b08": "名法行(云云)。數人即是薩婆多師。是則止觀信法文",
    "X56n0921_001:0009b09": "初但引數人及成論耳。而輔行中方引毗曇故也。五",
    "X56n0921_001:0009b10": "陰王數同時異時者。止觀第四(現行印本。下去第數準此思之)觀陰",
    "X56n0921_001:0009b11": "入界文初云。數人說五陰同時。識是心王。四陰是數。",
    "X56n0921_001:0009b12": "約有門明義。故王數相扶而起。論人說識先了別。次",
    "X56n0921_001:0009b13": "受領納。想取相皃。行起違從。色由行感。約空門明義",
    "X56n0921_001:0009b14": "故次第相生。輔行云。兼示二論不同之相(云云)。此亦",
    "X56n0921_001:0009b15": "但舉數人成論耳。但為辨異非借名義者。即兼示二",
    "X56n0921_001:0009b16": "論不同之相。及汎引二論以出同異。非用論意也。",
    "X56n0921_001:0009b17": "六明開總出別中言本文者。四悉本文出乎大論。五",
    "X56n0921_001:0009b18": "味本文出乎大經。三假本文通於大小。故止觀第五",
    "X56n0921_001:0009b19": "破見假中引瓔珞經及釋論．成論等明三假之義。二",
    "X56n0921_001:0009b20": "空本文出乎大品及大論等。言義含者。總含於別也。",
    "X56n0921_001:0009b21": "言開合者。即總別也。言義徧者。總既含別。故派總明",
    "X56n0921_001:0009b22": "別則開合義徧也。四悉五味三假二空所出本文。其義",
    "X56n0921_001:0009b23": "總含意趣該攝。故止觀中派總明別種種說之義徧",
    "X56n0921_001:0009b24": "一切。如四悉檀。或約一法或約諸法。或約有無或約",
    "X56n0921_001:0009c01": "事理。或指世界為第一義或指第一義為世界。或約",
    "X56n0921_001:0009c02": "一人或約多人。信法安心種種不同(云云)。或約相生",
    "X56n0921_001:0009c03": "明五味或漸或頓及不定等(云云)。或約心明三假。或",
    "X56n0921_001:0009c04": "約色明三假及依正大小等(云云)。或約理觀明性相",
    "X56n0921_001:0009c05": "本自二空。或約事觀明性相推檢二空。於二空中復",
    "X56n0921_001:0009c06": "論生法二空及十八空等(云云)。一一皆有開合之義。",
    "X56n0921_001:0009c07": "言諸門者即四門也。言諸教者即四教也。教教四門。",
    "X56n0921_001:0009c08": "四四十六。門門之中四悉五味三假二空一一皆有",
    "X56n0921_001:0009c09": "開合之義。是故謂之莫不咸然。此乃但可總知綱格。",
    "X56n0921_001:0009c10": "不煩一一具舉。止觀下去準此思之可知。",
    "X56n0921_001:0009c11": "七明引用宗要中言如法華等者。迹門開權顯實。本",
    "X56n0921_001:0009c12": "本開迹顯本。此即法華一部宗主要義也。般若融通",
    "X56n0921_001:0009c13": "濤汰加被空生。身子說共不共般若等。即是般若宗",
    "X56n0921_001:0009c14": "主要義也。方等淨名會中彈斥聲聞菩薩。及以經云。",
    "X56n0921_001:0009c15": "佛以一音演說法。眾生隨類各得解。皆謂世尊同其",
    "X56n0921_001:0009c16": "語。斯則神力不共法等。即是方等淨名宗主要義也。",
    "X56n0921_001:0009c17": "故今止觀隨便或引一句兩句。當知乃是得彼諸經",
    "X56n0921_001:0009c18": "一部文心。是以破古立念皆不失於經部之旨也。言",
    "X56n0921_001:0009c19": "文心者。如妙玄序王(去聲)中章安釋云。蓋序王者。敘經",
    "X56n0921_001:0009c20": "玄意。玄意述於文心。文心莫過迹本。仰觀斯旨眾義",
    "X56n0921_001:0009c21": "泠然。釋籤云。一部始終不出二門(迹本)。是故二門以文",
    "X56n0921_001:0009c22": "心立號。如止觀發心初云。積聚精要名之為心。今之",
    "X56n0921_001:0009c23": "法聚以本迹為要。如釋妙字本迹各十。本迹二體其",
    "X56n0921_001:0009c24": "理不殊(云云)。故知經心不過本迹(云云)。法華文心既",
    "X56n0921_001:0010a01": "爾。方等般若凖知。既得經文之心。故不失部中之旨",
    "X56n0921_001:0010a02": "也。",
    "X56n0921_001:0010a03": "八明引用儒道者即儒流．道流也(漢書九流如補注中)。道流之",
    "X56n0921_001:0010a04": "言攝於此方老莊并西方外道也。若破若立等者。明",
    "X56n0921_001:0010a05": "出世故須破。順世俗故且立。又暫借其言故云立。不",
    "X56n0921_001:0010a06": "用其意故云破。如此則引用不違於釋氏之本宗也。",
    "X56n0921_001:0010a07": "故止觀第六明世間法藥中引周孔五常。又云我遣",
    "X56n0921_001:0010a08": "三聖化彼真丹。禮義前開大小乘經然後可信。又止",
    "X56n0921_001:0010a09": "觀觀三攝法之中第六攝一切教中云。若觀心僻越",
    "X56n0921_001:0010a10": "順無明流。則有一切諸惡教起。所謂僧佉．衛世九十",
    "X56n0921_001:0010a11": "五種邪見教生。亦有諸善教起。五行六甲陰陽八卦",
    "X56n0921_001:0010a12": "五經子史。世智無道名教皆從心起。輔行釋已然後",
    "X56n0921_001:0010a13": "乃云。今為略知世法同異。不煩廣出。意在總知悉從",
    "X56n0921_001:0010a14": "心起。又如止觀安心文中輔行釋云。說法之相。隨有",
    "X56n0921_001:0010a15": "相應即便引用。或儒或小。又釋止觀云。以一其意。引",
    "X56n0921_001:0010a16": "老子云。天得一以清。地得一以寧。侯王得一以為天",
    "X56n0921_001:0010a17": "下正。老子之意但以陰陽之道以為天地得一。合君",
    "X56n0921_001:0010a18": "臣之道以為候王得一。今廢彼理。但借彼名以詮今",
    "X56n0921_001:0010a19": "理。苦集得一謂滅諦。因緣得一謂無明。滅則行滅等。",
    "X56n0921_001:0010a20": "六蔽得一謂至彼岸。凡引俗典例皆如此。不以名似",
    "X56n0921_001:0010a21": "將為義同者。豈可以彼天得一以清等名似今苦集",
    "X56n0921_001:0010a22": "得一等言。便將以為其義是同乎。深不可矣。又止觀",
    "X56n0921_001:0010a23": "云。今時多有誇談莊老。以道可道非常道均齊佛法",
    "X56n0921_001:0010a24": "不可說示。檢校道理邪正懸絕。愚者所信智者所嗤。",
    "X56n0921_001:0010b01": "又如止觀第十明諸見過失中云。周弘政釋三玄云。",
    "X56n0921_001:0010b02": "易判八卦陰陽吉凶。此約有明玄。老子虗融。此約無",
    "X56n0921_001:0010b03": "明玄。莊子自然。約有無明玄。自外枝派源祖出此。今",
    "X56n0921_001:0010b04": "且約此明得失。禮制仁義衛身安國。若不行用滅族",
    "X56n0921_001:0010b05": "亡家。但現世立德。不言招後世報(云云)。粗(徂古切)。麤毗",
    "X56n0921_001:0010b06": "也。存謂略辨異同。略謂不在委細。",
    "X56n0921_001:0010b07": "九明借名略義中云借名者。借名示相也。略義者。不",
    "X56n0921_001:0010b08": "委釋義也。止觀第三明攝法中有六。謂理惑智行位",
    "X56n0921_001:0010b09": "教。又止觀第六明從空入假破法徧中有三。一知病。",
    "X56n0921_001:0010b10": "二識藥。三授藥。識藥中略為三。一世間法藥。二出世",
    "X56n0921_001:0010b11": "間法藥。三出世間上上法藥。世間法藥即五戒十善。",
    "X56n0921_001:0010b12": "出世法藥始自一道增數至十。乃至無量等。出世間",
    "X56n0921_001:0010b13": "上上法藥亦約增數從一至十。乃至恒沙等。此則但",
    "X56n0921_001:0010b14": "是借名示相而已。若更委悉開釋如上。法門義理紙",
    "X56n0921_001:0010b15": "數千萬尚不可盡。是故謂之太成繁廣。略指上下準",
    "X56n0921_001:0010b16": "例可知者。如初攝一切理中云。理是諦。法如上。開合",
    "X56n0921_001:0010b17": "偏圓不同(指上體相四科中第三境界中諸境離合)。又攝一切智中云。諸",
    "X56n0921_001:0010b18": "智離合如前所說(亦指境界中諸離離合)。又攝一切行中明慧",
    "X56n0921_001:0010b19": "行．行行。乃至四弘十八不共及四無畏等。輔行云。十",
    "X56n0921_001:0010b20": "八不共法至下助道中說。三三昧三解脫至第七卷",
    "X56n0921_001:0010b21": "說。六度如隨自意及助道中說。故云略指上下準例",
    "X56n0921_001:0010b22": "可知也。",
    "X56n0921_001:0010b23": "十明準例用義中云。如教證二道本在別教者。如妙",
    "X56n0921_001:0010b24": "玄明一諦境中。引地持明地相明義。說相似法(約行教道)。",
    "X56n0921_001:0010c01": "地實明義說真實法(約行證道)。又教門方便即教道明義",
    "X56n0921_001:0010c02": "(約說教道)。說所證法即證道明義(約說證道)。釋籤云。地相謂地",
    "X56n0921_001:0010c03": "前迴向位中。道觀雙流地相現前。登地已去明真實",
    "X56n0921_001:0010c04": "法。稱為地實。初地即是初住故也。又教門等者。依教",
    "X56n0921_001:0010c05": "道義以四悉檀說登地法名為教道。故知初地已上",
    "X56n0921_001:0010c06": "仍存教道。若說十地已證之法即證道也。凡釋別義",
    "X56n0921_001:0010c07": "多用此意。具如止觀第三記。輔行云。前之兩教教證",
    "X56n0921_001:0010c08": "俱權。圓教教證俱皆是實。此並易明。但別教中教權",
    "X56n0921_001:0010c09": "證實。意稍難曉人多迷之。使此別教其義壅隔。是故",
    "X56n0921_001:0010c10": "今家借用地論教證二道以消別門(云云)。今則通用",
    "X56n0921_001:0010c11": "等者。即準例用義也。故止觀第二(舊本在第三)明體相四",
    "X56n0921_001:0010c12": "科中第四明得失中云。若圓望別。別教教道兩得(兩得",
    "X56n0921_001:0010c13": "即是自行化他)。俱是思議。何以故。教門方便(云云)。若證道者",
    "X56n0921_001:0010c14": "即不思議也。若圓教教證俱不思議。何故爾。至理無",
    "X56n0921_001:0010c15": "說。為緣四說但有假名。假名之名名即無生。是故教",
    "X56n0921_001:0010c16": "證俱不可思議也。輔行解釋如向略引。又輔行釋第",
    "X56n0921_001:0010c17": "五偏圓中明四教各有觀教行證中云。前之二教四",
    "X56n0921_001:0010c18": "法俱權。別教則三權證實。圓教則四法俱實。又云。教",
    "X56n0921_001:0010c19": "證之名亦可通圓。未入初住名為教道。若破無明方",
    "X56n0921_001:0010c20": "云證道。若判權實與別不同。借於地義以釋圓義。故",
    "X56n0921_001:0010c21": "四念處云。別教唯斷。教道說故。圓具二意。教道云斷。",
    "X56n0921_001:0010c22": "證道不斷。是故當知教證二道雖則本在別教。今則",
    "X56n0921_001:0010c23": "通塗用之。正通於圓。傍通前二。又復皆有約證約說。",
    "X56n0921_001:0010c24": "證是行證。說是說教。行證必有行教。說教豈無說證。",
    "X56n0921_001:0011a01": "綺文互彰。是故謂之約證約說耳。",
    "X56n0921_001:0011a02": "準望三觀立三止者。即準例用義也。止觀體相四科",
    "X56n0921_001:0011a03": "中初明教相中明三止云。一體真止。二方便隨緣止。",
    "X56n0921_001:0011a04": "三息二邊分別止。此三止名。雖未見經論。映望三觀",
    "X56n0921_001:0011a05": "隨義立名。釋論云。菩薩依隨經教為作名字。名為法",
    "X56n0921_001:0011a06": "施。立名無咎。若能尋經得名。即懸合此義也。言三觀",
    "X56n0921_001:0011a07": "者。即瓔珞經次第三觀也。故體真止。望從假入空觀",
    "X56n0921_001:0011a08": "而立。方便隨緣止。望從空入假觀而立。息二邊分別",
    "X56n0921_001:0011a09": "止。望中道第一義觀而立。所言等者。如第四三昧中",
    "X56n0921_001:0011a10": "歷精進善引舊云。精進無別體。但督眾行義。而推之",
    "X56n0921_001:0011a11": "應有別體。例無明通入眾使更別有無明。今且寄誦",
    "X56n0921_001:0011a12": "經勤策其心以擬精進。此即準例無明通別而用精",
    "X56n0921_001:0011a13": "進通別之義也。",
    "X56n0921_001:0011a14": "次詳究文相文為二。初標科。次一者下。解釋。文為十。",
    "X56n0921_001:0011a15": "初明隨相開合言隨相者。如文所列隨事隨理等是",
    "X56n0921_001:0011a16": "也。言開合者。開則廣說。合則略示。一家立義文相皆",
    "X56n0921_001:0011a17": "然者。即三觀等皆如是也。初約三觀明事理等者。事",
    "X56n0921_001:0011a18": "謂小乘隨事而觀。理謂大乘隨理而觀。亦可謂之真",
    "X56n0921_001:0011a19": "如唯識事理二觀。法謂觀法。名謂觀名。行謂觀行。證",
    "X56n0921_001:0011a20": "謂親證。自謂自行。他謂化他。隨此開合故云通用。三",
    "X56n0921_001:0011a21": "觀既爾。四教四悉等例之可知。然須結撮勿使浮濫。",
    "X56n0921_001:0011a22": "等者謂雖開拓寬廣無窮。皆悉通用。然而必須收束",
    "X56n0921_001:0011a23": "結撮。莫令三觀及四教等文相汎濫而無所歸。若不",
    "X56n0921_001:0011a24": "如此。是則徵召三觀等文無所憑託。建立妙行不能",
    "X56n0921_001:0011b01": "施設矣。若得今意者。即隨相開合之意也。本文淺深",
    "X56n0921_001:0011b02": "者。即三觀四教等本文有小大偏圓淺深也。則者法",
    "X56n0921_001:0011b03": "也。即淺深是法則也。縱(即容切)廣(去聲)者。南北曰縱。東西",
    "X56n0921_001:0011b04": "曰廣。涯(五佳切)者水際也。又魚羈切。水畔也。卷(居轉切)。合",
    "X56n0921_001:0011b05": "也收束也。示一心則卷權歸實者。開權顯實則融萬",
    "X56n0921_001:0011b06": "法不出於剎那也。從被物則開實出權者。為實施權",
    "X56n0921_001:0011b07": "則分一道而成於無量也。此如文句釋方便品。寄言",
    "X56n0921_001:0011b08": "歎中。前實後權乃是從實而舒權。絕言歎中前權後",
    "X56n0921_001:0011b09": "實乃是卷權歸實耳。行謂十乘觀行。儀謂四種三昧。",
    "X56n0921_001:0011b10": "智謂一心三智。導者引也。若無智導引則不能前進。",
    "X56n0921_001:0011b11": "故駕以白牛。良由於此也。蕩謂遣蕩也。若作盪字即",
    "X56n0921_001:0011b12": "滌盪也。相著之言必兼三惑。纖者細也微也。毫者毛",
    "X56n0921_001:0011b13": "也[氂未+牛]也。遺者失也。不遺即不失也。諸教因果者。圓教",
    "X56n0921_001:0011b14": "則有真似兩因分滿二果。前之三教思之可知。歷謂",
    "X56n0921_001:0011b15": "經歷次第也。然者語助也。言始終者。在因名始至果",
    "X56n0921_001:0011b16": "為終。因果理同。故始終無二也。",
    "X56n0921_001:0011b17": "次明結示處所者處即所也。一往分之。例餘陰入在",
    "X56n0921_001:0011b18": "破徧文末。及豎破法徧有六處示妙。即結示處所也。",
    "X56n0921_001:0011b19": "妙境中明說教大體等。即立本文意也。究而詳之。結",
    "X56n0921_001:0011b20": "示處所。亦名立本文意也。例餘陰入在破徧文末者。",
    "X56n0921_001:0011b21": "止觀第七卷初(現行印本)破法徧文末云。前來所說但觀",
    "X56n0921_001:0011b22": "識陰作如此說。餘四陰亦如是。十二入．十八界亦如",
    "X56n0921_001:0011b23": "是。是名觀陰界入破法徧竟。輔行問云。應在第七卷",
    "X56n0921_001:0011b24": "末明十乘竟。例餘陰入皆修十乘。何故於此即例餘",
    "X56n0921_001:0011c01": "邪。答。以義便故。從初至此單約識心。從此已去乃至",
    "X56n0921_001:0011c02": "離愛。具約五陰方成法相。故通塞中既檢校諦緣。諦",
    "X56n0921_001:0011c03": "緣必須具足五陰道品念處。不可獨明一識陰故。正",
    "X56n0921_001:0011c04": "助只是助於道品。下三只是明於觀陰次位耳。故須",
    "X56n0921_001:0011c05": "於此例餘陰入。將餘陰入共為觀境。又輔行第八云。",
    "X56n0921_001:0011c06": "欲融諸法示觀境徧。是故下文例餘界入。",
    "X56n0921_001:0011c07": "豎破法徧有六處示妙者。止觀云。次明破法徧為三。",
    "X56n0921_001:0011c08": "一無生門。從始至終盡其源底。豎破法徧。二歷諸法",
    "X56n0921_001:0011c09": "門。當門從始至終盡其源底。橫破法徧。三橫豎不二。",
    "X56n0921_001:0011c10": "從始至終盡其源底。非橫非豎破法徧。豎則論高。橫",
    "X56n0921_001:0011c11": "則論廣。橫豎不二則非橫非豎。輔行云。隨文見者奈",
    "X56n0921_001:0011c12": "何迷深。故一家釋義前總次別。後還結撮歸於元意。",
    "X56n0921_001:0011c13": "故示讀者。預於文前遙點六處結撮要意。一破見位",
    "X56n0921_001:0011c14": "後(止觀云。體假入空結成止觀義者。諸見輪息一受不退永寂然名為止。達見無性性空相空名為觀。乃至",
    "X56n0921_001:0011c15": "云是為無生門通於止觀。亦是止觀成無生門。從假入空破見惑徧竟。輔行云。體假下。次以止觀結之。見息入",
    "X56n0921_001:0011c16": "空名止。達見二空名觀。通結前來一切諸見悉達即空。此是第一節示妙旨也)。二破思位後",
    "X56n0921_001:0011c17": "(止觀云。若就圓教破思假位者。初破見假正是初信。從第二信至第七信是破思假。八信至十信斷習盡。華嚴",
    "X56n0921_001:0011c18": "云。初發心時正習一時俱盡。無有餘界外正習未盡。此乃界內正習盡耳。華嚴云。初發心已過於牟尼。即此意",
    "X56n0921_001:0011c19": "也。云何過正習俱盡。八相作佛此則齊矣。三觀圓修此則過勝也。輔行云。此是第二番示文圓旨也)。三",
    "X56n0921_001:0011c20": "四門料簡中(止觀云。上無生門破假。若得其意者乃是圓教之門。非方便門也。所以稱為破",
    "X56n0921_001:0011c21": "法徧。輔行云。上無生下。總結用門本意。此言依無生門者。即前大經圓無生門豎破見思。即豎而非橫豎皆攝",
    "X56n0921_001:0011c22": "一切。若只豎破未涉餘惑。若得元意本在圓融。故於此中具列諸門破見思位。先簡後會。故圓四門皆達見思",
    "X56n0921_001:0011c23": "即是法界並具三諦。恐人迷旨。故於此中即示門意。若得意者。終日次第意非次第。故云非方便門。此即第三",
    "X56n0921_001:0011c24": "示文旨歸也)。四出假利益位(止觀云。二明入假利益者。菩薩本不貴空而修空。本為眾",
    "X56n0921_001:0012a01": "生而修空。不貴空故不住。為益眾生故須出。故有從真起應法眼稱機。輔行云。欲明出假真實利益。必在別圓",
    "X56n0921_001:0012a02": "初地初住。此是第四示文妙旨。故知明益正示文意。故此法眼必非地前。以不思議假而為法眼耳)。五",
    "X56n0921_001:0012a03": "結破法徧文後(止觀云。前觀法重沓既多。恐人迷故。約二觀後結破法徧也。輔行云。前觀",
    "X56n0921_001:0012a04": "法下示結徧意。結徧應在中道文後。如何於此預明破徧。但後文明徧理數而然。只恐見前空假二觀觀法重",
    "X56n0921_001:0012a05": "杳。迷於文旨。言文旨者。向之重沓不出一心。故於此中且先略示。見思尚乃即是法性。豈有塵沙在見思外。豈",
    "X56n0921_001:0012a06": "有無明在二觀後。三惑既即三觀必融。此是第五示文旨也)。六修中觀文初(止觀云。生",
    "X56n0921_001:0012a07": "不生即不生生。亦即不生不生。自即不自。亦非自非不自。不生生即生不生。亦是不生不生。他即非他。亦非他",
    "X56n0921_001:0012a08": "非不他。不生不生即生不生。亦是不生生。亦是不雙非。亦是不雙照。輔行云。生不生更牒前從假入空。即不生",
    "X56n0921_001:0012a09": "生等。是述文意。自即不自等者。重述前文次第行意。意本在於不次第也。依文次第空是自行。即此自行即是",
    "X56n0921_001:0012a10": "化他。即非自他。不生生更牒前出假。不生不生引後八中假中二文。比入空說可以意得。故以三文展轉相即",
    "X56n0921_001:0012a11": "使空成妙空。乃至假中成妙假中。此即第六示文旨也)。",
    "X56n0921_001:0012a12": "頻此六文。殷勤指的顯露彰灼。讀者尚昏儻沈密隱",
    "X56n0921_001:0012a13": "映。如何取解。此仍不論標章指意等。直指文內有此",
    "X56n0921_001:0012a14": "六重耳。",
    "X56n0921_001:0012a15": "妙境中明說教大體者。不思議境中有三。若性德境",
    "X56n0921_001:0012a16": "乃真如觀。理即本自二空也。若修德境乃唯識歷事。",
    "X56n0921_001:0012a17": "即推檢八空也(事理二觀知之者寡。此且總示。淺識聞之不須驚心。具如下文廣明淵旨)。",
    "X56n0921_001:0012a18": "是故自他共離。性相俱不可得。若化他境有因緣故。",
    "X56n0921_001:0012a19": "亦可得作自他共離逗物而說。故止觀云。當知第一",
    "X56n0921_001:0012a20": "義中一法不可得。況三千法。世諦中一心尚具無量",
    "X56n0921_001:0012a21": "法。況三千邪。雖四句冥寂。慈悲憐愍。於無名相中假",
    "X56n0921_001:0012a22": "名相說。佛旨盡淨不在因緣共離。即世諦是第一義",
    "X56n0921_001:0012a23": "也。若得此意俱不可說俱可說。若隨便宜。應言無明",
    "X56n0921_001:0012a24": "法法性生一切法。如眠法法心則有一切夢事。心與",
    "X56n0921_001:0012b01": "緣合則三種世間三千相性皆從心起。輔行云。若隨",
    "X56n0921_001:0012b02": "下。教門大體逗物雖用適時之變。佛出世意。教門大",
    "X56n0921_001:0012b03": "體皆是因緣和合乃生諸法。故今復依大體而說。故",
    "X56n0921_001:0012b04": "云無明法法性。無明是暗法來法。於法性如丹。是藥",
    "X56n0921_001:0012b05": "法來法。於銅等因緣和合有成金用。是則無明為緣。",
    "X56n0921_001:0012b06": "法性為因。明暗和合能生諸法(云云)。故知說教大體",
    "X56n0921_001:0012b07": "即化他不思議境四性生法中第三共生耳。以單真",
    "X56n0921_001:0012b08": "不立。獨妄難成。真妄和合方有所為故也。",
    "X56n0921_001:0012b09": "發心中則約圓斥偏者。止觀云。若但拔苦因不拔苦",
    "X56n0921_001:0012b10": "果。此誓雜毒故須觀空。若偏觀空則不見眾生可度。",
    "X56n0921_001:0012b11": "是名著空者。諸佛所不化。若偏見眾生可度。即墮愛",
    "X56n0921_001:0012b12": "見大悲。非解脫道。今則非毒非偽故名為真。非空邊",
    "X56n0921_001:0012b13": "非有邊故名為正。故云真正發菩提心也。輔行云。重",
    "X56n0921_001:0012b14": "釋誓相兼斥偏小。初斥三藏。次若偏下。斥於通教鈍",
    "X56n0921_001:0012b15": "根菩薩。次若偏見下。斥別教教道亦兼通教。出假菩",
    "X56n0921_001:0012b16": "薩未得真應。猶同見愛二觀。猶為無明所縛。名非解",
    "X56n0921_001:0012b17": "脫。今則下。正明中道。故雙非毒偽。",
    "X56n0921_001:0012b18": "安心中義開三種者。於其圓頓一心止觀。復更義開",
    "X56n0921_001:0012b19": "三種止觀故也。故止觀云。若就三番止觀則三百八",
    "X56n0921_001:0012b20": "十四。又一心止觀復有六十四。合五百一十二。輔行",
    "X56n0921_001:0012b21": "云。若就下。更歷三種止觀以結前數。言若就者。別立",
    "X56n0921_001:0012b22": "之辭。文雖唯頓。若更別約次第三觀。則一一各有百",
    "X56n0921_001:0012b23": "二十八。故著若就之言。次第三合。故立一心。依前重",
    "X56n0921_001:0012b24": "舉。故云又耳。人見三番之後更云一心。便謂頓等三",
    "X56n0921_001:0012c01": "止觀外更立一心。謂此一心不關前頓。今安心者。依",
    "X56n0921_001:0012c02": "前妙境及前妙願故。前文云。須行填願則願行相稱。",
    "X56n0921_001:0012c03": "故向安心若總若別並是圓頓。填圓頓願。更開對於",
    "X56n0921_001:0012c04": "次第三觀。一一觀中皆具前來一百二十八。對本一",
    "X56n0921_001:0012c05": "心乃成四番一百二十八。合五百一十二。人不見之",
    "X56n0921_001:0012c06": "妄生穿鑿。",
    "X56n0921_001:0012c07": "道品中不出念處者。四種道品中即相生道品也。故",
    "X56n0921_001:0012c08": "止觀云。道品有四。一當分。二相攝。三約位。四相生。第",
    "X56n0921_001:0012c09": "四相生正是調適。如修念處能生正勤。正勤發如意",
    "X56n0921_001:0012c10": "足。如意足生五根。五根生五正生七力七覺。七覺入",
    "X56n0921_001:0012c11": "八正。是為道品善巧調適。又云。深觀念處是坐道場。",
    "X56n0921_001:0012c12": "勤觀念處名四正勤(云云)。大論云。四念處中。四種精",
    "X56n0921_001:0012c13": "進名四正勤。四種定心名四如意足。五善根生名為",
    "X56n0921_001:0012c14": "五根。五根增長名為五力。分別四念處道用名為七",
    "X56n0921_001:0012c15": "覺。四念處安隱道中行名為正道。故知初心行道。用",
    "X56n0921_001:0012c16": "三十七品調養止觀四種三昧。入菩薩位。輔行云。大",
    "X56n0921_001:0012c17": "論下引證。道品並在念處。是故道品初心並修。",
    "X56n0921_001:0012c18": "通塞中元治能執者。止觀云。若不執觀空智慧。則能",
    "X56n0921_001:0012c19": "破不如所破。但破塞存通。若同外道愛著觀空智慧。",
    "X56n0921_001:0012c20": "宜以四句徧破能破如所破。令眾塞得通。輔行云。雖",
    "X56n0921_001:0012c21": "不愛著能破之觀。而猶愛著所破之惑。故云若不愛",
    "X56n0921_001:0012c22": "著觀空智慧則能破不如所破。是故但用破徧破惑。",
    "X56n0921_001:0012c23": "故前破徧。但用能破破於所破。猶未悟者。必於能所",
    "X56n0921_001:0012c24": "心生塞著。於能生著。觀法雖正。著心同邪。是故須破。",
    "X56n0921_001:0013a01": "故云愛著觀空智慧。是故須以四句三假破能著心。",
    "X56n0921_001:0013a02": "使無立處。破能著智如所破惑。故云能破如所破也。",
    "X56n0921_001:0013a03": "次位中勸修五悔者。止觀云。圓教次位於菩薩境中",
    "X56n0921_001:0013a04": "應廣分別。但彼證今修。故須略辨。若四種三昧修習",
    "X56n0921_001:0013a05": "方便。通如上說。唯法華別約六時五悔重作方便。今",
    "X56n0921_001:0013a06": "就五悔明其位相。先知逆順十心而繫緣實相是第",
    "X56n0921_001:0013a07": "一懺。常懺悔無不懺時。但心理微密觀用輕疎。黑惡",
    "X56n0921_001:0013a08": "覆障卒難開曉。重運身口助發意業。使疾相應。更加",
    "X56n0921_001:0013a09": "五悔耳。懺名陳露先惡。悔名改往修來。勸請者名為",
    "X56n0921_001:0013a10": "祈求。聲聞自度。直懺己罪(淨名疏云。二乘為涅槃。但急斷結。不懺宿罪。身子罪",
    "X56n0921_001:0013a11": "故不見淨土。菩薩達煩惱性。不怱怱斷結急取涅槃。但以懺悔為先。淨諸功德。故螺髻見淨。即此意也)。",
    "X56n0921_001:0013a12": "菩薩愍眾行道。故須勸請。隨喜者名為慶。彼佛既三",
    "X56n0921_001:0013a13": "轉法輪利益眾生。我助彼喜。迴向者迴眾善向菩提。",
    "X56n0921_001:0013a14": "發願者誓也。若無誓願如牛無御。若能勤行五悔方",
    "X56n0921_001:0013a15": "便助開觀門。一心三諦豁爾開明。正信堅固無能移",
    "X56n0921_001:0013a16": "動。名隨喜心。即初品弟子位也(云云)。安忍無著但在",
    "X56n0921_001:0013a17": "進功者。輔行云。安忍只是忍於五品違順二境令入",
    "X56n0921_001:0013a18": "六根(違即是惡。順即是善。故止觀云。那得薄證片禪即以為喜。纔見少惡便以為憂。輔行云。文舉片禪少",
    "X56n0921_001:0013a19": "惡為違順之端。故知違順未堪不應領眾。故名譽等外障是輭賊。當用外三術。一莫受莫著。二縮德露玭。三一",
    "X56n0921_001:0013a20": "舉萬里。煩惱等內障是強賊。當用內三術。謂即空假中也)。離愛只是離六根中相",
    "X56n0921_001:0013a21": "似法愛。又次位者。只是行之所階。恐行者生濫。故於",
    "X56n0921_001:0013a22": "次位中別出五品六根清淨勸勵行者。令離障離愛。",
    "X56n0921_001:0013a23": "既云離障離愛。故知只是進功。故安忍違順進功六",
    "X56n0921_001:0013a24": "根離相似法愛。進功初住。入住已去今所不論。故諸",
    "X56n0921_001:0013b01": "經論初住已去多明輔佛化他之相。不復委悉論於",
    "X56n0921_001:0013b02": "自行。搜者求也索也。宗者本也。源者水原也。宗源即",
    "X56n0921_001:0013b03": "是處所及立本文意也。識者知也。大綱者網上之大",
    "X56n0921_001:0013b04": "繩也。大綱即宗源。網目即諸文。整者正也齊也。存者",
    "X56n0921_001:0013b05": "在也立也。釋籤云。網中之要莫若綱維。維者繫也。白",
    "X56n0921_001:0013b06": "虎通云。大者為綱。小者為紀。綱者張也。紀者理也。張",
    "X56n0921_001:0013b07": "理上下整齊一倫。若羅網之有綱紀而萬目齊張也。",
    "X56n0921_001:0013b08": "三明事理傍正中云。如四三昧。正為顯理。傍兼治重",
    "X56n0921_001:0013b09": "者。四種三昧。能緣雖異。所緣無別。是故乃名正為顯",
    "X56n0921_001:0013b10": "理。故輔行云。四種三昧所歷事別。若能觀觀無非一",
    "X56n0921_001:0013b11": "心。所顯之理無非三諦。期心悟理名之為正。重障自",
    "X56n0921_001:0013b12": "除名之為傍。重障不出四重五逆。故常坐三昧觀於",
    "X56n0921_001:0013b13": "三道。觀業重者無出五逆。又半行半坐三昧中方等",
    "X56n0921_001:0013b14": "懺云。犯沙彌戒乃至大比丘戒。若不還生無有是處。",
    "X56n0921_001:0013b15": "即懺業道文也。法華懺云。七眾犯戒。欲一彈指頃除",
    "X56n0921_001:0013b16": "滅罪者。應當修習此法華經隨自意三昧。諸經行法。",
    "X56n0921_001:0013b17": "如請觀音及七佛神呪經．虗空藏經等。莫不皆為滅",
    "X56n0921_001:0013b18": "除重業。如十法界正示理具傍識淺深者。陰境十乘",
    "X56n0921_001:0013b19": "第一觀心。是不思議境中先明思議十法界邐迆淺",
    "X56n0921_001:0013b20": "深。即傍識淺深也。次明不思議境。於一念中理具三",
    "X56n0921_001:0013b21": "千。即正示理具也。如識次位正為簡濫傍為通經者。",
    "X56n0921_001:0013b22": "止觀中明三藏次位竟。乃云此教初淺尚有次位。豈",
    "X56n0921_001:0013b23": "有凡夫造心即言上位。此非上慢推與誰乎(由是言之。暗證",
    "X56n0921_001:0013b24": "叨濫。非適今也)。輔行云。此教下。斥濫也。此科(次位)正為簡濫故",
    "X56n0921_001:0013c01": "來。是故須斥。三藏既爾。通別圓三豈不然乎。故云正",
    "X56n0921_001:0013c02": "為簡濫也。止觀又云。今有十意融通佛法。一明道理",
    "X56n0921_001:0013c03": "寂絕亡離不可思議。二明教門綱格。頓漸祕密不定",
    "X56n0921_001:0013c04": "藏通別圓。三明經論矛盾。以四悉意開結融滯。四明",
    "X56n0921_001:0013c05": "巧破執著。單複具足無言盡淨。五明結正法門。對當",
    "X56n0921_001:0013c06": "行位權實大小賢聖不濫。六明於一法門。縱橫無礙",
    "X56n0921_001:0013c07": "綸緒次第。七明開章科段。鈎鎻相承生起可愛。八明",
    "X56n0921_001:0013c08": "帖釋經文婉轉繡媚。總用如上方法隨語消釋。義順",
    "X56n0921_001:0013c09": "而文當。九明翻譯華梵。十明一一句偈如聞而修入",
    "X56n0921_001:0013c10": "心成觀。今言傍為通經者。即十意中第八帖釋經文",
    "X56n0921_001:0013c11": "也。又十意中第六結正法門權實大小。賢聖不濫。即",
    "X56n0921_001:0013c12": "正為簡濫也。破古為傍者。則顯立今為正也。文不可",
    "X56n0921_001:0013c13": "廢者。若不存於古師之謬。將何以顯今家之正。是以",
    "X56n0921_001:0013c14": "破古文不可廢必須存之。蓋以非顯是也。",
    "X56n0921_001:0013c15": "四明文偏意圓中言。如以三止觀結於諸文等者。如",
    "X56n0921_001:0013c16": "前備引。言文偏者。即漸次不定也。言意圓者。正意為",
    "X56n0921_001:0013c17": "明圓頓也。故前文云。以大意中文略意廣。故用三一",
    "X56n0921_001:0013c18": "收束結撮。應知部內意唯在頓也。及五略中所用三",
    "X56n0921_001:0013c19": "教諸境(陰等十境)十乘縱橫。偏小等者。亦如前引。故前文",
    "X56n0921_001:0013c20": "云。下文雖有四教八教。思議不思議。相待絕待。皆為",
    "X56n0921_001:0013c21": "顯於圓頓一實也。三種止觀皆緣實相等者。漸次不",
    "X56n0921_001:0013c22": "定既皆緣實相。當知漸等其文雖偏厥意乃圓也。又",
    "X56n0921_001:0013c23": "止觀第一發心中約四弘顯。是引證三諦之後釋疑。",
    "X56n0921_001:0013c24": "文云。若爾云何復言遊心法界如虗空。又言無明明",
    "X56n0921_001:0014a01": "者即畢竟空。此舉空為言端。空即不空。亦即非空非",
    "X56n0921_001:0014a02": "不空(云云)。輔行云。若爾下。釋疑。疑云若具三諦華嚴",
    "X56n0921_001:0014a03": "云何但言如空。及大品中云畢竟空。此舉下。釋疑也。",
    "X56n0921_001:0014a04": "文偏意圓不應偏難。空即具三故云空即不空等。何",
    "X56n0921_001:0014a05": "但空爾。假中亦然。具如下文喻疑顯正例中辨之(云",
    "X56n0921_001:0014a06": "云)。",
    "X56n0921_001:0014a07": "五明廣略有無中云。如發心中顯數則廣而文相略",
    "X56n0921_001:0014a08": "者。五略第一發大心中列於十種。一推種種理。二覩",
    "X56n0921_001:0014a09": "種種相。三覩種種神通。四聞種種法。五遊種種土。六",
    "X56n0921_001:0014a10": "覩種種眾。七見修種種行。八見種種法滅。九見種種",
    "X56n0921_001:0014a11": "過。十見他受種種苦。此乃即是顯數則廣也。於十科",
    "X56n0921_001:0014a12": "中但約四教粗釋前四。故云而文相略也。又於十科",
    "X56n0921_001:0014a13": "中但釋前四。後六略無。指例而已。故云其淨土徒眾",
    "X56n0921_001:0014a14": "修行法滅受苦起過等。發心例前可解。不復委記。故",
    "X56n0921_001:0014a15": "云而文相略也。後十法中文相則廣而顯數略者。即",
    "X56n0921_001:0014a16": "後第七正修十乘。第二發心中委明依境發菩提心",
    "X56n0921_001:0014a17": "及以圓斥偏等。故云文相則廣也。不列十科。故云而",
    "X56n0921_001:0014a18": "顯數略也。修大行中事儀則廣而十法略等者。輔行",
    "X56n0921_001:0014a19": "云。所言常坐乃至非行非坐者。約身儀為名也。修大",
    "X56n0921_001:0014a20": "行中既委明此。故云事儀則廣也。然四種三昧若從",
    "X56n0921_001:0014a21": "法為名。常坐名一行。常行名佛立。半行半坐名方等",
    "X56n0921_001:0014a22": "法華。非行非坐名隨自意。輔行釋常坐三昧中云。此",
    "X56n0921_001:0014a23": "去乃至非行非坐。並粗準本經示觀門之語。縱有似",
    "X56n0921_001:0014a24": "於十觀之相。而文並約略。未可以辨觀法始終。初發",
    "X56n0921_001:0014b01": "大心及下三略亦復如是。故此五章但名大意。此文",
    "X56n0921_001:0014b02": "謹依兩經粗列(文殊問．文殊說兩般若經)。語簡意遠不可謬判。若",
    "X56n0921_001:0014b03": "欲消釋。必善下文十乘觀法方可離謬。若據下文無",
    "X56n0921_001:0014b04": "四行相。則下文成略。今據觀法十乘未周。則此中成",
    "X56n0921_001:0014b05": "略。是故五略從觀略邊不從於事。後三大章大意中",
    "X56n0921_001:0014b06": "有等者。後三即是第八果報。第九起教。第十旨歸也。",
    "X56n0921_001:0014b07": "大意中有即是第三感大果。第四裂大網。第五歸大",
    "X56n0921_001:0014b08": "處也。輔行問云。大章起教五略。裂網云何得同。答。對",
    "X56n0921_001:0014b09": "揚利物名為起教。令他除疑名為裂網。起教本為除",
    "X56n0921_001:0014b10": "他疑網。是故同也。起教既與裂網是同。果報旨歸豈",
    "X56n0921_001:0014b11": "可異於感果歸處。故知後三大章大意中則有也。廣",
    "X56n0921_001:0014b12": "解中無者(五略九廣)。止觀序云。雖樂說不窮。纔至見境。法",
    "X56n0921_001:0014b13": "輪停轉。後分弗宣。輔行云。時逼夏終。雖闕餘文。行門",
    "X56n0921_001:0014b14": "非要。略中已具。足表期心。即大章第七開為十境。至",
    "X56n0921_001:0014b15": "第七境餘不復宣。後三大章及餘三境。託緣不終。餘",
    "X56n0921_001:0014b16": "文雖略準上可知。增上慢境。如禪境云。無所知人得",
    "X56n0921_001:0014b17": "此謂為無生忍。四禪比丘謂為四果。後之兩境只是",
    "X56n0921_001:0014b18": "兩教二乘。三教菩薩具在體相攝法偏圓等文及諸",
    "X56n0921_001:0014b19": "境中可思議內。後三大章亦準五略後之三略。其文",
    "X56n0921_001:0014b20": "雖闕於義已足。故託夏末以為闕緣。信行圓乘於茲",
    "X56n0921_001:0014b21": "罷唱。故云法輪停轉。被行略周餘止不說。故云後分",
    "X56n0921_001:0014b22": "弗宣。十種境界正觀中有等者。大章第七正修止觀",
    "X56n0921_001:0014b23": "中先列十境以為所觀。一陰界入。二煩惱。三病患。四",
    "X56n0921_001:0014b24": "業相。五魔事。六禪定。七諸見。八上慢。九二乘。十菩薩。",
    "X56n0921_001:0014c01": "雖互略無義必通具者。輔行云。常坐觀三道。常行觀",
    "X56n0921_001:0014c02": "佛相好。方等觀尊容道具。法華觀六牙白象。隨自意",
    "X56n0921_001:0014c03": "歷善惡無記。並是所歷事別。且所歷之事豈非陰入。",
    "X56n0921_001:0014c04": "以凡夫無始未曾離陰。故陰入現前餘九待發。故四",
    "X56n0921_001:0014c05": "三昧義必通具十種境界。又輔行釋常坐三昧云。於",
    "X56n0921_001:0014c06": "此文中然以義推十乘略足。法界等名即妙境也。為",
    "X56n0921_001:0014c07": "化眾生即發心也。繫緣一念即安心也。觀於三道即",
    "X56n0921_001:0014c08": "破徧也。歷一切法即通塞也。而修佛道即道品也。觀",
    "X56n0921_001:0014c09": "於業苦即助道也。識觀不濫即次位也。次位之中兼",
    "X56n0921_001:0014c10": "於餘二(安忍．離愛)下。三三昧意止觀文附事雖略。若以義",
    "X56n0921_001:0014c11": "說準此可知。又發心中文相雖略義必通具。故須委",
    "X56n0921_001:0014c12": "明依境發心及以圓斥偏等。又十法中顯數雖略義",
    "X56n0921_001:0014c13": "必通具。亦須委顯十種之數也。輔行問云。應先起誓",
    "X56n0921_001:0014c14": "後觀妙境。何故境後方云發心。答。境前非不發心。具",
    "X56n0921_001:0014c15": "如五略中意。今發重為成觀。故須緣理益他也。",
    "X56n0921_001:0014c16": "六明文行不同中云。如十境十乘生起次第者。止觀",
    "X56n0921_001:0014c17": "云。陰境在初具於二義。一者現前。二者依經。大品云。",
    "X56n0921_001:0014c18": "聲聞依四念處行道。菩薩初觀色乃至一切種智。因",
    "X56n0921_001:0014c19": "觀陰果動煩惱因。大分俱觀致有病患。因觀三境則",
    "X56n0921_001:0014c20": "生諸業。惡業欲滅魔懼出境則生魔事。若過魔事則",
    "X56n0921_001:0014c21": "有功德故生禪定。禪有觀支邪慧猛利故生諸見。見",
    "X56n0921_001:0014c22": "心暫息未得謂得故生上慢。見慢既靜小習忽起故",
    "X56n0921_001:0014c23": "生二乘。若憶本願雖不墮小則生菩薩。輔行云。由觀",
    "X56n0921_001:0014c24": "陰入生下九境。能所相扶次第出生而成十意。然此",
    "X56n0921_001:0015a01": "生起且附文相。一家著述。凡立章門無不生起。若依",
    "X56n0921_001:0015a02": "下文十境互發。則無復次第。止觀云。既自達妙境即",
    "X56n0921_001:0015a03": "起誓悲他。次作行填願。願行既巧破無不徧。徧破之",
    "X56n0921_001:0015a04": "中精識通塞令道品進行。又用助開道。道中之位己",
    "X56n0921_001:0015a05": "他皆識安忍內外榮辱。莫著中道法愛。故得疾入菩",
    "X56n0921_001:0015a06": "薩位。輔行云。生起次第今文可見。四念處中以初四",
    "X56n0921_001:0015a07": "法皆共成於上求下化。故彼文云。上求不思議境。觀",
    "X56n0921_001:0015a08": "於煩惱即是菩提。於此煩惱上求菩提。無別求也。生",
    "X56n0921_001:0015a09": "死涅槃亦復如是。為欲下化應須發心。即發弘誓。我",
    "X56n0921_001:0015a10": "以何法上求下化。應須安心莊嚴上求。以此定慧能",
    "X56n0921_001:0015a11": "度眾生。名為下化。若無上果下化不成。故知果成由",
    "X56n0921_001:0015a12": "於破徧。若破不徧須識通塞。下去生起與今文同。以",
    "X56n0921_001:0015a13": "此而觀前之四法用無前後。通塞等三成就前四。次",
    "X56n0921_001:0015a14": "位等三以判前七。能善用者十如指掌。今文但列十",
    "X56n0921_001:0015a15": "境十乘生起次第。而不說其無復次第異同之相。故",
    "X56n0921_001:0015a16": "今乃引輔行之文以顯今文耳。十禪淺深者。止觀禪",
    "X56n0921_001:0015a17": "境中列十種禪。一根本四禪。二十六特勝。三通明。四",
    "X56n0921_001:0015a18": "九想。五八背捨。六大不淨。七慈心。八因緣。九念佛。十",
    "X56n0921_001:0015a19": "神通。又云次明深淺不同者。四禪是根本暗證味禪。",
    "X56n0921_001:0015a20": "凡聖通共薄修即得。特勝少有觀慧。不味不暗證。橫",
    "X56n0921_001:0015a21": "對念處。豎對根本。故先味次淨。通明觀慧證相深細。",
    "X56n0921_001:0015a22": "細次於總。此三同是根本實觀。治惑力弱。九想正是",
    "X56n0921_001:0015a23": "假想初門。前鋒伏欲故次列之。九想但厭患外境未",
    "X56n0921_001:0015a24": "治其心。故次背捨。背捨雖破內外貪欲。總而未別。緣",
    "X56n0921_001:0015b01": "中不得自在。故次明大不淨。破依正貪也。雖總別治",
    "X56n0921_001:0015b02": "貪。未修大福德。故次慈心。雖內治重貪。外修福德。不",
    "X56n0921_001:0015b03": "入因緣則非世間正見。故次因緣。三世輪轉無主無",
    "X56n0921_001:0015b04": "我。成世正見。雖世正見。緣底下因人福力微弱。次緣",
    "X56n0921_001:0015b05": "上果福力廣大。雖前來諸定未有力用轉變自在。故",
    "X56n0921_001:0015b06": "次神通。輔行云。次明深淺者。即是十門生起次第。初",
    "X56n0921_001:0015b07": "明根本。何故特勝次根本來。乃至神通次念佛來。前",
    "X56n0921_001:0015b08": "淺後深故云深淺。亦名十門各有來意。豎破法徧文",
    "X56n0921_001:0015b09": "雖次第行必隨人者。謂豎破法徧之文。雖則先空次",
    "X56n0921_001:0015b10": "假後中。若論其行。必須隨人以寄次第顯不次第故",
    "X56n0921_001:0015b11": "也。故下即云豎破元為顯於不二。然則雖為顯於不",
    "X56n0921_001:0015b12": "二。何妨約於文相次第。所以又云或隨豎次入何障",
    "X56n0921_001:0015b13": "於理。即不障於真俗中道三諦之理也。此則雖有橫",
    "X56n0921_001:0015b14": "豎而非橫豎。雖非橫豎而橫而豎。故雖次第而不次",
    "X56n0921_001:0015b15": "第。雖不次第而次第宛然也。十禪何必自淺階深者。",
    "X56n0921_001:0015b16": "重徵上文。十禪淺深未必全爾。亦是行必隨人前後",
    "X56n0921_001:0015b17": "無在也。而止觀中乃云深淺者。且附文相生起次第",
    "X56n0921_001:0015b18": "耳。然雖前後無在。不妨生起次第。故下即云。自淺階",
    "X56n0921_001:0015b19": "深妙觀斯在。斯者此也。在者存也。階者級也。梯也如",
    "X56n0921_001:0015b20": "梯之等差也。",
    "X56n0921_001:0015b21": "七明待絕前後中云。若約教相必先待後絕者。先約",
    "X56n0921_001:0015b22": "相待判妙異麤。次約絕待開麤是妙。此二亦名廢麤",
    "X56n0921_001:0015b23": "開麤。判今法華唯具二妙。法華已前雖有圓實都無",
    "X56n0921_001:0015b24": "待絕。問。待絕俱絕方名為絕。何故謂之待絕二邪。答。",
    "X56n0921_001:0015c01": "若明絕待故須俱絕。若明經意故須雙明。經意雖雙。",
    "X56n0921_001:0015c02": "理無異趣。以此俱絕對前稱待。所待未會會方名絕。",
    "X56n0921_001:0015c03": "是故法華得二妙名。由待知妙妙體是絕。絕亦無寄",
    "X56n0921_001:0015c04": "妙體無二。若論道理待絕俱時者。待絕既是廢麤開",
    "X56n0921_001:0015c05": "麤。釋籤乃問開廢何別。答。約法乃開時即廢。約喻必",
    "X56n0921_001:0015c06": "義須先開。若爾法喻差違何成喻法。答。據理似與喻",
    "X56n0921_001:0015c07": "有違。據事似先開後廢。如先示方便即是真實。既識",
    "X56n0921_001:0015c08": "實已永不用權。若約理者開廢俱時。開時已廢故也。",
    "X56n0921_001:0015c09": "止觀既是法華妙行。所以釋名論待論絕。又輔行釋",
    "X56n0921_001:0015c10": "偏圓五科權實中云。問。玄文諸義並先開後廢。如向",
    "X56n0921_001:0015c11": "所引何故先廢後開(止觀之中先廢後開)。答。玄文約喻。如世蓮",
    "X56n0921_001:0015c12": "華必先開後落。此從法便故先廢後開。既廢權已實",
    "X56n0921_001:0015c13": "則可見義之如開。又此廢文與彼稍異。彼約法華廢",
    "X56n0921_001:0015c14": "前權部權教。復須開前權部權教。今約諸文展轉相",
    "X56n0921_001:0015c15": "廢。猶似未開故在開前。今具二義故廢在前。又廢同",
    "X56n0921_001:0015c16": "於待。開同於絕。待前絕後未失常規。故知若順蓮華",
    "X56n0921_001:0015c17": "三喻。則須先施次開後廢。若唯論妙法。則先待次絕。",
    "X56n0921_001:0015c18": "故開廢次第及待絕前後義在於此。又釋籤云。若不",
    "X56n0921_001:0015c19": "論待無以明絕。若明待已即指所待是於能絕。能絕",
    "X56n0921_001:0015c20": "亦絕方名為絕。",
    "X56n0921_001:0015c21": "八明破會不同中云。若依化儀必先破次會等者。此",
    "X56n0921_001:0015c22": "文可解。故今偏圓借彼釋名。次第則別者。即前所謂",
    "X56n0921_001:0015c23": "乃至偏圓文中具引蓮華三喻釋名也。止觀輔行如",
    "X56n0921_001:0015c24": "前備引。玄文判教。凡有釋義破既居先。今文借用三",
    "X56n0921_001:0016a01": "喻釋名。破乃在後。是故謂之次第則別。何者。以由先",
    "X56n0921_001:0016a02": "施次開後廢。後廢即是破義故也。故此與前待前絕",
    "X56n0921_001:0016a03": "後不可雷同矣。故文句引光宅釋開方便門示真實",
    "X56n0921_001:0016a04": "相云。昔鹿苑機雜。盛說三藏。未明一理。爾時以權隱",
    "X56n0921_001:0016a05": "實。一理為權教所閉。今王城赴大機顯於真實。真實",
    "X56n0921_001:0016a06": "既顯則廢除昔教。昔教被廢故方便門開。一理既彰",
    "X56n0921_001:0016a07": "則真實相顯。章安斥云。此解乃是破於方便非開方",
    "X56n0921_001:0016a08": "便。以此證之。廢權即是破權義也。",
    "X56n0921_001:0016a09": "九明行解不同中云。如五略生起者。止觀云。云何發",
    "X56n0921_001:0016a10": "大心眾生昏倒不自覺知。勸令醒悟上求下化。雖復",
    "X56n0921_001:0016a11": "發心。望路不動永無達期。勸牢強精進行四種三昧。",
    "X56n0921_001:0016a12": "雖不求梵天梵天自應。稱揚妙報慰悅其心。種種經",
    "X56n0921_001:0016a13": "論開人眼目。融通經論解結出籠。若知法界無有始",
    "X56n0921_001:0016a14": "終。豁然大朗無礙自在。生起五略顯於十廣。良以五",
    "X56n0921_001:0016a15": "十不出自行因果化他能所故也。分別十章者。止觀",
    "X56n0921_001:0016a16": "云。分別者。十章功德如囊中有寶。不探示人人無見",
    "X56n0921_001:0016a17": "者。今十章幾真幾俗幾非真非俗。幾聖說默非說非",
    "X56n0921_001:0016a18": "默。乃至云幾橫豎非橫豎。如是等自在作問。輔行云。",
    "X56n0921_001:0016a19": "始從真俗。終至橫豎。略以十門分別十章。引證破古。",
    "X56n0921_001:0016a20": "問答料簡者。料簡即是分別十章文後料簡一科也。",
    "X56n0921_001:0016a21": "彼料簡中最初問云。略指大意同異云何(云云)。引證",
    "X56n0921_001:0016a22": "破古即是序中引證三種止觀及釋疑之文。故疑者",
    "X56n0921_001:0016a23": "云。諸法寂滅相不可以言宣(云云)。破云但引一邊不",
    "X56n0921_001:0016a24": "見其二(云云)。又引證破古問答料簡。亦非一向局在",
    "X56n0921_001:0016b01": "序中。應須徧該一部始終。尋之可見不煩委示。多為",
    "X56n0921_001:0016b02": "生解者。以止觀云。前六重依修多羅以開妙解故也。",
    "X56n0921_001:0016b03": "若爾。引證破古等且須約於開解之文(云云)。若十法總",
    "X56n0921_001:0016b04": "別乃至專在於行者。以止觀云。今依妙解以立正行",
    "X56n0921_001:0016b05": "故也。十法總別。十境互發。十境發相。至下大章總別",
    "X56n0921_001:0016b06": "例中具引示之。十禪離合者。離者開也。止觀禪境中",
    "X56n0921_001:0016b07": "云。此十門(十門即是十禪)與五門十五門但有開合之異耳。",
    "X56n0921_001:0016b08": "開五為十者。開數息出特勝．通明。開不淨出背捨．大",
    "X56n0921_001:0016b09": "不淨．慈心．因緣．守本。念佛門。毗曇名界方便。禪經名",
    "X56n0921_001:0016b10": "念佛。此亦守本。神通約九禪上。發不專據一法。輔行",
    "X56n0921_001:0016b11": "云。五門即是五停門也。十五門者。於五停門各開為",
    "X56n0921_001:0016b12": "三故成十五。止觀云。合十五為十者。數息．不淨各有",
    "X56n0921_001:0016b13": "三則不合。慈心有三但合為一。即眾生慈也。沒其二",
    "X56n0921_001:0016b14": "名者。禪是門戶詮次事法。法緣是二乘入理觀。無緣",
    "X56n0921_001:0016b15": "是大乘入理觀。沒理去二存事唯一。若開者即屬二",
    "X56n0921_001:0016b16": "乘菩薩兩境。攝因緣亦三門。三世輪轉麤。果報一念",
    "X56n0921_001:0016b17": "細。細故附理。麤故屬事。沒細存麤但稱三世門也。念",
    "X56n0921_001:0016b18": "佛亦三。但取念應佛耳。神通但取五通。若但取五門。",
    "X56n0921_001:0016b19": "有所不收。若取十五。義濫於理。是故簡理開事。雖開",
    "X56n0921_001:0016b20": "合不同各有其意。",
    "X56n0921_001:0016b21": "十明舉例從略中云。如道品攝法假。中空例等者。以",
    "X56n0921_001:0016b22": "一例字通結道品攝法假中空也。又亦可云例破餘",
    "X56n0921_001:0016b23": "陰也。今且從於初意消文。止觀調道品中云。諸道諦",
    "X56n0921_001:0016b24": "三十七品。今不具記(前三教道諦也)。但明無作道諦三十七",
    "X56n0921_001:0016c01": "品成於一心三觀之義。又於無作三十七道品中。但",
    "X56n0921_001:0016c02": "釋一界四念處。餘九法界但云亦復如是。輔行云。先",
    "X56n0921_001:0016c03": "約一界次以九例。此即舉例從略也。止觀攝法中。初",
    "X56n0921_001:0016c04": "攝一切理。指前諸諦開合。次攝一切智。亦指前文諸",
    "X56n0921_001:0016c05": "智開合。乃至攝一切教中。但略舉其名數而已。此即",
    "X56n0921_001:0016c06": "舉例從略也。止觀破法徧文末料簡云。問。入假中有",
    "X56n0921_001:0016c07": "因緣。入空何意無。答。入空亦有。略故不說耳。何者。謂",
    "X56n0921_001:0016c08": "為解脫故。為脫他故。為慧命故。為無漏故。為法位故。",
    "X56n0921_001:0016c09": "夫生死縛著勞我精神。非空不解。自既有縛。能解他",
    "X56n0921_001:0016c10": "縛無有是處。為脫他故應須入空。賢聖以慧為命。慧",
    "X56n0921_001:0016c11": "命非空不立。諸神通中無漏通勝。為勝神通故應須",
    "X56n0921_001:0016c12": "入空。又法位非慧不入。空慧能速入法位。入空因緣",
    "X56n0921_001:0016c13": "甚多。例後故說五耳。輔行云。自脫同大悲。脫他同本",
    "X56n0921_001:0016c14": "誓。慧命同利智。無漏同方便。法位同精進(同謂同於入假)。一",
    "X56n0921_001:0016c15": "一細會令義相當。假在空後故云例後。欲以前後一",
    "X56n0921_001:0016c16": "例五緣故亦五耳。故今謂之假中空例(中字但是語助而已)。此",
    "X56n0921_001:0016c17": "即舉例從略也。破餘陰餘使餘品以例初品者。止觀",
    "X56n0921_001:0016c18": "破法徧文末云。前來所說但觀識陰作如此說。餘四",
    "X56n0921_001:0016c19": "陰亦如是。十二入．十八界亦如是。所以不言例初陰",
    "X56n0921_001:0016c20": "者。以五陰之次色陰在初故也。又為止觀以十二入．",
    "X56n0921_001:0016c21": "十八界例於五陰故也。餘使餘品者。若通而言之。品",
    "X56n0921_001:0016c22": "亦無使。故法界次第中以見思二惑名九十八使(使以",
    "X56n0921_001:0016c23": "驅役為義。以能驅役心神流轉三界故也。品者類也眾庶也)。今從別說。故分使品",
    "X56n0921_001:0016c24": "以對見思。是故止觀破見假中但名八十八使。破思",
    "X56n0921_001:0017a01": "假中乃云八十一品。若破見惑例餘使者。如破單四",
    "X56n0921_001:0017a02": "見中有見八十八使。既乃如上次破。其餘無見．亦有",
    "X56n0921_001:0017a03": "亦無見．非有非無見等八十八使。亦例前可知。今文",
    "X56n0921_001:0017a04": "不言以例初使者。以單四見等皆具八十八使故也。",
    "X56n0921_001:0017a05": "破思惑餘品言以例初品者。止觀明破貪欲云。初品",
    "X56n0921_001:0017a06": "既爾後八品亦然。又云。破貪欲九品既爾。破瞋癡慢",
    "X56n0921_001:0017a07": "九品亦然。例自可解不復委記。輔行云。初品下明餘",
    "X56n0921_001:0017a08": "品亦有三假。例初品說。破貪下餘使亦例。若準此文。",
    "X56n0921_001:0017a09": "使亦是品。以例初品即是初使也。相續相待以例因",
    "X56n0921_001:0017a10": "成者。此亦是破思假中之文也。初約因成假破竟。次",
    "X56n0921_001:0017a11": "破相續相待。文中但云例前可解。又云相續相待亦",
    "X56n0921_001:0017a12": "如是。則細尋廣意以申餘文等者。總結舉例從略之",
    "X56n0921_001:0017a13": "意也。謂雖舉例從略。然則必須細尋上文廣意以申",
    "X56n0921_001:0017a14": "餘之略文。為避煩文是故舉例。不可專廣暗於略文。",
    "X56n0921_001:0017a15": "故須以廣而申於略。歷一一法須先思之。是故臨文",
    "X56n0921_001:0017a16": "方乃不昧觀行妙旨。若十法成觀者。輔行云。觀法非",
    "X56n0921_001:0017a17": "十對根有殊。雖復根殊但是一不思議觀。觀不思議",
    "X56n0921_001:0017a18": "境乃至離愛不離境故。故此十觀文十義十。根三意",
    "X56n0921_001:0017a19": "二分遠近故。近期初住遠在極果。又次位下三雖非",
    "X56n0921_001:0017a20": "觀法。並由觀力相從名觀故名十觀。又備此十令觀",
    "X56n0921_001:0017a21": "可成。故名成觀亦名成乘。思之可見。但於陰入委識",
    "X56n0921_001:0017a22": "根由者。觀陰入境明十乘妙觀。始從第四卷中終至",
    "X56n0921_001:0017a23": "第八卷(現行印本)。即是委悉識其根由也。識謂別識。根",
    "X56n0921_001:0017a24": "謂根本。由謂端由。餘九待發方可設觀者。止觀云。陰",
    "X56n0921_001:0017b01": "入一境常自現前。若發不發恒得為觀。餘九境發可",
    "X56n0921_001:0017b02": "為觀。不發何所觀。故九境中但分別境者。謂止觀中",
    "X56n0921_001:0017b03": "但是委悉分別煩惱病患等九境相狀也。境下十觀",
    "X56n0921_001:0017b04": "不細委分者。謂止觀中觀下九境十乘妙觀。若望觀",
    "X56n0921_001:0017b05": "陰十乘妙觀。則下九境十乘妙觀稍是簡略也。但隨",
    "X56n0921_001:0017b06": "境轉照非關廣說者。即是辨於九境十乘簡略之意",
    "X56n0921_001:0017b07": "也。所以九境十乘簡略者。意明但是隨下九境發時。",
    "X56n0921_001:0017b08": "便將上文陰境之中十乘妙觀轉用照了而已。故不",
    "X56n0921_001:0017b09": "委示之。非關廣說也。舉例從略不其然乎。",
    "X56n0921_001:0017b11": "止觀義例纂要卷第一"
}