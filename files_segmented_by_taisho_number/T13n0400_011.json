{
    "T13n0400_011:0501c16": "佛說海意菩薩所問淨印法門經",
    "T13n0400_011:0501c17": "卷第十一",
    "T13n0400_011:0501c19": "西天譯經三藏朝散大夫試鴻臚卿傳梵",
    "T13n0400_011:0501c20": "大師賜紫沙門臣法護等奉　詔譯",
    "T13n0400_011:0501c21": "「復次，海意！復有二法，於大乘中而能多作：",
    "T13n0400_011:0501c22": "一者、精進修七覺支；二者、深心說覺支法。復",
    "T13n0400_011:0501c23": "有二法難作：一者、不住盡智；二者、無生智忍。",
    "T13n0400_011:0501c24": "復有二法多作：一者、善行正道；二者、善知非",
    "T13n0400_011:0501c25": "道不行。復有二法難作：一者、修向道智；二",
    "T13n0400_011:0501c26": "者、安立正道。復有二法多作：一者、隨順緣生",
    "T13n0400_011:0501c27": "之法；二者、離二邊見。復有二法難作：一者、善",
    "T13n0400_011:0501c28": "知一切眾生染因、染緣；二者、善知一切眾生",
    "T13n0400_011:0501c29": "淨因、淨緣。復有二法多作：一者、覺知魔事；二",
    "T13n0400_011:0502a01": "者、遠離魔業。復有二法難作：一者、出離諸魔；",
    "T13n0400_011:0502a02": "二者、令魔隱伏。復有二法多作：一者、已盡之",
    "T13n0400_011:0502a03": "法復無所盡；二者、無盡之法而不可盡。復有",
    "T13n0400_011:0502a04": "二法難作：一者、本來無盡；二者、諦觀諸法剎",
    "T13n0400_011:0502a05": "那破壞。復有二法多作：一者、從初發心而即",
    "T13n0400_011:0502a06": "伺察大菩提場；二者、伺察菩提場故不樂餘",
    "T13n0400_011:0502a07": "乘。復有二法難作：一者、初發心時，是即出",
    "T13n0400_011:0502a08": "生菩提場因；二者、雖復起諸善心而無取著。",
    "T13n0400_011:0502a09": "復有二法多作：一者、生死相續之者為斷諸",
    "T13n0400_011:0502a10": "結；二者、善根相續之者，令其發心不生厭離。",
    "T13n0400_011:0502a11": "復有二法難作：一者、若有方分、若無方分，一",
    "T13n0400_011:0502a12": "切善根悉用迴向無上菩提；二者、雖復迴向",
    "T13n0400_011:0502a13": "菩提，起心諦觀皆如幻法。復有二法多作：一",
    "T13n0400_011:0502a14": "者、令諸眾生普觀菩提；二者、已觀菩提眾生",
    "T13n0400_011:0502a15": "令觀解脫。復有二法難作：一者、伺察菩提平",
    "T13n0400_011:0502a16": "等故眾生亦平等；二者、成熟眾生精進無倦。",
    "T13n0400_011:0502a17": "復有二法，於大乘中而能多作：一者、發心如",
    "T13n0400_011:0502a18": "理決擇一切善法；二者、發起大悲之心，以諸",
    "T13n0400_011:0502a19": "眾生置涅槃道。海意！此之二法於大乘中而",
    "T13n0400_011:0502a20": "能多作。復有二法，於大乘中而極難作：一",
    "T13n0400_011:0502a21": "者、無生而生；二者、無起而起。海意！此之二法",
    "T13n0400_011:0502a22": "於大乘中而極難作。◎",
    "T13n0400_011:0502a23": "「◎復次，海意！有三種法增長大乘。何等為三？",
    "T13n0400_011:0502a24": "一者、發菩提心增修善根；二者、為善知識之",
    "T13n0400_011:0502a25": "所攝受不生疲懈；三者、建立大悲而無退轉。",
    "T13n0400_011:0502a26": "此之三法增長大乘。復有三法增長大乘。何",
    "T13n0400_011:0502a27": "等為三？一者、勤修勝行；二者、伺察諸行；三",
    "T13n0400_011:0502a28": "者、於勝行中為諸眾生而善成辦。復有三法：",
    "T13n0400_011:0502a29": "一者、攝止慳心；二者、廣行施捨；三者、迴向菩",
    "T13n0400_011:0502b01": "提。復有三法：一者、自集淨戒；二者、將護破",
    "T13n0400_011:0502b02": "戒之人；三者、迴向菩提。復有三法：一者、心",
    "T13n0400_011:0502b03": "無障礙；二者、忿恚眾生令得清淨；三者、迴向",
    "T13n0400_011:0502b04": "菩提。復有三法：一者、精進無倦；二者、懈怠眾",
    "T13n0400_011:0502b05": "生而能將護；三者、迴向菩提。復有三法：一",
    "T13n0400_011:0502b06": "者、從禪定生；二者、不著禪定；三者、迴向菩提。",
    "T13n0400_011:0502b07": "復有三法：一者、勤求多聞；二者、如聞伺察；三",
    "T13n0400_011:0502b08": "者、迴向菩提。復有三法：一者、起於緣眾生慈；",
    "T13n0400_011:0502b09": "二者、起於緣法之慈；三者、起於無緣之慈。復",
    "T13n0400_011:0502b10": "有三法：一者、自所作故起於悲心；二者、為他",
    "T13n0400_011:0502b11": "作故起於悲心；三者、離二邊故起大悲心。復",
    "T13n0400_011:0502b12": "有三法：一者、勤求自利之智；二者、勤求利他",
    "T13n0400_011:0502b13": "之智；三者、發勤精進二利圓滿。復有三法：一",
    "T13n0400_011:0502b14": "者、過去已盡之智；二者、未來未至之智；三者、",
    "T13n0400_011:0502b15": "現在住法界智。復有三法：一者、於其正定眾",
    "T13n0400_011:0502b16": "生起方便慈；二者、於其不定眾生起解脫慈；",
    "T13n0400_011:0502b17": "三者、於其邪定眾生起大救度慈。復有三法：",
    "T13n0400_011:0502b18": "一者、得樂受故身業調暢；二者、善護他故語",
    "T13n0400_011:0502b19": "言甘美；三者、行正直故心業堪任。復有三法：",
    "T13n0400_011:0502b20": "一者、雖修不淨之觀，而於貪行眾生類中不",
    "T13n0400_011:0502b21": "生厭離；二者、雖修慈心之觀，而於瞋行眾生",
    "T13n0400_011:0502b22": "類中不生厭離；三者、雖修緣生之觀，而於癡",
    "T13n0400_011:0502b23": "行眾生類中不生厭離。復有三法：一者、利益",
    "T13n0400_011:0502b24": "修勝行故；二者、歡喜常知足故；三者、清涼永",
    "T13n0400_011:0502b25": "無熱惱故。復有三法：一者、任持所聞；二者、總",
    "T13n0400_011:0502b26": "持文句；三者、入於智聲前後際斷故。復有三",
    "T13n0400_011:0502b27": "法：一者、攝集七聖財故而不匱乏；二者、法",
    "T13n0400_011:0502b28": "施無障礙故能行大捨；三者、所有財利鈞",
    "T13n0400_011:0502b29": "眾分故常得大富。復有三法：一者、誠諦入勝",
    "T13n0400_011:0502c01": "義諦故；二者、真實無虛誑故；三者、如常無變",
    "T13n0400_011:0502c02": "異故。復有三法：一者、自知今我云何？二者、",
    "T13n0400_011:0502c03": "知諸眾生當何施作？三者、知時、解時、非時諸",
    "T13n0400_011:0502c04": "分位故。復有三法：一者、蘊、法蘊平等；二者、界、",
    "T13n0400_011:0502c05": "法界平等；三者、處觀如空聚。復有三法：一",
    "T13n0400_011:0502c06": "者、不壞因果；二者、能善長養諸緣；三者、和合",
    "T13n0400_011:0502c07": "互相涉入。復有三法：一者、不違背佛；二者、不",
    "T13n0400_011:0502c08": "毀謗法；三者、不輕慢眾而常尊重恭敬承事。",
    "T13n0400_011:0502c09": "復有三法：一者、止息於貪；二者、遠離於瞋；",
    "T13n0400_011:0502c10": "三者、開曉於癡。復有三法：一者、入世俗諦；",
    "T13n0400_011:0502c11": "二者、真實說相；三者、勝義諦無住。復有三法：",
    "T13n0400_011:0502c12": "一者、於諸眾生不起輕慢；二者、於阿羅漢常",
    "T13n0400_011:0502c13": "生尊敬；三者、不為煩惱之所制伏。復有三法：",
    "T13n0400_011:0502c14": "一者、不染欲界；二者、不樂色界；三者、不著無",
    "T13n0400_011:0502c15": "色界。復有三法：一者、於衰、譏、毀、苦其心不",
    "T13n0400_011:0502c16": "下；二者、於利、稱、譽、樂其心不高；三者、不染世",
    "T13n0400_011:0502c17": "之八法，猶如山王安固無動。復有三法：一",
    "T13n0400_011:0502c18": "者、隱密諸根；二者、善解諸結；三者、善調其心。",
    "T13n0400_011:0502c19": "復有三法：一者、建立地位功德；二者、能離地",
    "T13n0400_011:0502c20": "位過失；三者、於地地中善能勝進。復有三法：",
    "T13n0400_011:0502c21": "一者、內心起勝上智；二者、深心起差別智；三",
    "T13n0400_011:0502c22": "者、方便起安立智。復有三法：一者、定清淨已",
    "T13n0400_011:0502c23": "得增上戒學；二者、慧圓滿已得增上心學；三",
    "T13n0400_011:0502c24": "者、解脫圓滿已得增上慧學。復有三法：一者、",
    "T13n0400_011:0502c25": "樂受斷除貪愛；二者、苦受斷除瞋恚；三者、不",
    "T13n0400_011:0502c26": "苦不樂受斷除無明。復有三法：一者、雖轉於",
    "T13n0400_011:0502c27": "因而無加行；二者、雖轉煩惱而無分別；三者、",
    "T13n0400_011:0502c28": "雖轉三界而無願求。復有三法：一者、決擇於",
    "T13n0400_011:0502c29": "空遠離諸見；二者、決擇無相止息尋伺；三者、",
    "T13n0400_011:0503a01": "決擇無願三界寂滅。復有三法：一者、眼空；",
    "T13n0400_011:0503a02": "二者、色境離性；三者、眼識無住。復有三法；",
    "T13n0400_011:0503a03": "一者、耳空；二者、聲境離性；三者、耳識無住。",
    "T13n0400_011:0503a04": "復有三法：一者、鼻空；二者、香境離性；三者、",
    "T13n0400_011:0503a05": "鼻識無住。復有三法：一者、舌空；二者、味境",
    "T13n0400_011:0503a06": "離性；三者、舌識無住。復有三法：一者、身空；",
    "T13n0400_011:0503a07": "二者、觸境離性；三者、身識無住。復有三法：一",
    "T13n0400_011:0503a08": "者、意空；二者、法境離性；三者、意識無住。復有",
    "T13n0400_011:0503a09": "三法：一者、密修於戒；二者、善護於定；三者、決",
    "T13n0400_011:0503a10": "擇於慧。復有三法：一者、修念任持正法；二者、",
    "T13n0400_011:0503a11": "修慧深固伺察；三者、修行覺了行義。復有三",
    "T13n0400_011:0503a12": "法：一者、隨住聲聞聖諦聲中說解脫法；二者、",
    "T13n0400_011:0503a13": "隨住緣覺緣生法中說解脫法；三者、隨住菩",
    "T13n0400_011:0503a14": "薩六波羅蜜諸勝行中說解脫法。復有三法：",
    "T13n0400_011:0503a15": "一者、捨，謂捨一切珍寶；二者、大捨，謂捨妻子、",
    "T13n0400_011:0503a16": "奴婢、眷屬；三者、極捨，謂捨身分、頭目、手足。復",
    "T13n0400_011:0503a17": "有三法：一者、護持正法；二者、護持諸說法師；",
    "T13n0400_011:0503a18": "三者、護持大乘之法。復有三法：一者、不令生",
    "T13n0400_011:0503a19": "死相續；二者、覺悟生死過失；三者、遠離生死",
    "T13n0400_011:0503a20": "罪業。復有三法：一者、無蓋障心聽受正法；二",
    "T13n0400_011:0503a21": "者、無隨眠心而常宴坐；三者、以出離心能正",
    "T13n0400_011:0503a22": "修行。復有三法：一者、所聞依義；二者、觀察依",
    "T13n0400_011:0503a23": "智；三者、解脫依法。復有三法：一者、多聞樂居",
    "T13n0400_011:0503a24": "寂靜；二者、住寂靜已深固作意；三者、深固作",
    "T13n0400_011:0503a25": "意相應而能覺了諸法平等。復有三法：一者、",
    "T13n0400_011:0503a26": "恭敬智者；二者、請問多聞；三者、護修定者。復",
    "T13n0400_011:0503a27": "有三法：一者、不以得利之心而行法施；二者、",
    "T13n0400_011:0503a28": "於聽法者慈心攝受；三者、起一切智心現前",
    "T13n0400_011:0503a29": "所作。復有三法：一者、心平等故眾生平等；二",
    "T13n0400_011:0503b01": "者、無種種性故諸法平等；三者、智平等故諸",
    "T13n0400_011:0503b02": "佛平等。復有三法：一者、智，知三世平等；二者、",
    "T13n0400_011:0503b03": "慧，解三解脫平等；三者、了，悟三界平等。復有",
    "T13n0400_011:0503b04": "三法：一者、善觀諸行無常亦復是苦；二者、善",
    "T13n0400_011:0503b05": "觀諸法無我；三者、善觀涅槃寂靜。復有三法：",
    "T13n0400_011:0503b06": "一者、誓願真實住畢竟故；二者、所聞真實如",
    "T13n0400_011:0503b07": "理修行；三者、三摩地真實發生勝慧。復有三",
    "T13n0400_011:0503b08": "法：一者、已作之罪而不覆藏；二者、未作之罪",
    "T13n0400_011:0503b09": "防令不起；三者、現所有罪悉令悔滅。復有三",
    "T13n0400_011:0503b10": "法：一者、遠離惡作；二者、遠離隨眠；三者、遠",
    "T13n0400_011:0503b11": "離疑惑。復有三法：一者、樂居寂靜；二者、離於",
    "T13n0400_011:0503b12": "貪愛；三者、起善法欲。復有三法：一者、住深",
    "T13n0400_011:0503b13": "法忍；二者、說種種法；三者、得一切處通達辯",
    "T13n0400_011:0503b14": "才。復有三法：一者、所聞決定總持；二者、得",
    "T13n0400_011:0503b15": "佛加持辯才；三者、諸所說法賢聖攝護。復",
    "T13n0400_011:0503b16": "有三法：一者、從初發心坦平如地；二者、諸行",
    "T13n0400_011:0503b17": "畢竟諸行相續；三者、雖轉諸想而住不退轉",
    "T13n0400_011:0503b18": "地。復有三法：一者、圓滿聞所成忍；二者、思",
    "T13n0400_011:0503b19": "所成忍而不流散；三者、獲得無生法忍。復有",
    "T13n0400_011:0503b20": "三法增長大乘：一者、方便與慧和合修諸道",
    "T13n0400_011:0503b21": "行；二者、大慈大悲和合成熟眾生；三者、精進",
    "T13n0400_011:0503b22": "不放逸和合護持正法。海意！此之三法而能",
    "T13n0400_011:0503b23": "增長大乘。",
    "T13n0400_011:0503b24": "「復次，海意！有四種法，於大乘中而為障難。",
    "T13n0400_011:0503b25": "何等為四？一者、惡聞，所謂尋求外道文籍；二",
    "T13n0400_011:0503b26": "者、於其六波羅蜜菩薩藏正法不樂聽受；三",
    "T13n0400_011:0503b27": "者、增上慢心起諸魔業；四者、業障隨逐毀謗",
    "T13n0400_011:0503b28": "正法。海意！此之四法於大乘中而為障難。復",
    "T13n0400_011:0503b29": "有四法，於大乘中而為障難。何等為四？一",
    "T13n0400_011:0503c01": "者、貪愛；二者、瞋恚；三者、愚癡；四者、煩惱增盈",
    "T13n0400_011:0503c02": "不求善法功德。復有四法：一者、嫉他得利；二",
    "T13n0400_011:0503c03": "者、諂曲親近諸說法師；三者、起黠，利慧誑行",
    "T13n0400_011:0503c04": "饒益；四者、以不實心而作欺誑。復有四法：",
    "T13n0400_011:0503c05": "一者、於善友所起惡友想；二者、於惡友所起",
    "T13n0400_011:0503c06": "善友想；三者、於非法中起正法想；四者、於正",
    "T13n0400_011:0503c07": "法中起非法想。復有四法：一者、常起慳染",
    "T13n0400_011:0503c08": "之心；二者、見乞丐人即起損害過失之心；三",
    "T13n0400_011:0503c09": "者、施已生變悔心；四者、起背一切智心。復有",
    "T13n0400_011:0503c10": "四法：一者、欲心行施；二者、過失心行施；三",
    "T13n0400_011:0503c11": "者、怖畏心施；四者、愚癡心施。復有四法：一",
    "T13n0400_011:0503c12": "者、為求名稱故施；二者、為求美譽故施；三者、",
    "T13n0400_011:0503c13": "為求善聲故施；四者、為求讚歎故施。復有四",
    "T13n0400_011:0503c14": "法：一者、以世俗情義故施；二者、有所為事故",
    "T13n0400_011:0503c15": "施；三者、不顯明施；四者、不自手施。復有四",
    "T13n0400_011:0503c16": "法：一者、以麁物施；二者、不貴重施；三者、不",
    "T13n0400_011:0503c17": "恭敬施；四者、增上慢施。復有四法：一者、以",
    "T13n0400_011:0503c18": "利刀施；二者、以毒藥施；三者、不軌法施；四",
    "T13n0400_011:0503c19": "者、損害心施。復有四法：一者、於持戒人生",
    "T13n0400_011:0503c20": "瞋恚心；二者、於破戒人起彼損害不將護心；",
    "T13n0400_011:0503c21": "三者、自所修戒而常雜亂；四者、於說戒人起",
    "T13n0400_011:0503c22": "殺害想。復有四法：一者、好求艱苦財利；二",
    "T13n0400_011:0503c23": "者、若得法利不鈞他分；三者、不欲他人所得",
    "T13n0400_011:0503c24": "利養；四者、於自得利不生知足。復有四法：",
    "T13n0400_011:0503c25": "一者、身曲非威儀道；二者、語曲所言不實；三",
    "T13n0400_011:0503c26": "者、心曲欲作諸罪；四者、一切處曲不以淨命",
    "T13n0400_011:0503c27": "而資養故。復有四法：一者、於其同住大乘之",
    "T13n0400_011:0503c28": "者起瞋恚心；二者、不能覺了諸魔事業增上",
    "T13n0400_011:0503c29": "慢故；三者、聞非所說而即喜行；四者、聞說諸",
    "T13n0400_011:0504a01": "善功德而生惱意。復有四法：一者、高慢正法",
    "T13n0400_011:0504a02": "不能親近；二者、於說法師不起尊重；三者、於",
    "T13n0400_011:0504a03": "其父母、師長及親教師不生歸敬；四者、身心",
    "T13n0400_011:0504a04": "堅獷諸所起行常生違背。復有四法：一者、",
    "T13n0400_011:0504a05": "舉揚自德；二者、隱覆他德；三者、我慢熾然；",
    "T13n0400_011:0504a06": "四者、堅猛瞋恚。復有四法：一者、懈怠；二者、",
    "T13n0400_011:0504a07": "惛沈；三者、不正順；四者、執著。復有四法：一",
    "T13n0400_011:0504a08": "者、不調伏；二者、不寂靜；三者、不隱密；四者、",
    "T13n0400_011:0504a09": "不柔善。復有四法：一者、少聞入於國城聚",
    "T13n0400_011:0504a10": "落；二者、不具戒蘊而求利養；三者、不護身儀",
    "T13n0400_011:0504a11": "入女人舍；四者、不住等引之心，解入一切眾",
    "T13n0400_011:0504a12": "生根性。復有四法：一者、不能勤修四攝之法；",
    "T13n0400_011:0504a13": "二者、棄捨成熟眾生；三者、毀謗正法不作護",
    "T13n0400_011:0504a14": "持；四者、於說法人而生嬈惱。復有四法：一",
    "T13n0400_011:0504a15": "者、愚癡常生多欲；二者、瞋恚樂作諸罪；三者、",
    "T13n0400_011:0504a16": "貪愛不生喜足；四者、求利心常無厭。復有四",
    "T13n0400_011:0504a17": "法：一者、不信而常掉舉；二者、親近惡友不厭",
    "T13n0400_011:0504a18": "捨罪；三者、懈怠減沒善法；四者、放逸所作善",
    "T13n0400_011:0504a19": "根而皆喪失。復有四法：一者、不能內觀察故",
    "T13n0400_011:0504a20": "而常無慚；二者、慧解不明曉故而常無愧；三",
    "T13n0400_011:0504a21": "者、與無間業等故而不知恩；四者、雖於他人",
    "T13n0400_011:0504a22": "少行善利，而自伐滅返生誣謗。復有四法：",
    "T13n0400_011:0504a23": "一者、瞋；二者、忿；三者、恨；四者、害。復有四法：",
    "T13n0400_011:0504a24": "一者、虛誑諸聖；二者、不護諸聖；三者、輕慢施",
    "T13n0400_011:0504a25": "主；四者、於阿羅漢起增上慢。復有四法：一",
    "T13n0400_011:0504a26": "者、身業不能清淨；二者、語業不能善護；三者、",
    "T13n0400_011:0504a27": "心業雜染；四者、於大乘中而生疲倦。復有四",
    "T13n0400_011:0504a28": "法：一者、於眾聚中而起兩舌；二者、於師長阿",
    "T13n0400_011:0504a29": "闍梨所而發惡語；三者、於諸來求者而興綺",
    "T13n0400_011:0504b01": "語；四者、虛誑人天。復有四法：一者、不護戒",
    "T13n0400_011:0504b02": "蘊；二者、不越他世；三者、散失善根；四者、破",
    "T13n0400_011:0504b03": "壞長養勝行。復有四法：一者、於大眾中起強",
    "T13n0400_011:0504b04": "勝心；二者、於集會所執高慢心；三者、常出惡",
    "T13n0400_011:0504b05": "言欲離於罪；四者、以雜亂語說世間典。復有",
    "T13n0400_011:0504b06": "四法：一者、以不勤行心居寂靜處；二者、多損",
    "T13n0400_011:0504b07": "害心居憒閙中；三者、不種善根起有福想；四",
    "T13n0400_011:0504b08": "者、竊菩薩名求利活命。復有四法：一者、心不",
    "T13n0400_011:0504b09": "柔順；二者、其心麁獷；三者、心不調伏；四者、",
    "T13n0400_011:0504b10": "於諸眾生起艱苦心。復有四法：一者、憍恃持",
    "T13n0400_011:0504b11": "戒；二者、憍恃多聞；三者、憍恃住阿蘭若；四",
    "T13n0400_011:0504b12": "者、憍恃頭陀功德。復有四法：一者、計我為勝；",
    "T13n0400_011:0504b13": "二者、計法為勝；三者、以少善根計為高勝，不",
    "T13n0400_011:0504b14": "迴向菩提；四者、先修大乘之行，中樂聲聞、緣",
    "T13n0400_011:0504b15": "覺乘法。復有四法：一者、執著於身；二者、執",
    "T13n0400_011:0504b16": "著於心；三者、執著於戒；四者、不向勝道。復",
    "T13n0400_011:0504b17": "有四法：一者、親友家乞於非家用；二者、追求",
    "T13n0400_011:0504b18": "利養自謂清淨，而復喜見破戒之者；三者、",
    "T13n0400_011:0504b19": "耽樂俗舍；四者、於具戒人而生瞋恚，艱苦",
    "T13n0400_011:0504b20": "所作起諸纏縛。復有四法：一者、多作事；二",
    "T13n0400_011:0504b21": "者、多求利；三者、多語言；四者、多知識。復有四",
    "T13n0400_011:0504b22": "法：一者、我見取著於我；二者、眾生見取著眾",
    "T13n0400_011:0504b23": "生；三者、斷見取著無作；四者、常見取著身命。",
    "T13n0400_011:0504b24": "復有四法：一者、雖於諸事有所發起；二者、既",
    "T13n0400_011:0504b25": "發起已不能攝持；三者、不攝持故而生疲懈；",
    "T13n0400_011:0504b26": "四者、以疲懈故乃起怖畏。復有四法：一者、不",
    "T13n0400_011:0504b27": "修昇進地地之智；二者、不能善修禪定；三者、",
    "T13n0400_011:0504b28": "棄捨眾生勝慧不行；四者、雖修願及方便，而",
    "T13n0400_011:0504b29": "起有得之想。復有四法，於大乘中而為障難：",
    "T13n0400_011:0504c01": "一者、法障隨眠而根性鈍；二者、業障隨眠，於",
    "T13n0400_011:0504c02": "諸善根而不勤行；三者、煩惱障隨眠三蘊隨",
    "T13n0400_011:0504c03": "轉；四者、魔事隨逐忘失菩提心。海意！如是",
    "T13n0400_011:0504c04": "等四法於大乘中而為障難。」◎",
    "T13n0400_011:0504c05": "佛說海意菩薩所問淨印法門經卷第十一"
}