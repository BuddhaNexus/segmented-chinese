{
    "T49n2034_004:0049b02": "歷代三寶紀卷第四(譯經後漢)",
    "T49n2034_004:0049b04": "開皇十七年翻經學士臣費長房上",
    "T49n2034_004:0049b05": "後漢錄者。光武皇帝第四子莊繼立。諡為孝",
    "T49n2034_004:0049b06": "明帝。至永平七年夜夢金人身長丈六。項佩",
    "T49n2034_004:0049b07": "日輪飛空而至。光明赫奕照於殿庭。旦集群",
    "T49n2034_004:0049b08": "臣令占所夢。通人傅毅進奉對云。臣聞西方",
    "T49n2034_004:0049b09": "有神名佛。陛下所見將必是乎。帝以為然。欣",
    "T49n2034_004:0049b10": "感靈瑞詔遣使者。羽林中郎秦景博士弟子",
    "T49n2034_004:0049b11": "王遵等一十四人。往適天竺。於月支國遇攝",
    "T49n2034_004:0049b12": "摩騰。寫得佛經四十二章并獲畫像。載以白",
    "T49n2034_004:0049b13": "馬還達雒陽。因起伽藍名白馬寺。諸州競立",
    "T49n2034_004:0049b14": "報白馬恩。長安舊城青門道左二百餘步中",
    "T49n2034_004:0049b15": "興寺右。即是白馬寺之遺基。於即翻譯四十",
    "T49n2034_004:0049b16": "二章經。緘置蘭臺石室閣內。自爾釋教相繼",
    "T49n2034_004:0049b17": "雲興。沙門信士接踵傳譯。孝桓帝世又以金",
    "T49n2034_004:0049b18": "銀作佛形像。至孝靈帝光和三年。遣中大夫",
    "T49n2034_004:0049b19": "於雒陽佛塔寺中。飯諸沙門。懸繒燒香散華",
    "T49n2034_004:0049b20": "燃燈。光和七年。張角等謀誅其逆黨內外姻",
    "T49n2034_004:0049c01": "屬。諸事老子妖巫醫卜並皆廢之。其有奉佛",
    "T49n2034_004:0049c02": "五戒勿坐。自秦世沙門釋利防。及前漢劉向",
    "T49n2034_004:0049c03": "校書天閣已來。至此始有定錄。經則四十二",
    "T49n2034_004:0049c04": "章為首。人則迦葉摩騰最初。迄於獻帝建安",
    "T49n2034_004:0049c05": "末齡。其間一百五十二年。歷十一主。華戎",
    "T49n2034_004:0049c06": "道俗十有二人。兼摭舊遺更補先闕。並古失",
    "T49n2034_004:0049c07": "譯。合出經律三百五十九部。四百二十七",
    "T49n2034_004:0049c08": "卷。為後漢錄運乎斯軸。庶有披覽鑒瞻古",
    "T49n2034_004:0049c09": "今。時代散聚經典離合。明揚盛化法寶備焉。",
    "T49n2034_004:0049c10": "(後漢)沙門迦葉摩騰　一部一卷經沙門竺法",
    "T49n2034_004:0049c11": "蘭　五部十三卷經沙門安世高　一百",
    "T49n2034_004:0049c12": "七十六部一百九十七卷經律沙門支婁",
    "T49n2034_004:0049c13": "迦讖　二十一部六十三卷經優婆塞都尉",
    "T49n2034_004:0049c14": "安玄　二部三卷經沙門竺佛朔　二部",
    "T49n2034_004:0049c15": "三卷經沙門支曜　十一部十二卷經",
    "T49n2034_004:0049c16": "沙門康巨　一部一卷經清信士嚴佛",
    "T49n2034_004:0049c17": "調　七部十卷經沙門康孟詳　六部九",
    "T49n2034_004:0049c18": "卷經沙門釋曇果　一部二卷經沙門",
    "T49n2034_004:0049c19": "竺大力　一部二卷經諸失譯經　一百",
    "T49n2034_004:0049d01": "二十五部一百四十八卷經呪",
    "T49n2034_004:0049d02": "後漢四十二章經一卷",
    "T49n2034_004:0049d03": "右一經一卷。明帝世中天竺國婆羅門沙門",
    "T49n2034_004:0049d04": "迦葉摩騰譯。或云竺攝摩騰。或直云攝摩騰。",
    "T49n2034_004:0049d05": "群錄互存未詳孰是。既未審知定何是姓何",
    "T49n2034_004:0049d06": "者是名。先來弗譯所以備彰。騰幼而敏悟兼",
    "T49n2034_004:0049d07": "有風姿。博學多聞。特明經律。思力精拔。探索",
    "T49n2034_004:0049d08": "幽深。敷文析理每有新義。當時學徒未之附",
    "T49n2034_004:0049d09": "也。法師遊乎天竺。西北有一小國。其國宗奉",
    "T49n2034_004:0049d10": "焉。俄而隣國興師。兵戈不戢。迄將踐境輒有",
    "T49n2034_004:0049d11": "事礙。於是疑有異術。密遣覘觀。使人還云。彼",
    "T49n2034_004:0049d12": "國君臣講習大乘金光明等經。經言。說此法",
    "T49n2034_004:0049d13": "地神王護之。緣是隣國請和求法弘通大乘。",
    "T49n2034_004:0049d14": "自爾南渡漸於此矣。永平年隨逐蔡愔至自",
    "T49n2034_004:0049d15": "洛邑。於白馬寺翻出此經。依錄而編。即是漢",
    "T49n2034_004:0049d16": "地經之祖也。舊錄云。本是外國經抄。元出大",
    "T49n2034_004:0049d17": "部。撮要引俗似此孝經一十八章。道安錄無",
    "T49n2034_004:0049d18": "出。舊錄及朱士行漢錄僧祐出三藏集記。又",
    "T49n2034_004:0049d19": "載但大法初傳人未歸信致使摩騰蘊其深解",
    "T49n2034_004:0050a01": "不復多翻。後卒雒陽。載其委曲備朱士行漢",
    "T49n2034_004:0050a02": "錄及高僧名僧等傳諸雜記錄。寶唱又云。",
    "T49n2034_004:0050a03": "是竺法蘭譯。此或據其與攝摩騰同時來耳。",
    "T49n2034_004:0050a04": "佛本行經五卷",
    "T49n2034_004:0050a05": "十地斷結經四卷(或八卷見朱士行漢錄)",
    "T49n2034_004:0050a06": "法海藏經三卷(一本無藏字)",
    "T49n2034_004:0050a07": "佛本生經二卷(見名僧傳)",
    "T49n2034_004:0050a08": "二百六十戒合異二卷(見別錄)",
    "T49n2034_004:0050a09": "右五部合一十六卷。中天竺國沙門竺法蘭。",
    "T49n2034_004:0050a10": "少而機悟淹雅博愛多通。禪思毘尼莫不究",
    "T49n2034_004:0050a11": "竟。誦經百餘萬言。學徒千餘人。居不求安常",
    "T49n2034_004:0050a12": "懷弘利。戒軌嚴峻眾莫能闚。聞漢使愔來訊",
    "T49n2034_004:0050a13": "訪漢地佛法。遂有心輕舉。國王不聽。密與",
    "T49n2034_004:0050a14": "騰同來。間行後至。明帝世翻初共騰出四十",
    "T49n2034_004:0050a15": "二章。騰卒。蘭自譯。昔漢武帝穿昆明池。底",
    "T49n2034_004:0050a16": "得灰墨。問東方朔。朔云。可問西域梵人。法",
    "T49n2034_004:0050a17": "蘭既至。時以追問。蘭曰。此是劫燒之灰。朔",
    "T49n2034_004:0050a18": "言有徵。信者甚眾。又秦景使還於月支國得。",
    "T49n2034_004:0050a19": "優填王栴檀像師第四畫樣來至雒陽。帝即",
    "T49n2034_004:0050a20": "勅令圖寫供養。自爾丹素流演迄今。",
    "T49n2034_004:0050a21": "修行道地經七卷(或六卷。初出漢永康元年譯支敏度制序。見寶唱錄及別錄。或云順道",
    "T49n2034_004:0050a22": "行經)法句經四卷",
    "T49n2034_004:0050a23": "大僧威儀經四卷(右二經。並見別錄。新附別有異出。本小不同。祐失譯分為兩",
    "T49n2034_004:0050a24": "部二卷。即此別錄合者是)",
    "T49n2034_004:0050a25": "五十校計經二卷(或云明度校計元嘉元年出。見朱士行漢錄。僧祐錄同)",
    "T49n2034_004:0050a26": "雜四十四篇經二卷(或云雜經。四十四篇。既不顯名未知何經。道安云。出增一阿",
    "T49n2034_004:0050a27": "含。祐錄載)",
    "T49n2034_004:0050b01": "七處三觀經二卷(元嘉元年譯。見朱士行漢錄。道安云。出雜阿含。見祐錄同)",
    "T49n2034_004:0050b02": "十報經二卷(舊錄載云出長阿含。見祐錄亦名多增道章經)",
    "T49n2034_004:0050b03": "大道地經二卷(初出。道安注解云。是修行經抄。元外國略。本或無大字。出長阿含。見祐錄)",
    "T49n2034_004:0050b04": "道意發行經二卷(或一卷。出長阿含。見道安及僧祐錄)",
    "T49n2034_004:0050b05": "禪經二卷(初出。見別錄)",
    "T49n2034_004:0050b06": "安般守意經二卷(或一卷道安云。小安般。見朱士行漢錄。及僧祐李廓錄同)",
    "T49n2034_004:0050b07": "無量壽經二卷(初出。見別錄。元魏世沙門曇鸞論偈注解)",
    "T49n2034_004:0050b08": "陰持入經一卷(別錄云陰持入道安注解。見朱士行漢錄及祐錄)",
    "T49n2034_004:0050b09": "百六十品經一卷(舊錄云。增一阿含百六十章經。見僧祐錄)",
    "T49n2034_004:0050b10": "大十二門經一卷(別錄云。二卷。出長阿含。道安注解見寶唱及祐錄)",
    "T49n2034_004:0050b11": "小十二門經一卷(出長阿含。見寶唱及僧祐錄)",
    "T49n2034_004:0050b12": "人本欲生經一卷(元嘉二年譯出長阿含見朱士行漢錄及僧祐錄道安注解)",
    "T49n2034_004:0050b13": "阿毘曇五法經一卷(舊錄云。阿毘曇五法行經。出長阿含。見祐錄)",
    "T49n2034_004:0050b14": "七法經一卷(舊錄云。阿毘曇七法行經。出長阿含。或云七法行見祐錄)",
    "T49n2034_004:0050b15": "普法義經一卷(元嘉二年譯出。亦名具法行經。出長阿含見朱士行漢錄及祐錄)",
    "T49n2034_004:0050b16": "漏分布經一卷(道安云。出長阿含。見朱士行漢錄及祐錄亦出中阿含)",
    "T49n2034_004:0050b17": "四諦經一卷(道安云。出長阿含。或云出中阿含初出見祐錄)",
    "T49n2034_004:0050b18": "九橫經一卷(出雜阿含)",
    "T49n2034_004:0050b19": "八正道一卷(右二經并出雜阿含。見朱士行漢錄及祐錄三藏記)",
    "T49n2034_004:0050b20": "大安般經一卷(或二卷。道安注解。見祐錄。或云大安般集經)",
    "T49n2034_004:0050b21": "思惟要略經一卷(或直云思惟經。見祐錄)",
    "T49n2034_004:0050b22": "十二因緣經一卷(亦云聞城十二因緣經。初出見祐錄)",
    "T49n2034_004:0050b23": "五陰喻經一卷(舊錄云。五陰譬喻經。見朱士行漢錄及僧祐錄。出雜阿含)",
    "T49n2034_004:0050b24": "轉法輪經一卷(或云法輪經。見釋道安及僧祐錄出雜阿含)",
    "T49n2034_004:0050c01": "流攝經一卷(舊錄云。一切流攝。亦云一切流攝守。吳錄云流攝守因。亦云受因。見朱士行。",
    "T49n2034_004:0050c02": "漢錄及僧祐錄。出中阿含)",
    "T49n2034_004:0050c03": "是法非法經一卷(見朱士行漢錄及僧祐錄出中阿含)",
    "T49n2034_004:0050c04": "法受塵經一卷(見僧祐錄)",
    "T49n2034_004:0050c05": "十四意經一卷(舊錄云。菩薩十四意經。見僧祐錄)",
    "T49n2034_004:0050c06": "本相猗致經一卷(出中阿含。吳錄云。大相猗致與緣本致經同。見朱士行漢錄及僧",
    "T49n2034_004:0050c07": "祐及三藏集記)",
    "T49n2034_004:0050c08": "阿毘曇九十八結經一卷(見僧祐錄)",
    "T49n2034_004:0050c09": "禪行法想經一卷(見僧祐錄及寶唱錄。三藏記)",
    "T49n2034_004:0050c10": "禪行三十七品經一卷(見寶唱錄或無禪行字。及僧祐錄)",
    "T49n2034_004:0050c11": "難提迦羅越經一卷(見僧祐錄)",
    "T49n2034_004:0050c12": "獨富長者經一卷(亦云獨富長者財物無付經。亦云無子付囑。出雜阿含四十六卷)",
    "T49n2034_004:0050c13": "長者懊惱三處經一卷(亦云長者子懊惱三處經。亦直云三處惱經)",
    "T49n2034_004:0050c14": "申起長者悔過經一卷(亦云申越長者悔過供佛經。申越申起。未知何定)",
    "T49n2034_004:0050c15": "佛為那拘說根熟經一卷(亦云為那拘羅長者說根熟經)",
    "T49n2034_004:0050c16": "長者兄弟詣佛經一卷(亦云長者梨師達多兄弟二人往佛所經。出中阿含)",
    "T49n2034_004:0050c17": "佛神力救長者子經一卷",
    "T49n2034_004:0050c18": "阿那邠祁化七子經一卷(出增一阿含)",
    "T49n2034_004:0050c19": "十支居士八城人經一卷(出中阿含第六十卷。亦直云十支經)",
    "T49n2034_004:0050c20": "無畏離車白阿難經一卷(出雜阿含二十一卷)",
    "T49n2034_004:0051a01": "受呪願經一卷(亦云最勝長者受咒願經)",
    "T49n2034_004:0051a02": "長者子制經一卷",
    "T49n2034_004:0051a03": "郁伽居士見佛聞法醒悟經一卷(亦云修伽陀居士佛為說法得",
    "T49n2034_004:0051a04": "惶悟經。出雜阿含)",
    "T49n2034_004:0051a05": "得非常觀經一卷(亦云長者夜輸得非常觀經)",
    "T49n2034_004:0051a06": "舍頭諫經一卷(初出。見舊錄亦云舍頭諫太子明二十八宿經。亦云太子明星二十八宿",
    "T49n2034_004:0051a07": "經。亦云虎耳經)",
    "T49n2034_004:0051a08": "出家因緣經一卷(亦云佛說出家因緣經)",
    "T49n2034_004:0051a09": "佛度旃陀羅兒出家經一卷",
    "T49n2034_004:0051a10": "純陀沙彌經一卷(或作沙門字。或作淳字。出雜阿含二十四卷)",
    "T49n2034_004:0051a11": "外道出家經一卷",
    "T49n2034_004:0051a12": "精進四念處經一卷(出雜阿含二十九卷)",
    "T49n2034_004:0051a13": "父母恩勤報經一卷(一云難報出中阿含)",
    "T49n2034_004:0051a14": "禪思滿足經一卷(出雜阿含)",
    "T49n2034_004:0051a15": "數息事經一卷　禪法經一卷",
    "T49n2034_004:0051a16": "禪祕要經一卷(或無祕字出禪要祕密治病經)",
    "T49n2034_004:0051a17": "世間言美色經一卷(出雜阿含二十四卷)",
    "T49n2034_004:0051a18": "一切行不恒安住經一卷(出雜阿含三十四卷)",
    "T49n2034_004:0051a19": "人受身入陰經一卷(出修行道地經第一卷)",
    "T49n2034_004:0051a20": "多倒見眾生經一卷(或無多字。出出曜經第十六卷)",
    "T49n2034_004:0051a21": "人身四百四病經一卷(出修行道地經第一卷)",
    "T49n2034_004:0051a22": "人病醫不能治經一卷(出修行道地經)",
    "T49n2034_004:0051a23": "分別善惡所起經一卷",
    "T49n2034_004:0051a24": "斫毒樹復生經一卷(出出曜經)",
    "T49n2034_004:0051b01": "犯戒罪報輕重經一卷",
    "T49n2034_004:0051b02": "禪定方便次第法經一卷",
    "T49n2034_004:0051b03": "阿練若習禪法經一卷(出菩薩禪法第一卷)",
    "T49n2034_004:0051b04": "四百三昧名經一卷",
    "T49n2034_004:0051b05": "自誓三昧經一卷(內題云。獨證品第四出。比丘淨行中初出。與護出大同小異)",
    "T49n2034_004:0051b06": "流離王經一卷(出增一阿含。初出與護出小異)",
    "T49n2034_004:0051b07": "溫室洗浴眾僧經一卷(初出)",
    "T49n2034_004:0051b08": "迦葉結經一卷　罵意經一卷",
    "T49n2034_004:0051b09": "處處經一卷",
    "T49n2034_004:0051b10": "佛為頻頭婆羅門說像類經一卷(出雜阿含第十一卷)",
    "T49n2034_004:0051b11": "婆羅門問佛布施得福經一卷",
    "T49n2034_004:0051b12": "佛為調馬聚落主說法經一卷(出雜阿含三十二卷)",
    "T49n2034_004:0051b13": "婆羅門行經一卷(出中阿含三十九卷)",
    "T49n2034_004:0051b14": "豆遮婆羅門論議出家經一卷(出雜阿含四十二卷)",
    "T49n2034_004:0051b15": "佛為事火婆羅門說法悟道經一卷(出雜阿含)",
    "T49n2034_004:0051b16": "婆羅門虛偽經一卷(出雜阿含三十卷)",
    "T49n2034_004:0051b17": "佛化大興婆羅門出家經一卷(出雜阿含。或作大與字)",
    "T49n2034_004:0051b18": "佛為阿支羅迦葉說自他作苦經一卷(出增一阿含)",
    "T49n2034_004:0051b19": "婆羅門子命終愛念不離經一卷(出增一阿含)",
    "T49n2034_004:0051b20": "四吒婆羅門出家得道經一卷(出雜阿含四十四卷)",
    "T49n2034_004:0051b21": "佛為憍慢婆羅門說偈經一卷(出雜阿含)",
    "T49n2034_004:0051b22": "婆羅門服白經一卷(出雜阿含二十八卷)",
    "T49n2034_004:0051b23": "婆羅門問世尊將來世有幾佛經一卷(出雜阿含)",
    "T49n2034_004:0051b24": "婆羅門避死經一卷(出增一阿含)",
    "T49n2034_004:0051c01": "佛為婆羅門說耕田經一卷(出雜阿含或無田字)",
    "T49n2034_004:0051c02": "七老婆羅門請為弟子經一卷",
    "T49n2034_004:0051c03": "婆羅門通達經論經一卷(出雜阿含第二十五卷)",
    "T49n2034_004:0051c04": "佛覆裸形子經一卷(出生經。一云審裸形子經。審與覆此字誤未知何)",
    "T49n2034_004:0051c05": "婆羅門解知眾術經一卷(出雜阿含)",
    "T49n2034_004:0051c06": "佛為婆羅門說四法經一卷(出雜阿含第二卷)",
    "T49n2034_004:0051c07": "佛為年少婆羅門說知善不善經一卷",
    "T49n2034_004:0051c08": "如幻三昧經一卷(或二卷)　安般經一卷",
    "T49n2034_004:0051c09": "內藏經一卷(元嘉二年十月出是第一譯。一名內藏百品。或百寶。見朱士行漢錄)",
    "T49n2034_004:0051c10": "五門禪要用法經一卷(初出)",
    "T49n2034_004:0051c11": "水喻經一卷(出增一阿含)　浮木譬喻經一卷",
    "T49n2034_004:0051c12": "鼈喻經一卷(出六度集)",
    "T49n2034_004:0051c13": "提婆達生身入地獄經一卷(出出曜經)",
    "T49n2034_004:0051c14": "摩那祇女人誹佛生身入地獄經一卷",
    "T49n2034_004:0051c15": "鬼問目連經一卷",
    "T49n2034_004:0051c16": "十八地獄經一卷(或云十八泥犁)",
    "T49n2034_004:0051c17": "地獄罪人眾苦經一卷",
    "T49n2034_004:0051c18": "地獄報應經一卷(或云罪業報應教化地獄經)",
    "T49n2034_004:0051c19": "目連見眾生身毛如箭經一卷(出雜阿含第十九卷)",
    "T49n2034_004:0051c20": "摩訶衍精進度中罪報品經一卷",
    "T49n2034_004:0051c21": "尊者薄拘羅經一卷(出中阿含第八卷)",
    "T49n2034_004:0051c22": "阿難問事佛吉凶經一卷(亦云阿難問事佛經。亦云事佛吉凶經)",
    "T49n2034_004:0051c23": "迦旃延無常經一卷(出生經第二卷)",
    "T49n2034_004:0051c24": "當來變滅經一卷　太子墓魄經一卷",
    "T49n2034_004:0052a01": "四不可得經一卷(或無可字)",
    "T49n2034_004:0052a02": "堅心正意經一卷(亦云堅心經亦云堅意經)",
    "T49n2034_004:0052a03": "分明罪福經一卷",
    "T49n2034_004:0052a04": "多增道章經一卷(舊錄無道字。亦云異出十報法出長阿含)",
    "T49n2034_004:0052a05": "[木*奈]女祇域經一卷　金色女經一卷",
    "T49n2034_004:0052a06": "摩鄧女經一卷(或云摩鄒女)",
    "T49n2034_004:0052a07": "前世爭女經一卷(出生經)",
    "T49n2034_004:0052a08": "承事勝己經一卷　悔過法經一卷",
    "T49n2034_004:0052a09": "舍利弗悔過經一卷　太子夢經一卷",
    "T49n2034_004:0052a10": "小般泥洹經一卷(見別錄)",
    "T49n2034_004:0052a11": "慈仁不殺經一卷",
    "T49n2034_004:0052a12": "阿難同學經一卷(出增一)",
    "T49n2034_004:0052a13": "商人脫賊難經一卷",
    "T49n2034_004:0052a14": "過去彈琴人經一卷(出雜阿含四十八卷)",
    "T49n2034_004:0052a15": "尸迦羅越六向拜經一卷(初出出長阿含)",
    "T49n2034_004:0052a16": "世間強盜布施經一卷(出增一阿含)",
    "T49n2034_004:0052a17": "商人子作佛事經一卷(出長阿含)",
    "T49n2034_004:0052a18": "呪賊經一卷　卒逢賊結衣帶呪經一卷",
    "T49n2034_004:0052a19": "梵天詣婆羅門講堂經一卷(出增一阿含)",
    "T49n2034_004:0052a20": "五陰成敗經一卷(出修行道地經)",
    "T49n2034_004:0052a21": "八光經一卷　五戰鬪人經一卷(出增一阿含)",
    "T49n2034_004:0052a22": "五法經一卷(見僧祐錄)",
    "T49n2034_004:0052a23": "五行經一卷　三毒經一卷",
    "T49n2034_004:0052a24": "阿含正行經一卷　良時難遇經一卷",
    "T49n2034_004:0052a25": "求離牢獄經一卷　蓮華女經一卷",
    "T49n2034_004:0052b01": "孤母喪一子經一卷",
    "T49n2034_004:0052b02": "昔有二人相愛敬經一卷(出出曜經)",
    "T49n2034_004:0052b03": "住陰持入經一卷(亦云除持入。或二卷)",
    "T49n2034_004:0052b04": "鏡面王經一卷(出六度集)　子命過經一卷(出生經)",
    "T49n2034_004:0052b05": "健陀國王經一卷(或無國字)",
    "T49n2034_004:0052b06": "歎寶女經一卷(亦云舍利弗歎寶女說不思議經)",
    "T49n2034_004:0052b07": "大迦葉遇尼乾子經一卷(出長阿含)",
    "T49n2034_004:0052b08": "正齋經一卷",
    "T49n2034_004:0052b09": "阿那律思惟目連神力經一卷",
    "T49n2034_004:0052b10": "寶積三昧文殊師利菩薩問法身經一卷(亦云遺日",
    "T49n2034_004:0052b11": "寶積三昧文殊師利問法身經)",
    "T49n2034_004:0052b12": "舍利弗問寶女經一卷",
    "T49n2034_004:0052b13": "月燈三昧經一卷(出大月燈三昧經)",
    "T49n2034_004:0052b14": "阿難惑經一卷(出人本欲生經)",
    "T49n2034_004:0052b15": "佛印三昧經一卷",
    "T49n2034_004:0052b16": "迦葉詰阿難經一卷(亦云迦葉責阿難雙度羅漢喻經。初出)",
    "T49n2034_004:0052b17": "大乘方等要慧經一卷",
    "T49n2034_004:0052b18": "空淨天感應三昧經一卷(舊錄云。空淨三昧經)",
    "T49n2034_004:0052b19": "情離有罪經一卷(世注為疑)",
    "T49n2034_004:0052b20": "藥王藥上菩薩觀經一卷",
    "T49n2034_004:0052b21": "義決律一卷(亦云藏決律法行道安云。出長阿含。或有經字者見僧祐錄。凡三十四部。合",
    "T49n2034_004:0052b22": "四十卷。自餘雜出附)",
    "T49n2034_004:0052b23": "右一百七十六部。合一百九十七卷。安息國",
    "T49n2034_004:0052b24": "王太子名清字世高。次當嗣王位讓位與叔。",
    "T49n2034_004:0052b25": "既而捨國剃落出家。懷道遊方弘化為務。孝",
    "T49n2034_004:0052b26": "桓帝世建和二年。振錫來儀至乎洛邑。少時",
    "T49n2034_004:0052b27": "習語大通華言。慨法化微廣事宣譯。到靈帝",
    "T49n2034_004:0052c01": "世二十餘年。其釋道安錄僧祐出三藏集記",
    "T49n2034_004:0052c02": "慧皎高僧傳等。止云世高翻三十九部。義理",
    "T49n2034_004:0052c03": "明析文字允正。辯而不華質而不野。凡在讀",
    "T49n2034_004:0052c04": "者皆亹亹然而不倦焉。房廣詢求究檢眾錄",
    "T49n2034_004:0052c05": "紀述。世高互有出沒。將知權迹隱顯多途。或",
    "T49n2034_004:0052c06": "由傳者頗致乖舛。量傳所載三十九部。或但",
    "T49n2034_004:0052c07": "路出自燉煌來屆止京邑。靈帝之末關中擾",
    "T49n2034_004:0052c08": "攘。便渡江南。達人見機在所便譯。得知他處",
    "T49n2034_004:0052c09": "闕而未傳。又其傳末果云。而古舊錄所載之",
    "T49n2034_004:0052c10": "者。此竝世高刪正前譯不必全翻。今總群篇。",
    "T49n2034_004:0052c11": "備搜雜記。有題注者。多是河西江南道路隨",
    "T49n2034_004:0052c12": "逐因緣從大部出。錄目分散未足致疑。彼見",
    "T49n2034_004:0052c13": "故存此寧不纘。敢依集編緝而維之。冀廣",
    "T49n2034_004:0052c14": "法流知本源注。欲識其迹具諸傳詳。",
    "T49n2034_004:0052c15": "大集經二十七卷(初出見李廓錄)",
    "T49n2034_004:0052c16": "般若道行品經十卷(初出。亦云摩訶般若波羅蜜經。或八卷。光和二年十月",
    "T49n2034_004:0052c17": "八日出見支敏度錄及僧祐錄)",
    "T49n2034_004:0052c18": "首楞嚴經二卷(中平三年二月八日出是初譯見朱士行漢錄及僧祐錄三藏記吳錄又",
    "T49n2034_004:0052c19": "云三卷)",
    "T49n2034_004:0052c20": "伅真陀羅尼經二卷(初出。安錄元舊錄云伅真陀羅尼王經。見朱士行漢錄及僧",
    "T49n2034_004:0052c21": "祐錄)",
    "T49n2034_004:0052c22": "阿闍世王經二卷(初出。道安云。出長阿含。見僧祐錄)",
    "T49n2034_004:0052c23": "阿閦佛國經二卷(建和元年譯是第一出。見朱士行漢錄。亦云阿閦佛剎諸菩",
    "T49n2034_004:0052c24": "薩學成品經。亦云可閦佛經或一卷。祐錄亦載)",
    "T49n2034_004:0052c25": "無量清淨經二卷(亦云無量清淨平等覺經。見吳錄)",
    "T49n2034_004:0052c26": "孛本經二卷(初出見僧祐錄)",
    "T49n2034_004:0052c27": "般舟三昧經二卷(光和二年十月八日譯初出。見聶道錄吳錄及三藏記舊錄云",
    "T49n2034_004:0053a01": "大般舟三昧經)",
    "T49n2034_004:0053a02": "古品遺日說般若經一卷(出方等部。一名佛遺日摩尼寶經。一名摩訶衍",
    "T49n2034_004:0053a03": "寶嚴經。一名大寶積經。見僧祐錄)",
    "T49n2034_004:0053a04": "寶積經一卷(光和二年譯第一出道安云摩尼寶經。或二卷。見舊錄及士行錄三藏集記",
    "T49n2034_004:0053a05": "等)",
    "T49n2034_004:0053a06": "問署經一卷(亦云文殊師利問菩薩署經。道安云出方等部見吳錄及祐三藏記)",
    "T49n2034_004:0053a07": "梵般泥洹經一卷(舊錄云胡般今改為梵初出。或二卷見朱士行錄及三藏集記)",
    "T49n2034_004:0053a08": "阿闍世王問五逆經一卷(亦直云阿闍世王經)",
    "T49n2034_004:0053a09": "兜沙經一卷(見吳錄及三藏記)",
    "T49n2034_004:0053a10": "內藏百品經一卷(第二出。與世高譯者小異。舊錄云。內藏百寶經。道安云。出方等部遍",
    "T49n2034_004:0053a11": "校群錄並云百寶無百品。故知即是此經)",
    "T49n2034_004:0053a12": "大方便報恩經一卷(見吳錄)",
    "T49n2034_004:0053a13": "光明三昧經一卷(安錄無見吳錄及三藏記)",
    "T49n2034_004:0053a14": "禪經一卷(見別錄)",
    "T49n2034_004:0053a15": "雜譬喻經一卷(凡十一事。祐錄云失譯。今檢見別錄故載之)",
    "T49n2034_004:0053a16": "阿育王太子壞目因緣經一卷(此王是佛滅後百三十年六月",
    "T49n2034_004:0053a17": "王方出。故非佛說。一本無經字祐錄有。四十四部)",
    "T49n2034_004:0053a18": "右二十一部。合六十三卷。月支國沙門支婁",
    "T49n2034_004:0053a19": "迦讖。亦直云支讖。桓靈帝世建和歲至中平",
    "T49n2034_004:0053a20": "年。於洛陽譯。河南清信士孟福張蓮等筆受。",
    "T49n2034_004:0053a21": "而舊譯云胡般泥洹者。未詳胡字。竊觀上代",
    "T49n2034_004:0053a22": "有經已來賢德筆受。每至度語無不稱云譯",
    "T49n2034_004:0053a23": "胡為漢。胡乃西國邊俗。漢是東方。一號且九",
    "T49n2034_004:0053a24": "州地喚於西方總言天竺故漢書言身毒",
    "T49n2034_004:0053a25": "國也身毒即天竺。有中天竺。即佛生處天竺",
    "T49n2034_004:0053a26": "地也。有東有西有南有北。故云五天。而彼",
    "T49n2034_004:0053b01": "五天目此東國總言脂那。或云真丹或作",
    "T49n2034_004:0053b02": "震旦。此蓋取聲有楚夏耳。若當稱漢。漢止",
    "T49n2034_004:0053b03": "劉氏。前漢後漢兩代一號。後漢禪魏。魏",
    "T49n2034_004:0053b04": "弱三分政有吳蜀。魏雖吞蜀還復禪晉。自晉",
    "T49n2034_004:0053b05": "統馭十割九州地各有主。譯經依處人處既",
    "T49n2034_004:0053b06": "異翻則不同。須依帝王稱謂甄別。今為此錄",
    "T49n2034_004:0053b07": "悉依正之。又胡既是西域邊俗。類此氐羌",
    "T49n2034_004:0053b08": "蠻夷[狂-王+巢]獠。何有經書。乃云胡語。創標胡言",
    "T49n2034_004:0053b09": "模楷世間誰之過歟。佛生天竺。彼土士族婆",
    "T49n2034_004:0053b10": "羅門是總稱為梵。梵者清淨承胤光音。其光",
    "T49n2034_004:0053b11": "音天梵之最下。劫初成就水竭地乾下食",
    "T49n2034_004:0053b12": "地肥。身體麁重不能飛去。因即生人。緣",
    "T49n2034_004:0053b13": "本祖宗故稱為梵。是以應作梵語梵書。漢",
    "T49n2034_004:0053b14": "語譯經人未剃落。魏朱士行創首出家服法",
    "T49n2034_004:0053b15": "為僧猶稱俗姓。吳晉相踵弗革其風。逮自符",
    "T49n2034_004:0053b16": "秦有釋道安。獨拔當時居然超悟。道俗欽仰",
    "T49n2034_004:0053b17": "眾若稻麻。云既剃除紹繼釋種子而異父",
    "T49n2034_004:0053b18": "豈曰相承。今者出家宜悉稱釋。及後經",
    "T49n2034_004:0053b19": "至翻四阿含。其文果云。四姓出家同一釋",
    "T49n2034_004:0053b20": "種。眾咸歎伏(四姓者。一剎帝利。此是王種。二婆羅門。是高行人。三毘舍。如此土士民。",
    "T49n2034_004:0053b21": "四首陀。為卑下。如此皂隸)然安正當晉秦之世。刊定",
    "T49n2034_004:0053b22": "錄目刪注群經。自號彌天楷模季葉。猶言譯",
    "T49n2034_004:0053b23": "胡為秦。有五失本三不易。此亦崑山一礫",
    "T49n2034_004:0053b24": "未盡美焉。但上代來有胡言處。今錄並以梵",
    "T49n2034_004:0053b25": "字代之。庶後哲善言得其真正者也。",
    "T49n2034_004:0053b26": "法鏡經兩卷(或一卷。嚴佛調筆受。康僧會注。見僧祐錄)",
    "T49n2034_004:0053b27": "斷十二因緣經一卷(亦云阿含口解十二因緣經。亦直云阿含口解經。亦云安侯",
    "T49n2034_004:0053b28": "口解經祐。云。世高譯今檢群錄。乃是安玄。譯)",
    "T49n2034_004:0053c01": "右二部合三卷。安息國優婆塞都尉安玄。靈",
    "T49n2034_004:0053c02": "帝末世遊賈雒陽。因遇佛調即共翻譯。世亦",
    "T49n2034_004:0053c03": "號為安侯騎都尉。云祐稱世高。此是姓同相",
    "T49n2034_004:0053c04": "濫涉耳。高乃國王之太子也應嗣。故讓玄",
    "T49n2034_004:0053c05": "職號為侯。直據經題。居然可驗。以不細尋",
    "T49n2034_004:0053c06": "致合論耳。",
    "T49n2034_004:0053c07": "般舟三昧經二卷(舊錄云。大般舟三昧經。或一卷。第二出。見高僧傳)",
    "T49n2034_004:0053c08": "道行經一卷(嘉平元年譯。見朱士行漢錄及三藏記。道安云是般若抄。外國高明者所撰。安",
    "T49n2034_004:0053c09": "為之注并序)",
    "T49n2034_004:0053c10": "右二部合三卷。天竺沙門佛朔。靈帝之世齎",
    "T49n2034_004:0053c11": "道行經來適洛陽。轉梵為漢。譯人時滯。雖有",
    "T49n2034_004:0053c12": "失旨。然其音句棄文存質。深得經意。後光",
    "T49n2034_004:0053c13": "和中更譯般舟。讖為傳語。孟福張蓮等筆受。",
    "T49n2034_004:0053c14": "文少勝前。",
    "T49n2034_004:0053c15": "小本起經二卷(或云修行本起。或云宿行。近來加小字耳。見舊錄及高僧傳)",
    "T49n2034_004:0053c16": "成具光明經一卷(或云成具光明三昧。或云成具光明定意。見朱士行支敏度僧祐",
    "T49n2034_004:0053c17": "慧皎等四錄)",
    "T49n2034_004:0053c18": "賴吒和羅經一卷(初出道安云。出方等部)",
    "T49n2034_004:0054a01": "馬有八態經一卷(一名馬有八態譬人經。一名馬有八弊惡態經。出雜阿含三十",
    "T49n2034_004:0054a02": "四卷)",
    "T49n2034_004:0054a03": "首至問佛十四事經一卷(或無佛字)",
    "T49n2034_004:0054a04": "聞城十二因緣經一卷(第二出。與世高譯十二因緣經小異)",
    "T49n2034_004:0054a05": "墮落優婆塞經一卷　小道地經一卷",
    "T49n2034_004:0054a06": "馬有三相經一卷(出雜阿含)",
    "T49n2034_004:0054a07": "阿那律八念經一卷(或直云八念經。見舊錄)",
    "T49n2034_004:0054a08": "摩訶摩耶經一卷(或直云摩耶經或二卷)",
    "T49n2034_004:0054a09": "右一十一部合一十二卷。西域沙門支曜。靈",
    "T49n2034_004:0054a10": "帝世中平年。於雒陽譯其七部。是吳錄所載。",
    "T49n2034_004:0054a11": "問地獄事經一卷(見朱士行漢錄)",
    "T49n2034_004:0054a12": "右一經一卷。外國沙門康巨。靈帝中平四年。",
    "T49n2034_004:0054a13": "於洛陽譯。並言直理詣不加潤飾。",
    "T49n2034_004:0054a14": "古維摩詰經二卷(初出。見古錄及朱士行漢錄)",
    "T49n2034_004:0054a15": "濡首菩薩無上清淨分衛經二卷(一名決了諸法如幻三昧經。",
    "T49n2034_004:0054a16": "或一卷)",
    "T49n2034_004:0054a17": "慧上菩薩問大善權經二卷(或無菩薩字亦一卷)",
    "T49n2034_004:0054a18": "思意經一卷(亦云益意經)",
    "T49n2034_004:0054a19": "內六波羅蜜經一卷(亦云內外者道安云出方等部)",
    "T49n2034_004:0054a20": "迦葉詰阿難經一卷(第二出。見岑號及寶唱二錄。與世高出迦葉責阿難雙度羅",
    "T49n2034_004:0054a21": "漢喻經。大同小異)",
    "T49n2034_004:0054a22": "十慧經一卷(佛調自撰出并注序。亦云沙彌十慧。見僧祐寶唱及高僧傳等三錄)",
    "T49n2034_004:0054a23": "右七部合一十卷臨淮。清信士嚴佛調當靈。",
    "T49n2034_004:0054a24": "帝世在雒陽出理得。音正盡經微旨郢匠。之",
    "T49n2034_004:0054a25": "美見述後代焉。",
    "T49n2034_004:0054a26": "太子本起瑞應經二卷(初出。亦云瑞應本起經。亦云中本起經。見三藏記及",
    "T49n2034_004:0054b01": "祐錄)",
    "T49n2034_004:0054b02": "興起行經二卷(亦名十緣經見吳錄)",
    "T49n2034_004:0054b03": "梵網經二卷(初出見吳錄)",
    "T49n2034_004:0054b04": "舍利弗目連遊四衢經一卷(見別錄)",
    "T49n2034_004:0054b05": "報福經一卷(或云福報經見吳錄)",
    "T49n2034_004:0054b06": "四諦經一卷(興平元年譯第二出。與世高所翻小異。見竺道祖漢錄)",
    "T49n2034_004:0054b07": "右六部合九卷。外國沙門康孟詳。當獻帝世",
    "T49n2034_004:0054b08": "於雒陽陽譯。",
    "T49n2034_004:0054b09": "中本起經二卷(亦云太子中本起經。見始興錄)",
    "T49n2034_004:0054b10": "右一經二卷。釋道安云。沙門曇果於迦維羅",
    "T49n2034_004:0054b11": "衛國。得此梵本來至雒陽。建安十二年翻。康",
    "T49n2034_004:0054b12": "孟詳度語。",
    "T49n2034_004:0054b13": "修行本起經二卷",
    "T49n2034_004:0054b14": "右一經二卷。亦是曇果與康孟詳。於迦維羅",
    "T49n2034_004:0054b15": "衛國齎梵本來。沙門竺大力。以建安二年三",
    "T49n2034_004:0054b16": "月。於雒陽譯。孟詳度為漢文。釋道安云。孟詳",
    "T49n2034_004:0054b17": "所翻弈弈流便足騰玄趣矣。見始興錄。",
    "T49n2034_004:0054b18": "大方便報恩經七卷",
    "T49n2034_004:0054b19": "分別功德經五卷(迦葉阿難撰)",
    "T49n2034_004:0054b20": "梵本經四卷(舊作云胡字似長安中出)",
    "T49n2034_004:0054b21": "泥洹後千歲中變記經四卷(一名千歲變經)",
    "T49n2034_004:0054b22": "合道神足經四卷(一名道神足無極變化經)",
    "T49n2034_004:0054b23": "如來性起經二卷(一名大方廣如來性起微密藏經)",
    "T49n2034_004:0054b24": "諸經佛名二卷　舊譬喻經二卷",
    "T49n2034_004:0054b25": "雜譬喻經二卷　觀無量壽佛經一卷",
    "T49n2034_004:0054b26": "龍種尊國變化經一卷",
    "T49n2034_004:0054b27": "過去香蓮華佛世界經一卷",
    "T49n2034_004:0054c01": "見牧牛者示道經一卷(或上有佛字)",
    "T49n2034_004:0054c02": "作佛形像經一卷(一名優填王作佛形像經。一名作像因緣經)",
    "T49n2034_004:0054c03": "三千佛名經一卷　千佛因緣經一卷",
    "T49n2034_004:0054c04": "五十三佛名經一卷　八部佛名經一卷",
    "T49n2034_004:0054c05": "十方佛名經一卷",
    "T49n2034_004:0054c06": "賢劫千佛名經一卷(唯有佛名與曇無蘭所出四諦經。千佛名異)",
    "T49n2034_004:0054c07": "稱揚百七十佛名經一卷(亦直云百七十佛名經)",
    "T49n2034_004:0054c08": "南方佛名經一卷(一名治城寺經)",
    "T49n2034_004:0054c09": "滅罪得福佛名經一卷",
    "T49n2034_004:0054c10": "觀世音所說行法經一卷(是呪經)",
    "T49n2034_004:0054c11": "彌勒為女身經一卷",
    "T49n2034_004:0054c12": "寂調意所問經一卷(一名如來所說清淨調伏經)",
    "T49n2034_004:0054c13": "薩陀波崙菩薩求深般若圓像經一卷",
    "T49n2034_004:0054c14": "菩薩生地經一卷　菩薩所生地經一卷",
    "T49n2034_004:0054c15": "菩薩受戒法經一卷(異出本)",
    "T49n2034_004:0054c16": "受菩薩戒次第十法一卷",
    "T49n2034_004:0054c17": "菩薩懺悔法一卷",
    "T49n2034_004:0054c18": "初發意菩薩常晝夜六時行五事經一卷",
    "T49n2034_004:0054c19": "六菩薩名經一卷",
    "T49n2034_004:0054c20": "迦葉赴佛泥洹經一卷(一名佛般泥洹時迦葉赴佛經)",
    "T49n2034_004:0054c21": "善唄比丘經一卷　僧名數事行經一卷",
    "T49n2034_004:0054c22": "比丘諸禁律一卷",
    "T49n2034_004:0054c23": "摩訶僧祇律比丘要集一卷(一名摩訶僧祇部比丘隨用要集法)",
    "T49n2034_004:0054c24": "優波離問佛經一卷　沙彌威儀一卷",
    "T49n2034_004:0054c25": "沙彌十戒經一卷(舊錄直云沙彌戒)",
    "T49n2034_004:0054c26": "比丘尼十戒經一卷　受十善戒經一卷",
    "T49n2034_004:0054c27": "沙彌尼戒經一卷　賢者五戒經一卷",
    "T49n2034_004:0054c28": "優婆塞威儀經一卷",
    "T49n2034_004:0055a01": "四天王經一卷(後有呪似後人所附出雜阿含)",
    "T49n2034_004:0055a02": "魔嬈亂經一卷(與魔正試目連經大同小異)",
    "T49n2034_004:0055a03": "頂生王因緣經一卷(舊錄曇頂生王經)",
    "T49n2034_004:0055a04": "行檀波羅蜜經一卷(或云一切施主所行檀波羅蜜經)",
    "T49n2034_004:0055a05": "功德莊嚴王八萬四千歲請佛經一卷",
    "T49n2034_004:0055a06": "摩調王經一卷(異出)　誨子經一卷",
    "T49n2034_004:0055a07": "教子經一卷(一名須達教子經舊錄云。須達訓子經)",
    "T49n2034_004:0055a08": "福子經一卷　小兒聞法即解經一卷",
    "T49n2034_004:0055a09": "菩薩修行經一卷(一名長者威施所問菩薩修行經。或直云長者修行經)",
    "T49n2034_004:0055a10": "長者賢首經一卷",
    "T49n2034_004:0055a11": "長者命終無子付囑經一卷",
    "T49n2034_004:0055a12": "質多長者請比丘經一卷",
    "T49n2034_004:0055a13": "善德婆羅門求舍利經一卷",
    "T49n2034_004:0055a14": "外道誘質多長者經一卷",
    "T49n2034_004:0055a15": "無害梵志執志經一卷　梵志避死經一卷",
    "T49n2034_004:0055a16": "梵志喪女經一卷",
    "T49n2034_004:0055a17": "梵志觀無常得解脫經一卷",
    "T49n2034_004:0055a18": "貧子得財發狂經一卷",
    "T49n2034_004:0055a19": "[狂-王+樂]狗齧王經一卷(舊錄云[狂-王+樂]狗經)",
    "T49n2034_004:0055a20": "居士物故為婦鼻蟲經一卷",
    "T49n2034_004:0055a21": "鐵城泥犁經一卷",
    "T49n2034_004:0055a22": "泥犁經一卷(一名中阿含泥犁經)",
    "T49n2034_004:0055a23": "勤苦泥犁經一卷　地獄經一卷",
    "T49n2034_004:0055a24": "鹽王五使者經一卷(一名五天使經)　積骨經一卷",
    "T49n2034_004:0055a25": "苦陰經一卷　持齋經一卷",
    "T49n2034_004:0055a26": "海八德經一卷",
    "T49n2034_004:0055a27": "寂志果經一卷(出長阿含與前出者名同語異)",
    "T49n2034_004:0055a28": "人弘法經一卷　未曾有經一卷(異出本)",
    "T49n2034_004:0055b01": "華嚴瓔珞經一卷",
    "T49n2034_004:0055b02": "觀世樓炭經一卷(有三品出大樓炭經)",
    "T49n2034_004:0055b03": "波若得經一卷(一作般若德)",
    "T49n2034_004:0055b04": "惟日雜難經一卷　內身觀章經一卷",
    "T49n2034_004:0055b05": "摩訶剎頭經一卷(與灌頂經同。後事少異)",
    "T49n2034_004:0055b06": "清淨法行經一卷",
    "T49n2034_004:0055b07": "金剛清淨經一卷(或云金剛三昧本性清淨不壞不滅經)",
    "T49n2034_004:0055b08": "淨除業障經一卷　摩訶衍寶嚴經一卷",
    "T49n2034_004:0055b09": "十住毘婆沙經一卷",
    "T49n2034_004:0055b10": "佛遺日摩尼寶經一卷",
    "T49n2034_004:0055b11": "轉女身菩薩經一卷(一名樂瓔珞莊嚴方便經。一名樂瓔珞莊嚴女經)",
    "T49n2034_004:0055b12": "受持佛名不墮惡經一卷",
    "T49n2034_004:0055b13": "七寶經一卷",
    "T49n2034_004:0055b14": "十一因緣章經一卷(舊錄云十一因緣經)",
    "T49n2034_004:0055b15": "沙門為十二頭陀經一卷",
    "T49n2034_004:0055b16": "三十二相因緣經一卷(與安公失源所出三十二相大同小異)",
    "T49n2034_004:0055b17": "三十七品經一卷(異出本)",
    "T49n2034_004:0055b18": "般舟三昧念佛章經一卷(此章舊作童字)",
    "T49n2034_004:0055b19": "瑜伽三磨斯經一卷(譯言修行略。一名達磨多羅禪法。或云達磨多羅菩薩撰。",
    "T49n2034_004:0055b20": "禪法要集)",
    "T49n2034_004:0055b21": "禪要呵欲經一卷　須河譬經一卷(異本)",
    "T49n2034_004:0055b22": "法句譬喻經一卷　譬喻經一卷",
    "T49n2034_004:0055b23": "梵音偈本經一卷(舊作胡)",
    "T49n2034_004:0055b24": "阿彌陀佛偈經一卷(或無經字)",
    "T49n2034_004:0055b25": "後出阿彌陀佛偈經一卷",
    "T49n2034_004:0055b26": "讚七佛偈一卷　怛惒尼百句一卷",
    "T49n2034_004:0055b27": "五言詠頌本起一卷(一百四十二道)",
    "T49n2034_004:0055b28": "道行品諸經梵音解一卷(舊作胡音)",
    "T49n2034_004:0055c01": "般若波羅蜜神呪經一卷(或無經字)",
    "T49n2034_004:0055c02": "七佛所結麻油述呪一卷",
    "T49n2034_004:0055c03": "幻師陂陀神呪一卷　五龍呪毒經一卷",
    "T49n2034_004:0055c04": "取血氣神呪一卷(舊錄云血呪)",
    "T49n2034_004:0055c05": "呪齲齒呪一卷(一名呪蟲齒。一名呪齒)",
    "T49n2034_004:0055c06": "呪牙痛呪一卷(異本)　呪眼痛呪一卷(異本)",
    "T49n2034_004:0055c07": "呪賊呪法一卷(異本)　七佛安宅神呪一卷",
    "T49n2034_004:0055c08": "安宅呪法一卷",
    "T49n2034_004:0055c09": "右一百二十五部。合一百四十八卷。並是僧",
    "T49n2034_004:0055c10": "祐律師出三藏記撰古舊二錄。及道安失源",
    "T49n2034_004:0055c11": "并新集所得失譯。諸經部卷甚廣。讎校群目",
    "T49n2034_004:0055c12": "蕪穢者眾。出入相交實難詮定。未覩經卷空",
    "T49n2034_004:0055c13": "閱名題。有入有源無入無譯。詳其初始非不",
    "T49n2034_004:0055c14": "有由既涉年遠故附此末。冀後博識脫覿本",
    "T49n2034_004:0055c15": "流希。還收正以為有據瀅。澄法海使靜濤波",
    "T49n2034_004:0055c16": "焉。",
    "T49n2034_004:0055c17": "歷代三寶紀卷第四(譯經後漢)"
}