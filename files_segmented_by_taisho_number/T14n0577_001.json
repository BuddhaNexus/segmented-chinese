{
    "T14n0577_001:0949c20": "佛說大乘流轉諸有經",
    "T14n0577_001:0949c22": "大唐三藏法師義淨奉　制譯",
    "T14n0577_001:0949c23": "如是我聞：一時，薄伽梵在王舍城羯闌鐸迦",
    "T14n0577_001:0949c24": "池竹林園中，與大苾芻眾千二百五十人俱，",
    "T14n0577_001:0949c25": "并大菩薩摩訶薩，無量百千人天大眾，一心",
    "T14n0577_001:0949c26": "恭敬圍遶而住。爾時，世尊為說自證微妙之",
    "T14n0577_001:0949c27": "法，所謂初中後善，文義巧妙，純一圓滿，清淨",
    "T14n0577_001:0949c28": "鮮白梵行之相。爾時摩揭陀主影勝大王，往",
    "T14n0577_001:0949c29": "竹林中禮世尊足，右遶三匝，在一面坐。時影",
    "T14n0577_001:0950a01": "勝王白佛言：「世尊！云何有情先所造業久",
    "T14n0577_001:0950a02": "已滅壞，臨命終時皆悉現前？又復諸法體悉",
    "T14n0577_001:0950a03": "空無，所造業報而不散失？唯願，世尊！哀愍為",
    "T14n0577_001:0950a04": "我分別解說。」",
    "T14n0577_001:0950a05": "爾時，世尊告影勝王曰：「大王當知，譬如男",
    "T14n0577_001:0950a06": "子於眠夢中，見與人間端正美女，共為稠",
    "T14n0577_001:0950a07": "密。既睡覺已，憶彼夢中所見美女，大王於",
    "T14n0577_001:0950a08": "意云何？於眠夢中人間美女，是實有不？」王",
    "T14n0577_001:0950a09": "言：「非有！」世尊告曰：「大王於意云何？此之男",
    "T14n0577_001:0950a10": "子，於彼夢中所見美女，心生憶念戀慕不捨，",
    "T14n0577_001:0950a11": "可說此人是大博識明智者不？」王言：「不爾！",
    "T14n0577_001:0950a12": "此是愚人，非明智者。何以故？由彼夢中人間",
    "T14n0577_001:0950a13": "美女，畢竟體空，不可得故，豈能與彼而行",
    "T14n0577_001:0950a14": "稠密，令此男子情懷愛戀生憶念耶？」",
    "T14n0577_001:0950a15": "佛言：「大王！如是，愚癡無識凡人，眼見色時",
    "T14n0577_001:0950a16": "心生憙樂，便起執著；起執著已隨生顧戀，",
    "T14n0577_001:0950a17": "生顧戀已情懷染愛；起染愛故隨貪瞋癡，發",
    "T14n0577_001:0950a18": "身語意造作諸業。然此諸業作已滅壞，此滅",
    "T14n0577_001:0950a19": "壞時曾不依止東方而住，亦不依止南西北",
    "T14n0577_001:0950a20": "方四維上下，至命終時意識將滅，所作之業",
    "T14n0577_001:0950a21": "皆悉現前。譬如男子從睡覺已，憶彼夢中所",
    "T14n0577_001:0950a22": "見美女影像皆現如是。「大王！前識滅已後識",
    "T14n0577_001:0950a23": "生時，或生人中，或生天上，或墮傍生、餓鬼、",
    "T14n0577_001:0950a24": "地獄。大王！後識生時，無間生起彼同類心",
    "T14n0577_001:0950a25": "相續流轉，分明領受所感異熟。大王！曾無",
    "T14n0577_001:0950a26": "有法能從此世轉至後世，然有死生業果可",
    "T14n0577_001:0950a27": "得。大王當知，前識滅時名之為死，後識支",
    "T14n0577_001:0950a28": "起號之為生。大王！前識滅時無有去處，後識",
    "T14n0577_001:0950a29": "支起無所從來。所以者何？本性空故。大王！",
    "T14n0577_001:0950b01": "前識前識性空，死死性空，業業性空，後識",
    "T14n0577_001:0950b02": "後識性空，生生性空，而彼業果曾不散失。",
    "T14n0577_001:0950b03": "大王！如是應知，一切有情皆由愚惑不知非",
    "T14n0577_001:0950b04": "有，妄起顧戀輪迴生死。」爾時，世尊欲重宣此",
    "T14n0577_001:0950b05": "義，說伽他曰：",
    "T14n0577_001:0950b06": "「諸法唯假名，　　但依名字立，",
    "T14n0577_001:0950b07": "　離於能詮語，　　所詮不可得，",
    "T14n0577_001:0950b08": "　皆以別別名，　　詮彼種種法，",
    "T14n0577_001:0950b09": "　於名法非有，　　是諸法自性。",
    "T14n0577_001:0950b10": "　由名名性空，　　於名名不有，",
    "T14n0577_001:0950b11": "　諸法名本無，　　妄以名詮名，",
    "T14n0577_001:0950b12": "　諸法皆虛妄，　　但從分別生，",
    "T14n0577_001:0950b13": "　此分別亦空，　　於空妄分別。",
    "T14n0577_001:0950b14": "　我說諸世間，　　以眼見於色，",
    "T14n0577_001:0950b15": "　皆由邪計想，　　是名為俗諦；",
    "T14n0577_001:0950b16": "　我說一切法，　　皆是藉緣生，",
    "T14n0577_001:0950b17": "　是名近勝義，　　智者當觀察。",
    "T14n0577_001:0950b18": "　眼不見於色，　　意亦不知法，",
    "T14n0577_001:0950b19": "　是名勝義諦，　　愚者不能知。」",
    "T14n0577_001:0950b20": "爾時，世尊說此法已，摩揭陀主影勝大王深",
    "T14n0577_001:0950b21": "心頂受。時諸苾芻，及大菩薩、人天等眾，皆",
    "T14n0577_001:0950b22": "大歡喜，信受奉行。",
    "T14n0577_001:0950b23": "佛說大乘流轉諸有經"
}