{
    "T17n0827_001:0870b02": "No. 827",
    "T17n0827_001:0870b03": "佛說懈怠耕者經",
    "T17n0827_001:0870b05": "宋沙門惠簡譯",
    "T17n0827_001:0870b06": "聞如是：一時佛在羅閱祇竹園中，與大比丘",
    "T17n0827_001:0870b07": "眾千二百五十人及眾菩薩俱。時佛從羅閱",
    "T17n0827_001:0870b08": "祇欲詣舍衛，諸菩薩導前，釋梵被服——又見",
    "T17n0827_001:0870b09": "身體如四天王——諸比丘僧悉從佛後，諸天、龍、",
    "T17n0827_001:0870b10": "神在上供養。去城不遠，時有一人在田耕種，",
    "T17n0827_001:0870b11": "遙見如來弟子侍從，端正殊妙，威神巍巍，容",
    "T17n0827_001:0870b12": "貌殊好如星中月，奇相眾好，金光從容，三十",
    "T17n0827_001:0870b13": "二相皆出眾好。遙見世尊心便歡喜，欲往",
    "T17n0827_001:0870b14": "詣佛稽首作禮，諮受法義。「佛世難值，時時",
    "T17n0827_001:0870b15": "一現。」退自念言，「耕地未竟、下種未畢，須後",
    "T17n0827_001:0870b16": "閑時乃當見佛。」時佛知心發此懈怠，世尊便",
    "T17n0827_001:0870b17": "笑，放五色光，光從口出照十方境界，安隱",
    "T17n0827_001:0870b18": "五道，皆乘光來集會佛所——地獄休息，餓鬼飽",
    "T17n0827_001:0870b19": "滿，畜生思善，人民求度，諸天龍神神聽道",
    "T17n0827_001:0870b20": "法。賢者阿難解了七應——義、法、時、節、身與他",
    "T17n0827_001:0870b21": "人——即詣佛所，長跪叉手，白佛言：「何因笑？既笑，",
    "T17n0827_001:0870b22": "會當有意。」佛告阿難：「汝見犁者不？」對曰：「已",
    "T17n0827_001:0870b23": "見。」佛言：「是人從維衛佛已來九十一劫於是",
    "T17n0827_001:0870b24": "耕種，每一見佛常自懈怠選軟，復後怱怱",
    "T17n0827_001:0870b25": "耕種生死罪法，不識法犁種無極田。已過六",
    "T17n0827_001:0870b26": "佛不得蒙度，於今見我，適發好心即便變悔，",
    "T17n0827_001:0870b27": "欲故懈怠，樂種罪根。」時人遙聞，棄耕及田，來",
    "T17n0827_001:0870b28": "詣佛所稽首佛足，悔過自責：「愚癡無知，罪過",
    "T17n0827_001:0870b29": "甚重，願見愍傷，原其罪過。蒙冥觝突，懈怠來",
    "T17n0827_001:0870c01": "久，唯見原恕，濟脫生死。」佛言：「善哉！卿能覺",
    "T17n0827_001:0870c02": "者，於法有益，終不為損。」佛為說經，示懈怠",
    "T17n0827_001:0870c03": "之垢、精進之利，踴躍歡喜，立不退轉。諸天、龍、",
    "T17n0827_001:0870c04": "神無央數千，皆發無上正真道意。「以故，學",
    "T17n0827_001:0870c05": "道常當精進，莫為懈怠，宛轉生死，動有劫數。」",
    "T17n0827_001:0870c06": "佛說如是，賢者阿難，諸天、龍、神、阿須倫王，",
    "T17n0827_001:0870c07": "聞經歡喜，作禮而退。",
    "T17n0827_001:0870c08": "佛說懈怠耕者經"
}