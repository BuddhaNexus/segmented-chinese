{
    "T17n0787_001:0726b16": "曼殊室利呪藏中校量數珠功德",
    "T17n0787_001:0726b17": "經",
    "T17n0787_001:0726b19": "大唐三藏沙門釋義淨譯",
    "T17n0787_001:0726b20": "爾時，曼殊室利法王子菩薩摩訶薩，於大眾",
    "T17n0787_001:0726b21": "中從座而起，整理衣服，偏袒右肩，合掌恭敬",
    "T17n0787_001:0726b22": "白佛言：「世尊！我今為欲利益諸有情故，說受",
    "T17n0787_001:0726b23": "持數珠功德，校量福分利益差別。唯願世尊",
    "T17n0787_001:0726b24": "哀愍聽許。」佛告曼殊室利：「善哉，善哉！聽汝為",
    "T17n0787_001:0726b25": "說。」曼殊室利菩薩摩訶薩言：「若善男子善女",
    "T17n0787_001:0726b26": "人有能誦念諸陀羅尼及佛名者，為欲自利",
    "T17n0787_001:0726b27": "及護他人，速成諸法而得驗者，其數珠法應",
    "T17n0787_001:0726b28": "當如是作意受持。然其珠體種種不同，若以",
    "T17n0787_001:0726b29": "鐵為數珠者，誦掐一遍得福五倍；若用赤銅",
    "T17n0787_001:0726c01": "為數珠者，誦掐一遍得福十倍；若用真珠、珊",
    "T17n0787_001:0726c02": "瑚等寶為數珠者，誦掐一遍得福百倍；若用",
    "T17n0787_001:0726c03": "槵子為數珠者，誦掐一遍得福千倍；若用蓮",
    "T17n0787_001:0726c04": "子為數珠者，誦掐一遍得福萬倍；若用因陀",
    "T17n0787_001:0726c05": "囉佉叉為數珠者，誦掐一遍得福百萬倍；若",
    "T17n0787_001:0726c06": "用烏嚧陀囉佉叉為數珠者，誦掐一遍得福",
    "T17n0787_001:0726c07": "百億倍；若用水精為數珠者，誦掐一遍得福",
    "T17n0787_001:0726c08": "千億倍；若用菩提子為數珠者，或時掐念或",
    "T17n0787_001:0726c09": "但手持，誦數一遍其福無量不可算計難可",
    "T17n0787_001:0726c10": "校量。若欲願生諸佛淨土者，應當依法受持",
    "T17n0787_001:0726c11": "此珠。」曼殊室利菩薩言：「菩提子者，若復有人",
    "T17n0787_001:0726c12": "手持此菩提珠，不能依法念誦佛名及陀羅",
    "T17n0787_001:0726c13": "尼，但能手持隨身，行、住、坐、臥，所出言說，若善",
    "T17n0787_001:0726c14": "若惡，斯由此人以持菩提子故，所得功德如",
    "T17n0787_001:0726c15": "念諸佛誦呪無異，獲福無量。其數珠者要當",
    "T17n0787_001:0726c16": "須滿一百八顆。如其難得，或五十四，或二十",
    "T17n0787_001:0726c17": "七，或但十四，此乃數珠功德差別。以何因緣，",
    "T17n0787_001:0726c18": "我今偏讚用菩提子獲益最勝？」曼殊室利菩",
    "T17n0787_001:0726c19": "薩言：「乃往過去有佛出世，在此樹下成等正",
    "T17n0787_001:0726c20": "覺。時，一外道邪見壞心毀謗三寶，彼有一男，",
    "T17n0787_001:0726c21": "忽被非人之所打殺。外道念言：『我今邪見，未",
    "T17n0787_001:0726c22": "審諸佛有何神力，如來今既在此樹下成等正",
    "T17n0787_001:0726c23": "覺，若其實聖，樹應有感。』即將亡子臥菩提樹",
    "T17n0787_001:0726c24": "下，作如是言：『佛樹若聖，我子應蘇。』以經七日",
    "T17n0787_001:0727a01": "誦念佛名，子乃重蘇。外道歡喜，讚言：『諸佛有",
    "T17n0787_001:0727a02": "大神力，我未曾見。佛成道樹現此希奇，甚大",
    "T17n0787_001:0727a03": "威德，難可思議。』時，諸外道聞此事已，捨邪歸",
    "T17n0787_001:0727a04": "正，發菩提心，信佛神力不可思議。以此因緣，",
    "T17n0787_001:0727a05": "世人皆號為延命樹。其菩提樹遂有二名：一",
    "T17n0787_001:0727a06": "名菩提樹，二名延命樹。」",
    "T17n0787_001:0727a07": "爾時，曼殊室利菩薩摩訶薩說是語已，佛言：",
    "T17n0787_001:0727a08": "「善哉，善哉！曼殊室利！如汝所說。」爾時，大眾聞",
    "T17n0787_001:0727a09": "說持珠功德經已，皆大歡喜，信受奉行。",
    "T17n0787_001:0727a10": "曼殊室利校量數珠功德經"
}