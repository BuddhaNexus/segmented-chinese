{
    "T08n0223_014:0320b12": "摩訶般若波羅蜜經卷第十四",
    "T08n0223_014:0320b14": "後秦龜茲國三藏鳩摩羅什譯",
    "T08n0223_014:0320b15": "47 兩過品兩過品第四十七丹兩不和合品",
    "T08n0223_014:0320b16": "「復次，須菩提！聽法人欲書持般若波羅蜜、",
    "T08n0223_014:0320b17": "讀誦問義、正憶念；說法人懈惰不欲為說。",
    "T08n0223_014:0320b18": "當知是為菩薩魔事。須菩提！說法之人心",
    "T08n0223_014:0320b19": "不懈惰，欲令書持般若波羅蜜；聽法者不",
    "T08n0223_014:0320b20": "欲受之。二心不和，當知是為魔事。復次，",
    "T08n0223_014:0320b21": "須菩提！聽法人欲書持般若波羅蜜、讀誦",
    "T08n0223_014:0320b22": "乃至正憶念；說法者欲至他方。當知是為",
    "T08n0223_014:0320b23": "魔事。須菩提！說法人欲令書持般若波羅",
    "T08n0223_014:0320b24": "蜜；聽法者欲至他方。二心不和，當知是",
    "T08n0223_014:0320b25": "為魔事。「復次，須菩提！說法人貴重布施衣",
    "T08n0223_014:0320b26": "服、飲食、臥具、醫藥資生之物；聽法人少欲知",
    "T08n0223_014:0320b27": "足，行遠離行，攝念精進、一心、智慧。兩不和",
    "T08n0223_014:0320b28": "合，不得書持般若波羅蜜、受持讀誦問義、",
    "T08n0223_014:0320b29": "正憶念，當知是為魔事。須菩提！說法人少",
    "T08n0223_014:0320c01": "欲知足，行遠離行，攝念精進、一心、智慧；聽",
    "T08n0223_014:0320c02": "法者貴重布施衣服、飲食、臥具、醫藥資生之",
    "T08n0223_014:0320c03": "物。兩不和合，不得書持般若波羅蜜、讀誦",
    "T08n0223_014:0320c04": "問義、正憶念，當知是為魔事。「復次，須菩提！",
    "T08n0223_014:0320c05": "說法者受十二頭陀：一作阿蘭若，二常乞",
    "T08n0223_014:0320c06": "食，三納衣，四一坐食，五節量食，六中",
    "T08n0223_014:0320c07": "後不飲漿，七塚間住，八樹下住，九露地",
    "T08n0223_014:0320c08": "住，十常坐不臥，十一次第乞食，十二但",
    "T08n0223_014:0320c09": "三衣；聽法人不受十二頭陀，不作阿蘭",
    "T08n0223_014:0320c10": "若乃至不受但三衣。兩不和合，不得書",
    "T08n0223_014:0320c11": "持般若波羅蜜、讀誦問義、正憶念，當知是為",
    "T08n0223_014:0320c12": "魔事。須菩提！聽法者受十二頭陀，作阿蘭",
    "T08n0223_014:0320c13": "若乃至但受三衣；說法人不受十二頭陀，",
    "T08n0223_014:0320c14": "不作阿蘭若乃至不受但三衣。兩不和",
    "T08n0223_014:0320c15": "合，不得書持般若波羅蜜、讀誦問義、正憶",
    "T08n0223_014:0320c16": "念，當知是為魔事。「復次，須菩提！說法者有",
    "T08n0223_014:0320c17": "信有善，欲書深般若波羅蜜乃至正憶",
    "T08n0223_014:0320c18": "念；聽法者無信破戒惡行，不欲書受深般",
    "T08n0223_014:0320c19": "若波羅蜜乃至正憶念。當知是為魔事。須",
    "T08n0223_014:0320c20": "菩提！聽法者有信有善持戒；說法者無信",
    "T08n0223_014:0320c21": "破戒惡行。兩不和合，當知是為魔事。「復次，",
    "T08n0223_014:0320c22": "須菩提！說法者能一切施心不慳惜；聽法",
    "T08n0223_014:0320c23": "者悋惜不捨。當知是為魔事。須菩提！聽",
    "T08n0223_014:0320c24": "法者一切能施心不慳惜；說法者悋法不",
    "T08n0223_014:0320c25": "施。兩不和合，不得書持般若波羅蜜乃",
    "T08n0223_014:0320c26": "至正憶念，當知是為魔事。「復次，須菩提！聽",
    "T08n0223_014:0320c27": "法者欲供養說法人衣服、飲食、臥具、醫藥資",
    "T08n0223_014:0320c28": "生所須；說法者不欲受之。當知是為魔事。",
    "T08n0223_014:0320c29": "須菩提！說法者欲供給聽法人衣服乃至",
    "T08n0223_014:0321a01": "資生所須；聽法者不欲受之。兩不和合，不",
    "T08n0223_014:0321a02": "得書持般若波羅蜜乃至正憶念，當知是",
    "T08n0223_014:0321a03": "為魔事。「復次，須菩提！說法者易悟；聽法人",
    "T08n0223_014:0321a04": "闇鈍。當知是為魔事。須菩提！聽法者易悟；",
    "T08n0223_014:0321a05": "說法人闇鈍。兩不和合，不得書持般若波",
    "T08n0223_014:0321a06": "羅蜜乃至正憶念，當知是為魔事。「復次，須",
    "T08n0223_014:0321a07": "菩提！說法者知十二部經次第義，所謂修",
    "T08n0223_014:0321a08": "妬路乃至優波提舍；聽法者不知十二部",
    "T08n0223_014:0321a09": "經次第義。當知是為魔事。聽法者知十二",
    "T08n0223_014:0321a10": "部經次第義；說法人不知十二部經次第義。",
    "T08n0223_014:0321a11": "兩不和合，不得書深般若波羅蜜乃至正",
    "T08n0223_014:0321a12": "憶念，當知是為魔事。「復次，須菩提。說法者",
    "T08n0223_014:0321a13": "成就六波羅蜜；聽法人不成就六波羅蜜。",
    "T08n0223_014:0321a14": "兩不和合，不得書深般若波羅蜜乃至正",
    "T08n0223_014:0321a15": "憶念，當知是為魔事。聽法者有六波羅蜜；",
    "T08n0223_014:0321a16": "說法人無六波羅蜜。兩不和合，不得書深",
    "T08n0223_014:0321a17": "般若波羅蜜乃至正憶念，當知是為魔事。",
    "T08n0223_014:0321a18": "「復次，須菩提！說法者於六波羅蜜有方便",
    "T08n0223_014:0321a19": "力；聽法人於六波羅蜜無方便力。兩不和",
    "T08n0223_014:0321a20": "合，不得書深般若波羅蜜乃至正憶念，",
    "T08n0223_014:0321a21": "當知是為魔事。聽法者於六波羅蜜有方",
    "T08n0223_014:0321a22": "便力；說法人於六波羅蜜無方便力。兩不",
    "T08n0223_014:0321a23": "和合，不得書深般若波羅蜜乃至正憶念，",
    "T08n0223_014:0321a24": "當知是為魔事。「復次，須菩提！說法者得陀",
    "T08n0223_014:0321a25": "羅尼；聽法人無陀羅尼。兩不和合，不得書",
    "T08n0223_014:0321a26": "深般若波羅蜜乃至正憶念，當知是為魔",
    "T08n0223_014:0321a27": "事。聽法者得陀羅尼；說法者無陀羅尼。兩",
    "T08n0223_014:0321a28": "不和合，不得書深般若波羅蜜乃至正憶",
    "T08n0223_014:0321a29": "念，當知是為魔事。「復次，須菩提！說法者欲",
    "T08n0223_014:0321b01": "令書持般若波羅蜜讀誦乃至正憶念；聽",
    "T08n0223_014:0321b02": "法人不欲書持般若波羅蜜讀誦乃至正憶",
    "T08n0223_014:0321b03": "念。兩不和合，不得書般若波羅蜜乃至",
    "T08n0223_014:0321b04": "正憶念，當知是為魔事。聽法者欲書讀誦",
    "T08n0223_014:0321b05": "說般若波羅蜜；說法者不欲令書般若波",
    "T08n0223_014:0321b06": "羅蜜乃至不欲令說。兩不和合，不得書",
    "T08n0223_014:0321b07": "深般若波羅蜜乃至正憶念，當知是為魔",
    "T08n0223_014:0321b08": "事。「復次，須菩提！說法者離貪欲、瞋恚、睡眠、",
    "T08n0223_014:0321b09": "掉悔、疑；聽法人貪欲、瞋恚、睡眠、掉悔、疑。當",
    "T08n0223_014:0321b10": "知是為魔事。聽法者離貪欲、瞋恚、睡眠、掉",
    "T08n0223_014:0321b11": "悔、疑；說法人貪欲、瞋恚、睡眠、掉悔、疑。兩不",
    "T08n0223_014:0321b12": "和合，不得書深般若波羅蜜乃至正憶念，",
    "T08n0223_014:0321b13": "當知是為魔事。「復次，須菩提！書是深般若",
    "T08n0223_014:0321b14": "波羅蜜乃至正憶念時，或有人來說三惡",
    "T08n0223_014:0321b15": "道中苦劇：『汝何不於是身盡苦速入涅",
    "T08n0223_014:0321b16": "槃，何用是阿耨多羅三藐三菩提為？』兩不",
    "T08n0223_014:0321b17": "和合，不得書深般若波羅蜜乃至正憶念，",
    "T08n0223_014:0321b18": "當知是為魔事。「復次，須菩提！書是深般若",
    "T08n0223_014:0321b19": "波羅蜜、受持讀誦說、正憶念時，或有人來讚",
    "T08n0223_014:0321b20": "四天王諸天，讚三十三天、夜摩天、兜率陀天、",
    "T08n0223_014:0321b21": "化樂天、他化自在天、梵天乃至非有想非無想",
    "T08n0223_014:0321b22": "天，讚初禪乃至非有想非無想定。作是言：",
    "T08n0223_014:0321b23": "『善男子！欲界中受五欲快樂，色界中受禪生",
    "T08n0223_014:0321b24": "樂，無色界中受寂滅樂，是事亦無常、苦、空、無",
    "T08n0223_014:0321b25": "我，變相、盡相、散相、離相、滅相。汝何不於是身",
    "T08n0223_014:0321b26": "中取須陀洹果、斯陀含果、阿那含果、阿羅漢",
    "T08n0223_014:0321b27": "果、辟支佛道，何用是世間生死中受種種苦",
    "T08n0223_014:0321b28": "求阿耨多羅三藐三菩提為？』兩不和合，不",
    "T08n0223_014:0321b29": "得書深般若波羅蜜乃至正憶念，當知是",
    "T08n0223_014:0321c01": "為魔事。「復次，須菩提！說法者一身無累自在",
    "T08n0223_014:0321c02": "無礙；聽法人多將人眾。兩不和合，不得書",
    "T08n0223_014:0321c03": "深般若波羅蜜乃至正憶念，當知是為魔",
    "T08n0223_014:0321c04": "事。聽法者一身無累自在無礙；說法者多將",
    "T08n0223_014:0321c05": "人眾。兩不和合，不得書深般若波羅蜜乃",
    "T08n0223_014:0321c06": "至正憶念，當知是為魔事。「復次，須菩提！說",
    "T08n0223_014:0321c07": "法者如是言：『汝能隨我意者，當與汝般若",
    "T08n0223_014:0321c08": "波羅蜜，令書讀誦說、正憶念。若不隨我意",
    "T08n0223_014:0321c09": "者則不與汝。』兩不和合，不得書深般若波",
    "T08n0223_014:0321c10": "羅蜜、讀誦說、正憶念，當知是為魔事。「復次，",
    "T08n0223_014:0321c11": "須菩提！聽法者欲得追隨如其意；說法者",
    "T08n0223_014:0321c12": "不聽。兩不和合，不得書深般若波羅蜜乃",
    "T08n0223_014:0321c13": "至正憶念，當知是為魔事。「復次，須菩提！說",
    "T08n0223_014:0321c14": "法者欲得財利故，與般若波羅蜜令書持",
    "T08n0223_014:0321c15": "乃至正憶念；聽法者以是因緣故，不欲從",
    "T08n0223_014:0321c16": "受。兩不和合，不得書深般若波羅蜜乃至",
    "T08n0223_014:0321c17": "正憶念，當知是為魔事。聽法者為財利故，",
    "T08n0223_014:0321c18": "欲書深般若波羅蜜讀誦說；說法者以是",
    "T08n0223_014:0321c19": "因緣故，不欲與。兩不和合，不得書深般",
    "T08n0223_014:0321c20": "若波羅蜜讀誦說，當知是為魔事。「復次，須",
    "T08n0223_014:0321c21": "菩提！說法者欲至他方危命之處；聽法者不",
    "T08n0223_014:0321c22": "欲隨去。兩不和合，不得書深般若波羅",
    "T08n0223_014:0321c23": "蜜乃至正憶念，當知是為魔事。聽法者欲",
    "T08n0223_014:0321c24": "至他方危命之處；說法者不欲去。兩不和",
    "T08n0223_014:0321c25": "合，不得書深般若波羅蜜乃至正憶念，當",
    "T08n0223_014:0321c26": "知是為魔事。「復次，須菩提！說法者欲至他",
    "T08n0223_014:0321c27": "方飢餓穀貴無水之處；聽法者不欲隨去。兩",
    "T08n0223_014:0321c28": "不和合，不得書深般若波羅蜜乃至正憶",
    "T08n0223_014:0321c29": "念，當知是為魔事。聽法者欲至他方飢餓",
    "T08n0223_014:0322a01": "穀貴無水之處；說法者不欲去。兩不和合，",
    "T08n0223_014:0322a02": "不得書深般若波羅蜜乃至正憶念，當知",
    "T08n0223_014:0322a03": "是為魔事。「復次，須菩提！說法者欲至他方",
    "T08n0223_014:0322a04": "豐樂之處；聽法者欲隨從去。說法者言：『善",
    "T08n0223_014:0322a05": "男子！汝為利養故追隨我，汝善自思惟。若",
    "T08n0223_014:0322a06": "得、若不得，無令後悔。』以是小因緣故，兩",
    "T08n0223_014:0322a07": "不和合。聽法者聞之心厭，作是念：『是為拒",
    "T08n0223_014:0322a08": "逆，不欲與我相隨。』便即止不去。兩不和",
    "T08n0223_014:0322a09": "合，不得書深般若波羅蜜乃至正憶念，當",
    "T08n0223_014:0322a10": "知是為魔事。「復次，須菩提！說法者欲過曠",
    "T08n0223_014:0322a11": "野，賊怖、旃陀羅怖、獵師怖、惡獸毒蛇怖；聽法",
    "T08n0223_014:0322a12": "者欲隨逐去。說法者言：『善男子！汝何用到",
    "T08n0223_014:0322a13": "彼，彼中多有諸怖，賊怖乃至毒蛇怖。』聽法",
    "T08n0223_014:0322a14": "者聞之，知其不欲與般若波羅蜜書持乃",
    "T08n0223_014:0322a15": "至正憶念，心厭不欲追隨。以是少因緣故，",
    "T08n0223_014:0322a16": "兩不和合，當知是為魔事。「復次，須菩提！說",
    "T08n0223_014:0322a17": "法者多有檀越數往問訊，以是因緣故，語",
    "T08n0223_014:0322a18": "聽法者：『我有因緣，應往到彼。』聽法人知",
    "T08n0223_014:0322a19": "其意，便止不去。兩不和合，不得書深般",
    "T08n0223_014:0322a20": "若波羅蜜乃至正憶念，當知是為魔事。「復",
    "T08n0223_014:0322a21": "次，須菩提！惡魔作比丘形像來，方便破壞",
    "T08n0223_014:0322a22": "般若波羅蜜，不得令書持讀誦說正憶念。」",
    "T08n0223_014:0322a23": "須菩提白佛言：「世尊！何因緣故，惡魔作比",
    "T08n0223_014:0322a24": "丘形像，方便破壞般若波羅蜜，不得令書",
    "T08n0223_014:0322a25": "持乃至正憶念？」佛言：「惡魔作比丘形像來，",
    "T08n0223_014:0322a26": "壞善男子善女人心，令遠離般若波羅蜜。",
    "T08n0223_014:0322a27": "作是言：『如我所說經即是般若波羅蜜，此",
    "T08n0223_014:0322a28": "經非般若波羅蜜。』須菩提！是中破壞諸比",
    "T08n0223_014:0322a29": "丘時，有未受記菩薩便墮疑惑。墮疑",
    "T08n0223_014:0322b01": "惑故，不得書深般若波羅蜜，不受不",
    "T08n0223_014:0322b02": "持乃至不作正憶念。兩不和合，不得",
    "T08n0223_014:0322b03": "書成般若波羅蜜乃至正憶念，當知是為",
    "T08n0223_014:0322b04": "魔事。「復次，須菩提！惡魔作比丘身到菩薩",
    "T08n0223_014:0322b05": "所，如是言：『若菩薩行般若波羅蜜，於實際",
    "T08n0223_014:0322b06": "作證，得須陀洹果、斯陀含果、阿那含果、阿羅",
    "T08n0223_014:0322b07": "漢果，得辟支佛道。』以是不和合，不得書",
    "T08n0223_014:0322b08": "般若波羅蜜乃至正憶念，當知是為魔事。",
    "T08n0223_014:0322b09": "「復次，須菩提！說是深般若波羅蜜時，多有",
    "T08n0223_014:0322b10": "魔事起，留難般若波羅蜜是為魔事。菩薩",
    "T08n0223_014:0322b11": "摩訶薩應當覺知，知已遠離。」須菩提言：「世",
    "T08n0223_014:0322b12": "尊！何等是魔事留難，菩薩應當覺知，知已",
    "T08n0223_014:0322b13": "遠離？」佛言：「似般若波羅蜜諸魔事起，似",
    "T08n0223_014:0322b14": "禪那波羅蜜、似毘梨耶波羅蜜、似羼提波",
    "T08n0223_014:0322b15": "羅蜜、似尸羅波羅蜜、似檀那波羅蜜魔事",
    "T08n0223_014:0322b16": "起。菩薩應當覺知，知已遠離。「復次，須菩提！",
    "T08n0223_014:0322b17": "聲聞、辟支佛所應行經，是菩薩摩訶薩應",
    "T08n0223_014:0322b18": "當知是魔事而遠離之。「復次，須菩提！內空、",
    "T08n0223_014:0322b19": "外空乃至無法有法空，四念處乃至八聖道",
    "T08n0223_014:0322b20": "分，空、無相、無作解脫門，用是法得須陀洹",
    "T08n0223_014:0322b21": "果、斯陀含果、阿那含果、阿羅漢果、辟支佛道。",
    "T08n0223_014:0322b22": "如是等諸經，惡魔作比丘形像，方便與菩",
    "T08n0223_014:0322b23": "薩摩訶薩。以是不和合故，不得書深般",
    "T08n0223_014:0322b24": "若波羅蜜乃至正憶念，當知是為魔事。「復",
    "T08n0223_014:0322b25": "次，須菩提！惡魔作佛身金色丈光到菩薩",
    "T08n0223_014:0322b26": "所，是菩薩貪著。貪著因緣故，耗減薩婆若。",
    "T08n0223_014:0322b27": "以是不和合故，不得書般若波羅蜜乃",
    "T08n0223_014:0322b28": "至正憶念，當知是為魔事。「復次，須菩提！惡",
    "T08n0223_014:0322b29": "魔作佛身及比丘僧到菩薩前，是菩薩起",
    "T08n0223_014:0322c01": "貪著意，作是念：『我於當來世亦當如是。』從",
    "T08n0223_014:0322c02": "比丘僧為說法，是菩薩貪著魔身故，耗減",
    "T08n0223_014:0322c03": "薩婆若，不得書成般若波羅蜜，當知是為",
    "T08n0223_014:0322c04": "魔事。「復次，須菩提！惡魔化作無數百千萬億",
    "T08n0223_014:0322c05": "菩薩，行檀那波羅蜜、尸羅波羅蜜、羼提波羅",
    "T08n0223_014:0322c06": "蜜、毘梨耶波羅蜜、禪那波羅蜜、般若波羅蜜，",
    "T08n0223_014:0322c07": "指示善男子、善女人。善男子、善女人見已貪",
    "T08n0223_014:0322c08": "著，貪著故耗減薩婆若，不得書深般若波",
    "T08n0223_014:0322c09": "羅蜜乃至正憶念，當知是為魔事。何以故？",
    "T08n0223_014:0322c10": "是深般若波羅蜜中，無有色、無有受想行",
    "T08n0223_014:0322c11": "識，乃至無阿耨多羅三藐三菩提。須菩提！是",
    "T08n0223_014:0322c12": "般若波羅蜜若無有色乃至無阿耨多羅",
    "T08n0223_014:0322c13": "三藐三菩提，是中無佛、無聲聞、無辟支佛、",
    "T08n0223_014:0322c14": "無菩薩。何以故？一切諸法自性空故。「復次，",
    "T08n0223_014:0322c15": "須菩提！善男子、善女人書是深般若波羅",
    "T08n0223_014:0322c16": "蜜，受讀誦說、正憶念時，多有留難起。須菩提！",
    "T08n0223_014:0322c17": "譬如閻浮提中珍寶金銀琉璃、車𤦲瑪瑙珊",
    "T08n0223_014:0322c18": "瑚等，多難多賊。如是，須菩提！善男子、善女",
    "T08n0223_014:0322c19": "人書是深般若波羅蜜乃至正憶念時，多",
    "T08n0223_014:0322c20": "賊多留難起。」須菩提白佛言：「如是，世尊！閻",
    "T08n0223_014:0322c21": "浮提中珍寶金銀琉璃、車𤦲瑪瑙珊瑚等，多",
    "T08n0223_014:0322c22": "賊多難。世尊！善男子！善女人亦如是，書",
    "T08n0223_014:0322c23": "是深般若波羅蜜乃至正憶念時，多留難",
    "T08n0223_014:0322c24": "起，多有魔事。何以故？是愚癡人為魔所使，",
    "T08n0223_014:0322c25": "善男子、善女人書是深般若波羅蜜乃至正",
    "T08n0223_014:0322c26": "憶念時、破壞令遠離。世尊！是愚癡人少智",
    "T08n0223_014:0322c27": "少慧，是善男子、善女人書深般若波羅蜜",
    "T08n0223_014:0322c28": "乃至正憶念時，破壞令遠離。是愚癡人心不",
    "T08n0223_014:0322c29": "樂大法，是故不書是深般若波羅蜜，不受",
    "T08n0223_014:0323a01": "不讀不誦、不正憶念、不如說修行，亦壞",
    "T08n0223_014:0323a02": "他人令不得書深般若波羅蜜乃至如說",
    "T08n0223_014:0323a03": "修行。」佛言：「如是，如是！須菩提！新發大乘",
    "T08n0223_014:0323a04": "意善男子、善女人，為魔所使，不種善根、不",
    "T08n0223_014:0323a05": "供養諸佛、不隨善知識故，不書深般若",
    "T08n0223_014:0323a06": "波羅蜜乃至不正憶念而作留難。是善男",
    "T08n0223_014:0323a07": "子、善女人少智少慧、心不樂大法，是故不",
    "T08n0223_014:0323a08": "能書是深般若波羅蜜乃至正憶念，魔事",
    "T08n0223_014:0323a09": "起故。須菩提！若善男子、善女人能書是深般",
    "T08n0223_014:0323a10": "若波羅蜜乃至正憶念時，魔事不起，能具",
    "T08n0223_014:0323a11": "足禪那波羅蜜乃至檀那波羅蜜，能具足",
    "T08n0223_014:0323a12": "四念處乃至一切種智。須菩提，當知佛力故，",
    "T08n0223_014:0323a13": "是善男子、善女人能書是深般若波羅蜜乃",
    "T08n0223_014:0323a14": "至正憶念，亦能具足禪那波羅蜜乃至檀",
    "T08n0223_014:0323a15": "那波羅蜜，具足內空乃至無法有法空，具",
    "T08n0223_014:0323a16": "足四念處乃至八聖道分，佛十力乃至一切種",
    "T08n0223_014:0323a17": "智。須菩提！十方現在無量無邊阿僧祇諸佛",
    "T08n0223_014:0323a18": "亦助是善男子、善女人，令得書是深般若",
    "T08n0223_014:0323a19": "波羅蜜乃至正憶念。十方阿惟越致諸菩薩",
    "T08n0223_014:0323a20": "摩訶薩亦擁護祐助是善男子、善女人，書",
    "T08n0223_014:0323a21": "深般若波羅蜜乃至正憶念。」",
    "T08n0223_014:0323a22": "48 佛母品摩訶般若波羅蜜經佛母品第四十八",
    "T08n0223_014:0323a23": "佛告須菩提：「譬如母人有子，若五若十、若二",
    "T08n0223_014:0323a24": "十若三十若四十若五十、若百若千。母中得",
    "T08n0223_014:0323a25": "病，諸子各各勤求救療。作是念：『我等云何",
    "T08n0223_014:0323a26": "令母安隱無諸苦患不樂之事，風寒冷熱、",
    "T08n0223_014:0323a27": "蚊虻蛇蚖侵犯母身，是我等憂。』其諸子等常",
    "T08n0223_014:0323a28": "求樂具供養其母。所以者何？生育我等示",
    "T08n0223_014:0323a29": "我世間。如是，須菩提！佛常以佛眼視是深",
    "T08n0223_014:0323b01": "般若波羅蜜。何以故？是深般若波羅蜜能示",
    "T08n0223_014:0323b02": "世間相。十方現在諸佛亦以佛眼常視是深",
    "T08n0223_014:0323b03": "般若波羅蜜。何以故？是深般若波羅蜜能生",
    "T08n0223_014:0323b04": "諸佛，能與諸佛一切智，能示世間相。以是",
    "T08n0223_014:0323b05": "故，諸佛常以佛眼視是深般若波羅蜜。又",
    "T08n0223_014:0323b06": "以般若波羅蜜能生禪那波羅蜜乃至檀",
    "T08n0223_014:0323b07": "那波羅蜜，能生內空乃至無法有法空，能",
    "T08n0223_014:0323b08": "生四念處乃至八聖道分，能生佛十力乃至",
    "T08n0223_014:0323b09": "一切種智。如是般若波羅蜜能生須陀洹、",
    "T08n0223_014:0323b10": "斯陀含、阿那含、阿羅漢、辟支佛、諸佛。須菩提！",
    "T08n0223_014:0323b11": "所有諸佛已得阿耨多羅三藐三菩提，今得",
    "T08n0223_014:0323b12": "當得，皆因深般若波羅蜜因緣故得。須菩",
    "T08n0223_014:0323b13": "提！若求佛道善男子、善女人，當書是深般",
    "T08n0223_014:0323b14": "若波羅蜜乃至正憶念，諸佛常以佛眼視",
    "T08n0223_014:0323b15": "是人。須菩提！是求菩薩道善男子、善女人，",
    "T08n0223_014:0323b16": "諸十方佛常守護，令不退阿耨多羅三藐",
    "T08n0223_014:0323b17": "三菩提。」須菩提白佛言：「如世尊所說，般若",
    "T08n0223_014:0323b18": "波羅蜜能生諸佛，能示世間相。世尊！般若",
    "T08n0223_014:0323b19": "波羅蜜云何能生諸佛？云何能示世間相？云",
    "T08n0223_014:0323b20": "何諸佛從般若波羅蜜生？云何諸佛說世間",
    "T08n0223_014:0323b21": "相？」佛告須菩提：「是深般若波羅蜜中生佛十",
    "T08n0223_014:0323b22": "力乃至十八不共法、一切種智。須菩提！得是",
    "T08n0223_014:0323b23": "諸法因緣故，名為佛。須菩提！以是故，深般",
    "T08n0223_014:0323b24": "若波羅蜜能生諸佛。須菩提！諸佛說五陰",
    "T08n0223_014:0323b25": "是世間相。」須菩提言：「世尊！云何深般若波",
    "T08n0223_014:0323b26": "羅蜜中說五陰相？云何深般若波羅蜜中",
    "T08n0223_014:0323b27": "示五陰如？」「須菩提！般若波羅蜜不示五陰",
    "T08n0223_014:0323b28": "破、不示五陰壞，不示生不示滅、不示垢",
    "T08n0223_014:0323b29": "不示淨、不示增不示減、不示入不示",
    "T08n0223_014:0323c01": "出、不示過去不示未來不示現在。何以",
    "T08n0223_014:0323c02": "故？空相不破不壞，無相相、無作相不破不",
    "T08n0223_014:0323c03": "壞，不起法、不生法、無所有法、性法不破不",
    "T08n0223_014:0323c04": "壞相如是示。如是，須菩提！佛說深般若",
    "T08n0223_014:0323c05": "波羅蜜能示世間相。「復次，須菩提！諸佛因",
    "T08n0223_014:0323c06": "般若波羅蜜，悉知無量無邊阿僧祇眾生心",
    "T08n0223_014:0323c07": "所行。須菩提！是深般若波羅蜜中，無眾生",
    "T08n0223_014:0323c08": "無眾生名、無色無色名、無受想行識無",
    "T08n0223_014:0323c09": "受想行識名，無眼乃至無意、無眼識乃",
    "T08n0223_014:0323c10": "至無意識、無眼觸乃至無意觸，乃至無一",
    "T08n0223_014:0323c11": "切種智無一切種智名。如是，須菩提！是",
    "T08n0223_014:0323c12": "深般若波羅蜜能示世間相。須菩提！是深般",
    "T08n0223_014:0323c13": "若波羅蜜亦不示色，不示受想行識，乃至",
    "T08n0223_014:0323c14": "不示一切種智。何以故？須菩提！是深般若",
    "T08n0223_014:0323c15": "波羅蜜中尚無般若波羅蜜，何況色乃至一",
    "T08n0223_014:0323c16": "切種智？「復次，須菩提！所有眾生名數，若有",
    "T08n0223_014:0323c17": "色若無色、若有想若無想、若非有想若非無",
    "T08n0223_014:0323c18": "想、若此間國土若遍十方國土，是諸眾生",
    "T08n0223_014:0323c19": "若攝心若亂心，是攝心亂心，佛如實知。須",
    "T08n0223_014:0323c20": "菩提！云何佛知眾生攝心亂心相？以法相",
    "T08n0223_014:0323c21": "故知。用何等法相故知？須菩提！是法相中",
    "T08n0223_014:0323c22": "尚無法相相，何況有攝心亂心？須菩提！以",
    "T08n0223_014:0323c23": "是法相故，佛知眾生攝心亂心。「復次，須菩",
    "T08n0223_014:0323c24": "提！佛知眾生攝心亂心。云何知？須菩提！以",
    "T08n0223_014:0323c25": "盡相故知、以無染相故知、以滅相故知、",
    "T08n0223_014:0323c26": "以斷相故知、以寂相故知、以離相故知。",
    "T08n0223_014:0323c27": "如是，須菩提！佛因般若波羅蜜知眾生攝",
    "T08n0223_014:0323c28": "心亂心。「復次，須菩提！佛因般若波羅蜜知",
    "T08n0223_014:0323c29": "眾生染心，如實知染心、瞋心、癡心，如實知瞋",
    "T08n0223_014:0324a01": "心、癡心。」須菩提白佛言：「世尊！云何佛知眾",
    "T08n0223_014:0324a02": "生染心，如實知染心；瞋心、癡心，如實知瞋",
    "T08n0223_014:0324a03": "心、癡心？」佛告須菩提：「染心如實相則無染心",
    "T08n0223_014:0324a04": "相。何以故？如實相中心、心數法尚不可得，",
    "T08n0223_014:0324a05": "何況當得染心、不染心？須菩提！瞋心、癡心如",
    "T08n0223_014:0324a06": "實相則無瞋心、無癡心相。何以故？如",
    "T08n0223_014:0324a07": "實相中心、心數法尚不可得，何況當得瞋",
    "T08n0223_014:0324a08": "心不瞋心、癡心不癡心。如是，須菩提！佛因般",
    "T08n0223_014:0324a09": "若波羅蜜，眾生染心如實知染心，瞋心、癡心",
    "T08n0223_014:0324a10": "如實知瞋心、癡心。「復次，須菩提！佛因般若",
    "T08n0223_014:0324a11": "波羅蜜，眾生無染心如實知無染心，無瞋心、",
    "T08n0223_014:0324a12": "無癡心如實知無瞋心、無癡心。」須菩提白",
    "T08n0223_014:0324a13": "佛言：「世尊！云何眾生無染心如實知無染",
    "T08n0223_014:0324a14": "心？無瞋心如實知無瞋心？無癡心如實知無",
    "T08n0223_014:0324a15": "癡心？」佛告須菩提：「是心無染相中，染相、不",
    "T08n0223_014:0324a16": "染相不可得。何以故？須菩提！二心不俱",
    "T08n0223_014:0324a17": "故。如是，須菩提！佛因般若波羅蜜，眾生無",
    "T08n0223_014:0324a18": "染心如實知無染心。須菩提！是無瞋心、無癡",
    "T08n0223_014:0324a19": "心相中，癡心、不癡心不可得。何以故？二心",
    "T08n0223_014:0324a20": "不俱故。如是，須菩提！佛因般若波羅蜜，眾",
    "T08n0223_014:0324a21": "生無瞋心、無癡心如實知。「復次，須菩提！佛因",
    "T08n0223_014:0324a22": "般若波羅蜜，是眾生廣心如實知廣心。」須菩",
    "T08n0223_014:0324a23": "提白佛言：「世尊！云何佛因般若波羅蜜，是",
    "T08n0223_014:0324a24": "眾生廣心如實知廣心？」「須菩提！佛知諸眾生",
    "T08n0223_014:0324a25": "心相不廣不狹、不增不減、不來不去，心相",
    "T08n0223_014:0324a26": "離故。是心不廣不狹乃至不來不去。何以",
    "T08n0223_014:0324a27": "故？是心性無故。誰作廣、誰作狹乃至來去？",
    "T08n0223_014:0324a28": "如是，須菩提！佛因般若波羅蜜，是眾生廣",
    "T08n0223_014:0324a29": "心如實知廣心。復次，須菩提！佛因般若波",
    "T08n0223_014:0324b01": "羅蜜，是眾生大心如實知大心。」須菩提白佛",
    "T08n0223_014:0324b02": "言：「世尊！云何佛因般若波羅蜜，是眾生大",
    "T08n0223_014:0324b03": "心如實知大心？」佛告須菩提：「佛因般若波",
    "T08n0223_014:0324b04": "羅蜜，不見眾生心來相去相，不見眾生心",
    "T08n0223_014:0324b05": "生相滅相住異相。何以故？是諸心性無故，",
    "T08n0223_014:0324b06": "誰來誰去、誰生滅住異？如是，須菩提！佛因",
    "T08n0223_014:0324b07": "般若波羅蜜，是眾生大心如實知大心。「復次，",
    "T08n0223_014:0324b08": "須菩提！佛因般若波羅蜜，眾生無量心如實",
    "T08n0223_014:0324b09": "知無量心。」須菩提白佛言：「世尊！云何佛因",
    "T08n0223_014:0324b10": "般若波羅蜜，眾生無量心如實知無量心？」佛",
    "T08n0223_014:0324b11": "告須菩提：「佛因般若波羅蜜，知是眾生心",
    "T08n0223_014:0324b12": "不見住不見不住。何以故？是無量心相無",
    "T08n0223_014:0324b13": "依止故，誰有住不住處？如是，須菩提！佛",
    "T08n0223_014:0324b14": "因般若波羅蜜，眾生無量心如實知無量心。",
    "T08n0223_014:0324b15": "「復次，須菩提！佛因般若波羅蜜，眾生不可見",
    "T08n0223_014:0324b16": "心如實知不可見心。」須菩提白佛言：「世尊！",
    "T08n0223_014:0324b17": "云何佛因般若波羅蜜，眾生不可見心如實",
    "T08n0223_014:0324b18": "知不可見心？」佛告須菩提：「眾生心是無相，",
    "T08n0223_014:0324b19": "佛如實知無相，自相空故。復次，須菩提！佛",
    "T08n0223_014:0324b20": "知眾生心五眼不能見。如是，須菩提！佛因",
    "T08n0223_014:0324b21": "般若波羅蜜，眾生不可見心如實知不可見",
    "T08n0223_014:0324b22": "心。「復次，須菩提！佛因深般若波羅蜜，眾",
    "T08n0223_014:0324b23": "生心數出沒屈申如實知。」「世尊！云何佛因",
    "T08n0223_014:0324b24": "深般若波羅蜜，眾生心數出沒屈申如實知？」",
    "T08n0223_014:0324b25": "佛言：「一切眾生心數出沒屈申等，皆依色",
    "T08n0223_014:0324b26": "受想行識生。須菩提！佛於是中知眾生心",
    "T08n0223_014:0324b27": "數出沒屈申，所謂神及世間常，是事實、餘妄",
    "T08n0223_014:0324b28": "語，是見依色。神及世間無常，是事實、餘妄",
    "T08n0223_014:0324b29": "語，是見依色。神及世間常亦無常，是事實",
    "T08n0223_014:0324c01": "餘妄語，是見依色。神及世間非常非無常，是",
    "T08n0223_014:0324c02": "事實、餘妄語，是見依色。神及世間常，是事",
    "T08n0223_014:0324c03": "實、餘妄語，是見依受。神及世間無常，是事",
    "T08n0223_014:0324c04": "實、餘妄語，是見依受。神及世間常亦無常，",
    "T08n0223_014:0324c05": "是事實、餘妄語，是見依受。神及世間非常",
    "T08n0223_014:0324c06": "非無常，是事實、餘妄語，是見依受。神及世",
    "T08n0223_014:0324c07": "間常，是事實、餘妄語，是見依想。神及世間",
    "T08n0223_014:0324c08": "無常，是事實、餘妄語，是見依想。神及世間",
    "T08n0223_014:0324c09": "常亦無常，是事實、餘妄語，是見依想。神及",
    "T08n0223_014:0324c10": "世間非常非無常，是事實、餘妄語，是見依想。",
    "T08n0223_014:0324c11": "神及世間常，是事實、餘妄語，是見依行。神",
    "T08n0223_014:0324c12": "及世間無常，是事實、餘妄語，是見依行。神",
    "T08n0223_014:0324c13": "及世間常亦無常，是事實、餘妄語，是見依行。",
    "T08n0223_014:0324c14": "神及世間非常非無常，是事實、餘妄語，是見",
    "T08n0223_014:0324c15": "依行。神及世間常，是事實、餘妄語，是見依",
    "T08n0223_014:0324c16": "識。神及世間無常，是事實、餘妄語，是見依",
    "T08n0223_014:0324c17": "識。神及世間常亦無常，是事實、餘妄語，是",
    "T08n0223_014:0324c18": "見依識。神及世間非常非無常，是事實、餘妄",
    "T08n0223_014:0324c19": "語，是見依識。世間有邊，是事實、餘妄語，",
    "T08n0223_014:0324c20": "是見依色。世間無邊，是事實、餘妄語，是見",
    "T08n0223_014:0324c21": "依色。世間有邊無邊，是事實、餘妄語，是見",
    "T08n0223_014:0324c22": "依色。世間非有邊非無邊，是事實、餘妄語，是",
    "T08n0223_014:0324c23": "見依色。依受想行識亦如是。神即是身，是",
    "T08n0223_014:0324c24": "見依色。神異身異，是見依色。依受想行識",
    "T08n0223_014:0324c25": "亦如是。死後有如去，是事實、餘妄語，是見",
    "T08n0223_014:0324c26": "依色。死後無如去，是事實、餘妄語，是見依",
    "T08n0223_014:0324c27": "色。死後或有如去或無如去，是事實、餘妄",
    "T08n0223_014:0324c28": "語，是見依色。死後非有如去非無如去，是",
    "T08n0223_014:0324c29": "事實、餘妄語，是見依色。依受想行識亦如",
    "T08n0223_014:0325a01": "是。如是，須菩提！佛因般若波羅蜜，眾生出",
    "T08n0223_014:0325a02": "沒屈申如實知。「復次，須菩提！佛知色相。云",
    "T08n0223_014:0325a03": "何知色相？知色如如相不壞，無分別、無",
    "T08n0223_014:0325a04": "相、無憶、無戲論、無得。色相亦如是。須菩",
    "T08n0223_014:0325a05": "提！佛知受想行識相。云何知受想行識相？",
    "T08n0223_014:0325a06": "知識如如相不壞，無分別、無相、無憶、無",
    "T08n0223_014:0325a07": "戲論、無得。受想行識相亦如是。如是，須菩",
    "T08n0223_014:0325a08": "提！佛知眾生如相及眾生心數出沒屈申如",
    "T08n0223_014:0325a09": "相。是五陰如相、諸行如相，即是一切法",
    "T08n0223_014:0325a10": "如相。何等是一切法如相？所謂六波羅蜜如",
    "T08n0223_014:0325a11": "相。六波羅蜜如相即是三十七品如相，三十",
    "T08n0223_014:0325a12": "七品如相即是十八空如相，十八空如相即",
    "T08n0223_014:0325a13": "是八背捨如相，八背捨如相即是九次第定",
    "T08n0223_014:0325a14": "如相，九次第定如相即是佛十力如相，佛",
    "T08n0223_014:0325a15": "十力如相即是四無所畏、四無礙智、大慈",
    "T08n0223_014:0325a16": "大悲乃至十八不共法如相，十八不共法如",
    "T08n0223_014:0325a17": "相即是一切種智如相，一切種智如相即是",
    "T08n0223_014:0325a18": "善法不善法、世間法出世間法、有漏法無",
    "T08n0223_014:0325a19": "漏法如相。有漏法、無漏法如相，即是過去",
    "T08n0223_014:0325a20": "未來現在諸法如相。過去未來現在諸法如",
    "T08n0223_014:0325a21": "相，即是有為法無為法如相。有為法無為",
    "T08n0223_014:0325a22": "法如相，即是須陀洹果如相。須陀洹果如",
    "T08n0223_014:0325a23": "相，即是斯陀含果如相。斯陀含果如相，即",
    "T08n0223_014:0325a24": "是阿那含果如相。阿那含果如相，即是阿羅",
    "T08n0223_014:0325a25": "漢果如相。阿羅漢果如相，即是辟支佛道如",
    "T08n0223_014:0325a26": "相。辟支佛道如相，即是阿耨多羅三藐三菩",
    "T08n0223_014:0325a27": "提如相。阿耨多羅三藐三菩提如相，即是諸",
    "T08n0223_014:0325a28": "佛如相。諸佛如相皆是一如相。不二不別、",
    "T08n0223_014:0325a29": "不盡不壞，是名一切諸法如相。佛因般若",
    "T08n0223_014:0325b01": "波羅蜜得是如相，以是因緣故，般若波羅",
    "T08n0223_014:0325b02": "蜜能生諸佛能示世間相。如是，須菩提！佛",
    "T08n0223_014:0325b03": "知一切法如相，非不如相、不異相。得是如",
    "T08n0223_014:0325b04": "相故，佛名如來。」須菩提白佛言：「世尊！是諸",
    "T08n0223_014:0325b05": "法如相，非不如相、不異相甚深。世尊！諸佛",
    "T08n0223_014:0325b06": "用是如，為人說阿耨多羅三藐三菩提。世",
    "T08n0223_014:0325b07": "尊！誰能信解是者？唯有阿惟越致菩薩及",
    "T08n0223_014:0325b08": "具足正見人漏盡阿羅漢。何以故？佛得是",
    "T08n0223_014:0325b09": "甚深如法，為人說故。」佛告須菩提：「是如無",
    "T08n0223_014:0325b10": "盡相故甚深。」須菩提言：「何法無盡相故甚深？」",
    "T08n0223_014:0325b11": "佛言：「一切法無盡故。如是，須菩提！佛得",
    "T08n0223_014:0325b12": "是一切諸法如已，為眾生說。」",
    "T08n0223_014:0325b13": "49 問相品摩訶般若波羅蜜經問相品第四十九",
    "T08n0223_014:0325b14": "爾時三千大千世界中所有欲界天子、色界",
    "T08n0223_014:0325b15": "天子，遙散華香來至佛所，頂禮佛足却",
    "T08n0223_014:0325b16": "一面住，白佛言：「世尊所說般若波羅蜜",
    "T08n0223_014:0325b17": "甚深，何等是深般若波羅蜜相？」佛告欲界、色",
    "T08n0223_014:0325b18": "界諸天子：「諸天子！空相是深般若波羅蜜",
    "T08n0223_014:0325b19": "相，無相、無作、無起、無生無滅、無垢無淨。無所",
    "T08n0223_014:0325b20": "有法、無相、無所依止、虛空相，是深般若波羅",
    "T08n0223_014:0325b21": "蜜相。諸天子！如是等相是深般若波羅蜜",
    "T08n0223_014:0325b22": "相，佛為眾生用世間法故說，非第一義。",
    "T08n0223_014:0325b23": "諸天子！如是諸相，一切世間天、人、阿修羅不",
    "T08n0223_014:0325b24": "能破壞。何以故？是一切世間天、人、阿修羅",
    "T08n0223_014:0325b25": "亦是相故。諸天子！相不能破相，相不能",
    "T08n0223_014:0325b26": "知相，相不能知無相，無相不能知相。是",
    "T08n0223_014:0325b27": "相是無相，相無相皆無所有。謂知相、知",
    "T08n0223_014:0325b28": "者、知法皆不可得故。何以故？諸天子！是諸",
    "T08n0223_014:0325b29": "相非色作，非受想行識作。非檀那波羅蜜",
    "T08n0223_014:0325c01": "作，非尸羅波羅蜜、羼提波羅蜜、毘梨耶波羅",
    "T08n0223_014:0325c02": "蜜、禪那波羅蜜、般若波羅蜜作。非內空作，",
    "T08n0223_014:0325c03": "非外空作，非內外空作，非無法空作，非",
    "T08n0223_014:0325c04": "有法空作，非無法有法空作。非四念處作，",
    "T08n0223_014:0325c05": "乃至非一切種智作。諸天子！是相非人所",
    "T08n0223_014:0325c06": "有，非非人所有，非世間非出世間，非有",
    "T08n0223_014:0325c07": "漏非無漏，非有為非無為。」佛復告諸天",
    "T08n0223_014:0325c08": "子：「譬如有人問：『何等是虛空相？』此人為正",
    "T08n0223_014:0325c09": "問不？」諸天子言：「世尊！此不正問。何以故？",
    "T08n0223_014:0325c10": "世尊！是虛空無有相可說，虛空無為無",
    "T08n0223_014:0325c11": "起故。」佛告欲界、色界諸天子：「有佛無佛，相",
    "T08n0223_014:0325c12": "性常住。佛得如實相性故，名為如來。」諸天",
    "T08n0223_014:0325c13": "子白佛言：「世尊！世尊所得諸相性甚深。得",
    "T08n0223_014:0325c14": "是相故，得無礙智。住是相中，以般若波羅",
    "T08n0223_014:0325c15": "蜜集諸法自相。」諸天子言：「希有世尊！是深",
    "T08n0223_014:0325c16": "般若波羅蜜是諸佛常所行道處，行是道",
    "T08n0223_014:0325c17": "得阿耨多羅三藐三菩提。得阿耨多羅三藐",
    "T08n0223_014:0325c18": "三菩提已，通達一切法相，若色相、若受想行",
    "T08n0223_014:0325c19": "識相，乃至一切種智相。」佛言：「如是，如是！諸",
    "T08n0223_014:0325c20": "天子！惱壞相是色相，佛得是無相。覺者受",
    "T08n0223_014:0325c21": "相、取者想相、起作者行相、了別者識相，佛",
    "T08n0223_014:0325c22": "得是無相。能捨者檀那波羅蜜相、無熱惱",
    "T08n0223_014:0325c23": "者尸羅波羅蜜相、不變異者羼提波羅蜜相、",
    "T08n0223_014:0325c24": "不可伏者毘梨耶波羅蜜相、攝心者禪那波",
    "T08n0223_014:0325c25": "羅蜜相、捨離者般若波羅蜜相，佛得是無相。",
    "T08n0223_014:0325c26": "心無所嬈惱者，是四禪、四無量心、四無色定",
    "T08n0223_014:0325c27": "相，佛得是無相。出世間者三十七品相，佛",
    "T08n0223_014:0325c28": "得是無相。苦者無作脫門相、集者空脫門",
    "T08n0223_014:0325c29": "相、寂滅者無相脫門相，佛得是無相。勝者",
    "T08n0223_014:0326a01": "十力相、不恐怖者無所畏相、遍知者四無礙",
    "T08n0223_014:0326a02": "智相、餘人無得者十八不共法相，佛得是",
    "T08n0223_014:0326a03": "無相。愍念眾生者大慈大悲相、實者無錯",
    "T08n0223_014:0326a04": "謬相、無所取者常捨相、現了知者一切種",
    "T08n0223_014:0326a05": "智相，佛得是無相。如是，諸天子！佛得一切",
    "T08n0223_014:0326a06": "諸法無相，以是因緣故，佛名無礙智。」爾時",
    "T08n0223_014:0326a07": "佛告須菩提：「般若波羅蜜是諸佛母，般若波",
    "T08n0223_014:0326a08": "羅蜜能示世間相，是故佛依止是法行，供",
    "T08n0223_014:0326a09": "養恭敬尊重讚歎是法。何等是法？所謂般",
    "T08n0223_014:0326a10": "若波羅蜜。諸佛依止般若波羅蜜住，恭敬",
    "T08n0223_014:0326a11": "供養尊重讚歎是般若波羅蜜。何以故？是",
    "T08n0223_014:0326a12": "般若波羅蜜出生諸佛。佛知作人。若人正",
    "T08n0223_014:0326a13": "問知作人者，正答無過於佛。何以故？須",
    "T08n0223_014:0326a14": "菩提！佛知作人故。須菩提！佛所乘來法，",
    "T08n0223_014:0326a15": "佛所從來道，得阿耨多羅三藐三菩提。是",
    "T08n0223_014:0326a16": "乘是道，佛還恭敬供養尊重讚歎受持守護。",
    "T08n0223_014:0326a17": "須菩提！是名佛知作人。「復次，須菩提！佛知",
    "T08n0223_014:0326a18": "一切法無作相，作者無所有故。一切法無",
    "T08n0223_014:0326a19": "起相，形事不可得故。須菩提！佛因般若波",
    "T08n0223_014:0326a20": "羅蜜，知一切法無作相。以是因緣故，佛",
    "T08n0223_014:0326a21": "知作人。「復次，須菩提！佛因般若波羅蜜，得",
    "T08n0223_014:0326a22": "一切法不生，以無所得故。以是因緣故，",
    "T08n0223_014:0326a23": "般若波羅蜜能生諸佛、能示世間相。」須菩",
    "T08n0223_014:0326a24": "提言：「世尊！若一切法無知者、無見者，云何",
    "T08n0223_014:0326a25": "般若波羅蜜能生諸佛、能示世間相？」佛告",
    "T08n0223_014:0326a26": "須菩提：「如是，如是！一切法實無知者、無",
    "T08n0223_014:0326a27": "見者。云何無知者、無見者？一切法空、虛誑、",
    "T08n0223_014:0326a28": "不堅固，是故一切法無知者、無見者。「復次，",
    "T08n0223_014:0326a29": "須菩提！一切法云何無知者、無見者？一切",
    "T08n0223_014:0326b01": "法無依止、無所繫。以是故，一切法無知者、",
    "T08n0223_014:0326b02": "無見者。如是，須菩提！般若波羅蜜能生諸",
    "T08n0223_014:0326b03": "佛、能示世間相：不見色故示世間相，不",
    "T08n0223_014:0326b04": "見受想行識故示世間相，乃至不見一切",
    "T08n0223_014:0326b05": "種智故示世間相。如是，須菩提！般若波羅",
    "T08n0223_014:0326b06": "蜜能生諸佛、能示世間相。」須菩提言：「世尊！",
    "T08n0223_014:0326b07": "云何不見色故，般若波羅蜜示世間相？不",
    "T08n0223_014:0326b08": "見受想行識乃至一切種智故，示世間相？」",
    "T08n0223_014:0326b09": "佛告須菩提：「若不緣色生識，是名不見",
    "T08n0223_014:0326b10": "色相故示。不緣受想行識生識，乃至不",
    "T08n0223_014:0326b11": "緣一切種智生識，是名不見一切種智相",
    "T08n0223_014:0326b12": "故示。如是，須菩提！是深般若波羅蜜能生",
    "T08n0223_014:0326b13": "諸佛、能示世間相。「復次，須菩提！般若波羅",
    "T08n0223_014:0326b14": "蜜云何能生諸佛、能示世間相？須菩提！般",
    "T08n0223_014:0326b15": "若波羅蜜示世間空。云何示世間空？示五",
    "T08n0223_014:0326b16": "陰世間空，示十二入世間空，示十八界世",
    "T08n0223_014:0326b17": "間空，示十二因緣世間空，示我見、根本六十",
    "T08n0223_014:0326b18": "二見世間空；示十善道世間空，示四禪、四無",
    "T08n0223_014:0326b19": "量心、四無色定世間空，示三十七品世間空；",
    "T08n0223_014:0326b20": "示六波羅蜜世間空；示內空世間空，示外",
    "T08n0223_014:0326b21": "空世間空，示內外空世間空，示無法空世間",
    "T08n0223_014:0326b22": "空，示有法空世間空，示無法有法空世間",
    "T08n0223_014:0326b23": "空，示有為空世間空，示無為空世間空；",
    "T08n0223_014:0326b24": "示佛十力世間空，示十八不共法世間空，乃",
    "T08n0223_014:0326b25": "至示一切種智世間空。如是，須菩提！般若",
    "T08n0223_014:0326b26": "波羅蜜能生諸佛、能示世間相。「復次，須菩",
    "T08n0223_014:0326b27": "提！佛因是般若波羅蜜，示世間空、知世間",
    "T08n0223_014:0326b28": "空、覺世間空、思惟世間空、分別世間空。如",
    "T08n0223_014:0326b29": "是，須菩提！般若波羅蜜能生諸佛、能示世",
    "T08n0223_014:0326c03": "示一切種智世間空。如是，須菩提！般若波羅",
    "T08n0223_014:0326c04": "蜜能生諸佛、能示世間相。「復次，須菩提！般",
    "T08n0223_014:0326c05": "若波羅蜜示佛世間不可思議。云何示世間",
    "T08n0223_014:0326c06": "不可思議？示五陰世間不可思議，乃至示",
    "T08n0223_014:0326c07": "一切種智世間不可思議。「復次，須菩提！般若",
    "T08n0223_014:0326c08": "波羅蜜示佛世間離。云何示世間離？示五",
    "T08n0223_014:0326c09": "陰世間離，乃至示一切種智世間離。如是，須",
    "T08n0223_014:0326c10": "菩提！般若波羅蜜示佛世間離。「復次，須菩提！",
    "T08n0223_014:0326c11": "般若波羅蜜示佛世間寂滅。云何示世間寂",
    "T08n0223_014:0326c12": "滅？示五陰世間寂滅，乃至示一切種智世",
    "T08n0223_014:0326c13": "間寂滅。「復次，須菩提！般若波羅蜜示佛世間",
    "T08n0223_014:0326c14": "畢竟空。云何示世間畢竟空？示五陰世間",
    "T08n0223_014:0326c15": "畢竟空，乃至示一切種智世間畢竟空。「復次，",
    "T08n0223_014:0326c16": "須菩提！般若波羅蜜示佛世間性空。云何示",
    "T08n0223_014:0326c17": "世間性空？示五陰世間性空，乃至示一切",
    "T08n0223_014:0326c18": "種智世間性空。「復次，須菩提！般若波羅蜜示",
    "T08n0223_014:0326c19": "佛世間無法空。云何示世間無法空？示五陰",
    "T08n0223_014:0326c20": "世間無法空，乃至示一切種智世間無法空。",
    "T08n0223_014:0326c21": "「復次，須菩提！般若波羅蜜示世間有法空。",
    "T08n0223_014:0326c22": "云何示世間有法空？示五陰世間有法空，乃",
    "T08n0223_014:0326c23": "至示一切種智世間有法空。「復次，須菩提！般",
    "T08n0223_014:0326c24": "若波羅蜜示佛世間無法有法空。云何示",
    "T08n0223_014:0326c25": "世間無法有法空？示五陰世間無法有法",
    "T08n0223_014:0326c26": "空，乃至示一切種智世間無法有法空。「復次，",
    "T08n0223_014:0326c27": "須菩提！般若波羅蜜示佛世間獨空。云何",
    "T08n0223_014:0326c28": "示世間獨空？示五陰世間獨空，乃至示一",
    "T08n0223_014:0326c29": "切種智世間獨空。「如是，須菩提！般若波羅蜜",
    "T08n0223_014:0327a01": "能生諸佛、能示佛世間相。須菩提！是深般",
    "T08n0223_014:0327a02": "若波羅蜜示世間相，所謂不生今世後世",
    "T08n0223_014:0327a03": "相。何以故？諸法無可用生今世後世相故。」",
    "T08n0223_014:0327a04": "須菩提白佛言：「世尊！是般若波羅蜜為大",
    "T08n0223_014:0327a05": "事故起。世尊！是般若波羅蜜為不可思議",
    "T08n0223_014:0327a06": "事故起。世尊！是般若波羅蜜為不可稱事",
    "T08n0223_014:0327a07": "故起。世尊！是般若波羅蜜為無量事故起。",
    "T08n0223_014:0327a08": "世尊！是般若波羅蜜為無等等事故起。」佛",
    "T08n0223_014:0327a09": "言：「如是，如是！須菩提！般若波羅蜜為大",
    "T08n0223_014:0327a10": "事故起；為不可思議事故起；為不可稱",
    "T08n0223_014:0327a11": "事故起；為無量事故起；為無等等事",
    "T08n0223_014:0327a12": "故起。須菩提！云何是般若波羅蜜為大事",
    "T08n0223_014:0327a13": "故起？須菩提！諸佛大事者，所謂救一切眾",
    "T08n0223_014:0327a14": "生，不捨一切眾生。須菩提！云何是般若波",
    "T08n0223_014:0327a15": "羅蜜為不可思議事故起？須菩提！不可思",
    "T08n0223_014:0327a16": "議事者，所謂諸佛法、如來法、自然人法、一",
    "T08n0223_014:0327a17": "切智人法。以是故，須菩提！諸佛般若波羅",
    "T08n0223_014:0327a18": "蜜為諸佛不可思議事故起。須菩提！云",
    "T08n0223_014:0327a19": "何般若波羅蜜為不可稱事故起？須菩提！",
    "T08n0223_014:0327a20": "一切眾生中無有能思惟稱佛法、如來法、",
    "T08n0223_014:0327a21": "自然人法、一切智人法。以是故，須菩提！般",
    "T08n0223_014:0327a22": "若波羅蜜為不可稱事故起。須菩提！云何般",
    "T08n0223_014:0327a23": "若波羅蜜為無量事故起？須菩提！一切眾",
    "T08n0223_014:0327a24": "生中無有能量佛法、如來法、自然人法、一切",
    "T08n0223_014:0327a27": "無等等事故起？須菩提！一切眾生中無有",
    "T08n0223_014:0327a28": "能與佛等者，何況過。以是故，須菩提！般若",
    "T08n0223_014:0327a29": "波羅蜜為無等等事故起。」須菩提白佛言：",
    "T08n0223_014:0327b01": "「世尊！但佛法、如來法、自然人法、一切智人法，",
    "T08n0223_014:0327b02": "不可思議、不可稱、無有量、無等等事起耶？」佛",
    "T08n0223_014:0327b03": "告須菩提：「如是，如是！佛法、如來法、自然人",
    "T08n0223_014:0327b04": "法、一切智人法，不可思議、不可稱、無有量、",
    "T08n0223_014:0327b05": "無等等。色亦不可思議、不可稱、無有量、",
    "T08n0223_014:0327b06": "無等等，受想行識亦不可思議、不可稱、無",
    "T08n0223_014:0327b07": "有量、無等等，乃至一切種智、法性、法相，不",
    "T08n0223_014:0327b08": "可思議、不可稱、無有量、無等等。是中心、",
    "T08n0223_014:0327b09": "心數法不可得。「復次，須菩提！色不可思",
    "T08n0223_014:0327b10": "議，是亦不可得，乃至色無等等，是亦不可",
    "T08n0223_014:0327b11": "得。受想行識乃至一切種智無等等，是亦",
    "T08n0223_014:0327b12": "不可得。」須菩提白佛言：「世尊！何因緣，色",
    "T08n0223_014:0327b13": "不可思議乃至無等等，是亦不可得？受想",
    "T08n0223_014:0327b14": "行識乃至一切種智無等等，是亦不可得？」",
    "T08n0223_014:0327b15": "佛語須菩提：「色量不可得故，受想行識量",
    "T08n0223_014:0327b16": "不可得故，乃至一切種智量不可得故。」須",
    "T08n0223_014:0327b17": "菩提白佛言：「世尊！何因緣，色量不可得？乃",
    "T08n0223_014:0327b18": "至一切種智量不可得？」佛告須菩提：「色不",
    "T08n0223_014:0327b19": "可思議故，乃至色無等等故，量不可得。",
    "T08n0223_014:0327b20": "乃至一切種智不可思議故，乃至一切種",
    "T08n0223_014:0327b21": "智無等等故，量不可得。須菩提！於汝意",
    "T08n0223_014:0327b22": "云何，不可思議乃至無等等，寧可得不？",
    "T08n0223_014:0327b23": "色受想行識乃至一切種智，可得不？」須菩",
    "T08n0223_014:0327b24": "提言：「世尊！不可得。」「以是故，須菩提！一切",
    "T08n0223_014:0327b25": "法不可思議，乃至無等等亦如是。須菩提！",
    "T08n0223_014:0327b26": "諸佛法不可思議、不可稱、無有量、無等",
    "T08n0223_014:0327b27": "等。須菩提！是名諸佛法不可思議乃至無等",
    "T08n0223_014:0327b28": "等。須菩提！是諸佛法不可思議，過思議",
    "T08n0223_014:0327b29": "相故；不可稱，過稱故；無有量，過量故；無",
    "T08n0223_014:0327b30": "等等，過等等故。須菩提！是因緣故，一切法",
    "T08n0223_014:0327c01": "亦不可思議乃至無等等。須菩提！不可思",
    "T08n0223_014:0327c02": "議，名是義不可思議；不可稱，名是義不可",
    "T08n0223_014:0327c03": "稱；無有量，名是義不可量；無等等，名是",
    "T08n0223_014:0327c04": "義無等等。須菩提！是諸佛法不可思議乃",
    "T08n0223_014:0327c05": "至無等等。不可思議，如虛空不可思議；不可",
    "T08n0223_014:0327c06": "稱，如虛空不可稱；無有量，如虛空無有量；無",
    "T08n0223_014:0327c07": "等等，如虛空無等等。須菩提！是亦名諸佛",
    "T08n0223_014:0327c08": "法不可思議乃至無等等。佛法如是無量，",
    "T08n0223_014:0327c09": "一切世間天及人、阿修羅，無能思議籌量",
    "T08n0223_014:0327c10": "者。」說是諸佛法不可思議、不可稱、無有量、無",
    "T08n0223_014:0327c11": "等等品時，五百比丘一切法不受故，漏盡、",
    "T08n0223_014:0327c12": "心解脫，得阿羅漢。二十丹千比丘尼亦不受",
    "T08n0223_014:0327c13": "一切法故，漏盡得阿羅漢。六萬優婆塞、三萬",
    "T08n0223_014:0327c14": "優婆夷諸法中遠塵離垢，諸法中法眼生。",
    "T08n0223_014:0327c15": "二十丹千萬菩薩摩訶薩得無生法忍，於是",
    "T08n0223_014:0327c16": "賢劫中當受記。",
    "T08n0223_014:0327c17": "摩訶般若波羅蜜經卷第十四",
    "T08n0223_014:0327c20": "「復次，須菩提！色不可得故，不可思議。乃至色不可得故，無等等。受想行識不可得故，",
    "T08n0223_014:0327c21": "不可思議。乃至識不可得故，無等等。乃至一切種智不可得故，不可思議。乃至一切",
    "T08n0223_014:0327c22": "種智不可得故，無等等。」須菩提白佛言：「世尊！何因緣，色不可得故，不可思議乃至無",
    "T08n0223_014:0327c23": "等等？受想行識不可得故，不可思議乃至無等等？乃至一切種智不可得故，不可思",
    "T08n0223_014:0327c24": "議乃至無等等？」佛告須菩提：「色無能量故，不可得。受想行識無能量故，不可得。乃",
    "T08n0223_014:0327c25": "至一切種智無能量故，不可得。」須菩提白佛言：「世尊！何因緣，色無能量故，不可得？",
    "T08n0223_014:0327c26": "乃至一切種智無能量故，不可得？」佛告須菩提：「色相不可思議故，無能量。乃至色相",
    "T08n0223_014:0327c27": "無等等故，無能量。乃至一切種智相不可思議故，無能量。乃至一切種智相無等等",
    "T08n0223_014:0327c28": "故，無能量。」"
}