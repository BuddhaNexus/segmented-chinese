{
    "T04n0203_008:0484c25": "雜寶藏經卷第八",
    "T04n0203_008:0484c27": "元魏西域三藏吉迦夜共曇曜譯",
    "T04n0203_008:0484c28": "拘尸彌國輔相夫婦惡心於佛佛即化導得",
    "T04n0203_008:0484c29": "須陀洹緣",
    "T04n0203_008:0485a01": "佛弟難陀為佛所逼出家得道緣",
    "T04n0203_008:0485a02": "大力士化曠野群賊緣",
    "T04n0203_008:0485a03": "輔相聞法離欲緣",
    "T04n0203_008:0485a04": "尼乾子投火聚為佛所度緣",
    "T04n0203_008:0485a05": "五百白鴈聽法生天緣",
    "T04n0203_008:0485a06": "提婆達多放護財醉象欲害佛緣",
    "T04n0203_008:0485a07": "95 拘尸彌國輔相夫婦惡心於佛佛即化導得須陀洹緣（九五）拘尸彌國輔相夫婦惡心於佛佛即化",
    "T04n0203_008:0485a08": "導得須陀洹緣",
    "T04n0203_008:0485a09": "佛在拘尸彌國，有輔相婆羅門，為人狂暴，",
    "T04n0203_008:0485a10": "動不以道，其婦邪諂，亦復無異。夫勅婦",
    "T04n0203_008:0485a11": "言：「瞿曇沙門，在此國界，若其來者，閉門",
    "T04n0203_008:0485a12": "莫開。」於一日中，如來忽然在其屋中，婆羅",
    "T04n0203_008:0485a13": "門婦，見已默然都不與語。佛便說言：「汝婆",
    "T04n0203_008:0485a14": "羅門愚癡邪見！不信三寶。」婦聞此語，極大",
    "T04n0203_008:0485a15": "瞋恚，自絕瓔珞，著垢膩衣，在地而坐。夫從",
    "T04n0203_008:0485a16": "外來，問言：「何以爾耶？」答言：「瞿曇沙門，罵",
    "T04n0203_008:0485a17": "辱於我，作如是言：『汝婆羅門！邪見不信。』」夫",
    "T04n0203_008:0485a18": "言：「且待明日，明日開門，以待佛來。」於後",
    "T04n0203_008:0485a19": "日中，佛現出其家，婆羅門即捉利劍，而斫",
    "T04n0203_008:0485a20": "於佛，不能得著，見佛在虛空中，便自慚",
    "T04n0203_008:0485a21": "愧，五體投地，而白佛言：「唯願世尊！來下",
    "T04n0203_008:0485a22": "受我懺悔。」佛即來下，受其懺悔，為說法要，",
    "T04n0203_008:0485a23": "夫婦俱得須陀洹道。時諸比丘，聞佛降化",
    "T04n0203_008:0485a24": "如是惡人，各作此言：「世尊出世，甚奇甚特！」",
    "T04n0203_008:0485a25": "佛告比丘言：「非但今日，過去之時，亦曾調",
    "T04n0203_008:0485a26": "伏。」比丘白言：「不審過去調伏云何？」佛言：「昔",
    "T04n0203_008:0485a27": "迦尸國有王，名為惡受，極作非法，苦惱百",
    "T04n0203_008:0485a28": "姓，殘賊無道，四遠賈客，珍琦勝物，皆稅奪",
    "T04n0203_008:0485a29": "取，不酬其直。由是之故，國中寶物，遂至",
    "T04n0203_008:0485b01": "大貴，諸人稱傳，惡名流布。爾時有鸚鵡王，",
    "T04n0203_008:0485b02": "在於林中，聞行路人說王之惡，即自思念：",
    "T04n0203_008:0485b03": "『我雖是鳥，尚知其非，今當詣彼為說善道。",
    "T04n0203_008:0485b04": "彼王若聞我語，必作是言：「彼鳥之王，猶有",
    "T04n0203_008:0485b05": "善言，奈何人王，為彼譏責，儻能改修。」』尋即",
    "T04n0203_008:0485b06": "高飛，至王園中，迴翔下降，在一樹上。值",
    "T04n0203_008:0485b07": "王夫人入園遊觀，于時鸚鵡，鼓翼嚶鳴，而",
    "T04n0203_008:0485b08": "語之言：『王今暴虐無道之甚，殘害萬民，毒",
    "T04n0203_008:0485b09": "及鳥獸，含氣嗷嗷，人畜憤結，呼嗟之音，周",
    "T04n0203_008:0485b10": "聞天下。夫人荷剋，與王無異，民之父母，",
    "T04n0203_008:0485b11": "豈應如是？』夫人聞已，瞋毒熾盛：『此何小鳥，",
    "T04n0203_008:0485b12": "罵我溢口？』遣人伺捕。爾時鸚鵡，不驚不",
    "T04n0203_008:0485b13": "畏，入捕者手。夫人得之，即用與王。王語",
    "T04n0203_008:0485b14": "鸚鵡：『何以罵我？』鸚鵡答言：『說王非法，乃欲",
    "T04n0203_008:0485b15": "相益，不敢罵也。』時王問言：『有何非法？』答",
    "T04n0203_008:0485b16": "言：『有七事非法，能危王身。』問言：『何等為七？』",
    "T04n0203_008:0485b17": "答言：『一者耽荒女色，不務貞正。二者嗜酒",
    "T04n0203_008:0485b18": "醉亂，不恤國事。三者貪著碁博，不修禮",
    "T04n0203_008:0485b19": "教。四者遊獵殺生，都無慈心。五者好出惡",
    "T04n0203_008:0485b20": "言，初無善語。六者賦役謫罰，倍加常則。七",
    "T04n0203_008:0485b21": "者不以義理，劫奪民財。有此七事，能危王",
    "T04n0203_008:0485b22": "身。又有三事，傾敗王國。』王復問言：『何謂三",
    "T04n0203_008:0485b23": "事？』答言：『一者親近邪佞諂惡之人。二者不",
    "T04n0203_008:0485b24": "附賢聖，不受忠言。三者好伐他國，不養",
    "T04n0203_008:0485b25": "人民。此三不除，傾敗之期，非旦則夕。夫為",
    "T04n0203_008:0485b26": "王者，率土歸仰，王當如橋，濟渡萬民；王當",
    "T04n0203_008:0485b27": "如秤，親疎皆平；王當如道，不違聖蹤；王",
    "T04n0203_008:0485b28": "者如日，普照世間；王者如月，與物清涼；",
    "T04n0203_008:0485b29": "王如父母，恩育慈矜；王者如天，覆蓋一切；",
    "T04n0203_008:0485c01": "王者如地，載養萬物；王者如火，為諸萬民，",
    "T04n0203_008:0485c02": "燒除惡患；王者如水，潤澤四方。應如過",
    "T04n0203_008:0485c03": "去轉輪聖王，以十善道，教化眾生。』王聞",
    "T04n0203_008:0485c04": "其言，深自慚愧：『鸚鵡之言，至誠至款。我為",
    "T04n0203_008:0485c05": "人王，所行無道。』請遵其教，奉以為師，受修",
    "T04n0203_008:0485c06": "正行。爾時國內風教既行，惡名消滅，夫人",
    "T04n0203_008:0485c07": "臣佐，皆生忠敬，一切人民，無不歡喜，譬",
    "T04n0203_008:0485c08": "如牛王渡水，導者既正，從者亦正。爾時鸚",
    "T04n0203_008:0485c09": "鵡，我身是也。爾時迦尸國王惡受，今輔相",
    "T04n0203_008:0485c10": "是也。爾時夫人，輔相夫人是也。」",
    "T04n0203_008:0485c11": "96 佛弟難陀為佛所逼出家得道緣（九六）佛弟難陀為佛所逼出家得道緣",
    "T04n0203_008:0485c12": "佛在迦比羅衛國，入城乞食，到難陀舍，會",
    "T04n0203_008:0485c13": "值難陀與婦作粧香塗眉間，聞佛門中，",
    "T04n0203_008:0485c14": "欲出外看，婦共要言：「出看如來，使我額",
    "T04n0203_008:0485c15": "上粧未乾頃便還入來。」難陀即出，見佛作",
    "T04n0203_008:0485c16": "禮，取鉢向舍，盛食奉佛。佛不為取，過與",
    "T04n0203_008:0485c17": "阿難，阿難亦不為取，阿難語言：「汝從誰得",
    "T04n0203_008:0485c18": "鉢，還與本處。」於是持鉢逐佛，至尼拘屢精",
    "T04n0203_008:0485c19": "舍。佛即勅剃師，與難陀剃髮。難陀不肯，",
    "T04n0203_008:0485c20": "怒拳而語剃髮人言：「迦毘羅衛一切人民，",
    "T04n0203_008:0485c21": "汝今盡可剃其髮也。」佛問剃髮者：「何以不",
    "T04n0203_008:0485c22": "剃？」答言：「畏故不敢為剃。」佛共阿難，自至",
    "T04n0203_008:0485c23": "其邊，難陀畏故，不敢不剃。雖得剃髮，恒",
    "T04n0203_008:0485c24": "欲還家，佛常將行，不能得去。後於一日，",
    "T04n0203_008:0485c25": "次守房舍，而自歡喜，「今真得便，可還家去，",
    "T04n0203_008:0485c26": "待佛眾僧都去之後，我當還家。」佛入城後，",
    "T04n0203_008:0485c27": "作是念言：「當為汲水令滿澡瓶，然後還歸。」",
    "T04n0203_008:0485c28": "尋時汲水，一瓶適滿，一瓶復翻，如是經",
    "T04n0203_008:0485c29": "時，不能滿瓶，便作是言：「俱不可滿，使",
    "T04n0203_008:0486a01": "諸比丘來還自汲，我今但著瓶屋中，而棄之",
    "T04n0203_008:0486a02": "去。」即閉房門，適閉一扇，一扇復開，適閉",
    "T04n0203_008:0486a03": "一戶，一戶復開，更作是念：「俱不可閉，且",
    "T04n0203_008:0486a04": "置而去。縱使失諸比丘衣物，我饒財寶，足",
    "T04n0203_008:0486a05": "有可償。」即出僧房，而自思惟：「佛必從此",
    "T04n0203_008:0486a06": "來，我則從彼異道而去。」佛知其意，亦異道",
    "T04n0203_008:0486a07": "來，遙見佛來，大樹後藏。樹神舉樹，在虛空",
    "T04n0203_008:0486a08": "中，露地而立。佛見難陀，將還精舍，而問之",
    "T04n0203_008:0486a09": "言：「汝念婦耶？」答言：「實念。」即將難陀，向阿",
    "T04n0203_008:0486a10": "那波那山上，又問難陀：「汝婦端政不？」答言：",
    "T04n0203_008:0486a11": "「端政。」山中有一老瞎獼猴，又復問言：「汝婦",
    "T04n0203_008:0486a12": "孫陀利，面首端政，何如此獼猴也？」難陀",
    "T04n0203_008:0486a13": "懊惱，便作念言：「我婦端政人中少雙，佛今",
    "T04n0203_008:0486a14": "何故，以我之婦，比此獼猴？」佛復將至忉利",
    "T04n0203_008:0486a15": "天上，遍諸天宮，而共觀看，見諸天子，與諸",
    "T04n0203_008:0486a16": "天女，共相娛樂。見一宮中，有五百天女，",
    "T04n0203_008:0486a17": "無有天子。來還問佛，佛言：「汝自往問。」難陀",
    "T04n0203_008:0486a18": "往問言：「諸宮殿中，盡有天子，此中何以獨",
    "T04n0203_008:0486a19": "無天子？」天女答言：「閻浮提內，佛弟難陀，佛",
    "T04n0203_008:0486a20": "逼使出家，以出家因緣，命終當生於此天",
    "T04n0203_008:0486a21": "宮，為我天子。」難陀答言：「即我身是。」便欲即",
    "T04n0203_008:0486a22": "住，天女語言：「我等是天，汝今是人，還捨人",
    "T04n0203_008:0486a23": "壽，更生此間，便可得住。」便還佛所，以如",
    "T04n0203_008:0486a24": "上事具白世尊。佛語難陀：「汝婦端政，何",
    "T04n0203_008:0486a25": "如天女？」難陀答言：「比彼天女，如瞎獼猴比",
    "T04n0203_008:0486a26": "於我婦。」佛將難陀，還閻浮提，難陀為生天",
    "T04n0203_008:0486a27": "故，懃加持戒。阿難爾時，為說偈言：",
    "T04n0203_008:0486a28": "「譬如羝羊鬪，　　將前而更却，",
    "T04n0203_008:0486a29": "汝為欲持戒，　　其事亦如是。」",
    "T04n0203_008:0486b01": "佛將難陀，復至地獄，見諸鑊湯，悉皆煮人，",
    "T04n0203_008:0486b02": "唯見一鑊炊沸空停。怪其所以，而來問佛，",
    "T04n0203_008:0486b03": "佛告之言：「汝自往問。」難陀即往，問獄卒言：",
    "T04n0203_008:0486b04": "「諸鑊盡皆煮治罪人，此鑊何故空無所煮？」答",
    "T04n0203_008:0486b05": "言：「閻浮提內，有如來弟，名為難陀，以出家",
    "T04n0203_008:0486b06": "功德，當得生天，以欲罷道因緣之故，天",
    "T04n0203_008:0486b07": "壽命終，墮此地獄，是故我今炊鑊而待。」難",
    "T04n0203_008:0486b08": "陀恐怖，畏獄卒留，即作是言：「南無佛陀！唯",
    "T04n0203_008:0486b09": "願擁護，將我還至閻浮提內。」佛語難陀：「汝",
    "T04n0203_008:0486b10": "懃持戒，修汝天福。」難陀答言：「不用生天，",
    "T04n0203_008:0486b11": "唯願我不墮此地獄。」佛為說法，一七日中，",
    "T04n0203_008:0486b12": "成阿羅漢。諸比丘歎言：「世尊出世，甚奇甚",
    "T04n0203_008:0486b13": "特！」佛言：「非但今日，乃往過去亦復如是。」諸",
    "T04n0203_008:0486b14": "比丘言：「過去亦爾，其事云何？請為我說。」佛",
    "T04n0203_008:0486b15": "言：「昔迦尸國王，名曰滿面，比提希國，有",
    "T04n0203_008:0486b16": "一婬女，端政殊妙。爾時二國，常相怨嫉，",
    "T04n0203_008:0486b17": "傍有佞臣，向迦尸王，歎說彼國有婬女端",
    "T04n0203_008:0486b18": "政世所希有。王聞是語，心生惑著，遣使",
    "T04n0203_008:0486b19": "從索，彼國不與。重遣使語：『求暫相見，四",
    "T04n0203_008:0486b20": "五日間，還當發遣。』時彼國王，約勅婬女：『汝",
    "T04n0203_008:0486b21": "之姿態，所有伎能，好悉具備，使迦尸王惑",
    "T04n0203_008:0486b22": "著於汝，須臾之間，不能遠離。』即遣令去，經",
    "T04n0203_008:0486b23": "四五日，尋復喚言：『欲設大祀，須得此女，",
    "T04n0203_008:0486b24": "暫還放來，後當更遣。』迦尸王即遣歸還，",
    "T04n0203_008:0486b25": "大祀已訖，遣使還索，答言：『明日當遣。』既",
    "T04n0203_008:0486b26": "至明日，亦復不遣。如是妄語，經歷多日。王",
    "T04n0203_008:0486b27": "心惑著，單將數人，欲往彼國，諸臣勸諫，不",
    "T04n0203_008:0486b28": "肯受用。時仙人山中，有獼猴王，聰明博達，",
    "T04n0203_008:0486b29": "多有所知，其婦適死，取一雌獼猴。諸獼猴",
    "T04n0203_008:0486c01": "眾，皆共瞋呵：『此婬獼猴，眾所共有，何緣獨",
    "T04n0203_008:0486c02": "當？』時獼猴王，將雌獼猴，走入迦尸國，投於",
    "T04n0203_008:0486c03": "王所，諸獼猴眾，皆共追逐。既到城內，發屋",
    "T04n0203_008:0486c04": "壞牆，不可料理。迦尸國王，語獼猴王言：",
    "T04n0203_008:0486c05": "『汝今何不以雌獼猴，還諸獼猴？』獼猴王言：",
    "T04n0203_008:0486c06": "『我婦死去，更復無婦，王今云何欲使我歸？』",
    "T04n0203_008:0486c07": "王語之言：『今汝獼猴，破亂我國，那得不歸？』",
    "T04n0203_008:0486c08": "獼猴王言：『此事不好耶？』王答言：『不好。』如是",
    "T04n0203_008:0486c09": "再三，王故言不好。獼猴王言：『汝宮中有",
    "T04n0203_008:0486c10": "八萬四千夫人，汝不愛樂，欲至敵國追",
    "T04n0203_008:0486c11": "逐婬女。我今無婦，唯取此一，汝言不好。一",
    "T04n0203_008:0486c12": "切萬姓，視汝而活，為一婬女，云何捐棄？大",
    "T04n0203_008:0486c13": "王當知，婬欲之事，樂少苦多，猶如逆風而",
    "T04n0203_008:0486c14": "執熾炬，愚者不放，必見燒害。欲為不淨，",
    "T04n0203_008:0486c15": "如彼屎聚；欲現外形，薄皮所覆；欲無返",
    "T04n0203_008:0486c16": "復，如屎塗毒蛇；欲如怨賊，詐親附人；欲",
    "T04n0203_008:0486c17": "如假借，必當還歸；欲為可惡，如廁生華；欲",
    "T04n0203_008:0486c18": "如疥瘡，而向於火爬之轉劇；欲如狗嚙枯",
    "T04n0203_008:0486c19": "骨，涎唾共合，謂為有味，脣齒破盡，不知",
    "T04n0203_008:0486c20": "厭足；欲如渴人飲於鹹水，逾增其渴；欲如",
    "T04n0203_008:0486c21": "段肉，眾鳥競逐；欲如魚獸，貪味至死，其",
    "T04n0203_008:0486c22": "患甚大。』爾時獼猴王者，我身是也。爾時王",
    "T04n0203_008:0486c23": "者，難陀是也。爾時婬女者，孫陀利是也。我",
    "T04n0203_008:0486c24": "於爾時，欲淤泥中拔出難陀，今亦拔其生",
    "T04n0203_008:0486c25": "死之苦。」",
    "T04n0203_008:0486c26": "97 大力士化曠野群賊緣（九七）大力士化曠野群賊緣",
    "T04n0203_008:0486c27": "爾時佛在王舍城。於王舍城、毘舍離二國中",
    "T04n0203_008:0486c28": "間，有五百群賊。頻婆娑羅王，慈仁寬善，",
    "T04n0203_008:0486c29": "以恩法治世，不害物命，即出募言：「誰能",
    "T04n0203_008:0487a01": "往化五百群盜，使不作賊，當重爵賞。」時",
    "T04n0203_008:0487a02": "有一力士，來應王募，往彼曠野，綏化群賊，",
    "T04n0203_008:0487a03": "即能令其不復作賊。既能調伏，作大城池，",
    "T04n0203_008:0487a04": "而安置之，漸漸聚集，多人依附，遂成大國。",
    "T04n0203_008:0487a05": "其國人民，各作是言：「我等今者，蒙大力士",
    "T04n0203_008:0487a06": "養育之恩，便共聚集，作是言要：『從今已後，",
    "T04n0203_008:0487a07": "新取婦者，先奉力士。』」即到力士所，語力士",
    "T04n0203_008:0487a08": "言：「我等作要，新取婦者，奉上力士，為二",
    "T04n0203_008:0487a09": "事故，一者欲得好子，使似力士。二者以",
    "T04n0203_008:0487a10": "報力士之恩。」力士答言：「何用是為？」眾人慇",
    "T04n0203_008:0487a11": "懃，即從其意。唯行此法，漸經多時，有一",
    "T04n0203_008:0487a12": "女人，不樂此事，於眾人前，裸立小便，眾",
    "T04n0203_008:0487a13": "皆呵言：「汝無慚愧，云何婦女在眾人前，而",
    "T04n0203_008:0487a14": "立小便？」女人答言：「女人還在女前而裸小",
    "T04n0203_008:0487a15": "便，有何等恥？一國都是女人，唯大力士是",
    "T04n0203_008:0487a16": "男子耳，若於彼前，應當慚愧，於汝等前，有",
    "T04n0203_008:0487a17": "何羞恥？」從是眾人，轉相語言：「此女所說，正",
    "T04n0203_008:0487a18": "是道理。」時舍利弗、目連，共將五百弟子，經",
    "T04n0203_008:0487a19": "曠野中過。力士知之，請二尊者并五百弟",
    "T04n0203_008:0487a20": "子，安置止宿，供給衣食。過三日後，國中人",
    "T04n0203_008:0487a21": "民，聚集作會，飲酒過醉，詳共圍遶大力士",
    "T04n0203_008:0487a22": "舍，以火焚燒，力士問言：「何故如是？」眾人答",
    "T04n0203_008:0487a23": "曰：「婦女初嫁，都經由汝，我等是人，不忍",
    "T04n0203_008:0487a24": "此事，故來燒汝。」力士答言：「我先不肯，汝等",
    "T04n0203_008:0487a25": "強爾。」諸人不聽，便燒使死，垂欲命終，發",
    "T04n0203_008:0487a26": "誓願言：「持我供養舍利弗、目連功德因緣，",
    "T04n0203_008:0487a27": "生此曠野中，作大力鬼神，滅諸人等。」作是",
    "T04n0203_008:0487a28": "語已，其命即斷，便於曠野，作化生鬼，放",
    "T04n0203_008:0487a29": "大毒氣，多殺人眾。往至中間，有智之人，",
    "T04n0203_008:0487b01": "共求鬼言：「汝今自殺無量人民，食肉不盡，",
    "T04n0203_008:0487b02": "唐使臭爛，願聽我等，殺諸牛馬，日以一人，",
    "T04n0203_008:0487b03": "供給於汝。」於是國中，皆共拔籌，人當一日。",
    "T04n0203_008:0487b04": "如是次第，到一長者拔須陀羅，須陀羅",
    "T04n0203_008:0487b05": "生一男兒，福德端政，次應鬼食。長者念言：",
    "T04n0203_008:0487b06": "「如來出世，拔濟一切苦惱眾生。唯願世尊！",
    "T04n0203_008:0487b07": "救護我子今日之厄。」佛在王舍城，知長者",
    "T04n0203_008:0487b08": "心，即便來向曠野鬼神宮殿中坐。曠野鬼神，",
    "T04n0203_008:0487b09": "來見世尊，極大瞋恚，而語佛言：「沙門出去！」",
    "T04n0203_008:0487b10": "佛便出去。鬼適入宮，佛復還入。如是三返，",
    "T04n0203_008:0487b11": "至第四過，佛不為出，鬼作此言：「若不出",
    "T04n0203_008:0487b12": "者，使汝心顛倒，當捉汝脚擲恒河裏。」佛",
    "T04n0203_008:0487b13": "語之言：「我不見世間若天魔梵有能捉我",
    "T04n0203_008:0487b14": "作如是者。」曠野鬼言：「如是如是。如來聽我",
    "T04n0203_008:0487b15": "使問四事，當為我說。一者誰能渡駛流，二",
    "T04n0203_008:0487b16": "者誰能渡大海，三者誰能捨諸苦，四者誰能",
    "T04n0203_008:0487b17": "得清淨。」佛即答言：「信能渡駛流，不放逸者",
    "T04n0203_008:0487b18": "能渡大海，精進能捨苦，智慧能得清淨。」",
    "T04n0203_008:0487b19": "聞是語已，即歸依佛，為佛弟子，手捉小",
    "T04n0203_008:0487b20": "兒，著佛鉢中，遂名小兒為曠野手，漸漸長",
    "T04n0203_008:0487b21": "大，佛為說法，得阿那含道。諸比丘言：「世尊",
    "T04n0203_008:0487b22": "出世，甚為希有！如此大惡曠野鬼神，佛能",
    "T04n0203_008:0487b23": "降伏，作優婆塞。」佛言：「非但今日，過去世時，",
    "T04n0203_008:0487b24": "亦復曾於迦尸國、比提醯國二國中間，有大",
    "T04n0203_008:0487b25": "曠野，有惡鬼名沙吒盧，斷絕道路，一切人",
    "T04n0203_008:0487b26": "民，無得過者。有一商主，名曰師子，將五",
    "T04n0203_008:0487b27": "百商人，欲過此路，諸人恐怖，畏不可過。商",
    "T04n0203_008:0487b28": "主語言：『慎莫怖畏！但從我後。』於是前行，到",
    "T04n0203_008:0487b29": "於鬼所，而語鬼言：『汝不聞我名耶？』答言：",
    "T04n0203_008:0487c01": "『我聞汝名，故來欲戰。』問言：『汝何所能？』即",
    "T04n0203_008:0487c02": "捉弓箭而射是鬼，五百放箭，皆沒鬼腹，",
    "T04n0203_008:0487c03": "弓刀器仗，亦入鬼腹，直前拳打，拳復入去，",
    "T04n0203_008:0487c04": "以右手託，右手亦著，以右脚蹹，右脚亦",
    "T04n0203_008:0487c05": "著，以左脚蹹，左脚亦著，又以頭打，頭亦",
    "T04n0203_008:0487c06": "復著，鬼作偈言：",
    "T04n0203_008:0487c07": "「『汝以手脚及與頭，　　一切諸物悉以著，",
    "T04n0203_008:0487c08": "餘人何物而不著？』",
    "T04n0203_008:0487c09": "「商主說偈而答言：",
    "T04n0203_008:0487c10": "「『我今手足及以頭，　　一切財錢及刀仗，",
    "T04n0203_008:0487c11": "唯有精進不著汝，　　精進若當不休息，",
    "T04n0203_008:0487c12": "與汝鬪諍終不廢，　　我今精進不休息，",
    "T04n0203_008:0487c13": "終不於汝生怖畏。』",
    "T04n0203_008:0487c14": "「時鬼答言：『今為汝等故，五百賈客，盡皆放",
    "T04n0203_008:0487c15": "去。』爾時師子，我身是也。爾時沙吒盧，曠野",
    "T04n0203_008:0487c16": "鬼是也。」",
    "T04n0203_008:0487c17": "98 輔相聞法離欲緣（九八）輔相聞法離欲緣",
    "T04n0203_008:0487c18": "佛在王舍城。頻婆娑羅有大輔相，數共其",
    "T04n0203_008:0487c19": "王，往至佛所，而聽如來說離欲法。後於婦",
    "T04n0203_008:0487c20": "所，不大往返，婦生惡心，推求毒藥，著飲",
    "T04n0203_008:0487c21": "食中，請佛欲與。夫覺其婦有懷惡意，從",
    "T04n0203_008:0487c22": "索飲食，婦不肯與，更與異食，佛已來至，夫",
    "T04n0203_008:0487c23": "白佛言：「此食不可食。」佛言：「何以不可食？」",
    "T04n0203_008:0487c24": "答言：「有毒。」佛言：「世間有毒，不過三毒，我尚",
    "T04n0203_008:0487c25": "消除，有何小毒能中傷我？」佛即食其食，都",
    "T04n0203_008:0487c26": "無有異。時輔相婦，便生信心，佛為說法，夫",
    "T04n0203_008:0487c27": "婦二人，得須陀洹道。諸比丘等，歎未曾有！",
    "T04n0203_008:0487c28": "佛言：「非但今日，於過去世，亦曾化彼。昔迦",
    "T04n0203_008:0487c29": "尸國王，有一智臣，名比圖醯，常以道法，輔",
    "T04n0203_008:0488a01": "相國王，及諸群臣，悉使修善。時有龍王，名",
    "T04n0203_008:0488a02": "曰明相，數數往來比圖醯所，聽受法言，亦",
    "T04n0203_008:0488a03": "於其婦，往返希簡。龍婦瞋恚，而作是言：",
    "T04n0203_008:0488a04": "『得比圖醯心祀火，得血而飲，然後可活。』",
    "T04n0203_008:0488a05": "時有夜叉鬼，與此龍王并及其婦，往返親",
    "T04n0203_008:0488a06": "善，聞龍婦語，便即答言：『我能得之。』於龍",
    "T04n0203_008:0488a07": "婦邊，擔如意珠，現作賈客，往詣迦尸國。",
    "T04n0203_008:0488a08": "至於王邊共王樗蒲，賭如意珠，王以國土、",
    "T04n0203_008:0488a09": "庫藏、比圖醯等，復作一分，以對其珠。夜叉",
    "T04n0203_008:0488a10": "得勝，求不用其國土、庫藏，單取比圖醯，以",
    "T04n0203_008:0488a11": "珠與王。王問比圖醯：『為欲去不？』答言：『欲",
    "T04n0203_008:0488a12": "去。』夜叉將去，比圖醯問夜叉言：『索我來",
    "T04n0203_008:0488a13": "者，有何意故？』夜叉不答。如是慇懃，更問",
    "T04n0203_008:0488a14": "不已，便語之言：『龍王夫人，欲得汝心，以",
    "T04n0203_008:0488a15": "祀於火，欲得汝血，而用飲之。』比圖醯言：",
    "T04n0203_008:0488a16": "『若其殺我，擔心血去，一切之人，心血一",
    "T04n0203_008:0488a17": "種，知是誰許？汝今莫殺我，為將我去，須",
    "T04n0203_008:0488a18": "我心者，欲得我智，須我血者，欲得我法。』",
    "T04n0203_008:0488a19": "聞此語已，夜叉心念，實是智人，即將至龍",
    "T04n0203_008:0488a20": "所。龍見歡喜，即為說法。龍王夫婦，及諸眷",
    "T04n0203_008:0488a21": "屬，生敬信心，盡受五戒，并夜叉眾，亦受五",
    "T04n0203_008:0488a22": "戒。爾時閻浮提龍與夜叉，大齎珍寶，送比",
    "T04n0203_008:0488a23": "圖醯。比圖醯得是珍寶，用上於王，并與人",
    "T04n0203_008:0488a24": "民。於是閻浮提人及龍鬼，受持五戒，修",
    "T04n0203_008:0488a25": "行十善。爾時比圖醯者，我身是也。爾時明相",
    "T04n0203_008:0488a26": "龍王者，善見輔相是也。爾時龍婦者，輔相",
    "T04n0203_008:0488a27": "婦是也。爾時王者，舍利弗是也。爾時夜叉",
    "T04n0203_008:0488a28": "者，目連是也。」",
    "T04n0203_008:0488a29": "99 尼乾子投火聚為佛所度緣（九九）尼乾子投火聚為佛所度緣",
    "T04n0203_008:0488b01": "佛在舍衛國。爾時如來降化外道邪見六師，",
    "T04n0203_008:0488b02": "及其眷屬，悉使破盡。五百尼乾作是念言：",
    "T04n0203_008:0488b03": "「我等徒眾，都破散盡，不如燒身早就後",
    "T04n0203_008:0488b04": "世。」即集薪草，便欲燒身。如來大悲，欲拔",
    "T04n0203_008:0488b05": "彼苦，使火不然。佛在其邊，入火光三昧。諸",
    "T04n0203_008:0488b06": "尼乾子，見大火聚，心生歡喜，而作是言：「我",
    "T04n0203_008:0488b07": "等不須然火，皆共投中。」既到火裏，身",
    "T04n0203_008:0488b08": "體清涼，極大快樂，見佛在中，倍復慶悅，",
    "T04n0203_008:0488b09": "求欲出家。佛言：「善來比丘！」鬚髮已落，法服",
    "T04n0203_008:0488b10": "在身，佛為說法，得阿羅漢。諸比丘言：「希有",
    "T04n0203_008:0488b11": "世尊！乃能拔此尼乾子等自燒之苦，使得",
    "T04n0203_008:0488b12": "羅漢。」佛言：「非但今日，往昔之時，舍衛國中，",
    "T04n0203_008:0488b13": "有五百賈客，入海採寶。時有商主，名比舍",
    "T04n0203_008:0488b14": "佉，將諸商眾，順風而往，即到寶所，集著船",
    "T04n0203_008:0488b15": "上。諸賈客輩，貪取珍寶，船上極重。時比舍",
    "T04n0203_008:0488b16": "佉，語諸商賈言：『莫重著寶，喪汝身命。』時",
    "T04n0203_008:0488b17": "諸賈客，不用其言，寧共寶死，不能減却。",
    "T04n0203_008:0488b18": "商主即以船寶，投著水中，上諸賈客，著己",
    "T04n0203_008:0488b19": "船上，是諸寶船，都沒於海。海神見是商主",
    "T04n0203_008:0488b20": "能捨珍寶救諸商賈，心生歡喜，取是商主",
    "T04n0203_008:0488b21": "所棄珍寶，擔飛在前，既得出海，以還商",
    "T04n0203_008:0488b22": "主。諸商人言：『我等何為不於寶所即自并",
    "T04n0203_008:0488b23": "命？』見是苦惱，時比舍佉，深生悲愍，所得珍",
    "T04n0203_008:0488b24": "寶，悉亦分與，便修外道出家之法，得五神",
    "T04n0203_008:0488b25": "通。諸商人言：『如此大士，不貪財寶，自修",
    "T04n0203_008:0488b26": "其志，得大利益，我等應學。』各捨珍寶，向仙",
    "T04n0203_008:0488b27": "人所，修習其法，皆獲五通。爾時比舍佉者，",
    "T04n0203_008:0488b28": "我身是也。爾時五百賈客，五百尼乾子是。」",
    "T04n0203_008:0488b29": "100 五百白鴈聽法生天緣（一〇〇）五百白鴈聽法生天緣",
    "T04n0203_008:0488c01": "佛在舍衛國。爾時般遮羅國，以五百白鴈，",
    "T04n0203_008:0488c02": "獻波斯匿王，波斯匿王，送著祇桓精舍。眾",
    "T04n0203_008:0488c03": "僧食時，人人乞食，鴈見僧聚，來在前立。佛",
    "T04n0203_008:0488c04": "以一音說法，眾生各得隨類受解。當時群",
    "T04n0203_008:0488c05": "鴈，亦解佛語，聞法歡喜，鳴聲相和，還於池",
    "T04n0203_008:0488c06": "水，後毛羽轉長，飛至餘處，獵師以網，都覆",
    "T04n0203_008:0488c07": "殺之。當網著時，一鴈作聲，諸鴈皆和，謂",
    "T04n0203_008:0488c08": "聽法時聲，乘是善心，生忉利天。生天之法，",
    "T04n0203_008:0488c09": "法有三念：一者念本所從來；二者念定生",
    "T04n0203_008:0488c10": "何處；三者念先作何業得來生天？便自思",
    "T04n0203_008:0488c11": "惟，自見宿因，更無餘善，唯佛僧邊聽法。作",
    "T04n0203_008:0488c12": "是念已，五百天子，即時來下，在如來邊，佛",
    "T04n0203_008:0488c13": "為說法，悉得須陀洹。波斯匿王，遇到佛所，",
    "T04n0203_008:0488c14": "常見五百鴈羅列佛前，是日不見，便問佛",
    "T04n0203_008:0488c15": "言：「此中諸鴈，向何處去？」佛言：「欲見諸鴈",
    "T04n0203_008:0488c16": "耶？」王言：「欲見。」佛言：「先鴈飛去他處，為獵",
    "T04n0203_008:0488c17": "師所殺，命終生天；今此五百諸天子等，著",
    "T04n0203_008:0488c18": "好天冠，端政殊特者是，今日聽法，皆得須",
    "T04n0203_008:0488c19": "陀洹。」王問佛言：「此諸群鴈，以何業緣，墮於",
    "T04n0203_008:0488c20": "畜生，命終生天，今日得道？」佛言：「昔迦葉佛",
    "T04n0203_008:0488c21": "時，五百女人，盡共受戒，用心不堅，毀所受",
    "T04n0203_008:0488c22": "戒，犯戒因緣，墮畜生中，作此鴈身。以受戒",
    "T04n0203_008:0488c23": "故，得值如來，聞法獲道，以鴈身中聽法",
    "T04n0203_008:0488c24": "因緣，生於天上。」",
    "T04n0203_008:0488c25": "101 提婆達多放護財醉象欲害佛緣（一〇一）提婆達多放護財醉象欲害佛緣",
    "T04n0203_008:0488c26": "佛在王舍城。爾時提婆達多，放護財醉象",
    "T04n0203_008:0488c27": "欲得害佛，五百羅漢，皆飛虛空，唯有阿",
    "T04n0203_008:0488c28": "難，獨在佛後。佛時舉右手，護財白象，見五",
    "T04n0203_008:0488c29": "百師子，象時恐怖，即便調順。五百比丘，盡",
    "T04n0203_008:0489a01": "棄佛去，唯有阿難，在於佛後。佛言：「非但今",
    "T04n0203_008:0489a02": "日，過去亦爾。昔迦尸國，有五百鴈，共為群",
    "T04n0203_008:0489a03": "侶，爾時鴈王，名曰賴吒，鴈王有臣，名曰素",
    "T04n0203_008:0489a04": "摩。時此鴈王，為獵者捕得，五百群鴈，皆",
    "T04n0203_008:0489a05": "棄飛去，唯有素摩，隨逐不捨，語獵師言：",
    "T04n0203_008:0489a06": "『請放我王，我於今日，以身代之。』獵師不",
    "T04n0203_008:0489a07": "聽，遂以鴈王，獻梵摩曜王。王問鴈王：『為",
    "T04n0203_008:0489a08": "安隱不？』鴈王答言：『蒙王大恩，得王清水，",
    "T04n0203_008:0489a09": "又得好草，以活性命，得常平安，在國土",
    "T04n0203_008:0489a10": "住。唯願大王！放一切鴈，使無所畏。』五百",
    "T04n0203_008:0489a11": "群鴈，在王殿上，空中作聲。時王問言：『此",
    "T04n0203_008:0489a12": "是何鴈？』鴈王答言：『是我眷屬。』王即施無畏，",
    "T04n0203_008:0489a13": "內外宣令：『不聽殺鴈。』鴈王白王言：『今當",
    "T04n0203_008:0489a14": "以正法治國，世間無常，如四方山，譬如",
    "T04n0203_008:0489a15": "東方大山，上無邊際，一時來至，南西北方，",
    "T04n0203_008:0489a16": "亦復如是，磨碎世間，一切眾生，及與人鬼，",
    "T04n0203_008:0489a17": "悉皆微滅，無可逃避，無可恃怙，不可救",
    "T04n0203_008:0489a18": "濟。當於爾時，何所恃賴？惟念如是，宜應慈",
    "T04n0203_008:0489a19": "心普育一切，修行正法，作諸功德。大王當",
    "T04n0203_008:0489a20": "知：一切富貴，皆為衰滅之所摧碎，四方",
    "T04n0203_008:0489a21": "而至，為歸喪失。一切強壯，又有諸病，從",
    "T04n0203_008:0489a22": "四方來，破滅強健。一切壯年，有病羸山，從",
    "T04n0203_008:0489a23": "四方來，破壞壯年。一切有命，有大死山，",
    "T04n0203_008:0489a24": "四方而來，壞滅生命。如是四山，一切共有，",
    "T04n0203_008:0489a25": "天龍人鬼有生之類，無得免者。以此義故，",
    "T04n0203_008:0489a26": "常修慈心，懃行正法。若能爾者，死時不悔，",
    "T04n0203_008:0489a27": "心不悔故，得生善處，必遇賢聖，得遇賢",
    "T04n0203_008:0489a28": "聖，得脫生死。』王問素摩：『何以默然？』素摩答",
    "T04n0203_008:0489a29": "言：『今鴈王人王，二王共語，若當參言，非",
    "T04n0203_008:0489b01": "是儀禮，便無上下恭恪之心。』王言：『實是希有！",
    "T04n0203_008:0489b02": "汝為鴈身，能行如是忠臣之節，人所不",
    "T04n0203_008:0489b03": "及，能以身命，代於鴈王。又復謙順，不參",
    "T04n0203_008:0489b04": "言說，如汝鴈王，君臣之義，世所希有。』悉與",
    "T04n0203_008:0489b05": "金錏瑕，約其頭際，以好白絹，著鴈王首，",
    "T04n0203_008:0489b06": "而發遣之，言曰：『往時為我說善法。』即便放",
    "T04n0203_008:0489b07": "去。",
    "T04n0203_008:0489b08": "「爾時鴈王，我身是也。爾時素摩，阿難是也。",
    "T04n0203_008:0489b09": "爾時人王，我父王淨飯王是也。爾時獵師，提",
    "T04n0203_008:0489b10": "婆達多是。」",
    "T04n0203_008:0489b11": "雜寶藏經卷第八"
}