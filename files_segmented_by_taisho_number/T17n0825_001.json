{
    "T17n0825_001:0867a18": "No. 825",
    "T17n0825_001:0867a19": "佛說甚深大迴向經",
    "T17n0825_001:0867a21": "僧祐錄中失譯人名今附宋錄",
    "T17n0825_001:0867a22": "如是我聞：一時，佛在舍衛國祇樹給孤獨園，",
    "T17n0825_001:0867a23": "與大比丘眾八千人俱。爾時，世尊與諸大眾",
    "T17n0825_001:0867a24": "前後圍遶而為說法。於是會中有一菩薩，號",
    "T17n0825_001:0867a25": "曰明天，即從坐起，偏袒右肩右膝著地，恭敬",
    "T17n0825_001:0867a26": "合掌前白佛言：「世尊！欲有所問，唯願世尊",
    "T17n0825_001:0867a27": "分別解說。」爾時，佛告明天菩薩摩訶薩：「善男",
    "T17n0825_001:0867a28": "子！欲有所問莫得疑難，如來當為隨問解說。」",
    "T17n0825_001:0867a29": "明天菩薩即白佛言：「云何菩薩少修善本而",
    "T17n0825_001:0867b01": "獲大果，或多作功德福報無量？」",
    "T17n0825_001:0867b02": "佛告明天菩薩摩訶薩：「善哉，善哉！明天！能",
    "T17n0825_001:0867b03": "於佛前問如是義。汝已曾於過去無量諸佛",
    "T17n0825_001:0867b04": "所殖眾德本供養諸佛、親近善知識，能",
    "T17n0825_001:0867b05": "為樂福眾生發甚深問。諦聽，諦聽！善思念",
    "T17n0825_001:0867b06": "之。」明天菩薩白佛言：「世尊！唯然受教。」佛告",
    "T17n0825_001:0867b07": "明天：「諸菩薩摩訶薩當於過去、當來、今現在",
    "T17n0825_001:0867b08": "諸佛所，修慈身行、修慈口行、修慈心行，專",
    "T17n0825_001:0867b09": "心念佛所行功德。復次，明天！菩薩摩訶薩當",
    "T17n0825_001:0867b10": "應往詣如來尊廟禮拜供養，右膝著地合掌",
    "T17n0825_001:0867b11": "右遶，散華燒香、懸繒幡蓋、作眾伎樂尊重恭",
    "T17n0825_001:0867b12": "敬，以微妙音歌、甚深句義，讚佛功德隨喜歎",
    "T17n0825_001:0867b13": "善。」",
    "T17n0825_001:0867b14": "佛告明天：「云何菩薩摩訶薩於過去、當來、今",
    "T17n0825_001:0867b15": "現在諸佛所，修慈身行、修慈口行、修慈心",
    "T17n0825_001:0867b16": "行、念佛功德？善男子！菩薩摩訶薩當念如",
    "T17n0825_001:0867b17": "來堅固士、無上士、最勝士，為師子王勇猛",
    "T17n0825_001:0867b18": "無畏，自度度彼、自安安彼、自滅滅彼，說真",
    "T17n0825_001:0867b19": "諦法安立眾生，心無諂飾淨戒具足，力無畏",
    "T17n0825_001:0867b20": "辯永除障習，於法自在無與等者。如是專心",
    "T17n0825_001:0867b21": "念佛功德已，右膝著地，散華燒香，幡繒、幢蓋、",
    "T17n0825_001:0867b22": "伎樂供養，是為菩薩修慈身行；以微妙音歌、",
    "T17n0825_001:0867b23": "甚深句義讚歎如來無量功德，是為菩薩修",
    "T17n0825_001:0867b24": "慈口行；因彼身口善根念佛功德，至誠恭敬，",
    "T17n0825_001:0867b25": "是為菩薩修慈心行。明天！是則菩薩摩訶薩",
    "T17n0825_001:0867b26": "於過去、當來、今現在諸佛所，修慈身、口、意習",
    "T17n0825_001:0867b27": "行正念。」",
    "T17n0825_001:0867b28": "佛復告明天：「又菩薩摩訶薩於過去、當來、今",
    "T17n0825_001:0867b29": "現在諸眾生所，亦應修慈身行、修慈口行、",
    "T17n0825_001:0867c01": "修慈意行，等念眾生。明天！云何菩薩摩訶",
    "T17n0825_001:0867c02": "薩於三世眾生所，應修慈身、口、意行，等念眾",
    "T17n0825_001:0867c03": "生？如是，明天！菩薩摩訶薩不殺眾生、不",
    "T17n0825_001:0867c04": "盜他財、不邪婬、不妄語、不綺語、不兩舌、",
    "T17n0825_001:0867c05": "不惡口、不貪欲、不瞋恚、不邪見。云何菩薩",
    "T17n0825_001:0867c06": "不殺眾生？於一切眾生慈悲愛念，慚愧愍",
    "T17n0825_001:0867c07": "傷，永捨刀杖。不偷盜者，若於聚落空處，所有",
    "T17n0825_001:0867c08": "遺物不與不取。不邪婬者，若女有主，父母、兄",
    "T17n0825_001:0867c09": "弟、宗親所護，乃至見彼授華一莖，不起欲想。",
    "T17n0825_001:0867c10": "不妄語者，若於鄉邑、若在王者堪為證佐，真",
    "T17n0825_001:0867c11": "誠實語守死不虛。不兩舌者，常於彼此起和",
    "T17n0825_001:0867c12": "合想，從彼所聞不向此說，從此所聞不向彼",
    "T17n0825_001:0867c13": "說。不惡口者，軟語開喻先意問訊，終不以",
    "T17n0825_001:0867c14": "苦切惡言加於眾生。不綺語者，時說、實說、知",
    "T17n0825_001:0867c15": "義而說，為利益彼說，心口無差。不貪者，於",
    "T17n0825_001:0867c16": "他財利不起欲想，見來取者心無悋惜。不瞋",
    "T17n0825_001:0867c17": "恚者，於一切眾生除諸恚恨，起慈愍心、饒益",
    "T17n0825_001:0867c18": "心安彼心，隨順善攝一切眾生。不邪見者，",
    "T17n0825_001:0867c19": "有施、有濟、有說，有父母，有今世、後世，有苦、",
    "T17n0825_001:0867c20": "樂行果報，世間有阿羅漢，自知身作證『我",
    "T17n0825_001:0867c21": "生已盡，梵行已成，所作已辦，自知不受後有。』",
    "T17n0825_001:0867c22": "「明天！當知彼不殺、不盜、不邪婬，則是菩薩修",
    "T17n0825_001:0867c23": "慈身行；不妄語、兩舌、惡口、不綺語，則是菩薩",
    "T17n0825_001:0867c24": "修慈口行；不貪、不恚、不邪見，則是菩薩修慈",
    "T17n0825_001:0867c25": "意行；修慈身、口、意，則是菩薩等念眾生。」",
    "T17n0825_001:0867c26": "佛告明天：「菩薩摩訶薩於過去、當來、今現在",
    "T17n0825_001:0867c27": "諸佛所，修慈身行、修慈口行、修慈意行，及",
    "T17n0825_001:0867c28": "於過去、當來、今現在一切眾生所，修慈身行、",
    "T17n0825_001:0867c29": "修慈口行、修慈意行，所有功德果報悉與",
    "T17n0825_001:0868a01": "一切眾生共，迴向阿耨多羅三藐三菩提。明",
    "T17n0825_001:0868a02": "天！菩薩作如是迴向者，是為菩薩少修善本",
    "T17n0825_001:0868a03": "獲大果報，多作功德福報無量。」佛告明天：",
    "T17n0825_001:0868a04": "「是菩薩成就無量功德時，持是功德迴向無",
    "T17n0825_001:0868a05": "量智慧，又共一切眾生，盡迴向阿耨多羅三",
    "T17n0825_001:0868a06": "藐三菩提。是功德三種，有三種迴向。何等",
    "T17n0825_001:0868a07": "為三？謂過去空、當來空、現在空，無有迴向",
    "T17n0825_001:0868a08": "者，亦無迴向法，亦無迴向處，菩薩摩訶薩",
    "T17n0825_001:0868a09": "當作是迴向。作是迴向時，三處皆清淨，以此",
    "T17n0825_001:0868a10": "清淨功德與一切眾生共，迴向阿耨多羅三",
    "T17n0825_001:0868a11": "藐三菩提。作是迴向者，無有凡夫及凡夫法，",
    "T17n0825_001:0868a12": "亦無信行亦無法行，亦無八人，亦無須陀洹、",
    "T17n0825_001:0868a13": "向須陀洹，亦無斯陀含、向斯陀含，亦無阿那",
    "T17n0825_001:0868a14": "含、向阿那含，亦無阿羅漢、向阿羅漢，亦無辟",
    "T17n0825_001:0868a15": "支佛、向辟支佛，亦無有佛及向佛者。何以故？",
    "T17n0825_001:0868a16": "法性無緣、不生不滅、無所住故。是故，菩薩摩",
    "T17n0825_001:0868a17": "訶薩應以是三種迴向、三種清淨功德與一",
    "T17n0825_001:0868a18": "切眾生共，迴向阿耨多羅三藐三菩提。是菩",
    "T17n0825_001:0868a19": "薩作是迴向已，又復願言：『若我生處常遇諸",
    "T17n0825_001:0868a20": "佛，逮甚深三昧，見無量佛，成就多聞、清淨智",
    "T17n0825_001:0868a21": "慧，弘誓不捨一切眾生。』」說是法時，百千天",
    "T17n0825_001:0868a22": "人皆願欲往生阿閦佛國。",
    "T17n0825_001:0868a23": "爾時，佛告尊者阿難：「我向說此甚深法時，百",
    "T17n0825_001:0868a24": "千天人皆願往生阿閦佛國。阿難當知，彼於",
    "T17n0825_001:0868a25": "此終，皆當往生阿閦佛所妙樂國土，從一佛",
    "T17n0825_001:0868a26": "國至一佛國，供養諸佛聽受正法，得陀羅尼",
    "T17n0825_001:0868a27": "如說修行，皆當成就不思議慧，於五濁國當",
    "T17n0825_001:0868a28": "得作佛，皆同一號，號甘露音王如來、應供、等",
    "T17n0825_001:0868a29": "正覺。當知彼天受記別時，百千眾生皆發",
    "T17n0825_001:0868b01": "阿耨多羅三藐三菩提心。」",
    "T17n0825_001:0868b02": "爾時，釋提桓因白佛言：「世尊！如我解佛所說",
    "T17n0825_001:0868b03": "義，當知此為大功德趣、為無量功德、為無",
    "T17n0825_001:0868b04": "邊功德。」佛言：「憍尸迦！是法畢竟淨故。」「世尊！",
    "T17n0825_001:0868b05": "當何以名此經？云何奉持之？」佛告釋提桓",
    "T17n0825_001:0868b06": "因：「憍尸迦！是經名『大迴向』，亦名『甚深法性",
    "T17n0825_001:0868b07": "迴向』，當奉持之。」佛告憍尸迦：「若有善男子、",
    "T17n0825_001:0868b08": "善女人學是迴向者，當知是人必逮得無所",
    "T17n0825_001:0868b09": "從生法忍，能度未度者，安樂百千無量眾生。」",
    "T17n0825_001:0868b10": "說是法時，諸比丘眾，釋、梵、天、人、阿修羅等，聞",
    "T17n0825_001:0868b11": "佛所說歡喜奉行。",
    "T17n0825_001:0868b12": "佛說甚深大迴向經"
}