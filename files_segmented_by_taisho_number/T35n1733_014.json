{
    "T35n1733_014:0358b24": "6華嚴經探玄記卷第十四盡第十地",
    "T35n1733_014:0358b26": "魏國西寺沙門法藏述",
    "T35n1733_014:0358b27": "第八地，七門同前。初釋名者，不動名亦有",
    "T35n1733_014:0358b28": "三義：一約一義。《攝論》云「由一切相有功用",
    "T35n1733_014:0358b29": "行不能動故，名不動地。」無性、世親並同此",
    "T35n1733_014:0358c01": "釋。無性釋意：第七地中行動、相不動，此中行",
    "T35n1733_014:0358c02": "相俱不動。二約二義。《金光明》云「無相正思",
    "T35n1733_014:0358c03": "惟修得自在，諸煩惱行不能令動，故名不",
    "T35n1733_014:0358c04": "動。」三約三義。《成唯識》云「無分別智任運相續，",
    "T35n1733_014:0358c05": "相用煩惱不能動故。」梁論三義亦同此說。",
    "T35n1733_014:0358c06": "《解深密經》由於無相得無功用，於諸行中",
    "T35n1733_014:0358c07": "不為現前煩惱所動，故名不動。《十住論》云",
    "T35n1733_014:0358c08": "「若天、魔、梵、沙門、婆羅門，無能動其願故，名不",
    "T35n1733_014:0358c09": "動地。」《仁王經》名等觀地。二來意者，亦有三",
    "T35n1733_014:0358c10": "義：一前之三地寄同世間，後之四地寄三乘",
    "T35n1733_014:0358c11": "法，第八以去寄顯一乘。《莊嚴論》釋第七地",
    "T35n1733_014:0358c12": "云「近一乘故。」梁論亦說八地以上以為一",
    "T35n1733_014:0358c13": "乘。解云：從前三乘差別之位進入一乘，是",
    "T35n1733_014:0358c14": "故來也。二前位雖得純無相觀，要待加行",
    "T35n1733_014:0358c15": "作意方證；今此純熟，不待加行任運現前，",
    "T35n1733_014:0358c16": "故次明也。三前通分段、此唯變易，是故來也。",
    "T35n1733_014:0358c17": "三所離障者，依《地論》離無相有行障。《唯識》",
    "T35n1733_014:0358c18": "云「無相中作加行障，謂所知障中俱生一分",
    "T35n1733_014:0358c19": "令無相觀不任運起。前之五地有相觀多、無",
    "T35n1733_014:0358c20": "相觀少，於第六地有相觀少、無相觀多，第",
    "T35n1733_014:0358c21": "七地中純無相觀雖恒相續而有加行，由",
    "T35n1733_014:0358c22": "無相中有加行故，未能任運現相及土，如",
    "T35n1733_014:0358c23": "是加行障八地中無功用道故。若得入第",
    "T35n1733_014:0358c24": "八地時便能永斷，彼永斷故得二自在，由",
    "T35n1733_014:0358c25": "斯八地說斷二愚及彼麁重：一於無相作",
    "T35n1733_014:0358c26": "功用愚、二於相自在愚。今於相中不自",
    "T35n1733_014:0358c27": "在故，此亦攝土相一分故。八地以上純無漏",
    "T35n1733_014:0358c28": "道任運起故，三界煩惱永不現前行，第七識",
    "T35n1733_014:0358c29": "中細所知障猶可現起，生空智果不違彼",
    "T35n1733_014:0359a01": "故。」解云：依護法宗，於無相中有加行智，體",
    "T35n1733_014:0359a02": "非是障，以善性故。由所斷障，令作加行，",
    "T35n1733_014:0359a03": "故說名加行障。由此第七有加行故，雖現",
    "T35n1733_014:0359a04": "金等諸相及土，非任運現，故以為障。生空",
    "T35n1733_014:0359a05": "智果者，謂生空智所引後得智及滅定。《金光",
    "T35n1733_014:0359a06": "明》云「一無相法多有功力無明、二執相自",
    "T35n1733_014:0359a07": "在難可得度無明。」解云：此所迷現相亦攝",
    "T35n1733_014:0359a08": "於土，以寬收狹故。梁論等並可準知。四",
    "T35n1733_014:0359a09": "所證法界者，謂證法界不增減義。世親釋云",
    "T35n1733_014:0359a10": "「謂於此中雜染減時而無有減，清淨增時",
    "T35n1733_014:0359a11": "而無有增。」無性釋云「法外無用，所以不增；",
    "T35n1733_014:0359a12": "諸法不壞，所以不減。」無性後釋同世親。《中",
    "T35n1733_014:0359a13": "邊》云「由通達此圓滿，證得無生法忍，於諸",
    "T35n1733_014:0359a14": "清淨雜染法中不見一法有增有減。」解云：",
    "T35n1733_014:0359a15": "此同《地論》。《唯識》云「謂此真如離增減執，不",
    "T35n1733_014:0359a16": "隨染淨有增減故。即此亦名相土自在所",
    "T35n1733_014:0359a17": "依真如，謂若證得此真如已，現相現土俱",
    "T35n1733_014:0359a18": "得自在。」世親釋云「於諸相中而得自在名",
    "T35n1733_014:0359a19": "相自在，隨所欲相即現前故。於所現土而",
    "T35n1733_014:0359a20": "得自在名土自在，如欲令土成金等寶",
    "T35n1733_014:0359a21": "隨意成故。」解云：相約現身等相，土唯器世",
    "T35n1733_014:0359a22": "界等，此地下文具三世間十自在等。五所",
    "T35n1733_014:0359a23": "成行者，亦三種：十中大願行、當地成就無生",
    "T35n1733_014:0359a24": "法忍行、相土自在行。《莊嚴論》第八住「雖淨",
    "T35n1733_014:0359a25": "佛土而無起作，無功用故。」尋下文。六所得",
    "T35n1733_014:0359a26": "果者，梁論通達無增減法界定自在等，得法",
    "T35n1733_014:0359a27": "身果。《金光明》八地發心得現證三昧。當地行",
    "T35n1733_014:0359a28": "果、位果可知。第七釋文中亦三：初讚請分",
    "T35n1733_014:0359a29": "中十五頌，分三：初二頌天王大眾慶法興供。",
    "T35n1733_014:0359b01": "二有十二頌天女歌樂讚德供養，於中初",
    "T35n1733_014:0359b02": "三作樂總歎佛德、次三別歎三種世間自在",
    "T35n1733_014:0359b03": "之德、次三別歎三輪攝化、次二歎佛神力攝",
    "T35n1733_014:0359b04": "持、後一歎已結默。三末後一頌上首請說。",
    "T35n1733_014:0359b05": "第二正說分中，論分為七：初二是趣地方便。",
    "T35n1733_014:0359b06": "一總明方便作集地分者，是遠方便，總前七",
    "T35n1733_014:0359b07": "地作起此地集成方便。二得淨忍分者，是近",
    "T35n1733_014:0359b08": "方便，謂前地所得無生忍光，至此修熟令深",
    "T35n1733_014:0359b09": "清淨。三得勝行分者，是初住地行，謂依前淨",
    "T35n1733_014:0359b10": "忍發起勝修。四淨佛國土分者，是正住之始，",
    "T35n1733_014:0359b11": "依前勝行更起淨修佛土之行。五得自在分",
    "T35n1733_014:0359b12": "者，正住地滿，由淨土行成德無礙。六大勝",
    "T35n1733_014:0359b13": "分者，是地滿行，此地望前通皆是勝，今復地",
    "T35n1733_014:0359b14": "滿是勝中之勝故云大勝。七釋名分者，不動",
    "T35n1733_014:0359b15": "之名辨德彰號，此通始終釋在地滿。就",
    "T35n1733_014:0359b16": "初分中，總攝前七以為二相：諸地通行名",
    "T35n1733_014:0359b17": "為同相、諸地異修名為別相。同中三句，妙",
    "T35n1733_014:0359b18": "行慧者，是其證道，謂二無我上上證故。從初",
    "T35n1733_014:0359b19": "地來證二無我，轉勝至此，故云上上也。二",
    "T35n1733_014:0359b20": "方便道淨者，不住道清淨，謂悲智俱遊無偏",
    "T35n1733_014:0359b21": "住著。三善集助道法者，彼方便智行所攝，滿",
    "T35n1733_014:0359b22": "足助菩提分法，謂行是前證方便、智是前不",
    "T35n1733_014:0359b23": "住，彼二所攝助道之法。下明別相，有七：一",
    "T35n1733_014:0359b24": "初地十大願，能令心住。二地中行十善等行，",
    "T35n1733_014:0359b25": "是佛為護也。三地中厭得不退，禪定等者",
    "T35n1733_014:0359b26": "等取神通無量等，名自善根力也。得通達",
    "T35n1733_014:0359b27": "故，名得力也。四地中所說十種法智教化眾",
    "T35n1733_014:0359b28": "生者，前論中名智障淨勝也。念通達佛",
    "T35n1733_014:0359b29": "法者，釋此同彼，謂彼十法智、此名佛法。五",
    "T35n1733_014:0359c01": "地中十種深淨心平等，名直深心。六地中前",
    "T35n1733_014:0359c02": "大悲為首，及大悲增上也。觀因緣集者，是",
    "T35n1733_014:0359c03": "大悲滿足，亦是舉成觀法。成就福智，釋此同",
    "T35n1733_014:0359c04": "彼。七地中二句，初是前空中方便智、有中殊",
    "T35n1733_014:0359c05": "勝行。言不捨眾生者，釋彼同此，謂大悲等",
    "T35n1733_014:0359c06": "也。二以無量眾生界故入無量智道，是前",
    "T35n1733_014:0359c07": "十種無量也。何故前六各唯一句，此第七地",
    "T35n1733_014:0359c08": "有二句耶？釋：以是近方便故。又問：何故於",
    "T35n1733_014:0359c09": "此第八地初總集前地？答：諸聖教中，此例有",
    "T35n1733_014:0359c10": "四：一十住之初總集十信，如《本業經》說，此",
    "T35n1733_014:0359c11": "約退與不退以分其際，故作是結會。二初",
    "T35n1733_014:0359c12": "地加行總攝地前，如〈迴向品〉說，此約比證",
    "T35n1733_014:0359c13": "分際。三第八地初總集前七，如此文說，此",
    "T35n1733_014:0359c14": "就功用無功用分際故也。四第十地初總",
    "T35n1733_014:0359c15": "集前九，如下文說，此約因位成滿總攝前",
    "T35n1733_014:0359c16": "因。又釋：此四處，初約十千劫滿、二約初僧祇",
    "T35n1733_014:0359c17": "滿、三約二僧祇滿、四約三僧祇滿，故作是",
    "T35n1733_014:0359c18": "說。第二淨忍分中，文有三：初十句正明無",
    "T35n1733_014:0359c19": "生忍、次四句明無生忍淨、後一句結忍入",
    "T35n1733_014:0359c20": "位。論中但釋前二，攝為四種：一破相、二破",
    "T35n1733_014:0359c21": "性、三因泯、四果離。又前二破相入如、後二",
    "T35n1733_014:0359c22": "證實捨相。又約寄位，初一在加行、次一在",
    "T35n1733_014:0359c23": "正體、後一在後得。其數差別一種通始終。",
    "T35n1733_014:0359c24": "依《佛性論．三性品》云「如經說：若人已得無",
    "T35n1733_014:0359c25": "生法忍，即不退墮。此云何成立？由三性故",
    "T35n1733_014:0359c26": "即得成立。如來為約分別性故說本來無",
    "T35n1733_014:0359c27": "生忍、約依他性故說自性無生忍、約真實",
    "T35n1733_014:0359c28": "性故說垢苦本性無生忍。」就初事無生中，",
    "T35n1733_014:0359c29": "論攝為七：初四明不增、後三明不減，即是",
    "T35n1733_014:0360a01": "無增減法界。論中先立七實，對治此實以",
    "T35n1733_014:0360a02": "顯無生。一淨分法中本有實者，計自性住，",
    "T35n1733_014:0360a03": "性為事物有，為對治此，故云入諸法本來",
    "T35n1733_014:0360a04": "無生。二新新生實者，計習所成性為實，對",
    "T35n1733_014:0360a05": "治此故無起。三相實者，計前二性所生行",
    "T35n1733_014:0360a06": "相，對治此故無相。四後際實者，計於佛果",
    "T35n1733_014:0360a07": "後際出纏，對治此故無成。又此四中，初一",
    "T35n1733_014:0360a08": "自性住佛性、次二引出佛性、後一至得果佛",
    "T35n1733_014:0360a09": "性。又初一道前凡位、次一在三賢之位、次一",
    "T35n1733_014:0360a10": "在地上、後一在道後。通即可知。又此四，展",
    "T35n1733_014:0360a11": "轉釋疑，可知。五先際實者，對佛果後際，說",
    "T35n1733_014:0360a12": "凡染為先，對治此故云無壞，明煩惱即空",
    "T35n1733_014:0360a13": "無可壞也。良以眾生心中有其二分：一如",
    "T35n1733_014:0360a14": "來藏名為淨分，故如前說淨分無生；二煩",
    "T35n1733_014:0360a15": "惱藏名為染分，如此所說染分無生。六雜染",
    "T35n1733_014:0360a16": "實淨分中者，謂修行位中背染向淨來，對",
    "T35n1733_014:0360a17": "治此故無來。七盡實諸眾生者，眾生向涅",
    "T35n1733_014:0360a18": "槃去，對治此故云無去，論經名無盡。第二",
    "T35n1733_014:0360a19": "自性無生，此經略無。論云「自性無生者，是法",
    "T35n1733_014:0360a20": "無我。彼法無我，自體無性故，如經非有有性",
    "T35n1733_014:0360a21": "故。」彼觀事故等者，明理不無，謂彼前諸地所",
    "T35n1733_014:0360a22": "觀事故，亦是此地所忍法故，不得言無。下",
    "T35n1733_014:0360a23": "明理不二，謂理非事外，故名不二，同於上",
    "T35n1733_014:0360a24": "文有不二不盡也。三「無初無中」下明數差別",
    "T35n1733_014:0360a25": "無生者，於三時中染淨法不增減故。謂先",
    "T35n1733_014:0360a26": "際為染、後際為淨、中際染淨，三際無生故",
    "T35n1733_014:0360a27": "無增減。四「入如來」下明作業無生者，於真",
    "T35n1733_014:0360a28": "如中淨無分別佛智故。「如是」下釋已總結",
    "T35n1733_014:0360a29": "也。次「示現」下釋無生忍淨。言一切心意識等",
    "T35n1733_014:0360b01": "者，一切有二：初一離報心憶想分別，故云",
    "T35n1733_014:0360b02": "行遠離等。二離方便心憶想分別，故云攝受",
    "T35n1733_014:0360b03": "分別性想故也。想者，遠離障法想。非無治",
    "T35n1733_014:0360b04": "法想者，簡言濫也。彼治想於下地中有三",
    "T35n1733_014:0360b05": "種勝事：一無功用自然行故，云無所貪著，謂",
    "T35n1733_014:0360b06": "於上佛果不待起貪求任運起行。二遍一",
    "T35n1733_014:0360b07": "切法相者，現能治廣故，云一切法如空。三",
    "T35n1733_014:0360b08": "入真如不動自然行故者，顯治深也。如空之",
    "T35n1733_014:0360b09": "言通二句用，可知。第三「入不動」下明得勝",
    "T35n1733_014:0360b10": "行分。於中有二：初明深行勝，謂對前彰出；",
    "T35n1733_014:0360b11": "二發起勝，對後顯入。前中二：先總明深",
    "T35n1733_014:0360b12": "行，謂入此位行玄奧故。下別有七，相從為",
    "T35n1733_014:0360b13": "三：初三一分明此地中境分殊絕、次二一分",
    "T35n1733_014:0360b14": "明此地中正行廣大、後二一分明此地中離",
    "T35n1733_014:0360b15": "障寂滅。喻中有三，從後向前喻此三分。七",
    "T35n1733_014:0360b16": "中，一難入深，故名深行菩薩。二同行深，諸",
    "T35n1733_014:0360b17": "淨地菩薩同故，謂純無漏位名為淨地。與",
    "T35n1733_014:0360b18": "此位人同，故云世不能測。不能測者，如麥",
    "T35n1733_014:0360b19": "在麥聚，不測其差別故。論經名無能分別。",
    "T35n1733_014:0360b20": "三境界深，能取所取不現前，故云離一切相",
    "T35n1733_014:0360b21": "等。言護一切障想者，謂防護一切障法之",
    "T35n1733_014:0360b22": "想。為簡治法想，故名離貪著。四修行深，自",
    "T35n1733_014:0360b23": "利利他行廣大故。此經略無。五不退深，謂彼",
    "T35n1733_014:0360b24": "二乘不能形奪壞其勝，故云一切聲聞等。",
    "T35n1733_014:0360b25": "六離障深，謂離功用障，故云深大遠離。七",
    "T35n1733_014:0360b26": "對治現前深，謂能治之行常現在，故云而現",
    "T35n1733_014:0360b27": "前。論經名為寂靜現前，即真如寂靜非事",
    "T35n1733_014:0360b28": "靜也。下釋三喻，喻前所說。滅盡喻者，示彼",
    "T35n1733_014:0360b29": "行。寂滅故者，釋現喻意。釋喻中，言無彼依",
    "T35n1733_014:0360c01": "止故者，明滅盡定中心王不行，想等心數無",
    "T35n1733_014:0360c02": "所依故亦不行也。以得無功用自然行者，釋",
    "T35n1733_014:0360c03": "懃方便，三業行息滅也。論經報行成，有二釋：",
    "T35n1733_014:0360c04": "一約教道，故云得彼相違法。二約證道，故",
    "T35n1733_014:0360c05": "云善住阿梨耶識真如法中者。但本識",
    "T35n1733_014:0360c06": "有二分：凡時唯住妄染分，今此住真淨",
    "T35n1733_014:0360c07": "分。若至佛地，單住真如，不云梨耶真如。",
    "T35n1733_014:0360c08": "今此為有變易報苦，是故雙舉也。言住大",
    "T35n1733_014:0360c09": "遠離者，是論中住報行成也。釋第二夢寤",
    "T35n1733_014:0360c10": "喻中，示此行中護彼過想。有正智想者，",
    "T35n1733_014:0360c11": "如從夢寤，雖無夢想而有寤想，所況如",
    "T35n1733_014:0360c12": "是。雖捨前地妄修過想，非無此地正智",
    "T35n1733_014:0360c13": "之想。言此行寂滅者，顯此正智即用常寂，",
    "T35n1733_014:0360c14": "故不同前，顯此深行故也。「是中」下重分",
    "T35n1733_014:0360c15": "別依清淨。世間涅槃二心不行者，此釋經中",
    "T35n1733_014:0360c16": "不行二心。謂夢中渡河，此岸喻世間、彼岸",
    "T35n1733_014:0360c17": "喻涅槃，既覺寤已，此彼俱亡，名依清淨，故",
    "T35n1733_014:0360c18": "云不行二心也。言依境界受用念想不行",
    "T35n1733_014:0360c19": "者，釋諸所憶想不復現前，謂於夢中受用",
    "T35n1733_014:0360c20": "船栰等境想不復現也。釋第三生梵天喻",
    "T35n1733_014:0360c21": "中，「如生色界」下結不行。此地如是，下地心一",
    "T35n1733_014:0360c22": "向不行，望下彰出。得報地者，對此彰得。此",
    "T35n1733_014:0360c23": "說離勝結明喻意。下重分中，順行是世間",
    "T35n1733_014:0360c24": "心、不順行是出世間心，故名二分也。心等",
    "T35n1733_014:0360c25": "者，舉心等取意之與識及憶想等，即是順行",
    "T35n1733_014:0360c26": "也。佛等者，舉佛等取菩提涅槃等，即是不順",
    "T35n1733_014:0360c27": "行也。下就不順行分中更開三門，經中但",
    "T35n1733_014:0360c28": "就大乘，論主對辨大小。一言差別者，非是",
    "T35n1733_014:0360c29": "大小不同名為差別，但是大小乘中生法兩",
    "T35n1733_014:0361a01": "異名差別。二言大小乘中眾生法差別者，",
    "T35n1733_014:0361a02": "非生法異名為差別，明此大小乘中生生自",
    "T35n1733_014:0361a03": "異、法法自別。三言無學學差別者，就小乘中",
    "T35n1733_014:0361a04": "辨人差別，非是學與無學不同名為差別，",
    "T35n1733_014:0361a05": "但明學學不同，無學亦爾。上開門竟。佛等涅",
    "T35n1733_014:0361a06": "槃差別說者，舉經對顯，謂佛是第一句、佛心",
    "T35n1733_014:0361a07": "等取中間二句、涅槃是第四句應知也。何故",
    "T35n1733_014:0361a08": "世間行中而不開異，出世行中開此差別？",
    "T35n1733_014:0361a09": "以出世是大人所求，恐有染取，故委釋令",
    "T35n1733_014:0361a10": "離。下釋顯中，先釋順行可知。後釋不順行",
    "T35n1733_014:0361a11": "中，言大小差別是總舉。下別中，大乘內佛菩",
    "T35n1733_014:0361a12": "薩是人、涅槃是法，小乘中涅槃是法、羅漢等",
    "T35n1733_014:0361a13": "是人。二釋人法各差別，論釋可知。小乘羅",
    "T35n1733_014:0361a14": "漢差別者，如《毘曇》中六種不同，謂退、思、護、住、",
    "T35n1733_014:0361a15": "勝進、不動。《成實》有九，並廣如彼說。餘文可",
    "T35n1733_014:0361a16": "知。二「佛子」下明發起勝行。於中二：初明本",
    "T35n1733_014:0361a17": "願力住諸佛勸發、二「若不與」下明勸利益。前",
    "T35n1733_014:0361a18": "中亦二：初本願住、二「又諸佛」下明勸發。前中，",
    "T35n1733_014:0361a19": "隨順是地者，是論經中住義。以本願者，釋住",
    "T35n1733_014:0361a20": "所由，謂從前地來，同求此地無生忍門，名",
    "T35n1733_014:0361a21": "為本願。得已以息，故名為住。然住義，釋有",
    "T35n1733_014:0361a22": "二門：一顯義、二說意。初中明諸菩薩住與",
    "T35n1733_014:0361a23": "不住，汎釋有四：一觀入分別，謂始時不住、",
    "T35n1733_014:0361a24": "終即樂住。從前地來求趣無生，以未得故",
    "T35n1733_014:0361a25": "是以不住；今此得之，樂寂故住。二起行",
    "T35n1733_014:0361a26": "分別，始時樂住、終即不住。今此地中始得",
    "T35n1733_014:0361a27": "無生，樂寂故住；後以佛勸發起勝行，所以",
    "T35n1733_014:0361a28": "不住。三就寂分別，始終常住，謂佛菩薩隨",
    "T35n1733_014:0361a29": "所證入無暫時捨。四起用分別，諸佛菩",
    "T35n1733_014:0361b01": "薩一切不住，常隨世間利益眾生。今此文",
    "T35n1733_014:0361b02": "中約前二說。二明說住意，亦有四義：一",
    "T35n1733_014:0361b03": "為漸悟菩薩有樂寂習，故云本願力住。二",
    "T35n1733_014:0361b04": "為引定性二乘，明菩薩此地大寂滅處猶",
    "T35n1733_014:0361b05": "有動起，況彼所得豈為究竟？三為顯此地",
    "T35n1733_014:0361b06": "甚深玄奧，難捨故住。四但有此深奧法流之",
    "T35n1733_014:0361b07": "處，必有諸佛作七勸橋，是故無有一人墜",
    "T35n1733_014:0361b08": "墮。下明勸發中三：先總勸、二「諸佛」下別勸、",
    "T35n1733_014:0361b09": "三「是菩薩」下結勸。初中，流水者，在無生忍，",
    "T35n1733_014:0361b10": "不起功用任運起行，趣於佛果。如大河水，",
    "T35n1733_014:0361b11": "不待人力流赴大海。何不前地與智？以",
    "T35n1733_014:0361b12": "得法未深故。何不後地與？以依此勸發",
    "T35n1733_014:0361b13": "修不住故。何故與智？理實通餘行，以智是",
    "T35n1733_014:0361b14": "行主故。何故在此位與？以此忍門攝德本",
    "T35n1733_014:0361b15": "故。下文云「亦莫捨此忍門，依此力能成大",
    "T35n1733_014:0361b16": "行故。」何故與如來智？以約果說故。作因緣",
    "T35n1733_014:0361b17": "者，論云「此與如來智慧力，轉彼深行樂足",
    "T35n1733_014:0361b18": "心故。」下別勸中，先歎其所得第一，是上法",
    "T35n1733_014:0361b19": "也；後「我有」下彰其未得，勸云修習。於中七",
    "T35n1733_014:0361b20": "勸，攝以為二：前六舉多未作，轉其住心；後",
    "T35n1733_014:0361b21": "一明其少作能成，增其去心。凡勸法如是。",
    "T35n1733_014:0361b22": "前六中攝為三對：自利利他初對中，一明自",
    "T35n1733_014:0361b23": "德未成、後一所化未出；第二對中，一化願",
    "T35n1733_014:0361b24": "未滿、後一自德未勝；第三對中，一明化業",
    "T35n1733_014:0361b25": "未廣、後一明自得法未窮。初中句別有三：",
    "T35n1733_014:0361b26": "初舉力等彰其未得。二「為得」下正勸修習。",
    "T35n1733_014:0361b27": "論云「不得修教授故。」解云：不得，釋上句。修教，",
    "T35n1733_014:0361b28": "釋此句。三亦莫捨等，明起行所依。論云若不",
    "T35n1733_014:0361b29": "捨此等，明反釋可知。依彼有力能作者，順",
    "T35n1733_014:0361c01": "釋。第二勸中，汝雖得此等，明自所得。「一切凡",
    "T35n1733_014:0361c02": "夫」下明他未出，於中亦三：初就凡夫總勸，",
    "T35n1733_014:0361c03": "名依彼眾生無利益事。二顯其過失。現起煩",
    "T35n1733_014:0361c04": "惱者，不善也。使者，釋離寂滅。在家煩惱，出",
    "T35n1733_014:0361c05": "家覺觀。三「汝當」下勸其愍念可知。第三勸",
    "T35n1733_014:0361c06": "中，汝應念本願者，總勸。「憶念本所弘願」下",
    "T35n1733_014:0361c07": "別，二句：一欲利益眾生者，是廣心，願下化眾",
    "T35n1733_014:0361c08": "生。二欲得不思智者，是大心，願上求佛智。論",
    "T35n1733_014:0361c09": "中依願化眾生釋上句，智行廣釋後句。能",
    "T35n1733_014:0361c10": "轉者，依前二義勸轉，名依名轉故。第四勸",
    "T35n1733_014:0361c11": "中三句：初一切法性等，舉所得法性自爾，不",
    "T35n1733_014:0361c12": "令生著。二「一切如來」下明上未同佛，謂佛",
    "T35n1733_014:0361c13": "具大用，非但一寂。三「聲聞」等明下齊二乘，",
    "T35n1733_014:0361c14": "謂定性二乘亦住寂捨化，此是抑挫之辭。論",
    "T35n1733_014:0361c15": "中不共義者，釋第二句。功行疲倦者，釋第",
    "T35n1733_014:0361c16": "三句。有此二過，名為彼垢。依此勸轉，名",
    "T35n1733_014:0361c17": "依名轉。第五勸中二：初汝觀我等者，舉佛",
    "T35n1733_014:0361c18": "六種化業；二「汝今」下結勸起修。論中先釋",
    "T35n1733_014:0361c19": "化業。言無量身等者，牒舉經文。彼佛法成",
    "T35n1733_014:0361c20": "就有力者，彼身等佛法修成之時，明此有能",
    "T35n1733_014:0361c21": "化眾生力。言示現依利益眾生者，辨定其",
    "T35n1733_014:0361c22": "行，謂此六皆依利他而說。次「此利益眾生",
    "T35n1733_014:0361c23": "事」下廣釋六種皆為化眾生。於中攝伏者，",
    "T35n1733_014:0361c24": "善者以光攝之；惡者以輪伏之，謂三輪也。",
    "T35n1733_014:0361c25": "二「如來作無量」下釋結勸起修之文。第六勸",
    "T35n1733_014:0361c26": "中亦二：初汝今適得等，明所得未廣。二「我",
    "T35n1733_014:0361c27": "等」下舉所未得勸之令起。論中一入是所",
    "T35n1733_014:0361c28": "入法門，二作是法門業用，三轉是業用不斷。",
    "T35n1733_014:0361c29": "餘文可見。第七勸中明少作，在增其去心。",
    "T35n1733_014:0362a01": "於中先舉三種無量。「汝應」下勸盡通達。論",
    "T35n1733_014:0362a02": "中少作者，望佛果不遙，故云少在。隨所見",
    "T35n1733_014:0362a03": "等，釋三無量也。少觀即成，釋如實通達。以",
    "T35n1733_014:0362a04": "此增其去心，故云轉也。二「是菩薩」下結勸",
    "T35n1733_014:0362a05": "可知。第二「諸佛子」下明因勸成益。於中二：",
    "T35n1733_014:0362a06": "先對上本願住，彰不勸之損，論釋即入涅槃",
    "T35n1733_014:0362a07": "者與智慧示現者，此釋經意，謂舉此滅，為",
    "T35n1733_014:0362a08": "顯佛與智故。二「以諸佛」下對上佛勸，彰勸",
    "T35n1733_014:0362a09": "之益，於中有法、喻、合。法中亦三：初明佛與",
    "T35n1733_014:0362a10": "智門者，論釋彼行中攝功德因勝者，明與",
    "T35n1733_014:0362a11": "智所依，謂彼發起行之中，無生法忍攝功德",
    "T35n1733_014:0362a12": "因最為殊勝，故佛與智也。同作教授說者，",
    "T35n1733_014:0362a13": "正解與智。諸佛共勸，名同教授。二「於一念」下",
    "T35n1733_014:0362a14": "明由勸故起行速疾，論釋可知。三「所以者",
    "T35n1733_014:0362a15": "何」下問答辨釋。謂向前二大僧祇所修，比此",
    "T35n1733_014:0362a16": "一念所起之行不及者何。下釋中，先以一身",
    "T35n1733_014:0362a17": "等，明前不及今。此無量，辨此過前。問：前初",
    "T35n1733_014:0362a18": "地百身、二地千等，何故言一？答：實報唯一，變",
    "T35n1733_014:0362a19": "化百等，故非異也。於中有十一句。初無量",
    "T35n1733_014:0362a20": "身者，論釋一切菩薩身信解如自身故者，",
    "T35n1733_014:0362a21": "勝解力故，以自身令同一切菩薩身故，是",
    "T35n1733_014:0362a22": "故一切所修是自修也，此是同體智力故也。",
    "T35n1733_014:0362a23": "此非文意。又釋：以勝解力令自身無量，如",
    "T35n1733_014:0362a24": "一切菩薩數量齊等，此豈非是變化身耶？",
    "T35n1733_014:0362a25": "釋：以此菩薩既不出觀，即稱法界而起身",
    "T35n1733_014:0362a26": "雲，實德非化。此是文意。音聲起等，類身應",
    "T35n1733_014:0362a27": "知。言此十句。一依教化眾生者，是十句中",
    "T35n1733_014:0362a28": "初六利他。二依助道者，其次二句自利行。",
    "T35n1733_014:0362a29": "三依障淨者，明後二句德用淨也。應知。十",
    "T35n1733_014:0362b01": "句有此三義，下別顯之。隨身任者，是無量",
    "T35n1733_014:0362b02": "身，謂隨所住法當現彼身，如觀音住大悲",
    "T35n1733_014:0362b03": "身等。二隨說者，是無量聲，謂隨所說法，音",
    "T35n1733_014:0362b04": "聲亦無量。三隨依智者，無量智也，隨所知故。",
    "T35n1733_014:0362b05": "四隨所取生者，無量生處形類不同，即種類",
    "T35n1733_014:0362b06": "俱生無行作意生身也。五隨何國土者，無量",
    "T35n1733_014:0362b07": "淨國。六得教化眾生者，無量化眾生。次釋二",
    "T35n1733_014:0362b08": "句自行中，一供佛集德、二順佛集智。下二",
    "T35n1733_014:0362b09": "句明德用淨，一神通障淨、二無量大會明正",
    "T35n1733_014:0362b10": "覺障淨。以於大會知根說法等，故言此一",
    "T35n1733_014:0362b11": "切處隨順無量身口意業等。此釋結文。無間",
    "T35n1733_014:0362b12": "不斷，釋不動義。二釋喻中，船喻行疾應知。",
    "T35n1733_014:0362b13": "因勝者，顯行疾所因，以無生忍是行勝因，",
    "T35n1733_014:0362b14": "令行疾。三「善集」下釋合文。善集等，是前七地",
    "T35n1733_014:0362b15": "中所修諸行，助發於此，故曰資糧。餘文可",
    "T35n1733_014:0362b16": "知。第四淨佛國土分中有三自在：一器世",
    "T35n1733_014:0362b17": "間自在行、二眾生世間自在行、三智正覺世",
    "T35n1733_014:0362b18": "間自在行。初是化處、次是所化、後是能化。具",
    "T35n1733_014:0362b19": "後二淨，方名淨土。於此三法起化無礙，故",
    "T35n1733_014:0362b20": "名自在。",
    "T35n1733_014:0362b21": "就初器世間自在行中二：初總以標舉，謂先",
    "T35n1733_014:0362b22": "牒前。後思惟佛智力者，正辨其相，謂能了",
    "T35n1733_014:0362b23": "知諸世界相，故名智力。下別顯之，文別有",
    "T35n1733_014:0362b24": "五：一隨心所欲者，於此世界隨於已心欲",
    "T35n1733_014:0362b25": "知即知，又亦隨他眾生之心欲知即知。此",
    "T35n1733_014:0362b26": "是智自在。彼能現不現者，是通自在。能現是",
    "T35n1733_014:0362b27": "成，不現是壞。又釋：能現成壞，不現反之。二",
    "T35n1733_014:0362b28": "「知以何業」下明隨何欲彼能現，謂隨何業成、",
    "T35n1733_014:0362b29": "何業壞，欲知即知。能現同前。業集故成、業",
    "T35n1733_014:0362c01": "盡故壞，智能知彼，故云業集盡智。三隨幾時",
    "T35n1733_014:0362c02": "欲者，略無此句。四「是菩薩知地」下隨廣狹欲",
    "T35n1733_014:0362c03": "彼能現者，於中二：先明四大差別。非定地",
    "T35n1733_014:0362c04": "等者，明欲界所知狹故名小；二定地等，上界",
    "T35n1733_014:0362c05": "所知廣故名大。三佛知無限，故云無量。上三",
    "T35n1733_014:0362c06": "俱約所知分齊，同名境界。知此之智，故名",
    "T35n1733_014:0362c07": "境智。次顯相智。四大體伏，名為自相。於上",
    "T35n1733_014:0362c08": "有空無我等，名為同相。此二不同，名為差",
    "T35n1733_014:0362c09": "別。下知微塵麁細等，準前可知。二「於一世",
    "T35n1733_014:0362c10": "界」下明知微塵聚散多少。於中，初總知、二",
    "T35n1733_014:0362c11": "「此一世界」下別。別中四句：一知外四大塵多",
    "T35n1733_014:0362c12": "少、二知眾生身塵多少、三知前世界物塵多",
    "T35n1733_014:0362c13": "少、四知前眾生三界六道差別身塵多少。此",
    "T35n1733_014:0362c14": "中，大身小身者，論經名麁身細身，此是三界",
    "T35n1733_014:0362c15": "差別。論云身麁細者，色麁、無色細。色中，欲",
    "T35n1733_014:0362c16": "界麁、色界細。故云如是次第，以此當知。",
    "T35n1733_014:0362c17": "大乘宗，無色界中亦有微塵，即定自在所生",
    "T35n1733_014:0362c18": "色。次知六道身微塵成者，以覺慧分析，顯",
    "T35n1733_014:0362c19": "此微塵非實有性。五「是菩薩入如是」下明",
    "T35n1733_014:0362c20": "隨幾許欲。於中三：初知三界成壞、二知大",
    "T35n1733_014:0362c21": "小等相、三知眾生隨之現化，論釋後二。",
    "T35n1733_014:0362c22": "論云「欲界等境界智相智者，亦開二門，舉欲",
    "T35n1733_014:0362c23": "等取色無色界，於此三界知事分齊，名境",
    "T35n1733_014:0362c24": "界智；知法分齊，名為相智。」下廣釋境智。欲",
    "T35n1733_014:0362c25": "界中人小、天大。色界中有覺觀是初禪、無",
    "T35n1733_014:0362c26": "覺是二禪已上，無色界中為簡却彼外道",
    "T35n1733_014:0362c27": "妄取以為涅槃，故說佛法。凡夫菩薩聲聞是",
    "T35n1733_014:0362c28": "聖智。此上各為所知廣狹以分大小。上來",
    "T35n1733_014:0362c29": "但釋大小、未釋無量相，今此同釋一切三",
    "T35n1733_014:0363a01": "界如來所知皆寬廣無邊，故云無量相也。三",
    "T35n1733_014:0363a02": "「是名菩薩」下明知眾生隨之現化。於中三：",
    "T35n1733_014:0363a03": "初知眾生、二隨知現化、三起化自在。論云",
    "T35n1733_014:0363a04": "「初中先牒文。善知身不同，總釋所知眾生。",
    "T35n1733_014:0363a05": "方便等者，釋現化巧同彼生也。異生同生差",
    "T35n1733_014:0363a06": "別應知者，是所現同類身也。」「諸佛國」下彼處",
    "T35n1733_014:0363a07": "處去身體示現者，釋起化自在，身遍三千",
    "T35n1733_014:0363a08": "界等也。法、喻、合可知。二「隨眾生身」下明眾",
    "T35n1733_014:0363a09": "生世間自在行。於中三：先總明自在、二「若",
    "T35n1733_014:0363a10": "於沙門」下別顯自在、三「不可說」下總結自在。",
    "T35n1733_014:0363a11": "論釋中，彼調伏眾生自在，是總釋其相，以此",
    "T35n1733_014:0363a12": "菩薩調伏眾生中得自在故，能種種現。言",
    "T35n1733_014:0363a13": "彼行化眾生者，此釋經中隨眾生信於大",
    "T35n1733_014:0363a14": "會現，皆往示現，名行化生。言身心自同事",
    "T35n1733_014:0363a15": "者，釋別顯文內化同物身。謂菩薩自身隨眾",
    "T35n1733_014:0363a16": "生心，以自己身同形事，故言身心自同事",
    "T35n1733_014:0363a17": "也。言身心等分示者，此釋中化應物心。",
    "T35n1733_014:0363a18": "菩薩自身隨眾生必量宜而現，名等分示，",
    "T35n1733_014:0363a19": "謂應以聲聞身等。餘文可知。三「而實遠離」下",
    "T35n1733_014:0363a20": "明智正覺世間自在行。於中有二諦智：先",
    "T35n1733_014:0363a21": "明第一義智，以是本故。言遠離身相差別",
    "T35n1733_014:0363a22": "者，謂釋離一切身相分別也。言常住平等",
    "T35n1733_014:0363a23": "者，自身他身不分別。謂己身為自、十身為",
    "T35n1733_014:0363a24": "他，同一理性故不分別。何故說此？謂欲顯",
    "T35n1733_014:0363a25": "諸身相作所由故也。二「是菩薩」下明世諦",
    "T35n1733_014:0363a26": "智中有三：初列所知十身、二明諸身相作、",
    "T35n1733_014:0363a27": "三釋十身義。初中十身內，初三是染分、次六",
    "T35n1733_014:0363a28": "是淨分、後一是不二分。各言分者，此是同一",
    "T35n1733_014:0363a29": "大緣起法義分出故。如《攝論》中於依他起上",
    "T35n1733_014:0363b01": "離染分名遍計，清淨分名圓成，不二分",
    "T35n1733_014:0363b02": "為依他。是故若見一分，餘分性不異，皆融",
    "T35n1733_014:0363b03": "通全攝此中。不二分，約相盡為言，故以虛",
    "T35n1733_014:0363b04": "空身表也。論中重分別內，眾生世間、器世間",
    "T35n1733_014:0363b05": "舉初二身。彼二生因業煩惱者，是第三業報",
    "T35n1733_014:0363b06": "身，明前二種生起之時，因煩惱業故名為",
    "T35n1733_014:0363b07": "報。言是染分者，結上三也。次明淨分。言",
    "T35n1733_014:0363b08": "三乘淨者，聲聞、辟支、菩薩、如來四身是也。此",
    "T35n1733_014:0363b09": "三乘隨何智者，舉智身。隨何法者，舉法身。是",
    "T35n1733_014:0363b10": "彼能知及所知法。彼淨顯示者，結上六種是",
    "T35n1733_014:0363b11": "淨分也。虛空非是前二相知，名不二分。二",
    "T35n1733_014:0363b12": "「是菩薩」下明諸身相作中，通自身有十，一",
    "T35n1733_014:0363b13": "身亦十，一度相作成一百一十身，皆無礙自",
    "T35n1733_014:0363b14": "在顯現。文中且辨三重：一以眾生身為首",
    "T35n1733_014:0363b15": "作己身等十；二以國土身為首作；三如是",
    "T35n1733_014:0363b16": "乃至第十以己身為首作彼十身應知。",
    "T35n1733_014:0363b17": "釋何諸身得如是相作，釋有多因，略論三",
    "T35n1733_014:0363b18": "種：一約法性融通門，是故此文先說自他身",
    "T35n1733_014:0363b19": "平等不分別等。二約緣起相由門，如下頌",
    "T35n1733_014:0363b20": "說「菩薩於因緣，和合中自在，乃至能隨意，",
    "T35n1733_014:0363b21": "示現於佛身」故也。三約菩薩自在智力，以",
    "T35n1733_014:0363b22": "此位中遠前二門無礙道理，是故能作。論釋",
    "T35n1733_014:0363b23": "以眾生身作自身者，彼自在中所作攝取",
    "T35n1733_014:0363b24": "行。種種示現者，謂智正覺自在中作攝他行。",
    "T35n1733_014:0363b25": "諸身相作，名種種示現，皆隨物心所現也。",
    "T35n1733_014:0363b26": "三「是菩薩」下廣顯十身。初釋眾生身中五",
    "T35n1733_014:0363b27": "句：一業、二生是報、三煩惱妄想染差別、四色、",
    "T35n1733_014:0363b28": "五無色界差別，後二就報開也。二釋國土",
    "T35n1733_014:0363b29": "身有十相。論中千等者，釋初三相，謂一千",
    "T35n1733_014:0363c01": "小、二千中、三千無量。舉千等取後二也，故",
    "T35n1733_014:0363c02": "云應知。淨不淨差別者，釋垢相淨相也。廣",
    "T35n1733_014:0363c03": "等，釋餘相，指同初地。次四身假名差別者，",
    "T35n1733_014:0363c04": "論釋自相同相差別，假名分別無我人故。謂",
    "T35n1733_014:0363c05": "諸身各異名為自相，假名義齊稱曰同相。若",
    "T35n1733_014:0363c06": "就人說假，佛身之處何不說耶？以佛勝德",
    "T35n1733_014:0363c07": "超餘人故。七釋如來身中自有十身。一菩",
    "T35n1733_014:0363c08": "提身者，示成正覺故。二願身者，願生兜率",
    "T35n1733_014:0363c09": "故。三化身者，所有佛應化故。四住持身者，自",
    "T35n1733_014:0363c10": "身舍利住持故。五相好嚴身者，所有實報身",
    "T35n1733_014:0363c11": "故，以福業所生。六勢力身者，所有光明攝伏",
    "T35n1733_014:0363c12": "眾生故。七如意身者，所有同不同、世間出世",
    "T35n1733_014:0363c13": "間心得自在解脫故者，隨意現生示同世",
    "T35n1733_014:0363c14": "間名同，實即出世故名不同。下釋所以。以",
    "T35n1733_014:0363c15": "於出世間自在解脫故能現同，以於世",
    "T35n1733_014:0363c16": "間自在解脫能示不同。八福德身者，所有不",
    "T35n1733_014:0363c17": "共能作廣大利益因故，明福超凡小名為",
    "T35n1733_014:0363c18": "不共因。此大福廣現無量身財等相，廣攝眾",
    "T35n1733_014:0363c19": "生。九智身者，所有無障礙智故，是故此智能",
    "T35n1733_014:0363c20": "作一切事，彼事差別皆悉能知。謂能作一",
    "T35n1733_014:0363c21": "切，釋無障礙義。「彼事」下結能知。十法身者，",
    "T35n1733_014:0363c22": "所有如來無流界故。謂諸佛斷德名無流",
    "T35n1733_014:0363c23": "界，即十佛中名涅槃佛。又是如來內證法身",
    "T35n1733_014:0363c24": "名無流界。八釋知智身者，論經中有八",
    "T35n1733_014:0363c25": "釋：初二句三慧分別，一思量者，聞思慧；二善",
    "T35n1733_014:0363c26": "如實觀相者，是修慧。三果行所攝者，因果分",
    "T35n1733_014:0363c27": "別所得名果，彼因名行。四世出世者，就位",
    "T35n1733_014:0363c28": "分別，道前名世、見道已去名為出世。五三",
    "T35n1733_014:0363c29": "乘者，大小分別。六共不共者，麁細分別，麁即",
    "T35n1733_014:0364a01": "同修、細唯在大。七乘不乘者，種姓分別，已",
    "T35n1733_014:0364a02": "習三乘種姓名乘、未習非乘。八學無學者，修",
    "T35n1733_014:0364a03": "成分別，習求名學、果極無學。第九釋法身",
    "T35n1733_014:0364a04": "者，論經五句：一平等相者，無量法門，明等一",
    "T35n1733_014:0364a05": "法身故。謂佛無量法，明同一法身，故云平等。",
    "T35n1733_014:0364a06": "此是理法。二不壞相者，如聞取故。此是教法",
    "T35n1733_014:0364a07": "中實教，稱理而說，故云如聞也。三轉時假",
    "T35n1733_014:0364a08": "名差別者，隨所化眾生根性相應，時說差別",
    "T35n1733_014:0364a09": "故。謂隨所化根性熟時，稱根差別說，是權",
    "T35n1733_014:0364a10": "教法。四眾生非眾生者，眾生有六根等依報，",
    "T35n1733_014:0364a11": "非情名曰非根，此是染法。五知三寶者，知",
    "T35n1733_014:0364a12": "第一相，謂三寶殊勝故也。第十釋虛空身中",
    "T35n1733_014:0364a13": "六句：一無量者，廣窮無盡；二周遍者，一切色",
    "T35n1733_014:0364a14": "象；三無形者，不可見故；四不異者，無障礙相，",
    "T35n1733_014:0364a15": "不同色法限礙故也；五無邊者，無為相，以",
    "T35n1733_014:0364a16": "無始起終盡之邊故；六顯色身別異者，能",
    "T35n1733_014:0364a17": "通容受色相，因色彼分別，皆悉能知色，因",
    "T35n1733_014:0364a18": "解別異也。",
    "T35n1733_014:0364a19": "第五「是菩薩善知起如是」下明自在分。此十",
    "T35n1733_014:0364a20": "自在，略作四門：一辨相、二治障、三出因、四",
    "T35n1733_014:0364a21": "得位。初辨相，如論經具顯。二治障，對治十",
    "T35n1733_014:0364a22": "障，如《地論》具顯，論既與此共，故不待錄。",
    "T35n1733_014:0364a23": "三出因者，依《攝論》第十殊勝中以六度為",
    "T35n1733_014:0364a24": "因。初三施為因，以一切時施得命自在、一",
    "T35n1733_014:0364a25": "切處施得心自在、一切物施得財自在；次二",
    "T35n1733_014:0364a26": "以戒為因，由戒調身語以成勝業，復由",
    "T35n1733_014:0364a27": "戒淨隨欲受生；忍為信解自在因，以修忍",
    "T35n1733_014:0364a28": "時隨眾生意，故得一切皆隨心轉，謂變地",
    "T35n1733_014:0364a29": "為金等皆隨勝解而轉也；精進為願因，以",
    "T35n1733_014:0364b01": "策勤所作無懈廢故，令隨所願如意成",
    "T35n1733_014:0364b02": "就；禪為如意因，彼名神力自在，以依定發",
    "T35n1733_014:0364b03": "通如意成故；般若為後二因，謂內照所知",
    "T35n1733_014:0364b04": "名智自在，應根宣說名法自在。四明得位",
    "T35n1733_014:0364b05": "者，《攝論》約果明佛地所得，謂彼法身五相中",
    "T35n1733_014:0364b06": "白法所成內攝，今此就因八地所得，此約始",
    "T35n1733_014:0364b07": "終教說。下〈離世間品〉十自在，約普賢位貫",
    "T35n1733_014:0364b08": "通諸位。又上〈賢首品〉云十地十種自在力等，",
    "T35n1733_014:0364b09": "約別教一乘說。第六「是菩薩得十自在」下",
    "T35n1733_014:0364b10": "大勝分，有三：初智大、二業大、三彼二所住功",
    "T35n1733_014:0364b11": "德大。就初智大中，不思智者，不住世間涅",
    "T35n1733_014:0364b12": "槃，明寂用難測，此是總句。下別顯三種：一",
    "T35n1733_014:0364b13": "無量智者，修行盡至，證理深也；二廣智者，所知",
    "T35n1733_014:0364b14": "不思，照境廣也；三不壞智者，除障不思，破相",
    "T35n1733_014:0364b15": "極也。二「菩薩隨如是」下明業大之中，初牒",
    "T35n1733_014:0364b16": "前。論云如是至已如前說者，指前所說得",
    "T35n1733_014:0364b17": "自在已也。如是智成亦如前說者，指前所",
    "T35n1733_014:0364b18": "說不思智也。二「畢竟」下十二句，正顯業大。於",
    "T35n1733_014:0364b19": "中初三句明三業淨，是業大體；下九句約",
    "T35n1733_014:0364b20": "修辨業，攝為四：一起能起起同時，謂前",
    "T35n1733_014:0364b21": "三業是起，智慧起彼是名能起，彼業起竟",
    "T35n1733_014:0364b22": "共慧相隨名曰同時，故名身業隨智行等。二",
    "T35n1733_014:0364b23": "智攝不染作利眾生行等者，明智悲一對，故",
    "T35n1733_014:0364b24": "云般若增上大悲首等。三因攝自行他行因",
    "T35n1733_014:0364b25": "等者，此能感所感為一對，謂自起大願名",
    "T35n1733_014:0364b26": "為自行，此之自行與他佛行能加為因故",
    "T35n1733_014:0364b27": "名他行因等，故云善起願善為佛護。四作業",
    "T35n1733_014:0364b28": "所持者，謂三業行成不壞名持，於中三句：初",
    "T35n1733_014:0364b29": "二利他成就，一說法益生故，云常不捨利",
    "T35n1733_014:0364c01": "益生。二淨土神通化故，云悉知無邊等。下一",
    "T35n1733_014:0364c02": "自行，謂成就一切佛法故，云舉要言等。三",
    "T35n1733_014:0364c03": "「是菩薩住此地」下明彼二住功德大，於中初",
    "T35n1733_014:0364c04": "十句正釋、後三句結成。前中，論攝為七：初四",
    "T35n1733_014:0364c05": "為一，是住德體故，名善住道功德。後六",
    "T35n1733_014:0364c06": "各一，是約修辨德。前中四句：初二自行，一淨",
    "T35n1733_014:0364c07": "心離障、二深心攝善不離道故，名對治堅；",
    "T35n1733_014:0364c08": "後二利他，悲慈不捨救也。下約修辨德，二",
    "T35n1733_014:0364c09": "不忘德是意業總持德；三成就口業辨說德；",
    "T35n1733_014:0364c10": "四定心自在是身業德，依定發通故；五依",
    "T35n1733_014:0364c11": "願力起行；六修行成就者，明行力集法；七",
    "T35n1733_014:0364c12": "與智者，行成證入佛境界，名佛與智也。三",
    "T35n1733_014:0364c13": "「是菩薩如是」下結。智力者，牒前智大，得無憎",
    "T35n1733_014:0364c14": "愛，不分別眾生有惱無惱也。示一切所作",
    "T35n1733_014:0364c15": "者，牒前作業大，謂平等作業故。無過咎者，",
    "T35n1733_014:0364c16": "是彼二住功德大，以得前七種功德故，諸行",
    "T35n1733_014:0364c17": "事中無過失故。第七「諸佛子菩薩此地」下",
    "T35n1733_014:0364c18": "明釋名分，有二：初地釋名者，約法顯位；二",
    "T35n1733_014:0364c19": "智者釋名，約人辨德。前中十句，論攝為六，",
    "T35n1733_014:0364c20": "謂第三第八各為一，自餘八句兩為一，故",
    "T35n1733_014:0364c21": "有六也。初二染對治，一治下地功用行，小乘",
    "T35n1733_014:0364c22": "願諸魔業，故名不動；二治煩惱習行，故名",
    "T35n1733_014:0364c23": "不轉，以智能治也。二能得難得甚深無生",
    "T35n1733_014:0364c24": "故，名一切世不測等。三次二句名發行淨：",
    "T35n1733_014:0364c25": "一發淨，謂發修之時離功用過，如王子不",
    "T35n1733_014:0364c26": "憂居家農務之過。菩薩亦爾，生在此家",
    "T35n1733_014:0364c27": "無功用之失，故云無家過。此中如童子無",
    "T35n1733_014:0364c28": "欲，譬純無流，無惑染之過。二行淨，謂正行",
    "T35n1733_014:0364c29": "之時離不成過住生地，所欲事自在成就，故",
    "T35n1733_014:0365a01": "名自在地。四次二句為一，世間出世間有作",
    "T35n1733_014:0365a02": "淨勝，謂教道修起名有作，有作名成，福德",
    "T35n1733_014:0365a03": "名世，慧名出世，出世之慧決定知，故名究",
    "T35n1733_014:0365a04": "竟。五無作淨勝，謂證道真理非修所作。梵語",
    "T35n1733_014:0365a05": "涅槃與變化相近，故致二譯不同。由願起",
    "T35n1733_014:0365a06": "用不帶寂故，名變化也。六次二句名菩薩",
    "T35n1733_014:0365a07": "地勝，謂位分過前也。一住持者，論名加地，",
    "T35n1733_014:0365a08": "即加持也。此勝六地者，發起殊勝行，謂顯",
    "T35n1733_014:0365a09": "此過前也。他事念動，彰前劣此，即六地觀",
    "T35n1733_014:0365a10": "空以有為他動其空觀，今則不爾故勝也。",
    "T35n1733_014:0365a11": "二先修善名無功用地者，明勝七地。有功",
    "T35n1733_014:0365a12": "用，明前劣此；此地善起等，彰此勝彼。餘文",
    "T35n1733_014:0365a13": "可見。二「菩薩得如是」下明智者釋名。謂以",
    "T35n1733_014:0365a14": "何義故，為得不動菩薩？有二義：一一向不",
    "T35n1733_014:0365a15": "動、謂行修上順故；二一體不動、謂與諸菩",
    "T35n1733_014:0365a16": "薩行同體故。前中，先四句明一向義。初言",
    "T35n1733_014:0365a17": "入佛境者，論經名入佛性，謂入佛果法身理",
    "T35n1733_014:0365a18": "性。亦是佛智所證之境，故云果滿足勝，謂",
    "T35n1733_014:0365a19": "釋性也。滿勝釋佛，以是果圓故。隨順因者，",
    "T35n1733_014:0365a20": "標後三句，隨順佛因也。二名佛德照明者，",
    "T35n1733_014:0365a21": "是攝功德，善清淨義故，明觀解攝德。三隨",
    "T35n1733_014:0365a22": "佛威儀者，名為正行故，依解起修。四趣向",
    "T35n1733_014:0365a23": "佛法者，論經名佛境現前者，近佛境界故，",
    "T35n1733_014:0365a24": "依行近果也。次十句釋不動：初一是總。常",
    "T35n1733_014:0365a25": "為佛力護者，上果下加故。餘九是別，論攝",
    "T35n1733_014:0365a26": "為五，謂前四各一，後五為一。初中，常為四天",
    "T35n1733_014:0365a27": "王等者，是供養功德，明感天供養。二密迹",
    "T35n1733_014:0365a28": "等者，護功德，已前密護，今此已去現形守護。",
    "T35n1733_014:0365a29": "三善能等者，依止功德，以依定成德。四能",
    "T35n1733_014:0365b01": "作無量身者，國土清淨功德，謂前淨土分中",
    "T35n1733_014:0365b02": "現身差別也。次五為一，化眾生功德：一於諸",
    "T35n1733_014:0365b03": "身等者，願取諸有生，明身業化益；二得大",
    "T35n1733_014:0365b04": "果等者，根心使智力，明意業化也，能知眾生",
    "T35n1733_014:0365b05": "根欲性等；三於無邊三昧等者，無量法力轉",
    "T35n1733_014:0365b06": "法輪故，明語業化，依定證法名法力，以此",
    "T35n1733_014:0365b07": "法力能轉法輪名為語業；四堪受多佛記；",
    "T35n1733_014:0365b08": "五示現成佛說法度人。二「是菩薩入如是智",
    "T35n1733_014:0365b09": "等」下明一體不動。言入如是智者，論經名",
    "T35n1733_014:0365b10": "入大乘眾數，謂同此位諸無功用菩薩大智，",
    "T35n1733_014:0365b11": "故名不壞。此是總句。餘九為別。一善通達",
    "T35n1733_014:0365b12": "法者，是智不壞，以內證法實故。二常放等",
    "T35n1733_014:0365b13": "者，說不壞，以依證起說故。三度無礙等者，",
    "T35n1733_014:0365b14": "解脫不壞，以無礙法界業用自在。四善知世",
    "T35n1733_014:0365b15": "界等者，佛國土清淨不壞，以於諸佛土自",
    "T35n1733_014:0365b16": "在無礙故云善知也。五能示一切等者，入",
    "T35n1733_014:0365b17": "大乘不壞，意業入法能示現也。六隨意自",
    "T35n1733_014:0365b18": "在者，神通不壞，是身業也。七善解先後等者，",
    "T35n1733_014:0365b19": "能解釋義不壞，是語業也。八能入轉魔道智",
    "T35n1733_014:0365b20": "者，坐道場不壞，謂降魔怨也。九入如來等",
    "T35n1733_014:0365b21": "者，正覺不壞，以能現佛說法也。下能於無",
    "T35n1733_014:0365b22": "邊等，總結，以行無障不斷絕故，名為得不",
    "T35n1733_014:0365b23": "動地菩薩。「佛子」下明地果中，三果同前。調",
    "T35n1733_014:0365b24": "柔法說中，從佛受世界差別等者，等取眾生",
    "T35n1733_014:0365b25": "世間智正覺也。以依此三能起無量淨土",
    "T35n1733_014:0365b26": "作用，名為法明，故說所受為彼因相。喻中",
    "T35n1733_014:0365b27": "依人顯勝，謂得清淨地，身心勝故，即純淨",
    "T35n1733_014:0365b28": "無流也。善根光明更明淨示現者，釋教智",
    "T35n1733_014:0365b29": "淨。餘文可知。第三重頌中四十四，分九：初",
    "T35n1733_014:0365c01": "三頌前方便作集地分。二有三頌淨忍分。",
    "T35n1733_014:0365c02": "三有十五頌勝行分，於中初五頌勝行；後",
    "T35n1733_014:0365c03": "十頌發起，即七勸等。四有十二頌淨佛國",
    "T35n1733_014:0365c04": "土分，於中初四頌器世間；次五眾生世間；",
    "T35n1733_014:0365c05": "後三智正覺世間。五有一頌自在分。六有",
    "T35n1733_014:0365c06": "二頌大勝分。七有二頌釋名分。八有五頌",
    "T35n1733_014:0365c07": "地果分。九末後一結說分齊。不動地竟。",
    "T35n1733_014:0365c08": "第九善慧地，七門同前。初釋名者，《攝大乘》",
    "T35n1733_014:0365c09": "云「由得最勝無礙智故。」世親釋云「由無礙",
    "T35n1733_014:0365c10": "解智說名為慧，此慧妙善故名善慧。」無性",
    "T35n1733_014:0365c11": "釋云「謂得最勝四無礙解，無礙解智於諸智",
    "T35n1733_014:0365c12": "中最為殊勝。智即是慧，故名善慧。」四無礙",
    "T35n1733_014:0365c13": "者，法、義、詞、辯。由法無礙，自在了知一切名",
    "T35n1733_014:0365c14": "句。由義無礙，自在通達一切義理。由詞無",
    "T35n1733_014:0365c15": "礙，自在分別一切言詞。由辯無礙，遍於十",
    "T35n1733_014:0365c16": "方隨其所宜自在辯說。於此地中最初",
    "T35n1733_014:0365c17": "證得先未曾得無礙解智，故名善慧。《莊嚴論》",
    "T35n1733_014:0365c18": "云「於九地中，四無礙慧最為殊勝。於一剎",
    "T35n1733_014:0365c19": "那三千世界所有人天異類異音異義問，此",
    "T35n1733_014:0365c20": "菩薩能以一音普答眾問遍斷眾疑。由此",
    "T35n1733_014:0365c21": "說言名為善慧。」《金光明》云「說法自在無患",
    "T35n1733_014:0365c22": "累故，增長智慧自在無礙。」《解深密經》「於一",
    "T35n1733_014:0365c23": "切種說法自在，獲得無罪廣大智慧，故名",
    "T35n1733_014:0365c24": "善慧。」《瑜伽．住品》云「由此地中一切有情利益",
    "T35n1733_014:0365c25": "安樂意樂清淨，逮得菩薩無礙解慧。由此善",
    "T35n1733_014:0365c26": "能宣說正法，是故此地名善慧地。」《十住論》",
    "T35n1733_014:0365c27": "云「其慧轉明調柔增上，名善慧地。」《成唯識論》",
    "T35n1733_014:0365c28": "「成就微妙四無礙解，能遍十方善說法故。」",
    "T35n1733_014:0365c29": "《仁王經》中名為慧光地。《智度論》中名善",
    "T35n1733_014:0366a01": "相地。二來意者，亦三義：一前地雖得於",
    "T35n1733_014:0366a02": "無相中無功用行，而未能以無礙解隨機",
    "T35n1733_014:0366a03": "說法；今此進修，令證彼法，是故來。餘二門",
    "T35n1733_014:0366a04": "可知。三所離障者，依《地論》，離不能善利",
    "T35n1733_014:0366a05": "益眾生障。《唯識》云「利他中不欲行障，謂所",
    "T35n1733_014:0366a06": "知障中俱生一分。令於利樂有情事中，不",
    "T35n1733_014:0366a07": "欲勤行樂修已利，彼障九地四無礙解。",
    "T35n1733_014:0366a08": "入九地時便能永斷，由斯九地說斷二愚",
    "T35n1733_014:0366a09": "及彼麁重。一於無量所說法無量名句字，後",
    "T35n1733_014:0366a10": "後慧辯陀羅尼自在愚。於無量所說法陀",
    "T35n1733_014:0366a11": "羅尼自在者，謂義無礙解，即於所詮總持自",
    "T35n1733_014:0366a12": "在，於一義中現一切義故。於無量名句字",
    "T35n1733_014:0366a13": "陀羅尼自在者，謂法無礙解，即於能詮總持",
    "T35n1733_014:0366a14": "自在，於一名句字中現一切名句字故。於",
    "T35n1733_014:0366a15": "後後慧辯陀羅尼自在者，謂詞無礙解，於",
    "T35n1733_014:0366a16": "言音展轉訓釋總持自在，於一音聲中",
    "T35n1733_014:0366a17": "現一切音聲故。二辯才自在愚。辯才自在",
    "T35n1733_014:0366a18": "者，謂辯無礙解，善達機宜巧為說故。愚能",
    "T35n1733_014:0366a19": "障此四種自在，皆是此中第九障攝。」解云：此",
    "T35n1733_014:0366a20": "用能障四無礙解所知障種以為體性，以",
    "T35n1733_014:0366a21": "八地上六識中所知障無現行故。《金光明》云",
    "T35n1733_014:0366a22": "「一說法無量、名味句無量、智慧分別無量，",
    "T35n1733_014:0366a23": "不能持無明。二四無礙辯，未得自在無",
    "T35n1733_014:0366a24": "明。」梁《攝論》云「一無量正說法、無量名句味，",
    "T35n1733_014:0366a25": "難答巧言自在陀羅尼無明；二於四無礙",
    "T35n1733_014:0366a26": "解決疑生解無明。」解云：後中言四無礙者，",
    "T35n1733_014:0366a27": "即第四，同《深密》等。餘並可知。四所證者，",
    "T35n1733_014:0366a28": "此地中證得智自在依止法界。《唯識》釋云「謂",
    "T35n1733_014:0366a29": "若證得此真如已，於無礙解得自在故。」無",
    "T35n1733_014:0366b01": "性釋云「謂此地中得無礙辯所依止故，分",
    "T35n1733_014:0366b02": "證得智波羅蜜多，於一切法不隨其言，",
    "T35n1733_014:0366b03": "善能了知諸意趣義，如實成就一切有情受",
    "T35n1733_014:0366b04": "勝法樂。」解云：無礙辯等，釋依止義。分證等，",
    "T35n1733_014:0366b05": "釋智義。不隨言等，釋自在義。《中邊論》云「有",
    "T35n1733_014:0366b06": "四自在：一無分別自在，即相自在也；二淨土",
    "T35n1733_014:0366b07": "自在；三智自在；四業自在。法界為此四種所",
    "T35n1733_014:0366b08": "依，名四自在依止義。第八地唯能通達初二",
    "T35n1733_014:0366b09": "自在所依止義，後二如次在後二地。」五所行",
    "T35n1733_014:0366b10": "者，亦三：一於十度中當力度行。二善達法",
    "T35n1733_014:0366b11": "器自在說法行。《莊嚴論》云「四辯自在成就",
    "T35n1733_014:0366b12": "眾生。」三無邊總持廣受法行。並如下文應",
    "T35n1733_014:0366b13": "知。六所得果者，依梁論，通達智自在依",
    "T35n1733_014:0366b14": "止法界，得應身果。《金光明》九地發心得智",
    "T35n1733_014:0366b15": "藏三昧。當地位果，如下應知。第七釋文者，",
    "T35n1733_014:0366b16": "三分同前。初讚請分中有十九頌，分四：初",
    "T35n1733_014:0366b17": "二說前地益。二有二頌明菩薩天王所設供",
    "T35n1733_014:0366b18": "養。三有十四頌天女讚請，於中初一頌半",
    "T35n1733_014:0366b19": "出音歎佛；次三頌半歎菩薩行供；次八頌",
    "T35n1733_014:0366b20": "半歎佛菩薩三輪攝化，初一身業德；次五",
    "T35n1733_014:0366b21": "語業德，謂無聲現聲，說三乘一乘差別之",
    "T35n1733_014:0366b22": "法，良以此地是法師位，說法相增故；次二意",
    "T35n1733_014:0366b23": "業德，對幻現可知。下一，天女結默。四末後",
    "T35n1733_014:0366b24": "一，上首請說。第二正說分中有四分：一法",
    "T35n1733_014:0366b25": "師方便成就者，此地能起辯才說法，名法",
    "T35n1733_014:0366b26": "師地。趣地行立，名方便成。二智成就者，知法",
    "T35n1733_014:0366b27": "智成故。三入行成就者，知所化器故。四說",
    "T35n1733_014:0366b28": "成就者，稱根正說故。第八淨土、第九辯才，",
    "T35n1733_014:0366b29": "分其行別。成就一切相等，顯勝過劣，謂具",
    "T35n1733_014:0366c01": "前四分名一切相。就初法師方便中，初",
    "T35n1733_014:0366c02": "牒前起後，謂無量智是前八地深廣之智也。",
    "T35n1733_014:0366c03": "「欲求」下正顯方便。依他利自利，一一五三句",
    "T35n1733_014:0366c04": "示現者，初一句利他、次一句自利，故云一一",
    "T35n1733_014:0366c05": "也；次五句亦利他、後三句亦自利，故云五三",
    "T35n1733_014:0366c06": "句示也。初言求轉勝寂滅解脫者，依無",
    "T35n1733_014:0366c07": "色得解脫相可化眾生以作利益，謂化",
    "T35n1733_014:0366c08": "彼令得真涅槃故。二欲轉等者，依未得究",
    "T35n1733_014:0366c09": "竟佛智，自利益故。下五句亦明利他。三欲",
    "T35n1733_014:0366c10": "入等者，化根熟菩薩，令入深密。四欲觀",
    "T35n1733_014:0366c11": "等者，化邪念修行可化眾生，令得正念之",
    "T35n1733_014:0366c12": "行。五欲觀諸陀羅尼等者，化未知法眾",
    "T35n1733_014:0366c13": "生，轉法輪令得知，謂總持定智皆是說法",
    "T35n1733_014:0366c14": "之所依故。六欲令等者，以大神通化邪歸",
    "T35n1733_014:0366c15": "依眾生令入正法。七欲分別等者，以通達",
    "T35n1733_014:0366c16": "世界差別行故示清淨國土，轉信生天眾",
    "T35n1733_014:0366c17": "生令入佛法故。下三句明自利行。八欲修",
    "T35n1733_014:0366c18": "等者，欲得佛內證正覺大智等也。九欲順",
    "T35n1733_014:0366c19": "等者，欲得佛外化攝生法輪大智。十欲不捨",
    "T35n1733_014:0366c20": "等者，欲得佛無住涅槃不捨悲願。下結可",
    "T35n1733_014:0366c21": "知。第二「菩薩住此地」下明智成就。初總知",
    "T35n1733_014:0366c22": "三性淨染不二。後就善別開以作三重：一就",
    "T35n1733_014:0366c23": "善中開流無流，謂見道前善名有流、見",
    "T35n1733_014:0366c24": "道已去善名無流。即就無流復開世出世",
    "T35n1733_014:0366c25": "間，謂緣修阿含名為世間、正證真行名出世",
    "T35n1733_014:0366c26": "間。二復就彼善開思不思，謂地前可思、地",
    "T35n1733_014:0366c27": "上不思。即就可思開定不定，謂聲聞忍位已",
    "T35n1733_014:0366c28": "去、緣覺世第一法已去、菩薩十迴向已去，俱",
    "T35n1733_014:0366c29": "名定，已下名不定。此約初教。若約終教，入",
    "T35n1733_014:0367a01": "十住已去名定，十信如輕毛故云不定。三",
    "T35n1733_014:0367a02": "彼復就善開出三乘，即就三乘開有為無",
    "T35n1733_014:0367a03": "為，謂能證修起名有為，所證真理名無為，",
    "T35n1733_014:0367a04": "以三乘皆依理成名依順行。經云「一切賢",
    "T35n1733_014:0367a05": "聖皆以無為法得名」，是此義也。第三「隨順",
    "T35n1733_014:0367a06": "如是」下明入行成就。於中有三：初略標十",
    "T35n1733_014:0367a07": "一章門、二次第廣釋、三總結安住。初中，論經",
    "T35n1733_014:0367a08": "但云心。此中菩提心者，此約出離法器為",
    "T35n1733_014:0367a09": "言。釋此標章，論中有三：初略釋。一依共",
    "T35n1733_014:0367a10": "者，是心難，以是善惡染淨所依，故名為共。",
    "T35n1733_014:0367a11": "煩惱、業是次二也。生是第九，以相生義親，故",
    "T35n1733_014:0367a12": "同處辨。復言共者，是根欲性直心。此四相似，",
    "T35n1733_014:0367a13": "俱是法器，故名為共也。染者，是使心也。煩惱",
    "T35n1733_014:0367a14": "染淨等者，是習行，以習無別體，依染淨殘",
    "T35n1733_014:0367a15": "氣，故舉彼也。依定不定等，舉三聚難。二別",
    "T35n1733_014:0367a16": "釋相似義。言根等次第者，明依根起信等，",
    "T35n1733_014:0367a17": "故云次第也。何故依起？以相似故。云何相",
    "T35n1733_014:0367a18": "似？謂宿習為根，依根起欲，欲必似根。論經",
    "T35n1733_014:0367a19": "名信，謂深忍樂欲，意與此同。習欲成性，性",
    "T35n1733_014:0367a20": "亦似欲。依性起現行直心，心又似性，但依",
    "T35n1733_014:0367a21": "前後定不定時，故有如此次第差別。三結",
    "T35n1733_014:0367a22": "釋名義。眾多，釋林。難知，釋稠。此二俱句，故",
    "T35n1733_014:0367a23": "云難也。行者，不正信義，遠師釋云「於理證",
    "T35n1733_014:0367a24": "信，能滅心想。心想滅故，一切不行。」由無證",
    "T35n1733_014:0367a25": "信心等集起，故名為行。",
    "T35n1733_014:0367a26": "第二「知眾生諸心」下別釋，十一門即為十一",
    "T35n1733_014:0367a27": "段。初心難中三：先一句總；次九句別，論攝為",
    "T35n1733_014:0367a28": "八，謂前七各一、後二為一。遠云「八中初四",
    "T35n1733_014:0367a29": "妄心、後四真心。」妄中，一約事、二相、三體、四用。",
    "T35n1733_014:0367b01": "初言莊飾世心者，心以八識心能莊世也。",
    "T35n1733_014:0367b02": "論名心意識六種差別者，心謂賴耶、意是末",
    "T35n1733_014:0367b03": "那、識即六識，以心意各一，識中具六故云。",
    "T35n1733_014:0367b04": "六種八識不同，故名差別。差別同處，亦名",
    "T35n1733_014:0367b05": "雜相。二速轉等者，是心上行相，即四相遷流。",
    "T35n1733_014:0367b06": "謂速轉是住異，以不停故。壞不壞是生滅。",
    "T35n1733_014:0367b07": "三無形者是心體性，謂觀彼心，心相泯故，名",
    "T35n1733_014:0367b08": "為離心。下釋以心身不可得，故名離也。問：",
    "T35n1733_014:0367b09": "第一義既非是心，何故此說？答：以真性隨",
    "T35n1733_014:0367b10": "緣起此心故，如云自性清淨心，不染而染，",
    "T35n1733_014:0367b11": "成就染心等。四無邊等者，自相順行無量境",
    "T35n1733_014:0367b12": "界取故。謂攀緣之用是心自相，隨境非一",
    "T35n1733_014:0367b13": "故云無邊。下明真心。五清淨者，自性不染",
    "T35n1733_014:0367b14": "故，此本性清淨也。六垢無垢者，同煩惱不",
    "T35n1733_014:0367b15": "同煩惱，明在纏不染。七縛解者，同使緣縛，",
    "T35n1733_014:0367b16": "性離名解。下二名因相者，謂願力、業力引",
    "T35n1733_014:0367b17": "受報心。八以諸菩薩願力受生，幻起不實",
    "T35n1733_014:0367b18": "似同諂曲，然實成益，故云質直。九餘眾生",
    "T35n1733_014:0367b19": "等隨業受生，故云隨道也。論重分別中，言以",
    "T35n1733_014:0367b20": "自性清淨心故第六第七等者，釋六七二句",
    "T35n1733_014:0367b21": "染淨所由。謂若無第五性淨之心，即六七二",
    "T35n1733_014:0367b22": "句唯垢唯縛，無不垢不縛。又由此二句中染",
    "T35n1733_014:0367b23": "縛煩惱故，示後句中隨道受生。第二「是菩",
    "T35n1733_014:0367b24": "薩知煩惱」下明煩惱行稠林。於中先別顯、後",
    "T35n1733_014:0367b25": "總結。別中十句，論攝為三，謂初二各一、後",
    "T35n1733_014:0367b26": "八為一故也。初深相者，遠入乃至有頂故。若",
    "T35n1733_014:0367b27": "小乘中，非想非非想為頂。若大乘中，至金",
    "T35n1733_014:0367b28": "剛定。二淺相者，論經名行無邊相。謂無量善",
    "T35n1733_014:0367b29": "根修集之時，煩惱隨行難可知故。三染中",
    "T35n1733_014:0367c01": "有八句，為三：初三明煩惱染、次二約生顯",
    "T35n1733_014:0367c02": "煩惱、後三約業明煩惱。初中，言心伴相不",
    "T35n1733_014:0367c03": "相離相者，是隨所縛，即緣縛之義。迭共同",
    "T35n1733_014:0367c04": "事者，釋共生義，心伴是也，謂心王與惑互相",
    "T35n1733_014:0367c05": "扶起也。迭共相依者，釋不相離義，謂起已互",
    "T35n1733_014:0367c06": "依不相離也。共生不離者，舉經雙結。二言",
    "T35n1733_014:0367c07": "使纏差別者是。以何縛者，謂使也，以有使",
    "T35n1733_014:0367c08": "故、不得解脫故，說使為能縛之體，謂十",
    "T35n1733_014:0367c09": "使、十纏，故云差別。言煩惱使一義者，舉經",
    "T35n1733_014:0367c10": "會釋。謂此辨煩惱，何故說使？以是一義",
    "T35n1733_014:0367c11": "故。若是一義，何故下文別明使行？但此十使",
    "T35n1733_014:0367c12": "有繫縛義，屬此門收；有隨逐義，屬後門",
    "T35n1733_014:0367c13": "攝。此經本中分出使、纏，俱是能縛。三言是",
    "T35n1733_014:0367c14": "心相應等者，是所縛事。謂心者，出所縛體。",
    "T35n1733_014:0367c15": "心相應等，舉經對顯，重釋不相應。示可得解",
    "T35n1733_014:0367c16": "脫者，以在纏心性恒本淨故，今此縛可",
    "T35n1733_014:0367c17": "有解脫。次隨道生等二句，約生明煩惱。論",
    "T35n1733_014:0367c18": "言身事生道界因者，明此煩惱與六道三",
    "T35n1733_014:0367c19": "界生身之事為所因故。生煩惱染示者，結",
    "T35n1733_014:0367c20": "此就生，明煩惱故。後愛癡下三句，約染業",
    "T35n1733_014:0367c21": "明煩惱。三分中，業因障解脫者，愛、癡及見",
    "T35n1733_014:0367c22": "是為三分，愛是欲求、癡是有求、見是有邪",
    "T35n1733_014:0367c23": "梵行求，俱障解脫，釋為大過。言隨順世間",
    "T35n1733_014:0367c24": "身口意業不斷起因者，以憍慢愚癡造重",
    "T35n1733_014:0367c25": "罪業，明煩惱是三業罪因，以不斷故。「乃至」",
    "T35n1733_014:0367c26": "下總結。八萬四千者，準《賢劫經》說，佛一代有",
    "T35n1733_014:0367c27": "三百五十度功德法門，謂始從光曜無極",
    "T35n1733_014:0367c28": "度，終至分布舍利度，一一各以六度為因，",
    "T35n1733_014:0367c29": "便有二千一百。以此對治四大六衰十種惱",
    "T35n1733_014:0368a01": "患，即成二萬一千。四大是內報身也。六衰是",
    "T35n1733_014:0368a02": "外六塵，衰耗善法故名也。以此二萬一千",
    "T35n1733_014:0368a03": "各化四種眾生，一多貪、二多嗔、三多癡、四",
    "T35n1733_014:0368a04": "等分，即成八萬四千諸度法門。能障之結即",
    "T35n1733_014:0368a05": "是八萬四千煩惱，業等亦爾。下並準之。",
    "T35n1733_014:0368a06": "第三「是菩薩知業」下明業行稠林中，亦先別、",
    "T35n1733_014:0368a07": "後結。別中十句：初善等者，明業能為六道因",
    "T35n1733_014:0368a08": "故。謂善中上者天因、中者人因、下是修羅，",
    "T35n1733_014:0368a09": "惡中三品三惡道因。無記非因，相對故說。又",
    "T35n1733_014:0368a10": "亦得有名言業義。二分別等者，自性差別，思",
    "T35n1733_014:0368a11": "為自性，然有三種，故名差別。謂審慮思、決",
    "T35n1733_014:0368a12": "定思此二在意地，未至身語名籌量時，未",
    "T35n1733_014:0368a13": "作故不可分別；發動思，正在身語名作業",
    "T35n1733_014:0368a14": "時，善惡業成名可分別。三心伴等者，方便差",
    "T35n1733_014:0368a15": "別。謂此業思共意識生，各為心伴，隨其善",
    "T35n1733_014:0368a16": "惡生已，即薰本識成種。種似能薰，故云",
    "T35n1733_014:0368a17": "不別生果。此釋不離也。四自然等者，盡集",
    "T35n1733_014:0368a18": "果差別。謂無始時業自然念念滅壞，然集",
    "T35n1733_014:0368a19": "果不失故。言有為作業者，釋自然滅，以",
    "T35n1733_014:0368a20": "是有為必無常故。因盡集者，顯功能不亡，",
    "T35n1733_014:0368a21": "釋集果次第。此念念滅全能引果，行道滅亦",
    "T35n1733_014:0368a22": "分引果，如轉重為輕等。如此非一，故云種",
    "T35n1733_014:0368a23": "種相次第也。五有報等者，已受果、未受果差",
    "T35n1733_014:0368a24": "別。謂過去生報業，現在已受，名為有報。過去",
    "T35n1733_014:0368a25": "後報業，現在未受，名為無報，非謂全無。六",
    "T35n1733_014:0368a26": "黑黑等者，對差別，謂四業相對，顯其差別。謂",
    "T35n1733_014:0368a27": "初二句善惡相對，後二句流無流相對。故",
    "T35n1733_014:0368a28": "《俱舍》第十七云「諸不善業一向名黑，染污性",
    "T35n1733_014:0368a29": "故。異熟亦黑，不可意故。色界善一向名",
    "T35n1733_014:0368b01": "白，不雜惡故。以無色界不具中有、生有",
    "T35n1733_014:0368b02": "二報，亦無身等三業，故不說也。欲界善業",
    "T35n1733_014:0368b03": "名黑白，惡所雜故。異熟亦黑白，非愛黑",
    "T35n1733_014:0368b04": "雜故。諸無流業名非黑白。」廣如彼說。言能",
    "T35n1733_014:0368b05": "盡業相者，是無流業。業起者，起賴緣故。受",
    "T35n1733_014:0368b06": "業法者，能納果故，論經名為正受也。七無量",
    "T35n1733_014:0368b07": "等者，是因緣差別。謂隨多因緣，皆能起業。",
    "T35n1733_014:0368b08": "八世間等者，未集已集差別。謂出世未集，世",
    "T35n1733_014:0368b09": "業已集。九現報等者，明三時定不定故。現",
    "T35n1733_014:0368b10": "作現受名為現報，次來生受名為生報，於",
    "T35n1733_014:0368b11": "第二生已後受者名為後報，於此三中有",
    "T35n1733_014:0368b12": "定不定也。十隨諸乘等，三種乘中有定不",
    "T35n1733_014:0368b13": "定，謂退不退也，非乘世間中易度難度為",
    "T35n1733_014:0368b14": "定不定故。論經於乘非乘各有定不定業",
    "T35n1733_014:0368b15": "可知。下結八萬等可知。",
    "T35n1733_014:0368b16": "第四「是菩薩知諸根」下明根行稠林別中，一",
    "T35n1733_014:0368b17": "軟中上者是說器故，謂是說法所授之器。亦",
    "T35n1733_014:0368b18": "名鈍根中根利根，謂速受名利、遲受是鈍、",
    "T35n1733_014:0368b19": "中容是中。又受深名利、受淺名鈍、中容",
    "T35n1733_014:0368b20": "可知。又廣受、少受、中受亦爾。各通教理，",
    "T35n1733_014:0368b21": "準之可見。二先後際等者，根轉差別。前後根",
    "T35n1733_014:0368b22": "者，解先後際根也。前根下增平故者，解別",
    "T35n1733_014:0368b23": "異不別異。謂前是能生、後是所生，所生若增，",
    "T35n1733_014:0368b24": "前根即下；所生若下，前根即增；相似則平。三",
    "T35n1733_014:0368b25": "上中下者，三性差別。謂三乘性別，上者大",
    "T35n1733_014:0368b26": "乘、中是中乘、下是小乘。四煩惱伴者，煩惱染",
    "T35n1733_014:0368b27": "差別。謂喜樂等五受根，隨煩惱習使染故，",
    "T35n1733_014:0368b28": "云煩惱伴不相離也。《俱舍》第三云「於雜染",
    "T35n1733_014:0368b29": "中，樂等五受有增上用。所以者何？由契經",
    "T35n1733_014:0368c01": "說於樂受貪隨增，於苦受瞋隨增，於不",
    "T35n1733_014:0368c02": "苦不樂受無明隨增故。」解云：增上用是根義。",
    "T35n1733_014:0368c03": "五隨諸乘等者，定不定差別。於三乘中，於世",
    "T35n1733_014:0368c04": "間中者，此解乘非乘也。定不定熟不熟者，總",
    "T35n1733_014:0368c05": "釋。謂大乘中熟者定，不熟不定；小乘中熟者",
    "T35n1733_014:0368c06": "不定，轉向大故。於三乘中各定者，各於自",
    "T35n1733_014:0368c07": "乘中解脫，故云一一乘等也。報定者捨者，於",
    "T35n1733_014:0368c08": "世間中，定不可化令入道，故暫捨也。此約",
    "T35n1733_014:0368c09": "初教大乘，許五性別故作是說。六隨根轉",
    "T35n1733_014:0368c10": "等者，順行差別。有三種順行：一依身順行者，",
    "T35n1733_014:0368c11": "根法依於六入之身迭共相轉，六入展轉故，",
    "T35n1733_014:0368c12": "此釋隨根轉也。二生滅順行，輕壞故，此釋",
    "T35n1733_014:0368c13": "易壞也。三觀行取相者，釋深取相。七增上等",
    "T35n1733_014:0368c14": "者，聲聞淨差別，行增上障滅，能成義故，望凡",
    "T35n1733_014:0368c15": "為行增。此釋初句。次斷障行成，釋不可壞。",
    "T35n1733_014:0368c16": "八轉不轉者，菩薩淨差別，地前名轉，地上不",
    "T35n1733_014:0368c17": "轉。又前七地名轉，八地已上名為不轉。九",
    "T35n1733_014:0368c18": "三世等者，示一切根攝差別。初行名始，正",
    "T35n1733_014:0368c19": "修方便，終成名熟，約此三時辨根差別。謂",
    "T35n1733_014:0368c20": "根與行俱名為共生，以行有始終，根亦隨",
    "T35n1733_014:0368c21": "爾。下結可知。第五欲、六性、七直心，各軟、中、上。",
    "T35n1733_014:0368c22": "論云如是性入者，釋不廣說所由。以根等",
    "T35n1733_014:0368c23": "四法性相順入，故不廣釋也。第八「知諸使」下",
    "T35n1733_014:0368c24": "明使行稠林。使者，隨逐縛義，從喻名使。如",
    "T35n1733_014:0368c25": "公使逐賊，得便繫縛；煩惱亦爾，隨逐眾生，",
    "T35n1733_014:0368c26": "得便繫縛。十句中，初四句明何處隨逐，後",
    "T35n1733_014:0368c27": "六句以何隨逐。前中，四處隨逐：一句約心",
    "T35n1733_014:0368c28": "明處，謂共非報心生、不共報心生。二約",
    "T35n1733_014:0368c29": "界明處，欲界下、色中、無色上。當界起心名",
    "T35n1733_014:0369a01": "心相應，異界相望即不相應。使即不爾，一切",
    "T35n1733_014:0369a02": "相應，故云不離相也。論經有遠入故者，約",
    "T35n1733_014:0369a03": "位明處，乃至有頂，經欠此門也。三約時明",
    "T35n1733_014:0369a04": "處，言無始來惱眾生者，無邊世界唯智怖",
    "T35n1733_014:0369a05": "畏如怨賊，以未曾有聞思修智，是故不滅，",
    "T35n1733_014:0369a06": "恒惱眾生。四約行明處，禪等相違者，世間",
    "T35n1733_014:0369a07": "禪等不能滅心隨順行。若無使，隨此禪等",
    "T35n1733_014:0369a08": "諸德即成出世。與彼出世正修相違，不令",
    "T35n1733_014:0369a09": "得出。下明以何隨逐。有六種隨逐：一有不",
    "T35n1733_014:0369a10": "斷，是標也。以有不斷等，釋也，謂以有使故，",
    "T35n1733_014:0369a11": "能令三有相似相續，故云三界繫也。此約",
    "T35n1733_014:0369a12": "前處以明隨逐。二遠時隨逐，由無始來使",
    "T35n1733_014:0369a13": "隨逐故，令無量善心不得現前，故云無量",
    "T35n1733_014:0369a14": "心等也。三一身生隨逐，是標也，謂就今",
    "T35n1733_014:0369a15": "一身明現種隨逐。下釋眼等入門者，是六",
    "T35n1733_014:0369a16": "根也。六種生集識者，是依根所生六識也。同",
    "T35n1733_014:0369a17": "生隨逐者，明使於根識俱生隨逐。此是現行",
    "T35n1733_014:0369a18": "及阿梨耶薰者，此薰本識，明種子隨逐種現",
    "T35n1733_014:0369a19": "相資，令煩惱滋茂，故云開煩惱門也。論經",
    "T35n1733_014:0369a20": "開諸入門者，約六入等起惑處也。四不實隨",
    "T35n1733_014:0369a21": "逐者，不得實對治，故云不知對治。五「微細",
    "T35n1733_014:0369a22": "隨逐」下釋微細相，謂於三界九地中六入處",
    "T35n1733_014:0369a23": "煩惱身隨逐故，以使微細不可見故，名無所",
    "T35n1733_014:0369a24": "有，如麻中油不可現見。論經隨順者，明是",
    "T35n1733_014:0369a25": "有也。不隨順者，明其是細，同此無所有也。",
    "T35n1733_014:0369a26": "六離苦隨逐出世間行，餘行不能離故，云",
    "T35n1733_014:0369a27": "無聖道等。第九「是菩薩」下知生行稠林。於中",
    "T35n1733_014:0369a28": "八句：一身種種，明形類不同，故云生差別。",
    "T35n1733_014:0369a29": "二由業異生，別經無此句。三住處種種，明",
    "T35n1733_014:0369b01": "六道不同，故云地獄等也。四色相上下種",
    "T35n1733_014:0369b02": "種，明三界不同，故云色無色界等。問：既是",
    "T35n1733_014:0369b03": "無色，何故言色上下？答：依大乘，無色界中",
    "T35n1733_014:0369b04": "有微細色，是色中上也。想中上下亦爾，外道",
    "T35n1733_014:0369b05": "為無想，實有細想。五同外色因種種，明類",
    "T35n1733_014:0369b06": "同草木依地等生，故云業是由等。六自相種",
    "T35n1733_014:0369b07": "種，謂名色共本識生，是報自體，故云名色",
    "T35n1733_014:0369b08": "共等。七本順生因種種，若正應言順本生",
    "T35n1733_014:0369b09": "因，從癡愛生還順彼，故云癡愛等。八集苦",
    "T35n1733_014:0369b10": "諦種種差別者，現生能集未來之苦。三求眾",
    "T35n1733_014:0369b11": "生集苦不同，名種種別。言欲生者，復有樂，",
    "T35n1733_014:0369b12": "有眾生愛自身他身，心著相，往來上下界",
    "T35n1733_014:0369b13": "取著故。解云：此是有求眾生，愛自界是自身、",
    "T35n1733_014:0369b14": "愛他界是他身，由著相故，於上下界往來",
    "T35n1733_014:0369b15": "故也。欲作欲受者，論經名欲受者，樂貪共",
    "T35n1733_014:0369b16": "取，處處求故。此是欲求眾生，以貪及取處處",
    "T35n1733_014:0369b17": "追求故也。不樂等者，是邪梵行求眾生。小大",
    "T35n1733_014:0369b18": "無量，釋三界。無想，是別舉無想天，以外道取",
    "T35n1733_014:0369b19": "彼為涅槃故。輪轉釋相續，理實輪轉妄為",
    "T35n1733_014:0369b20": "出想故也。第十「是菩薩」下知習氣行稠林中",
    "T35n1733_014:0369b21": "有十：初一是因習氣，謂過去所作善惡等業，",
    "T35n1733_014:0369b22": "彼習氣與今現果，或同現起、或不同起，故",
    "T35n1733_014:0369b23": "云有起不起。二是果習氣，道謂六道，薰是彼",
    "T35n1733_014:0369b24": "習，如從天來，今猶鮮淨等，廣說道習，如《大",
    "T35n1733_014:0369b25": "威燈光仙人所問經》內應知，故云隨所生",
    "T35n1733_014:0369b26": "等。三是緣習氣，親近眾生薰，如近善人即",
    "T35n1733_014:0369b27": "便善等，故云隨眾生等。四是起作習，隨所",
    "T35n1733_014:0369b28": "起煩惱，如數起貪等即成串習，隨所作業",
    "T35n1733_014:0369b29": "亦有習氣，如陶師之子堪修數息等，故云",
    "T35n1733_014:0369c01": "隨業煩惱。五是業習氣，謂所作善等有串習，",
    "T35n1733_014:0369c02": "故云善不善等。六厭離欲等便有串習，後",
    "T35n1733_014:0369c03": "易斷除，故云離欲等也。七中陰望現以說",
    "T35n1733_014:0369c04": "習氣，如人現在樂修梵行，至中陰中亦無",
    "T35n1733_014:0369c05": "欲染，故云隨後身等，謂在後中陰身處有",
    "T35n1733_014:0369c06": "前本有習也。八與果次第薰，謂隨一串習，",
    "T35n1733_014:0369c07": "於諸趣中次第受身皆有彼習，故云次第",
    "T35n1733_014:0369c08": "等。九「世間禪因薰」下釋成，由彼禪中不斷",
    "T35n1733_014:0369c09": "煩惱，煩惱牽故生於上界猶有彼習，故云",
    "T35n1733_014:0369c10": "久遠等也。此經欠後二句：一邪正相對，謂",
    "T35n1733_014:0369c11": "同法是二乘解脫，以諸外道不同佛法故",
    "T35n1733_014:0369c12": "名為異，彼取無想以為解脫，於此邪正各",
    "T35n1733_014:0369c13": "有習氣故名為薰，故云有實不實，實是小",
    "T35n1733_014:0369c14": "乘、不實是外。二大小乘相對，謂於三乘人",
    "T35n1733_014:0369c15": "法，隨有見聞親近皆有習氣故云也。第十",
    "T35n1733_014:0369c16": "一「是菩薩」下知三聚行稠林。論中為五：初一",
    "T35n1733_014:0369c17": "約種姓以分三聚，謂無涅槃法者是邪定，",
    "T35n1733_014:0369c18": "有涅槃法者是正定。正定中，三乘各別，一向",
    "T35n1733_014:0369c19": "自定，離此二是不定種姓，論略不釋，此論",
    "T35n1733_014:0369c20": "就初教釋應知。二約解惑以分三聚，謂正",
    "T35n1733_014:0369c21": "見是善行因。三善根中正見一種，定起善業，",
    "T35n1733_014:0369c22": "名為正定。無貪無瞋不定起善，名為不",
    "T35n1733_014:0369c23": "定。邪見是惡行因，諸煩惱中，邪見一種定起",
    "T35n1733_014:0369c24": "惡業名為邪定，餘名不定。三約行業以",
    "T35n1733_014:0369c25": "分三聚，謂五逆中一一逆罪定招惡道名",
    "T35n1733_014:0369c26": "為邪定，信等五根定招善道名為正定，不",
    "T35n1733_014:0369c27": "同此二名為不定。四約邪正位以分三",
    "T35n1733_014:0369c28": "聚，謂翻彼八正名八邪，因此以立外",
    "T35n1733_014:0369c29": "道邪位名為邪定；正性離生名為正位，因",
    "T35n1733_014:0370a01": "此以立聲聞正位名為正定。五直約大乘",
    "T35n1733_014:0370a02": "菩薩得失以分三聚。言深入邪聚難轉者，",
    "T35n1733_014:0370a03": "論經名妬悋惡行不轉邪定相，謂忌他勝己，",
    "T35n1733_014:0370a04": "不以法施捨可化機故名為妬。慳財不",
    "T35n1733_014:0370a05": "施故名悋過。能生他苦名惡行不轉者，謂",
    "T35n1733_014:0370a06": "殺盜等也。波羅蜜相違者，此中六蔽障六",
    "T35n1733_014:0370a07": "度行，故名相違，謂妬障後三慧定進也，悋",
    "T35n1733_014:0370a08": "障施行，惡行障於戒忍二行。由此障故，令",
    "T35n1733_014:0370a09": "諸菩薩正行不成就，為邪定。正定不定，準釋",
    "T35n1733_014:0370a10": "可知。「佛子」下通結於前三種成就可知。",
    "T35n1733_014:0370a11": "第四「菩薩住是地」下明說成就。於中先總、後",
    "T35n1733_014:0370a12": "別。總中，知眾生諸行者，牒入行知法器也。",
    "T35n1733_014:0370a13": "隨其解脫等者，正明稱根說法令得解脫。",
    "T35n1733_014:0370a14": "「是菩薩化」下別明說成，文有四段、義有三",
    "T35n1733_014:0370a15": "重：一盡此初段是智成就；二「為大法師」下一",
    "T35n1733_014:0370a16": "段亦智成亦口業成；三「用無量慧」下唯口業",
    "T35n1733_014:0370a17": "成；四「得陀羅尼」下是法師成就。初段中二，先",
    "T35n1733_014:0370a18": "明隨所知者，是所說法；二隨所依者，是所逗",
    "T35n1733_014:0370a19": "器。前中，化眾生法者，說解脫器得熟故，謂",
    "T35n1733_014:0370a20": "說化法令諸眾生解脫器熟也。度眾生法",
    "T35n1733_014:0370a21": "者，解脫體正度故，謂正令其得解脫果。然此",
    "T35n1733_014:0370a22": "所得解脫差別，即不出三乘，故云如實知",
    "T35n1733_014:0370a23": "而為說等。二「如實隨眾生」下明隨所依中，先",
    "T35n1733_014:0370a24": "總明隨器說法、二「隨心」下別辨也。說法對",
    "T35n1733_014:0370a25": "器，解隨心。言隨應度者，授對治法，解論經",
    "T35n1733_014:0370a26": "隨使，謂隨使對治故。上二句是化法器也。",
    "T35n1733_014:0370a27": "言所說法器成者，明度法器，解隨根等，以",
    "T35n1733_014:0370a28": "器成說法故。言隨行處者，隨心所行境界",
    "T35n1733_014:0370a29": "之處，即以彼喻令其生解，名為彼器。言",
    "T35n1733_014:0370b01": "隨智慧處者，依前生解，為令起種種異",
    "T35n1733_014:0370b02": "行，名為彼器。言知一切行等二句者，乃至",
    "T35n1733_014:0370b03": "得成就器，明依行成德之器。言隨趣等",
    "T35n1733_014:0370b04": "者，隨辭辯器，謂生業煩惱久習難除，勝辯",
    "T35n1733_014:0370b05": "教化方令捨離，故名生等為辭辯之器",
    "T35n1733_014:0370b06": "也。薰解習氣，同行解轉，此中略無定等三",
    "T35n1733_014:0370b07": "聚。言隨乘等者，論經信是三乘因，能乘出器",
    "T35n1733_014:0370b08": "故也。第二「是菩薩住此地」下明亦智成就亦",
    "T35n1733_014:0370b09": "口業成。是故論中先徵問口業，結云智成。從",
    "T35n1733_014:0370b10": "前為智，知說儀故；從後口業，具二十種",
    "T35n1733_014:0370b11": "法師德故。論中，說者是其口業，明入深義",
    "T35n1733_014:0370b12": "也，持者是智成顯守護法也。其二十種法師",
    "T35n1733_014:0370b13": "事，如論具說應知。第三「用無量」下正明口",
    "T35n1733_014:0370b14": "業成就。於中二：先略明四無礙智能起口",
    "T35n1733_014:0370b15": "言、後廣以十門次第分別。前中，用智方便",
    "T35n1733_014:0370b16": "者，牒前起後也。名前所說為智方便，用彼",
    "T35n1733_014:0370b17": "起此無礙智也。下明依四無礙智起言辭",
    "T35n1733_014:0370b18": "說法，所得無礙無暫間動，故云不壞。四無",
    "T35n1733_014:0370b19": "礙義，廣如別章。但無礙解，體是後得智，就所",
    "T35n1733_014:0370b20": "緣境分為四種：一法體者，明法自體；二法境",
    "T35n1733_014:0370b21": "界體者，於法體上有差別義；三正得與眾",
    "T35n1733_014:0370b22": "生者，依自所得說與眾生；四正求與無量",
    "T35n1733_014:0370b23": "門者，隨諸眾生正求差別與無量門。下重",
    "T35n1733_014:0370b24": "釋中，初釋法無礙中遠離二邊。生法所攝",
    "T35n1733_014:0370b25": "者，遮餘法故名離二邊，表自體故名生",
    "T35n1733_014:0370b26": "法攝。如色礙相，舉例顯示，等餘一切。二釋",
    "T35n1733_014:0370b27": "義無礙中，彼遠離等，牒舉前法。「如實智」下就",
    "T35n1733_014:0370b28": "法辨境。菩薩住彼，約人辨境。「如色」下亦舉",
    "T35n1733_014:0370b29": "類顯虛妄分別，正顯差別之義。若小乘說",
    "T35n1733_014:0370c01": "色有苦無常等義，今約大乘說此色法但",
    "T35n1733_014:0370c02": "是妄情理實本無是色之義。三釋辭中，隨",
    "T35n1733_014:0370c03": "他所喜言說正知者，謂解知於他所樂之",
    "T35n1733_014:0370c04": "言，釋正知也。隨他等，釋與也。四釋樂說中，",
    "T35n1733_014:0370c05": "先牒舉前詞，無量下約辯樂說。無量種種",
    "T35n1733_014:0370c06": "義語是詞中差別，釋無量門也。「隨知」下釋",
    "T35n1733_014:0370c07": "與也。新名辯無礙解，謂明辯巧說，令他",
    "T35n1733_014:0370c08": "生樂。亦名樂說。自下廣釋中，理實此四於",
    "T35n1733_014:0370c09": "一切法隨說皆具，今依圓數且列十門，於",
    "T35n1733_014:0370c10": "中初五汎知理教、後五知三乘淨德。前中，初",
    "T35n1733_014:0370c11": "四正就所知明無礙、後一約能知智。前中，",
    "T35n1733_014:0370c12": "初三知義、後一知教。前中，一約知事法，事",
    "T35n1733_014:0370c13": "法緣別，各住不雜，名為自相；二知理法，理",
    "T35n1733_014:0370c14": "法遍通，名為同相。此二當相明法。三約時",
    "T35n1733_014:0370c15": "辨法，謂三世遷流，故名行相。四對機宣教，",
    "T35n1733_014:0370c16": "名為說相。五約能知智分四無礙，非是知",
    "T35n1733_014:0370c17": "於智，故名為智相。後五中，初一總知三乘",
    "T35n1733_014:0370c18": "離相淨證，名無我慢；後四別中，一通知小",
    "T35n1733_014:0370c19": "大、餘三別知大乘菩薩地。初一知因、後二",
    "T35n1733_014:0370c20": "知果，一體二用可知。下次第釋中，釋此十",
    "T35n1733_014:0370c21": "章即為十段。就初自相中，法義是總別一",
    "T35n1733_014:0370c22": "對。於緣生法，總知自相、別知差別。詞及樂",
    "T35n1733_014:0370c23": "說廣略一對，少名顯法名之為詞；眾多異",
    "T35n1733_014:0370c24": "名為堅彼義，令他愛樂名為樂說。言想",
    "T35n1733_014:0370c25": "堅者，想是起言所依，是故餘論中或云想、",
    "T35n1733_014:0370c26": "或云聲、或云名、或云字、或云施設，皆是名",
    "T35n1733_014:0370c27": "之異號。以言名顯義令義堅固，故名想",
    "T35n1733_014:0370c28": "堅。想堅多種，名想差別。重釋中不壞，牒辭。",
    "T35n1733_014:0370c29": "隨所覺，明自解也。隨彼彼等，顯應機說",
    "T35n1733_014:0371a01": "也。次第不斷名不息者，是常說也。無量眾多",
    "T35n1733_014:0371a02": "等，於一一法能以無量異名廣說也。為堅",
    "T35n1733_014:0371a03": "彼義者，謂以異名多說，意成本義，故令堅",
    "T35n1733_014:0371a04": "固也。第二「復次」下明同相。於中法義約二",
    "T35n1733_014:0371a05": "諦分，後二亦約廣略分。初一切法同一無",
    "T35n1733_014:0371a06": "性、二有為法同無常相、三假名同者，法同無",
    "T35n1733_014:0371a07": "名，但假以說。四假名假名同者，復以假名",
    "T35n1733_014:0371a08": "更重顯之。下重分別。無常入無我者，釋義順",
    "T35n1733_014:0371a09": "法，謂觀無常即解無我，是故第二門入初",
    "T35n1733_014:0371a10": "門智境也。次牒詞文。於前假名法上，復以",
    "T35n1733_014:0371a11": "餘假名隨應根說。次不壞無邊者，牒樂說",
    "T35n1733_014:0371a12": "文。不壞前假名，而能以餘異假名說。謂異",
    "T35n1733_014:0371a13": "名雖說，不違前詞，故云不壞也。第三「復",
    "T35n1733_014:0371a14": "次」下明行相。於中了知一念緣生現法名",
    "T35n1733_014:0371a15": "法無礙，已未曾當名差別義，於此二法假",
    "T35n1733_014:0371a16": "設名字名詞無礙。即以此名為諸眾生宣",
    "T35n1733_014:0371a17": "說彼事，名為樂說。下重釋中，一一世現在故",
    "T35n1733_014:0371a18": "者，通論過未各有現在，故云彼彼世間攝。",
    "T35n1733_014:0371a19": "是則一一世中各有多門異說。言見過未",
    "T35n1733_014:0371a20": "知現在者，釋義順法。「如是菩薩」下結後成",
    "T35n1733_014:0371a21": "前，謂以後義成前法無礙智境也。下釋樂",
    "T35n1733_014:0371a22": "說言事行相。不出三世者，釋前所說事，經中",
    "T35n1733_014:0371a23": "一一世皆不出三世。言無邊法明者，異法",
    "T35n1733_014:0371a24": "明，異法明即是聞思慧，照法故也。第四「復次」",
    "T35n1733_014:0371a25": "下明說相中，就教本釋以分法義。約所隨",
    "T35n1733_014:0371a26": "心言分詞樂說，謂隨物音說，故云隨順說。",
    "T35n1733_014:0371a27": "謂隨心異說，意義不殊故，云相似說相。餘文",
    "T35n1733_014:0371a28": "可知。第五「復次」下明智相。於中法義約現",
    "T35n1733_014:0371a29": "比分，詞及樂說約淺深分。初中，以法無礙",
    "T35n1733_014:0371b01": "智知法智所知境，非是法智即法無礙。如",
    "T35n1733_014:0371b02": "以苦智知欲界苦名為法智，知上界苦名",
    "T35n1733_014:0371b03": "為比智；今此亦爾，以義無礙知比智境。新",
    "T35n1733_014:0371b04": "論名法智類智。然此二智，毘曇宗約時通處",
    "T35n1733_014:0371b05": "別，二智並皆通知三世、別知欲界，名為法",
    "T35n1733_014:0371b06": "智；別知上界，名為比智。若成實宗，處通時",
    "T35n1733_014:0371b07": "別，二智俱知三界，知現名法、知過未名",
    "T35n1733_014:0371b08": "比。若大乘宗，時處俱別，知現在欲界名為",
    "T35n1733_014:0371b09": "法智、知上界及過未俱是比智。詞中言欲",
    "T35n1733_014:0371b10": "得方便者，詞說世諦，與得第一義作方",
    "T35n1733_014:0371b11": "便也。樂說中言得智者，說第一義，令正證",
    "T35n1733_014:0371b12": "得故。下重釋中釋初法智內，知諦差別是",
    "T35n1733_014:0371b13": "二諦不同，不異方便是釋不壞方便，謂見不",
    "T35n1733_014:0371b14": "異法名為不壞。法智等，舉經對顯，釋比智",
    "T35n1733_014:0371b15": "中，如此如實等，釋顯比義，以現所知類餘",
    "T35n1733_014:0371b16": "知法。釋樂說中，非顛倒異說者，稱理說故。",
    "T35n1733_014:0371b17": "第六「復次」下明無我慢相，於中真俗二觀以",
    "T35n1733_014:0371b18": "分法義。謂觀真一相無我不壞，觀俗蘊等差",
    "T35n1733_014:0371b19": "別無我說中妙勝分詞樂說，謂愜情稱美、",
    "T35n1733_014:0371b20": "順理名妙，攝令歸趣也。言理殊勝，成益轉",
    "T35n1733_014:0371b21": "多，名無上也。下重分別釋初無礙中，先順",
    "T35n1733_014:0371b22": "釋，謂無我不壞；故下反釋，謂取己能解名",
    "T35n1733_014:0371b23": "為我知、取己能得名為我證。如是等壞，即",
    "T35n1733_014:0371b24": "明不取，名為不壞也。「陰等方便」下釋義順",
    "T35n1733_014:0371b25": "法，謂觀陰等以為方便，得入真諦無我法",
    "T35n1733_014:0371b26": "故。「是故」下結後成前，故是菩薩智境成也。",
    "T35n1733_014:0371b27": "「一聚積」下釋顯無我，謂迷陰故計聚積我，",
    "T35n1733_014:0371b28": "以迷界故計異因我，以迷入故計欲著我，",
    "T35n1733_014:0371b29": "以迷四諦十二緣故計作著我。說此陰等，",
    "T35n1733_014:0371c01": "對治四我，以顯無我。《雜集論》第一中廣顯",
    "T35n1733_014:0371c02": "蘊等所治之我云云。第七「復次」下明大小乘",
    "T35n1733_014:0371c03": "相，於中約權實以分法義，謂以約實同觀",
    "T35n1733_014:0371c04": "唯是一乘，約權異性說有三乘。詞及樂說",
    "T35n1733_014:0371c05": "約總別分，總說三乘令得解脫名詞無",
    "T35n1733_014:0371c06": "礙，隨物心念於一一乘無量種說名為樂",
    "T35n1733_014:0371c07": "說。下重分別，文顯可知。第八「復次」下明菩",
    "T35n1733_014:0371c08": "薩地相，於中法義約地體相分，詞與樂說",
    "T35n1733_014:0371c09": "同體義分。謂說地名詞，詞中差別名為樂",
    "T35n1733_014:0371c10": "說。智相是地體，說相是地相，謂隨相說十",
    "T35n1733_014:0371c11": "故。巧授十地，名與方便。隨物心樂，於一",
    "T35n1733_014:0371c12": "一地以無量門令入故也。下重分別釋菩",
    "T35n1733_014:0371c13": "薩行中，法行智行示者，以此二行合為菩",
    "T35n1733_014:0371c14": "薩行。謂證法成行名為法行，即智成行名",
    "T35n1733_014:0371c15": "為智行，以此智行能入地故，名隨智行。言",
    "T35n1733_014:0371c16": "觀智說故者，釋所由，謂何故智行是菩薩",
    "T35n1733_014:0371c17": "行？答：以說觀智為菩薩行故。次釋義無",
    "T35n1733_014:0371c18": "礙中十地差別。謂心者，出地體。謂地別由",
    "T35n1733_014:0371c19": "心，說為口言。下釋詞無礙中，不顛倒解不",
    "T35n1733_014:0371c20": "壞說，教授解隨順地道也。第九「復次」下明",
    "T35n1733_014:0371c21": "如來地相，於中法義約佛體用分，詞樂約",
    "T35n1733_014:0371c22": "廣略分。初一念證得名法身相；二時處應",
    "T35n1733_014:0371c23": "現名色身相；三謂前二身中智德差別名正",
    "T35n1733_014:0371c24": "覺相；四隨物心樂廣顯佛德無量差別名",
    "T35n1733_014:0371c25": "為說相。下重分別釋義內，隨何等劫成何",
    "T35n1733_014:0371c26": "等佛者，示化時也，如釋迦佛成在賢劫。釋",
    "T35n1733_014:0371c27": "事中，言隨以何國，是成道處也。隨何等佛，是",
    "T35n1733_014:0371c28": "現佛身。釋相中，言隨名所記可得見聞者，",
    "T35n1733_014:0371c29": "謂如名所記，身土聲色可見聞故。釋詞無",
    "T35n1733_014:0372a01": "礙中，隨正覺等者，以十佛中最初名為正",
    "T35n1733_014:0372a02": "覺佛，故云依說。第十「復次」下明作住持相。",
    "T35n1733_014:0372a03": "於中法義約知佛說總別分異。說前法義",
    "T35n1733_014:0372a04": "名詞，詞中差別名為樂說。初覺相者，是佛起",
    "T35n1733_014:0372a05": "說住持德也；二差別相者，是佛隨機現差別",
    "T35n1733_014:0372a06": "德；三說相者，依前差別為眾生說；四彼無",
    "T35n1733_014:0372a07": "量相者，隨物心樂異異說也。下重分別中，佛",
    "T35n1733_014:0372a08": "語者能說故。力是神力，破憍慢眾生故。無畏",
    "T35n1733_014:0372a09": "降邪，不共異小，悲能常說，智為說依，轉法",
    "T35n1733_014:0372a10": "則是隨順正說。此上皆是一切智攝。釋義無",
    "T35n1733_014:0372a11": "礙中，隨心性者，是種性差別，根欲可知。言",
    "T35n1733_014:0372a12": "諸佛智行等者，釋樂說中智行名法身。此",
    "T35n1733_014:0372a13": "行利生不壞，名圓滿也。隨彼信等，釋隨信",
    "T35n1733_014:0372a14": "說故也。第四大段「菩薩摩訶薩」下明法師",
    "T35n1733_014:0372a15": "成就。於中有四：一持成就，蘊法在心；二說",
    "T35n1733_014:0372a16": "成就，依持起說；三問答成就，他惑疑問，菩薩",
    "T35n1733_014:0372a17": "善答；四受持成就，能更受勝法，為他宣說。",
    "T35n1733_014:0372a18": "就初中，先牒前起後。二得眾義等，正顯十",
    "T35n1733_014:0372a19": "時，並約所起業用分異。謂初三起意業，一",
    "T35n1733_014:0372a20": "能知義、二能知教、三智起通化。次三起身；",
    "T35n1733_014:0372a21": "四身放光明，善耎眾生慈光攝取；五剛強眾",
    "T35n1733_014:0372a22": "生威力伏取，示違伏物是善巧之慧；六上供",
    "T35n1733_014:0372a23": "諸佛下攝貧窮，故云眾財。下四起口業，七",
    "T35n1733_014:0372a24": "於大乘中狹劣眾生示教利益者，示大乘中",
    "T35n1733_014:0372a25": "名聞威德，令其捨劣趣入不難故也；八不",
    "T35n1733_014:0372a26": "斷者，常說也；九無盡者，深說也；十種種者，廣",
    "T35n1733_014:0372a27": "說也。下結可知。自下經文，論主不釋。第二",
    "T35n1733_014:0372a28": "「是菩薩於一佛」下明說成就。於中三：初明",
    "T35n1733_014:0372a29": "能受多法；二「是菩薩得如是」下能廣說法；三",
    "T35n1733_014:0372b01": "「是菩薩處法座或以一音」下能起說自在。第",
    "T35n1733_014:0372b02": "三「是菩薩三千界所有眾生」下明問答成就。",
    "T35n1733_014:0372b03": "於中二：初一世界中答難、二明一切世界。",
    "T35n1733_014:0372b04": "第四「承佛神力」下明受持成就。於中二：先",
    "T35n1733_014:0372b05": "於一塵處、後類一切塵。憶念等可知。下明",
    "T35n1733_014:0372b06": "地果，三果同前，文處可見。第三大段重頌",
    "T35n1733_014:0372b07": "中有四十二頌半，分六：初四頌法師方便。",
    "T35n1733_014:0372b08": "二有四頌智成就。三有十二頌入行成就。",
    "T35n1733_014:0372b09": "四有十四頌半說成就，於中初一頌半智",
    "T35n1733_014:0372b10": "成就；次三頌半口業成就；次九頌半法師成",
    "T35n1733_014:0372b11": "就，於中，初二持成、次二說成、次半問答、次",
    "T35n1733_014:0372b12": "五受持成。五有七頌地果三果可知。六末",
    "T35n1733_014:0372b13": "後一頌歎深結說。善慧地竟。",
    "T35n1733_014:0372b14": "第十法雲地，亦七門同前。初釋名者，釋有",
    "T35n1733_014:0372b15": "三義：《攝大乘》云「大法智雲含眾德水，譬如",
    "T35n1733_014:0372b16": "大雲。」無性釋云「由得總緣一切法智，總緣",
    "T35n1733_014:0372b17": "一切契經法等，不離真如。此一切共相境",
    "T35n1733_014:0372b18": "智，譬如大雲。陀羅尼門三摩地門譬如清",
    "T35n1733_014:0372b19": "水，智能藏彼如雲含水，有能生彼勝功能",
    "T35n1733_014:0372b20": "故。」二蔽如空，麁重猶如大雲。無性釋云「又",
    "T35n1733_014:0372b21": "如大雲覆隱虛空，如是總緣一切法智，覆",
    "T35n1733_014:0372b22": "隱如空廣大無邊惑智二障。」言覆隱者，隔",
    "T35n1733_014:0372b23": "義斷義。三充滿法身猶如大雲。無性釋云",
    "T35n1733_014:0372b24": "「又如大雲注清冷水充滿虛空，如是總緣",
    "T35n1733_014:0372b25": "一切法智出生無量殊勝功德，充滿所證所",
    "T35n1733_014:0372b26": "依法身。」《唯識論》云「大法智雲含眾德水，蔽如",
    "T35n1733_014:0372b27": "空麁重，充滿法身，故名法雲。」此中三義同",
    "T35n1733_014:0372b28": "於《攝論》。《金光明》云「法身如虛空，智慧如大",
    "T35n1733_014:0372b29": "雲，遍覆一切，故名法雲。」真諦釋云「如虛空",
    "T35n1733_014:0372c01": "者，譬三如如也。虛空有三義：一容受義，譬",
    "T35n1733_014:0372c02": "自性法身不礙生死。二無邊義，譬顯了法",
    "T35n1733_014:0372c03": "身。雖得顯了，猶未究竟，如空有清淨無",
    "T35n1733_014:0372c04": "有塵霧處，如道內法身通惑解中道也。三",
    "T35n1733_014:0372c05": "清淨無塵霧，譬聖果法身。智慧如雲者，譬如",
    "T35n1733_014:0372c06": "如智有三：一道前性得、二道內修得、三道",
    "T35n1733_014:0372c07": "後至得。」文言遍者，性得如如智、遍如如理。滿",
    "T35n1733_014:0372c08": "者，修得如如智、滿如如理。覆者，至得如如智、",
    "T35n1733_014:0372c09": "覆如如理。境智相稱。雲即是雨，雨有三義：",
    "T35n1733_014:0372c10": "一能陰塵，道前自性智，清淨無染義；二能洗",
    "T35n1733_014:0372c11": "垢，道內滅惑除惡業；三能生萌芽，道後",
    "T35n1733_014:0372c12": "能生如萌芽。又空如法身，雲如應身。《莊",
    "T35n1733_014:0372c13": "嚴論》云「於第十地中，由三昧門及陀羅尼",
    "T35n1733_014:0372c14": "門，攝一切聞薰習因，遍滿阿黎耶識中。譬",
    "T35n1733_014:0372c15": "如浮雲，遍滿虛空。能以此聞薰智雲，於一",
    "T35n1733_014:0372c16": "一剎那，於一一相、於一一好，於毛孔雨無",
    "T35n1733_014:0372c17": "量無邊法雨，充足一切所化眾生。由能如",
    "T35n1733_014:0372c18": "雲雨法雨故，故名法雲。」《仁王經》名為灌頂。",
    "T35n1733_014:0372c19": "《十住論》無佛世界能雨法雨，名法雲地。《解深",
    "T35n1733_014:0372c20": "密》云「麁重之身廣如虛空，法身圓滿譬如",
    "T35n1733_014:0372c21": "大雲，皆能遍覆，故名法雲。」解云：謂我法執所",
    "T35n1733_014:0372c22": "薰種子無堪任故，名為麁重，遍障二空無我",
    "T35n1733_014:0372c23": "理故，是故經云廣如虛空。其第十地，十種法",
    "T35n1733_014:0372c24": "界法身圓滿，喻如大雲。證法界時，由圓滿",
    "T35n1733_014:0372c25": "法身及修生法身，覆隱如空廣大麁重，故名",
    "T35n1733_014:0372c26": "法雲。餘義如下釋名分中說。二來意者，亦",
    "T35n1733_014:0372c27": "有三義：一前雖得彼辯才說法，未能圓",
    "T35n1733_014:0372c28": "滿法身現前故，今進令彼修證圓滿，是故",
    "T35n1733_014:0372c29": "來也。餘二門可知。又《地論》云「於九地中已",
    "T35n1733_014:0373a01": "作淨佛國土及化眾生，第十地中修行令智",
    "T35n1733_014:0373a02": "覺滿足，此是勝故。」三所離障者，依《地論》，",
    "T35n1733_014:0373a03": "離於諸法中不得自在障。《唯識論》云「於諸法",
    "T35n1733_014:0373a04": "中未得自在障，謂所知障中俱生一分，令",
    "T35n1733_014:0373a05": "於諸法不得自在。彼障十地大法智雲及",
    "T35n1733_014:0373a06": "所含藏所起事業，入十地時便能永斷。由",
    "T35n1733_014:0373a07": "斯十地說斷二愚及彼麁重：一大神通愚，",
    "T35n1733_014:0373a08": "即是此中障所起事業；二悟入微細祕密愚，",
    "T35n1733_014:0373a09": "即此中障大法智雲及所含藏者。」解云：以",
    "T35n1733_014:0373a10": "能障通等所知障一分為體。《金光明》云「最",
    "T35n1733_014:0373a11": "大神通未得如意無明，微妙祕密藏修行",
    "T35n1733_014:0373a12": "未足無明。」梁論大同。又此地終心，亦離二障，",
    "T35n1733_014:0373a13": "便至佛果。《成唯識論》云「此地於法雖得自",
    "T35n1733_014:0373a14": "在，而有餘障未名最極。謂有俱生微所知",
    "T35n1733_014:0373a15": "障，及有任運煩惱障種。金剛喻定現在前時，",
    "T35n1733_014:0373a16": "彼皆頓斷，入如來地。」由斯佛地說斷二愚",
    "T35n1733_014:0373a17": "及彼麁重：一於一切所知境極微細著愚，即",
    "T35n1733_014:0373a18": "是此中微所知障；二極微細礙愚，即是此中",
    "T35n1733_014:0373a19": "一切任運煩惱障種。故《集論》說「得菩提時，頓",
    "T35n1733_014:0373a20": "斷煩惱及所知障，成阿羅漢，及成如來證",
    "T35n1733_014:0373a21": "大涅槃、大菩提故。」解云：此二微細過，前障外",
    "T35n1733_014:0373a22": "故名餘障。《金光明》云「一切境界微細智礙無",
    "T35n1733_014:0373a23": "明」。二未來是礙不更生，未得不更生智無明。",
    "T35n1733_014:0373a24": "梁論名微細礙微細著，同此可見。四所證",
    "T35n1733_014:0373a25": "者，證得業自在等所依止法界。世親釋云「謂",
    "T35n1733_014:0373a26": "此法界是身等業自在所依，及陀羅尼門、三",
    "T35n1733_014:0373a27": "摩地門自在。」無性釋云「業自在等依止義",
    "T35n1733_014:0373a28": "者，謂隨所欲門，身語意業用自在，依五神",
    "T35n1733_014:0373a29": "通隨自作業皆得成辨。得文義持諸陀羅",
    "T35n1733_014:0373b01": "尼自在力故，能持一切佛所宣說文義無",
    "T35n1733_014:0373b02": "忘。得三摩地自在力故，於諸等至等持",
    "T35n1733_014:0373b03": "能斷，隨其所欲虛空藏等諸三摩地、三摩鉢",
    "T35n1733_014:0373b04": "底而能現前。」《中邊論》云「隨欲作種種利樂有",
    "T35n1733_014:0373b05": "情事故。」此但總說，不別開也。《唯識》釋云「謂若",
    "T35n1733_014:0373b06": "證得此真如已，普於一切神通作業總持定",
    "T35n1733_014:0373b07": "門皆自在故。」解：云準上諸論，於此地中得",
    "T35n1733_014:0373b08": "四種自在：一五通、二三業、三總持、四諸定，",
    "T35n1733_014:0373b09": "尋此地下文。大盡分等，更當會釋。《唯識》云",
    "T35n1733_014:0373b10": "「雖真如性實無差別，而就勝德假立十種。",
    "T35n1733_014:0373b11": "雖初地中已達一切，而能證行猶未圓滿，",
    "T35n1733_014:0373b12": "為令圓滿，後後建立。」五所成行者，亦有三",
    "T35n1733_014:0373b13": "種：一成就受位等行；二當智波羅蜜行；三",
    "T35n1733_014:0373b14": "依《莊嚴論》，第十住三昧門陀羅尼門極清淨",
    "T35n1733_014:0373b15": "故。六所得果者，依梁論，通達業自在依止",
    "T35n1733_014:0373b16": "法界，得化身果。《金光明》第三卷云「十地發",
    "T35n1733_014:0373b17": "心得首楞嚴三昧，當地行果位果。」又梁論十",
    "T35n1733_014:0373b18": "果，並當所成佛地大果，餘悉現得。又《金光明》",
    "T35n1733_014:0373b19": "說修行十地得大總持果，如彼經說。",
    "T35n1733_014:0373b20": "第七釋文中，初讚請內二十五頌，分五：初二",
    "T35n1733_014:0373b21": "頌明首陀會天設妙供；二有一頌明菩薩燒",
    "T35n1733_014:0373b22": "香供；三有二頌明天王眷屬寶衣供；四有",
    "T35n1733_014:0373b23": "十八頌明天女樂讚供，於中，初二總明作",
    "T35n1733_014:0373b24": "樂、次二歎佛體相普遍德、次三歎佛業用成",
    "T35n1733_014:0373b25": "益德、次四歎佛八相應機德、次二約幻喻",
    "T35n1733_014:0373b26": "歎佛廣大德、次三歎佛法身平等德、次二",
    "T35n1733_014:0373b27": "結勸修學、下一天女結默；五末後二頌眾首",
    "T35n1733_014:0373b28": "正請可知。第二正說分中有八分：一方便",
    "T35n1733_014:0373b29": "作滿足地分者，攝前九地所修諸行總為",
    "T35n1733_014:0373c01": "方便，滿此地也。二得三昧分者，初住地行",
    "T35n1733_014:0373c02": "行德無量，以此地受職必依三昧，故偏舉",
    "T35n1733_014:0373c03": "之。三得受位分者，正住地行，謂依勝定能",
    "T35n1733_014:0373c04": "攝佛智故名也。四入大盡分者，是地滿行，",
    "T35n1733_014:0373c05": "此為望前已是窮盡，盡中之極故云大盡。",
    "T35n1733_014:0373c06": "五釋名分者，此地學窮，辨德顯稱。六神通力",
    "T35n1733_014:0373c07": "無上有上分者，地滿足已妙用自在，故曰神",
    "T35n1733_014:0373c08": "通。通用過前，名為無上；仰劣如來，名為有",
    "T35n1733_014:0373c09": "上。已下二分通於十地，但以前攝後，於此",
    "T35n1733_014:0373c10": "地收。七影像者，以喻顯法，如因像知質。",
    "T35n1733_014:0373c11": "八地利益者，彰說勝益，勸信趣入。就方便滿",
    "T35n1733_014:0373c12": "足地分中，先總標舉，謂無量是廣智，善修",
    "T35n1733_014:0373c13": "是深智。前諸地中具起此二通名善擇，謂",
    "T35n1733_014:0373c14": "妙智決擇故也。《寶性論》中地上菩薩起二修",
    "T35n1733_014:0373c15": "行：一約根本智名如實修行，當此善修也；",
    "T35n1733_014:0373c16": "二約後得智者遍修行，當此無量智也。下",
    "T35n1733_014:0373c17": "別辨中九句，論攝為七：初三為一，名善修",
    "T35n1733_014:0373c18": "行者，謂於諸地皆同善修，證助不住，似前",
    "T35n1733_014:0373c19": "八地中同相故也。謂白法是證，助道可知。",
    "T35n1733_014:0373c20": "大功德等是不住，不住無故不捨功德。護",
    "T35n1733_014:0373c21": "是不捨也，不住有故不捨智慧也。此三句次",
    "T35n1733_014:0373c22": "第相釋，謂何因得證？由起助故。何因成助？",
    "T35n1733_014:0373c23": "由不住故。下六句別顯中，初一句攝前七",
    "T35n1733_014:0373c24": "地二利行相，第八地初以辨七地差別，故此",
    "T35n1733_014:0373c25": "總攝一句顯之。言廣行大悲者，普遍釋",
    "T35n1733_014:0373c26": "意。七順自利，釋行也。隨順利他，釋大悲",
    "T35n1733_014:0373c27": "也。二言深知分別等者，別舉第八地，令佛",
    "T35n1733_014:0373c28": "土淨行。下四句別舉第九地中行。於中初",
    "T35n1733_014:0373c29": "句是九地中自分之行，教化眾生故云深",
    "T35n1733_014:0374a01": "入，即是入行稠林等也。下三句明勝進行，於",
    "T35n1733_014:0374a02": "中初解、次行、後證。言入諸等者，解佛所行",
    "T35n1733_014:0374a03": "真如境法。言趣向等者，求於佛果無厭足",
    "T35n1733_014:0374a04": "行。言得至等者，地盡至入，謂十地位窮名",
    "T35n1733_014:0374a05": "為地盡，依行得證名為至入。以此地中受",
    "T35n1733_014:0374a06": "佛智職故，云一切智位。第二「菩薩摩訶薩",
    "T35n1733_014:0374a07": "行如是」下明三昧分。於中，初牒前起後；「則",
    "T35n1733_014:0374a08": "得」下正顯所得，於中四：先別顯十門、二通",
    "T35n1733_014:0374a09": "結百萬、三「是菩薩」下明能入能知、四顯最",
    "T35n1733_014:0374a10": "後名。就初內，論中舉初等後，故云離垢等。",
    "T35n1733_014:0374a11": "舉後百萬，故云眷屬。離煩惱垢，釋顯其相，",
    "T35n1733_014:0374a12": "以此位中是障盡處故。不加功者，成就相應",
    "T35n1733_014:0374a13": "故。餘九是別，以六七二定共離一垢，故離",
    "T35n1733_014:0374a14": "八種垢：一入法界差別者是入密無垢，謂",
    "T35n1733_014:0374a15": "法界深奧名為密處；二行近佛果名莊嚴",
    "T35n1733_014:0374a16": "道場；三身光業用；四口辯總持；五意業現",
    "T35n1733_014:0374a17": "通；六廣；七深俱顯淨土，無量釋廣、正觀釋",
    "T35n1733_014:0374a18": "觀，上來自德；八隨一切等者，化眾生無垢，",
    "T35n1733_014:0374a19": "利他德，上二利自分行；九如實知等者是勝",
    "T35n1733_014:0374a20": "進，上覺名正覺無垢，謂將成正覺，諸佛迭",
    "T35n1733_014:0374a21": "共現前證知，此如下文受職處說。言一切智",
    "T35n1733_014:0374a22": "智無分別，釋一切智也。一切智智平等受位，",
    "T35n1733_014:0374a23": "牒智釋受位也。滿足三昧事，釋悉入。其體",
    "T35n1733_014:0374a24": "知，其業用可知。第三「是三昧現在前」下明",
    "T35n1733_014:0374a25": "受位分。於中有六：一隨何等座者，如世王",
    "T35n1733_014:0374a26": "子受職之時，在閻浮金白象寶座。菩薩亦",
    "T35n1733_014:0374a27": "爾，受佛職時，在於大寶蓮華王座。二隨何",
    "T35n1733_014:0374a28": "等身者，如輪王子，玉女寶生，具足王相，為",
    "T35n1733_014:0374a29": "得位身。菩薩亦爾，殊妙之形為受職身。三",
    "T35n1733_014:0374b01": "隨何等眷屬者，如輪王子受位之時，文武百",
    "T35n1733_014:0374b02": "貴共相輔弼。菩薩如是，受佛職時，諸大菩",
    "T35n1733_014:0374b03": "薩共相圍遶。四隨何等相者，如世王子受",
    "T35n1733_014:0374b04": "位之時，掃治衙巷、懸繒幡蓋、鐘鼓振響。菩",
    "T35n1733_014:0374b05": "薩如是，受佛職時，振動大地，惡道休息，放",
    "T35n1733_014:0374b06": "光普照世界嚴淨，以此為相。五隨何等出",
    "T35n1733_014:0374b07": "處者，如世王子受職之時，口出赦書、恩及",
    "T35n1733_014:0374b08": "天下，獄囚得脫、庫出賜臣。菩薩如是，十處",
    "T35n1733_014:0374b09": "放光，令惡道出離、菩薩增行。六隨所得位",
    "T35n1733_014:0374b10": "者，如世王子受位之時，父王手執金鍾盛",
    "T35n1733_014:0374b11": "四海水灌太子頂，即名灌頂輪王。菩薩如",
    "T35n1733_014:0374b12": "是，十方諸佛白毫所放一切智光入菩薩",
    "T35n1733_014:0374b13": "頂，名受佛位。此六段經，前三段文，論家一",
    "T35n1733_014:0374b14": "處釋；次二亦一處釋；後一別釋。就初座中",
    "T35n1733_014:0374b15": "有十相：一華王是主相，以自在故。二周圓",
    "T35n1733_014:0374b16": "等是量相，以廣大故。三眾寶等是勝相，以具",
    "T35n1733_014:0374b17": "德故。四過於等是地相，以是生處故。五出",
    "T35n1733_014:0374b18": "世等是因相，以從彼生故。六知一切等是成",
    "T35n1733_014:0374b19": "相，以空慧所成故，如世蓮華種植所成。七",
    "T35n1733_014:0374b20": "光明等是第一義相，如世蓮華令心取著，菩",
    "T35n1733_014:0374b21": "薩華座善照法界。論約照理、經約照事可",
    "T35n1733_014:0374b22": "知。八功德相，經無此句，以與地相相似，故",
    "T35n1733_014:0374b23": "不辨也。又此明所生果相與前異也。九瑠",
    "T35n1733_014:0374b24": "璃等是體相，以莖等是體狀故。十無量光等",
    "T35n1733_014:0374b25": "是莊嚴相，以德用備故。二「爾時」下明隨何等",
    "T35n1733_014:0374b26": "身，身體姝妙廣稱華座。三「即時」下明隨何眷",
    "T35n1733_014:0374b27": "屬，謂處座得定，心敬目瞻。四「是菩薩昇」下",
    "T35n1733_014:0374b28": "明隨何等相，有五相：一動地、二息苦、三光",
    "T35n1733_014:0374b29": "照、四嚴界、五見佛等。五「何以故」下明隨何出",
    "T35n1733_014:0374c01": "處。言何以故者，徵前起後。論言以出光明",
    "T35n1733_014:0374c02": "故，總釋出處也。文中有三：初十處放光；二",
    "T35n1733_014:0374c03": "「爾時」下由光普照，諸佛菩薩咸皆覺知；三「即",
    "T35n1733_014:0374c04": "時」下由覺知故，下位菩薩俱來供養。就初",
    "T35n1733_014:0374c05": "中，此十光明論攝為三：前之九種是利益業，",
    "T35n1733_014:0374c06": "謂初五益凡夫；次二益一乘；後二益菩薩。",
    "T35n1733_014:0374c07": "又八九十此三名為發覺業，謂第八發覺從",
    "T35n1733_014:0374c08": "初發心乃至九地業，第九發覺十地菩薩，",
    "T35n1733_014:0374c09": "第十發覺一切諸佛。又八九二光名攝伏業，",
    "T35n1733_014:0374c10": "謂第八能攝，能令九地已還菩薩咸來供養；",
    "T35n1733_014:0374c11": "第九能伏，能使魔宮隱蔽。就第十頂光中",
    "T35n1733_014:0374c12": "有四：初照十方、二成光臺、三設供養、四",
    "T35n1733_014:0374c13": "入足下。初二可知。就供養中有三：先顯",
    "T35n1733_014:0374c14": "供勝、二正供佛、三明供益。言必定無上",
    "T35n1733_014:0374c15": "道者，論有二釋：言於地中決定義故，此約",
    "T35n1733_014:0374c16": "地上證決定也。言復有異義等，約下位令",
    "T35n1733_014:0374c17": "入正定益，謂定不放逸者離惡定也。所作",
    "T35n1733_014:0374c18": "之事決定心者，集善定也。言入佛足下者，",
    "T35n1733_014:0374c19": "遠公三釋：一就教相，頂光入足顯深敬故。",
    "T35n1733_014:0374c20": "二約相顯實，菩薩智光證入佛境，從下趣",
    "T35n1733_014:0374c21": "入名入足下，故論名為平等智攝。三約實",
    "T35n1733_014:0374c22": "以論，菩薩自已因行趣成果時，從下證入",
    "T35n1733_014:0374c23": "名入佛足。第二「爾時」下由光普照令一切",
    "T35n1733_014:0374c24": "諸佛菩薩咸知。第三「即時」下明由覺知故",
    "T35n1733_014:0374c25": "令有所作。於中二：先下地菩薩來此興供，",
    "T35n1733_014:0374c26": "謂先供養、後得益；二同位菩薩德光相助，亦",
    "T35n1733_014:0374c27": "先光入、後明益。良以菩薩內有萬德故，於",
    "T35n1733_014:0374c28": "胸前有萬字相現。論釋可知。第六「爾時諸",
    "T35n1733_014:0374c29": "佛」下明隨所得位。於中有四：謂法、喻、合、結。",
    "T35n1733_014:0375a01": "就初法說中亦四：一放光、二入頂、三得益、",
    "T35n1733_014:0375a02": "四結位。初中，光有十業：一名益智，是利益",
    "T35n1733_014:0375a03": "業；二因業；三照示佛力，令他恭敬，名敬業；",
    "T35n1733_014:0375a04": "四勸進等，名勸進業；五十方等，名振動業；六",
    "T35n1733_014:0375a05": "滅除等，名止業；七降伏業；八示現業；九卷舒",
    "T35n1733_014:0375a06": "業；十示神通等，是變化業。二入頂者，事光入",
    "T35n1733_014:0375a07": "頂，即是法光入心，增位故也。論名如來光",
    "T35n1733_014:0375a08": "明。彼菩薩迭互智平等攝受者，謂菩薩頂光",
    "T35n1733_014:0375a09": "入佛足，是上進故也。佛光入菩薩頂，下攝",
    "T35n1733_014:0375a10": "故也。因果迭合，故云平等。身光即智，故云智",
    "T35n1733_014:0375a11": "也。三得益可知。四結位中，入佛境，所證",
    "T35n1733_014:0375a12": "同；具十力，行德同；墮佛數，成人同。以成佛",
    "T35n1733_014:0375a13": "德墮在佛數，如始出家雖未受戒即墮僧",
    "T35n1733_014:0375a14": "數。喻、合、結位並可知。第四「住法雲地如實知」",
    "T35n1733_014:0375a15": "下明大盡分。於中有五：一智大，依正覺實",
    "T35n1733_014:0375a16": "智義故；二解脫大，依心自在義故；三三昧",
    "T35n1733_014:0375a17": "大，依發心即成就一切事義故；四陀羅尼",
    "T35n1733_014:0375a18": "大，依一切世間隨利益眾生義故；五神通",
    "T35n1733_014:0375a19": "大，依堪能度眾生義故。前二自利，一內智、",
    "T35n1733_014:0375a20": "二外用。後三利他，一意業起用、二依發語",
    "T35n1733_014:0375a21": "業、三身業變化。就初，智大中有七種大：一",
    "T35n1733_014:0375a22": "集智大者，知法緣集智力斷疑。二應化智",
    "T35n1733_014:0375a23": "大者，謂化智業用依身而起。三加持智大者，",
    "T35n1733_014:0375a24": "謂化業住持化用非一，重言如是。常化不",
    "T35n1733_014:0375a25": "絕，名轉行力。四入微細智者，此是微細相容",
    "T35n1733_014:0375a26": "安立門，常於示成佛。八相之中，一現一切，",
    "T35n1733_014:0375a27": "故稱微細。依彼應化等，牒前三智，名為不",
    "T35n1733_014:0375a28": "二，依顯微細。一化、二加、三集，合此三智依",
    "T35n1733_014:0375a29": "此成佛，故名為作，正是微細。五密處智",
    "T35n1733_014:0375b01": "者，此是祕密隱顯俱成門。謂將護初心根未",
    "T35n1733_014:0375b02": "熟者，現麁隱細，令彼不怖，依彼說沒此",
    "T35n1733_014:0375b03": "微細智也。六入劫智者，善解諸劫互相涉",
    "T35n1733_014:0375b04": "入，名入劫智。時劫相續說以為命。遷流名",
    "T35n1733_014:0375b05": "行。一攝一切，名曰加持。一入一切，名之",
    "T35n1733_014:0375b06": "為捨。以癈已隨他，名為捨故。劫隨心轉，",
    "T35n1733_014:0375b07": "名自在意。七入道智者，知諸世法堪為出",
    "T35n1733_014:0375b08": "世對治之用，故名入道。初集智大者，諸釋",
    "T35n1733_014:0375b09": "云因緣集智應知。彼復隨所有分染或淨",
    "T35n1733_014:0375b10": "或滅者，此是總釋。於中有六重：一或唯染，",
    "T35n1733_014:0375b11": "謂初五句及邪見煩惱集；二或唯淨，謂涅槃",
    "T35n1733_014:0375b12": "集及聲聞等集；三或唯滅，謂虛空集；四染淨",
    "T35n1733_014:0375b13": "合，謂識及有為世間成壞；五淨滅合，謂無為",
    "T35n1733_014:0375b14": "及涅槃；六通於染淨及滅，謂法性集。論經",
    "T35n1733_014:0375b15": "名法界，即不善法界名染、善法界名淨、無",
    "T35n1733_014:0375b16": "為法界名滅。論別釋中，言隨所有三界處",
    "T35n1733_014:0375b17": "者，釋初三句可知。隨所有眾生者，釋次二",
    "T35n1733_014:0375b18": "句可知。隨所有染淨等心者，釋識集可知。",
    "T35n1733_014:0375b19": "隨所有有為無為法無知知故者，釋有為無",
    "T35n1733_014:0375b20": "為集，即有為有心故名為知、無為無心名曰",
    "T35n1733_014:0375b21": "無知。隨所有處虛空等者，釋虛空集，以是世",
    "T35n1733_014:0375b22": "界等所依處故。隨所說正不正法者，釋法界",
    "T35n1733_014:0375b23": "集，即淨法名正、染名不正，等取滅也。隨所",
    "T35n1733_014:0375b24": "證不證謂於涅槃者，釋涅槃集，以聖人所證",
    "T35n1733_014:0375b25": "故。下明不證，即釋邪見等。謂何因不證？以",
    "T35n1733_014:0375b26": "邪見故。是誰邪見？謂餘外道等，彼不能證",
    "T35n1733_014:0375b27": "故。隨所有器世間成壞釋可知。隨所有三乘",
    "T35n1733_014:0375b28": "彼集差別者，釋聲聞等應知。結文可見。第",
    "T35n1733_014:0375b29": "二「是菩薩以如是」下釋應化智。於中，先別顯、",
    "T35n1733_014:0375c01": "後總結。別中十句：初四明眾生世間自在化。",
    "T35n1733_014:0375c02": "謂化現眾生及所作業，化現貧等及示邪",
    "T35n1733_014:0375c03": "見，是故論云「應化示煩惱，染見作故。」次一句",
    "T35n1733_014:0375c04": "是器世間自在化。下五句是智正覺世間自",
    "T35n1733_014:0375c05": "在化。言法界者，所說法行故，化現三乘法，",
    "T35n1733_014:0375c06": "皆有覺義。結中，化作有心名為分別，化",
    "T35n1733_014:0375c07": "現非情名無分別。又釋：作意現化名為分",
    "T35n1733_014:0375c08": "別，任運現化名無分別。此文就初義說，以",
    "T35n1733_014:0375c09": "是法雲無功用位也。第三「是菩薩」下明加持",
    "T35n1733_014:0375c10": "智。於中十：一初佛法僧是境界持，謂常化不",
    "T35n1733_014:0375c11": "絕名佛力持，法僧亦爾，經中欠僧持；餘八",
    "T35n1733_014:0375c12": "句是行持。初二是逆行持，如下方便命婆",
    "T35n1733_014:0375c13": "羅門，以五熱刀山任持萬行，是業持也。如",
    "T35n1733_014:0375c14": "留煩惱資成正行，名煩惱持。次五句是順行",
    "T35n1733_014:0375c15": "持，謂多時積行名曰時持，由願起行名為",
    "T35n1733_014:0375c16": "願持，由宿善根令行得起名先世持，依",
    "T35n1733_014:0375c17": "行起行名為行持，行經三祇名為劫持，由",
    "T35n1733_014:0375c18": "依報命而能起行名壽持。下一句果持，論",
    "T35n1733_014:0375c19": "云「是中智持者，一切智智故，此智能作一切",
    "T35n1733_014:0375c20": "事故。」上句釋智、下句釋持可知。第四「是菩",
    "T35n1733_014:0375c21": "薩住是」下明入微細智，謂知佛化用微細自",
    "T35n1733_014:0375c22": "在。於中，行者是下、中兜率天、上所行事業。",
    "T35n1733_014:0375c23": "經中欠奮迅，餘文準釋可知。第五「又諸佛」下",
    "T35n1733_014:0375c24": "明密處智，謂知佛所現祕密義等。於中，初三",
    "T35n1733_014:0375c25": "業可知；次籌量眾生應受化時及非時也；次",
    "T35n1733_014:0375c26": "或有久已成佛示與受記，或見白鴿記當",
    "T35n1733_014:0375c27": "得佛，如是等類名受記密。如愛語羅睺、",
    "T35n1733_014:0375c28": "訶罵調達，是攝伏眾生密。理實一乘，權說三",
    "T35n1733_014:0375c29": "五，名諸乘差別密。下就所知，謂知根生熟，",
    "T35n1733_014:0376a01": "知業前後、知逆順之行，同得菩提。第六「是",
    "T35n1733_014:0376a02": "菩薩」下明入劫智，論云「是中入者，平等解脫",
    "T35n1733_014:0376a03": "一切劫迭相入故。」謂不思議解脫之法，平等",
    "T35n1733_014:0376a04": "齊均遍諸劫海故，令諸劫迭互相入。餘文",
    "T35n1733_014:0376a05": "同上〈發心品〉等說。第七「是菩薩」下明入道智，",
    "T35n1733_014:0376a06": "於中經內欠初入凡夫道智，論云依凡夫地",
    "T35n1733_014:0376a07": "者，釋此句也。依我慢行者，釋微塵智。謂以",
    "T35n1733_014:0376a08": "微塵分別色故，令離我慢。言依信生天",
    "T35n1733_014:0376a09": "者，釋國土智，謂智現淨土，過彼所信。言",
    "T35n1733_014:0376a10": "依覺觀者，釋眾生身心等智，謂煩惱亂心通",
    "T35n1733_014:0376a11": "名覺觀。下有六句，化之合離，謂知所化至",
    "T35n1733_014:0376a12": "處行佛道，示逆順行難思，具三乘並可",
    "T35n1733_014:0376a13": "知。結文可見。第二「是菩薩摩訶薩」下明解",
    "T35n1733_014:0376a14": "脫大，於中先別辨、後總結。別中有十：初不",
    "T35n1733_014:0376a15": "思解脫者，依神通境界，謂轉變自在難測量",
    "T35n1733_014:0376a16": "故。二無礙者，能至無量世界，以願智無礙",
    "T35n1733_014:0376a17": "故，此是速疾自在也。三淨行者，論經名淨",
    "T35n1733_014:0376a18": "智，所知淨行略有三門：一知世出世，約位",
    "T35n1733_014:0376a19": "分別；二知學無學，約因果分別；三知聲聞",
    "T35n1733_014:0376a20": "等，隨人分別。此是所知自在，前二是通、此",
    "T35n1733_014:0376a21": "一是智。四普門明者，隨意轉事，謂隨眾生意，",
    "T35n1733_014:0376a22": "普於一切色像門中示現自身，如觀音等，",
    "T35n1733_014:0376a23": "名普門自在者也。五如來藏者，法陀羅尼，謂",
    "T35n1733_014:0376a24": "所知真如蘊積恒沙如來功德，名如來藏總",
    "T35n1733_014:0376a25": "持法也。六隨無礙輪者，能破他意而不退",
    "T35n1733_014:0376a26": "故。七入三世者，三世劫隨意住持，是入劫智",
    "T35n1733_014:0376a27": "也。八法性藏者，一切法一切種因緣集智，此",
    "T35n1733_014:0376a28": "同上集智。九明解脫者，光不離身而能普",
    "T35n1733_014:0376a29": "照。十勝進者，依一時知無量世界諸眾生",
    "T35n1733_014:0376b01": "心。總結可知。次三昧大、次陀羅尼大、後神",
    "T35n1733_014:0376b02": "通大，並可知。大盡分竟。第五大段「是菩薩成",
    "T35n1733_014:0376b03": "就」下明釋名分。於中有三：一能受諸佛雲",
    "T35n1733_014:0376b04": "雨說法名法雲地、二「自從願力」下能注法",
    "T35n1733_014:0376b05": "雨滅諸眾生煩惱塵炎名法雲地、三「復次",
    "T35n1733_014:0376b06": "佛子」下明能注法雨生物善根名法雲地。",
    "T35n1733_014:0376b07": "初中，若從所受應名法雨地，若從能受應",
    "T35n1733_014:0376b08": "名法海地。但今就彼受法之處名法雲地，",
    "T35n1733_014:0376b09": "是故論釋一雲法相似，以遍覆故。此地中聞",
    "T35n1733_014:0376b10": "法相似者，此所聞法寬廣遍覆，是故名雲，",
    "T35n1733_014:0376b11": "與法相似也。言如虛空身遍覆故者，明能聞",
    "T35n1733_014:0376b12": "法身，謂受雲之所其唯虛空故。說能受法",
    "T35n1733_014:0376b13": "身如空，若隨所對。佛身如雲，說法如雨。",
    "T35n1733_014:0376b14": "即所受若雨，能受如海。若對所說之法如",
    "T35n1733_014:0376b15": "雲遍覆，即所受若雲，能受如空。二滅塵、三",
    "T35n1733_014:0376b16": "度生，論顯可知。就初中，先總明成就念力",
    "T35n1733_014:0376b17": "者，近說受持義故，謂近佛聽說受持義。二",
    "T35n1733_014:0376b18": "「能於一念」下別明受法。於中三：初於一佛",
    "T35n1733_014:0376b19": "所聽受多法、二「如大海」下於多佛所聽受",
    "T35n1733_014:0376b20": "正法、三問答明前二種分齊。就前中，有法、",
    "T35n1733_014:0376b21": "喻、合，論釋中先總釋說眾多故，釋法中無",
    "T35n1733_014:0376b22": "量法明也。二入如來微密處，釋合中微密法",
    "T35n1733_014:0376b23": "雨。三速疾，釋一念頃能受。以此地中聞勝",
    "T35n1733_014:0376b24": "故，能受多法。所受雖多，若麁淺易解之法，",
    "T35n1733_014:0376b25": "受亦非奇故，復云密法雖多，密若積時方",
    "T35n1733_014:0376b26": "受，事亦不難；今明一念速疾能持，故是勝也。",
    "T35n1733_014:0376b27": "論云「是中無量」下別釋前三：初二是所聞之",
    "T35n1733_014:0376b28": "法、後一能聞之德。先解所聞法，謂性故作，故",
    "T35n1733_014:0376b29": "開為二相，謂三慧所知名法自性，說授眾",
    "T35n1733_014:0376c01": "生故名為作。別釋性中，大法明是聞思智",
    "T35n1733_014:0376c02": "攝受故，大法照是修慧智所攝受故。經欠此",
    "T35n1733_014:0376c03": "句也。云何作大法雨？如大雲與他法雨故。",
    "T35n1733_014:0376c04": "下釋能聞，謂起信名受、領教名堪，是文持",
    "T35n1733_014:0376c05": "也。取義名思，是義持也。不失名持，通前二",
    "T35n1733_014:0376c06": "位。經中略無堪思二句。第二釋多佛所受",
    "T35n1733_014:0376c07": "法中，大海亦有四義，相顯可知。第三問答",
    "T35n1733_014:0376c08": "辨分齊中，先問、後答。答中亦二：先校量",
    "T35n1733_014:0376c09": "顯示所聞廣多，顯前初段；二「如一佛所」下",
    "T35n1733_014:0376c10": "類顯多佛，顯前第二段也。前中言三世法",
    "T35n1733_014:0376c11": "藏者，論釋於法界中三種事藏，謂明、照、雨",
    "T35n1733_014:0376c12": "為三種，蘊在法界名為藏也。第二釋名中，",
    "T35n1733_014:0376c13": "初寄雲雷等，以顯菩薩能化之德。二一念等，",
    "T35n1733_014:0376c14": "明化時促。於上等，明化處廣。餘是化益勝。",
    "T35n1733_014:0376c15": "又風雲雨等，如論應知。第三釋名中，八相現",
    "T35n1733_014:0376c16": "成，漸長物善，文處可見。第六「是菩薩住此地」",
    "T35n1733_014:0376c17": "下明神通力無上有上分。論開六種：一依內",
    "T35n1733_014:0376c18": "者，通依內德，此有四種，是前大盡分中五種",
    "T35n1733_014:0376c19": "大，以智大與陀羅尼大合說故為四，以彼",
    "T35n1733_014:0376c20": "並是此地德用，故此同說。二依外者，神通業",
    "T35n1733_014:0376c21": "用依外境起。三自相者，轉變作用是神通",
    "T35n1733_014:0376c22": "相。此上二門，經文是一，義開釋故為二門",
    "T35n1733_014:0376c23": "也。四作住持者，常用不絕。五令喜者，斷",
    "T35n1733_014:0376c24": "眾疑惱。六大勝者，超過前地。就第二依外",
    "T35n1733_014:0376c25": "者，外事地等，是所動世界，依報故也。復有外",
    "T35n1733_014:0376c26": "事自他身等，是後現身等，即正報也。何故身",
    "T35n1733_014:0376c27": "等說為外邪？釋：以對前解脫大等是內德故，",
    "T35n1733_014:0376c28": "說此身等以為外事。三自相亦二種：一轉",
    "T35n1733_014:0376c29": "外事等，土及他身俱名外等。二應化自身",
    "T35n1733_014:0377a01": "等，此二亦攝此一段文也。初轉外事有三：",
    "T35n1733_014:0377a02": "一是同類略廣轉、二垢淨異事轉、三塵容世",
    "T35n1733_014:0377a03": "界等是自在轉。二從於一塵中示一切佛，是",
    "T35n1733_014:0377a04": "應化自身等所作自在也。四「或於一念」下明",
    "T35n1733_014:0377a05": "作住持。於中有十：一身口供讚；二八相應",
    "T35n1733_014:0377a06": "機；三身現三世；四身內容剎，下文金剛藏",
    "T35n1733_014:0377a07": "依此門用斷眾疑；五毛孔出風；六海華示",
    "T35n1733_014:0377a08": "佛；七身光遍照；八口噓動地；九廣示三災；",
    "T35n1733_014:0377a09": "十身國相作。「佛子」下結可知。第五「爾時」下明",
    "T35n1733_014:0377a10": "令喜，令喜者斷疑故。此有二種：一示現自",
    "T35n1733_014:0377a11": "神通力以斷眾疑、二「順如來身口意」下明",
    "T35n1733_014:0377a12": "說一切法故以斷眾疑。前中亦二：初一問",
    "T35n1733_014:0377a13": "答，顯神力無上令眾歡喜。後一問答，明神",
    "T35n1733_014:0377a14": "力有上令眾歡喜。前中亦二：先問、後答。前",
    "T35n1733_014:0377a15": "中亦二：先大眾生疑，謂舉佛疑菩薩，非是",
    "T35n1733_014:0377a16": "疑佛也；後解脫月領疑為請。剛藏答中四：",
    "T35n1733_014:0377a17": "一入定斷疑、二顯定名字、三業用分齊、四",
    "T35n1733_014:0377a18": "類顯廣多。就初中亦四：一法主入定、二眾",
    "T35n1733_014:0377a19": "見入身、三身內見佛、四攝用還本。二顯",
    "T35n1733_014:0377a20": "名中，先問、後答。前入定時已顯其名，何故更",
    "T35n1733_014:0377a21": "問？釋：當時法主默然入定，後結集家取以安",
    "T35n1733_014:0377a22": "之。既當時不顯，故此問也。答中言佛國土",
    "T35n1733_014:0377a23": "體性者，入此三昧能現佛國，故名此定",
    "T35n1733_014:0377a24": "為彼體性。三「問言」下明業用分齊。於中二：",
    "T35n1733_014:0377a25": "先問、後答。答中非但如前現一佛剎，其力乃",
    "T35n1733_014:0377a26": "能現過塵等。四「菩薩在法雲」下明類廣多。",
    "T35n1733_014:0377a27": "於中三：初所得廣多，謂此地所得非唯一",
    "T35n1733_014:0377a28": "二，故云得如是無量等。二「是故」下明業用難",
    "T35n1733_014:0377a29": "測，於中初三業難測，神力是前神通大、次",
    "T35n1733_014:0377b01": "觀三世是三達智、次三昧是前三昧大、次智",
    "T35n1733_014:0377b02": "力是前智大、次遊解脫是解脫大，變化等是",
    "T35n1733_014:0377b03": "轉變外事等可知。三「佛子」下總結廣多可",
    "T35n1733_014:0377b04": "知。第二「解脫月言」下明此對佛顯其有上，",
    "T35n1733_014:0377b05": "於中先問、後答。問中，舉菩薩疑佛不勝，",
    "T35n1733_014:0377b06": "問辭同上。疑意有異，準答應知。下正答中",
    "T35n1733_014:0377b07": "三：初總訶所問。如一四天下望十方界已",
    "T35n1733_014:0377b08": "為少，竟於四天下中復取豆土，即是少",
    "T35n1733_014:0377b09": "中之少。此四天下望豆許土已為多，竟彼",
    "T35n1733_014:0377b10": "十方界望四天下復更為多，即是多中之多。",
    "T35n1733_014:0377b11": "但以少疑多已為不可，況以少中之少欲",
    "T35n1733_014:0377b12": "類多中之多，極不可也，故云汝所問者我",
    "T35n1733_014:0377b13": "謂如是也。如來無量等，結訶反徵。二「佛子」下",
    "T35n1733_014:0377b14": "約事顯之。謂十地德中，前所說者如豆許",
    "T35n1733_014:0377b15": "土，所未說者如四天下土。如來功德喻十",
    "T35n1733_014:0377b16": "方界土，所說地德尚不得比於所未說者，",
    "T35n1733_014:0377b17": "焉得比於佛果功德？三「我今當說」下引佛",
    "T35n1733_014:0377b18": "證成地德無量。地德無量，然不及佛。義在",
    "T35n1733_014:0377b19": "難信，故引佛證也。「如十方」下正顯菩薩德",
    "T35n1733_014:0377b20": "劣於佛可知。第二「佛子是菩薩隨如是智",
    "T35n1733_014:0377b21": "慧順如來」下正是調柔攝報願智等果。就",
    "T35n1733_014:0377b22": "調柔果中四：一明調柔行、二「菩薩住是地」下",
    "T35n1733_014:0377b23": "明教智淨、三「十方佛說三世」下明得法自",
    "T35n1733_014:0377b24": "在、四「是名」下結其地相。於此四中，前之二",
    "T35n1733_014:0377b25": "段論中名為說法令喜，餘及後二果俱名大",
    "T35n1733_014:0377b26": "勝分。前中，初調柔行內有法、喻、合三可知。",
    "T35n1733_014:0377b27": "二教智淨中亦法、喻、合可知。第六大勝中，初",
    "T35n1733_014:0377b28": "三世等名神通勝。二攝報中得十不可說百",
    "T35n1733_014:0377b29": "千世界塵數三昧等，名算數勝。此二種事勝",
    "T35n1733_014:0377c01": "一切前地，故名大勝。前中，初五句別顯、後一",
    "T35n1733_014:0377c02": "總結五。論中攝為三：初二各一，後三為一，",
    "T35n1733_014:0377c03": "故為三也。一三世智是斷疑行，以通三世",
    "T35n1733_014:0377c04": "為出世道故名道義應知；二法界智是速疾",
    "T35n1733_014:0377c05": "神通行，聞說如來祕密法故；三下三句名",
    "T35n1733_014:0377c06": "等作助行，謂於眾生平等化益也。一切世界",
    "T35n1733_014:0377c07": "智者，作淨佛國土平等，為化眾生故。二普",
    "T35n1733_014:0377c08": "照等者，作法明平等，是教智化也。三大慈等",
    "T35n1733_014:0377c09": "者，作正覺平等，證智化也。「舉要」下總結。餘",
    "T35n1733_014:0377c10": "文可知。第七大段「是菩薩十地次第」下明地",
    "T35n1733_014:0377c11": "影像分。於中有四，謂池、山、海、珠。喻四功德，",
    "T35n1733_014:0377c12": "前三是阿含德、後一是證德。前中，池喻修行",
    "T35n1733_014:0377c13": "功德，即諸地中起修之行；二山喻上勝功德，",
    "T35n1733_014:0377c14": "即依修成德，德位高出；三海喻難度能度",
    "T35n1733_014:0377c15": "大果功德，即修所成德，能至大果度猶到也；",
    "T35n1733_014:0377c16": "四珠喻轉盡堅固功德，謂從初地進至法",
    "T35n1733_014:0377c17": "雲故名為轉，位極障盡名為轉盡，證理終",
    "T35n1733_014:0377c18": "極名為堅固。就初修行功德中有法、喻、合。",
    "T35n1733_014:0377c19": "法說中，始從歡喜終至法雲，名次第行。因",
    "T35n1733_014:0377c20": "成大果，名趣一切智。喻中，阿耨達，此名無",
    "T35n1733_014:0377c21": "熱惱池，以此龍王無熱沙等三種苦故。出",
    "T35n1733_014:0377c22": "四河者，《勝鬘經》出八河，《阿含經》出二十河，",
    "T35n1733_014:0377c23": "皆有所以。出四河者，據根本說，謂此池在",
    "T35n1733_014:0377c24": "香山頂，東面有金象口出恒伽河、南面銀",
    "T35n1733_014:0377c25": "牛口出辛頭河、西面瑠璃馬口出悉陀河、北",
    "T35n1733_014:0377c26": "面頗梨師子口出博叉河。此四河各出池，",
    "T35n1733_014:0377c27": "四十里外各分為四河，遶池一匝，各於本",
    "T35n1733_014:0377c28": "方流入大海。是故并根本四，即為二十河，",
    "T35n1733_014:0377c29": "《毘婆沙》中具列名字。如來出世在彼山東，是",
    "T35n1733_014:0378a01": "故東面五河人皆具見，總取為喻。餘三本河",
    "T35n1733_014:0378a02": "有大聲名，人雖不見莫不同聞，亦取為",
    "T35n1733_014:0378a03": "喻。通前為八。餘河名小，人或不聞，故不論",
    "T35n1733_014:0378a04": "耳。滿四天下者，非是四河各流一天下，此",
    "T35n1733_014:0378a05": "乃總是一閻浮提。何故乃名為四天下？釋：此",
    "T35n1733_014:0378a06": "是言總意別。以此閻浮提是四天中一洲",
    "T35n1733_014:0378a07": "攝故，是故總言四天意在閻浮。如上諸會",
    "T35n1733_014:0378a08": "結通處，言如此四天下，十方亦爾等，皆是此",
    "T35n1733_014:0378a09": "類。合中，四攝利他，合四河滿足。無有窮盡，",
    "T35n1733_014:0378a10": "至一切智，增成自利得大菩提，合入大海",
    "T35n1733_014:0378a11": "也。論中依本願力修行者，釋菩提心流出",
    "T35n1733_014:0378a12": "善根大願之水。此中但言菩薩，必具菩提心，",
    "T35n1733_014:0378a13": "不待說故。以四攝作利益他行者，釋彼",
    "T35n1733_014:0378a14": "四攝滿眾生。自善等，釋自利可知。第二山",
    "T35n1733_014:0378a15": "喻上勝功德中有四：一總舉法，二列山名，",
    "T35n1733_014:0378a16": "三現山中物，四以法合。初中，言十地因佛",
    "T35n1733_014:0378a17": "智有差別者，謂以佛智為所依因，而起十",
    "T35n1733_014:0378a18": "地差別之相，如因大地增上依持有十山",
    "T35n1733_014:0378a19": "王故。論云「依一切智增上行十地故。」列名",
    "T35n1733_014:0378a20": "中，訶梨羅山者，於此山出佉陀羅木，故以",
    "T35n1733_014:0378a21": "為名。佉陀羅，此云苦鞭木也。由乾陀，此名",
    "T35n1733_014:0378a22": "持雙山。尼民陀羅，此名持邊山。斫迦羅，此",
    "T35n1733_014:0378a23": "云輪圍山。餘名可知。三「如雪山」下顯山中",
    "T35n1733_014:0378a24": "物，以喻十地。於中，一喻初地聖智妙藥；二",
    "T35n1733_014:0378a25": "喻二地戒香；三喻三地禪定妙寶；四地出",
    "T35n1733_014:0378a26": "世似於仙人；五以夜叉喻五地善巧自在；",
    "T35n1733_014:0378a27": "六以菓喻六地因緣集觀，說聲聞果不盡",
    "T35n1733_014:0378a28": "者，以六地超出聲聞境，說彼無窮盡也；",
    "T35n1733_014:0378a29": "七龍喻七地，亦以超出辟支，能說彼道；八",
    "T35n1733_014:0378b01": "心自在者，是諸密迹神，名自在眾，喻八地中",
    "T35n1733_014:0378b02": "十自在等；九脩羅，喻九地善巧攝生大力之",
    "T35n1733_014:0378b03": "相；十諸天，喻十地滿足。又論中釋：是中純淨",
    "T35n1733_014:0378b04": "諸寶山，喻八種地厭地。善清淨故者，謂十山",
    "T35n1733_014:0378b05": "中除初雪山、香山，以是土石山故；餘八皆",
    "T35n1733_014:0378b06": "是金寶之山，故云純淨寶。喻後八地厭地",
    "T35n1733_014:0378b07": "者，是第三地，彼以淨禪厭離煩惱，如寶純",
    "T35n1733_014:0378b08": "淨也。善清淨者，是四地已上，以彼無流",
    "T35n1733_014:0378b09": "斷諸煩惱，如寶純淨也。言「復次諸山」下釋",
    "T35n1733_014:0378b10": "諸山中所有諸物，謂神仙等是眾生數，藥寶",
    "T35n1733_014:0378b11": "等是非眾生數。於中一藥等，能資內報，名",
    "T35n1733_014:0378b12": "受用事。謂藥能除病，名增損對治。香菓資",
    "T35n1733_014:0378b13": "身，名長養事。二寶不資身，但可貯積以除",
    "T35n1733_014:0378b14": "貧乏，故名守護等。言依雪山等者，指定其",
    "T35n1733_014:0378b15": "處，謂初三及第六，此四是非眾生數所依。下",
    "T35n1733_014:0378b16": "釋眾生數中，治六種難：一五通福田，供以",
    "T35n1733_014:0378b17": "生富，故治貧難。二夜叉威制眷屬，不令害",
    "T35n1733_014:0378b18": "人，故治死難。三龍降時雨，以治險難。四金",
    "T35n1733_014:0378b19": "剛力士摧伏惡人，治不調難。五修羅說呪力",
    "T35n1733_014:0378b20": "調其眷屬，不行殺害，名治惡業。六須彌頂",
    "T35n1733_014:0378b21": "上天帝釋等，名為自在。須彌腹上所有四王",
    "T35n1733_014:0378b22": "名四天王，彼能對治脩羅怨敵。下釋集中",
    "T35n1733_014:0378b23": "不窮盡義，謂如上所說事，能生一切物故，",
    "T35n1733_014:0378b24": "言集在其中也。順行不斷不休息者，解不",
    "T35n1733_014:0378b25": "窮盡義，謂次第相續名為順行，不永斷故",
    "T35n1733_014:0378b26": "名不斷，非暫無故名不息。下釋山因海名，",
    "T35n1733_014:0378b27": "謂山因海故得高勝，海因山故得深廣。前",
    "T35n1733_014:0378b28": "說依地、今說依海者，由彼十山依斯二處，",
    "T35n1733_014:0378b29": "故互舉也。下釋法同喻，謂佛智如海，依起",
    "T35n1733_014:0378c01": "十地高深相顯，故云因果相顯也。是即一",
    "T35n1733_014:0378c02": "一山下皆有大海，一一地內皆有佛地，此是",
    "T35n1733_014:0378c03": "圓教中義。若餘教中，要十地後方到佛地，",
    "T35n1733_014:0378c04": "可思准之。第三大海十相明難度能度大果",
    "T35n1733_014:0378c05": "功德。於中先喻、後合，各有總別。總中，言不",
    "T35n1733_014:0378c06": "壞者，謂此十相同一大海不可易奪，故云",
    "T35n1733_014:0378c07": "不壞。地法亦爾。同一佛智，義分十地，不易",
    "T35n1733_014:0378c08": "奪故也。論云「因果相順故，十地如大海。難",
    "T35n1733_014:0378c09": "度能度，得大菩提果故。」下釋別中，攝十為",
    "T35n1733_014:0378c10": "八：以六七為一，九十亦爾，故為八也。初三",
    "T35n1733_014:0378c11": "可知。四護功德者，護名為捨，捨餘一切差",
    "T35n1733_014:0378c12": "別相故。又釋：護同一味，恒不失故。言不竭",
    "T35n1733_014:0378c13": "者，以六深七廣，水無竭故。言護世間功德",
    "T35n1733_014:0378c14": "者，潮不過限，不枉害物。此喻九地應機",
    "T35n1733_014:0378c15": "說法，受水無厭能容納百川，不令餘水",
    "T35n1733_014:0378c16": "損壞世間。餘法雲地受佛法雨利益世間，",
    "T35n1733_014:0378c17": "餘法合等如文可知。第四寶珠十事，喻轉盡",
    "T35n1733_014:0378c18": "堅固功德。於中亦先喻、後合，各有總別。論",
    "T35n1733_014:0378c19": "中先釋總中過十寶可知。以出故取者，此",
    "T35n1733_014:0378c20": "是經中初句，謂以出海故，取以為用。放光",
    "T35n1733_014:0378c21": "是第九，示現是第十，超中舉後，故云乃至",
    "T35n1733_014:0378c22": "也。攝十為八者，以合六七八故。此八中，初",
    "T35n1733_014:0378c23": "後二句約喻顯法，餘但釋喻。初出海益物，",
    "T35n1733_014:0378c24": "故稱功德。以善觀者，顯法也，謂初地聖智",
    "T35n1733_014:0378c25": "出煩惱海，善觀察也；二體色分明；三團圓可",
    "T35n1733_014:0378c26": "喜；四垢穢斯盡、五光色鮮澤、六異相莊嚴名",
    "T35n1733_014:0378c27": "為起行，三句合釋可知；七放光名神力；八",
    "T35n1733_014:0378c28": "隨王雨寶故無護惜。下顯法，以已善根",
    "T35n1733_014:0378c29": "與一切眾生同一善藏，合與眾生寶物也。過",
    "T35n1733_014:0379a01": "十聖等，文並可知。影像分竟。第八「佛子是菩",
    "T35n1733_014:0379a02": "薩」下明地利益分。於中有三：初顯法利益、",
    "T35n1733_014:0379a03": "二結通十方、三他方來證。若依論經，更有",
    "T35n1733_014:0379a04": "第四如來隨喜、第五佛在下結說究竟。今依",
    "T35n1733_014:0379a05": "此經。就初中有二：一生信功德、二雨華等",
    "T35n1733_014:0379a06": "是供養功德。前中二：先聞益、後動地。前中亦",
    "T35n1733_014:0379a07": "二：初總舉難聞、二問答顯益。答中亦二：先",
    "T35n1733_014:0379a08": "正顯，謂舉佛類法、舉法難聞。二「何以故」",
    "T35n1733_014:0379a09": "下釋成。以發菩提心行菩薩道者，是此法器",
    "T35n1733_014:0379a10": "故方說聞，是故此聞必同彼法，成益廣大故",
    "T35n1733_014:0379a11": "也。動地是生信功德，為緣生義。釋十八相",
    "T35n1733_014:0379a12": "等及為四種眾生等，並如前初會所說。餘結",
    "T35n1733_014:0379a13": "通證成等，皆同前諸會可知。",
    "T35n1733_014:0379a14": "第三大段重頌中二：先觀察等明說偈意。十",
    "T35n1733_014:0379a15": "種所為，釋同前會可知。正頌中九十頌，分為",
    "T35n1733_014:0379a16": "九：初二十九偈頌方便作滿足地分，於中",
    "T35n1733_014:0379a17": "初七偈地總頌前九種地中善擇智、次二別",
    "T35n1733_014:0379a18": "頌初、次二頌二地、次二頌三地、次二頌",
    "T35n1733_014:0379a19": "四地、次二頌五地、次二頌六地、次二頌七",
    "T35n1733_014:0379a20": "地、次三頌八地、次五頌九地；二「欲得」下二",
    "T35n1733_014:0379a21": "頌三昧分；三「若能」下十頌受位分；四「住於是",
    "T35n1733_014:0379a22": "地」下七頌大盡分；五「此地」下六頌釋名分；六",
    "T35n1733_014:0379a23": "「大士」下七頌神通力無上有上分；七「菩薩住",
    "T35n1733_014:0379a24": "此」下八頌調柔等地果；八「為得」下十九頌影",
    "T35n1733_014:0379a25": "像分。於中，初十一頌山喻，次四頌海喻，次",
    "T35n1733_014:0379a26": "四頌珠喻，池喻及九地利益等並略不頌，九",
    "T35n1733_014:0379a27": "末後二頌結說無盡。十地品竟。",
    "T35n1733_014:0379a28": "華嚴經探玄記卷第十四"
}