{
    "T32n1636_007:0094c13": "大乘集菩薩學論卷第七",
    "T32n1636_007:0094c15": "西天譯經三藏銀青光祿大夫",
    "T32n1636_007:0094c16": "試光祿卿普明慈覺傳梵大師",
    "T32n1636_007:0094c17": "賜紫沙門臣法護等奉　詔譯",
    "T32n1636_007:0094c18": "4空品第四之餘",
    "T32n1636_007:0094c19": "「『謂此契經違餘契經，俱名謗法。謂此伽陀違",
    "T32n1636_007:0094c20": "餘伽陀，亦名謗法。何者是起信解、何者不起，",
    "T32n1636_007:0094c21": "皆名謗法。於說法師所說意解別異而轉，是",
    "T32n1636_007:0094c22": "名謗法。作此事業離眼所觀說戲笑語，是名",
    "T32n1636_007:0094c23": "謗法。此是有行、此是無行，俱名謗法。說此",
    "T32n1636_007:0094c24": "佛言三昧有是解脫、說彼佛言三昧有是解",
    "T32n1636_007:0094c25": "脫，亦名謗法。』佛告文殊師利：『乃至所有一切",
    "T32n1636_007:0094c26": "展轉，皆名謗法。若比丘、比丘尼、優婆塞、優婆",
    "T32n1636_007:0094c27": "夷等，於說法師如是行相如是思惟，一切皆",
    "T32n1636_007:0094c28": "是毀謗正法。』」彼經又云：「佛言：『善男子！若如來",
    "T32n1636_007:0094c29": "滅後，於我已說法中隨所愛樂如其信解為",
    "T32n1636_007:0095a01": "眾生說，於彼會中若一眾生身毛喜竪或墮",
    "T32n1636_007:0095a02": "淚悲泣，當知是為諸佛印可。彼愚癡人謂言：",
    "T32n1636_007:0095a03": "「此是菩薩、此非菩薩。」當知是菩薩咎。由如是",
    "T32n1636_007:0095a04": "妄說三乘法故，於我所說法中何由悟解？乃",
    "T32n1636_007:0095a05": "至若於菩薩起陵蔑者，我說是人住於地獄",
    "T32n1636_007:0095a06": "不知限量。所以者何？若菩薩於說法師起誹",
    "T32n1636_007:0095a07": "謗者，即是遠離諸佛、毀謗正法及比丘僧。又",
    "T32n1636_007:0095a08": "若輕賤諸說法師不起尊重者，即是於佛如",
    "T32n1636_007:0095a09": "來不生尊重。於說法師不欲見者，即是於佛",
    "T32n1636_007:0095a10": "如來不生樂見。於說法師不稱讚者，即是於",
    "T32n1636_007:0095a11": "佛如來不起稱讚，是則遠離佛故。若於初發",
    "T32n1636_007:0095a12": "心菩薩起惱害意，乃至』佛言：『慈氏！若於我六",
    "T32n1636_007:0095a13": "波羅蜜諸菩薩正覺行中，彼愚癡人妄作是",
    "T32n1636_007:0095a14": "說：「唯般若波羅蜜多應知是菩薩學處，云何",
    "T32n1636_007:0095a15": "學餘波羅蜜多？餘波羅蜜者，彼為過失。」』佛言：",
    "T32n1636_007:0095a16": "『慈氏！於汝意云何？我為爍迦尸王，脫虎子命",
    "T32n1636_007:0095a17": "施自身肉，為無智不？』慈氏白言：『不也。世尊！』佛",
    "T32n1636_007:0095a18": "言：『慈氏！若修菩提行，六波羅蜜行之所相應",
    "T32n1636_007:0095a19": "發善心者，頗不成熟善根不？』慈氏白言：『不也。",
    "T32n1636_007:0095a20": "世尊！』佛言：『阿逸多！汝亦於六十劫集行，布",
    "T32n1636_007:0095a21": "施、持戒、忍辱、精進、禪定、般若波羅蜜多皆共",
    "T32n1636_007:0095a22": "集行。又愚癡者作如是說：「唯一正理是菩提",
    "T32n1636_007:0095a23": "道，所為空性行是正理者，得本然清淨等。」』」",
    "T32n1636_007:0095a24": "5 集離難戒學品1集離難戒學品第五",
    "T32n1636_007:0095a25": "論曰：略說是難，應當遠離。如《深心教誡經》云：",
    "T32n1636_007:0095a26": "「如是種難，聞已怖畏。是初行菩薩如其受持，",
    "T32n1636_007:0095a27": "說利益事，白言：『世尊！我今最初於如來前如",
    "T32n1636_007:0095a28": "是受持。世尊！我若從今於彼菩薩及所化人",
    "T32n1636_007:0095a29": "說彼過罪，若實不實，是則欺誑如來正遍知",
    "T32n1636_007:0095b01": "者。世尊！又我從今於彼菩薩及所化人譏毀",
    "T32n1636_007:0095b02": "陵蔑，或在家者或出家者受五欲樂縱逸自",
    "T32n1636_007:0095b03": "在，見已於彼不生淨信及慚𧹞心，起不尊重、",
    "T32n1636_007:0095b04": "不生佛想逼惱身心，化知識家受下種施，見",
    "T32n1636_007:0095b05": "已若不唯一喜美言說，晝夜不以三時歸向，",
    "T32n1636_007:0095b06": "是則欺誑如來正遍知者。世尊！我若從今受",
    "T32n1636_007:0095b07": "持禁戒，或作諸王，於身命財而不捨施，陵蔑",
    "T32n1636_007:0095b08": "聲聞緣覺及所化人謂我最勝，或如旃陀羅",
    "T32n1636_007:0095b09": "心行自高其身卑下他人，或遇鬪諍而不怖",
    "T32n1636_007:0095b10": "走過一由旬或百由旬，是則欺誑如來正遍",
    "T32n1636_007:0095b11": "知者。世尊！若我從今身持具戒，或不以多聞",
    "T32n1636_007:0095b12": "別知頭陀功德及餘出生功德之身樂行，覆",
    "T32n1636_007:0095b13": "藏他善顯他過惡，是則欺誑如來正遍知者。』",
    "T32n1636_007:0095b14": "乃至爾時世尊語彌勒菩薩摩訶薩言：『若有",
    "T32n1636_007:0095b15": "善男子善女人欲淨諸業障者，應如此初行",
    "T32n1636_007:0095b16": "菩薩如是受持。』」又《隨轉諸法經》云：「謂若於菩",
    "T32n1636_007:0095b17": "薩晝夜三時頭頂禮敬，是人於所行行亦勿",
    "T32n1636_007:0095b18": "少分窺求錯謬。設若常見著五欲樂，亦勿少",
    "T32n1636_007:0095b19": "分窺求過失。菩提行者修無量功德殊勝利",
    "T32n1636_007:0095b20": "益時乃取證，由是漸次修道漸次成佛。正使",
    "T32n1636_007:0095b21": "修行一嚩囉分，於無量百千俱胝那庾多劫",
    "T32n1636_007:0095b22": "住大地獄如被鎧甲。」彼經又云：「善男子！如是",
    "T32n1636_007:0095b23": "行相遠離罪業。彼菩薩一切行中皆不二行，",
    "T32n1636_007:0095b24": "應當信解一切修作發如是心：『然我於他心",
    "T32n1636_007:0095b25": "了知，不難化諸眾生行如是行。』復次善男子！",
    "T32n1636_007:0095b26": "自在遍觀如來如是說法，應無有人稱量此",
    "T32n1636_007:0095b27": "者；若人解我所說則為見我。善男子！欲護身",
    "T32n1636_007:0095b28": "者於此行中略無疑惑，如其所作不壞他善，",
    "T32n1636_007:0095b29": "求佛法者當知於晝夜中以法思解。」如《地藏",
    "T32n1636_007:0095c01": "經》云：「爾時復有無量百千黠惠眾生從座而",
    "T32n1636_007:0095c02": "起，合掌恭敬而白佛言：『大德世尊！我今現前",
    "T32n1636_007:0095c03": "發如是願：「乃至久遠流轉生死未得忍間，常",
    "T32n1636_007:0095c04": "願不處諸王宰官、城邑聚落、輔相將帥等位。",
    "T32n1636_007:0095c05": "乃至不處商主、師長居士主、沙門斷事者、一切",
    "T32n1636_007:0095c06": "親屬富貴尊重等位。乃至未得忍間，我等若",
    "T32n1636_007:0095c07": "處如是行相，是愚惡惠，則於佛世尊教無能",
    "T32n1636_007:0095c08": "修習。」』」",
    "T32n1636_007:0095c09": "論曰：廣說離如是難，如《月燈三昧經》偈云：「愚",
    "T32n1636_007:0095c10": "童不恭敬，應知無有罪，其母尚教言：『汝當後",
    "T32n1636_007:0095c11": "時作，欲少分所須，於我起尊重。』若因無上道，",
    "T32n1636_007:0095c12": "懈倦於化度、問訊於耆年及大德尊者，頭面",
    "T32n1636_007:0095c13": "接足禮，為此作尊重。勿視彼錯謬，唯觀菩提",
    "T32n1636_007:0095c14": "場，常樂起慈心，亦勿生損害。又設見錯謬，",
    "T32n1636_007:0095c15": "慎說彼過失。若樂斯善業，亦獲於道果。卑幼",
    "T32n1636_007:0095c16": "尊宿前，如面清涼月，常愛樂此言，猛除伏我",
    "T32n1636_007:0095c17": "慢。若飲食衣服，為此作憐愍，施汝如是心，",
    "T32n1636_007:0095c18": "一切得調伏。若發菩提心，或不生信重，彼應",
    "T32n1636_007:0095c19": "自防護，怖墮於惡道。見不見喜納，自淨濁亂",
    "T32n1636_007:0095c20": "心，心惟分別性，堪任獲事業。」又如《華嚴經》云：",
    "T32n1636_007:0095c21": "「時慈氏菩薩觀善財童子發菩提心功德，以",
    "T32n1636_007:0095c22": "偈讚曰：『若見諸眾生，老病諸苦逼，及憂生死",
    "T32n1636_007:0095c23": "怖，發大悲利行。由見世苦逼，五趣常流轉，",
    "T32n1636_007:0095c24": "為求堅利智，破諸趣苦輪。若見貪樂者，過患",
    "T32n1636_007:0095c25": "多榛棘，為作堅固犁，淨治眾生地。癡壞世間",
    "T32n1636_007:0095c26": "明，及正道惠眼，為群盲導師，示其安隱處。",
    "T32n1636_007:0095c27": "智劍伏冤賊，解脫三法忍，為世間導師，令得",
    "T32n1636_007:0095c28": "離憂怖。或如法舡主，令涉智海道，為三有",
    "T32n1636_007:0095c29": "導師，達勝忍寶所。智光大願輪，如佛日出現，",
    "T32n1636_007:0096a01": "光含法界空，普照群生暗。白法圓滿輪，如佛",
    "T32n1636_007:0096a02": "月出現，慈定清涼光，平等照諸有。又若勝智",
    "T32n1636_007:0096a03": "海，出生諸法寶，菩提行漸高，住深心堅固。",
    "T32n1636_007:0096a04": "發心若龍主，昇法界虛空，雨甘露法雲，增",
    "T32n1636_007:0096a05": "諸白果苗。又若然法燈，正念堅固器，慈愛無",
    "T32n1636_007:0096a06": "垢光，淨除三毒暗。又此菩提心，譬如羯邏羅，",
    "T32n1636_007:0096a07": "悲疱慈閉尸，鉢羅健南位。菩提分漸生，令",
    "T32n1636_007:0096a08": "佛藏增長，福德藏亦然，得智藏清淨。又開",
    "T32n1636_007:0096a09": "發惠藏，如願藏出生，此慈悲法性，解脫眾生",
    "T32n1636_007:0096a10": "故。世間天人中，淨意難可得，希有智果樹，",
    "T32n1636_007:0096a11": "植妙深固本。眾行漸增榮，普覆於三有，欲長",
    "T32n1636_007:0096a12": "諸功德，請問一切法。斷除一切疑，求諸善知",
    "T32n1636_007:0096a13": "識，欲壞煩惱魔，淨除塵染見。解脫諸眾生，求",
    "T32n1636_007:0096a14": "斯大智者，欲淨除惡趣，顯示人天路，開解脫",
    "T32n1636_007:0096a15": "智門，安住功德道。欲脫諸趣苦，當斷諸有索，",
    "T32n1636_007:0096a16": "施諸趣安隱，近此真佛子。』」",
    "T32n1636_007:0096a17": "論曰：以意觀察，遠離如是難者，不以為難。如",
    "T32n1636_007:0096a18": "《深心教誡經》說離此難云：「佛言：『慈氏！於彼",
    "T32n1636_007:0096a19": "菩薩及所化人，當成就四法，後五百歲正法",
    "T32n1636_007:0096a20": "滅時不為損壞及彼陵蔑，自然解脫。何等",
    "T32n1636_007:0096a21": "為四？一者觀察己非、二者於彼菩薩及所化",
    "T32n1636_007:0096a22": "人不談他短、三者不化知識家往非親里、四",
    "T32n1636_007:0096a23": "者不出惡言，是名四種，如前所說。復有四種。",
    "T32n1636_007:0096a24": "何等為四？一者遠離寡聞眾生、二者眷屬而",
    "T32n1636_007:0096a25": "不取著、三者常樂坐臥林野、四者自習奢摩",
    "T32n1636_007:0096a26": "他行。是所相應，是名四種。』」彼經又云：「佛言：",
    "T32n1636_007:0096a27": "『慈氏！此初行菩薩獲惠力財，遠離非分名聞",
    "T32n1636_007:0096a28": "利養，彼名利者是為過失。見無益語、見世",
    "T32n1636_007:0096a29": "俗語、世俗睡眠、世俗事業、世俗戲論，應當",
    "T32n1636_007:0096b01": "遠離，是為過失。』以要言之，佛言：『慈氏！若菩",
    "T32n1636_007:0096b02": "薩摩訶薩應當觀察，名聞利養發生貪染、破壞",
    "T32n1636_007:0096b03": "正念，於得不得勿作高下。又應觀察名聞利",
    "T32n1636_007:0096b04": "養起愚癡暗作慳種類，發生諂誑資益己身，",
    "T32n1636_007:0096b05": "無慚無愧離四聖種。如諸佛說，名聞利養應",
    "T32n1636_007:0096b06": "善觀察，起諸驕慢輕慢師尊是魔羅分，一向",
    "T32n1636_007:0096b07": "放逸破壞善根，如金剛雹及霹靂火。又名利",
    "T32n1636_007:0096b08": "者，化知識家多種愛樂詣非親里，而復起惱",
    "T32n1636_007:0096b09": "迷覆知覺，向所愛事倍生憂戚。又名利者，失",
    "T32n1636_007:0096b10": "四念處，減劣白法壞四正斷。由前後利養破",
    "T32n1636_007:0096b11": "壞神通，遠離善人近惡知識，於他眷屬常愛",
    "T32n1636_007:0096b12": "合集。又復遠離無量禪定，墮大地獄、琰魔羅",
    "T32n1636_007:0096b13": "界、畜生胎藏。應觀察名聞利養如天授水。』佛",
    "T32n1636_007:0096b14": "言：『慈氏！彼名聞利養有如是等行相，菩薩應",
    "T32n1636_007:0096b15": "當如實觀察。以觀察故，無有厭怖亦無悔惱。",
    "T32n1636_007:0096b16": "所以者何？於是行相無厭怖者得無過失，唯",
    "T32n1636_007:0096b17": "樂佛法得無間斷，在家出家隨所守護，若天",
    "T32n1636_007:0096b18": "若人住清淨心得無驚怖。設墮一切惡道不",
    "T32n1636_007:0096b19": "為逼惱，遠離呪詛解脫魔境得無傾動，諸耽",
    "T32n1636_007:0096b20": "湎者之所敬仰，住定學者之所樂見，斷除諂",
    "T32n1636_007:0096b21": "誑而獲正直。是五欲樂是為過失，安住聖種",
    "T32n1636_007:0096b22": "如說修行，諸梵行者之所喜見。慈氏！如是行",
    "T32n1636_007:0096b23": "相功德，智者了知。菩薩深心住於少欲，樂少",
    "T32n1636_007:0096b24": "欲者即斷一切名聞利養。』」",
    "T32n1636_007:0096b25": "論曰：無益語，今當說。遠離貪毒愚癡過失，不",
    "T32n1636_007:0096b26": "住無益語者，一心得決定解；如尋戲調，諸無",
    "T32n1636_007:0096b27": "益語愛樂修作是為過失，不修威儀及微細",
    "T32n1636_007:0096b28": "行。若無益語言、愛樂不堅牢世，是說隨順愚",
    "T32n1636_007:0096b29": "夫。若聞比丘不如理言，生愛樂已而常尋",
    "T32n1636_007:0096c01": "求，即便增長如是過失。是故棄捨不如理言，",
    "T32n1636_007:0096c02": "常知法樂，臨命終時自捨千身求菩提道，聞",
    "T32n1636_007:0096c03": "法無厭。設若疲極，由聞法故，一切時處悉皆",
    "T32n1636_007:0096c04": "遠離不如理言、不愛樂言，於最上法樂生難",
    "T32n1636_007:0096c05": "得想，經無量劫住山林中。應知於他功德利",
    "T32n1636_007:0096c06": "益勿求其短，若謂我為最上殊勝，勿取是心，",
    "T32n1636_007:0096c07": "是慢為諸放逸之本。此下劣比丘亦勿陵蔑。",
    "T32n1636_007:0096c08": "漸如是教，非止一生，得證菩提故。",
    "T32n1636_007:0096c09": "論曰：世俗語，我今當說。彼聞惛醉、樂起鬪",
    "T32n1636_007:0096c10": "諍、獲不尊重。由所說言，失念及不正知，是為",
    "T32n1636_007:0096c11": "過失。由所說言，多競高名、極遠內思，若身若",
    "T32n1636_007:0096c12": "心不得輕安，是為過失。由所說言，愚夫自心",
    "T32n1636_007:0096c13": "生澁麁獷思入正法，遠離毘鉢舍那及奢摩",
    "T32n1636_007:0096c14": "他，是為過失。由所說言，於功德財常起愛樂，",
    "T32n1636_007:0096c15": "獲不尊重、住不堅牢，狹劣智惠，是為過失。由",
    "T32n1636_007:0096c16": "所說言減失所知，諸天不敬不生愛樂，是為",
    "T32n1636_007:0096c17": "過失。由所說言，於彼智者及眷屬等所餘身",
    "T32n1636_007:0096c18": "命現無義利，是為過失。由所說言，彼諸愚夫",
    "T32n1636_007:0096c19": "憂命終時，我何所作得如是苦？減失所知不",
    "T32n1636_007:0096c20": "得悟解，是為過失。由所說言，如草動植疑無",
    "T32n1636_007:0096c21": "楷決，不生實智，是為過失。由所說言，如伎藝",
    "T32n1636_007:0096c22": "者住戲場中別說功勤自以為得，減失所知，",
    "T32n1636_007:0096c23": "是為過失。由所說言，遠七聖財互生諂誑輕",
    "T32n1636_007:0096c24": "失彼得，是為過失。由彼說言，覃思研幾喜務",
    "T32n1636_007:0096c25": "怯弱，而不自知動本無體，是為過失。乃至不",
    "T32n1636_007:0096c26": "如實說我樂最上，此一句義於久遠時思惟",
    "T32n1636_007:0096c27": "尚未了知。云我樂得無量句義，譬如甘蔗堅",
    "T32n1636_007:0096c28": "硬皮中少有其味，人食皮已無復能得甘蔗",
    "T32n1636_007:0096c29": "甜味，是故廣說者如甘蔗皮；唯樂神變思擇",
    "T32n1636_007:0097a01": "義理者如甘蔗味，常無惛醉。",
    "T32n1636_007:0097a02": "論曰：言耽著睡眠者，如彼偈云：「謂若樂惛睡，",
    "T32n1636_007:0097a03": "造此多種見，彼得見得疑，增長大癡網。若樂",
    "T32n1636_007:0097a04": "惛睡者，智惠皆怯弱，而於悟解中，常時俱減",
    "T32n1636_007:0097a05": "失。若樂惛睡者，怠墮無智惠，設住深林中，",
    "T32n1636_007:0097a06": "非人得其便。若樂惛睡者，即樂非法欲，善心",
    "T32n1636_007:0097a07": "常不增，何由獲法樂？若樂惛睡者，愚蔽善法",
    "T32n1636_007:0097a08": "欲，壞白法功德，遍入諸黑暗。若樂惛睡者，封",
    "T32n1636_007:0097a09": "著無辯才，常生放逸心，纏綿身懈倦。若樂惛",
    "T32n1636_007:0097a10": "睡者，我知懈怠故，嫉彼勤力人，毀具足精進。",
    "T32n1636_007:0097a11": "乃至若除諸苦暗，即離於罪本，常親近勝勤，",
    "T32n1636_007:0097a12": "諸佛之所歎。」",
    "T32n1636_007:0097a13": "論曰：世俗事業，今當說。如彼偈云：「師誨謂惡",
    "T32n1636_007:0097a14": "言，執為非教誡，速毀犯尸羅，樂斯過失事。",
    "T32n1636_007:0097a15": "每思俗事業，常時務怱遽，不修諸禪定，樂",
    "T32n1636_007:0097a16": "斯過失事。由貪生廣大，縈纏味中味，下劣非",
    "T32n1636_007:0097a17": "止足，樂斯過失事。處眾大喜悅，謂除諸苦",
    "T32n1636_007:0097a18": "惱，如驢行隘道，樂斯過失事。乃至是心晝",
    "T32n1636_007:0097a19": "夜中，不樂諸功德，唯衣食猛利，樂斯過失事。",
    "T32n1636_007:0097a20": "不樂相應語，唯順不相應，問世俗所作，樂斯",
    "T32n1636_007:0097a21": "過失事。」以要言之，爾時慈氏菩薩摩訶薩白",
    "T32n1636_007:0097a22": "佛言：「世尊！菩薩少惠者，由捨最上法已，減失",
    "T32n1636_007:0097a23": "勝惠作下劣事。」佛言：「慈氏！如是如是，如汝所",
    "T32n1636_007:0097a24": "說。菩薩得少惠者，由捨最上法已，作下劣事。」",
    "T32n1636_007:0097a25": "佛言：「慈氏！又彼菩薩於如來教既出家已，無",
    "T32n1636_007:0097a26": "有禪定正斷正勤，無有多聞不懷希望。」佛言：",
    "T32n1636_007:0097a27": "「慈氏！此復觀察禪定正斷，知如來教、知有為",
    "T32n1636_007:0097a28": "相三摩呬多是所相應，勿白衣事業營務，",
    "T32n1636_007:0097a29": "觀察是事不應道理。應知彼菩薩發起愛樂",
    "T32n1636_007:0097b01": "輪迴生死者，所謂營務世俗造作、遠離法財。」",
    "T32n1636_007:0097b02": "佛言：「慈氏！彼營事菩薩假使修七寶塔滿三",
    "T32n1636_007:0097b03": "千大千世界，我亦於彼不生恭敬尊重讚歎。",
    "T32n1636_007:0097b04": "乃至滿閻浮提一切皆是營事菩薩，不如於",
    "T32n1636_007:0097b05": "一讀誦如說修行菩薩起承事行。又若一閻",
    "T32n1636_007:0097b06": "浮提量讀誦如說修行菩薩，不如於一各居",
    "T32n1636_007:0097b07": "所安行菩薩作承事行。所以者何？此為難事，",
    "T32n1636_007:0097b08": "所謂惠業，於諸三世為勝為上、最極高勝無",
    "T32n1636_007:0097b09": "有過者。」佛言：「慈氏！是故菩薩欲勤精進相應",
    "T32n1636_007:0097b10": "義者，當修勝惠。」",
    "T32n1636_007:0097b11": "論曰：世俗戲論，我今當說。此戲論行，常為過",
    "T32n1636_007:0097b12": "失，獲如是難，謂不得遠離彼八種難，亦復",
    "T32n1636_007:0097b13": "不得剎那具足殊勝乃至智者正解離諸戲",
    "T32n1636_007:0097b14": "論。此戲論行速獲是難，是故皆不共住。寧使",
    "T32n1636_007:0097b15": "畜受妻孥罪惡過百由旬，於他戲論或須臾",
    "T32n1636_007:0097b16": "頃不應親近亦不共住。於出家功德之利欲",
    "T32n1636_007:0097b17": "求財賄者，是則惡心起諸鬪諍。勿有田作、勿",
    "T32n1636_007:0097b18": "營商賈，若求財利是則戲論。勿有男女妻妾",
    "T32n1636_007:0097b19": "朋屬、僕從富饒起諸鬪諍。既出家已，授袈裟",
    "T32n1636_007:0097b20": "衣，信順寂靜至極寂靜，復觀是寂勝寂近寂，",
    "T32n1636_007:0097b21": "離戲論故起如是忍。不得遠離戲論行者，譬",
    "T32n1636_007:0097b22": "若毒蛇覆藏惡心，後墮地獄、畜生、焰摩羅界，",
    "T32n1636_007:0097b23": "是故精進起如是忍。乃至得是乘者，於諸業",
    "T32n1636_007:0097b24": "障淨盡無餘，破冤魔力。諸有智者起如是忍。",
    "T32n1636_007:0097b25": "論曰：略說離如是難。佛言：「慈氏！是故此菩",
    "T32n1636_007:0097b26": "薩乘，若善男子善女人，後五百歲正法滅時，",
    "T32n1636_007:0097b27": "使無留難而獲吉祥，脫諸業障盡除罪欲。當",
    "T32n1636_007:0097b28": "知勿樂合集，住阿蘭若曠野林中而修行之。",
    "T32n1636_007:0097b29": "於餘眾生而或遠離，但省己非無求他咎，默",
    "T32n1636_007:0097c01": "然信樂般若波羅蜜多行故。」又《寶雲經》亦作",
    "T32n1636_007:0097c02": "是說：「行乞食時乃至獲得是事，除餘惡處，謂",
    "T32n1636_007:0097c03": "惡狗家、新乳犢家，體性犯戒。於彼畜生尚離",
    "T32n1636_007:0097c04": "損害，何況男子女人童男童女起厭賤處？彼",
    "T32n1636_007:0097c05": "一切時處皆應遠離。」",
    "T32n1636_007:0097c06": "論曰：若見如是種諸惡作者，慎勿往觀，得離",
    "T32n1636_007:0097c07": "彼罪。復次說離如是等難，云何得果？離無果",
    "T32n1636_007:0097c08": "利成利他義，應知遠離無果利故。如《月燈經》",
    "T32n1636_007:0097c09": "說身戒義云，謂密護手足使無虛動。又《十法",
    "T32n1636_007:0097c10": "經》云「手足動亂往來跳躑」，此說身業麁重。",
    "T32n1636_007:0097c11": "論曰：如菩薩為利於他，如其照了而不分別",
    "T32n1636_007:0097c12": "餘業，故《法集經》云：「世尊！諸菩薩等所有身口",
    "T32n1636_007:0097c13": "意業，皆為利諸眾生，起大悲增上安慰眾生，",
    "T32n1636_007:0097c14": "令諸眾生身意快然。如是深心如是思惟，隨",
    "T32n1636_007:0097c15": "修何行而行平等，令諸眾生得安隱樂。以要",
    "T32n1636_007:0097c16": "言之，謂菩薩了知觀十二處如空聚落，於是",
    "T32n1636_007:0097c17": "等處無不樂捨。」",
    "T32n1636_007:0097c18": "大乘集菩薩學論卷第七"
}