{
    "T03n0190_004:0667c22": "佛本行集經卷第四",
    "T03n0190_004:0667c24": "隋天竺三藏闍那崛多譯",
    "T03n0190_004:0667c25": "受決定記品下",
    "T03n0190_004:0667c26": "「爾時，然燈如來、多陀阿伽度、阿羅呵、三藐三佛",
    "T03n0190_004:0667c27": "陀，知於我心，與大比丘百千人俱，及彼天龍",
    "T03n0190_004:0667c28": "千萬億眾，左右圍繞來向我所，足蹈我身及",
    "T03n0190_004:0667c29": "螺髮上，安庠而行如大龍王，觀看左右告諸",
    "T03n0190_004:0668a01": "比丘：『汝等比丘！不得共我同路而行，是摩那",
    "T03n0190_004:0668a02": "婆身及螺髮，無有一人堪可蹈者。此人身髮，",
    "T03n0190_004:0668a03": "唯除如來，乃堪踐耳。何以故？此是菩薩身及",
    "T03n0190_004:0668a04": "髮分。』時然燈佛即語我言：『善哉善哉！汝摩那",
    "T03n0190_004:0668a05": "婆！發廣大心誓願如海，汝所求者，為諸眾生",
    "T03n0190_004:0668a06": "作利益故，為諸眾生作安樂故。摩那婆！汝既",
    "T03n0190_004:0668a07": "求此如是大願，利益安樂一切世間，憐愍無",
    "T03n0190_004:0668a08": "量無邊眾故，能為天人作引導故，發大精進",
    "T03n0190_004:0668a09": "勇猛之心。",
    "T03n0190_004:0668a10": "「『乃能滿足如是等法，志求金剛，不惜身命，",
    "T03n0190_004:0668a11": "是故汝今以身荷負如來而行。汝於當來，乃",
    "T03n0190_004:0668a12": "至不得慳惜身命，何況餘財？汝摩那婆！求於",
    "T03n0190_004:0668a13": "阿耨多羅三藐三菩提，此是初相，汝能發",
    "T03n0190_004:0668a14": "起如是弘願，汝一切捨所有之物。汝摩那婆！",
    "T03n0190_004:0668a15": "所行布施，不得求於未來世報，唯求出世無",
    "T03n0190_004:0668a16": "上菩提。勿生貪心，見他資財不得奪取，汝持",
    "T03n0190_004:0668a17": "禁戒勿令缺犯，不得穢濁，不應取相，勿自譽",
    "T03n0190_004:0668a18": "讚誹謗他人及毀自身。汝當忍辱，設有他來",
    "T03n0190_004:0668a19": "打罵禁繫殺害之者，皆須忍受，乃至節節支",
    "T03n0190_004:0668a20": "解於汝身體之時，汝於如是怨讎等邊，應",
    "T03n0190_004:0668a21": "當忍辱生慈悲心。不得殺生，不得劫奪他身",
    "T03n0190_004:0668a22": "命財，於他財物常遠捨離，於自營求亦當知",
    "T03n0190_004:0668a23": "足。莫近他人婦女妻妾，於自所有，亦須不",
    "T03n0190_004:0668a24": "貪。遠離妄語，乃至命盡，不得向他非實而",
    "T03n0190_004:0668a25": "說。不得鬪亂，親者令疎，見破壞人，恒教和",
    "T03n0190_004:0668a26": "合。不得惡口，常以美言。不得綺語，必有利",
    "T03n0190_004:0668a27": "益，時語法語。汝行正見，一切邪道皆當捨",
    "T03n0190_004:0668a28": "離。汝摩那婆！若能荷擔如是諸事，汝所求願",
    "T03n0190_004:0668a29": "無不具足。汝應於彼一切眾生，生一子想哀",
    "T03n0190_004:0668b01": "愍眾生，調伏心口，莫作諂曲，應當供養尊重",
    "T03n0190_004:0668b02": "之人，汝莫慠慢，令心放逸。常須寂定三昧",
    "T03n0190_004:0668b03": "正受，觀無我法，勿斷未來菩提種性。汝當",
    "T03n0190_004:0668b04": "如是利益眾生，安樂一切。摩那婆！汝若能辦",
    "T03n0190_004:0668b05": "如是等事，口可自唱稱言我能。』時我爾時，即",
    "T03n0190_004:0668b06": "白佛言：『世尊！我能。』",
    "T03n0190_004:0668b07": "「時，然燈佛、多陀阿伽度、阿羅呵、三藐三佛陀，",
    "T03n0190_004:0668b08": "既知我心，即時微笑。彼佛有一侍者比丘，從",
    "T03n0190_004:0668b09": "座而起，整理衣服，偏袒右臂，長跪合掌白",
    "T03n0190_004:0668b10": "言：『世尊！以何因緣，如來微笑？』時然燈佛，告",
    "T03n0190_004:0668b11": "比丘言：『比丘！汝見是摩那婆，持七莖花，供養",
    "T03n0190_004:0668b12": "於我，伏身被髮，泥上作橋，令我踐渡。以是",
    "T03n0190_004:0668b13": "事故，此摩那婆，過於阿僧祇劫，當得作佛，",
    "T03n0190_004:0668b14": "號釋迦牟尼、多陀阿伽度、阿羅呵、三藐三佛",
    "T03n0190_004:0668b15": "陀，十號具足，如我無異。』阿難！我於是時，聞然",
    "T03n0190_004:0668b16": "燈佛為我授於決定記已，身心輕便，不覺自",
    "T03n0190_004:0668b17": "騰於虛空中，高七多羅樹，以清淨心，合十指",
    "T03n0190_004:0668b18": "掌，向佛作禮。阿難！我於彼時，遍身喜悅，不",
    "T03n0190_004:0668b19": "能自勝。阿難！時然燈佛即告我言：『摩那婆！汝",
    "T03n0190_004:0668b20": "可觀於東方世界。』時，我即觀見彼東方恒河",
    "T03n0190_004:0668b21": "沙等剎土諸佛，皆悉為我授決定記：『汝摩那",
    "T03n0190_004:0668b22": "婆！於未來世，過僧祇劫，當得作佛號釋迦牟",
    "T03n0190_004:0668b23": "尼十號具足。』如此東方，南西北方、四維上",
    "T03n0190_004:0668b24": "下，亦復如是。",
    "T03n0190_004:0668b25": "「阿難！我於爾時，從空而下，安立住地，頂禮然",
    "T03n0190_004:0668b26": "燈世尊佛足，却住一面，即生此念：『我今可於",
    "T03n0190_004:0668b27": "然燈佛邊求索出家。』即白佛言：『唯願世尊！聽",
    "T03n0190_004:0668b28": "我出家受具足戒，我於佛邊修行梵行。』佛語",
    "T03n0190_004:0668b29": "我言：『汝摩那婆！今正是時。』即得出家，剃除",
    "T03n0190_004:0668c01": "鬚髮；除鬚髮已，無量諸天，取於我髮，為供養",
    "T03n0190_004:0668c02": "故，十億諸天，共得一髮。阿難！自我得成阿",
    "T03n0190_004:0668c03": "耨多羅三藐三菩提已來，不見一眾生不供",
    "T03n0190_004:0668c04": "養諸佛而得安樂者，無有是處。阿難！我於彼",
    "T03n0190_004:0668c05": "時，猶尚具足諸煩惱縛，貪欲瞋恚愚癡未",
    "T03n0190_004:0668c06": "盡，無量百千億諸眾生，取於我髮，各持供養",
    "T03n0190_004:0668c07": "而得解脫；況復今日，離欲瞋癡，而於我邊，",
    "T03n0190_004:0668c08": "作諸功德，不得解脫，無有是處。是故阿難！一",
    "T03n0190_004:0668c09": "切眾生，應當發心供養如來。",
    "T03n0190_004:0668c10": "「阿難！我從彼來，在煩惱中行菩薩行，不捨精",
    "T03n0190_004:0668c11": "進勇猛之心，常行布施，常作功德。我以如是",
    "T03n0190_004:0668c12": "諸善業故，於彼無量百千世中，得作梵王、作",
    "T03n0190_004:0668c13": "於帝釋，或作百千轉輪聖王，以彼善根因緣",
    "T03n0190_004:0668c14": "力故，今得作佛、多陀阿伽度、阿羅呵、三藐三",
    "T03n0190_004:0668c15": "佛陀，得轉無上最妙法輪。阿難！我以福德智",
    "T03n0190_004:0668c16": "慧力故，現今所有一切剎利，及婆羅門、長者",
    "T03n0190_004:0668c17": "居士、沙門智人，信受我語，依我法行。阿難！",
    "T03n0190_004:0668c18": "汝觀我語終無二言，如然燈佛授我決記，教",
    "T03n0190_004:0668c19": "示於我，我依修行，今得阿耨多羅三藐三菩",
    "T03n0190_004:0668c20": "提。」爾時，世尊而說偈言：",
    "T03n0190_004:0668c21": "「假使天落地，　　此大地變壞，",
    "T03n0190_004:0668c22": "　一切諸眾生，　　猶得常住身。",
    "T03n0190_004:0668c23": "　須彌山王崩，　　大海水乾竭，",
    "T03n0190_004:0668c24": "　阿難汝當知，　　諸佛無二言。」",
    "T03n0190_004:0668c25": "爾時，世尊說此偈已，復告阿難：「諸佛世尊，常",
    "T03n0190_004:0668c26": "有此行，假使光明無量無邊，為諸眾生，住持",
    "T03n0190_004:0668c27": "一尋；從是一尋，為諸眾生，復現無量無邊",
    "T03n0190_004:0668c28": "光明。何以故？畏諸眾生不知晝夜，一月半月",
    "T03n0190_004:0668c29": "一年半年，春夏秋冬四時八節，恐其忘失。阿",
    "T03n0190_004:0669a01": "難！彼然燈佛十號具足，明照業成，常光無",
    "T03n0190_004:0669a02": "暗，是故彼佛，號曰然燈，常有光明照耀天下，",
    "T03n0190_004:0669a03": "自餘因緣，如上所說。",
    "T03n0190_004:0669a04": "「阿難！我念往昔，有一如來，出現於世，號勝一",
    "T03n0190_004:0669a05": "切多陀阿伽度、阿羅呵、三藐三佛陀，我以金",
    "T03n0190_004:0669a06": "華散彼佛上，發如是言：『願我未來，得微妙身，",
    "T03n0190_004:0669a07": "具足相法，如今世尊。』爾時彼佛知於我心，即",
    "T03n0190_004:0669a08": "時微笑。侍者比丘，整衣白佛，乃至佛告彼侍",
    "T03n0190_004:0669a09": "者言：『比丘！汝見是人將於金花散我上不？』時",
    "T03n0190_004:0669a10": "彼比丘答言：『我見。』佛告比丘：『是人過於一億",
    "T03n0190_004:0669a11": "劫後，當得作佛，號釋迦牟尼多陀阿伽度、阿",
    "T03n0190_004:0669a12": "羅呵、三藐三佛陀，十號具足。』阿難！我於彼時，",
    "T03n0190_004:0669a13": "得授記已，不捨精進勇猛之心，倍更增長，修",
    "T03n0190_004:0669a14": "餘福業。我以如是善因緣故，無量世中，生",
    "T03n0190_004:0669a15": "梵天上及於帝釋、轉輪聖王。又作一王，名曰",
    "T03n0190_004:0669a16": "善見。彼王城墎却敵門樓，宮室殿堂，純是",
    "T03n0190_004:0669a17": "黃金，園苑樹林，泉流池沼，皆金挍飾。彼業因",
    "T03n0190_004:0669a18": "緣，我今得成阿耨多羅三藐三菩提，轉於無",
    "T03n0190_004:0669a19": "上清淨法輪。",
    "T03n0190_004:0669a20": "「阿難！我念往昔，有一如來，出現於世，號蓮",
    "T03n0190_004:0669a21": "花上多陀阿伽度、阿羅呵、三藐三佛陀，我將",
    "T03n0190_004:0669a22": "銀華，散彼佛上，發如是願。乃至彼佛告侍者",
    "T03n0190_004:0669a23": "言：『汝見是人將於銀花供養我不？』比丘言：『見。』",
    "T03n0190_004:0669a24": "佛告比丘：『是人未來過十萬劫，當得作佛，號",
    "T03n0190_004:0669a25": "釋迦牟尼多陀阿伽度、阿羅呵、三藐三佛陀。』",
    "T03n0190_004:0669a26": "我於彼時，聞授記已，不捨精進勇猛之心，倍",
    "T03n0190_004:0669a27": "更增長，作諸功德。我以如是善果報故，無",
    "T03n0190_004:0669a28": "量世中，作梵天王及於帝釋、轉輪聖王。又我",
    "T03n0190_004:0669a29": "過去，曾作一王，名大善見，所居之城，名拘",
    "T03n0190_004:0669b01": "尸那，彼城樓櫓，却敵窓牖，皆為白銀之所成",
    "T03n0190_004:0669b02": "就，園苑樹林，泉池諸水，悉是白銀，莊嚴挍",
    "T03n0190_004:0669b03": "飾，乃至彼業因緣報故，今得作佛、多陀阿伽",
    "T03n0190_004:0669b04": "度、阿羅呵、三藐三佛陀，乃至轉於無上法輪。",
    "T03n0190_004:0669b05": "「阿難！往昔以來，有如是法，凡諸菩薩初生",
    "T03n0190_004:0669b06": "之時，東西南北各行七步，無人執持。阿難！",
    "T03n0190_004:0669b07": "彼蓮花上佛初生時，兩足蹈地，其地處處皆",
    "T03n0190_004:0669b08": "生蓮花，面行七步，東西南北所踐之處，悉",
    "T03n0190_004:0669b09": "有蓮花，故號此佛為蓮花上。當於彼時，無量",
    "T03n0190_004:0669b10": "無邊百千萬眾，天、龍、夜叉、乾闥婆、阿脩羅、摩",
    "T03n0190_004:0669b11": "睺羅伽、人非人等，一時大唱，處處出聲，發如",
    "T03n0190_004:0669b12": "是言：『此大菩薩，名蓮華上。』因於天人唱此",
    "T03n0190_004:0669b13": "聲故，彼佛世尊，號蓮花上。",
    "T03n0190_004:0669b14": "「阿難！我念往昔，有一如來，出現於世，號最",
    "T03n0190_004:0669b15": "上行多陀阿伽度、阿羅呵、三藐三佛陀。爾時，",
    "T03n0190_004:0669b16": "我將一把金粟，散彼佛上，乃至彼佛語侍者",
    "T03n0190_004:0669b17": "言：『是人過於一千劫後，當得作佛，號釋迦牟",
    "T03n0190_004:0669b18": "尼。』我於彼時，聞授記已，不捨精進，增長善",
    "T03n0190_004:0669b19": "業。彼功德果報因緣故，無量世中，作梵釋",
    "T03n0190_004:0669b20": "天、轉輪聖王。又復曾作一轉輪王，名曰頂生。",
    "T03n0190_004:0669b21": "我於彼時，宮殿之內，經由七日，雨金粟雨，沒",
    "T03n0190_004:0669b22": "於人膝，縱廣彌滿。以是善業因緣力故，我今",
    "T03n0190_004:0669b23": "得成阿耨多羅三藐三菩提，乃至轉於無上",
    "T03n0190_004:0669b24": "法輪。阿難！彼最上行如來，欲至聚落城邑乞",
    "T03n0190_004:0669b25": "食，足步虛空，去地六尺。是時天、龍、人非人",
    "T03n0190_004:0669b26": "等，高聲唱言：『此佛世尊，名最上行。』以是因",
    "T03n0190_004:0669b27": "緣，號是如來為最上行。「阿難！我念往昔，有一",
    "T03n0190_004:0669b28": "如來，出現於世，號上名稱多陀阿伽度、阿羅",
    "T03n0190_004:0669b29": "呵、三藐三佛陀。我時布施彼佛一室及比丘",
    "T03n0190_004:0669c01": "僧，而乞願言，乃至彼佛告侍者言：『是人於後",
    "T03n0190_004:0669c02": "滿五百劫，當得作佛，號釋迦牟尼。』我於彼時，",
    "T03n0190_004:0669c03": "得授記已，不捨精進業因緣故，經無量世，",
    "T03n0190_004:0669c04": "作梵釋天、轉輪聖王。又是報故，我時作一轉",
    "T03n0190_004:0669c05": "輪聖王，名曰善見。時，天帝釋毘首羯磨，下來",
    "T03n0190_004:0669c06": "為我化作一殿，名一切勝。以是善業果報因",
    "T03n0190_004:0669c07": "緣，我今得成阿耨多羅三藐三菩提，乃至轉",
    "T03n0190_004:0669c08": "於無上法輪。",
    "T03n0190_004:0669c09": "「阿難！我念往昔，有一如來，出現於世，號釋迦",
    "T03n0190_004:0669c10": "牟尼多陀阿伽度、阿羅呵、三藐三佛陀，與我",
    "T03n0190_004:0669c11": "同號，種姓父母，名字壽命，一切悉同我。將一",
    "T03n0190_004:0669c12": "掬蘇摩那華，散彼佛上(迦葉遺師說言，將金一掬)，發如是願，",
    "T03n0190_004:0669c13": "乃至彼佛語侍者言：『是人於後滿一百劫，當",
    "T03n0190_004:0669c14": "得作佛，號釋迦牟尼。』我於彼時，得受記已，不",
    "T03n0190_004:0669c15": "捨精進，增長功德，無量世中，作梵釋天、轉輪",
    "T03n0190_004:0669c16": "聖王。以是善業因緣力故，以三十七助菩提",
    "T03n0190_004:0669c17": "分法，莊嚴我身，令我得成阿耨多羅三藐三",
    "T03n0190_004:0669c18": "菩提，乃至轉於無上法輪。",
    "T03n0190_004:0669c19": "「阿難！我念往昔，有一如來，出現於世，號曰",
    "T03n0190_004:0669c20": "帝沙多陀阿伽度、阿羅呵、三藐三佛陀。我將",
    "T03n0190_004:0669c21": "一掬碎末栴檀，散彼佛上，乃至彼佛告侍者",
    "T03n0190_004:0669c22": "言：『是人過於九十五劫，當得作佛，號釋迦牟",
    "T03n0190_004:0669c23": "尼。』",
    "T03n0190_004:0669c24": "「我於彼時，得授記已，不捨精進，增長功德，",
    "T03n0190_004:0669c25": "無量世中，作梵釋天、轉輪聖王。以是善業因",
    "T03n0190_004:0669c26": "緣力故，我得名為最上戒行清淨具足；以是",
    "T03n0190_004:0669c27": "善業果報因緣，我得名為最上智見功德具",
    "T03n0190_004:0669c28": "足(迦葉遺師如是說言，我以善業因緣力故，得於最上戒行功德，名稱遠聞，乃至得於最上智見，功德遠聞)，我",
    "T03n0190_004:0669c29": "今得成阿耨多羅三藐三菩提，乃至轉於無",
    "T03n0190_004:0670a01": "上法輪。",
    "T03n0190_004:0670a02": "「阿難！我念往昔，有一如來，出現於世，號曰",
    "T03n0190_004:0670a03": "弗沙多陀阿伽度、阿羅呵、三藐三佛陀。時彼",
    "T03n0190_004:0670a04": "佛在雜寶窟內，我見彼佛，心生歡喜，合十指",
    "T03n0190_004:0670a05": "掌，翹於一脚，七日七夜，而將此偈讚歎彼佛，",
    "T03n0190_004:0670a06": "而說偈言：",
    "T03n0190_004:0670a07": "「『天上天下無如佛，　　十方世界亦無比，",
    "T03n0190_004:0670a08": "　　世間所有我盡見，　　一切無有如佛者。』",
    "T03n0190_004:0670a09": "「阿難！我以此偈歎彼佛已，發如是願，乃至彼",
    "T03n0190_004:0670a10": "佛語侍者言：『是人過於九十四劫，當得作佛，",
    "T03n0190_004:0670a11": "號釋迦牟尼。』我於彼時，得授記已，不捨精",
    "T03n0190_004:0670a12": "進，增長功德，無量世中，作梵釋天、轉輪聖王。",
    "T03n0190_004:0670a13": "以是善業因緣力故，我得四種辯才具足，無",
    "T03n0190_004:0670a14": "有一人能共我論降伏我者，我得成於阿耨",
    "T03n0190_004:0670a15": "多羅三藐三菩提，乃至轉於無上法輪。",
    "T03n0190_004:0670a16": "「阿難！我念往昔，有一如來，出現於世，號見",
    "T03n0190_004:0670a17": "真理多陀阿伽度、阿羅呵、三藐三佛陀。我於",
    "T03n0190_004:0670a18": "爾時，將種種花，散彼佛上(迦葉遺師說言，彼佛號曰見一切理)，乃",
    "T03n0190_004:0670a19": "至彼佛語侍者言：『是人過於九十三劫，當得",
    "T03n0190_004:0670a20": "作佛，號釋迦牟尼。』我於彼時，得授記已，不",
    "T03n0190_004:0670a21": "捨精進，增長功德，無量世中，作梵釋天、轉輪",
    "T03n0190_004:0670a22": "聖王。以是因緣，我今獲得最上之名具持戒",
    "T03n0190_004:0670a23": "行，乃至得名解脫知見一切具足，證於阿耨",
    "T03n0190_004:0670a24": "多羅三藐三菩提，乃至轉於無上法輪。",
    "T03n0190_004:0670a25": "「阿難！我念往昔，有一如來，出現於世，號毗婆",
    "T03n0190_004:0670a26": "尸多陀阿伽度、阿羅呵、三藐三佛陀。我於爾",
    "T03n0190_004:0670a27": "時，將一掬小豆，散彼佛上，乃至彼佛告侍者",
    "T03n0190_004:0670a28": "言：『是人過於九十一劫，當得作佛，號釋迦牟",
    "T03n0190_004:0670a29": "尼，十號具足。』我於彼時，得授記已，不捨精",
    "T03n0190_004:0670b01": "進，增長功德，無量世中，作梵釋天、轉輪聖",
    "T03n0190_004:0670b02": "王。以是善業因緣力故，我又曾作一轉輪王，",
    "T03n0190_004:0670b03": "名為頂生，得四天下，復得帝釋半座而坐。以",
    "T03n0190_004:0670b04": "是果報，今得成於阿耨多羅三藐三菩提，乃",
    "T03n0190_004:0670b05": "至轉於無上法輪。",
    "T03n0190_004:0670b06": "「阿難！我念往昔，有一如來，出現於世，號曰尸",
    "T03n0190_004:0670b07": "棄多陀阿伽度、阿羅呵、三藐三佛陀。我於彼",
    "T03n0190_004:0670b08": "時，將無價衣，覆彼佛上及聲聞眾，發如是",
    "T03n0190_004:0670b09": "願，乃至彼佛告侍者言：『是人過於三十一劫，",
    "T03n0190_004:0670b10": "當得作佛號釋迦牟尼。』我於彼時，得授記已，",
    "T03n0190_004:0670b11": "不捨精進勇猛之心，常行布施，造作福業。我",
    "T03n0190_004:0670b12": "以如是善業因緣，無量世中，作大梵王及天",
    "T03n0190_004:0670b13": "帝釋、轉輪聖王，今日復得種種衣服，所謂迦",
    "T03n0190_004:0670b14": "尸迦衣、芻摩妙衣、劫波妙衣、憍奢耶衣、拘",
    "T03n0190_004:0670b15": "沈婆衣，我今得成阿耨多羅三藐三菩提，乃",
    "T03n0190_004:0670b16": "至轉於無上法輪。",
    "T03n0190_004:0670b17": "「阿難！我念往昔，有一如來，出現於世，號毘",
    "T03n0190_004:0670b18": "舍浮多陀阿伽度、阿羅呵、三藐三佛陀。我於",
    "T03n0190_004:0670b19": "爾時，將好種種百味飲食，布施彼佛及聲聞",
    "T03n0190_004:0670b20": "眾，發如是願，乃至彼佛告侍者言：『是人過於",
    "T03n0190_004:0670b21": "三十劫後，當得作佛，號釋迦牟尼。』我於彼",
    "T03n0190_004:0670b22": "時，得授記已，不捨精進勇猛之心，常行布",
    "T03n0190_004:0670b23": "施，造作福業。我以如是善根因緣，無量世中，",
    "T03n0190_004:0670b24": "作大梵王，或作帝釋、轉輪聖王，今得種種百",
    "T03n0190_004:0670b25": "味飲食，乃至得成阿耨多羅三藐三菩提，轉",
    "T03n0190_004:0670b26": "於無上清淨法輪。",
    "T03n0190_004:0670b27": "「阿難！我念往昔，於拘婁孫多陀阿伽度、阿羅",
    "T03n0190_004:0670b28": "呵、三藐三佛陀邊，行於梵行，求未來世阿耨",
    "T03n0190_004:0670b29": "多羅三藐三菩提故。阿難！我念往昔，於迦那",
    "T03n0190_004:0670c01": "迦牟尼多陀阿伽度、阿羅呵、三藐三佛陀邊，",
    "T03n0190_004:0670c02": "行於梵行，求未來世阿耨多羅三藐三菩提",
    "T03n0190_004:0670c03": "故。",
    "T03n0190_004:0670c04": "「阿難！我念往昔，於迦葉多陀阿伽度、阿羅呵、",
    "T03n0190_004:0670c05": "三藐三佛陀邊，行於梵行，求未來世阿耨多",
    "T03n0190_004:0670c06": "羅三藐三菩提故。",
    "T03n0190_004:0670c07": "「阿難！我念往昔，於彌勒菩薩邊，齎持種種微",
    "T03n0190_004:0670c08": "妙四事供養之具，供養恭敬，尊重讚歎，自恣",
    "T03n0190_004:0670c09": "奉獻，求未來世阿耨多羅三藐三菩提故。阿",
    "T03n0190_004:0670c10": "難！我念往昔，將無量種供養之具，所至到處，",
    "T03n0190_004:0670c11": "即持供養過去無量諸佛菩薩及聲聞眾，種",
    "T03n0190_004:0670c12": "諸善根，求未來世阿耨多羅三藐三菩提故。",
    "T03n0190_004:0670c13": "「阿難！往昔過百阿僧祇劫，是時有佛，出現於",
    "T03n0190_004:0670c14": "世，號曰然燈多陀阿伽度、阿羅呵、三藐三佛",
    "T03n0190_004:0670c15": "陀。",
    "T03n0190_004:0670c16": "「阿難！如是次第，過百億劫時，有一佛出現於",
    "T03n0190_004:0670c17": "世，號一切勝多陀阿伽度、阿羅呵、三藐三佛",
    "T03n0190_004:0670c18": "陀。",
    "T03n0190_004:0670c19": "「阿難！如是次第，過五百劫時，有一佛出現於",
    "T03n0190_004:0670c20": "世，號最上名稱多陀阿伽度、阿羅呵、三藐三",
    "T03n0190_004:0670c21": "佛陀。",
    "T03n0190_004:0670c22": "「阿難！如是次第，過一百劫時，有一佛出現於",
    "T03n0190_004:0670c23": "世，號釋迦牟尼多陀阿伽度、阿羅呵、三藐三",
    "T03n0190_004:0670c24": "佛陀。",
    "T03n0190_004:0670c25": "「阿難！如是次第，九十四劫時，有一佛出現於",
    "T03n0190_004:0670c26": "世，號曰弗沙多陀阿伽度、阿羅呵、三藐三佛",
    "T03n0190_004:0670c27": "陀。",
    "T03n0190_004:0670c28": "「阿難！如是次第，九十三劫時，有一佛出現於",
    "T03n0190_004:0670c29": "世，號曰見義多陀阿伽度、阿羅呵、三藐三佛",
    "T03n0190_004:0671a01": "陀。",
    "T03n0190_004:0671a02": "「阿難！如是次第，九十一劫時，有一佛出現於",
    "T03n0190_004:0671a03": "世，號毘婆尸多陀阿伽度、阿羅呵、三藐三佛",
    "T03n0190_004:0671a04": "陀。",
    "T03n0190_004:0671a05": "「阿難！如是次第，三十一劫時，有一佛出現於",
    "T03n0190_004:0671a06": "世，號曰尸棄多陀阿伽度、阿羅呵、三藐三佛",
    "T03n0190_004:0671a07": "陀。同是劫中，又有一佛，復出於世，號曰神",
    "T03n0190_004:0671a08": "聞多陀阿伽度、阿羅呵、三藐三佛陀。",
    "T03n0190_004:0671a09": "「阿難！此賢劫初，第一拘婁孫馱如來，出現於",
    "T03n0190_004:0671a10": "世。",
    "T03n0190_004:0671a11": "「第二拘那含牟尼如來，出現於世。第三迦葉",
    "T03n0190_004:0671a12": "如來，出現於世。",
    "T03n0190_004:0671a13": "「第四我身釋迦牟尼如來，今現在世。",
    "T03n0190_004:0671a14": "「阿難！彼然燈多陀阿伽度、阿羅呵、三藐三佛",
    "T03n0190_004:0671a15": "陀，出現於世，生大婆羅門家。",
    "T03n0190_004:0671a16": "「一切勝佛，出現於世，生大剎利王家。",
    "T03n0190_004:0671a17": "「蓮華上佛，出現於世，生大婆羅門家。",
    "T03n0190_004:0671a18": "「最上行佛，出現於世，生大剎利王家。",
    "T03n0190_004:0671a19": "「德上名稱佛，出現於世，生大婆羅門家。",
    "T03n0190_004:0671a20": "「釋迦牟尼佛，出現於世，生大剎利王家。",
    "T03n0190_004:0671a21": "「帝沙如來，出現於世，生大婆羅門家。",
    "T03n0190_004:0671a22": "「弗沙如來，出現於世，生大剎利王家。",
    "T03n0190_004:0671a23": "「見真義佛，出現於世，生大婆羅門家。",
    "T03n0190_004:0671a24": "「毘婆尸佛，出現於世，生大剎利王家。",
    "T03n0190_004:0671a25": "「尸棄如來，出現於世，生大剎利王家。",
    "T03n0190_004:0671a26": "「神聞如來，出現於世，生大剎利王家。",
    "T03n0190_004:0671a27": "「拘婁孫馱佛，出現於世，生大婆羅門家。",
    "T03n0190_004:0671a28": "「拘那含牟尼佛，出現於世，生大婆羅門家。",
    "T03n0190_004:0671a29": "「迦葉如來，出現於世，生大婆羅門家。",
    "T03n0190_004:0671b01": "「阿難！我今在於剎利種姓大王家生，出現世",
    "T03n0190_004:0671b02": "間。",
    "T03n0190_004:0671b03": "「阿難！然燈佛多陀阿伽度、阿羅呵、三藐三佛",
    "T03n0190_004:0671b04": "陀，壽命八百四千萬億歲，住世利益諸世間",
    "T03n0190_004:0671b05": "故(尼沙塞師如是說。迦葉遺師復言，然燈如來壽命一劫住世，及聲聞眾利益諸世間故)。",
    "T03n0190_004:0671b06": "「阿難！一切勝如來，住世八萬億歲，利益一切",
    "T03n0190_004:0671b07": "諸世間故(尼沙塞師如是說。迦葉遺師復言，一切勝如來住世一劫，利益世間故)。",
    "T03n0190_004:0671b08": "「蓮華上佛，住世八萬歲，為利益故。",
    "T03n0190_004:0671b09": "「最上行佛，住世八萬歲，為利益故。",
    "T03n0190_004:0671b10": "「上名稱佛，住世六萬歲，為利益故。",
    "T03n0190_004:0671b11": "「釋迦牟尼佛，住世八萬歲，為利益故。",
    "T03n0190_004:0671b12": "「帝沙如來，住世六萬歲，為利益故。",
    "T03n0190_004:0671b13": "「弗沙如來，住世五萬歲，為利益故。",
    "T03n0190_004:0671b14": "「見真義佛，住世四萬歲，為利益故。",
    "T03n0190_004:0671b15": "「毘婆尸佛，住世八萬歲，為利益故。",
    "T03n0190_004:0671b16": "「神聞如來，住世六萬歲，為利益故。",
    "T03n0190_004:0671b17": "「拘婁孫馱佛，住世四萬歲，為利益故。",
    "T03n0190_004:0671b18": "「拘那含牟尼佛，住世三萬歲，為利益故。",
    "T03n0190_004:0671b19": "「迦葉如來，住世二萬歲，為利益故。",
    "T03n0190_004:0671b20": "「阿難！我今多陀阿伽度、阿羅呵、三藐三佛陀，",
    "T03n0190_004:0671b21": "住世八十歲，為利益故。而說偈言：",
    "T03n0190_004:0671b22": "「『有佛以神通，　　住世受供養，",
    "T03n0190_004:0671b23": "　　或神通及業，　　盡已入涅槃。』",
    "T03n0190_004:0671b24": "「阿難！然燈如來，有於二百五十萬億聲聞弟",
    "T03n0190_004:0671b25": "子大眾集會，如來滅後，法住於世，經七萬",
    "T03n0190_004:0671b26": "歲。末後十年，諸比丘等，不生敬信，無慚愧",
    "T03n0190_004:0671b27": "心，營理世務，樂於諸業，所有持疑，不相諮",
    "T03n0190_004:0671b28": "問，各恃己能，互生憍慢，恒聚非法。諸惡知識",
    "T03n0190_004:0671b29": "不善之人，以為朋友，共相狎習，圍繞遊從。是",
    "T03n0190_004:0671c01": "等癡人，行不純故，使彼如來佛法僧寶，速疾",
    "T03n0190_004:0671c02": "隱沒不現世間，所有經書，悉皆滅盡。",
    "T03n0190_004:0671c03": "「一切勝佛，有萬四千聲聞弟子大眾集會，如",
    "T03n0190_004:0671c04": "來滅後，正法住世，經於少時。",
    "T03n0190_004:0671c05": "「蓮華上佛，有七萬眾聲聞集會，如來滅後，正",
    "T03n0190_004:0671c06": "法住世，經十萬歲。",
    "T03n0190_004:0671c07": "「上行如來，有六萬眾聲聞集會，如來滅後，正",
    "T03n0190_004:0671c08": "法住世，七萬七千歲。",
    "T03n0190_004:0671c09": "「德上名稱佛，有二萬眾聲聞集會，如來滅",
    "T03n0190_004:0671c10": "後，正法住世，經五百歲。",
    "T03n0190_004:0671c11": "「釋迦牟尼佛，有於一千二百五十聲聞集會，",
    "T03n0190_004:0671c12": "如來滅後，正法住世，經五百歲，像法住世，亦",
    "T03n0190_004:0671c13": "五百歲。",
    "T03n0190_004:0671c14": "「帝沙如來，有六萬億聲聞集會，如來滅後，正",
    "T03n0190_004:0671c15": "法住世，經二萬歲。",
    "T03n0190_004:0671c16": "「弗沙如來，有無量億聲聞集會，如來滅後，正",
    "T03n0190_004:0671c17": "法像法，乃至法住，乃至法滅。",
    "T03n0190_004:0671c18": "「見一切義佛，有三十二億那由他眾聲聞集",
    "T03n0190_004:0671c19": "會，如來滅後，正法暫時，不久住世。",
    "T03n0190_004:0671c20": "「毘婆尸佛，三會說法，度聲聞眾：第一大會，一",
    "T03n0190_004:0671c21": "百六十八百千人；第二大會，有十萬人；第",
    "T03n0190_004:0671c22": "三大會，八百千人。如來滅後，正法住世，經二",
    "T03n0190_004:0671c23": "萬歲。",
    "T03n0190_004:0671c24": "「神聞如來，唯有二會，度聲聞眾：第一會度有",
    "T03n0190_004:0671c25": "七萬人，第二會度有六萬人。如來滅後，正法",
    "T03n0190_004:0671c26": "住世，經六萬歲。",
    "T03n0190_004:0671c27": "「拘婁孫馱佛，有四萬眾聲聞弟子，如來滅後，",
    "T03n0190_004:0671c28": "正法住世，經五百歲。",
    "T03n0190_004:0671c29": "「拘那含牟尼佛，有三百萬聲聞集會，如來滅",
    "T03n0190_004:0672a01": "後，正法住世二十九日。",
    "T03n0190_004:0672a02": "「迦葉如來，有二萬眾聲聞集會，如來滅後，正",
    "T03n0190_004:0672a03": "法住世，經於七日。",
    "T03n0190_004:0672a04": "「阿難！我多陀阿伽度、阿羅呵、三藐三佛陀，有",
    "T03n0190_004:0672a05": "一千二百五十聲聞集會，我滅度後，正法住",
    "T03n0190_004:0672a06": "世，有五百歲，像法住世，亦五百歲。今當略說",
    "T03n0190_004:0672a07": "優陀那偈，而說偈言：",
    "T03n0190_004:0672a08": "「『說施及年數，　　種姓并壽命，",
    "T03n0190_004:0672a09": "　　聲聞眾集會，　　正法與像法。",
    "T03n0190_004:0672a10": "　　彼等諸世尊，　　住世般涅槃，",
    "T03n0190_004:0672a11": "　　釋種大師子，　　總說悉已訖。』」",
    "T03n0190_004:0672a12": "佛本行集經賢劫王種品第三上",
    "T03n0190_004:0672a13": "爾時，佛在王舍大城竹林精舍迦蘭陀鳥所居",
    "T03n0190_004:0672a14": "之處，與大比丘五百人俱。爾時，世尊依諸佛",
    "T03n0190_004:0672a15": "法，乃至說於清淨梵行，告諸比丘：「汝諸比",
    "T03n0190_004:0672a16": "丘！諦聽諦受！如世尊教。」諸比丘言：「我等歡喜",
    "T03n0190_004:0672a17": "信心奉持。」佛告比丘：「此賢劫初，地建立已，有",
    "T03n0190_004:0672a18": "一最尊豪勝富貴大首領人轉輪王種，名眾",
    "T03n0190_004:0672a19": "集置。既安置已，時諸大眾白地主言：『我大",
    "T03n0190_004:0672a20": "地主，當為我等，治罰惡人，賞於良善。仁者當",
    "T03n0190_004:0672a21": "分稻田與我，我各種之；我等種已，當各割分，",
    "T03n0190_004:0672a22": "奉輸仁者。』時彼地主，受大眾請，即為如法依",
    "T03n0190_004:0672a23": "平撿挍，惡者治罰，善者賞之。人得稻田，各加",
    "T03n0190_004:0672a24": "守護，佃熟已後，隨分受之。」佛告比丘：「時彼",
    "T03n0190_004:0672a25": "大眾，如是集會和合，共推扶彼仁者，持為",
    "T03n0190_004:0672a26": "地主，以為大眾商量舉故，故號彼為大眾平",
    "T03n0190_004:0672a27": "章。又彼地主，為諸大眾如法治化，令眾歡",
    "T03n0190_004:0672a28": "喜同心愛樂，得共和合，各各處分，故名為王。",
    "T03n0190_004:0672a29": "又復守護一切稻田，熟取眾人，稻田分故，名",
    "T03n0190_004:0672b01": "剎利王。剎利王者，名為田主。汝等當知！以是",
    "T03n0190_004:0672b02": "因緣，劫最初時，大眾所立王種是也。」",
    "T03n0190_004:0672b03": "佛告比丘：「時彼大眾所立之王，後生一子，名",
    "T03n0190_004:0672b04": "曰真實，為轉輪王，王四天下，作大地主，七寶",
    "T03n0190_004:0672b05": "自然，千子具足，備三十二大丈夫相，威德勇",
    "T03n0190_004:0672b06": "猛，能摧怨賊。彼王治化，在世之時，大地及",
    "T03n0190_004:0672b07": "海，無有荊棘丘陵高下，五穀豐熟，人民安樂，",
    "T03n0190_004:0672b08": "無諸恐怖及以艱難，不用兵戈，諸方自伏，如",
    "T03n0190_004:0672b09": "法治化。",
    "T03n0190_004:0672b10": "「諸比丘！彼真實王，千子之內，有一長子，名曰",
    "T03n0190_004:0672b11": "意喜，亦名自用，此子亦作轉輪聖王，如上所",
    "T03n0190_004:0672b12": "說，七寶千子，乃至大地，如法治化。",
    "T03n0190_004:0672b13": "「諸比丘！彼自用王，千子之內，有一長子，名曰",
    "T03n0190_004:0672b14": "智者，眾人號之，名為受戒。彼智者王，亦紹父",
    "T03n0190_004:0672b15": "位，作轉輪王，如上所說，七寶千子，乃至大",
    "T03n0190_004:0672b16": "地，如法治化。",
    "T03n0190_004:0672b17": "「諸比丘！彼智者王，千子之內，最初長子，名曰",
    "T03n0190_004:0672b18": "頂生，亦紹父位，作轉輪王，如上所說，乃至大",
    "T03n0190_004:0672b19": "地，如法治化。",
    "T03n0190_004:0672b20": "「諸比丘！彼頂生王，千子之內，最初長子，名為",
    "T03n0190_004:0672b21": "大海，亦紹父位，作轉輪王，如上所說。諸比",
    "T03n0190_004:0672b22": "丘！彼大海王，千子之內，最初長子，名為具",
    "T03n0190_004:0672b23": "足，眾人又喚，名之為敷，次紹王位，如上所",
    "T03n0190_004:0672b24": "說。",
    "T03n0190_004:0672b25": "「諸比丘！彼具足王，千子之內，最初長子，名為",
    "T03n0190_004:0672b26": "養育，次紹王位，如上所說。",
    "T03n0190_004:0672b27": "「諸比丘！彼養育王，千子之內，最初長子，名曰",
    "T03n0190_004:0672b28": "福車，次紹王位，如上所說。",
    "T03n0190_004:0672b29": "「諸比丘！彼福車王，千子之內，最初長子，名曰",
    "T03n0190_004:0672c01": "解脫，次紹王位，如上所說。",
    "T03n0190_004:0672c02": "「諸比丘！彼解脫王，千子之內，最初長子，名善",
    "T03n0190_004:0672c03": "解脫，次紹王位，如上所說。",
    "T03n0190_004:0672c04": "「諸比丘！彼善解脫王，有子名曰逍遙，次紹王",
    "T03n0190_004:0672c05": "位，如上所說。",
    "T03n0190_004:0672c06": "「諸比丘！彼逍遙王有子，名大逍遙，次紹王位，",
    "T03n0190_004:0672c07": "如上所說。",
    "T03n0190_004:0672c08": "「諸比丘！彼大逍遙王有子，名曰照曜，次紹",
    "T03n0190_004:0672c09": "王位，如上所說。",
    "T03n0190_004:0672c10": "「諸比丘！彼照曜王有子，名大照曜，次紹王",
    "T03n0190_004:0672c11": "位，如上所說。",
    "T03n0190_004:0672c12": "佛本行集經卷第四"
}