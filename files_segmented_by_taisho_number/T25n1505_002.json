{
    "T25n1505_002:0008c02": "四阿含暮抄解第五(首三法第二惡之二也)卷下",
    "T25n1505_002:0008c04": "阿羅漢婆素跋陀撰",
    "T25n1505_002:0008c05": "符秦西域三藏鳩摩羅佛提等譯",
    "T25n1505_002:0008c06": "已說惡行。云何愛名？答：愛，欲、恚、嫉妬(修妬路。嫉妬，憍",
    "T25n1505_002:0008c07": "慢其人皆以為嫉妬也)。欲。恚。嫉妬者，是三謂之愛渴愛。彼",
    "T25n1505_002:0008c08": "是三象(即上三疾之根)，彼三象無數行。",
    "T25n1505_002:0008c09": "問：云何？答：欲，婬、有、著梵行(修妬路也)。婬著、有著、梵行。",
    "T25n1505_002:0008c10": "著者是三欲。彼婬名五界，色、聲、香、味、細滑，是",
    "T25n1505_002:0008c11": "三象依眾生各各染著，不多著雜物。彼婬著",
    "T25n1505_002:0008c12": "男、女、不成男(修妬路)。婬想，著女也、男男也、女(男女各有",
    "T25n1505_002:0008c13": "想也)不成男也。男男也不成男(亦各各有情也)。問：師雖說",
    "T25n1505_002:0008c14": "色男中著，復言今女、男、不成男。何以作是語？",
    "T25n1505_002:0008c15": "以何不惡？答：女、男、不成男。相因色，男為本，各",
    "T25n1505_002:0008c16": "各著，有差降，不名染著雜物。世尊亦說：「我",
    "T25n1505_002:0008c17": "普不見一色中染著。如男女色(普者，十方大千界也)，女如男",
    "T25n1505_002:0008c18": "色。」是以五男無苦。三有小中大，小者男欲、",
    "T25n1505_002:0008c19": "中者女欲、大者不成男。欲有中(修妬路)，婬有、色",
    "T25n1505_002:0008c20": "有、無色有中，謂著此是有著。",
    "T25n1505_002:0008c21": "問：如婬著別說女、男、不成男。何故復說有著？",
    "T25n1505_002:0008c22": "答：由結說婬著，有著依眾生。一切婬行法，謂",
    "T25n1505_002:0008c23": "婬有。彼著者謂婬有著。色行法色有，彼著者是",
    "T25n1505_002:0008c24": "色有著。無色行法無色有，彼著者是無色有",
    "T25n1505_002:0008c25": "著。是故別說無苦。問：云何梵行著名？答：梵行",
    "T25n1505_002:0008c26": "著者，得、無得、失位希望欲得憂(修妬路)。梵行著名，",
    "T25n1505_002:0008c27": "得希望、不得欲得、失位便憂憂。以是句義，過",
    "T25n1505_002:0008c28": "去婬有著，可知得婬。復希望不得欲得(其人云此",
    "T25n1505_002:0008c29": "中應有失憂)，如是有著如是婬有，梵行著也。各各三",
    "T25n1505_002:0009a01": "分便有九。若得女著希望，不得欲得，得失位",
    "T25n1505_002:0009a02": "憂。如是男、不成男可知。如是婬著有九。如是",
    "T25n1505_002:0009a03": "有著、梵行著如是。問：說今有是不聞、梵行著",
    "T25n1505_002:0009a04": "是結。答：我已說阿那含果(上已說不還有結，何云梵行無結也)，世",
    "T25n1505_002:0009a05": "尊亦說三求：婬求、有求、梵行求。求、愛、欲著此",
    "T25n1505_002:0009a06": "一義。復說婬梵行中所棄愛、常、念。問：假令爾",
    "T25n1505_002:0009a07": "者，不足行梵行無著，作如是一切自合梵行。",
    "T25n1505_002:0009a08": "答：彼當漸行行、自任行行，梵行無著。梵行福",
    "T25n1505_002:0009a09": "惡等度，求鉢賴堤彼陀：一苦樂、二檀度、三神",
    "T25n1505_002:0009a10": "通(持言奉法之第四也)不求果；求果者著我。以此精進梵",
    "T25n1505_002:0009a11": "行，當作天中天。如是行可著者，此即希望。云",
    "T25n1505_002:0009a12": "何得梵行使得樂處？是得欲希望後世樂",
    "T25n1505_002:0009a13": "梵行，今以愛為樂，為愛所飄作非梵行：「咄！我",
    "T25n1505_002:0009a14": "墮落。」戒自悔憂，是故梵行著(愛欲竟也)。問：云何恚名？",
    "T25n1505_002:0009a15": "答：恚者，己、親、怨相恚(修妬路)。己想、親想、怨想及",
    "T25n1505_002:0009a16": "恚是二恚。問：云何恚，愛句處(恚愛共合為一義，何以說恚愛同句)？",
    "T25n1505_002:0009a17": "答：欲想為恚，從想為愛也。彼己想四門行，怨",
    "T25n1505_002:0009a18": "想各有四(其人云怨上當有親字也)。",
    "T25n1505_002:0009a19": "問：云何？答：己親未得樂望得(一也)，已得樂懼失",
    "T25n1505_002:0009a20": "(二也)，得苦欲使失(三也)，未得不欲得(四也)。如是己親各",
    "T25n1505_002:0009a21": "有四。怨有相違(怨親反也)。何故怨？未得苦欲令得，得",
    "T25n1505_002:0009a22": "苦不欲失，未得樂不欲令得，得欲令壞。此",
    "T25n1505_002:0009a23": "怨欲壞是恚，是故愛句處。問：假使爾己想欲",
    "T25n1505_002:0009a24": "廣聞。答：己想者，三時懼失(思惟省察修妬路也)。三時名者，",
    "T25n1505_002:0009a25": "過去、未來、現在時名。如我過去所失，是故起",
    "T25n1505_002:0009a26": "恚，意當有有(有現在也，當有未來)。如是己想三時懼失",
    "T25n1505_002:0009a27": "恚。問：親云何？答：如親己(修妬路)。如是己想三時懼",
    "T25n1505_002:0009a28": "失，是故恚生，親想如是。問：云何？答：為我所愛",
    "T25n1505_002:0009a29": "者彼有所失，是以起恚當有有，是故起恚，如",
    "T25n1505_002:0009b01": "是親。問：云何怨？答：怨相違(修妬路)。相違與彼異。",
    "T25n1505_002:0009b02": "若我怨，樂生是故起恚，當有有。如是怨者欲",
    "T25n1505_002:0009b03": "令壞，三時欲滅盡是九恚。",
    "T25n1505_002:0009b04": "問：若此恚、若苦行，有何差降？答：恚者依因緣有，",
    "T25n1505_002:0009b05": "亦依十惡無智可知(恚九惱也。苦十惡之意三也。因緣，親怨也。無智十惡",
    "T25n1505_002:0009b06": "之八也)。",
    "T25n1505_002:0009b07": "問：為是一切眾生九恚行，為等不？答：此輩住",
    "T25n1505_002:0009b08": "水地如畫石(修妬路)。此恚行住由眾生，如畫水、畫",
    "T25n1505_002:0009b09": "地、畫石，種種依眾生則有得。說濡中增上，如",
    "T25n1505_002:0009b10": "水中畫即滅。地畫延時，若風雨足踐爾乃",
    "T25n1505_002:0009b11": "滅。畫石，石住石滅(與石俱滅)。是故眾生各懷恚不同。",
    "T25n1505_002:0009b12": "或起恚自悔：「咄！我輩丈夫。我輩性行，於壞法",
    "T25n1505_002:0009b13": "種種苦自更，自起壞法、自起壞意。」是以此恚",
    "T25n1505_002:0009b14": "自息，如畫水。地亦爾，恚已起，不能自除，或師",
    "T25n1505_002:0009b15": "知識親覺寤，是恚得息去，如畫地。次三者，",
    "T25n1505_002:0009b16": "極惡不思念，行意熾盛瞋恚充體，彼佛、辟",
    "T25n1505_002:0009b17": "支佛所不能寤，唯瞋恚與身滅，如畫石。此",
    "T25n1505_002:0009b18": "恚義。問：彼云何嫉妬？答：嫉妬者，下、等、增上起",
    "T25n1505_002:0009b19": "妬(修妬路)。貢高嫉妬相惑，復相量此彼，是謂嫉",
    "T25n1505_002:0009b20": "妬。是為三：下愚也、等愚也、增上愚也。色富",
    "T25n1505_002:0009b21": "族術為首，我勝他，是下愚。勝己者謂與己",
    "T25n1505_002:0009b22": "等，餘者不如，是等愚。我出彼上，是增上愚(自謂勝上",
    "T25n1505_002:0009b23": "二者也)。",
    "T25n1505_002:0009b24": "問：已說是下、等、增上相矣。云何是一切愚得當",
    "T25n1505_002:0009b25": "多種愚？不恚已說。答：下妄語、輕毀、慢怠(修妬路)。",
    "T25n1505_002:0009b26": "若下嫉妬有三：如是妄語嫉妬、輕毀嫉妬、慢",
    "T25n1505_002:0009b27": "怠。彼妄語嫉妬名極意作惡自慶。復輕毀嫉",
    "T25n1505_002:0009b28": "妬名受他嗟歎：「汝善哉有功德具。」如是彼人",
    "T25n1505_002:0009b29": "內懷歡喜，外詐言：「我無是德。」慢怠名晝夜眠",
    "T25n1505_002:0009c01": "寤，不能由人身得度生此意。是謂慢怠。此三",
    "T25n1505_002:0009c02": "者是下嫉妬也。問：云何為等？答：等者，己嫉妬、",
    "T25n1505_002:0009c03": "憍、不敬(修妬路)。等我嫉妬有三：我嫉妬、憍、不敬。",
    "T25n1505_002:0009c04": "彼我嫉妬名得受陰(一也)，彼受好惡(嫉妬也)。憍名供",
    "T25n1505_002:0009c05": "養雜種(而不受也，此憍也)。不敬禮師。問：云何增上？答：增",
    "T25n1505_002:0009c06": "上者，甚嫉妬、嫉妬中嫉妬、無限嫉妬(修妬路)。增上",
    "T25n1505_002:0009c07": "嫉妬名甚嫉妬。甚嫉妬名下等中我最勝，",
    "T25n1505_002:0009c08": "此謂甚嫉妬。嫉妬中嫉妬，名極妙中計我為",
    "T25n1505_002:0009c09": "勝，此嫉妬中嫉妬。無限嫉妬，名未得解脫言",
    "T25n1505_002:0009c10": "得，此無限嫉妬。是嫉妬九義。一切渴者有，有",
    "T25n1505_002:0009c11": "中作有(有三有也)，是故愛句處嫉妬可知。婆素跋陀",
    "T25n1505_002:0009c12": "三法次二三度盡(於首三法之第二惡、惡之三事次二也，度亦盡也)。",
    "T25n1505_002:0009c13": "四阿鋡暮抄解第六(三法之第二惡之第三也)",
    "T25n1505_002:0009c14": "問：已說愛。云何無明名？答：無明，無智、邪智、疑",
    "T25n1505_002:0009c15": "智(修妬路)。無智、邪智、疑智，是三無明智。由口顯，文",
    "T25n1505_002:0009c16": "字亦爾。被惡口是無(又無知也)。如惡子非子、如惡",
    "T25n1505_002:0009c17": "朋非朋。彼無智名有為、無為、不說無覺(修妬路)。有",
    "T25n1505_002:0009c18": "為、無為、不說無覺是無智。問：有為有二：內受、",
    "T25n1505_002:0009c19": "外受。云何是受？答：有為，內受、外受、此二事(修妬路)。",
    "T25n1505_002:0009c20": "有為中無智，彼當知內受、外受。此二事癡也，",
    "T25n1505_002:0009c21": "彼內受陰界處各二行，己受、彼受也。外受者，",
    "T25n1505_002:0009c22": "草木垣壁為首。彼謂己受及他受外受。此二",
    "T25n1505_002:0009c23": "外受，知此中一一遍癡，雜內受外受是無智。",
    "T25n1505_002:0009c24": "世尊亦說，六更處無智無見。是修妬路內受，名",
    "T25n1505_002:0009c25": "受為義，行結因緣愚情是我所，是內受名。",
    "T25n1505_002:0009c26": "問：云何無為？無為一涅槃，此是無義，云何處",
    "T25n1505_002:0009c27": "三？答：無為，有餘、無餘、此二(二種，舉上二以為三。修妬路)。假令涅",
    "T25n1505_002:0009c28": "槃一無為，彼由行說二也，有餘、無餘。此間有",
    "T25n1505_002:0009c29": "餘名行結得受是身，是有餘，是有餘名。彼盡",
    "T25n1505_002:0010a01": "一切結滅，作證盡，身有餘，如是有餘。無餘名",
    "T25n1505_002:0010a02": "謂此受陰棄，更不受身，如燈滅，是無餘名。此",
    "T25n1505_002:0010a03": "謂一一或二，愚此無為無智。問：云何不說？",
    "T25n1505_002:0010a04": "答：不說，不說受、方便、滅教授中(修妬路)。彼受教",
    "T25n1505_002:0010a05": "授、方便教授、滅教授。謂愚此不說無智。彼受",
    "T25n1505_002:0010a06": "教授名命(天竺音命與眾生同也)，陰界處現在受內命，受",
    "T25n1505_002:0010a07": "是教授，謂現在受內命法受，由行結是受教",
    "T25n1505_002:0010a08": "授。不過去、不未來法，命受教授，命非一。不若",
    "T25n1505_002:0010a09": "干得合命及身。若是一，無常苦；若異，常為苦。",
    "T25n1505_002:0010a10": "若常者，不行梵行；不常者；不須梵行。果受施",
    "T25n1505_002:0010a11": "無義，無常者無義，遍斷方便中二無苦吉法",
    "T25n1505_002:0010a12": "(師引佛方便答異道兩得也)。方便教授名過去未來現在行方",
    "T25n1505_002:0010a13": "便教授，方便教授。此方便教授名，是三時相",
    "T25n1505_002:0010a14": "應。如我過去時，我是衢黠王(梵言衢黠十名，羊也、眼也、地也、天也、",
    "T25n1505_002:0010a15": "水也、說也、方也、金剛也、光也、剪也。如是比有十也。其人不了是十生中何也)，",
    "T25n1505_002:0010a16": "未來當有名無勝，現在時工師達(呪術)為首。諸",
    "T25n1505_002:0010a17": "行路貳暑(云商人也，證三世也)是未受受已，俗數故教",
    "T25n1505_002:0010a18": "授，以此斷常。若是衢黠滅，云何我是？彼若不",
    "T25n1505_002:0010a19": "滅，云何言是我？以世俗義說此方便教授。問：",
    "T25n1505_002:0010a20": "云何滅教授？答：受、盡不受、息滅教授(修妬路)。受如",
    "T25n1505_002:0010a21": "上說。彼盡不受，不侵他己，息無餘，度此彼岸，",
    "T25n1505_002:0010a22": "是滅教授。此斷常轉還如是。一若干止如用",
    "T25n1505_002:0010a23": "本受般涅槃教授，是亦不說。若此異者，不般",
    "T25n1505_002:0010a24": "涅槃；若不異者，不般涅槃。如是見生苦已、不",
    "T25n1505_002:0010a25": "說已，應般涅槃，如燈滅內。受一，若干苦不",
    "T25n1505_002:0010a26": "著，受方便教授，過去陰界處，本說如我名衢",
    "T25n1505_002:0010a27": "黠王。如是未來滅教授，謂滅受為首，說世尊",
    "T25n1505_002:0010a28": "般涅槃。若方便教授，命不斷滅。教受命常",
    "T25n1505_002:0010a29": "斷，受教授命有無斷。已說無智。",
    "T25n1505_002:0010b01": "問：云何邪智？答：邪智，己身、內受、摸見(修妬路也。摸如手摩摸也)。",
    "T25n1505_002:0010b02": "見己身受、內見、摸受見，是為三邪智。邪，相違、",
    "T25n1505_002:0010b03": "非賢、諂是一義。彼己身見，吾我自在相應入",
    "T25n1505_002:0010b04": "(修妬路)。五入我入自在相應入，是己身見。彼五",
    "T25n1505_002:0010b05": "入名，幻化城野馬向鏡中像相似處，計有",
    "T25n1505_002:0010b06": "五入名我名者，假借嚴具樹果似親陰，計有",
    "T25n1505_002:0010b07": "我自在相應，名壞法。芭蕉樹畫水上不熟器",
    "T25n1505_002:0010b08": "似白骨時，我富貴如空邑，使作主是己身",
    "T25n1505_002:0010b09": "見。此是我身、我是己身，見前著入。問：是內受",
    "T25n1505_002:0010b10": "云何？答：內受斷常俱思惟(修妬路)。斷思惟、常思惟、",
    "T25n1505_002:0010b11": "二思惟，此說內受。內受名無方便受。是義無",
    "T25n1505_002:0010b12": "方便外見。彼斷名世間無常，不是常不是",
    "T25n1505_002:0010b13": "無常，外有不外有不無外，是命外無非有",
    "T25n1505_002:0010b14": "無有彼命，彼身以為首。二思惟，名常外有",
    "T25n1505_002:0010b15": "無，外有外無，不有以為首，是內受見。問云何",
    "T25n1505_002:0010b16": "摸受？答：摸受，戒、見、依彼(修妬路)。摸受見三事生戒",
    "T25n1505_002:0010b17": "見二依。彼初品已說戒，以是戒淨。此戒受是",
    "T25n1505_002:0010b18": "二戒摸受(淨受二也)。見摸受，此是諦、餘者癡，是著",
    "T25n1505_002:0010b19": "入諦。身結亦說二依，謂戒、見依。彼略五陰身，",
    "T25n1505_002:0010b20": "彼知有，或戒、或見陰行淨。此是戒摸受，知陰",
    "T25n1505_002:0010b21": "妙、餘不妙，是依見是見摸受。",
    "T25n1505_002:0010b22": "問：云何疑智？答：疑智，珍寶、諦、正受疑(修妬路。)珍寶",
    "T25n1505_002:0010b23": "疑、諦疑、正受疑。疑名不能持，迷惑、猶豫是一",
    "T25n1505_002:0010b24": "義。問：云何珍寶？答：珍寶者，佛、法、眾(修妬路)。佛、法、",
    "T25n1505_002:0010b25": "眾是珍寶。如前已說，佛薩芸若，一切功德具",
    "T25n1505_002:0010b26": "足，棄一切惡解脫。問：何因故珍寶？答：以上三",
    "T25n1505_002:0010b27": "功德是佛珍寶。如是為大慈不妄說法，無因",
    "T25n1505_002:0010b28": "緣為作善知識，佛出難，有不可思議無比法",
    "T25n1505_002:0010b29": "(十二部之第九)功德，如是功德具足成佛珍寶。說法名",
    "T25n1505_002:0010c01": "方便、方便果，此聞涅槃教授，是世尊一切法",
    "T25n1505_002:0010c02": "為最上。現諸法有為無為，彼滅最第一。修妬",
    "T25n1505_002:0010c03": "路彼是珍寶，為無所作，一切苦滅，至竟清涼",
    "T25n1505_002:0010c04": "行，難壞難行無盡，如是功德具足成法珍寶。",
    "T25n1505_002:0010c05": "僧者已說，乃至聲聞一切是亦珍寶。施得廣",
    "T25n1505_002:0010c06": "果報，用世尊語無上福田，得世尊難無能壞",
    "T25n1505_002:0010c07": "不相違戾，如是功德具足成僧珍寶。此疑是",
    "T25n1505_002:0010c08": "疑智。問：云何諦？答：諦者，俗數、相、第一義(修妬路)。",
    "T25n1505_002:0010c09": "俗數諦、相諦、第一義諦(此中說無解，解在下正受無首也)。所謂",
    "T25n1505_002:0010c10": "疑是疑智。正受四：解脫二觀處(地水觀也。四色觀、四無色定觀",
    "T25n1505_002:0010c11": "并，十想也)，二直無漏前五想(取十漏之前五)，第二第八解脫，",
    "T25n1505_002:0010c12": "謂彼知界正受，此非持功德。是疑智是苦苦也",
    "T25n1505_002:0010c13": "(重苦者，苦而不知苦也)。如是習盡道，如是四諦顛倒，欲",
    "T25n1505_002:0010c14": "界、色界、無色界是有十二行(顛倒疑也)。如疑智，受",
    "T25n1505_002:0010c15": "義亦爾(欲、恚、慢，愛之三也)。無智、邪智義、邪見，此別苦行",
    "T25n1505_002:0010c16": "說。彼見摸受，己身身內受見苦也。三界戒摸",
    "T25n1505_002:0010c17": "苦道(疑、邪、無智，無明三也。邪、戒、摸習)積聚說。婆三跋陀二法，",
    "T25n1505_002:0010c18": "次二內受三度盡(內受是第二之三，竟法名也。愛三、無明三，六使也，故結九十八)。",
    "T25n1505_002:0010c19": "四阿含暮抄解第七(首三法之三也)",
    "T25n1505_002:0010c20": "問：已說功德亦說惡，云何依名？答：依，陰、界、處",
    "T25n1505_002:0010c21": "(修妬路也)。陰、界、處者，是名依。此相依，是故依依立",
    "T25n1505_002:0010c22": "是義。陰者、界者、處者，此眾生依，作相應功德",
    "T25n1505_002:0010c23": "及惡，故是依功德、惡可知。問：云何陰名？答：",
    "T25n1505_002:0010c24": "陰者，色、行、智(修妬路)。色、行、智是陰可知。陰、積聚、束",
    "T25n1505_002:0010c25": "是一義。此青黃赤白一、長短小大圓四方，以",
    "T25n1505_002:0010c26": "是為首解色義。所生物姓受色陰，知彼色",
    "T25n1505_002:0010c27": "有是受。是色二義。可見、不可見。可見屬眼，不",
    "T25n1505_002:0010c28": "可見異。彼聲香味細滑風，如是以為首(是五事皆不可",
    "T25n1505_002:0010c29": "見)。問：已說諸大，彼受諸大，未知云何知色受？",
    "T25n1505_002:0011a01": "答：諸大，地、水、火、風(修妬路)。此地為四首。諸大相，此",
    "T25n1505_002:0011a02": "是色一一等，堅地也、濕水也、煖火也、動搖風",
    "T25n1505_002:0011a03": "也。此諸大受彼色煙雲塵霧影光鏡像，五根",
    "T25n1505_002:0011a04": "淨以為首(色五情也)。",
    "T25n1505_002:0011a05": "問：已說色陰，云何行？答：行者，身、口、意依(修妬路也)。",
    "T25n1505_002:0011a06": "身是依，是故依身，口是依，是故依口；意是依，",
    "T25n1505_002:0011a07": "是故依意。此身、口、意依已依也。此是行，有為",
    "T25n1505_002:0011a08": "所作，是故行。修妬路說，色有為此，復以色成",
    "T25n1505_002:0011a09": "有為行(行是色也)。如穀子成穀子，如是知五陰，彼無",
    "T25n1505_002:0011a10": "數、彼是陰，說如穀聚薪聚。彼福、無福、不純淑",
    "T25n1505_002:0011a11": "行。",
    "T25n1505_002:0011a12": "問：云何智名？答：痛、想、識(修妬路)。痛、想、識，此三道",
    "T25n1505_002:0011a13": "品法，不為他界所取(不為六欲所牽也)。世尊亦說，謂忍",
    "T25n1505_002:0011a14": "則想知，謂想知則智(忍則知痛，知痛智所了也)。此法雜是修妬",
    "T25n1505_002:0011a15": "路。問：云何痛名？答：痛者，樂、苦、不苦不樂(修妬路)。",
    "T25n1505_002:0011a16": "痛者，痛之聲，以此痛(痛無形故云聲)，餘命不相應。若此",
    "T25n1505_002:0011a17": "痛痛，此命相應，是故言痛。痛字亦爾。彼痛有",
    "T25n1505_002:0011a18": "三：苦、樂、不苦不樂。是故各各生：苦因樂生，樂",
    "T25n1505_002:0011a19": "因苦生，俱因不苦不樂。世尊亦說樂痛者，",
    "T25n1505_002:0011a20": "苦分、苦樂、不苦不樂。苦樂分，各對是義。問：云",
    "T25n1505_002:0011a21": "何樂名？答：樂，婬、不惡、止生(修妬路)。謂樂說此有三：",
    "T25n1505_002:0011a22": "婬生、不惡生、止生。彼婬生有五界，愛婬界乃至",
    "T25n1505_002:0011a23": "歡喜。不惡生，不彼謗是義。此是善出家者義，",
    "T25n1505_002:0011a24": "戒戒想，意不變悔是想。謂愛此，是不惡生。止",
    "T25n1505_002:0011a25": "生，根為首。五蓋得解脫無亂念，禪等為首。念",
    "T25n1505_002:0011a26": "行是想，謂念歡喜，此止生(自守也)。止生名謂無",
    "T25n1505_002:0011a27": "熱根，義中不著(不受也)，止生亦爾。說此是三樂",
    "T25n1505_002:0011a28": "痛。問：云何苦？答：苦者，生、老、死(修妬路)。生。老。死者，此",
    "T25n1505_002:0011a29": "是苦痛。彼生名苦，如生疽，老如熟疽，死如",
    "T25n1505_002:0011b01": "疽內潰流入支節。若生已有一切苦，此是生",
    "T25n1505_002:0011b02": "苦。世尊亦說，生已截手為首，老苦色變力消",
    "T25n1505_002:0011b03": "如壓(如壓油也)，死苦一切所愛財物離為首，苦痛。",
    "T25n1505_002:0011b04": "問：云何不苦不樂？答：不苦不樂者，謂三界(修妬路)。",
    "T25n1505_002:0011b05": "此不苦不樂痛，此有三當知。不苦不樂，苦樂",
    "T25n1505_002:0011b06": "相對界中當說前三界，說前二苦樂痛，不",
    "T25n1505_002:0011b07": "苦不樂三界。是知欲界有三；色界二樂，無苦",
    "T25n1505_002:0011b08": "樂；無色界一，不苦不樂。是故此一切界相應。",
    "T25n1505_002:0011b09": "問：云何此依？答：樂依欲為妙，苦依恚為妙，",
    "T25n1505_002:0011b10": "不苦不樂癡為妙。何故此有樂痛？謂無欲、欲",
    "T25n1505_002:0011b11": "已盡，如三禪苦。如世尊頭痛、槍脚不起恚。不",
    "T25n1505_002:0011b12": "苦不樂第四禪，及四無色，彼癡稍盡。是故如",
    "T25n1505_002:0011b13": "相應說。問：此從何所起？答：彼因緣、行、界生(修妬路)。",
    "T25n1505_002:0011b14": "彼苦、樂、不苦不樂痛，行生、因緣生、界生。如是",
    "T25n1505_002:0011b15": "為九，若卒遇痛。問：因緣無數，為盡是因緣也？",
    "T25n1505_002:0011b16": "不盡是乎？答：因緣生，福、無福、無餘隨數(修妬路)。此",
    "T25n1505_002:0011b17": "苦、樂、不苦不樂痛因緣生。彼因緣有三：福、無",
    "T25n1505_002:0011b18": "福、無餘隨數相應。福是樂，不福是苦，無餘不",
    "T25n1505_002:0011b19": "苦不樂。彼福者苦行，對三禪也。無福苦行、無",
    "T25n1505_002:0011b20": "餘，第四禪及無色也。問：如福說施戒分別也。",
    "T25n1505_002:0011b21": "如師說分別，禪等無色是一向說福樂。答：此",
    "T25n1505_002:0011b22": "彼受言所傷(受三禪也)。如與比丘三衣，持鉢與佛",
    "T25n1505_002:0011b23": "圖羅剎(喻也。衣與比丘者非一人，以喻十二門。鉢與覺護喻一切三禪也)不與佛",
    "T25n1505_002:0011b24": "圖羅剎、比丘三衣也，與鉢耳。若復有勝佛圖羅",
    "T25n1505_002:0011b25": "剎比丘者，三衣與。如是分別禪等。無色福三",
    "T25n1505_002:0011b26": "禪，受福三禪分別受異他與。是故禪福無所",
    "T25n1505_002:0011b27": "傷。問：此行生云何？答：行生者，己身、他行、俱",
    "T25n1505_002:0011b28": "(修妬路)。行痛有三：己身想、他想行、有二。知樂想苦",
    "T25n1505_002:0011b29": "想，如自刀刺己也，若已栴檀用塗(自治)。他想，彼",
    "T25n1505_002:0011c01": "繫首破樂。俱想，語他為我刺頭治塗，以此為",
    "T25n1505_002:0011c02": "首(俱，兩也。刺彈首、鑿鑿首，如是比也)。",
    "T25n1505_002:0011c03": "問：此界生云何？答：界生者，時、患、卒遇(修妬路)。問：",
    "T25n1505_002:0011c04": "界異，說欲、色、無色為是界。答：此非是界，除眾",
    "T25n1505_002:0011c05": "生，此是因緣。略舉要有三想：時、患、卒遇是界",
    "T25n1505_002:0011c06": "想。彼時名夏、冬、春(修妬路)。夏時、冬時、春時，此三",
    "T25n1505_002:0011c07": "時知也。痰夏時聚(風增唾減)，唾冬時聚(風增痰息也)，風春",
    "T25n1505_002:0011c08": "時聚(痰增唾息)。如方說時想，苦樂痛有。問：云何患？",
    "T25n1505_002:0011c09": "為如苦行愛癡，如所說說耶？答：此不也。是",
    "T25n1505_002:0011c10": "法身相對耳。此說依大身異，彼患風、澹、唾",
    "T25n1505_002:0011c11": "(修妬路)。此是風、痰、唾患大身，彼想痛有。問：此云何",
    "T25n1505_002:0011c12": "卒遇？答：卒遇，除眾生因(修妬路)。卒遇名除眾生",
    "T25n1505_002:0011c13": "因，苦痛生垣牆樹山崖崩為首。所因眾生，斯",
    "T25n1505_002:0011c14": "己他俱入內，此痛義智。問：此云何想名？答：想",
    "T25n1505_002:0011c15": "有、想無、想有所有相(修妬路)。想增益相似說，此中",
    "T25n1505_002:0011c16": "隨修妬路，以想為首，增益相是義，彼想名及",
    "T25n1505_002:0011c17": "依是義。無想無依，如眾多瓶，或有言此是麨",
    "T25n1505_002:0011c18": "瓶、此是酥瓶，以此想得分別。此中無麨、無酥，",
    "T25n1505_002:0011c19": "空是無想受。如是聲為首，想增益，受聲為首。",
    "T25n1505_002:0011c20": "除是受無所有名，此非所有。如是相，欲為首，",
    "T25n1505_002:0011c21": "說所有。彼雜欲者，欲解脫處知相無所有知",
    "T25n1505_002:0011c22": "相。若虛空識處受無想有想，無想處想雜",
    "T25n1505_002:0011c23": "想無所有，無所有智相。問：此識云何？答：識者，",
    "T25n1505_002:0011c24": "欲起、成、未成門行(修妬路)。無色俱依因緣，可得識。",
    "T25n1505_002:0011c25": "種種識是識，各二識(心識與根識，六情皆爾)此是三起。成",
    "T25n1505_002:0011c26": "門、不成門行，依俱、依因緣可得。此三因緣起，",
    "T25n1505_002:0011c27": "世尊演行因識，若復名色因識，若復眼因色",
    "T25n1505_002:0011c28": "起眼識。此是三行所作，是故彼起。陰陽精合",
    "T25n1505_002:0011c29": "在母胎識生，此是生。生因行，在胎中稍長聚",
    "T25n1505_002:0012a01": "(藕葉上水也)轉長(如小指狀也)，漸凝凝為首(轉厚)。未成門謂識",
    "T25n1505_002:0012a02": "是名色因(六情未成為名色因)。若復成門未滅，滅正受",
    "T25n1505_002:0012a03": "因，根義識生。此二依、因緣依一義，不異依得",
    "T25n1505_002:0012a04": "識，是故因緣得。問：何故重說智？前說戒息",
    "T25n1505_002:0012a05": "智依，何故復說智？答：依智、所布依智，是二",
    "T25n1505_002:0012a06": "此中依智。彼依智，如戒分二說。如是此知，是",
    "T25n1505_002:0012a07": "故無所傷。婆素跋陀三法，次三初度說竟也。",
    "T25n1505_002:0012a08": "四阿含暮抄解第八(第三之二也)",
    "T25n1505_002:0012a09": "問：已說陰，云何界名？答：界者，欲、色、無色(修妬路)、",
    "T25n1505_002:0012a10": "欲界、色界、無色界者，此是三界。持彼此行，是",
    "T25n1505_002:0012a11": "故界也。此一切眾生受，至不般涅槃無餘。問：",
    "T25n1505_002:0012a12": "云何此欲界名？答：欲界者，人天趣(修妬路)。人天趣，",
    "T25n1505_002:0012a13": "取要此欲界。欲此間持，是故欲界。若與欲，是",
    "T25n1505_002:0012a14": "故欲界。問：云何人？答：人者，女、男、命根相，四方",
    "T25n1505_002:0012a15": "依(修妬路)。女根相、男根相、命根相。此一切人也。彼",
    "T25n1505_002:0012a16": "一切四方依。彼女有女根義也，男有男根",
    "T25n1505_002:0012a17": "也。問：命根相為非男非女乎？而別說命根",
    "T25n1505_002:0012a18": "耶？答：雖說男、女、命根相，餘處有異不成男，不",
    "T25n1505_002:0012a19": "應女相、不應男相，唯知有命根相。陰陽精合",
    "T25n1505_002:0012a20": "(藕葉上水狀也)凝聚轉長轉堅命相趣，未成男女根，",
    "T25n1505_002:0012a21": "是故異。問：云何方名？答：方者，閻浮提、弗婆鞞",
    "T25n1505_002:0012a22": "提、衢陀尼、欝怛鳩羅婆者，彼謂如方",
    "T25n1505_002:0012a23": "相，弗婆鞞提、次衢陀尼、欝怛鳩羅婆、南閻浮",
    "T25n1505_002:0012a24": "提。此輩如壽數樂有限，諸具為首，有異(其居生之具也)，",
    "T25n1505_002:0012a25": "轉上轉上妙。",
    "T25n1505_002:0012a26": "問：天有二行，婬、棄結。此二何者是？答：天執手、",
    "T25n1505_002:0012a27": "口義、見行婬(修妬路)。行婬此受，棄結不復入。此天",
    "T25n1505_002:0012a28": "有三行婬行：執手行、口義行(言語成婬)、見婬行。彼口",
    "T25n1505_002:0012a29": "義婬行，化樂。此染著意、女亦染著，共語言",
    "T25n1505_002:0012b01": "頃如是便欲生。若一染著，不成婬。如此間執，",
    "T25n1505_002:0012b02": "男如不相染，如母姊女相抱耳。他化己所",
    "T25n1505_002:0012b03": "愛男俱樂，是故化染(五天婬也。男女同欲便化己令前人悅之，而共言語成婬也)。",
    "T25n1505_002:0012b04": "見行婬，他化自由相應，彼如展轉相染念、展",
    "T25n1505_002:0012b05": "轉相視，如是婬生。有不染視，如己他化自",
    "T25n1505_002:0012b06": "由相應，是故他化自由相應(六天見他化著之以成婬也。五天自化而成婬)。",
    "T25n1505_002:0012b07": "問：已說口見婬行。前不說執手行婬？答：執手",
    "T25n1505_002:0012b08": "行婬有二：相抱、執手(修妬路)。謂執手行婬天，彼有",
    "T25n1505_002:0012b09": "三：俱行婬、相抱行婬、執手行婬。彼俱行後當",
    "T25n1505_002:0012b10": "說。相抱行婬名焰摩，彼展轉相染意，如抱女，",
    "T25n1505_002:0012b11": "尋婬生，獨一染著。如此間相抱樂，彼如是得",
    "T25n1505_002:0012b12": "不著意。如尊長夜起樂喜意，是故焰摩(秦言夜半)。",
    "T25n1505_002:0012b13": "問：云何執手行婬？答：兜率陀，彼展轉發婬，如",
    "T25n1505_002:0012b14": "女共執手行，如是婬生，獨一染著。如相抱不",
    "T25n1505_002:0012b15": "染著，如尊長自有侍從，喜是故，名兜率陀",
    "T25n1505_002:0012b16": "(秦言止足天，不犯他婬。梵曰自有己慧不仰人，故曰自也)。問：云後當說俱",
    "T25n1505_002:0012b17": "行。此云何？答：俱行者，三十二(第二天也)、大王、地(修妬路)。",
    "T25n1505_002:0012b18": "有二著二婬，此一切婬行，依二彼行義。此二想",
    "T25n1505_002:0012b19": "師說如人。彼三十三須彌頂，彼如人行婬。四",
    "T25n1505_002:0012b20": "大王遊乾陀羅上(秦言持天地也)，彼亦如人。地者，",
    "T25n1505_002:0012b21": "此間地樹河山上居處，愛所欲得。此一切天",
    "T25n1505_002:0012b22": "如所說，有下風而無便利，轉上轉上兩倍",
    "T25n1505_002:0012b23": "樂。此輩天欲界住者。",
    "T25n1505_002:0012b24": "問：趣云何？答：趣者，地獄、畜生、餓鬼(修妬路)。地獄、畜",
    "T25n1505_002:0012b25": "生、餓鬼，此是三趣，無善趣故惡趣。彼地獄，寒、",
    "T25n1505_002:0012b26": "熱、因緣想(修妬路)。寒地獄、熱地獄、因緣想地獄。",
    "T25n1505_002:0012b27": "獄一義，極苦。是故地獄中無可樂，是故地",
    "T25n1505_002:0012b28": "獄。彼多種此當說。彼寒地獄者，能語、不了語、",
    "T25n1505_002:0012b29": "不語(修妬路)。三語相寒地獄：能語、不了語、不語。極",
    "T25n1505_002:0012c01": "多語彼能語者，字可了，是故能語。問：云何",
    "T25n1505_002:0012c02": "能語？答：能語頞浮陀(秦言卒起)、尼賴浮陀(秦言不卒起)、",
    "T25n1505_002:0012c03": "阿波簸(秦言戰修妬路)。此三寒地獄能語。彼卒起",
    "T25n1505_002:0012c04": "者(數拘利至百為一，次復至百，如是五，名卒起)，數為聲如十摩竭(國人也)",
    "T25n1505_002:0012c05": "胡麻擔一擔二十聚也，念百歲取一胡麻，此",
    "T25n1505_002:0012c06": "時猶可盡。爾許百歲，彼卒起地獄眾生命如",
    "T25n1505_002:0012c07": "此。四掬成一升，四升成一獨籠奈，十六獨籠",
    "T25n1505_002:0012c08": "奈成一佉隷(取也)，二十佉隸成一擔。如是命",
    "T25n1505_002:0012c09": "為十倍，成不卒起。以此十倍作已，餘者亦爾",
    "T25n1505_002:0012c10": "知。若不卒起中，以寒身體皰著生，是故不卒",
    "T25n1505_002:0012c11": "起(無數皰著身也)。身無空處皰滿，是故不卒起。戰獄",
    "T25n1505_002:0012c12": "名寒內松落，作爾戰喚阿波波。問：云何不了",
    "T25n1505_002:0012c13": "語？答：不了語者，阿吒鵂、吒鵂、優鉢(修妬路)。此三不",
    "T25n1505_002:0012c14": "了語，大逼迫時不耐苦，稱阿吒鵂、吒鵂，作如",
    "T25n1505_002:0012c15": "是不了，皮落如優鉢(皮落但有肉存)，甚寒因緣合會，使",
    "T25n1505_002:0012c16": "皮落如優鉢花，部身亦爾。彼於此間誹謗",
    "T25n1505_002:0012c17": "賢人，優鉢羅受罪(句倒，受罪如優鉢)。",
    "T25n1505_002:0012c18": "問：云何不能語？答：不能語者，須揵提(極香花)、拘",
    "T25n1505_002:0012c19": "物度(白花)、分陀黎、鉢暮(藕花。修妬路)。此四地獄不能語，",
    "T25n1505_002:0012c20": "唯極冬疾風吹身令強。須揵提(修妬路)、拘物度、",
    "T25n1505_002:0012c21": "分陀黎、藕花，隨其象，身更苦，喟喘(喟音穹詭反)身",
    "T25n1505_002:0012c22": "戰慄，住此誹謗賢人，是須揵提如是一切殃",
    "T25n1505_002:0012c23": "受此苦。如是十劫盡，是寒地獄十也。四方間",
    "T25n1505_002:0012c24": "輪圍山(鐵圍)著(近也)上，狹如覆舍人，常闇冥寒切",
    "T25n1505_002:0012c25": "破身，如叢大火然竹[竺二+韋]身聲吒吒(猶駭駭貌也)，如",
    "T25n1505_002:0013a01": "熟橘甘菓自剖，展轉相棖生想。此中亦有",
    "T25n1505_002:0013a02": "人受苦者也，一切謗賢聖受此。世尊亦說，可",
    "T25n1505_002:0013a03": "誹賢聖者，百千墮卒起地獄，心口願惡。此是",
    "T25n1505_002:0013a04": "寒地獄。問：云何熱地獄？答：熱地獄者，所考",
    "T25n1505_002:0013a05": "掠處、少考掠處、無考掠考掠處(修妬路)。熱地獄有",
    "T25n1505_002:0013a06": "三事：考掠處、少考掠處、無考掠處。考掠處",
    "T25n1505_002:0013a07": "行所作，此中眾生或役多役少、或自苦役。",
    "T25n1505_002:0013a08": "隨行造，此生而受苦。彼考掠處，還活獄、市獄、",
    "T25n1505_002:0013a09": "黑綖獄(修妬路)。那耆婆(諶伊反)、市獄、黑綖獄，此三",
    "T25n1505_002:0013a10": "考掠處。還活，如倒懸羊頭，以斧斤破為首，",
    "T25n1505_002:0013a11": "獄卒削肉盡索，因緣合會冷風起肉還生。非",
    "T25n1505_002:0013a12": "好因緣會作苦，有鉞斧大如半月，彼各各起",
    "T25n1505_002:0013a13": "疾：「此本逼迫我，我當還逼迫之。」如刈竹[竺二+韋]",
    "T25n1505_002:0013a14": "虅(鉞相破如此)，以此怨意死便生。彼黑綖者，以",
    "T25n1505_002:0013a15": "綖磔縛，綖磔身已段段截也。此以刀割眾",
    "T25n1505_002:0013a16": "生身，熱銅鍱遍纏其身，肉血脂流。此間以鞭",
    "T25n1505_002:0013a17": "眾生為首，及出家者託言持戒，眾檀越施與",
    "T25n1505_002:0013a18": "衣著亦同。此大闇冥惡煙熏倒懸驅吸煙，",
    "T25n1505_002:0013a19": "此間以煙熏眾生受此罪。大市者，手腳頭鼻",
    "T25n1505_002:0013a20": "為首被截也，坐在市屠罪如此。熱鐵地、熱鐵",
    "T25n1505_002:0013a21": "火車，獄卒張目喚呼驅使走。此間牛馬為首",
    "T25n1505_002:0013a22": "極困苦，抱持他妻令上劍樹，極然為首苦。此",
    "T25n1505_002:0013a23": "考掠也。由因緣獄卒不被燒、罪者被燒，不可",
    "T25n1505_002:0013a24": "思議行報。問：少考掠云何？答：少拷掠者，聚",
    "T25n1505_002:0013a25": "大、啼哭、被炙(修妬路)，此三少考掠。彼大聚者，畏獄",
    "T25n1505_002:0013a26": "卒無數，千眾生入山內，隨緣前行。自因緣",
    "T25n1505_002:0013a27": "值火，適還，為獄卒所驅，彼兩逼迫山俱合似",
    "T25n1505_002:0013a28": "如磨而象河。彼於此磨為首，及輪拶眾生",
    "T25n1505_002:0013a29": "肉爛盡(輪，外國輪壓油傷眾生)。或復以熱鐵臼，五百歲",
    "T25n1505_002:0013b01": "擣，因緣所牽命不盡。彼於此彈指頃臼瓜",
    "T25n1505_002:0013b02": "拶殺虱為首(臼亦擣傷虫，於此須臾臼爪彼報然)。彼大啼哭者，",
    "T25n1505_002:0013b03": "一切皆然，山周匝崩，峻惡獄卒無事而恚：何",
    "T25n1505_002:0013b04": "以走不走、啼不啼？如是生過。以熱鐵椎擊破",
    "T25n1505_002:0013b05": "首。此間人為重事(外國考囚重者八十、輕考三十六)。被炙者，",
    "T25n1505_002:0013b06": "像如浴室(尖頭屋)熾然銅屑地，驅使入熬使熟，熟",
    "T25n1505_002:0013b07": "已驅出。彼大身惡狗食其肉，食肉盡，風隨吹，",
    "T25n1505_002:0013b08": "肉復生，尋驅使入。此間養蠶命存煮炙。問：云",
    "T25n1505_002:0013b09": "何無考掠處？答：無考掠處者，啼哭、被炙、無分",
    "T25n1505_002:0013b10": "米(修妬路)，此無考掠處。彼啼哭，大熾然熱",
    "T25n1505_002:0013b11": "鐵象龜底極陀，展轉相逼大喚呼，以蓋覆",
    "T25n1505_002:0013b12": "大苦。於此間焚燒曠澤、作密蛇穴熏穴居",
    "T25n1505_002:0013b13": "者也。彼炙者，大多焰相縛，鐵山周匝利叉",
    "T25n1505_002:0013b14": "刺炙一面熟，熟已叉自轉、或人自轉(周匝繞)。於",
    "T25n1505_002:0013b15": "此間錐刺人及拔翅甲也。無分米(無分米無不痛)，周",
    "T25n1505_002:0013b16": "匝火燒，其城縱廣百俞旬，熱銅薄覆其上，",
    "T25n1505_002:0013b17": "四門縱廣上下，火在其中無空缺處。尋火焰",
    "T25n1505_002:0013b18": "走，身體爛盡，無分米不痛。於此間殺父母、羅",
    "T25n1505_002:0013b19": "漢、起惡意向如來、壞僧、若造十惡行，因緣所",
    "T25n1505_002:0013b20": "牽生彼。此三無考掠處也。因緣地獄，彼處處",
    "T25n1505_002:0013b21": "河曲間、石腹間、大曠澤中受種種苦。此因緣",
    "T25n1505_002:0013b22": "地獄。此盡是地獄。",
    "T25n1505_002:0013b23": "問：云何畜生？答：畜生者，地、水、虛空行(修妬路)。一切",
    "T25n1505_002:0013b24": "無足、兩足、多足(修妬路)。畜生，地上行、水上行、虛空",
    "T25n1505_002:0013b25": "行。彼地行，牛驢駱駝為首。水行，魚、摩竭、失",
    "T25n1505_002:0013b26": "收摩賴(收深幽反)為首。虛空行，鳥及餘小虫。一切無",
    "T25n1505_002:0013b27": "足、兩足、多足。無足，蛇為首。兩足，烏為首。多足，",
    "T25n1505_002:0013b28": "牛蜂百足為首。彼種種作惡增癡行，生此中。",
    "T25n1505_002:0013b29": "問：云何餓鬼？答：餓鬼，無食、少食、大食(修妬路)。此三，",
    "T25n1505_002:0013c01": "取要言之，若干種餓鬼。問：云何無食？答：無食，",
    "T25n1505_002:0013c02": "炬焰、鍼、臭口(修妬路)。炬焰口、鍼口、臭口，此無食。彼",
    "T25n1505_002:0013c03": "炬焰口，口中焰氣還自燒面像，如炬柱。慳",
    "T25n1505_002:0013c04": "貪嫉彼，受此苦果也。鍼口者，腹大如山、口如",
    "T25n1505_002:0013c05": "鍼孔，雖廣見飲食已而不能得。臭口者，如糞",
    "T25n1505_002:0013c06": "臭劇燒死人臭，自口臭內熏五藏憤脹，氣出",
    "T25n1505_002:0013c07": "無腹(無腹還小也)。念食若干種，受若干苦，此是無食。",
    "T25n1505_002:0013c08": "問：云何少食？答：少食者，臭、鍼毛、咽癭(修妬路)。臭",
    "T25n1505_002:0013c09": "毛、鍼毛、咽癭，此是少食。或少得不淨食，是",
    "T25n1505_002:0013c10": "故少食。彼毛鍼者，牢堅長頭利毛覆身節，各",
    "T25n1505_002:0013c11": "各不相近(恐相觸毛入深也)，毛還自刺身，如鹿被利",
    "T25n1505_002:0013c12": "箭苦，值得便食(逢物便嚙)。臭毛，名極臭毛覆身，風",
    "T25n1505_002:0013c13": "吹自毛臭氣起，熏鼻發恚意，自滅毛，更此苦。",
    "T25n1505_002:0013c14": "咽癭，名由己因緣生下轉轉破癭，臭膿血流",
    "T25n1505_002:0013c15": "而各食之。問：云何大食？答：大食，棄吐，殘食，大",
    "T25n1505_002:0013c16": "飛(修妬路)。彼棄吐食有二，故與，族終亡者去(得也。",
    "T25n1505_002:0013c17": "無種中此世種，親祀七，一親族則得食也。佛答吐也)不故與者，街巷四",
    "T25n1505_002:0013c18": "道所遺落者去，受身如此。彼前棄及吐，聞吐",
    "T25n1505_002:0013c19": "聲，如被請走，食吐以為力，天祠為首。施已而",
    "T25n1505_002:0013c20": "還奪，因此生彼。彼大飛，閱又、羅剎、厭鬼，畜",
    "T25n1505_002:0013c21": "生、人、天作形(修妬路。其人上三至厭鬼，亦修妬路也)此是餓鬼。火飛",
    "T25n1505_002:0013c22": "鬼，彼像如天，自然住，由因緣或有好衣食，而",
    "T25n1505_002:0013c23": "不得食。無量百餓鬼營從，如親墮獄來，見諸",
    "T25n1505_002:0013c24": "親大愁苦欲吐，以此為患(如天一也，好食二也，無量三也)畜生、人、",
    "T25n1505_002:0013c25": "天，此餓鬼畜生形、人形、天形，若干種行所致。",
    "T25n1505_002:0014a01": "此欲界中。",
    "T25n1505_002:0014a02": "問：云何色界中？答：色界中及念、無念樂、護行",
    "T25n1505_002:0014a03": "(修妬路)。色界名彼無欲，但由禪使然，除瞋恚得",
    "T25n1505_002:0014a04": "柔和，色淨如金。此是界義。此及念行、無念行、",
    "T25n1505_002:0014a05": "苦樂滅護行也。及念者樂，是故及念除念。是",
    "T25n1505_002:0014a06": "無念，除苦樂息也，觀疾轉高解脫，如御馬車。",
    "T25n1505_002:0014a07": "問：云何及念？答：及念，及念自覺、無覺、自行",
    "T25n1505_002:0014a08": "(修妬路)。及自覺是自覺除，自覺無覺也。樂如是",
    "T25n1505_002:0014a09": "如此禪說，自覺初也，無行二也，無覺初二",
    "T25n1505_002:0014a10": "中間。此禪行色界生也。隨眾生為說禪。問：",
    "T25n1505_002:0014a11": "云何自覺生？答：自覺者，梵富酸(淨師)、梵迦夷(淨身)、",
    "T25n1505_002:0014a12": "梵波梨沙(眷屬。修妬路也)。自覺行禪已生彼中。淨師、",
    "T25n1505_002:0014a13": "淨身、淨眷屬，生已下中上隨其樂。大梵無覺",
    "T25n1505_002:0014a14": "生，無覺無行義。問：云何無行？答無行者，波",
    "T25n1505_002:0014a15": "栗阿婆(少光)、阿波摩那阿婆(無量光也)、阿婆嘬羅遮(光音，",
    "T25n1505_002:0014a16": "速末反。修妬路)。無行及念樂生此天。少光、無量光、光音，",
    "T25n1505_002:0014a17": "此名隨所欲。或雜想口語光出少，是故少",
    "T25n1505_002:0014a18": "光。口出光多，故言無量。清淨無量，故言光音",
    "T25n1505_002:0014a19": "(清淨口言明淨)。問已說念樂。云何無念？答：無念，彼栗",
    "T25n1505_002:0014a20": "多首波(少淨)、阿波羅摩那(無量淨)、首波首波訖栗",
    "T25n1505_002:0014a21": "那(修妬路。遍淨)。無念也，樂禪俱去(得也)，生彼三天。彼",
    "T25n1505_002:0014a22": "少淨名，少是一義。此是少功俱去少，三禪生",
    "T25n1505_002:0014a23": "少淨天如是少樂報中，中、無量淨生上生遍",
    "T25n1505_002:0014a24": "淨。問：云何護行(自守)？答：護行，護樂、無想、首陀跋",
    "T25n1505_002:0014a25": "婆(淨居也。修妬路)。護俱去(得也)，有三行：有想、想滅、覺相",
    "T25n1505_002:0014a26": "應。彼護樂者，鞞疑呵破羅想天(果實天也)，首阿跋",
    "T25n1505_002:0014a27": "娑護樂生，是故護彼。如上中下果實，知阿先",
    "T25n1505_002:0014a28": "如薩倕(都戈反，無想)、淨居彼果實。第四禪下中",
    "T25n1505_002:0014a29": "上功大生彼(下生無果天、中生福光、上生果實天也)以此想滅，俱",
    "T25n1505_002:0014b01": "生無想天(披羅門謂涅槃者)。彼念想識滅，彼想謂結",
    "T25n1505_002:0014b02": "盡。無復垢，唯有色身行身一處(猗滅行往故不免生老，故曰行",
    "T25n1505_002:0014b03": "身有四事)彼死起想生來(披羅門自謂此天為般涅槃，知命將終謂聖見欺，故生惡道也)。",
    "T25n1505_002:0014b04": "問：云何淨居名？答：淨居者，修提舍(善見天)、須提舍",
    "T25n1505_002:0014b05": "那(善好見)、鞞首陀(清淨天，上中下也。修妬路也)。淨居名諸結盡，此",
    "T25n1505_002:0014b06": "功德名耳。問：五淨居地，何以說三？答：清淨阿",
    "T25n1505_002:0014b07": "鞞麗舍(盧鷄反)、阿答波、阿迦貳吒(一究竟天上之上中下也。空定亦上",
    "T25n1505_002:0014b08": "中下三天，阿那含生之，并八天也，修妬路)。無所觸、無熟、一究竟，此三",
    "T25n1505_002:0014b09": "清淨知。分清淨為三故，有五色說色界。",
    "T25n1505_002:0014b10": "問：云何無色界？答：無色界，已說上分別無色",
    "T25n1505_002:0014b11": "界。已說彼分別，來生無色界。是無色界，是",
    "T25n1505_002:0014b12": "間正受，然後生彼。如是作已，道果有如稻",
    "T25n1505_002:0014b13": "穬子成果實。婆素跋陀三法次三說二度盡。",
    "T25n1505_002:0014b14": "四阿含暮抄解第九(第三之三也)",
    "T25n1505_002:0014b15": "問：已說陰、界，云何為處？答：處，更樂、異學、解脫",
    "T25n1505_002:0014b16": "處(修妬路)。更樂處、異學處、解脫處，此三處依，義",
    "T25n1505_002:0014b17": "如天處。若出家慇懃，彼此得覩見恐懼，是",
    "T25n1505_002:0014b18": "故處。問：云何是誰處？答：功德、惡、俱(修妬路)。彼功德",
    "T25n1505_002:0014b19": "解脫處、惡異學處、俱更樂處，此著意而行惡，",
    "T25n1505_002:0014b20": "清淨意發功德行。問：云何更樂處？答：更樂處，",
    "T25n1505_002:0014b21": "近著、不近著、行不行(修妬路)。更樂處，近著行、不近",
    "T25n1505_002:0014b22": "著行、無行行，是義此間因緣說，如相應即是",
    "T25n1505_002:0014b23": "行，近著此行，是故近著行。如是不近著行知。",
    "T25n1505_002:0014b24": "問：云何近著行？答：近著行者，鼻、舌、更樂(修妬路)。鼻、",
    "T25n1505_002:0014b25": "舌、更樂，此是著行。鼻香入鼻內而受香，香是",
    "T25n1505_002:0014b26": "鼻行。雖花在遠，花香猶入鼻而受香。香亦",
    "T25n1505_002:0014b27": "是色。若北風，香至南而不還北，是故花香入",
    "T25n1505_002:0014b28": "鼻受。味亦如是，味著舌已而受味，不在器",
    "T25n1505_002:0014b29": "中。如是更樂，更樂身根，是亦入行：細滑、重",
    "T25n1505_002:0014c01": "輕、軟堅、卒寒熱(細滑八事)，以此以此行著受，是故",
    "T25n1505_002:0014c02": "近著行。問：云何不近著行？答：眼、耳、意(修妬路。問已下十一",
    "T25n1505_002:0014c03": "字，其人著)。眼、耳、意，此三不近著行。問：眼亦少著受",
    "T25n1505_002:0014c04": "境界；耳亦如是，耳入蚊蚋聲受；意亦無色，",
    "T25n1505_002:0014c05": "當云何知不近著行？答：以是故不近著說。所",
    "T25n1505_002:0014c06": "謂不近著界受。問：云何齊限不近著？答：無齊",
    "T25n1505_002:0014c07": "限。此間月，在四十千俞旬住受見、或五里處",
    "T25n1505_002:0014c08": "住，隨力根見在，故近著行。不近著行，但界",
    "T25n1505_002:0014c09": "見受。不蜱(逋鷄反)入眼受，即離則受。如是耳，離受",
    "T25n1505_002:0014c10": "聲，不逼耳得受聲，是亦隨根力受。意無色，無",
    "T25n1505_002:0014c11": "有遠近，是故不近著行說。問：云何無行？答：",
    "T25n1505_002:0014c12": "無行，己、他、受無受(修妬路)。己受、他受、無受，此無行。",
    "T25n1505_002:0014c13": "彼己受者，色為首。他受者，及餘六：色、聲、香、味、",
    "T25n1505_002:0014c14": "細滑(其人云宜有聲)。無受，牆為首。螺聲、優鉢香為首，",
    "T25n1505_002:0014c15": "等無有行，是故無行。此是餘行無有因緣，此",
    "T25n1505_002:0014c16": "是五界無因緣，有是他因緣，法義多。",
    "T25n1505_002:0014c17": "問：已說無行行更樂處，云何異學處？答：異學",
    "T25n1505_002:0014c18": "處者，一處、嶮偽、無義論(修妬路)。一處義論、嶮偽",
    "T25n1505_002:0014c19": "義論、無義義論，此略要異學處三，一義。彼一",
    "T25n1505_002:0014c20": "處義論，名如因提幢幡竿，八人舉在中。或",
    "T25n1505_002:0014c21": "有說禘跋達提持來，或言天與諦在中不",
    "T25n1505_002:0014c22": "獨舉(一人言)，雖多無一人不得舉(雖多已下更答獨舉)，作如是",
    "T25n1505_002:0014c23": "說，一處義論。何以故義有三？前因緣報(一人言也，",
    "T25n1505_002:0014c24": "言專前世所為也)，現在人所造(其一人言，若專前世，何用現在所造然也)，他喜與",
    "T25n1505_002:0014c25": "財(其一人喜施，財天使之言然也)。此中因緣，至此現一處義論。",
    "T25n1505_002:0014c26": "嶮偽義論，名如彼因提幢旛竿，或言非人舉",
    "T25n1505_002:0014c27": "來，唱齊所致，此是義，嶮偽義。無義論名如因",
    "T25n1505_002:0014c28": "提幢幡竿，此非人舉來。問：云何一處義論義？",
    "T25n1505_002:0014c29": "答：一處，己、他人所造及能論(修妬路)。己人所造有",
    "T25n1505_002:0015a01": "二宿命因緣所造：今命所造彼及宿命所造。",
    "T25n1505_002:0015a02": "當知是因緣受報想天所與。如是義有三，如",
    "T25n1505_002:0015a03": "上說。彼若言因緣人所造，他喜與財作如是",
    "T25n1505_002:0015a04": "說。一義論所造因緣輩，無人所造、無反復、不",
    "T25n1505_002:0015a05": "可信，此輩不足往來。若緣所作，如是一切無",
    "T25n1505_002:0015a06": "所作，如是為首惡。問：云何嶮偽？答：嶮偽義，眾",
    "T25n1505_002:0015a07": "生、法、俱根義想(修妬路)。嶮偽義論，眾生論、法論、",
    "T25n1505_002:0015a08": "俱論。彼眾生法相應，眾生所作淨不淨。",
    "T25n1505_002:0015a09": "若少作、眾生法所作，此是嶮偽義論。非眾生",
    "T25n1505_002:0015a10": "作、非法所作、非俱所作(上非上宜有何以故)。問：云何眾生",
    "T25n1505_002:0015a11": "根義想？答：眾生，梵摩、末恕婆盧、頻糅(八臂神也)",
    "T25n1505_002:0015a12": "論(修妬路)。眾生所作，如梵摩所作、末恕婆盧(主地",
    "T25n1505_002:0015a13": "神也)所作、頻糅所作。如是論，不知觀。梵摩論",
    "T25n1505_002:0015a14": "者言，梵摩造虛空，虛空造風，風作水，水作",
    "T25n1505_002:0015a15": "地，地作草木、眾生。如是前梵摩作論，此一切",
    "T25n1505_002:0015a16": "是惡。若梵摩作虛空地者，住何所處而作空",
    "T25n1505_002:0015a17": "地也？若展轉作者，事違。如是為首惡也。末",
    "T25n1505_002:0015a18": "怒婆盧、頻糅亦爾。問：云何法？答：法者，時、微、性",
    "T25n1505_002:0015a19": "論(修妬路)。時作一切，微作、性作，此三法義論。彼",
    "T25n1505_002:0015a20": "時論名是一切皆時之所生，是一時皆時之",
    "T25n1505_002:0015a21": "所成熟也，是一切皆時之所虧，是一切皆時",
    "T25n1505_002:0015a22": "之有為(首盧)。誦此偽偈，彼不相應。一處如上說，",
    "T25n1505_002:0015a23": "不足往來，彼於此合(上四事同故)。或生意，此亦時所",
    "T25n1505_002:0015a24": "作。此不相應。何以故？空無所有，時自亦空，",
    "T25n1505_002:0015a25": "教他所作不合。如是惡也。微者亦不合。彼",
    "T25n1505_002:0015a26": "無念此，事不相應。性亦如是，性若有起，非性",
    "T25n1505_002:0015a27": "事；若無者，無義。若無義、有所起，如是一切",
    "T25n1505_002:0015a28": "有者，性有何差降？若卿生此意性有常。此不",
    "T25n1505_002:0015a29": "相應。無常者不變。如是惡也(性者常然也，常然則無然不然，故曰不變也)。",
    "T25n1505_002:0015b01": "問：云何無義？答：無義者，自然、強伏、無所有(修妬路)。",
    "T25n1505_002:0015b02": "無義論有三：自然論、強伏論、無所有。彼自然",
    "T25n1505_002:0015b03": "論者，自然有生，不有餘想。刺如利，無有人利",
    "T25n1505_002:0015b04": "之者，以此為首。強伏論名隨物欲生，如大",
    "T25n1505_002:0015b05": "水泉源草木枝葉墮中聚作一摶，此是強伏",
    "T25n1505_002:0015b06": "隨風來，或吹向北或復東西，如是種隨所欲",
    "T25n1505_002:0015b07": "起。無所有名空，盡無所有，有何相應？何者相",
    "T25n1505_002:0015b08": "應？都無所有。此輩盡是惡。何故？若自然有者，",
    "T25n1505_002:0015b09": "子不生也。田作水溉灌，以見時為首。若無是",
    "T25n1505_002:0015b10": "者，子不得生。是故不自然，一切作所致報。",
    "T25n1505_002:0015b11": "問：已說異學處，云何解脫處？欲解脫處，想、禪、",
    "T25n1505_002:0015b12": "誦(修妬路)。想、禪、誦，此是解脫處。解脫惡盡彼解脫。",
    "T25n1505_002:0015b13": "此三處，依是義。依此已得解脫。想，因緣是義，",
    "T25n1505_002:0015b14": "彼想依，辟支佛得解脫。前品已說禪，此當知",
    "T25n1505_002:0015b15": "彼亦依聲聞而得解脫。問：云何誦？答：誦者，",
    "T25n1505_002:0015b16": "說、聽、諷誦(修妬路)。說、聽、諷誦，彼說名隨所聞法說、",
    "T25n1505_002:0015b17": "如所聞法受諷誦、隨所聞章而轉誦之。問：已",
    "T25n1505_002:0015b18": "說諷誦修妬路、阿毘曇、鼻貳，何故重說？答：此",
    "T25n1505_002:0015b19": "亦分作三，諷誦三事得果：說時、聽時、誦時。佛",
    "T25n1505_002:0015b20": "弟子有四諦受生(戒度也)，施受俱來(施度也)，滅受俱",
    "T25n1505_002:0015b21": "來(禪度也)，慧受俱來(智度也)。此如是相應諦聽得",
    "T25n1505_002:0015b22": "解脫，施說得解，滅坐禪得解，慧諷誦得解。是",
    "T25n1505_002:0015b23": "故解脫處義。如是三法相應，觀無亂意，欲求",
    "T25n1505_002:0015b24": "無為，次第得解脫。解脫義斯慧者，生世尊世。",
    "T25n1505_002:0015b25": "婆素跋陀三法次三誦三法度盡。盡三法度。",
    "T25n1505_002:0015b26": "記曰：聽我說偈。偈千二百(偈三十二字首盧也。偈人讀，佛則二十七",
    "T25n1505_002:0015b27": "字也。梵本四十六葉，一葉二十八首盧)。",
    "T25n1505_002:0015b28": "四阿含暮抄解卷下"
}