{
    "T37n1744_03b:0075a02": "folio_3b 勝鬘寶窟卷下之末",
    "T37n1744_03b:0075a04": "慧日道場沙門釋吉藏撰",
    "T37n1744_03b:0075a05": "「世尊此四聖諦」下，此是第十〈一諦章〉。上來前",
    "T37n1744_03b:0075a06": "四章，通明量無量、究竟非究竟；此下四章，就",
    "T37n1744_03b:0075a07": "無量諦中更明取捨，謂三諦不究竟、一滅諦",
    "T37n1744_03b:0075a08": "究竟。上四章為二：初明無量諦、次三章辨",
    "T37n1744_03b:0075a09": "如來藏法身空義隱覆。今四章亦開為二章，",
    "T37n1744_03b:0075a10": "正論諦究竟非究竟非究竟；次兩章，謂如來",
    "T37n1744_03b:0075a11": "藏依持及清淨隱覆。初二章論諦即二：第一",
    "T37n1744_03b:0075a12": "對三諦非究竟，明滅諦是究竟；第二對昔依",
    "T37n1744_03b:0075a13": "非究竟，今一滅諦依是究竟。問：何故一諦對",
    "T37n1744_03b:0075a14": "今、一依對昔？答，前〈聖諦章〉以對昔有量明",
    "T37n1744_03b:0075a15": "今無量，故一諦不復對昔。上來對今三諦非",
    "T37n1744_03b:0075a16": "究竟，是故須對今三非究竟明一滅究竟。上",
    "T37n1744_03b:0075a17": "來未對昔依明今一依，是故對昔依非究竟",
    "T37n1744_03b:0075a18": "辨今依究竟。〈一諦章〉以對今三非究竟明今",
    "T37n1744_03b:0075a19": "一滅究竟，是故一依不更對今三依非究",
    "T37n1744_03b:0075a20": "竟、一依是究竟。就此一章以二門釋之：一",
    "T37n1744_03b:0075a21": "來意門。從〈聖諦〉其〈空義隱覆〉，上已論昔諦非",
    "T37n1744_03b:0075a22": "究竟、今無量究竟。今就無量諦中，自簡三",
    "T37n1744_03b:0075a23": "非究竟、一是究竟，故有〈一諦章〉來。又欲明佛",
    "T37n1744_03b:0075a24": "教大宗舒卷之，佛法廣說則八萬四千，攝",
    "T37n1744_03b:0075a25": "八萬四千在於八諦，次攝八諦唯成一四諦，",
    "T37n1744_03b:0075a26": "雖有四諦終歸一諦，唯此一諦是其真實。對",
    "T37n1744_03b:0075a27": "多是故言一，若歸一諦則無覆多，無多亦",
    "T37n1744_03b:0075a28": "不可言一。故《法華》云「是法不可示，言辭相寂",
    "T37n1744_03b:0075a29": "滅。」《大品》云「是四諦平等，佛不能行、佛不能",
    "T37n1744_03b:0075b01": "到。」蓋是佛法之大宗也。第二釋名門。言一諦",
    "T37n1744_03b:0075b02": "者，四諦之中其唯簡取一苦滅諦，故名為",
    "T37n1744_03b:0075b03": "一。此一非虛妄及異，故名為諦也。就文二：",
    "T37n1744_03b:0075b04": "一對虛明實；二「不思議」下，對情顯深。初中，前",
    "T37n1744_03b:0075b05": "略、後廣釋之。「此四諦三是無常一是常」者，是",
    "T37n1744_03b:0075b06": "其略也。此四者，牒上無作四也。上從一切如",
    "T37n1744_03b:0075b07": "來乃至壞一切煩惱藏修一切苦滅道，此是",
    "T37n1744_03b:0075b08": "廣釋無作四聖諦竟，故今牒之，所以云此四",
    "T37n1744_03b:0075b09": "聖諦也。「三是無常」者，謂苦、集、道也。此之三諦，",
    "T37n1744_03b:0075b10": "四義故無常：一相各異故、二因緣生故、三本",
    "T37n1744_03b:0075b11": "無今有故、四已有還無故。滅諦翻此四，故名",
    "T37n1744_03b:0075b12": "為常。然若通就理論之，則四諦同入真如，故",
    "T37n1744_03b:0075b13": "悉名為常。此是差別無差別義。若無差別差",
    "T37n1744_03b:0075b14": "別者，宜開四句：一苦集二諦但是無常。二滅",
    "T37n1744_03b:0075b15": "諦但是常。三道諦亦常無常。若是四諦中道",
    "T37n1744_03b:0075b16": "常，此是因道，故名無常；若是佛果之道，稱",
    "T37n1744_03b:0075b17": "之為常。四泯上三門，歸乎一相，言妄慮絕，",
    "T37n1744_03b:0075b18": "不可說常無常也。故《中論．觀如來品》云「寂滅",
    "T37n1744_03b:0075b19": "相中無常等四」也。即此章下文「若定執涅",
    "T37n1744_03b:0075b20": "槃常、生死無常，是墮二見。」故知理未曾常無",
    "T37n1744_03b:0075b21": "常也。「何以故」下，第二廣釋。前問起發，何故三",
    "T37n1744_03b:0075b22": "諦皆是無常、一諦是常？下解釋之也。前解三",
    "T37n1744_03b:0075b23": "諦有二：初正解；「是故苦諦」下，總結也。正解凡",
    "T37n1744_03b:0075b24": "有六句：初三明是、後三辨非。「三諦」者，牒前也。",
    "T37n1744_03b:0075b25": "「入有為」者，苦集及道為三相所為，故曰有為。",
    "T37n1744_03b:0075b26": "又有為是總、三諦是別，收別入總，故言入有",
    "T37n1744_03b:0075b27": "為相。本無今有、已有還無，故是無常。實無有",
    "T37n1744_03b:0075b28": "法，倒有情所起，故名虛妄。言「非諦」者，非是",
    "T37n1744_03b:0075b29": "真諦。言「非常」者，非是真常。言「非依」者，非是真",
    "T37n1744_03b:0075c01": "依。有為剎那不住，不能作染淨依持，故言非",
    "T37n1744_03b:0075c02": "依。總結易知。下釋一諦亦二：初釋、後結。還",
    "T37n1744_03b:0075c03": "翻上六：三句明非、三句明是。「離有為相者」，異",
    "T37n1744_03b:0075c04": "上初句。不從緣集，故離有為。言是「常者」，此句",
    "T37n1744_03b:0075c05": "正應名非無常，異前第二。「非虛妄」者，異上第",
    "T37n1744_03b:0075c06": "三。言「是諦」者，對前非虛妄是真諦。《涅槃》云「若",
    "T37n1744_03b:0075c07": "法不真，不名實諦。」此是就體為言。若智會",
    "T37n1744_03b:0075c08": "前理，智亦名諦，是則二乘有苦諦而無",
    "T37n1744_03b:0075c09": "真實。今以境實為諦，如云「諸佛菩薩有諦有",
    "T37n1744_03b:0075c10": "真實。」言「是常」者，對前第二明理是常。言「是依」",
    "T37n1744_03b:0075c11": "者，對上非依。以是常住是可依。「是故」下，結。結",
    "T37n1744_03b:0075c12": "中少前二句，謂非常非依。有人言：從一苦滅",
    "T37n1744_03b:0075c13": "諦，是第十一章常住安隱一依。前明有虛妄",
    "T37n1744_03b:0075c14": "法非是依；今明真依者，乃是金剛心外眾苦",
    "T37n1744_03b:0075c15": "盡處，離有為相、常住不變，此真依也。今明此",
    "T37n1744_03b:0075c16": "中雖辨於依，為成滅諦，故不同此釋。上來第",
    "T37n1744_03b:0075c17": "一對虛明實。「不思議」下，第二對妄情顯深。於",
    "T37n1744_03b:0075c18": "下初言「不思議」者，總歎顯深。絕凡聖境界，故",
    "T37n1744_03b:0075c19": "名不思議。下別顯之。別中有二：一理出情",
    "T37n1744_03b:0075c20": "外；二「凡夫識者二見顛倒」下，有人言此文是",
    "T37n1744_03b:0075c21": "顛倒真實章。既言二見顛倒及二乘，如七日",
    "T37n1744_03b:0075c22": "嬰兒。以二乘執苦無常，不見常樂滅理，亦是",
    "T37n1744_03b:0075c23": "顛倒。一滅諦理，出此凡聖境界，稱為真實。此",
    "T37n1744_03b:0075c24": "釋於今文及義並好。但後列十五章名，〈顛倒",
    "T37n1744_03b:0075c25": "真實〉是〈一依〉之後，今乃明在〈一依〉之前。有此",
    "T37n1744_03b:0075c26": "一好，未敢用也。今謂上明理出情外，此辨",
    "T37n1744_03b:0075c27": "情不及理。初中有三：謂法、譬、合。三章各二。",
    "T37n1744_03b:0075c28": "初二者，「滅諦過一切眾生心識所緣」者，出過",
    "T37n1744_03b:0075c29": "凡也。「亦非二乘智慧境」者，過二乘。以出過凡",
    "T37n1744_03b:0076a01": "聖境界，則釋上不思議也。有人言：從是滅",
    "T37n1744_03b:0076a02": "諦過一切眾生心識所緣，是〈顛倒真實章〉。今",
    "T37n1744_03b:0076a03": "且依前說也，但須知之。譬中二者，如盲喻",
    "T37n1744_03b:0076a04": "不見眾色，譬過眾生心所緣也。色譬滅諦，盲",
    "T37n1744_03b:0076a05": "喻凡夫也。七日嬰兒不見日輪，第二譬，過二",
    "T37n1744_03b:0076a06": "乘境界。日喻滅諦，七日嬰兒喻二乘也。七",
    "T37n1744_03b:0076a07": "日嬰兒，但見餘色，不見日輪。二乘能觀苦",
    "T37n1744_03b:0076a08": "空，日輪既盛，翻有損眼之義。以譬常住，二乘",
    "T37n1744_03b:0076a09": "所未宜知。凡夫全不見，如生盲；二乘分見，如",
    "T37n1744_03b:0076a10": "嬰兒嬰兒有眼，而眼弱、日輪強，故不明了。",
    "T37n1744_03b:0076a11": "又嬰兒但見光，全不見輪，喻二乘但得事滅，",
    "T37n1744_03b:0076a12": "不體法身本性寂滅。下合亦二。「苦滅諦者」，合",
    "T37n1744_03b:0076a13": "前眾色及日輪也。非凡心緣，合生盲不見。「亦",
    "T37n1744_03b:0076a14": "非二乘」下，合嬰兒不見日輪也。「凡夫識」者，上",
    "T37n1744_03b:0076a15": "來第一理出情外，自下第二情不及理。又",
    "T37n1744_03b:0076a16": "法、譬、合，明凡夫二乘不見本性寂滅諦，此",
    "T37n1744_03b:0076a17": "下釋不見所以。凡夫二乘竝有過失，是故不",
    "T37n1744_03b:0076a18": "見滅諦。就文為二：一雙標二門、二雙釋二門。",
    "T37n1744_03b:0076a19": "初中有二：一標凡夫過失章門；「一切羅漢」下，",
    "T37n1744_03b:0076a20": "標二乘章門。凡夫章門有二：初二見章門、次",
    "T37n1744_03b:0076a21": "顛倒章門。「二乘智是清淨」者，對凡夫二見顛",
    "T37n1744_03b:0076a22": "倒，故目二乘為清淨。「邊見者」，此下廣釋。章",
    "T37n1744_03b:0076a23": "二門即二：初釋凡夫過失章門、次釋二乘章",
    "T37n1744_03b:0076a24": "門。初門中，前釋二見、後釋顛倒。前中初言「邊",
    "T37n1744_03b:0076a25": "見者」，有三，謂標、釋、結。斷常二見乖於中道，",
    "T37n1744_03b:0076a26": "故目為邊。若以無見為斷見、有見為常見，此",
    "T37n1744_03b:0076a27": "則通於五見。今唯邊見，為斷常正是五見中",
    "T37n1744_03b:0076a28": "之一也。釋有二：一依我起邊；二「見諸行」下，",
    "T37n1744_03b:0076a29": "依法起邊。依我起中，「凡夫」者，出起見人也。「於",
    "T37n1744_03b:0076b01": "五受陰起見境界，我見妄想計著生見」者，正",
    "T37n1744_03b:0076b02": "明起見。明起見中有二：一起我見、二起斷",
    "T37n1744_03b:0076b03": "常。於五受陰前起我身中有我，則是身見。",
    "T37n1744_03b:0076b04": "故經言「六十二見，以身見為本。」身見為本，",
    "T37n1744_03b:0076b05": "身見即是斷常之因，是故前明起我見。「妄想」",
    "T37n1744_03b:0076b06": "者，起我見所由，無我計我。所云妄想，執實",
    "T37n1744_03b:0076b07": "有我，起決定心，名為計著。「生二見」者，此明",
    "T37n1744_03b:0076b08": "從我見生邊見，計即陰我，陰滅我滅，而生斷",
    "T37n1744_03b:0076b09": "見；離陰計我，陰滅我存，而生常見。「是名」下，",
    "T37n1744_03b:0076b10": "第三結也。若望正道，凡夫有三重顛倒，本來",
    "T37n1744_03b:0076b11": "無陰而計有陰，一顛倒也；二於陰上復計為",
    "T37n1744_03b:0076b12": "我，二重倒也；三而於我上復起斷常，謂三重",
    "T37n1744_03b:0076b13": "倒也。故《法華論》解種種驚怖云無人法，謂人",
    "T37n1744_03b:0076b14": "法即是顛倒驚怖也。「見諸行無常」，第二計行",
    "T37n1744_03b:0076b15": "斷，就法明斷常。昔羅什法師云：「斷常有二：一",
    "T37n1744_03b:0076b16": "執人斷常、二計行斷常。」當羅什在世，未有",
    "T37n1744_03b:0076b17": "此經，而解與經合。就依法中，初依生死涅",
    "T37n1744_03b:0076b18": "槃二法以起邊見、二依色心而起邊見。就初",
    "T37n1744_03b:0076b19": "生死涅槃法中有二：初別明於生死涅槃起",
    "T37n1744_03b:0076b20": "斷常見、次總明起見過失。「見諸行無常是斷",
    "T37n1744_03b:0076b21": "見」者，依生死法起斷見也。五陰集起，名為諸",
    "T37n1744_03b:0076b22": "行。又《中論．行品》云「五陰從行生」，故名行見。此",
    "T37n1744_03b:0076b23": "諸行無常滅壞，故斷見。「是斷見非正見」者，",
    "T37n1744_03b:0076b24": "結以顯非也。「見涅槃常是常見」者，依涅槃法",
    "T37n1744_03b:0076b25": "起常見也。別論正是大涅槃，通則三乘所",
    "T37n1744_03b:0076b26": "得皆是涅槃。問：涅槃實常，還見為常，應是",
    "T37n1744_03b:0076b27": "正見。何故言是邊見？答：涅槃雖復是常，是因",
    "T37n1744_03b:0076b28": "緣常，非定性常。取為性常，故是邊見。「是常見",
    "T37n1744_03b:0076b29": "非正見」者，結以顯非。理實生死涅槃中皆起",
    "T37n1744_03b:0076c01": "斷常，但眾生現見生死無常滅壞，多起斷見。",
    "T37n1744_03b:0076c02": "見涅槃法無為永安，多起常見，故偏說之。「妄",
    "T37n1744_03b:0076c03": "想見故」者，總明斷常起之所由。妄想見故，起",
    "T37n1744_03b:0076c04": "於斷常。言妄想者，實非是常，橫謂言常，故",
    "T37n1744_03b:0076c05": "云妄想。《寶性論》云「不滅有為行，以離斷見邊。",
    "T37n1744_03b:0076c06": "不取無為涅槃，以離常見邊。」所以爾者，以生",
    "T37n1744_03b:0076c07": "死即涅槃，故無可滅；涅槃即生死，故無別常。",
    "T37n1744_03b:0076c08": "故論云「第一義諦，說生死法名為涅槃，此二",
    "T37n1744_03b:0076c09": "法不分別故。」彼論云「無分別之人，不分別世",
    "T37n1744_03b:0076c10": "間、不分別涅槃。」有人言：明此計非是念念",
    "T37n1744_03b:0076c11": "生滅無常，乃言一切萬法死後生見，淨佛",
    "T37n1744_03b:0076c12": "國土見亦不應除也。「於身諸根」者，此就色心",
    "T37n1744_03b:0076c13": "起邊見亦二：初明邊見、次明過失。然於色心",
    "T37n1744_03b:0076c14": "得具起斷常。於色法起常見者，如謂五大是",
    "T37n1744_03b:0076c15": "常，及微塵之常。心法亦起斷見，如受滅我滅。",
    "T37n1744_03b:0076c16": "今此中就色明斷、就心辨常者，並據顯現為",
    "T37n1744_03b:0076c17": "言耳。「於身諸根，分別見壞、於續不見，起斷見」",
    "T37n1744_03b:0076c18": "者，依壞色起斷見也。眼耳鼻等，是身諸根，現",
    "T37n1744_03b:0076c19": "見盡滅，名見法壞也。於未來世，更有報起，名",
    "T37n1744_03b:0076c20": "有相續。愚暗不見，謂之斷。此是見壞而不",
    "T37n1744_03b:0077a01": "見續，故是斷見。「妄想見故」者，明起見所由也。",
    "T37n1744_03b:0077a02": "「於心相續」下，明依心計常。心法續起，明心相",
    "T37n1744_03b:0077a03": "續。凡夫不知，謂是常然。愚暗不解，不知剎那",
    "T37n1744_03b:0077a04": "間意識境界，顯不解相。剎那是念，念念之中，",
    "T37n1744_03b:0077a05": "前為意根、後為意識，意根意識分齊各異，名",
    "T37n1744_03b:0077a06": "剎那間意識境界。凡夫不解，故便起常見。猶",
    "T37n1744_03b:0077a07": "如小兒見旋火輪，謂不斷絕也。問：何故云意",
    "T37n1744_03b:0077a08": "識境界起常見，不云五識起？答：意識多緣無",
    "T37n1744_03b:0077a09": "量境界，故多計意識為常。五識各主一塵，代",
    "T37n1744_03b:0077a10": "謝易知，故偏言意識。又五識託現五塵，不得",
    "T37n1744_03b:0077a11": "循環長久在緣；意識通緣去來，或憶本事，",
    "T37n1744_03b:0077a12": "故於意識通緣多生常見。又釋：前已云心相",
    "T37n1744_03b:0077a13": "續。此言意與識，於中不知隨境生滅，故生常",
    "T37n1744_03b:0077a14": "見，則六識通在其內。上來第一明起邊見，",
    "T37n1744_03b:0077a15": "下對顯起見過失。「此妄想見」，牒上所辨斷常",
    "T37n1744_03b:0077a16": "二見。「於彼義若過若不及」者，正明過失。有人",
    "T37n1744_03b:0077a17": "言：謂於前一苦滅義，斷者太過、常者不及。",
    "T37n1744_03b:0077a18": "問：前計我人等以為斷常，何關滅事，而於滅",
    "T37n1744_03b:0077a19": "事明過與不及？答：理不離事故爾。故起斷見，",
    "T37n1744_03b:0077a20": "謗無世事。以無事故，不得就之推求取實，名",
    "T37n1744_03b:0077a21": "為太過；彼常見者，執取事相，不得捨事以",
    "T37n1744_03b:0077a22": "取實義，說為不及。其猶世人，見繩為蛇，棄",
    "T37n1744_03b:0077a23": "求繩，此是太過；留蛇取繩，便為不及。此亦如",
    "T37n1744_03b:0077a24": "是。有人言：此斷常妄見，於彼理滅定義，若",
    "T37n1744_03b:0077a25": "過不及也。以斷見謂諸法一向滅，不知理滅",
    "T37n1744_03b:0077a26": "是有，故名太過；以常見謂諸法相續常，不知",
    "T37n1744_03b:0077a27": "理滅離相寂滅靜，不可說常，故名不及也。",
    "T37n1744_03b:0077a28": "有人言：色心皆有過與不及。於色法過者，",
    "T37n1744_03b:0077a29": "現陰壞，謂是斷，是為若過；不見後續，名為",
    "T37n1744_03b:0077b01": "不及。見心相續，謂是常，名為若過；不知剎那",
    "T37n1744_03b:0077b02": "相間，名為不及。有人言：有為諸法無常，計佛",
    "T37n1744_03b:0077b03": "亦無常，故言若過。若不及者，涅槃是真常，乃",
    "T37n1744_03b:0077b04": "居金剛心外，向計現五陰無常身即是涅",
    "T37n1744_03b:0077b05": "槃，此去涅槃太遠，故言不及。今依文釋。斷為",
    "T37n1744_03b:0077b06": "太過者，見諸根滅壞，即謂未來無復續",
    "T37n1744_03b:0077b07": "起，故為太過。見心生滅相續，即謂凝然常，",
    "T37n1744_03b:0077b08": "不知生滅，名為不及。無常謂常、無斷謂斷，名",
    "T37n1744_03b:0077b09": "為異想分別。上來第一廣明二見；「顛倒眾生」",
    "T37n1744_03b:0077b10": "下，第二次明顛倒。顛倒眾生者，舉倒見人也。",
    "T37n1744_03b:0077b11": "見「於五受陰」，是倒見處，謂是有漏五陰也。",
    "T37n1744_03b:0077b12": "「無常常」等，是倒見相。別就常倒中有三：一無",
    "T37n1744_03b:0077b13": "常者，是倒所迷法；二言常者，是倒所建立；三",
    "T37n1744_03b:0077b14": "言想者，是倒想也。體是真見，通名說想。又",
    "T37n1744_03b:0077b15": "無為有，故名為想。常倒既爾，餘三亦然。通",
    "T37n1744_03b:0077b16": "而論之，於五陰同起四倒；別則迷色起於淨",
    "T37n1744_03b:0077b17": "倒、迷受起樂、迷識起常、迷想迷行起於我倒。",
    "T37n1744_03b:0077b18": "問：五陰實是無常苦樂等，凡夫何緣計為常",
    "T37n1744_03b:0077b19": "等？答：如《雜心》云「以其相似相續覆故，計之為",
    "T37n1744_03b:0077b20": "常。威儀覆故，計以為樂。作業覆故，計以為",
    "T37n1744_03b:0077b21": "我。薄皮覆故，計以為淨。」問：經中說生死法，具",
    "T37n1744_03b:0077b22": "有五義：無常、苦、空、無我、不淨。今此何故偏",
    "T37n1744_03b:0077b23": "說四種，翻為四倒？答。此等離合故爾。若就生",
    "T37n1744_03b:0077b24": "死無我法中分二無我，則有五義，如《成實》",
    "T37n1744_03b:0077b25": "說：眾生空者，名之為空法。法體空者，說為",
    "T37n1744_03b:0077b26": "無我。如《維摩》中，眾生空者說為無我，法體",
    "T37n1744_03b:0077b27": "空者名之為空。故彼經言「眾生是道場，知無",
    "T37n1744_03b:0077b28": "我故。一切法是道場，知諸法空故。」由分此二，",
    "T37n1744_03b:0077b29": "故有五義。翻對此五，倒亦應爾；言此今合",
    "T37n1744_03b:0077c01": "故，但云四耳。問：凡夫起我倒，是何等我？答：",
    "T37n1744_03b:0077c02": "是人我也。今明無我者，人無我也。又問：無我",
    "T37n1744_03b:0077c03": "理通染淨，今此何故偏說生死以為無我，翻",
    "T37n1744_03b:0077c04": "之為倒？答：然我無我，通局不定。凡有四種：",
    "T37n1744_03b:0077c05": "一就解惑二情相對，生死有我、涅槃無我。以",
    "T37n1744_03b:0077c06": "著我故，世間受生，故說有我；離我不生，使",
    "T37n1744_03b:0077c07": "證涅槃，故說無我。故《地經》言「世間受生，皆以",
    "T37n1744_03b:0077c08": "著我；若離著我，則無有生。」斯文顯矣。二就法",
    "T37n1744_03b:0077c09": "相虛實相對，生死無我、涅槃有我。生死之法",
    "T37n1744_03b:0077c10": "虛誑不實，又不自在，故名無我；涅槃真實，",
    "T37n1744_03b:0077c11": "具八自在，故說有我。故經說言「生死無常，",
    "T37n1744_03b:0077c12": "無我樂淨，涅槃之法常樂我淨。」三據如理二",
    "T37n1744_03b:0077c13": "俱無我，故經言「凡夫我空，乃至諸佛，生死法",
    "T37n1744_03b:0077c14": "空乃至涅槃者。」四就假用及實以論生死",
    "T37n1744_03b:0077c15": "涅槃二俱有我。生死我者有其二種：一者世",
    "T37n1744_03b:0077c16": "諦假名之我，謂五陰法和合為人，故經說",
    "T37n1744_03b:0077c17": "言「眾生佛性不離六法。六法者，所謂五陰及",
    "T37n1744_03b:0077c18": "我。」二實性之我，故經說言「二十五有有我",
    "T37n1744_03b:0077c19": "不耶？佛言有我，我者所謂如來藏性。」生死之",
    "T37n1744_03b:0077c20": "中具斯二我，涅槃亦爾。諸德和合，名之為佛，",
    "T37n1744_03b:0077c21": "是其假我；窮其體實，即是性我。我無我義，通",
    "T37n1744_03b:0077c22": "局如是。今據第二，故說生死一向無我，翻之",
    "T37n1744_03b:0077c23": "宣說取我為倒也。「一切阿羅漢」下，上來明凡",
    "T37n1744_03b:0077c24": "夫二見及顛倒，從此下釋二乘上智。就文為",
    "T37n1744_03b:0077c25": "二：初明二乘不見真實；從「或有眾生信佛語」",
    "T37n1744_03b:0077c26": "下，第二明有能信之人。「淨智」者，對前凡夫二",
    "T37n1744_03b:0077c27": "見及顛倒之垢，故名淨智。「於一切智境界」者，",
    "T37n1744_03b:0077c28": "一諦理是一切智之境界。「及如來法身」者，是",
    "T37n1744_03b:0077c29": "佛界德。二乘雖有淨智，本不見此二也。「或",
    "T37n1744_03b:0078a01": "有眾生」下，第二出能信之人。於中有三：一明",
    "T37n1744_03b:0078a02": "地前以為正見；二「何以故」下。釋正見；三「是真",
    "T37n1744_03b:0078a03": "子」下，歎其正見。初句言「或有眾生」者，汎舉正",
    "T37n1744_03b:0078a04": "見人也。能信者希，故言或有。所謂種性解行",
    "T37n1744_03b:0078a05": "眾生，亦通發心已上也。「信佛語故」者，正見所",
    "T37n1744_03b:0078a06": "由。自未證法，依教生信，名信佛語。起常等",
    "T37n1744_03b:0078a07": "想，是正見心。未有真智，故名為想。非顛倒",
    "T37n1744_03b:0078a08": "見，辨正異邪，異前凡夫所起四倒。「是名正見」",
    "T37n1744_03b:0078a09": "下，此結名也。「何以故」下，第二解釋。「何以故」者，",
    "T37n1744_03b:0078a10": "問也。前於五陰起常等想，名為顛倒；今亦起",
    "T37n1744_03b:0078a11": "常等想，何以故名正？下對釋之。「如來法身",
    "T37n1744_03b:0078a12": "是常」，舉境顯心。以法身既常，如常而解，是故",
    "T37n1744_03b:0078a13": "非倒。「常波羅蜜」者，良以如來到常住彼岸，故",
    "T37n1744_03b:0078a14": "稱波羅蜜。問：佛德無量，何故偏舉四耶？答：",
    "T37n1744_03b:0078a15": "佛德雖眾，蓋乃且據一門為言耳。於中略以",
    "T37n1744_03b:0078a16": "七義釋之：一簡異凡夫。於有為中妄謂常樂",
    "T37n1744_03b:0078a17": "我淨，是故今就佛果德說真常樂我淨。故經",
    "T37n1744_03b:0078a18": "言「世間常樂我淨，有字無義；出世常樂我淨，",
    "T37n1744_03b:0078a19": "有字有義。」二治患不同。生死法中有四種患，",
    "T37n1744_03b:0078a20": "謂無常、苦、無我、不淨；翻對彼故，宣說如來常",
    "T37n1744_03b:0078a21": "樂我淨。三翻倒不同。聲聞聞說生死之法無",
    "T37n1744_03b:0078a22": "常苦等，謂佛亦然，起四顛倒；翻對彼故，說佛",
    "T37n1744_03b:0078a23": "常等。四除障不同，故立四種。言四障者，如《寶",
    "T37n1744_03b:0078a24": "性論》說：一者緣相，謂無明地，障佛真淨。對除",
    "T37n1744_03b:0078a25": "彼故，說佛真淨。二者因相，謂無漏業，障佛真",
    "T37n1744_03b:0078a26": "我。對除彼故，說佛真我。三者生相。謂意生",
    "T37n1744_03b:0078a27": "身，以此意生苦陰身故，障佛真樂。對治彼",
    "T37n1744_03b:0078a28": "故，說佛真樂。四者壞相。謂變易死，障佛真",
    "T37n1744_03b:0078a29": "常。對除彼故，說佛真常。五對治闡提等四種",
    "T37n1744_03b:0078b01": "過故，果德佛說常樂我淨。如《寶性論》說「一",
    "T37n1744_03b:0078b02": "闡提謗法，對治彼故，說佛真淨。二外道著我，",
    "T37n1744_03b:0078b03": "對治彼故，說佛真我。三聲聞畏苦，對治彼故，",
    "T37n1744_03b:0078b04": "說佛真樂。四辟支捨心，捨諸眾生，對治彼故，",
    "T37n1744_03b:0078b05": "說佛真常。」六酬因不同，故立四種。言四因",
    "T37n1744_03b:0078b06": "者，如《寶性論》說「一者信心，除闡提謗法，得",
    "T37n1744_03b:0078b07": "佛真淨。二者波若，除外道著我，得佛真我。三",
    "T37n1744_03b:0078b08": "者三昧，以空三昧，除聲聞畏苦，得佛真樂。四",
    "T37n1744_03b:0078b09": "者大悲常隨眾生，除辟支捨心，得佛真常。」以",
    "T37n1744_03b:0078b10": "斯四義，故立四種也。七《攝論》云「四種生死：一",
    "T37n1744_03b:0078b11": "方便生死、二因緣生死、三有有生死、四無有",
    "T37n1744_03b:0078b12": "生死。」方便生死者，即是《寶性論》中緣相也。無",
    "T37n1744_03b:0078b13": "明為感生之緣，故名為緣。即此緣是感生死",
    "T37n1744_03b:0078b14": "家之方便，果從緣作，名方便生死。對治方",
    "T37n1744_03b:0078b15": "便生死，故說於淨德。因緣生死者，即《寶性",
    "T37n1744_03b:0078b16": "論》中因相也。無漏業因緣，能感變易生死，",
    "T37n1744_03b:0078b17": "果從因立名，故云因緣生死。對治彼故，說於",
    "T37n1744_03b:0078b18": "我德。有有生死者，有生復有死，故言有有生",
    "T37n1744_03b:0078b19": "死，即是《寶性論》中生相。此是當體立名，故言",
    "T37n1744_03b:0078b20": "有有生死。對治彼故，說於樂德。問：《寶性論》直",
    "T37n1744_03b:0078b21": "言生相，今何故言有生復有死？答：《寶性論》對",
    "T37n1744_03b:0078b22": "第四壞相，故說第三為生。《攝論》對第四有死",
    "T37n1744_03b:0078b23": "無生，故說第三有生有死。無有生死者，金",
    "T37n1744_03b:0078b24": "剛心唯有於死，無復有生，故言無有生死，亦",
    "T37n1744_03b:0078b25": "當體立名。即《寶性論》中壞相，壞相即是有死",
    "T37n1744_03b:0078b26": "無生。對治此故，說佛真常。通稱波羅蜜者，謂",
    "T37n1744_03b:0078b27": "到彼岸事究竟，無極佛果為彼岸。《智度論》",
    "T37n1744_03b:0078b28": "云「智度是真波羅蜜，菩薩因佛慧而得波羅",
    "T37n1744_03b:0078b29": "蜜名。」問：以何義故名常樂我淨？答：依《寶性",
    "T37n1744_03b:0078c01": "論》，淨有二義：一本來自性清淨，以同相故。言",
    "T37n1744_03b:0078c02": "同相者，《法華論》云「三乘六道同有真如法身」，",
    "T37n1744_03b:0078c03": "故云同相。二離垢清淨，以勝相故。同相即是",
    "T37n1744_03b:0078c04": "有垢真如，勝相即無垢真如。同相即《法華論》",
    "T37n1744_03b:0078c05": "性淨，勝相即方便淨。我有二義：一離外道虛",
    "T37n1744_03b:0078c06": "妄我執戲論故、二離聲聞無我戲論故。樂有",
    "T37n1744_03b:0078c07": "二義：一離一切煩惱習氣，證一切法故；二離",
    "T37n1744_03b:0078c08": "一切苦，滅一切意生身故。常有二義：一不滅",
    "T37n1744_03b:0078c09": "一切諸有行，以離斷見故；二不取無為涅",
    "T37n1744_03b:0078c10": "槃，常見故也。「於佛法身」，上來舉境顯心，此",
    "T37n1744_03b:0078c11": "明心稱境。以佛法身是常等故，於佛法身起",
    "T37n1744_03b:0078c12": "常等想，名為正見。問：前言諸行無常是為斷",
    "T37n1744_03b:0078c13": "見、見涅槃常是為常見，今何故言於佛法身",
    "T37n1744_03b:0078c14": "起常等名為正見？答：前據執著，故是常見；",
    "T37n1744_03b:0078c15": "今約信悟，故非常見。又前就正道，實不可說",
    "T37n1744_03b:0078c16": "其常與無常，而眾生於非常無常，橫謂言常",
    "T37n1744_03b:0078c17": "見。今明雖非常無常，無名相中強名相說，歎",
    "T37n1744_03b:0078c18": "以為常。還如歎信解，故是正見。第三歎中。「正",
    "T37n1744_03b:0078c19": "見」，牒前。下歎有五：前四行益、後一法資也。行",
    "T37n1744_03b:0078c20": "中，「真子」一句，是總成人益也。有此正見，定能",
    "T37n1744_03b:0078c21": "紹繼，故名真子。如《佛性論》言「以四義釋成佛",
    "T37n1744_03b:0078c22": "子：一者因，謂是信心；二是緣，謂是波若；三",
    "T37n1744_03b:0078c23": "是依止，謂三昧；四者成就，謂大悲。」又彼論",
    "T37n1744_03b:0078c24": "云「信因如父、般若母，三昧依止如胞胎，大",
    "T37n1744_03b:0078c25": "悲成就如乳母。菩薩由此四義，名為佛子。」此",
    "T37n1744_03b:0078c26": "從佛口生等四種，應是彼四義也。「從佛口生」",
    "T37n1744_03b:0078c27": "者，應是信心，從佛口教生信故。「從正法生」者，",
    "T37n1744_03b:0078c28": "應是般若，證正法故。「從化生」者，應是三昧，",
    "T37n1744_03b:0078c29": "以三昧修生，本無今有故。「得餘財」者，應是大",
    "T37n1744_03b:0079a01": "悲，以大悲功德財故；得之未盡，故名餘財也。",
    "T37n1744_03b:0079a02": "後三是起行益也。從佛口生，是聞慧也。教出",
    "T37n1744_03b:0079a03": "佛口，依之生解，名從佛口生。從正法生，是思",
    "T37n1744_03b:0079a04": "慧也。思從理起，名正法生。從法化生，是修慧",
    "T37n1744_03b:0079a05": "也。行德先無，今時忽起，名為化生。得法餘",
    "T37n1744_03b:0079a06": "財，是法寶也。地上得理，是為正財；今得教",
    "T37n1744_03b:0079a07": "資，說為餘財。又解：得小分解，故言餘財。又",
    "T37n1744_03b:0079a08": "解：夫世間之財，父存之日所用，名曰正財；父",
    "T37n1744_03b:0079a09": "沒已後，子之所用，名曰餘財。如來在世，自悟",
    "T37n1744_03b:0079a10": "正法，傍以化人，名曰正財；佛滅以後，能信",
    "T37n1744_03b:0079a11": "解正法，兼傳以化人，名曰餘財。又以法委寄，",
    "T37n1744_03b:0079a12": "故言得法餘財。廣釋佛子，如《法華疏》。「世尊彼",
    "T37n1744_03b:0079a13": "淨智者」，有人言：此文猶屬〈一諦章〉。今所明者，",
    "T37n1744_03b:0079a14": "從此已去是〈一依章〉。作二門釋之：一來意門",
    "T37n1744_03b:0079a15": "者，上來對三諦非究竟，明一滅諦究竟；今對",
    "T37n1744_03b:0079a16": "昔依非究竟，一依是究竟。具如前辨。又上明",
    "T37n1744_03b:0079a17": "一諦究竟，今顯此一諦是究竟故，可以依憑，",
    "T37n1744_03b:0079a18": "故有此章來也。二釋名門者，此章名為常住",
    "T37n1744_03b:0079a19": "安隱一依。非生滅故，名為常住；體離危嶮，故",
    "T37n1744_03b:0079a20": "云安隱；至理無二，目之為一；可以依憑，故稱",
    "T37n1744_03b:0079a21": "為依。汎論能依所依義，具如《攝論》：有能依",
    "T37n1744_03b:0079a22": "非所依。約本識言之，是煩惱種子；約佛性言",
    "T37n1744_03b:0079a23": "之，是生死妄想。二所依非能依。約種子言之，",
    "T37n1744_03b:0079a24": "謂本識；約生死妄想言之，謂佛性。三亦能依",
    "T37n1744_03b:0079a25": "亦所依。約生死言，即是本識。本識依如來藏，",
    "T37n1744_03b:0079a26": "故是能依；復為種子所依，名為所依。四非",
    "T37n1744_03b:0079a27": "能依所依，即是法身。法身顯時，不復名藏，",
    "T37n1744_03b:0079a28": "故非是所依；法身無生死，不為生死所依。今",
    "T37n1744_03b:0079a29": "此中明一滅諦，為至人所依，故名一依。從",
    "T37n1744_03b:0079b01": "〈聖諦〉至〈一依〉凡六章經，言並涉諦，知諦是",
    "T37n1744_03b:0079b02": "解行之本，宜以諦為其正宗。雖六章辨諦，有",
    "T37n1744_03b:0079b03": "四義不同：初〈聖諦章〉明二乘無知聖諦，佛",
    "T37n1744_03b:0079b04": "則有之；歎諦甚深，出二種諦名體章，一",
    "T37n1744_03b:0079b05": "釋無作諦虛實；〈一依章〉明一滅諦是可依。三",
    "T37n1744_03b:0079b06": "處言並涉於諦，而此義不同。下二章雖言不",
    "T37n1744_03b:0079b07": "涉諦，並是論滅諦事。就文為二：第一明昔四",
    "T37n1744_03b:0079b08": "依、第二明今一依。就昔四依為三：一者舉勝",
    "T37n1744_03b:0079b09": "說劣、二明昔說劣意、第三對劣顯勝。言「淨",
    "T37n1744_03b:0079b10": "智」者，有人言：牒上地前正見眾生，彼於佛身",
    "T37n1744_03b:0079b11": "離四顛倒，名為淨智。「羅漢辟支智波羅蜜」者，",
    "T37n1744_03b:0079b12": "對劣顯勝。地前淨智，望彼小乘羅漢辟支智",
    "T37n1744_03b:0079b13": "得為究竟智波羅蜜，不名羅漢辟支智為波",
    "T37n1744_03b:0079b14": "羅蜜。第二句中，此淨智者，牒上地前淨智之",
    "T37n1744_03b:0079b15": "者。「雖曰淨」下，將勝況劣。地前菩薩望彼二",
    "T37n1744_03b:0079b16": "乘雖名淨智，於一苦滅尚非境界，況彼二乘",
    "T37n1744_03b:0079b17": "四依之智。今明不爾，依文釋之。「世尊淨智」者，",
    "T37n1744_03b:0079b18": "牒淨智也。「一切阿羅漢辟支」者，此約人明淨",
    "T37n1744_03b:0079b19": "智義也。「智波羅蜜」，即二乘滿足無漏智，即四",
    "T37n1744_03b:0079b20": "智究竟為智波羅蜜。又利根聲聞辟支，名波",
    "T37n1744_03b:0079b21": "羅蜜聲聞辟支也。又二乘地，度分段彼岸，",
    "T37n1744_03b:0079b22": "知苦斷集證滅修道事訖，故名波羅蜜。惑障",
    "T37n1744_03b:0079b23": "已盡，故云淨智。又望凡夫亦名淨智。「此淨智",
    "T37n1744_03b:0079b24": "者」，牒上二乘無學果智。所以牒者，欲明校量，",
    "T37n1744_03b:0079b25": "是故牒也。雖曰淨智，「於彼滅諦尚非境界況",
    "T37n1744_03b:0079b26": "四依智」者，正校量也。明二乘無學果智，於一",
    "T37n1744_03b:0079b27": "無作苦滅諦尚非境界，何況因中四依智耶？",
    "T37n1744_03b:0079b28": "言「四依智」者，有人言：因中依四諦生智，故云",
    "T37n1744_03b:0079b29": "四依智。所以因中稱四依智者，至羅漢果唯",
    "T37n1744_03b:0079c01": "正觀一滅諦，故對果觀一滅，故以因中為四",
    "T37n1744_03b:0079c02": "依智。有人言：即是依法不依人。四依智，求",
    "T37n1744_03b:0079c03": "法之始，憑理生智。法即四諦之法，了義是四",
    "T37n1744_03b:0079c04": "諦之教，義是四諦之義，智四真之解。返於",
    "T37n1744_03b:0079c05": "識著，起自外凡、來入內凡，為四依智。今以",
    "T37n1744_03b:0079c06": "果況之，極果不知無邊之滅，況四依智能知",
    "T37n1744_03b:0079c07": "滅耶？問：二種釋四依，以何為正？答：依四諦",
    "T37n1744_03b:0079c08": "而生智，名為四依。此文無所出，故不用之。又",
    "T37n1744_03b:0079c09": "依四諦而生智，名為四依。有濫上果，是故不",
    "T37n1744_03b:0079c10": "用。又若用依四諦而生智為四依智者，此非",
    "T37n1744_03b:0079c11": "釋初業義。依《毘曇》，前三方便未作諦觀，後四",
    "T37n1744_03b:0079c12": "方便方作諦觀。依《成實》，念處亦未作諦觀。今",
    "T37n1744_03b:0079c13": "文明三乘初業義，云何偏取諦觀已上方為",
    "T37n1744_03b:0079c14": "初業？又舉羅漢之終果，況羅漢之始因，故不",
    "T37n1744_03b:0079c15": "應偏取諦觀已上。宜以依法不依人四依為",
    "T37n1744_03b:0079c16": "正意也。「何以故」，二釋。昔說劣意，若極果尚",
    "T37n1744_03b:0079c17": "不知滅，況四依而能知耶？如來何故說四依？",
    "T37n1744_03b:0079c18": "下釋云：四依稚劣，因此得值諸佛菩薩說一",
    "T37n1744_03b:0079c19": "乘經，為悟入一乘由漸，故須說之。「三乘初業",
    "T37n1744_03b:0079c20": "不愚法」者，江南旻師云：三乘初業，即是乾慧",
    "T37n1744_03b:0079c21": "地。爾時即自知作佛，但厭苦情深，且取羅漢。",
    "T37n1744_03b:0079c22": "故實有聲聞，後方迴小入大。復有人言：二乘",
    "T37n1744_03b:0079c23": "初業不愚於法，即成菩薩，故無復聲聞，但取",
    "T37n1744_03b:0079c24": "菩薩為聲聞耳。故用無聲聞義，即開善智藏",
    "T37n1744_03b:0079c25": "法師。其人初執有聲聞，於楊都興皇寺正導",
    "T37n1744_03b:0079c26": "有聲聞義，而志公云：「汝𮘒󱍀󱍠於都亭頭。」",
    "T37n1744_03b:0079c27": "法師解此語，昔在會稽靈嘉寺噵有聲聞義，",
    "T37n1744_03b:0079c28": "靈嘉正在都亭頭也，因此遂改無聲聞。問：今",
    "T37n1744_03b:0079c29": "為用有、為用無耶？答：亦有亦無，不同兩說。言",
    "T37n1744_03b:0080a01": "亦有者，於緣有隨緣有；言無者，就理明無。",
    "T37n1744_03b:0080a02": "故《法華論》破無聲聞義，明有聲聞。不同開善，",
    "T37n1744_03b:0080a03": "亦不同莊嚴。初業已知無聲聞，且取羅漢為",
    "T37n1744_03b:0080a04": "證；若初業已知無聲聞，不應取證。若以取證，",
    "T37n1744_03b:0080a05": "則不知無也。今總問：《法華經》三周明乘權乘",
    "T37n1744_03b:0080a06": "實，辨聲聞人未聞《法華》，自保究竟；若聞說《法",
    "T37n1744_03b:0080a07": "華》，迴心入大，方自知作佛。今此經云「三乘",
    "T37n1744_03b:0080a08": "初業不愚於法」者，當覺當得，云何會通？答：有",
    "T37n1744_03b:0080a09": "人言聲聞有二種，一者愚法、二不愚法。不愚",
    "T37n1744_03b:0080a10": "法人，謂退菩提心聲聞；愚法之人，謂本乘",
    "T37n1744_03b:0080a11": "聲聞。乘聲聞，自保究竟，聞說一乘，方知作",
    "T37n1744_03b:0080a12": "佛；不愚法人，自知作佛。今須難之。《法華經》",
    "T37n1744_03b:0080a13": "云舍利弗等一切聲聞，皆自保究竟，聞說《法",
    "T37n1744_03b:0080a14": "華》方知作佛。云何乃取舍利弗等一切聲聞",
    "T37n1744_03b:0080a15": "為愚法人耶？此一不可。又舍利弗等，即是退",
    "T37n1744_03b:0080a16": "菩提心聲聞，何處離此已外更有不愚法人？",
    "T37n1744_03b:0080a17": "此二不可也。江南諸成實論師釋：有理教。",
    "T37n1744_03b:0080a18": "若就道理，三乘人初業，即自知作佛。初業者，",
    "T37n1744_03b:0080a19": "從四念處已上即是三乘初業。此時已自知",
    "T37n1744_03b:0080a20": "作佛，羅漢故自能知也。若就教中明義，三乘",
    "T37n1744_03b:0080a21": "初業乃至羅漢，不自知作佛，要待聞《法華》",
    "T37n1744_03b:0080a22": "自方知作佛。故此經據其不愚，《法華》據其",
    "T37n1744_03b:0080a23": "教故明其愚也。理是實說，教是方便說。問：",
    "T37n1744_03b:0080a24": "若《勝鬘》是實說，《法華》據教為方便者，則《勝鬘》",
    "T37n1744_03b:0080a25": "是了義經、《法華》名不了，詎可然耶？《法華論》",
    "T37n1744_03b:0080a26": "云「此經正明因辨果。因則七處佛性，果則",
    "T37n1744_03b:0080a27": "三佛菩提。」豈可言其不了？又若《法華》據教說，",
    "T37n1744_03b:0080a28": "則三根之人無有稟教之益，三周之說則有",
    "T37n1744_03b:0080a29": "徒勞之弊。汝言《勝鬘》據理說三乘初業乃至",
    "T37n1744_03b:0080b01": "羅漢自知作佛者，今撿《勝鬘》始終及《法華經",
    "T37n1744_03b:0080b02": "論》以定其得失也。《勝鬘》一文云「羅漢辟支",
    "T37n1744_03b:0080b03": "佛觀察時，得不受後有。」此是羅漢自謂究竟，",
    "T37n1744_03b:0080b04": "自知作佛。若自知作佛，則知更受，不名",
    "T37n1744_03b:0080b05": "不受後有。汝言初業不愚法自知作佛者，云",
    "T37n1744_03b:0080b06": "何復言得不受後有智而是究竟？次文云「羅",
    "T37n1744_03b:0080b07": "漢辟支佛於四不顛倒境轉」，若三乘初業及",
    "T37n1744_03b:0080b08": "阿羅漢自知作佛，即知佛常樂我淨，云何於",
    "T37n1744_03b:0080b09": "法身而起四倒也。問：若引前二文，云羅漢",
    "T37n1744_03b:0080b10": "自保究竟不知作佛者；今亦二文，初文云",
    "T37n1744_03b:0080b11": "「彼前所得地，不愚於法，自知有餘地，當得",
    "T37n1744_03b:0080b12": "菩提。」後文云「三乘初業不愚於法，當覺當得。」",
    "T37n1744_03b:0080b13": "答：前文後文，若未聞《法華》一乘等經則自",
    "T37n1744_03b:0080b14": "保究竟。若聞《法華》等一乘經，則知作佛。是",
    "T37n1744_03b:0080b15": "以兩文無相違背。故此《勝鬘》與《法華》同也。問：",
    "T37n1744_03b:0080b16": "文云「不由於他，自知作佛。」云何乃言聞《法華》",
    "T37n1744_03b:0080b17": "等經方知作佛；答：此言自知者，要聞他說，",
    "T37n1744_03b:0080b18": "而自心證見，故言自知。如《華嚴》云「有所聞法，",
    "T37n1744_03b:0080b19": "即自開解，不由他悟。」又如舍利弗云「而今乃",
    "T37n1744_03b:0080b20": "自覺，非是實滅度。」身子聞經而稱自覺，今亦",
    "T37n1744_03b:0080b21": "然也。《佛性論》云「如來他身為五因緣：一為",
    "T37n1744_03b:0080b22": "說無常苦、涅槃寂靜，令眾生於三有中而生",
    "T37n1744_03b:0080b23": "怖畏。二生怖畏已，令入二乘聖道。三入聖道",
    "T37n1744_03b:0080b24": "已，生究竟涅槃心。為破如是增上慢心，故說",
    "T37n1744_03b:0080b25": "大乘法華真實教，令諸眾生捨本所執，攝取",
    "T37n1744_03b:0080b26": "慈悲波若方便。四攝已於無上乘而成就之。",
    "T37n1744_03b:0080b27": "五成就已，授其無上道記。是名化身事。」此五",
    "T37n1744_03b:0080b28": "中第三正明二乘未聞《法華》，自謂究竟之大證",
    "T37n1744_03b:0080b29": "也。若二乘自知作佛者，則化身無五事。此",
    "T37n1744_03b:0080c01": "又證《法華經》是化佛說。以化佛有此五事，餘",
    "T37n1744_03b:0080c02": "二佛無五事。又《法華論》解開示悟入中云「所",
    "T37n1744_03b:0080c03": "言悟者，謂不知義，明一切二乘不知究竟唯",
    "T37n1744_03b:0080c04": "一佛乘。」又釋：破十種人病中，阿羅漢有三種",
    "T37n1744_03b:0080c05": "顛倒信。一者信有三乘，名顛倒信。道理無三",
    "T37n1744_03b:0080c06": "種，有於三，名顛倒信。為破此病，明乘平等",
    "T37n1744_03b:0080c07": "門，明三乘人同受大菩提記故。以此推之，當",
    "T37n1744_03b:0080c08": "知二乘未聞《法華》並是愚法。又龍樹云：「阿羅",
    "T37n1744_03b:0080c09": "漢生三界外淨土中，聞《法華經》方乃作佛。」亦",
    "T37n1744_03b:0080c10": "是其證。以經論驗之，故知未聞一乘，則自",
    "T37n1744_03b:0080c11": "保究竟；若聞一乘，則自知作佛。問：約何位",
    "T37n1744_03b:0080c12": "論初業？答：江南諸師云，雖有二文，並是初",
    "T37n1744_03b:0080c13": "業已自知作佛。今不爾，有二種不愚：一者後",
    "T37n1744_03b:0080c14": "業不愚、二者初業不愚。後業不愚，得羅漢果",
    "T37n1744_03b:0080c15": "竟，值善友聞一乘經，迴心信大，故不愚大法。",
    "T37n1744_03b:0080c16": "故前文云「得不受後有智，彼前所得地不愚",
    "T37n1744_03b:0080c17": "於法。」二者初業不愚，即四依之人名為初業，",
    "T37n1744_03b:0080c18": "聞一乘經迴小信大。《法華》亦有二人：一果人",
    "T37n1744_03b:0080c19": "不愚，謂身子等聞一乘經自知作佛。二因人",
    "T37n1744_03b:0080c20": "不愚，謂發二乘心人聞《法華經》，迴心信大。略",
    "T37n1744_03b:0080c21": "舉始經二種不愚，中間無定。問：小乘初業",
    "T37n1744_03b:0080c22": "正據何位？答：謂小乘七方便等，故《雜心》云「初",
    "T37n1744_03b:0080c23": "則名始業」，《成實論》以念處為初業；此以小乘",
    "T37n1744_03b:0080c24": "為初業。於小乘初業中，於小乘初中值善",
    "T37n1744_03b:0080c25": "友，聞大乘經，方知作佛。「此四依者是世間法」",
    "T37n1744_03b:0080c26": "者，第三對劣顯勝。有人言：彼二乘所依四諦",
    "T37n1744_03b:0080c27": "是世間法者也，苦集是分段世間、滅道是變",
    "T37n1744_03b:0080c28": "易世間。「一依」已下，簡真異偽。言「一依一切依",
    "T37n1744_03b:0080c29": "上」者，總以簡之。一滅諦真依，過彼小乘有作",
    "T37n1744_03b:0081a01": "四依，亦過大乘無作三依，名一切依上。下別",
    "T37n1744_03b:0081a02": "簡之。「出世間」者，過前世間有作四依，故名為",
    "T37n1744_03b:0081a03": "上。復過大乘無作三依，故名上上。無作三依",
    "T37n1744_03b:0081a04": "望有作四依已名為上，一苦滅諦復上於三",
    "T37n1744_03b:0081a05": "依之上，故云上上。今評定之，此釋有二失：",
    "T37n1744_03b:0081a06": "一文煩誤。所以然者，前已云一依者一切依",
    "T37n1744_03b:0081a07": "上，謂出二乘有作四依上，復出大乘無作三",
    "T37n1744_03b:0081a08": "依之上，故云一切。而後復云出世間上上，",
    "T37n1744_03b:0081a09": "出有作之四、無作之三，故云上上。是為煩也。",
    "T37n1744_03b:0081a10": "二相違失，前云一切依上、後復云上上，同是",
    "T37n1744_03b:0081a11": "一滅諦依，不應有此二句。若云上上，前復",
    "T37n1744_03b:0081a12": "皆爾；若直云上，初後亦然。今明上辨佛說四",
    "T37n1744_03b:0081a13": "依意。今是簡彼四依勝劣不同，故有此章來",
    "T37n1744_03b:0081a14": "也。「此四依是世間法」者，依法不依人等四依，",
    "T37n1744_03b:0081a15": "此是依教尋理，本是凡夫，為世間法。「世尊一",
    "T37n1744_03b:0081a16": "依者」，此明二乘果也。《婆沙》中正明小乘一諦，",
    "T37n1744_03b:0081a17": "一諦即是一依，故小乘人亦明一諦一依義。",
    "T37n1744_03b:0081a18": "小乘以滅諦一依為究竟，普勝一切法，故云",
    "T37n1744_03b:0081a19": "一切依上。又因中依法不依人等四依，果中",
    "T37n1744_03b:0081a20": "無復此四，唯作一滅，故云一依。問：因中四依",
    "T37n1744_03b:0081a21": "既稱世間，果中一依應是出世。何故直云一",
    "T37n1744_03b:0081a22": "切依上，而不云是出世間？答：既云一切依上，",
    "T37n1744_03b:0081a23": "即知是出世間。但為後大乘出世，是故不",
    "T37n1744_03b:0081a24": "說。「出世間上上第一義依所謂滅諦」者，上來",
    "T37n1744_03b:0081a25": "明小乘依，今對小依以辨大依。從此文始，正",
    "T37n1744_03b:0081a26": "是〈一依章〉。小乘一滅諦已名為上，今大乘過",
    "T37n1744_03b:0081a27": "於彼上，故云上上。以上上故，名第一義。「所謂",
    "T37n1744_03b:0081a28": "滅諦」者，前對小明大，今出依體也。此釋無前",
    "T37n1744_03b:0081a29": "二失，復得大乘義分明。「世尊生死依如來",
    "T37n1744_03b:0081b01": "藏」，江南諸師從此下是〈顛倒真實章〉。顛倒是",
    "T37n1744_03b:0081b02": "生死、真實是一依，明本在因中能為生死",
    "T37n1744_03b:0081b03": "依作持建立，是為顛倒依於真實。今但存",
    "T37n1744_03b:0081b04": "略，故云顛倒真實。今謂此章實是〈顛倒真實",
    "T37n1744_03b:0081b05": "章〉，但釋顛倒真實與南北義不同。若言生死",
    "T37n1744_03b:0081b06": "是顛倒、如來藏是真實，與上空義隱覆是復",
    "T37n1744_03b:0081b07": "何異？空義隱覆，亦明能覆是虛妄不實、所覆",
    "T37n1744_03b:0081b08": "是實。又與下自性清淨心煩惱隱覆，此復何",
    "T37n1744_03b:0081b09": "異？今所釋者，依如來藏有生死。作此說者，名",
    "T37n1744_03b:0081b10": "為善說，是不顛倒。若三種眾生，外道、二乘、空",
    "T37n1744_03b:0081b11": "亂意菩薩，不依如來藏而有生死。作此說者，",
    "T37n1744_03b:0081b12": "名曰顛倒。故真實。問：此章何故不屬一依？",
    "T37n1744_03b:0081b13": "答。〈一依章〉對昔小乘依非究竟，明今常住一",
    "T37n1744_03b:0081b14": "依究竟。今文乃對三種人不依如來藏有生",
    "T37n1744_03b:0081b15": "死是顛倒，依如來藏有生死是不顛倒，故不",
    "T37n1744_03b:0081b16": "屬〈一依章〉。此章為二：一明真實、二者明顛倒。",
    "T37n1744_03b:0081b17": "真實中為二：初略明真實、次廣明真實。各有",
    "T37n1744_03b:0081b18": "三句。初三者，一明依如來藏有生死、二以如",
    "T37n1744_03b:0081b19": "來藏故說生死本際不可知、三明能如上說",
    "T37n1744_03b:0081b20": "當於道理名不顛倒。問：此與上〈一依〉何異？答：",
    "T37n1744_03b:0081b21": "上是境為智依，今明染淨依。又前亦得是顯",
    "T37n1744_03b:0081b22": "為顯依，今亦得是隱為顯依。境為智依，一實",
    "T37n1744_03b:0081b23": "諦境，能生一實智，故境為智依。問：何以得知",
    "T37n1744_03b:0081b24": "境為智依？答：上明二乘四依智，乃至二乘果",
    "T37n1744_03b:0081b25": "智，依有量滅諦境。既非究竟，故智亦非究竟。",
    "T37n1744_03b:0081b26": "為對彼故，明無作滅諦是究竟，能生究竟智",
    "T37n1744_03b:0081b27": "故，故境為智依。又前明顯法為依者，滅諦",
    "T37n1744_03b:0081b28": "顯現為如來所證，故前云「一切智境界及如",
    "T37n1744_03b:0081b29": "來法身」。又前是能生依，以境能生智故；後",
    "T37n1744_03b:0081c01": "明依持名依，非佛性能生生死。就前釋依，以",
    "T37n1744_03b:0081c02": "依憑為依；就後釋依，以依持為依。後以隱法",
    "T37n1744_03b:0081c03": "為顯依者，如來藏即是隱，能為生死顯法作",
    "T37n1744_03b:0081c04": "依。「生死依如來藏」者，為對外道小乘人及餘",
    "T37n1744_03b:0081c05": "大乘人，不依如來藏有生死故，今明依如來",
    "T37n1744_03b:0081c06": "藏有生死。外道有二人：一執邪因、二執無因。",
    "T37n1744_03b:0081c07": "執邪因中，一計人為因、次計法為因。計人",
    "T37n1744_03b:0081c08": "為因者有二種：一計自在天為生死之因、二",
    "T37n1744_03b:0081c09": "計神我為生死因。計法為因，或計世性、或計",
    "T37n1744_03b:0081c10": "塵微為生死因。言無因者，謂自然而有生",
    "T37n1744_03b:0081c11": "死。今為對彼邪因無因，故說生死依如來藏，",
    "T37n1744_03b:0081c12": "故如來藏為其本因。二小乘及餘大乘人，但",
    "T37n1744_03b:0081c13": "知依結業而有生死，此但得末、未窮本。今",
    "T37n1744_03b:0081c14": "為對彼故，明依如來藏故有生死。又欲明一",
    "T37n1744_03b:0081c15": "切眾生有佛性義，故說依如來藏有生死。「以",
    "T37n1744_03b:0081c16": "如來藏故說本際不可知」者，此是第二句釋",
    "T37n1744_03b:0081c17": "上依義。既明由如來藏有生死，如來藏本際",
    "T37n1744_03b:0081c18": "無始不可知。依藏有生死，生死亦無始，本際",
    "T37n1744_03b:0081c19": "不可知。若不依藏有生死，則不可無始來",
    "T37n1744_03b:0081c20": "有生死也。有人言：佛性無始、生死有始。始應",
    "T37n1744_03b:0081c21": "可知，但與佛性合用，故云本際不可知。又",
    "T37n1744_03b:0081c22": "釋佛性無始、生死有始，背佛性故有生死，須",
    "T37n1744_03b:0081c23": "見佛性方了生死之始。唯佛能見其始，十",
    "T37n1744_03b:0081c24": "地亦不知其始，故云本際不可知。問：龍樹云",
    "T37n1744_03b:0081c25": "「生死有始無始，皆是邪見。」今何故偏言生死",
    "T37n1744_03b:0081c26": "無始？答：雖二俱邪見，但為破眾生有始，故說",
    "T37n1744_03b:0081c27": "無始。無始者，欲明其有因義。又《中論》中，佛",
    "T37n1744_03b:0081c28": "說無始者，欲明空義。既其無有始，亦無中",
    "T37n1744_03b:0081c29": "間、亦無有終，無中無終，故無生死。有言其",
    "T37n1744_03b:0082a01": "無始者，欲明無有始，非謂有無始，是故無始",
    "T37n1744_03b:0082a02": "辨生死實。不作此解，則是邪見。「世尊如來",
    "T37n1744_03b:0082a03": "藏故說生死是名善說」者，此第三句。能如是",
    "T37n1744_03b:0082a04": "上說信依如來藏有生死，此是當理之言，名",
    "T37n1744_03b:0082a05": "為善說，即是真實。若如外道二乘所說者，名",
    "T37n1744_03b:0082a06": "不善說。又舉能說是善，顯所說不虛。「世尊生",
    "T37n1744_03b:0082a07": "死生死者」，此第二廣辨依相。就文亦三：一明",
    "T37n1744_03b:0082a08": "能依所依不二、二明能依所依不一、三明重",
    "T37n1744_03b:0082a09": "論不一。初文又二：前敘能依之相、次明能依",
    "T37n1744_03b:0082a10": "即是所依。今前辨能依之相。上云生死依如",
    "T37n1744_03b:0082a11": "來藏，又云有如來藏故說生死，故今解釋生",
    "T37n1744_03b:0082a12": "死之義。有人言：生死生死者，總以標舉生死",
    "T37n1744_03b:0082a13": "非一，故重言之。又生死中，其有二種：一生",
    "T37n1744_03b:0082a14": "死生死，凡夫所起；二涅槃生死，如《涅槃》說「住",
    "T37n1744_03b:0082a15": "大涅槃，能建大義種種示現。」今為簡後涅槃",
    "T37n1744_03b:0082a16": "生死，偏舉初門，是故說言生死生死也。今明",
    "T37n1744_03b:0082a17": "釋生死中有三：謂標、釋、結。初「生死」兩字，標生",
    "T37n1744_03b:0082a18": "死也。「生死者」此三字，將能解釋，故牒之也。",
    "T37n1744_03b:0082a19": "「諸受根沒」者，釋生死也。眼耳等六根生識，領",
    "T37n1744_03b:0082a20": "納六塵，故云諸受。又此六根能容受識住，故",
    "T37n1744_03b:0082a21": "名為受。此六能生識，故名根。沒者死也，生分",
    "T37n1744_03b:0082a22": "已謝、死分次起，故云次第也。「不受根起」者，雖",
    "T37n1744_03b:0082a23": "有根相，不能生識領納前塵，故云不受根。又",
    "T37n1744_03b:0082a24": "不容受六識，故言不受根也。是名結也。問：",
    "T37n1744_03b:0082a25": "此句何等為生、何等為死？答：有人言諸受根",
    "T37n1744_03b:0082a26": "沒是死，次第不受根起是生也。今謂如前釋",
    "T37n1744_03b:0082a27": "也。諸受根，此敘生識領納六塵，故是生。從",
    "T37n1744_03b:0082a28": "「沒」已下，釋其死也。若受根前念滅，次念",
    "T37n1744_03b:0082a29": "滅次念受生根，此猶是生也。今受根滅",
    "T37n1744_03b:0082b01": "壞，次念生不受根，故名為死也。問：若其不",
    "T37n1744_03b:0082b02": "受，亦應非根，云何言不受根起？答：《成實論》文",
    "T37n1744_03b:0082b03": "云「同性不依時，皆名為根。是就體為言，然",
    "T37n1744_03b:0082b04": "其實非根。」論又云「根童子滅，非根童子在，名",
    "T37n1744_03b:0082b05": "根。」又一義，就五受作之。諸受根者，謂五受",
    "T37n1744_03b:0082b06": "根。五受者，憂喜苦樂捨也。若五根後所生",
    "T37n1744_03b:0082b07": "受名苦樂，意根後所生受名憂喜。不苦不樂",
    "T37n1744_03b:0082b08": "不憂不喜，通從六根後生也。明此諸受能",
    "T37n1744_03b:0082b09": "生煩惱，故名受根。五受是根，名諸受根。眾生",
    "T37n1744_03b:0082b10": "若命未盡，受根常在，隨何受念念不住。一",
    "T37n1744_03b:0082b11": "一受根，隨有幾念，或多或少。同類異類，受受",
    "T37n1744_03b:0082b12": "相續不得斷絕。四受心強，不得命終。命終之",
    "T37n1744_03b:0082b13": "時，要在捨根。一報盡時，捨受滅盡，名沒也。",
    "T37n1744_03b:0082b14": "次第不定根起者，應言受根不起，此言無有",
    "T37n1744_03b:0082b15": "受根次第續起。此云生者已死，故言是名生",
    "T37n1744_03b:0082b16": "死也。「世尊生死者」，上明生死，今辨生死與如",
    "T37n1744_03b:0082b17": "來藏不二。「生死者」，牒前生死也。「此二法」者，生",
    "T37n1744_03b:0082b18": "死二法也。「是如來藏」者，明生死即是如來藏",
    "T37n1744_03b:0082b19": "也。就理而言，若體性者，知生死即是涅槃。",
    "T37n1744_03b:0082b20": "《仁王經》云「菩薩未成佛時，以菩提為煩惱；菩",
    "T37n1744_03b:0082b21": "薩成佛時，以煩惱為菩提。」故肇法師云：「道遠",
    "T37n1744_03b:0082b22": "乎哉？觸事而真。聖遠乎哉？體之即神。」《華嚴》",
    "T37n1744_03b:0082b23": "云「心佛及眾生，是三無差別。」《中論》云「生死之",
    "T37n1744_03b:0082b24": "實際，及以涅槃際，如是二際者，無毫釐差別。」",
    "T37n1744_03b:0082b25": "《法華經》云「如來如實知見三界之相」，天親釋",
    "T37n1744_03b:0082b26": "云：「眾生界即涅槃界，不離眾生界有如來藏",
    "T37n1744_03b:0082b27": "性」也。問：是相云何？答：如人夜中見繩為蛇，",
    "T37n1744_03b:0082b28": "蛇是繩歟？亦知迷南為北，北是南也。有人",
    "T37n1744_03b:0082b29": "言：此二法是如來藏者，此空如來藏耳。前",
    "T37n1744_03b:0082c01": "明生死，此明死生也。若生便歸死者，眾生便",
    "T37n1744_03b:0082c02": "成灰滅，誰得成佛？正以生者死、死者生，相續",
    "T37n1744_03b:0082c03": "不斷，至菩提乃盡，故得修行求於佛果。生死",
    "T37n1744_03b:0082c04": "煩惱隱藏法身有成之理故名如來藏，亦能",
    "T37n1744_03b:0082c05": "生如來故名藏。今謂道理難知，且用前解。「世",
    "T37n1744_03b:0082c06": "間言說故有死有生」下，此第二明不一義，亦",
    "T37n1744_03b:0082c07": "先明生死、次辨不一。第一義中本來無有生",
    "T37n1744_03b:0082c08": "死，何故聖人說有生死？是故今明於顛倒眾",
    "T37n1744_03b:0082c09": "生故有生死，佛隨顛倒故說有生死。龍樹云：",
    "T37n1744_03b:0082c10": "「於生死人有生死，於不生死人則無生死。」",
    "T37n1744_03b:0082c11": "「死者諸根壞」，前牒生死與藏不異，故須辨生",
    "T37n1744_03b:0082c12": "死。今欲牒生死與藏不一，故須辨生死。前後",
    "T37n1744_03b:0082c13": "有此二意異，故兩處生死非生死義異也。又",
    "T37n1744_03b:0082c14": "既隨顛倒世間說有生死，故今示生死之相。",
    "T37n1744_03b:0082c15": "「諸根壞」者，眼等諸根壞，五受中捨受根壞。「生",
    "T37n1744_03b:0082c16": "者新諸根起」，由業煩惱力，未來還生，為起。五",
    "T37n1744_03b:0082c17": "受根中是喜受根起，四識住中喜潤故。亦是",
    "T37n1744_03b:0082c18": "十二緣中識支也。「非如來藏有生有死」者，此",
    "T37n1744_03b:0082c19": "正明不一義。顛倒故有生死，非如來藏體有",
    "T37n1744_03b:0082c20": "生死。《法華經》云「無有生死，若退若出。」天親",
    "T37n1744_03b:0082c21": "云：「如來藏性清淨，故《法華經》兩句，還是此經",
    "T37n1744_03b:0082c22": "初句。明眾生界即涅槃界，此是二不二義。如",
    "T37n1744_03b:0082c23": "來藏體性清淨無有生死故，是明不二二義。」",
    "T37n1744_03b:0082c24": "若不見《法華論》，釋此二句便不分明。問：何故",
    "T37n1744_03b:0082c25": "有不二二、二不二義？答：於佛未始二，六道",
    "T37n1744_03b:0082c26": "常法身；於緣未始一，法身常六道。譬如病眼",
    "T37n1744_03b:0082c27": "人，於空常見華，是故空成華。如不病眼人，知",
    "T37n1744_03b:0082c28": "華常是空。以有此二義，故明二不二、不二二",
    "T37n1744_03b:0082c29": "義也。若依前第二師，初明生死二即如來藏，",
    "T37n1744_03b:0083a01": "此是空如來藏。今明非如來藏有生死，此明",
    "T37n1744_03b:0083a02": "不空如來藏。今且依前釋。「離有為相」者，釋成",
    "T37n1744_03b:0083a03": "不一。以離有為故非死。「常住不變」，釋離有",
    "T37n1744_03b:0083a04": "為。約凡夫有三不變：一不為煩惱水漬變、",
    "T37n1744_03b:0083a05": "二不為業風吹變、三不為生老死火燒變",
    "T37n1744_03b:0083a06": "故。菩薩不變有二：一不為變易陰生所變、",
    "T37n1744_03b:0083a07": "二不為變易陰滅所變。佛不變有四：以常故",
    "T37n1744_03b:0083a08": "不生、以悼相故不死、清淨故不病、不變故",
    "T37n1744_03b:0083a09": "不老也。「是故如來藏是依、是持、是建立」，也",
    "T37n1744_03b:0083a10": "結也。以體是無為常住，故能為眾生作依持",
    "T37n1744_03b:0083a11": "建立。是所依處名依，持者連持令不斷絕，建",
    "T37n1744_03b:0083a12": "立者始終令得成佛。三藏師意，依者即自性",
    "T37n1744_03b:0083a13": "住佛性，不從緣有，名為自性體是常法，故名",
    "T37n1744_03b:0083a14": "為住。以是常住，為生死作依也。持者即引",
    "T37n1744_03b:0083a15": "出佛性，由有佛性，故得修行顯出本有之法，",
    "T37n1744_03b:0083a16": "故名為持。建立者即至得果性，以有佛性，",
    "T37n1744_03b:0083a17": "故成果德，名為建立。「世尊不離不脫」下，第三",
    "T37n1744_03b:0083a18": "重釋不一。所以重明不一者，正欲成能依",
    "T37n1744_03b:0083a19": "義。就文為二：一當相明所依；二「斷脫異外」下，",
    "T37n1744_03b:0083a20": "對能依辨所依。不離者，體是無為，不可離也。",
    "T37n1744_03b:0083a21": "非煩惱繫縛之法，不可斷。非是有為，不可脫",
    "T37n1744_03b:0083a22": "也。千變萬化其體不改，故言不異也。出三乘",
    "T37n1744_03b:0083a23": "地行外，故云不可思議。「世尊斷脫異外」者，",
    "T37n1744_03b:0083a24": "生死是斷脫異法也；藏體異之，是故言外。而",
    "T37n1744_03b:0083a25": "能為妄本，名「有為法依持建立」。有人言：斷脫",
    "T37n1744_03b:0083a26": "異外者，並目生死。斷脫異，如上釋。外者，生",
    "T37n1744_03b:0083a27": "死出在理外，故名為外。分明不然，如上解",
    "T37n1744_03b:0083a28": "也。「世尊若無如來藏者」，上明真實，今明顛倒。",
    "T37n1744_03b:0083a29": "就文亦三：一破二乘及空亂意二種顛倒，明",
    "T37n1744_03b:0083b01": "不顛倒；第二破外道顛倒，明不顛倒；第三總",
    "T37n1744_03b:0083b02": "結顛倒人，明不知如來藏。初又三：一破其",
    "T37n1744_03b:0083b03": "謂無如來藏、二破其七法有依持之義、三對",
    "T37n1744_03b:0083b04": "顯如來藏為正依。「若無如來藏不得厭苦樂",
    "T37n1744_03b:0083b05": "求涅槃」者，此第一，破其不立如來藏為依持",
    "T37n1744_03b:0083b06": "義。破意云：若不依真，妄不孤立，故無厭苦樂",
    "T37n1744_03b:0083b07": "求涅槃。如人睡時，若無報心，則無夢中向",
    "T37n1744_03b:0083b08": "河求水。此亦如是。又此文是反解。反解者，",
    "T37n1744_03b:0083b09": "以無顯有。若無藏，不得厭苦求涅槃；當知厭",
    "T37n1744_03b:0083b10": "苦樂求涅槃，要由於藏。又勝鬘為破小乘等",
    "T37n1744_03b:0083b11": "人不知有佛性者，尚無厭苦求涅槃之因，云",
    "T37n1744_03b:0083b12": "何有離生死苦得涅槃之果？是故應當信有",
    "T37n1744_03b:0083b13": "佛性也。靈味淳師云：「是理知厭苦求樂，故",
    "T37n1744_03b:0083b14": "終能反，異於木石，由有佛性故爾。用此厭苦",
    "T37n1744_03b:0083b15": "求樂之心為正因佛性，由之得佛。」于時猶有",
    "T37n1744_03b:0083b16": "光宅師，以厭苦求樂為正因。但厭苦求樂是",
    "T37n1744_03b:0083b17": "功德性，極至金剛心得佛時則無。今謂文意",
    "T37n1744_03b:0083b18": "悉不爾，但明有佛性故得厭苦求樂，無佛性",
    "T37n1744_03b:0083b19": "不得厭苦求樂，不用厭樂以為佛性也。「何以",
    "T37n1744_03b:0083b20": "故」下，第二破其七法自能作依持之義。小乘",
    "T37n1744_03b:0083b21": "及餘大乘人云：妄心自能造於善惡，何須依",
    "T37n1744_03b:0083b22": "藏？下對破之。破中有三：一「此六識及心法智」",
    "T37n1744_03b:0083b23": "者，牒小乘人七法；二「此七法剎那不住」者，第",
    "T37n1744_03b:0083b24": "二正破；三「不能種眾苦」下，正明不能起於染",
    "T37n1744_03b:0083b25": "淨。「於此六識及心法智」者，有人言：六識者，六",
    "T37n1744_03b:0083b26": "是事識。及心法智，是第七識。迷時名心，解名",
    "T37n1744_03b:0083b27": "法智。第八名藏識，是阿利耶。此造疏人，不",
    "T37n1744_03b:0083b28": "見《攝論》謂第七識名法智。《攝論》第八識名阿",
    "T37n1744_03b:0083b29": "陀那，此云無解識，豈得稱法智耶？今所明者，",
    "T37n1744_03b:0083c01": "六識不異舊。及心法智，能厭苦樂求涅槃，",
    "T37n1744_03b:0083c02": "何須佛性？「此七法剎那不住」者，第二破。以念",
    "T37n1744_03b:0083c03": "念不住，故不能起於染淨也。「不種眾苦」者，明",
    "T37n1744_03b:0083c04": "六七心不能種有生死苦也。「不厭苦求涅槃」",
    "T37n1744_03b:0083c05": "者，明六七心不能厭苦樂求涅槃得解脫也。",
    "T37n1744_03b:0083c06": "舊法師多作此釋。今謂不爾。所以舉此七法",
    "T37n1744_03b:0083c07": "者，舉六識，明不能起染淨及以種苦；舉心",
    "T37n1744_03b:0083c08": "法智，明不能厭苦樂涅槃。故《楞伽》說「六七不",
    "T37n1744_03b:0083c09": "受苦樂，非涅槃因」也。六七不受苦樂者，猶是",
    "T37n1744_03b:0083c10": "不種苦。非涅槃因，猶是不厭苦求涅槃也。",
    "T37n1744_03b:0083c11": "待至後釋。然經論中釋染淨緣起要有四別：",
    "T37n1744_03b:0083c12": "一約緣不約佛性、二約佛性不約緣、三亦約",
    "T37n1744_03b:0083c13": "緣亦約佛性、四不約緣不約佛性。一約緣不",
    "T37n1744_03b:0083c14": "約佛性者，只由六七妄緣，不由如來藏。此小",
    "T37n1744_03b:0083c15": "乘教及大乘教相中，彰染淨緣中因果自招",
    "T37n1744_03b:0083c16": "感故有，都不言由藏實而有。如是一切。二明",
    "T37n1744_03b:0083c17": "約佛性不約緣。染淨之興，只由藏實，不言從",
    "T37n1744_03b:0083c18": "緣而有。此如《楞伽》說「六七非受苦樂，非涅槃",
    "T37n1744_03b:0083c19": "因。藏識受苦樂，是涅槃因。」如是一切。今此說",
    "T37n1744_03b:0083c20": "二同彼也。三明亦約緣亦約佛性者，此亦如",
    "T37n1744_03b:0083c21": "《楞伽》說「藏識海常住，境界風所轉，種種諸識",
    "T37n1744_03b:0083c22": "浪，騰躍而轉生。如海水起波浪，非異非不異。",
    "T37n1744_03b:0083c23": "佛性亦爾，心俱和合生，亦非異非不異。」如是",
    "T37n1744_03b:0083c24": "一切。故知真妄和合，方起染淨。海水起波",
    "T37n1744_03b:0083c25": "浪非異非不異者，彰不可水外求波、波外求",
    "T37n1744_03b:0083c26": "水，故言不異。而波息水靜，故言非不異也。佛",
    "T37n1744_03b:0083c27": "性亦爾，心俱和合生非異非不異者，彰佛性",
    "T37n1744_03b:0083c28": "與六七妄心和合生時，不可真外求妄、妄外",
    "T37n1744_03b:0083c29": "求真，故言不異；而妄盡真顯，故言非不異。",
    "T37n1744_03b:0084a01": "亦可在緣常靜，故言非不異。《法華論》云「不即",
    "T37n1744_03b:0084a02": "眾生界、不離眾生界，有如來藏性。」故經言「佛",
    "T37n1744_03b:0084a03": "性雖在陰界入中，而不同陰界入」也。四不約",
    "T37n1744_03b:0084a04": "緣不約佛性者，實相之外無緣故，無染淨法",
    "T37n1744_03b:0084a05": "可起。此如《金剛波若論》說「平等真法界，佛不",
    "T37n1744_03b:0084a06": "度眾生。以無佛為能度，無眾生為所度。」又如",
    "T37n1744_03b:0084a07": "《佛地論》說「煩惱妄想中，無一法可滅。清淨法",
    "T37n1744_03b:0084a08": "中，無一法可增。」泯上三門，歸乎一絕。「世尊如",
    "T37n1744_03b:0084a09": "來藏者」，此第二對邪顯正，即是對顛倒明真",
    "T37n1744_03b:0084a10": "實。舉如來藏，明有如來藏故得厭苦樂求涅",
    "T37n1744_03b:0084a11": "槃。有三：一「如來藏者」，舉法實體。二「無前際」",
    "T37n1744_03b:0084a12": "下，辨能起染淨所以。良由藏體無前際等，故",
    "T37n1744_03b:0084a13": "能起染淨。無前際，明本有義。以本有故，無始",
    "T37n1744_03b:0084a14": "起修滅，能為染淨因也。三「種眾苦」下，正明",
    "T37n1744_03b:0084a15": "能起染淨。問：由佛性故得厭苦樂求涅槃，此",
    "T37n1744_03b:0084a16": "事可爾。若由佛法性種眾苦者，豈非佛性力",
    "T37n1744_03b:0084a17": "故令眾生種生死苦？若言不由佛性力種生",
    "T37n1744_03b:0084a18": "死苦，亦應不由佛性力樂求涅槃。又若不由",
    "T37n1744_03b:0084a19": "佛性力種眾苦者，即是七法種苦，云何言七",
    "T37n1744_03b:0084a20": "法一念不住不得種眾苦耶？答：須解此章大",
    "T37n1744_03b:0084a21": "意。此章為破外道二乘人不知有佛性，欲勸",
    "T37n1744_03b:0084a22": "一切眾生信有佛性，故說由佛性故得厭眾",
    "T37n1744_03b:0084a23": "苦樂求涅槃。問：勸信之言有餘，而釋經意",
    "T37n1744_03b:0084a24": "不足。若由佛性得種眾苦，即是佛性令物受",
    "T37n1744_03b:0084a25": "苦。此乃是同於魔性，何名佛性？答：此乃明",
    "T37n1744_03b:0084a26": "有佛性眾生，故得種眾苦，非是佛性令其種",
    "T37n1744_03b:0084a27": "苦。亦明佛性眾生令其厭苦，非是佛性令其",
    "T37n1744_03b:0084a28": "厭苦。如有海水，風吹成浪，非是海水令其成",
    "T37n1744_03b:0084a29": "浪者。亦應非佛性種苦及厭苦，但顛倒妄緣",
    "T37n1744_03b:0084b01": "種苦及厭苦。則違前文。答：雖因風成浪，終",
    "T37n1744_03b:0084b02": "由有海。雖因妄心種苦及厭苦，終由有佛性，",
    "T37n1744_03b:0084b03": "故說佛性為本。故說由佛性故種苦厭苦也。",
    "T37n1744_03b:0084b04": "「如來藏乃至墮身見」下，江南諸師及北土有",
    "T37n1744_03b:0084b05": "師並以此章屬前是明顛倒真實。今直簡所",
    "T37n1744_03b:0084b06": "依之藏不同陰內之我，明藏體絕離眾相，故",
    "T37n1744_03b:0084b07": "有此章來耳。今明上章對破小乘及餘大乘",
    "T37n1744_03b:0084b08": "人不立如來藏境，今第二次破外道。上來辨",
    "T37n1744_03b:0084b09": "一切眾生有如來藏為生死作依持，疑者云：",
    "T37n1744_03b:0084b10": "若爾，與外道何異？龍樹《中論．本住品》云「眾生",
    "T37n1744_03b:0084b11": "身中有神我，名為本住。本住者，神為諸根之",
    "T37n1744_03b:0084b12": "本。苦樂等諸根，依神得住。又我本來已有，",
    "T37n1744_03b:0084b13": "體是常法，苦樂等法依之得住，故名本住。」若",
    "T37n1744_03b:0084b14": "爾與如來藏異有得何？今欲簡此義，故有",
    "T37n1744_03b:0084b15": "此文來也。「如來藏」者，牒真實也。「非我非眾生",
    "T37n1744_03b:0084b16": "非命非人」者，正破外道也。問：我等四，有何異？",
    "T37n1744_03b:0084b17": "答：經論釋不同。如經云「觀內無我，外無眾",
    "T37n1744_03b:0084b18": "生，內外和合無命，畢竟清淨無人。」陰非神主，",
    "T37n1744_03b:0084b19": "名為無我。離陰亦無，名外無眾生。陰與假名",
    "T37n1744_03b:0084b20": "眾生相續名命，無別命體，故言內外和合無",
    "T37n1744_03b:0084b21": "命。諸陰和合宰用名人，無別人體，故名畢竟",
    "T37n1744_03b:0084b22": "清淨。《智度論》云「於五陰起我我所心，故名為",
    "T37n1744_03b:0084b23": "我。五陰等眾法和合生，故名眾生。命根成就，",
    "T37n1744_03b:0084b24": "故名受者命者。能行人法，故名為人。」《金剛波",
    "T37n1744_03b:0084b25": "若論》具釋此四，可尋之。今明如來藏並異此",
    "T37n1744_03b:0084b26": "四法，故不同外道也。此但明藏體一同人",
    "T37n1744_03b:0084b27": "我，佛性正是人體，故須簡人；不明是法體，",
    "T37n1744_03b:0084b28": "略不辨不同法我也。問：〈顛倒真實〉與〈空義隱",
    "T37n1744_03b:0084b29": "覆真實〉何異？答：前章明佛有二智，知能藏畢",
    "T37n1744_03b:0084c01": "竟空、知所藏不空，故能藏覆所藏。此章明所",
    "T37n1744_03b:0084c02": "藏之體空無諸相，而眾生不了，成三種顛倒",
    "T37n1744_03b:0084c03": "眾生，故成藏。然前章明能藏空、所藏有，此",
    "T37n1744_03b:0084c04": "章明所藏空、能藏有也，亦得俱有。解此四句",
    "T37n1744_03b:0084c05": "者，是人解如來藏者也。「如來藏者」下，第三",
    "T37n1744_03b:0084c06": "明如來藏非三種眾生境界。三種眾生者，一",
    "T37n1744_03b:0084c07": "墮身見眾生。此是凡夫外道，於五陰身內而",
    "T37n1744_03b:0084c08": "見有我，明名身見眾生。顛倒眾生者，二乘",
    "T37n1744_03b:0084c09": "人也。於法身常樂我淨，起無常等四顛倒也。",
    "T37n1744_03b:0084c10": "空亂意眾生者，初學大乘人多習空觀，妨亂",
    "T37n1744_03b:0084c11": "真解，名空亂意眾生。《涅槃》云「十地菩薩為無",
    "T37n1744_03b:0084c12": "我論之所惑亂」，今文無乃非十地，但學大乘",
    "T37n1744_03b:0084c13": "人為空見惑，不知佛性。「非境界」者，總明如",
    "T37n1744_03b:0084c14": "來藏非此三種人之境界也。如來藏非我人",
    "T37n1744_03b:0084c15": "眾生，橫計我人眾生，不識如來藏。如來藏非",
    "T37n1744_03b:0084c16": "是無常無我，計無常無我者，不識如來藏。如",
    "T37n1744_03b:0084c17": "來藏非空非有，若計空有者，亦不識如來藏。",
    "T37n1744_03b:0084c18": "是故如來藏言亡慮絕、不可思議，豈得言有",
    "T37n1744_03b:0084c19": "如來藏一初為生死作依持建立。若言有如",
    "T37n1744_03b:0084c20": "來藏為生死作依持建立者，是有見眾生。又",
    "T37n1744_03b:0084c21": "若言有能藏所藏作有見解者，皆是能藏，無",
    "T37n1744_03b:0084c22": "所藏故。有所得眾生，生死涅槃皆是真實生",
    "T37n1744_03b:0084c23": "死。所得人，眾生與佛皆是眾生。故《中論》云",
    "T37n1744_03b:0084c24": "「若不受諸法，我當得佛涅槃。當知是人，還",
    "T37n1744_03b:0084c25": "為受所縛。」故受此無受，無受還成受，即其",
    "T37n1744_03b:0084c26": "證也。有人言：意散亂失空解眾生，明真實法",
    "T37n1744_03b:0084c27": "體即是空。此人不解，而於有解外別求於",
    "T37n1744_03b:0084c28": "空，故失空解也。不得禪定，不得一心，名為",
    "T37n1744_03b:0084c29": "亂意，故名散亂失空意眾生。亦三種眾生，",
    "T37n1744_03b:0085a01": "出《佛性論》。撿《佛性論．無差別品》為四種人：為",
    "T37n1744_03b:0085a02": "身見眾生，故論法身。身見眾生不了我我",
    "T37n1744_03b:0085a03": "所；為對治此，故說法身。二為對二乘顛倒眾",
    "T37n1744_03b:0085a04": "生故，說名如來。二乘於常真如中，計無常等",
    "T37n1744_03b:0085a05": "四倒；為對此故，說真如常，無有四倒。三為散",
    "T37n1744_03b:0085a06": "動眾生，說名真諦。始行菩薩有二種人：一見",
    "T37n1744_03b:0085a07": "諸法，折之故空；二謂有實法，名之為有。第",
    "T37n1744_03b:0085a08": "一人執空、第二人執有，故此二人並迷如來",
    "T37n1744_03b:0085a09": "藏中道之法。為對此故，說於真諦。「世尊如來",
    "T37n1744_03b:0085a10": "藏者」，第十三〈自性清淨隱覆章〉。作三門釋",
    "T37n1744_03b:0085a11": "之：一來意門。所以有此一章來者，上〈顛倒真",
    "T37n1744_03b:0085a12": "實章〉明依如來藏說有生死，是真實說；三",
    "T37n1744_03b:0085a13": "種眾生不依如來藏說有生死，是顛倒。今次",
    "T37n1744_03b:0085a14": "論能依所依染淨之義。能依生死，此即是染；",
    "T37n1744_03b:0085a15": "所依之藏，此即是淨。淨不應有染、染不應有",
    "T37n1744_03b:0085a16": "淨，此事難明，唯佛能了。今欲論此義，有此章",
    "T37n1744_03b:0085a17": "來也。又前〈如來藏章〉中但云不離煩惱藏是",
    "T37n1744_03b:0085a18": "如來藏，未知云何不離。今此中正明如來藏",
    "T37n1744_03b:0085a19": "客塵煩惱染，名為不離。故有此章來也。又",
    "T37n1744_03b:0085a20": "近從〈顛倒章〉來。生疑者云：三種眾生有如來",
    "T37n1744_03b:0085a21": "藏，何因緣故非其境界？為釋此疑，言三種眾",
    "T37n1744_03b:0085a22": "生雖皆有藏，以諸煩惱覆故，非其境界也。又",
    "T37n1744_03b:0085a23": "上〈顛倒真實〉，明下情不及；今此自性清淨難",
    "T37n1744_03b:0085a24": "知，是佛境界，顯唯上智能知，故次明也。又上",
    "T37n1744_03b:0085a25": "釋如來藏一名一義，此章明多名多義。所以",
    "T37n1744_03b:0085a26": "然者，其此章明如來藏究竟，故其此廣",
    "T37n1744_03b:0085a27": "辨。又論佛法根本大事，大事謂佛性，佛性",
    "T37n1744_03b:0085a28": "即自性清淨心。此事應須論辨，故有此章也。",
    "T37n1744_03b:0085a29": "第二同異門。此經始終明如來藏凡有六處：",
    "T37n1744_03b:0085b01": "一〈如來藏章〉明如來藏甚深，非三慧境；竟",
    "T37n1744_03b:0085b02": "此明諦處說藏深，以藏深類諦深。二〈空義隱",
    "T37n1744_03b:0085b03": "覆章〉明佛知能藏是空、所藏非空，佛具空不",
    "T37n1744_03b:0085b04": "空二智，此就一滅諦中辨空不空，為成一滅",
    "T37n1744_03b:0085b05": "諦義。三〈顛倒真實章〉明如來藏為一切染淨",
    "T37n1744_03b:0085b06": "作依持用義。四〈顛倒真實章〉未明如來藏絕",
    "T37n1744_03b:0085b07": "一切相，即是明所藏是空義，於緣不了，故成",
    "T37n1744_03b:0085b08": "顛倒，即是能藏不空。五明如來藏有五藏義。",
    "T37n1744_03b:0085b09": "六明如來藏自性清淨為煩惱染，此明佛性有",
    "T37n1744_03b:0085b10": "六條，義乃圓足。第三釋名門。藏體無垢，名自",
    "T37n1744_03b:0085b11": "性清淨。隨緣相染，故云隱覆。問：既有自性清",
    "T37n1744_03b:0085b12": "淨心，何不立自性清淨色？答：色從心變起，以",
    "T37n1744_03b:0085b13": "心為本，所以云心。又色是形礙，心法不爾，故",
    "T37n1744_03b:0085b14": "不立色也。問：何故經云「佛性亦色非色也」，",
    "T37n1744_03b:0085b15": "又言「妙色湛然常安住」。答：若色性說色，亦得",
    "T37n1744_03b:0085b16": "是色。故《起信論》云「色心不二」，以色性即智、",
    "T37n1744_03b:0085b17": "智性即色，但以無形礙，故不名色也。故起",
    "T37n1744_03b:0085b18": "信論云「色體無形」，故說名智。就文為二：一勝",
    "T37n1744_03b:0085b19": "鬘正說、二如來述成。勝鬘說中有二：第一總",
    "T37n1744_03b:0085b20": "明五藏；二從「此自性清淨」下，別釋。第一總明",
    "T37n1744_03b:0085b21": "五藏。如《佛性論》中說：一「如來藏」，以自性為義。",
    "T37n1744_03b:0085b22": "一切諸法不出如來自性，無我為相故。二「法",
    "T37n1744_03b:0085b23": "界藏」者，彼說正法藏。今言法界者，界即境界，",
    "T37n1744_03b:0085b24": "即是因義。聖人四念處等，皆取此性作境故。",
    "T37n1744_03b:0085b25": "三「法身藏」者，以至得為義。至者證也，一切聖",
    "T37n1744_03b:0085b26": "人信樂正性，由此信樂令諸聖人得如來功",
    "T37n1744_03b:0085b27": "德。四「出世間上上」者，三由有倒見，不得聖",
    "T37n1744_03b:0085b28": "法，具此三義，名之為世。此法無彼三義，故名",
    "T37n1744_03b:0085b29": "出世真實也。五「自性清淨藏」，以祕密為義。若",
    "T37n1744_03b:0085c01": "一切法隨順此性，則名為內，是正非邪；若違",
    "T37n1744_03b:0085c02": "此理，則名為外，是邪非正。彼論辨五藏訖，",
    "T37n1744_03b:0085c03": "引此經說五藏為證。如來藏，自性義者，辨",
    "T37n1744_03b:0085c04": "是藏此一切諸法體性也。法界藏，以因為",
    "T37n1744_03b:0085c05": "義者，辨此藏是聖人行境界，名為因也。法",
    "T37n1744_03b:0085c06": "身藏，以至得為義者，通辨依此藏能修因至",
    "T37n1744_03b:0085c07": "得佛果，故名至得義。出世上上藏，真實義",
    "T37n1744_03b:0085c08": "者，辨此藏性不因緣相，故名真實也。自性",
    "T37n1744_03b:0085c09": "清淨藏，祕密義者，甚深也，辨此藏無一相可",
    "T37n1744_03b:0085c10": "取，而順之大益、違之極損，故名祕密。如《攝大",
    "T37n1744_03b:0085c11": "乘論》中辨五藏相義亦如是也。此等隨義別",
    "T37n1744_03b:0085c12": "分，非體別有五也。「此自性清淨」下，第二解釋。",
    "T37n1744_03b:0085c13": "就文為三：第一略釋；第二「何以故」下，廣釋；第",
    "T37n1744_03b:0085c14": "三「唯佛世尊」下，仰推於佛。初文中，一牒淨心；",
    "T37n1744_03b:0085c15": "二「客塵煩惱」，顯隨緣隱覆。「此自性清淨」者牒",
    "T37n1744_03b:0085c16": "第五、「如來藏」牒第一，但牒始終，餘三略。而",
    "T37n1744_03b:0085c17": "雖牒第一，為成第五，以第五正明自性清淨",
    "T37n1744_03b:0085c18": "不染故也。是以文牒第五無藏字，故知以第",
    "T37n1744_03b:0085c19": "一成第五也。「而客塵」，凡言而者，返前述後",
    "T37n1744_03b:0085c20": "之辭也。「客塵煩惱」者，是性成煩惱。望推本",
    "T37n1744_03b:0085c21": "性淨心之舊，故說之為客。又無始無明自心",
    "T37n1744_03b:0085c22": "分別所作，無有真實，故名為客。坌污稱塵。「上",
    "T37n1744_03b:0085c23": "煩惱」者，現起煩惱也。淨心為此二煩惱所染",
    "T37n1744_03b:0085c24": "也。「不思議」者，性淨而染，明下情不及也。「如來",
    "T37n1744_03b:0085c25": "境界」者，辨唯上智能知也。「何以故」下，第二釋",
    "T37n1744_03b:0085c26": "也。「何以故」者，問也。何以淨心而染是不思議",
    "T37n1744_03b:0085c27": "佛境界故耶？「剎那善心」下，對問釋也。有人",
    "T37n1744_03b:0085c28": "言：剎那善心不善心不為煩惱所染者，正解",
    "T37n1744_03b:0085c29": "淨義。剎那是念，念善心體、念惡心體，煩惱俱",
    "T37n1744_03b:0086a01": "不能染，不能染故淨。「煩惱不觸心，心不觸煩",
    "T37n1744_03b:0086a02": "惱」者，釋前不染。煩惱出自妄情，不及真識，故",
    "T37n1744_03b:0086a03": "不觸心；據真無妄，故不觸煩惱。其猶世人見",
    "T37n1744_03b:0086a04": "繩為蛇，蛇出妄情，故不觸繩；繩體常淨，亦不",
    "T37n1744_03b:0086a05": "觸蛇。「云何不觸法而能得染心」者，責遣染過。",
    "T37n1744_03b:0086a06": "今明經言剎那善心不為煩惱染，汝淨心無",
    "T37n1744_03b:0086a07": "剎那。又正應觸善心無染，云何亦舉不善心",
    "T37n1744_03b:0086a08": "耶？今就文為二：一者舉現近麁法無染而染，",
    "T37n1744_03b:0086a09": "以況遠細；二從「自性清淨」下，正明細心不染",
    "T37n1744_03b:0086a10": "染義。就初又二：第一明染無所染；二從「世",
    "T37n1744_03b:0086a11": "尊然有煩惱」下，明不染染義。就文又二：一正",
    "T37n1744_03b:0086a12": "明無染；二從「煩惱不觸心」下，舉不觸釋成無",
    "T37n1744_03b:0086a13": "染。「剎那善心非煩惱所染」者，此借麁顯細也。",
    "T37n1744_03b:0086a14": "善心是淨、不善心是垢。善心之中無有貪瞋",
    "T37n1744_03b:0086a15": "癡，是為淨中無垢，無有染義也。「剎那不善心",
    "T37n1744_03b:0086a16": "亦非煩惱所染」者，不善心者即是貪瞋癡心",
    "T37n1744_03b:0086a17": "也。當起貪瞋癡時，善心已謝。不善心既即",
    "T37n1744_03b:0086a18": "是煩惱，是則唯垢無淨，唯能染無所染，亦",
    "T37n1744_03b:0086a19": "無染義。前句有淨無垢，有所染無能染，不",
    "T37n1744_03b:0086a20": "成染義；後句有垢無淨，有能染無所染，亦不",
    "T37n1744_03b:0086a21": "成染義。如帛與渥合時，可得名染；唯渥無",
    "T37n1744_03b:0086a22": "帛、唯帛無渥，竝不成染義。若善心與不善",
    "T37n1744_03b:0086a23": "心兩共合者，如渥帛合，可為染義。而二心",
    "T37n1744_03b:0086a24": "未曾共俱，垢時無淨、淨時無垢，何得有染？故",
    "T37n1744_03b:0086a25": "《中論．縛解品》云「若謂五陰是可縛，五陰中餘",
    "T37n1744_03b:0086a26": "煩惱來縛者，是亦然。」曇影法師釋云：「心淨時",
    "T37n1744_03b:0086a27": "則無物來縛，心垢時則無可縛。」此明心淨",
    "T37n1744_03b:0086a28": "時有所縛無能縛，心垢時有能縛無所縛。故",
    "T37n1744_03b:0086a29": "羅什云：「傳吾業者，寄在道融、曇影、僧叡乎！」釋",
    "T37n1744_03b:0086b01": "彼論與此經同。又一意：夫論煩惱染心，心不",
    "T37n1744_03b:0086b02": "出二種：一者善心、二者不善心。善心者無貪",
    "T37n1744_03b:0086b03": "瞋心也，不善心者貪瞋心也。煩惱竝無染此",
    "T37n1744_03b:0086b04": "二心義。所以然者，當起善心時無不善心，但",
    "T37n1744_03b:0086b05": "有所染無能染，不成染義。不善心即是貪瞋",
    "T37n1744_03b:0086b06": "癡，云何有能染所染？不善心既即是貪瞋癡，",
    "T37n1744_03b:0086b07": "則唯是能染，無有所染。不爾，唯是所染，無有",
    "T37n1744_03b:0086b08": "能染。若有能所染，便一剎那中有二貪瞋癡",
    "T37n1744_03b:0086b09": "心，而實不爾。此亦如《中論．縛解品》，眾生謂五",
    "T37n1744_03b:0086b10": "陰身是縛，論云「有身則不縛。若身是所縛，",
    "T37n1744_03b:0086b11": "則無能縛。若是能縛，則無所縛。若有能縛",
    "T37n1744_03b:0086b12": "所縛，便成二身。」「心不觸煩惱」者，第二舉不觸",
    "T37n1744_03b:0086b13": "釋成無染。善心、不善心通名為心，此二種心",
    "T37n1744_03b:0086b14": "竝不觸煩惱。有善心時則無煩惱，一切無相",
    "T37n1744_03b:0086b15": "觸，如指端不自觸。煩惱不觸心者，善心不善",
    "T37n1744_03b:0086b16": "心家二種煩惱竝不觸，有煩惱時無有善心，",
    "T37n1744_03b:0086b17": "故煩惱不觸善心；煩惱即是不善心，一體之",
    "T37n1744_03b:0086b18": "法亦無相觸，故煩惱不觸不善心也。若就《成",
    "T37n1744_03b:0086b19": "論》義，識想受三心未起善，行心中方起善不",
    "T37n1744_03b:0086b20": "善。從行心中起不善，染前三心。然行心起不",
    "T37n1744_03b:0086b21": "善時，前三心已滅，有能染無所染。當有前三",
    "T37n1744_03b:0086b22": "心時，所染無能染。大意同前。「云何不觸法而",
    "T37n1744_03b:0086b23": "能得染心」者，此結無相染義。善不善心竟無",
    "T37n1744_03b:0086b24": "相觸近義，云何得有相染耶？「世尊然有煩惱",
    "T37n1744_03b:0086b25": "有煩惱染心」者，上來求煩惱染心義不可得，",
    "T37n1744_03b:0086b26": "即是染無所染。而於眾生宛然有煩惱煩惱",
    "T37n1744_03b:0086b27": "染心，此是不染而染。如《中論．觀染染者品》",
    "T37n1744_03b:0086b28": "種種門求染，染者不可得，而假名因緣，有能",
    "T37n1744_03b:0086b29": "染所染。問：云何是不染而染？答：前心是淨、",
    "T37n1744_03b:0086c01": "後心是垢，垢心起時障於淨心，故名為染。「自",
    "T37n1744_03b:0086c02": "性清淨心而有染者難可了知」，上來舉麁，今",
    "T37n1744_03b:0086c03": "是況細。三界麁心染義，尚難可了知；自性清",
    "T37n1744_03b:0086c04": "淨心而為所染，豈易可知？雖本性清淨，而",
    "T37n1744_03b:0086c05": "於眾生成顛倒不淨，故名為客塵煩惱所染。",
    "T37n1744_03b:0086c06": "雖為客塵煩惱所染，而常本性清淨，故實無",
    "T37n1744_03b:0086c07": "所染，難可了知。「唯佛世尊」下，此明唯佛能知。",
    "T37n1744_03b:0086c08": "「實眼」者，佛有實眼，見此自性清淨心為煩惱",
    "T37n1744_03b:0086c09": "所染，了了分明，故如眼見。「實知」，照於此理。",
    "T37n1744_03b:0086c10": "一切善法皆從佛出，故為法根本。佛知一切",
    "T37n1744_03b:0086c11": "法，為通達法。「為正法依」，佛能抦持此法，法由",
    "T37n1744_03b:0086c12": "人弘，故為正法依。義此上來已釋第一勝",
    "T37n1744_03b:0086c13": "鬘正說，自下第二如來述可。就文有二：一明",
    "T37n1744_03b:0086c14": "勝鬘問佛、二如來隨喜述成。前勝鬘問佛者，",
    "T37n1744_03b:0086c15": "明理既深妙，故問佛取審也。「佛即隨喜」者，第",
    "T37n1744_03b:0086c16": "二明如來隨喜述成。就文為二：一明隨喜、二",
    "T37n1744_03b:0086c17": "明述成。以勝鬘所說合理稱機，故佛內心隨",
    "T37n1744_03b:0086c18": "喜。「如是」已下，發言誠述。初總述勝鬘自性清",
    "T37n1744_03b:0086c19": "淨心而有煩惱難可了知。「有二法」下，別述成。",
    "T37n1744_03b:0086c20": "就文為二：一明述成二法難可了知；二從「如",
    "T37n1744_03b:0086c21": "此二法」下，明有信受之人。初總明二法、次別",
    "T37n1744_03b:0086c22": "明二法。初法中，自性清淨心，言亡慮絕，故",
    "T37n1744_03b:0086c23": "難可了知。第二法，若一向淨而無染、若一向",
    "T37n1744_03b:0086c24": "染而無淨，此易可了知。以雖淨而染、雖染",
    "T37n1744_03b:0086c25": "常淨，故難可了知。「汝及成就大法菩薩」者，種",
    "T37n1744_03b:0086c26": "性已上菩薩。馥公云：「是大力之例。勝鬘之與",
    "T37n1744_03b:0086c27": "齊位，故知同是法身人也。」有人言：登地已上",
    "T37n1744_03b:0086c28": "菩薩也。有人言：八地已上菩薩也。「諸餘聲聞",
    "T37n1744_03b:0086c29": "能信佛語」者，謂信行菩薩與教法相應，故言",
    "T37n1744_03b:0087a01": "聲聞。此在種性已前十信菩薩也，今依經是",
    "T37n1744_03b:0087a02": "聲聞也。舉此等方能聽信者，顯成難知故也。",
    "T37n1744_03b:0087a03": "又上明難可了知，恐其望岸而退；今欲勸物",
    "T37n1744_03b:0087a04": "信受，故舉此等人來也。馥師云：「聞說入禪，",
    "T37n1744_03b:0087a05": "以為聽受，言外之旨非是所窺，名信佛。」此",
    "T37n1744_03b:0087a06": "一章義。「若我弟子」下，此是第十四〈真子章〉。略",
    "T37n1744_03b:0087a07": "作三門釋之：一來意門。前十三章經，明一乘",
    "T37n1744_03b:0087a08": "法。今明於法信順有大利益，故次論之。又乘",
    "T37n1744_03b:0087a09": "有三種：一乘體、二乘境、三御乘人。從初至〈一",
    "T37n1744_03b:0087a10": "乘章〉謂乘體，〈無邊聖諦〉謂乘境，今明〈真子〉",
    "T37n1744_03b:0087a11": "謂御乘人。約《大品》是乘乘人，約信受是行乘",
    "T37n1744_03b:0087a12": "人，故有此章來也。又近從上〈自性清淨章〉來。",
    "T37n1744_03b:0087a13": "然子本從生為義，若能解行相資必得成佛，",
    "T37n1744_03b:0087a14": "故名真子。然若有能解上十三章經理若",
    "T37n1744_03b:0087a15": "行，悉名真子。但今就自性清淨心明真子者，",
    "T37n1744_03b:0087a16": "以自性清淨心最甚深難解，故偏就此以明真",
    "T37n1744_03b:0087a17": "子。二釋名門。於法信順，堪紹佛業，故名真",
    "T37n1744_03b:0087a18": "子。又行解非妄名真，從佛口生、從正法生，故",
    "T37n1744_03b:0087a19": "名如來真子。如《法華》舍利弗領解章廣說。又",
    "T37n1744_03b:0087a20": "《攝論》意，佛子有五義：一以信心為種子、二以",
    "T37n1744_03b:0087a21": "般若為母、三以禪為胎、四以忍為乳、五以佛",
    "T37n1744_03b:0087a22": "為父。又如《無量義經》，以諸佛為父、方等經",
    "T37n1744_03b:0087a23": "為母，生菩薩子。又如《華嚴經》第五十卷初廣",
    "T37n1744_03b:0087a24": "釋。三定人門。此章佛自說，餘皆勝鬘說。所以",
    "T37n1744_03b:0087a25": "然者，信解深法，要須佛明，故須佛說。又勝鬘",
    "T37n1744_03b:0087a26": "問佛，佛即隨喜，因明能信之人，是故佛說。又",
    "T37n1744_03b:0087a27": "勝鬘親信人，自彰信益，義中不便，是故佛",
    "T37n1744_03b:0087a28": "說也。就文有三：一明信利益；二「於我滅」下，歎",
    "T37n1744_03b:0087a29": "行功德；三「信如來有如是」下，結信利益。「若",
    "T37n1744_03b:0087b01": "我弟子」者，汎舉能信之人也。此中凡有四",
    "T37n1744_03b:0087b02": "信，就文為二：第一明四位為真子；二「隨順",
    "T37n1744_03b:0087b03": "法智」者下，偏釋第三觀解相。前四為二位：初",
    "T37n1744_03b:0087b04": "二辨信位、次兩明解位。如龍樹云：「佛法大海，",
    "T37n1744_03b:0087b05": "信為能入，智為能度。」即其事也。初中信位有",
    "T37n1744_03b:0087b06": "二：言「隨信」者，是十信位。隨教生信，故名隨",
    "T37n1744_03b:0087b07": "信。又此信心，隨順種性已上增上之信，故",
    "T37n1744_03b:0087b08": "名隨信。又隨所有事皆信，歎信廣也。如《維",
    "T37n1744_03b:0087b09": "摩》云「所未聞，聞不疑。」「信增上者」，十解菩薩，得",
    "T37n1744_03b:0087b10": "證法明，信根堅固，名為增上。又上歎信廣，今",
    "T37n1744_03b:0087b11": "歎信深。如《維摩》云「深信堅固，猶若金剛」，故名",
    "T37n1744_03b:0087b12": "增上。「依明信已隨順法智」，上來明二種信，此",
    "T37n1744_03b:0087b13": "下明二種解，此是解行地所成益也。名前上",
    "T37n1744_03b:0087b14": "信以為明信，依彼信已，起解行中觀解方便。",
    "T37n1744_03b:0087b15": "此觀順於初地已上成就法智，名隨法智。第",
    "T37n1744_03b:0087b16": "四名為究竟，今第三仰順彼法智而觀，故名",
    "T37n1744_03b:0087b17": "隨順法智也。又順法成智，名隨順法智。「而得",
    "T37n1744_03b:0087b18": "究竟」，謂初地已上無生忍也。然初地未究竟，",
    "T37n1744_03b:0087b19": "但望前三種，故說為究竟耳。於解中開二",
    "T37n1744_03b:0087b20": "者，地前為順忍、登地以為無生忍。有人言：但",
    "T37n1744_03b:0087b21": "有三位：初二種信，為十信位；依明信已，第二",
    "T37n1744_03b:0087b22": "在種性解行地；而得究竟，第三在初地已上。",
    "T37n1744_03b:0087b23": "若隨行以分，於一切位中，初信、次解、後行，",
    "T37n1744_03b:0087b24": "即為三。若以四位者，信中開二、解中開二，",
    "T37n1744_03b:0087b25": "如上釋也。「隨順法智」者，第二偏釋第三隨順",
    "T37n1744_03b:0087b26": "法智。江南諸師有多釋。一云：此中明二忍，一",
    "T37n1744_03b:0087b27": "信忍、二順忍。初信及增上為信忍；隨順法智",
    "T37n1744_03b:0087b28": "下明順忍。依十地四忍明義，初三地為信",
    "T37n1744_03b:0087b29": "忍，四五六地為順忍。於初地為真乘之始，既",
    "T37n1744_03b:0087c01": "會二乘以入大乘，故齊六地方進七地乃至",
    "T37n1744_03b:0087c02": "十地，故略舉二忍。文云而得究竟者，四地至",
    "T37n1744_03b:0087c03": "六地，順忍位極此，故云而得究竟。上隨順",
    "T37n1744_03b:0087c04": "法智之言難解，故重牒而解釋也。又將入初",
    "T37n1744_03b:0087c05": "地，捨凡登聖，必須多修觀解方能起入，故",
    "T37n1744_03b:0087c06": "須重辨。就文為二：前別、後結。別中有五。言",
    "T37n1744_03b:0087c07": "五者，一觀十八界、二觀業報、三觀羅漢眠、四",
    "T37n1744_03b:0087c08": "觀禪定、五觀神通。十八界觀名，江南琮師、",
    "T37n1744_03b:0087c09": "旻師所說，此間有同者，初二觀深、後三觀",
    "T37n1744_03b:0087c10": "淨。觀深中，初一觀十八界。「觀察施設根」者，",
    "T37n1744_03b:0087c11": "根謂六根。根無定性，因緣故有，名為施設。如",
    "T37n1744_03b:0087c12": "《華嚴》云「觀眼無生無自性，說空寂滅無所有。」",
    "T37n1744_03b:0087c13": "《大集經》云「若有說言眼見色，乃至意能知諸",
    "T37n1744_03b:0087c14": "法，是人轉輪生死中，無量億劫受諸苦。」故",
    "T37n1744_03b:0087c15": "知根無定性。「意解境界」者，意解者，觀察中間",
    "T37n1744_03b:0087c16": "六識；境界者，觀察外六塵。此十八界，皆是因",
    "T37n1744_03b:0087c17": "緣和合故有，無生故空。取上施設之言，通貫",
    "T37n1744_03b:0087c18": "十八界也。有人言：此正作唯識觀義。實無",
    "T37n1744_03b:0087c19": "六塵境界，但是自心妄見有耳，故言意解境",
    "T37n1744_03b:0087c20": "界。有人言：觀察施設，此顯所觀分齊；意解",
    "T37n1744_03b:0087c21": "境界，顯能觀心分齊。但想觀相應，未能正證，",
    "T37n1744_03b:0087c22": "故名意解境界。馥師云：「信等五根為根，是立",
    "T37n1744_03b:0087c23": "行之本。施設為用，謂三乘立行施用。五根",
    "T37n1744_03b:0087c24": "不同，為難知境界。解是禪定門，謂非青見",
    "T37n1744_03b:0087c25": "青等。信解諸觀，逐意迴轉，假想無定，亦為難",
    "T37n1744_03b:0087c26": "知境界。」「觀察業報」者，觀因果也。諸法雖空，而",
    "T37n1744_03b:0087c27": "不失因果。如《華嚴》云「智慧分別無業相，善解",
    "T37n1744_03b:0087c28": "因緣非無業。」《維摩》云「無我無造無受者，善惡",
    "T37n1744_03b:0087c29": "之業亦不敗亡。」故言觀察業報也。古疏釋：觀",
    "T37n1744_03b:0088a01": "有漏業為觀，觀無漏業得變易之報，此皆難",
    "T37n1744_03b:0088a02": "知之理。《無量壽經》云「行業果報不可思議」，《成",
    "T37n1744_03b:0088a03": "論》云「業力甚深」，此通明因果難知之義也。「觀",
    "T37n1744_03b:0088a04": "察阿羅漢眠」下，上來觀察深，今是觀淨。又",
    "T37n1744_03b:0088a05": "上觀凡夫；今此觀聖中，前觀二乘。羅漢入",
    "T37n1744_03b:0088a06": "無餘時寂滅際，猶如醉人酒未消時、如眠不",
    "T37n1744_03b:0088a07": "異；後出寂滅際，目之為覺。問：其人何時覺",
    "T37n1744_03b:0088a08": "耶？答：其人內有佛性、外值諸佛說《法華經》，得",
    "T37n1744_03b:0088a09": "迴小入大，此時名覺。有人言：羅漢有二種，一",
    "T37n1744_03b:0088a10": "有眠、二無眠。依電光定得羅漢，此是慧解脫",
    "T37n1744_03b:0088a11": "人，未得四禪，不得發通、不得上界四大，是",
    "T37n1744_03b:0088a12": "故有眠。若依四禪得羅漢者，得上界四大，是",
    "T37n1744_03b:0088a13": "故無眠。今觀察此事，故言觀阿羅漢眠。有人",
    "T37n1744_03b:0088a14": "言：此語倒耳。未得羅漢果有眠，得羅漢果無",
    "T37n1744_03b:0088a15": "眠。有人言：阿羅漢無明住地煩惱在故，所以",
    "T37n1744_03b:0088a16": "名眠。馥師云：「羅漢四住已盡，猶如覺；餘無",
    "T37n1744_03b:0088a17": "明住地不了，名眠。此眠若覺，便成大覺，是故",
    "T37n1744_03b:0088a18": "觀之。」有外國僧字法智云：「依梵本，此文不正。",
    "T37n1744_03b:0088a19": "應言阿羅漢明，謂三明也。」今此經本不同。",
    "T37n1744_03b:0088a20": "有經本云「阿羅漢眠」，有經本「阿羅漢眼」也。",
    "T37n1744_03b:0088a21": "「觀察心自在樂」者，上觀羅漢眠，是淨果；此之",
    "T37n1744_03b:0088a22": "二句，觀淨法因也。心禪樂，是其定也，心樂",
    "T37n1744_03b:0088a23": "謂定果；神通稱意名心自在禪樂，此是定體。",
    "T37n1744_03b:0088a24": "有人言：觀察心自在樂者，總顯也。禪樂者，重",
    "T37n1744_03b:0088a25": "以簡別。謂前心是禪，心自在樂，非餘心也。所",
    "T37n1744_03b:0088a26": "以作此釋者，以後第五觀別有自在通，故此",
    "T37n1744_03b:0088a27": "中但明禪樂也。有人言：心樂禪樂者，此是定",
    "T37n1744_03b:0088a28": "慧樂。實慧怡神，為心自在樂。《智度論》云「納衣",
    "T37n1744_03b:0088a29": "行乞食，動止心常一。一切諸法中，皆以等觀",
    "T37n1744_03b:0088b01": "入，斯樂非定樂。」「禪樂」者，諸禪妙受以為禪樂。",
    "T37n1744_03b:0088b02": "精妙，故須觀察。「觀察羅漢辟支乃至聖自在",
    "T37n1744_03b:0088b03": "通」者，上一觀定，今觀慧也。聖智自在，通解",
    "T37n1744_03b:0088b04": "諸法，名聖自在通。又解：神通轉變，名聖自",
    "T37n1744_03b:0088b05": "在。問：何故但明大力菩薩？答：從大力已上類",
    "T37n1744_03b:0088b06": "然，但據初為言耳。「此五種」下，總結也。此五觀",
    "T37n1744_03b:0088b07": "皆能離相，故名巧方便觀。第三人既作此觀，",
    "T37n1744_03b:0088b08": "當知初後亦然。自下第二歎信益中，初牒前",
    "T37n1744_03b:0088b09": "四、後就歎益。「於我滅後未來隨信」，牒上門。",
    "T37n1744_03b:0088b10": "當佛在時，多善眾集，非直能信，亦堪入證。未",
    "T37n1744_03b:0088b11": "來惡時，信之者難，是故偏舉。「信增上」者，牒前",
    "T37n1744_03b:0088b12": "第二。「依明信已隨順法智」，牒上第三。「自性清",
    "T37n1744_03b:0088b13": "淨心乃至而得究竟」，牒上第四。問：牒第四中，",
    "T37n1744_03b:0088b14": "何故牒自性清淨心為煩惱所染？答：顯所究",
    "T37n1744_03b:0088b15": "竟法，對之以彰人究竟也。馥師云：「以五觀盡",
    "T37n1744_03b:0088b16": "煩惱、顯淨心之故，云而得究竟，此明歎益。」",
    "T37n1744_03b:0088b17": "「是究竟者入大乘道因」者，此詺佛果為大乘",
    "T37n1744_03b:0088b18": "道。彼究竟者能入彼乘，名入大乘。與佛作因，",
    "T37n1744_03b:0088b19": "名大乘因。非但第四入大乘因，前三亦爾，但",
    "T37n1744_03b:0088b20": "據後為言耳。「信如來」者，是第三結信利益。既",
    "T37n1744_03b:0088b21": "言信如來，亦信勝鬘；但佛述勝鬘，故言如",
    "T37n1744_03b:0088b22": "來耳。「不謗深義」者，既信佛所說，離闡提障，故",
    "T37n1744_03b:0088b23": "不謗深義。「爾時勝鬘」下，第十五〈勝鬘師子吼",
    "T37n1744_03b:0088b24": "章〉。二門釋之：一來意門。所以有此章來者，上",
    "T37n1744_03b:0088b25": "十四章明說法，今明護法。又〈真子章〉末云有",
    "T37n1744_03b:0088b26": "大利益不謗深法；此章明謗者有大衰損，無",
    "T37n1744_03b:0088b27": "大利益，故今明救攝謗者是大利益。故《涅槃》",
    "T37n1744_03b:0088b28": "云「雖能如是種種說法，然不能作師子吼，不",
    "T37n1744_03b:0088b29": "能降伏非法惡人。」今日始能，故名師子吼。又",
    "T37n1744_03b:0088c01": "通論之，說前十四章，大判而言明自行；自",
    "T37n1744_03b:0088c02": "行既成，得堪化益，故次論之。又勝鬘既見如",
    "T37n1744_03b:0088c03": "來述成所說，顯信者損益，故即發誓願：「若有",
    "T37n1744_03b:0088c04": "不信之者，摧伏令信。」故次論也。二釋名門。「勝",
    "T37n1744_03b:0088c05": "鬘」者，舉能說之人也。「師子吼」者，美其所說也。",
    "T37n1744_03b:0088c06": "問：何故此章偏題勝鬘？答：以此外化之益在",
    "T37n1744_03b:0088c07": "人，故偏舉之。問：何故此章名師子吼？答：如",
    "T37n1744_03b:0088c08": "師子吼，有所摧伏。勝鬘如是外化之德，能摧",
    "T37n1744_03b:0088c09": "惡人，是故就喻名師子吼。如經中說「世間師",
    "T37n1744_03b:0088c10": "子嘋吼之時，為十一事。一為破壞實非師子",
    "T37n1744_03b:0088c11": "詐師子、二自試身力、三自淨住處、四令諸子",
    "T37n1744_03b:0088c12": "知其處所、五令群輩無怖畏心、六眠者得悟、",
    "T37n1744_03b:0088c13": "七為一切放逸諸獸使不放逸、八令諸獸咸來",
    "T37n1744_03b:0088c14": "依附、九為調伏大香象等、十為諸子、十一",
    "T37n1744_03b:0088c15": "莊嚴諸眷屬故。」諸佛菩薩為師子吼，事亦同",
    "T37n1744_03b:0088c16": "然。一為摧魔軍、二示眾十力、三開佛行處、四",
    "T37n1744_03b:0088c17": "為邪見作歸依處、五為安撫怖畏眾生、六覺",
    "T37n1744_03b:0088c18": "悟無明睡眠眾生、七惡法者為作悔心、八開",
    "T37n1744_03b:0088c19": "示邪見令諸眾生知六師等不正師子、九為",
    "T37n1744_03b:0088c20": "破壞富蘭那等、十令二乘生反悔心、十一為",
    "T37n1744_03b:0088c21": "令五住菩薩生大力心。習種性種合為一，住",
    "T37n1744_03b:0088c22": "解行為二，淨心為三，二地已上行跡為四，八",
    "T37n1744_03b:0088c23": "地已上決定為五。勝鬘今日為師子吼，齊應",
    "T37n1744_03b:0088c24": "具此；但今文中說降惡人為師子吼，即是向",
    "T37n1744_03b:0088c25": "前十一章中第一第四第五第八第九事。",
    "T37n1744_03b:0088c26": "此章有五：一勝鬘承力請說、二如來聽許、",
    "T37n1744_03b:0088c27": "三勝鬘正說、四勝鬘說竟禮佛、五如來述讚。",
    "T37n1744_03b:0088c28": "「勝鬘白佛：更有餘益我承佛威復說斯義」，是",
    "T37n1744_03b:0088c29": "初段。對前自利，詺後化他以為餘益。又對前",
    "T37n1744_03b:0089a01": "佛說信者利益，今更摧不信者令信，故言更",
    "T37n1744_03b:0089a02": "有餘益利。又上佛明四位利益，今辨三善",
    "T37n1744_03b:0089a03": "男子解法離謗，故是大益。既承佛威，將說",
    "T37n1744_03b:0089a04": "契理。前顯自利，今論利他，故云復說。「佛言",
    "T37n1744_03b:0089a05": "便說」，是第二段。化德須陳，故言便說。「勝鬘",
    "T37n1744_03b:0089a06": "自」下，是第三段。於中有二：一簡取善人；二",
    "T37n1744_03b:0089a07": "「諸餘」下，偏就惡人以明化益。前中初言「男子",
    "T37n1744_03b:0089a08": "女人於甚深義」等者，總舉善人。前〈真子〉中有",
    "T37n1744_03b:0089a09": "四，此合為三：初二為一、後二各各一，故有",
    "T37n1744_03b:0089a10": "三種。三中初一，於義不謗，名離毀復。第二",
    "T37n1744_03b:0089a11": "能出生正道，名生功德。第三能入諸佛果德，",
    "T37n1744_03b:0089a12": "名入大乘。江南有人言：前〈真子章〉明信順二",
    "T37n1744_03b:0089a13": "忍，今章辨三忍。離自毀傷，即信忍，謂三地。",
    "T37n1744_03b:0089a14": "生大功德，謂前五種巧便，為順忍，四地至六",
    "T37n1744_03b:0089a15": "地。入大乘道，謂無生忍，七地至十地。又總明",
    "T37n1744_03b:0089a16": "三人具此三義。此之三人，一者離過、二生諸",
    "T37n1744_03b:0089a17": "功德，已離過生德，故入大乘道也。「何等」已下，",
    "T37n1744_03b:0089a18": "別列善人。從上至下，次第列之。前明四人，從",
    "T37n1744_03b:0089a19": "劣至勝，謂修行次第也。今明說門次第，故從",
    "T37n1744_03b:0089a20": "勝至劣者，行相隣次摧惡人故，從勝向劣",
    "T37n1744_03b:0089a21": "也。又佛說真子，從始至終；勝鬘所說，從終至",
    "T37n1744_03b:0089a22": "始。此是相成之道，互文現意也。「男子女人成",
    "T37n1744_03b:0089a23": "深法智」，是初地上究竟成也。「隨順法智」，是解",
    "T37n1744_03b:0089a24": "行地隨順法智。「於諸深法不自了」下，是解行",
    "T37n1744_03b:0089a25": "前隨信信增。除此已下，總以簡之。下對惡人",
    "T37n1744_03b:0089a26": "明化益中，除此者，除上三善人也。「諸餘眾生」，",
    "T37n1744_03b:0089a27": "明三善人外總舉惡人。「於諸深」下，別列惡人。",
    "T37n1744_03b:0089a28": "「於諸深法堅著妄說」者，堅著，心邪也。妄說，謂",
    "T37n1744_03b:0089a29": "口邪，違背正法。上明起邪，今明違正。「習諸外",
    "T37n1744_03b:0089b01": "道」下，然惡人有二：一於佛法中起過、二於外",
    "T37n1744_03b:0089b02": "道法中起過。上明佛法中起有所得過，今明",
    "T37n1744_03b:0089b03": "於外道中起諸過失。既能損正增邪，不堪紹",
    "T37n1744_03b:0089b04": "繼，如腐種子也。「當以王力」者，降邪有二法：",
    "T37n1744_03b:0089b05": "一以說法、二以威勢力。說法力有二：一用濡",
    "T37n1744_03b:0089b06": "語、二以苦言。威勢力有二：一以顯力，謂王力",
    "T37n1744_03b:0089b07": "等；二以幽力，謂天龍力等。然降內邪，多用說",
    "T37n1744_03b:0089b08": "力；降伏外邪，多以威力。今此惡人，難以理",
    "T37n1744_03b:0089b09": "從，宜以威伏也。「爾時勝鬘」下，第四勝鬘致敬。",
    "T37n1744_03b:0089b10": "所以須致敬者，一欲請佛述成，是故致敬；二",
    "T37n1744_03b:0089b11": "上明用威伏物似非善，故須請述令化學之。",
    "T37n1744_03b:0089b12": "又此經始末，勝鬘凡有三禮：初請佛應，佛遂",
    "T37n1744_03b:0089b13": "應之，以見佛歡喜，是故致禮敬。次請佛攝受，",
    "T37n1744_03b:0089b14": "欲明師資道成，是故致禮。今說經竟，致如",
    "T37n1744_03b:0089b15": "來印可，故欲報佛恩，是故頂禮。「佛言善哉」",
    "T37n1744_03b:0089b16": "下，第五讚述。就文為二：一歎現德；「汝已親近」",
    "T37n1744_03b:0089b17": "下，美其往因。現益德為二：初歎護正；「降伏」",
    "T37n1744_03b:0089b18": "已下，歎其摧邪。護正摧邪，合理稱機，故云",
    "T37n1744_03b:0089b19": "善得其義。「爾時世尊」下，第三大段，次明流",
    "T37n1744_03b:0089b20": "通。就文為四：一明如來為化既周，還歸舍衛；",
    "T37n1744_03b:0089b21": "二「時勝鬘」下，明勝鬘瞻覩起戀仰心；三「還入",
    "T37n1744_03b:0089b22": "城」下，勝鬘以法傳化流通；四「入祇洹」下，如來",
    "T37n1744_03b:0089b23": "以法付屬流通。又合四以為二：初一勝鬘",
    "T37n1744_03b:0089b24": "流通、次佛流通也。勝鬘流通一國，佛流通十",
    "T37n1744_03b:0089b25": "方。初中，「世尊放光普照大眾」者，一示將別",
    "T37n1744_03b:0089b26": "相故放光。又初放光明令勝鬘正說，今放光",
    "T37n1744_03b:0089b27": "明使其流通。「身昇虛空」者，初應從空而來，今",
    "T37n1744_03b:0089b28": "說經竟還乘空而去。乘空而來，蓋不來而來，",
    "T37n1744_03b:0089b29": "來無所來；乘空而去，此是不去而去，去無所",
    "T37n1744_03b:0089c01": "去也。「去地七多羅樹」者，彰去分齊。前說經時，",
    "T37n1744_03b:0089c02": "佛雖在空，去地不遠，欲使空地交接，得申",
    "T37n1744_03b:0089c03": "禮歎。今示說經既竟，將欲迴還，故昇空轉高。",
    "T37n1744_03b:0089c04": "多羅樹，此無別翻。餘處或翻為肘，從肘盡",
    "T37n1744_03b:0089c05": "中指。七多羅樹，則七十肘，亦言四十九尺。又",
    "T37n1744_03b:0089c06": "言一多羅樹去地七仞，一仞七尺，一樹合",
    "T37n1744_03b:0089c07": "有四十九尺，七樹合有三百四十三尺。林公",
    "T37n1744_03b:0089c08": "云：「從肘盡中指，名毘陀私多。此方無名字翻，",
    "T37n1744_03b:0089c09": "處處多翻為肘。」「足步虛空還舍衛」者，現勝神",
    "T37n1744_03b:0089c10": "力，令物敬也。「時勝鬘」下，第二段。初標列敬",
    "T37n1744_03b:0089c11": "人；「合掌」已下，明三業虔仰。初明身業。「合掌」者，",
    "T37n1744_03b:0089c12": "敬也。「觀無厭足」者，愛也。俗云：於君敬、於母",
    "T37n1744_03b:0089c13": "愛，兼之者父也。今佛是慈父，故具二也。「過眼",
    "T37n1744_03b:0089c14": "境已歡喜各歎如來功德」，是口業。慶已遣",
    "T37n1744_03b:0089c15": "過，故云歡喜。次口嗟盛德，目為稱歎也。「具",
    "T37n1744_03b:0089c16": "足念佛」，是意業也。佛色身及諸功德皆念在",
    "T37n1744_03b:0089c17": "心，故云具足。第三段中，還入城傳化方便。",
    "T37n1744_03b:0089c18": "勝鬘住宮，與王別城。今欲化王，須詣王所，故",
    "T37n1744_03b:0089c19": "入城中有。又解：勝鬘出城送佛。今送佛竟，",
    "T37n1744_03b:0089c20": "還歸入城。「向友稱歎大乘」者，王為地主，一",
    "T37n1744_03b:0089c21": "為化易、二為化廣，故云以上化下如風靡草，",
    "T37n1744_03b:0089c22": "故前化王也。王及夫人各化男女者，各化",
    "T37n1744_03b:0089c23": "同類也。而言化七歲男女者，此土八歲入禮，",
    "T37n1744_03b:0089c24": "外國多以七為數，故云化七歲已上人也。如",
    "T37n1744_03b:0089c25": "前高七多羅樹等，天竺七歲許為沙彌，七是",
    "T37n1744_03b:0089c26": "一數之滿。「爾時世尊」下，第四段。就文有四：",
    "T37n1744_03b:0089c27": "一佛入祇洹，告念所付；二「時天帝」下，所付皆",
    "T37n1744_03b:0089c28": "至；三「向天帝」下，佛為說經，以法付屬；次「天",
    "T37n1744_03b:0089c29": "帝阿難及大會」下，四明大眾聞法喜行。初段",
    "T37n1744_03b:0090a01": "中，如來前身入祇洹、次口言告命阿難、次心",
    "T37n1744_03b:0090a02": "念帝釋，即是三業。帝是主也，釋是能也。能為",
    "T37n1744_03b:0090a03": "天主，故名帝釋。第二段中，時天帝忽然至",
    "T37n1744_03b:0090a04": "者，聖心相鑒，故佛念時，天帝即至。阿難先在",
    "T37n1744_03b:0090a05": "佛所，故不說之。第三段中，前為說經。「說已告」",
    "T37n1744_03b:0090a06": "下，以法付屬。前為說經者，為天帝阿難廣說",
    "T37n1744_03b:0090a07": "此經，令二人聞已，各於天上人間流通此法",
    "T37n1744_03b:0090a08": "也。「說已天帝」下，第二付屬流通。前為說令",
    "T37n1744_03b:0090a09": "其解，今付屬使其化他。又前說令其然燈，",
    "T37n1744_03b:0090a10": "今付屬令其傳燈。又前為說生其智慧，今付",
    "T37n1744_03b:0090a11": "屬生其功德。又前為說明佛是善知識，今顯",
    "T37n1744_03b:0090a12": "菩薩是善知識也。就文有二：一勸發流通；二",
    "T37n1744_03b:0090a13": "「帝釋白佛」下，立經名字。持經之方，謂付屬流",
    "T37n1744_03b:0090a14": "通。初中，前付天帝、次付阿難。付阿難令人",
    "T37n1744_03b:0090a15": "間化，付帝釋令天上化。又付阿難付出家",
    "T37n1744_03b:0090a16": "人，付帝釋付在家人。付帝釋中有三：「汝當",
    "T37n1744_03b:0090a17": "受持讀誦此經」者，直勸持也。「男女人於恒沙」",
    "T37n1744_03b:0090a18": "下，歎益勸持。「是故」已下，結勸受持。歎益勸",
    "T37n1744_03b:0090a19": "中，「憍尸迦」者，告命所付。此憍尸迦，帝釋別",
    "T37n1744_03b:0090a20": "稱。如龍樹說：「過去時波羅奈國，有波羅門",
    "T37n1744_03b:0090a21": "姓憍尸迦，聰明多智。與其同類三十三人，",
    "T37n1744_03b:0090a22": "共修學福業。命終，憍尸迦得為天主，餘三",
    "T37n1744_03b:0090a23": "十二皆為補臣。佛知此事，從本以呼，名憍",
    "T37n1744_03b:0090a24": "尸迦。」「三十三天」者，《浮荼不多羅經》云「須彌樓",
    "T37n1744_03b:0090a25": "山，山有九級，皆四面，帝釋居之。自下八級，",
    "T37n1744_03b:0090a26": "級皆四面，并有四八三十二處，一處有一臣",
    "T37n1744_03b:0090a27": "居之。三十二臣通天主，合數三十三。」更有餘",
    "T37n1744_03b:0090a28": "經云「有一龍王，名曰善住。若帝釋行時，即便",
    "T37n1744_03b:0090a29": "化出三十三頭。當中帝釋在上，前後兩箱",
    "T37n1744_03b:0090b01": "皆有兩行，合有八行。行有四頭，并有四八",
    "T37n1744_03b:0090b02": "三十二臣，各在一頭。天主并臣有三十三，即",
    "T37n1744_03b:0090b03": "以此數名第二天亦名三十三天。」言「為三十",
    "T37n1744_03b:0090b04": "三天說」者，第二天處一切諸天，勸帝釋王普",
    "T37n1744_03b:0090b05": "為廣說，理實通勸諸天說也。此言三十三天",
    "T37n1744_03b:0090b06": "者，中國音言悉怛梨余悉衛陵，此中唯取怛",
    "T37n1744_03b:0090b07": "梨二字為忉利天也。怛梨、刀利，彼國音不同",
    "T37n1744_03b:0090b08": "耳，此翻為三十三天也。「於恒沙劫修菩提行",
    "T37n1744_03b:0090b09": "行六波羅蜜」，舉劣顯勝。「若復聽受乃至執經",
    "T37n1744_03b:0090b10": "福多彼者」，辨勝過劣。謂於三乘中大乘取相",
    "T37n1744_03b:0090b11": "修行六波羅蜜，不如於此顯實一乘教中聽",
    "T37n1744_03b:0090b12": "受讀誦乃至執經。以此經中顯彰一乘開示",
    "T37n1744_03b:0090b13": "藏性，故少聽受讀誦執持福多於彼。執持",
    "T37n1744_03b:0090b14": "者，於經深愛，欲披求理。如此執持，福多於",
    "T37n1744_03b:0090b15": "彼，非是汎爾，何況為人。以劣顯勝，自此尚",
    "T37n1744_03b:0090b16": "多，況為他說。「是故」已下，結初受持。有人言：",
    "T37n1744_03b:0090b17": "於恒沙劫行六波羅蜜者，此是小乘教中說",
    "T37n1744_03b:0090b18": "菩薩三阿僧祇劫行有漏六波羅蜜。今標小",
    "T37n1744_03b:0090b19": "劫，故言恒沙劫耳。今謂若小乘中六波羅蜜，",
    "T37n1744_03b:0090b20": "及執三乘中別異大乘有所得六波羅蜜，並",
    "T37n1744_03b:0090b21": "不及此經也。如《涅槃》云「雖修一切契經諸定，",
    "T37n1744_03b:0090b22": "未聞《涅槃》，咸言一切悉是無常。聞此經已，雖",
    "T37n1744_03b:0090b23": "有煩惱，如無煩惱，能多利益。曉了己身有於",
    "T37n1744_03b:0090b24": "佛性，名之為常。」一切諸定，似是中多劫修六",
    "T37n1744_03b:0090b25": "度也。下付阿難，相顯可知。第二列名教持之",
    "T37n1744_03b:0090b26": "中，就文有五：初帝釋請。「當何名經」，問經名字。",
    "T37n1744_03b:0090b27": "「云何奉持」，問持之儀式。二「佛告」下，歎經勝德，",
    "T37n1744_03b:0090b28": "誡聽許說。三帝釋阿難受教。四「此經歎如來」",
    "T37n1744_03b:0090b29": "下，題列經名，勸持付屬。五「帝釋白佛」下，頂受",
    "T37n1744_03b:0090c01": "尊教。第二章有三：一歎教、二許說、三誡聽。",
    "T37n1744_03b:0090c02": "歎教中文別有二：初言「此經成就無量德聲",
    "T37n1744_03b:0090c03": "聞緣覺不能究竟觀察知見」者，彰此法廣，名",
    "T37n1744_03b:0090c04": "不能窮。二「憍尸迦」下，顯此法深，名不能盡。「我",
    "T37n1744_03b:0090c05": "今當」下，許說。「諦聽」下，三誡聽也。「佛言」已下，",
    "T37n1744_03b:0090c06": "列名勸持。又二：初列別名勸持；二「復次憍尸",
    "T37n1744_03b:0090c07": "迦」下，列總名以付屬。一一章中，皆初列名，對",
    "T37n1744_03b:0090c08": "上初問；後教受持，對上後問。「此教歎如來",
    "T37n1744_03b:0090c09": "真實德」者，是前如來妙色身等。「如是持」者，依",
    "T37n1744_03b:0090c10": "止名字慍守不失，即名受持。後餘類爾。「不",
    "T37n1744_03b:0090c11": "思議大受」，是前恭敬等十受等。「一切願攝」，",
    "T37n1744_03b:0090c12": "是勝鬘復於佛前發三願等。「不思攝受」，是前",
    "T37n1744_03b:0090c13": "承佛說調伏等。「說入一乘」，是上佛告汝今更",
    "T37n1744_03b:0090c14": "說諸佛所說攝受正法。「無邊聖諦」，是前文中",
    "T37n1744_03b:0090c15": "初觀諦等。「如來藏」，是前文中如來藏不離煩",
    "T37n1744_03b:0090c16": "惱藏等。「說法身」者，是前若過恒河沙等。「空義",
    "T37n1744_03b:0090c17": "隱覆」，是前文中如來藏智是空智等。「說一諦」",
    "T37n1744_03b:0090c18": "者，是上此四，三是無常、一是常等。「說一依」者，",
    "T37n1744_03b:0090c19": "是前文出世間上上依。「顛倒真實」，是前文中",
    "T37n1744_03b:0090c20": "生死依如來藏等。「自性清淨隱覆」，是前文中",
    "T37n1744_03b:0090c21": "如來藏者是法界藏等。「說真子」者，是前隨信",
    "T37n1744_03b:0090c22": "信增上等。「勝鬘夫人師子吼」者，是前文中更",
    "T37n1744_03b:0090c23": "有餘益復說斯等。自下第二，別付帝釋。良以",
    "T37n1744_03b:0090c24": "帝釋在家俗人，慮不在心，故別付之。又以帝",
    "T37n1744_03b:0090c25": "釋住壽多時，傳其末法，故佛別付。先歎經勝、",
    "T37n1744_03b:0090c26": "次以付屬。「乃至法住」者，出其時分。釋迦正法",
    "T37n1744_03b:0090c27": "有五百歲、像法千載、末法萬年，於此時中，汝",
    "T37n1744_03b:0090c28": "當讀誦、為人廣說。「帝釋白」下，奉教傳持。第四",
    "T37n1744_03b:0090c29": "大眾聞法喜行，相顯可知。",
    "T37n1744_03b:0090c30": "勝鬘寶窟卷下之末"
}