{
    "X16n0316_008:0579a13": "大佛頂首楞嚴經寶鏡疏卷第八",
    "X16n0316_008:0579a14": "大清　欽賜雲南法界寺講經廣陵沙門溥畹述",
    "X16n0316_008:0579a15": "△二示返妄歸真便成聖位(三)一總明漸次三位",
    "X16n0316_008:0579a16": "(二)一結前開後。",
    "X16n0316_008:0579a17": "阿難如是眾生一一類中(至)洗滌其器後貯甘露。",
    "X16n0316_008:0579a18": "此正通結前來約無明熏真如而成染用。為顛倒",
    "X16n0316_008:0579a19": "十二類生。因復開後約真如熏無明而成淨用。為",
    "X16n0316_008:0579a20": "單複十二聖位也。意謂。阿難。如是上來各類眾生。",
    "X16n0316_008:0579a21": "汝應當知。一一類中。亦且各各互相具足一十二",
    "X16n0316_008:0579a22": "類顛倒亂想。至如胎生一類。但就人中而論。或有",
    "X16n0316_008:0579a23": "悖逆犯分殺父害母者。豈非梟獍亂想殺害之顛",
    "X16n0316_008:0579a24": "倒乎。或有棄本蒸甞。承他宗祀者。豈非蒲盧亂想",
    "X16n0316_008:0579b01": "誣罔之顛倒乎。或有書符揑訣呪詛呼召者。豈非",
    "X16n0316_008:0579b02": "厭生亂想性邪之顛倒乎。或有假他聰明成己知",
    "X16n0316_008:0579b03": "見者。豈非水母亂想虗偽之顛倒乎。或有愚而且",
    "X16n0316_008:0579b04": "鈍不明正理者。豈非木石亂想癡頑之顛倒乎。或",
    "X16n0316_008:0579b05": "有乩仙巫覡幽明相結者。豈非鬼精亂想認影之",
    "X16n0316_008:0579b06": "顛倒乎。或有厭有取空滅色歸無者。豈非銷沉亂",
    "X16n0316_008:0579b07": "想迷惑之顛倒乎。或有求日月精尊事星斗者。豈",
    "X16n0316_008:0579b08": "非精明亂想自障之顛倒乎。或有喜新厭故觸物",
    "X16n0316_008:0579b09": "變情者。豈非轉蛻亂想假託之顛倒乎。或有趨炎",
    "X16n0316_008:0579b10": "附勢翻覆不常者。豈非蠢蠕亂想趣附之顛倒乎。",
    "X16n0316_008:0579b11": "或有高下不定或飛或潛者。豈非龜鳥亂想妄動",
    "X16n0316_008:0579b12": "之顛倒乎。人類既爾。餘類亦然。一念顛倒。即具十",
    "X16n0316_008:0579b13": "二種現。猶如揑目亂華發生。此亦窮十二變。為一",
    "X16n0316_008:0579b14": "旋復者也。然雖各各具足十二亂想。若欲究其生",
    "X16n0316_008:0579b15": "發之源。無非心性失真。自成顛倒。從其本有玅圓",
    "X16n0316_008:0579b16": "真性清淨明心。全體大用。一念妄動。遂成無明。由",
    "X16n0316_008:0579b17": "斯具足如是虗妄十二亂想。阿難。汝今意欲返妄",
    "X16n0316_008:0579b18": "歸真。轉凡成聖。要求真修。實證五十五位。以至玅",
    "X16n0316_008:0579b19": "覺究竟成佛首楞嚴王玅三摩地者。此甚容易。不",
    "X16n0316_008:0579b20": "過於是本來因之起惑造業顛倒之心。翻轉虗妄。",
    "X16n0316_008:0579b21": "即是真常。然此真常。元不離於顛倒亂想所起之",
    "X16n0316_008:0579b22": "處。苟能就此。如法建立三種漸次。方得亂想掃除。",
    "X16n0316_008:0579b23": "而顛倒自滅。則諸聖位亦從此立。正如淨器。除毒",
    "X16n0316_008:0579b24": "洗滌。後貯甘露者。是也。葢淨器者。喻根中所具不",
    "X16n0316_008:0579c01": "生不滅如來藏性清淨本然全體大用也。除去毒",
    "X16n0316_008:0579c02": "蜜者。喻除助因刳正性違現業也。灰湯洗滌者。喻",
    "X16n0316_008:0579c03": "耳根圓通聞熏聞修也。甘露者。即諸天以藥置諸",
    "X16n0316_008:0579c04": "海中。用寶山摩之。名不死藥。後貯甘露者。喻安立",
    "X16n0316_008:0579c05": "單複十二聖位也。故知迷時則名顛倒世界。而成",
    "X16n0316_008:0579c06": "十二類生。悟時則曰正覺世界。而成十二聖位。所",
    "X16n0316_008:0579c07": "以若迷若悟。若聖若凡。皆不離於現前一心也。",
    "X16n0316_008:0579c08": "△二總標別詳(二)一總標。",
    "X16n0316_008:0579c09": "云何名為三種漸次(至)三者增進違其現業。",
    "X16n0316_008:0579c10": "此則總標三種漸次。正明修習三摩地者。當以是",
    "X16n0316_008:0579c11": "法為入道之前鋒也。若夫第一意欲修習楞嚴定",
    "X16n0316_008:0579c12": "者。必須先要除其助因。以五辛菜。助淫發恚。因之",
    "X16n0316_008:0579c13": "引鬼招魔。故當除而去之。第二意欲真實修行者。",
    "X16n0316_008:0579c14": "務須先要刳其正性。以婬殺盜妄。正為性業。故當",
    "X16n0316_008:0579c15": "刳而空之。第三意欲增進聖位者。是必先要違其",
    "X16n0316_008:0579c16": "現業。以根摩相染。為現在惑業。又感將來生死苦",
    "X16n0316_008:0579c17": "報。故當違而背之。然此三者。前二惟戒。均屬助行。",
    "X16n0316_008:0579c18": "後一定慧。乃為正修。所以自淺而深。從因至果。莫",
    "X16n0316_008:0579c19": "不皆依正助熏修。則知此三漸次為能增進。五十",
    "X16n0316_008:0579c20": "五位為所增進。故後結云。如是皆以三增進故。善",
    "X16n0316_008:0579c21": "能成就五十五位真菩提路者。是也。",
    "X16n0316_008:0579c22": "△二別詳(三)一除助因。",
    "X16n0316_008:0579c23": "云何助因阿難如是世界(至)第一增進修行漸次。",
    "X16n0316_008:0579c24": "此別詳助因也。意謂。云何名為助成惡業之因耶。",
    "X16n0316_008:0580a01": "阿難。如是世界十二類生。咸皆不能自全軀命。必",
    "X16n0316_008:0580a02": "要依此四種之食。方能久住。此由佛成道後。為除",
    "X16n0316_008:0580a03": "外道自餓苦行。故說一切眾生皆依食住。此為正",
    "X16n0316_008:0580a04": "覺正說。餘不能知。外道嗤曰。愚者亦知。何言正覺",
    "X16n0316_008:0580a05": "正知。佛返問云。食有幾種。外不能對。因說此四。所",
    "X16n0316_008:0580a06": "謂段食者。變壞為相。謂香味觸三。於變壞時。能為",
    "X16n0316_008:0580a07": "食事。不說色者。以變壞時。色無用故。觸食者。觸境",
    "X16n0316_008:0580a08": "為相。謂有漏觸。裁取境時。能為食事。如眼以睡為",
    "X16n0316_008:0580a09": "食。耳以聲為食。乃至身以溫凉諸觸為食。皆有滋",
    "X16n0316_008:0580a10": "養義故。思食者。希望為相。謂有漏思。希可愛境。能",
    "X16n0316_008:0580a11": "為食事。如色界禪思。乃至小兒懸視灰囊。將謂飯",
    "X16n0316_008:0580a12": "食。得不死等。識食者。執持為相。謂有漏識。由段觸",
    "X16n0316_008:0580a13": "思。勢力增長。能為食事。此識通諸識自體。而第八",
    "X16n0316_008:0580a14": "識食義偏勝。若無此識。彼識食體不能有故。由此",
    "X16n0316_008:0580a15": "定知。異諸轉識。有異熟識一類。恒徧執持身命。令",
    "X16n0316_008:0580a16": "不斷壞。若依三界而論者。欲界人天及畜生等。具",
    "X16n0316_008:0580a17": "足四食。段食為首。鬼及色天。無有段食。只具三食。",
    "X16n0316_008:0580a18": "觸食為首。以鬼神饗祀。但觸氣故。色界諸禪。具八",
    "X16n0316_008:0580a19": "觸故。空處識處無所有處。均無觸食。唯有思識二",
    "X16n0316_008:0580a20": "食。思食為首。非非想處及無想定無想天等。并無",
    "X16n0316_008:0580a21": "思食。唯有識食。無間地獄亦唯識食。是故佛言。一",
    "X16n0316_008:0580a22": "切眾生皆依食住。但凡諸味利益於身心者。皆名",
    "X16n0316_008:0580a23": "為甘。損害於身心者。總名為毒。食甘故生。食毒故",
    "X16n0316_008:0580a24": "死。正明食為助生之因。則其甘毒不可不擇也。而",
    "X16n0316_008:0580b01": "有非毒。實甚於毒者。五辛是也。故求耳根圓通修",
    "X16n0316_008:0580b02": "正定者。應當斷除五種辛菜。所謂一大蒜。二茖蔥。",
    "X16n0316_008:0580b03": "即薤也。三慈蔥。乃蔥之正名也。四蘭蔥。即韭也。五",
    "X16n0316_008:0580b04": "興蕖偽也。正云興宜。或云。少出烏荼婆他那國。慈",
    "X16n0316_008:0580b05": "愍三藏云。根如蘿蔔。出土辛臭。冬到彼土。不見其",
    "X16n0316_008:0580b06": "苗。此方無故。所以不翻。是五種辛。能生五失。所謂",
    "X16n0316_008:0580b07": "一生過。二天遠。三鬼近。四福銷。五魔集。以故熟食",
    "X16n0316_008:0580b08": "則壯相火。助發淫念。若是生啖。則動肝氣。增長嗔",
    "X16n0316_008:0580b09": "恚。由此生過。所以生熟皆不宜也。此下四失。文顯",
    "X16n0316_008:0580b10": "易知。故不煩釋。下結之曰。阿難若欲決定修習正",
    "X16n0316_008:0580b11": "定。求入聖位。證菩提者。必須永斷此五種辛。是則",
    "X16n0316_008:0580b12": "名為最初第一除去助因增進聖位修行漸次也。",
    "X16n0316_008:0580b13": "△二刳正性。",
    "X16n0316_008:0580b14": "云何正性阿難如是眾生(至)第二增進修行漸次。",
    "X16n0316_008:0580b15": "此別詳正性也。葢正性者。以大小乘律餘皆枝葉。",
    "X16n0316_008:0580b16": "悉屬遮罪。惟婬殺盜妄。此為根本。正屬性業。乃生",
    "X16n0316_008:0580b17": "死相續正業之性也。以故阿難。正性之害。是為如",
    "X16n0316_008:0580b18": "是。所以欲修三摩地者。務要預先刳而空之。然刳",
    "X16n0316_008:0580b19": "空之法。無非精嚴受持清淨戒律。而戒雖多。婬殺",
    "X16n0316_008:0580b20": "為最。必須永斷。不惟執身不行。亦且要心不起。方",
    "X16n0316_008:0580b21": "為真斷。而斷婬殺者。尋常不得飲酒餐肉。以酒能",
    "X16n0316_008:0580b22": "亂性。恐成助婬之階。而肉必傷生。實為殺害之本。",
    "X16n0316_008:0580b23": "不可不深刳而永斷也。即雖素食。然而但有生氣",
    "X16n0316_008:0580b24": "之物。如菓蔬之屬。非以火淨不可啖食。此正護生",
    "X16n0316_008:0580c01": "防微杜漸之深意也。且菓蔬有生氣者。尚不忍啖。",
    "X16n0316_008:0580c02": "況殺生害命。忍取血肉。而飽餐大嚼者乎。准十誦",
    "X16n0316_008:0580c03": "律。淨食之法。凡有五種。一火淨。二刀淨。三爪淨。四",
    "X16n0316_008:0580c04": "鸚鵡嘴淨。五子不生淨。此名火淨。必須淨人以火",
    "X16n0316_008:0580c05": "觸之然後用者。此不忍食生之意也。阿難。如是修",
    "X16n0316_008:0580c06": "行正定之人。若不斷婬及與殺生。而能銷除惑業。",
    "X16n0316_008:0580c07": "得出生死。以離三界者。萬無是理也。當觀婬欲如",
    "X16n0316_008:0580c08": "遭毒蛇。如見怨賊。且蛇賊之害。雖喪身失命。然唯",
    "X16n0316_008:0580c09": "一生一身而已。若婬欲之害。則法身慧命。永劫沉",
    "X16n0316_008:0580c10": "淪。而修行人。豈可狎而近耶。此於四重中。偏說淫",
    "X16n0316_008:0580c11": "者。則知刳性之義。斯其正也。故法華云。諸苦所因。",
    "X16n0316_008:0580c12": "貪欲為本。若滅貪欲。無所依止者。是也。聲聞四棄",
    "X16n0316_008:0580c13": "者。謂婬殺盜妄。四波羅夷也。八棄者。謂尼眾於此。",
    "X16n0316_008:0580c14": "更加觸八覆隨。以防婬習也。執身不動者。即總禁",
    "X16n0316_008:0580c15": "七支。俱不許犯。執心不起者。乃是一念皆不可生。",
    "X16n0316_008:0580c16": "以婬心斷。則不相生。殺心斷。則不相殺。而偷心妄",
    "X16n0316_008:0580c17": "語。盜心劫竊。二者若斷。則無負累。不還宿債。此四",
    "X16n0316_008:0580c18": "不犯。是則名為清淨人焉。方可修習三摩地矣。以",
    "X16n0316_008:0580c19": "此清淨之人。不唯戒根清淨。而且六根皆得清淨。",
    "X16n0316_008:0580c20": "所以不離肉眼。便見十方而覩佛者。即眼根清淨",
    "X16n0316_008:0580c21": "也。聞法奉旨者。耳根清淨也。得通遊界者。鼻舌身",
    "X16n0316_008:0580c22": "根清淨也。宿命無艱者。意根清淨也。即法華云。現",
    "X16n0316_008:0580c23": "身所得六根清淨。故名清淨人也。然神通游界者。",
    "X16n0316_008:0580c24": "隨心自在。無所隔礙也。得無艱險者。任意逍遙。無",
    "X16n0316_008:0581a01": "有冤債也。故修禪定欲入聖位求菩提者。必須永",
    "X16n0316_008:0581a02": "斷四波羅夷。是則名為次當第二刳空正性增進",
    "X16n0316_008:0581a03": "聖位修行漸次也。",
    "X16n0316_008:0581a04": "△三違現業。",
    "X16n0316_008:0581a05": "云何現業阿難如是清淨(至)第三增進修行漸次。",
    "X16n0316_008:0581a06": "此別詳現業也。葢現業者。即現前六根。現緣六塵。",
    "X16n0316_008:0581a07": "起惑造業也。而言違者。即旋根脫塵之義也。然此",
    "X16n0316_008:0581a08": "三漸。初二躡前道場方法而為助行。今此第三亦",
    "X16n0316_008:0581a09": "是躡前圓通本根。以成正修。由其正助兼具。故能",
    "X16n0316_008:0581a10": "安立下之諸位也。此中違現業者。即前第二決定",
    "X16n0316_008:0581a11": "義中。所謂逆彼無始織妄業流者。是也。如是清淨",
    "X16n0316_008:0581a12": "持禁戒人者。正躡前文第二漸次。成此第三漸次。",
    "X16n0316_008:0581a13": "是藉助行。以成正修也。故知前二為因戒生定。此",
    "X16n0316_008:0581a14": "則正明因定發慧耳。心無貪淫於外六塵不多流",
    "X16n0316_008:0581a15": "逸者。謂此清淨持戒之人。內既無有淫殺盜妄四",
    "X16n0316_008:0581a16": "種貪心。故能外於六塵情境。亦不多有隨流放逸。",
    "X16n0316_008:0581a17": "然言不多。弗許絕無者。以初心學者。根中虗習。未",
    "X16n0316_008:0581a18": "能盡除。而塵影猶在。則其現業尚未盡違。但以無",
    "X16n0316_008:0581a19": "漏而熏有漏。非全無漏也。因不流逸者。即前所謂",
    "X16n0316_008:0581a20": "心尚不緣色香味觸也。旋元自歸者。即耳根圓通。",
    "X16n0316_008:0581a21": "初於聞中入流亡所之正修也。塵既不緣。至六用",
    "X16n0316_008:0581a22": "不行者。即動靜二相。了然不生。乃至聞所聞盡也。",
    "X16n0316_008:0581a23": "十方國土至皆現其中者。即覺所覺空。乃至寂滅",
    "X16n0316_008:0581a24": "現前也。是人即獲無生法忍者。即忽然超越獲二",
    "X16n0316_008:0581b01": "殊勝也。以塵寂則根無所偶。而根拔則六用不行。",
    "X16n0316_008:0581b02": "由其塵寂故。國土皎然。猶瑠璃之界。因其根拔故。",
    "X16n0316_008:0581b03": "身心清淨。如明月之珠。所以若身若心莫不快然",
    "X16n0316_008:0581b04": "者。以能悟得身界不二唯一妙圓。故知內而身心。",
    "X16n0316_008:0581b05": "外而世界。本自一心。更無他物。所謂情與無情共",
    "X16n0316_008:0581b06": "一體。處處總成真法界。豈非獲大安隱無上涅槃",
    "X16n0316_008:0581b07": "者乎。自此之後。一切如來自證之境。如密者法身",
    "X16n0316_008:0581b08": "之理。圓者般若之智。淨者解脫之行。妙者三德秘",
    "X16n0316_008:0581b09": "藏不可思議之境也。皆現其中者。即前寂滅現前",
    "X16n0316_008:0581b10": "也。無生法忍者。謂此一心本無生滅。但由虗妄分",
    "X16n0316_008:0581b11": "別。幻見有生有滅。今證此心無生無滅本有之法",
    "X16n0316_008:0581b12": "安住忍可。故名無生法忍也。即當從是無生無滅。",
    "X16n0316_008:0581b13": "以為因心。漸次深入。圓成果地。幻脩幻證。自此已",
    "X16n0316_008:0581b14": "往。但隨其心所發何行。即能安立何等聖位。即如",
    "X16n0316_008:0581b15": "發漸次正助。則能安立乾慧相似覺位。如發三賢",
    "X16n0316_008:0581b16": "四加十地等覺。如是正助。則能安立五十五種隨",
    "X16n0316_008:0581b17": "分覺位。如發必定成佛之正助。則能安立妙覺究",
    "X16n0316_008:0581b18": "竟覺位。此則總依一心。開為漸次正助。為能立之",
    "X16n0316_008:0581b19": "因心。此下諸位皆所立之果覺也。以下聖位。然在",
    "X16n0316_008:0581b20": "古註。有依瓔珞仁王諸經諸論而判釋者。雖各有",
    "X16n0316_008:0581b21": "據。亦無不可。但諸經義理。互有差殊。且而本經純",
    "X16n0316_008:0581b22": "談性定如幻修證。乃佛自證不可思議那伽大定",
    "X16n0316_008:0581b23": "也。設欲強配。未免支離。故下略約起信三覺。以攝",
    "X16n0316_008:0581b24": "諸位。庶使初心學者。識路還家。以免窮途之泣耳。",
    "X16n0316_008:0581c01": "△二別示賢聖諸位(九)一乾慧位。",
    "X16n0316_008:0581c02": "阿難是善男子欲愛乾枯(至)未與如來法流水接。",
    "X16n0316_008:0581c03": "此合三漸次為乾慧地也。若准起信。約相似覺隨",
    "X16n0316_008:0581c04": "分覺究竟覺。以分地前地上及究竟位者。此當相",
    "X16n0316_008:0581c05": "似覺位也。阿難。如是上來依三漸次精勤修習之",
    "X16n0316_008:0581c06": "善男子。因其正性刳空。婬心永斷。至是故得欲愛",
    "X16n0316_008:0581c07": "乾枯。因其現業違背。六用不行。至是則能根境不",
    "X16n0316_008:0581c08": "偶。葢淫欲為續生之本。既能永斷。則知現前雖有",
    "X16n0316_008:0581c09": "殘質。將來一定。不復續生。由其根塵不偶。能以定",
    "X16n0316_008:0581c10": "力。執持此心。故得虗而無礙。明而無障。所以外無",
    "X16n0316_008:0581c11": "塵障。內無根礙。既無根塵之障礙。純是智慧之光",
    "X16n0316_008:0581c12": "明。由是慧性真明。內洞外徹。故名曰圓。不唯一身",
    "X16n0316_008:0581c13": "一心。且而鎣徹十方世界。以鎣界則智圓矣。而欲",
    "X16n0316_008:0581c14": "乾則慧生焉。由此立名。故曰乾慧。依之住持。故名",
    "X16n0316_008:0581c15": "曰地。葢諸佛之道。悲智雙流。此人雖能淫欲習氣",
    "X16n0316_008:0581c16": "初得乾枯。然則未能與夫如來法性真流薩婆若",
    "X16n0316_008:0581c17": "海大水相接。所謂乾有智慧。以故目之。為乾慧地",
    "X16n0316_008:0581c18": "也。",
    "X16n0316_008:0581c19": "△二十信位。",
    "X16n0316_008:0581c20": "即以此心中中流入(至)所去隨願名願心住。",
    "X16n0316_008:0581c21": "此明圓信十種位次。若准起信。自此已往。直至等",
    "X16n0316_008:0581c22": "覺。皆隨分覺位也。意謂。即須以此相似覺心乾慧",
    "X16n0316_008:0581c23": "中智。契中道理。勤勇無間。不滯二邊。故云中中流",
    "X16n0316_008:0581c24": "入。然此流入。尚涉功用。非無功用。任運流入薩婆",
    "X16n0316_008:0582a01": "若海。此但較前。更增一番智斷功能。故得密圓淨",
    "X16n0316_008:0582a02": "妙如來藏心。忽然了明。透徹透悟。猶如蓮華開舒",
    "X16n0316_008:0582a03": "敷放者。正心開意解之相也。且此妙圓。非如前位。",
    "X16n0316_008:0582a04": "似妙似圓。斯乃隨分覺中。真妙真圓也。應即從此",
    "X16n0316_008:0582a05": "心開之際。益加增進。任運熏修。務使真妙者重增",
    "X16n0316_008:0582a06": "其真妙。真圓者更進於真圓。由是增進妙圓真性。",
    "X16n0316_008:0582a07": "更須重發妙圓淨信。方為從性起信。則全信是性。",
    "X16n0316_008:0582a08": "故能徧歷聖位。無往不由妙圓淨信。無位不屬常",
    "X16n0316_008:0582a09": "住真性。所以一切世間虗妄想相。如陰處界大。盡",
    "X16n0316_008:0582a10": "皆滅除而無餘者。以信本如來藏妙真如性故也。",
    "X16n0316_008:0582a11": "依如是心。發如是信。不著二邊。方為中道之信。由",
    "X16n0316_008:0582a12": "如是信。信如是心。了無虗妄。乃名純真之心。得此",
    "X16n0316_008:0582a13": "心信。安住不動。故其第一名信心住也。既然獲此",
    "X16n0316_008:0582a14": "真心妙信。則於諦理。無不明白。莫不了然。故一切",
    "X16n0316_008:0582a15": "根塵識法。莫不互圓而互通矣。所以陰不能覆。處",
    "X16n0316_008:0582a16": "不能局。界不能隔。三俱無礙。因此遂能遠憶過去",
    "X16n0316_008:0582a17": "無數劫中捨身之事。又能懸憶未來劫中受身之",
    "X16n0316_008:0582a18": "事者。何耶。以其過現未來一切染淨諸業所熏種",
    "X16n0316_008:0582a19": "子習氣。如畢陵之慢。身子之嗔。頓皆發現。如在目",
    "X16n0316_008:0582a20": "前故也。是人所以於三世事皆能憶念。得無遺忘。",
    "X16n0316_008:0582a21": "以其憶念無忘。故名第二為念心住也。妙圓純真",
    "X16n0316_008:0582a22": "者。躡前第一從真妙圓中道純真之二句也。無始",
    "X16n0316_008:0582a23": "習氣者。即躡第二無始習氣皆現在前之二句也。",
    "X16n0316_008:0582a24": "然在第一。雖云妙圓純真。未得真精而發化。即在",
    "X16n0316_008:0582b01": "第二。雖云習氣在前。未能通一以精明。此言發化",
    "X16n0316_008:0582b02": "精明者。正見功夫增進之相也。故此唯以真精真",
    "X16n0316_008:0582b03": "明之妙性。而進趣熏發真清真淨之妙信。所以惟",
    "X16n0316_008:0582b04": "精惟明。惟進惟趣。故名第三為精進心也。心精現",
    "X16n0316_008:0582b05": "前者。即躡精進心也。純以智慧者。乃功夫增進之",
    "X16n0316_008:0582b06": "相也。以前雖精進。而功猶未到。雖云發化。而慧尚",
    "X16n0316_008:0582b07": "未純。至此則精進信心。現在前矣。權實智慧。純以",
    "X16n0316_008:0582b08": "用焉。故名第四為慧心住也。以猶用也。蓋前乾慧",
    "X16n0316_008:0582b09": "位中。有云純是智慧者。正明初得相似。猶帶是在。",
    "X16n0316_008:0582b10": "則惑與智。尚未融化。至此則曰純以智慧者。乃精",
    "X16n0316_008:0582b11": "真發化。一切惑習無非智慧。此則隨分所獲真智",
    "X16n0316_008:0582b12": "真慧得體得用者也。執持智明者。躡上慧心住也。",
    "X16n0316_008:0582b13": "周徧寂湛等。正功夫增進之相也。意謂。前雖智慧",
    "X16n0316_008:0582b14": "精明。若無定力以執持之。則妄念起。而寂湛者不",
    "X16n0316_008:0582b15": "能周徧。正念失。而寂妙者不能常凝。蓋無寂之照。",
    "X16n0316_008:0582b16": "如風裏之燈。無照之寂。猶暗中之目。今以定力。執",
    "X16n0316_008:0582b17": "持智明。故寂湛者得以周徧。而寂妙者獲其常凝。",
    "X16n0316_008:0582b18": "斯則即寂而照。即照而寂。乃為正定體用之相。故",
    "X16n0316_008:0582b19": "名第五為定心住也。定光發明者。躡上定心住也。",
    "X16n0316_008:0582b20": "明性深入等。正功夫增進之相也。蓋定光發明者。",
    "X16n0316_008:0582b21": "因定發慧也。明性深入。用慧資定也。此正定慧均",
    "X16n0316_008:0582b22": "平。互發互資。愈入愈深。唯有進趣。而無退轉。故名",
    "X16n0316_008:0582b23": "第六為不退心也。心進安然者。躡上不退心也。保",
    "X16n0316_008:0582b24": "持不失等。乃功夫增進也。意謂。前雖不退勤勇無",
    "X16n0316_008:0582c01": "間。尚涉功夫。至此雖精進。而不見有勤勞之相。故",
    "X16n0316_008:0582c02": "曰安然。良由定慧均等。故得安然。保護執持而不",
    "X16n0316_008:0582c03": "散失。然所保護者。是何法耶。即常住真心。性淨明",
    "X16n0316_008:0582c04": "體。乃十方如來法身慧命也。以能保護如是之法。",
    "X16n0316_008:0582c05": "則與諸佛。同其氣分。相交相接。故名第七為護法",
    "X16n0316_008:0582c06": "心也。覺明保持者。躡上獲法心也。能以妙力等。此",
    "X16n0316_008:0582c07": "功夫增進也。意謂。前雖與佛氣分交接。蒙其慈心",
    "X16n0316_008:0582c08": "光明攝受。然而生佛之心。猶居兩地。尚未渾融。至",
    "X16n0316_008:0582c09": "此能以心光妙力。返迴佛心之慈光。而自己心光。",
    "X16n0316_008:0582c10": "轉向佛心以安住。由是己心佛心。己光佛光。互回",
    "X16n0316_008:0582c11": "互向。猶如雙鏡。彼此光明。互相對照。以故光內現",
    "X16n0316_008:0582c12": "光。影中含影。重重涉入。互互無窮。此正自心即佛。",
    "X16n0316_008:0582c13": "佛即自心。渾融無二也。以其迴佛光而向佛心。故",
    "X16n0316_008:0582c14": "名第八為迴向心也。心光密迴者。躡上迴向心也。",
    "X16n0316_008:0582c15": "獲佛常凝等。明功夫增進也。意謂。前雖心光佛光",
    "X16n0316_008:0582c16": "密相迴互。尚恐未久。此則方獲佛光心光。不動常",
    "X16n0316_008:0582c17": "凝。而與無上妙淨戒體。一同安住。無作無為。從今",
    "X16n0316_008:0582c18": "得去。盡未來劫永無遺失。此正所謂心地大戒。故",
    "X16n0316_008:0582c19": "名第九為戒心住也。住戒自在者。躡上戒心住也。",
    "X16n0316_008:0582c20": "能游十方等。明功夫增進也。意謂。前雖住戒。尚為",
    "X16n0316_008:0582c21": "止作所局。惟持無作之體。至此則發自在之用。所",
    "X16n0316_008:0582c22": "謂不戒而戒。無往非戒。由律儀戒。攝善法戒。以至",
    "X16n0316_008:0582c23": "饒益有情戒。莫不具足。故能游化十方國土。正謂",
    "X16n0316_008:0582c24": "嚴淨毗尼。弘範三界。應身無量。度脫眾生。以戒根",
    "X16n0316_008:0583a01": "清淨故。所去之處。莫不隨心。無不滿願者也。故名",
    "X16n0316_008:0583a02": "第十為願心住也。此上十種信位。古解有謂初住",
    "X16n0316_008:0583a03": "開出者。以圓家住前。具不取證。故不立位。且以漸",
    "X16n0316_008:0583a04": "次乾慧。總攝十信。若然則經文四加之前。佛不應",
    "X16n0316_008:0583a05": "說盡是清淨四十一心。於後總結。又不應說善能",
    "X16n0316_008:0583a06": "成就五十五位矣。設十信果在三漸次中。佛亦不",
    "X16n0316_008:0583a07": "應明列其位。備詳其數。若謂圓家住前。俱不取證。",
    "X16n0316_008:0583a08": "即在住後。又何甞取證耶。今遵本經。仍開為十。但",
    "X16n0316_008:0583a09": "圓家信位。雖與諸經十信名同。而義實迥異。余故",
    "X16n0316_008:0583a10": "判入隨分覺也。",
    "X16n0316_008:0583a11": "△三十住位。",
    "X16n0316_008:0583a12": "阿難是善男子以真方便(至)陳列灌頂名灌頂住。",
    "X16n0316_008:0583a13": "此明十住位也。蓋住者。謂親住佛家。分破五住。分",
    "X16n0316_008:0583a14": "證三德。依秘密藏。無住而住。故名為住。阿難。如是",
    "X16n0316_008:0583a15": "上來十信圓具。此善男子。皆是以真方便。發此十",
    "X16n0316_008:0583a16": "心。所謂從真妙圓。重發真妙。乃是從性起信。稱性",
    "X16n0316_008:0583a17": "而發十種信心。以為入道真實方便。非同三漸以",
    "X16n0316_008:0583a18": "及乾慧之相似方便也。然能發此十種信心。乃是",
    "X16n0316_008:0583a19": "心精真體之所發暉。故此十種。從性發信。體用相",
    "X16n0316_008:0583a20": "即。互涉互入。求其所以。無非圓成實性一心之所",
    "X16n0316_008:0583a21": "發也。故名初住。為發心住也。即華嚴云。初發心時。",
    "X16n0316_008:0583a22": "便成正覺。成就慧身。不由他悟者。此也。心中發明",
    "X16n0316_008:0583a23": "等者。躡前發心住中心精發暉也。以前心精妙信。",
    "X16n0316_008:0583a24": "雖屬性修功用。然未渾融。意謂。前來雖能發心。然",
    "X16n0316_008:0583b01": "於心信。尚未一如。故能發之心如淨瑠璃。所發之",
    "X16n0316_008:0583b02": "信如精金也。至此則以從前已往能發所發妙心",
    "X16n0316_008:0583b03": "妙性。鎔為一體。打成一片。一切諸行由斯踐履。以",
    "X16n0316_008:0583b04": "為基地。此如建重樓者。先平基地。故名第二為治",
    "X16n0316_008:0583b05": "地住。治即平也。心地涉知者。躡前治地住也。蓋心",
    "X16n0316_008:0583b06": "即智也。地即理也。涉知者。是以智照於理。理照於",
    "X16n0316_008:0583b07": "智。若智若理。互相鑒照。以故理智俱得明了。從是",
    "X16n0316_008:0583b08": "而往。依理依智。游履十方。自利利他。一切皆無遮",
    "X16n0316_008:0583b09": "留障礙。所以廣修妙行。大作佛事。故名第三為修",
    "X16n0316_008:0583b10": "行住也。行與佛同者。躡前修行住也。謂己妙行同",
    "X16n0316_008:0583b11": "與佛行。故能領受諸佛氣分。所謂發心究竟。二無",
    "X16n0316_008:0583b12": "有別。將生佛家。作法王子。此如中陰身。自求父母",
    "X16n0316_008:0583b13": "之義也。必要三者業同。然後中陰心相體信。冥然",
    "X16n0316_008:0583b14": "相通。始攬赤白二滴而入胎者。此喻行人始覺合",
    "X16n0316_008:0583b15": "本。攬權實二智。入如來藏。為成佛種也。猶太子處",
    "X16n0316_008:0583b16": "胎。貴壓羣臣。故名第四為生貴住也。以上皆明初",
    "X16n0316_008:0583b17": "入聖胎。此下皆明長養聖胎。既遊道胎者。躡上生",
    "X16n0316_008:0583b18": "貴住也。意謂。既游諸佛正道之胎。親攬諸佛權實",
    "X16n0316_008:0583b19": "二智。此則已奉大覺之遺體。得為法王之真胤矣。",
    "X16n0316_008:0583b20": "此如胎中五位。已成人之生相。而不缺少。然未出",
    "X16n0316_008:0583b21": "胎。故名第五為方便具足住也。容貌如佛。躡前親",
    "X16n0316_008:0583b22": "奉覺胤方便具足也。意謂。外之容貌。既然如佛。則",
    "X16n0316_008:0583b23": "內之心相。亦應同佛。乃表理一如。內外俱正。故名",
    "X16n0316_008:0583b24": "第六為正心住也。身心合成者。躡前容貌心相也。",
    "X16n0316_008:0583c01": "意謂。既已身心肖佛。自合漸漸長成。則於道胎。日",
    "X16n0316_008:0583c02": "益月增。時刻無間。唯長無縮。故名第七為不退住",
    "X16n0316_008:0583c03": "也。十身靈相者。躡上身心合成也。意謂。前來雖是",
    "X16n0316_008:0583c04": "身心增長。但是方便具足。至此則十身靈相。一時",
    "X16n0316_008:0583c05": "具足。蓋十身者。盧舍那也。謂聲聞及緣覺。菩薩如",
    "X16n0316_008:0583c06": "來身。法智空業報。眾生及國土。又如來身自具十",
    "X16n0316_008:0583c07": "種。謂菩提願化力莊嚴威勢意生福法智。然此菩",
    "X16n0316_008:0583c08": "薩雖獲是身。具體而微。故名第八為童真住也。形",
    "X16n0316_008:0583c09": "成者。躡上十身具足也。意謂。前來雖然具足。猶在",
    "X16n0316_008:0583c10": "胎中。此則形已成矣。胎已出矣。親得為佛嫡骨子",
    "X16n0316_008:0583c11": "矣。所謂從佛口生。從法化生。故名第九為法王子",
    "X16n0316_008:0583c12": "住也。表以成人者。躡前法王子也。意謂。前來雖得",
    "X16n0316_008:0583c13": "為子。尚猶幼小。今則陳列灌頂。表以成人可當大",
    "X16n0316_008:0583c14": "任。如國大王。以國事而分委太子也。蓋大王者。即",
    "X16n0316_008:0583c15": "是金輪。為天下之主。剎利者。即是散粟。乃一國之",
    "X16n0316_008:0583c16": "君。故金輪生者。即稱太子。而剎利生者。則曰世子。",
    "X16n0316_008:0583c17": "若據金輪灌頂者。華嚴經云。轉輪聖王所生太子。",
    "X16n0316_008:0583c18": "母是正后。身相具足。坐白象寶妙金之座。張大羅",
    "X16n0316_008:0583c19": "縵。奏諸音樂。取四大海水。置金瓶內。王執此瓶。灌",
    "X16n0316_008:0583c20": "太子頂。是時即名受王職位。菩薩受職亦復如是。",
    "X16n0316_008:0583c21": "諸佛智水灌其頂故。名為受大智職菩薩。問彼明",
    "X16n0316_008:0583c22": "十地。方是受職。今明十住。亦名灌頂者。何耶。答此",
    "X16n0316_008:0583c23": "正約下剎利世子。陳列灌頂。表以成人之道。亦分",
    "X16n0316_008:0583c24": "得此名。在王之數耳。非謂即同彼經十地之灌頂",
    "X16n0316_008:0584a01": "也。故名第十為灌頂住也。",
    "X16n0316_008:0584a02": "△四十行位。",
    "X16n0316_008:0584a03": "阿難是善男子成佛子已(至)性本然故名真實行。",
    "X16n0316_008:0584a04": "此明十行位也。蓋行者。乃是菩薩道全德備。廣行",
    "X16n0316_008:0584a05": "佛事。攝物利生。所謂念念具足諸波羅蜜也。然行",
    "X16n0316_008:0584a06": "雖多。約而言之。不出於十。阿難如是上來修習十",
    "X16n0316_008:0584a07": "住之善男子。既已灌頂受職。得成諸佛之真子矣。",
    "X16n0316_008:0584a08": "且而具足如來藏中無量無邊稱性功德。自應廣",
    "X16n0316_008:0584a09": "行檀度。與十方界隨順眾生。或資生施。或無畏施。",
    "X16n0316_008:0584a10": "或以法施。隨有所需。悉令如意。斯則自他俱利。機",
    "X16n0316_008:0584a11": "應皆喜。故名第一為歡喜行。此檀波羅蜜之力也。",
    "X16n0316_008:0584a12": "既是三檀備足。善能利益一切眾生。亦宜令其斷",
    "X16n0316_008:0584a13": "一切惡。修一切善。度一切生。此所謂攝律儀戒。攝",
    "X16n0316_008:0584a14": "善法戒。饒益有情戒。果能如是。方名第二為饒益",
    "X16n0316_008:0584a15": "行。此戒波羅蜜之力也。自覺覺他者。以前第一具",
    "X16n0316_008:0584a16": "足妙德。乃為自覺。等二能利一切眾生。正屬覺他。",
    "X16n0316_008:0584a17": "雖然如是。柰自他不泯。恐生彼此相違互拒。不無",
    "X16n0316_008:0584a18": "嗔恨。設依無生法忍。則無人無我。無能無所。三輪",
    "X16n0316_008:0584a19": "盡掃。四相全空。方得無違無拒。無嗔無恨。斯名第",
    "X16n0316_008:0584a20": "三無嗔恨行。此忍波羅蜜之力也。以能忍辱饒益",
    "X16n0316_008:0584a21": "眾生。雖使世間十二種類。俱能出生十二聖位。設",
    "X16n0316_008:0584a22": "無精進。亦不常久。豈能自今窮未來際而皆饒益",
    "X16n0316_008:0584a23": "耶。由其精進故。豎窮三世。橫徧十方。皆能平等普",
    "X16n0316_008:0584a24": "利。通達無遮。是以第四名無盡行。此精進波羅蜜",
    "X16n0316_008:0584b01": "之力也。由是上來施戒忍進。十方三世自利利他",
    "X16n0316_008:0584b02": "所有之法。至此一切悉皆會合。同為一體。然而此",
    "X16n0316_008:0584b03": "等種種法門。設非禪定相持。則不能得無差無誤。",
    "X16n0316_008:0584b04": "離癡離亂也。梵語禪那。此云靜慮。以慮能離癡。靜",
    "X16n0316_008:0584b05": "能離亂。故名第五離癡亂行。此禪波羅蜜之力也。",
    "X16n0316_008:0584b06": "既依禪定。自能發慧。決擇事理。了然無惑。以理能",
    "X16n0316_008:0584b07": "顯事。則同中現異。乃理不礙事也。而事能顯理。故",
    "X16n0316_008:0584b08": "異相見同。正事不礙理也。此皆慧度成就。是以理",
    "X16n0316_008:0584b09": "事無礙。同異互現。故名第六為善現行。此慧波羅",
    "X16n0316_008:0584b10": "蜜之力也。不惟善現事理。是為如是。乃至十方世",
    "X16n0316_008:0584b11": "界所有虗空。滿足微塵。亦能互現。然非方便則不",
    "X16n0316_008:0584b12": "可耳。蓋方便者。以權為事也。所以大小相容。一多",
    "X16n0316_008:0584b13": "無礙。故塵中現界而界不小者。是小不礙大也。界",
    "X16n0316_008:0584b14": "中現塵而塵不大者。是大不礙小也。由是界中現",
    "X16n0316_008:0584b15": "塵。塵中現界。互不相留。亦不相礙者。皆因方便無",
    "X16n0316_008:0584b16": "著。以成事事無礙之故耳。設有執著。則大自大而",
    "X16n0316_008:0584b17": "小自小。一自一而多自多。何能相容而無礙耶。故",
    "X16n0316_008:0584b18": "此第七名無著行。此方便波羅蜜之力也。然則上",
    "X16n0316_008:0584b19": "來理事無礙。事事無礙。種種法界。雖得現前。設無",
    "X16n0316_008:0584b20": "願度。難稱第一。亦不尊重。故須發起種種大願。如",
    "X16n0316_008:0584b21": "四弘十願之類。以不發則已。設一發之。猶如頻伽",
    "X16n0316_008:0584b22": "在[穀-禾+卵]。聲愈眾鳥。又如王子處胎。貴壓羣臣。以故能",
    "X16n0316_008:0584b23": "發大願者。則從前所修諸波羅蜜。皆如眾流入海。",
    "X16n0316_008:0584b24": "至此咸是第一波羅蜜也。故名第八為尊重行。此",
    "X16n0316_008:0584c01": "願波羅蜜之力也。如是上來雖得願行相資事理",
    "X16n0316_008:0584c02": "圓融。然非身體力行。亦不能成十方諸佛清淨軌",
    "X16n0316_008:0584c03": "則。故須力行方能倣法。是以第九名善法行。此力",
    "X16n0316_008:0584c04": "波羅蜜之力也。縱其善能倣法。一一皆是十方如",
    "X16n0316_008:0584c05": "來清淨軌則。全無遺漏。若無智度。則難契證一真",
    "X16n0316_008:0584c06": "如心無作無為如來藏性清淨本然之體。由是義",
    "X16n0316_008:0584c07": "故。必須真實之智。方能證此真實之體。以故第十",
    "X16n0316_008:0584c08": "名真實行。此智波羅蜜之力也。",
    "X16n0316_008:0584c09": "△五十向位。",
    "X16n0316_008:0584c10": "阿難是善男子滿足神通(至)名法界無量迴向。",
    "X16n0316_008:0584c11": "此明十向位也。蓋前信住行三。出俗心多。大悲行",
    "X16n0316_008:0584c12": "劣。故此以願濟悲。處俗利生。回真向俗。回智向悲。",
    "X16n0316_008:0584c13": "使真俗圓融。智悲不二。是名十回向。亦名十願也。",
    "X16n0316_008:0584c14": "阿難。如是上來修習十行之善男子。自初行以至",
    "X16n0316_008:0584c15": "八行。顯同顯異。現界現塵。則其神通已滿足矣。次",
    "X16n0316_008:0584c16": "於第九成佛軌則。是其佛事已成就矣。乃至第十",
    "X16n0316_008:0584c17": "一一清淨。皆獲本然者。則此藏性之體。已細潔矣。",
    "X16n0316_008:0584c18": "而藏性之用。亦精真矣。從此遮留障礙。一切諸患。",
    "X16n0316_008:0584c19": "自今而遠離矣。然於此時。當度眾生。設不度生。則",
    "X16n0316_008:0584c20": "成自了漢矣。而度生之法。須識即相離相。中道妙",
    "X16n0316_008:0584c21": "義。不落二邊。方為可耳。由其即相。故當度生。以其",
    "X16n0316_008:0584c22": "離相。須除度相。以其回無為心。則不著離而落空。",
    "X16n0316_008:0584c23": "故能救護眾生。以其向涅槃路。則不著即而滯有。",
    "X16n0316_008:0584c24": "故能離眾生相。此則第一即相離相。以明中道迴",
    "X16n0316_008:0585a01": "向之義也。次明有為無為中道妙義。蓋可壞者。乃",
    "X16n0316_008:0585a02": "生死有為也。諸離者。即涅槃無為也。由能壞其可",
    "X16n0316_008:0585a03": "壞。故不躭著於生死。由能遠離諸離。故不滯守於",
    "X16n0316_008:0585a04": "涅槃。所謂涅槃不安。生死不立。善獲中道。是不見",
    "X16n0316_008:0585a05": "有能壞之智。及所壞之境。故名不壞。此則第二即",
    "X16n0316_008:0585a06": "有為無為。以明中道迴向之義也。俱舍論云。涅槃",
    "X16n0316_008:0585a07": "名離。以離諸惑染及生死故。三明本覺始覺中道",
    "X16n0316_008:0585a08": "妙義。蓋湛然者。即本覺也。齊佛覺者。乃始覺也。今",
    "X16n0316_008:0585a09": "則始本不二。與佛平等。故等一切佛。此則第三約",
    "X16n0316_008:0585a10": "本覺始覺以明中道迴向之義也。四明因地果地",
    "X16n0316_008:0585a11": "中道妙義。蓋真精者。因地心也。佛地者。果地覺也。",
    "X16n0316_008:0585a12": "了明心地。故曰發明。名目相應。故曰如佛。此則因",
    "X16n0316_008:0585a13": "心果覺。無二無別。故佛心所至之處。則因心亦爾。",
    "X16n0316_008:0585a14": "此則第四約因心果覺。以明中道迴向之義也。五",
    "X16n0316_008:0585a15": "明依正二報中道妙義。蓋世界者。依報也。如來者。",
    "X16n0316_008:0585a16": "此報也。而依正二報互相涉入者。如依入正。則毛",
    "X16n0316_008:0585a17": "端現剎。如正入依。則塵內轉輪。故得一多小大。均",
    "X16n0316_008:0585a18": "無&#;礙。猶如帝網孔光交映。故其功德。無有盡藏。",
    "X16n0316_008:0585a19": "此則第五約依正二報。以明中道迴向之義也。六",
    "X16n0316_008:0585a20": "明一多理事中道妙義。蓋同佛地者。明理一也。各",
    "X16n0316_008:0585a21": "生淨因者。明事多也。依因發揮取涅槃道者。由多",
    "X16n0316_008:0585a22": "事以契一理也。一多雖殊。歸理無二。故曰平等。意",
    "X16n0316_008:0585a23": "謂。於始本相同佛之理地。從此諸地之中。各各發",
    "X16n0316_008:0585a24": "生清淨真因。依此真因。發越揮散六度萬行。周徧",
    "X16n0316_008:0585b01": "法界。以取究竟涅槃之道行。從理起名。隨順平等。",
    "X16n0316_008:0585b02": "能生道果。名為善根。此則第六約一多理事。以明",
    "X16n0316_008:0585b03": "中道迴向之義也。七明眾生自他中道妙義。意謂。",
    "X16n0316_008:0585b04": "真實善根既已成就。則十方眾生皆我本性者。此",
    "X16n0316_008:0585b05": "迴他向自也。以我本性圓融成就不失眾生者。此",
    "X16n0316_008:0585b06": "迴自向他也。了得若自若他二而不二。故名隨順",
    "X16n0316_008:0585b07": "等觀一切眾生也。此則第七約眾生自他。以明中",
    "X16n0316_008:0585b08": "道迴向之義也。八名真如變與不變中道妙義。蓋",
    "X16n0316_008:0585b09": "此真如不變隨緣。故即一切法隨緣不變故。離一",
    "X16n0316_008:0585b10": "切相。唯即與離二無所著者。此明變與不變二俱",
    "X16n0316_008:0585b11": "不立。以顯真如中道之相。此則第八約真如變不",
    "X16n0316_008:0585b12": "變。以明中道迴向之義也。九明無縛無脫中道妙",
    "X16n0316_008:0585b13": "義。意謂。既是真實悟得所有真如。則豎窮三世。橫",
    "X16n0316_008:0585b14": "徧十方。一切無礙。更無有縛。亦無解脫。以生死即",
    "X16n0316_008:0585b15": "涅槃。故無有縛。涅槃即生死。故無有脫。此則第九",
    "X16n0316_008:0585b16": "約真如縛脫。以明中道迴向之義也。十明法界有",
    "X16n0316_008:0585b17": "量無量中道妙義。意謂。初證性德。以為齊佛。以為",
    "X16n0316_008:0585b18": "如佛。以為至一切處等。皆存覺見。則法界性未離",
    "X16n0316_008:0585b19": "有量。及乎至此。性德圓成。始知清淨本然。周徧法",
    "X16n0316_008:0585b20": "界。方知無量之量矣。正通拂從前一切諸位限量",
    "X16n0316_008:0585b21": "情見也。此則第十約法界量無量。以明中道迴向",
    "X16n0316_008:0585b22": "之義也。",
    "X16n0316_008:0585b23": "△六加行位。",
    "X16n0316_008:0585b24": "阿難是善男子盡是清淨(至)二無所目名世第一地。",
    "X16n0316_008:0585c01": "此明加行位也。謂依此四加功用行。為入地之勝",
    "X16n0316_008:0585c02": "進也。阿難。如是上來修習正定之善男子。自從乾",
    "X16n0316_008:0585c03": "慧。以至信住行向。既能盡歷如是清淨四十一心。",
    "X16n0316_008:0585c04": "次則應成煖頂忍世四加行矣。然加行而曰妙圓",
    "X16n0316_008:0585c05": "者。以餘乘教中皆有四加。但非妙圓。故佛特標以",
    "X16n0316_008:0585c06": "簡異之。蓋此四種。乃入道要門。始終地位。皆由增",
    "X16n0316_008:0585c07": "進。如漸次位中。非此加行。莫入乾慧。相似位中。非",
    "X16n0316_008:0585c08": "此加行。莫入信住行向。乃至等覺。亦由加行。方入",
    "X16n0316_008:0585c09": "妙覺。然今獨於十向之後。列四加者。以顯地法尊",
    "X16n0316_008:0585c10": "勝。非此加行。不能入也。即以初地歡喜心中所具",
    "X16n0316_008:0585c11": "佛覺。用為十向末後始覺之己心也。蓋初地覺性。",
    "X16n0316_008:0585c12": "全在十向無明心中。譬如火在木中。今以十向之",
    "X16n0316_008:0585c13": "始覺。鑽於障地之無明。求出初地本覺智火。以此",
    "X16n0316_008:0585c14": "智火欲出。而未出無明之木。將然而未然。加功至",
    "X16n0316_008:0585c15": "此。喻如鑽火。欲然其木。煖相先現。名煖地也。頂地",
    "X16n0316_008:0585c16": "者。又即以十向位中。始覺己心。成其初地佛覺所",
    "X16n0316_008:0585c17": "履。蓋初地所證涅槃之理。猶如虗空。逈起十向變",
    "X16n0316_008:0585c18": "易生死之山。今下有微礙。故云若依。身入虗空。故",
    "X16n0316_008:0585c19": "云非依。此明十向位中一分變易生死。將脫而未",
    "X16n0316_008:0585c20": "脫。初地位中一分真如涅槃。欲證而未證。然功夫",
    "X16n0316_008:0585c21": "至此。已為至極。故名頂地也。初以佛覺。用為己心。",
    "X16n0316_008:0585c22": "是佛與心同。次以己心。成佛所履。是心與佛同。所",
    "X16n0316_008:0585c23": "以心佛二俱相同。則已善得中道至理。胸中了明。",
    "X16n0316_008:0585c24": "無復疑惑。然獨自知。難以吐露。此如忍事之人。若",
    "X16n0316_008:0586a01": "欲懷之於心。而且非能懷者。設欲出之於口。又非",
    "X16n0316_008:0586a02": "可以話會者也。故於所忍之事。非懷非出。名忍地",
    "X16n0316_008:0586a03": "也。世第一者。初煖地中。用佛覺為己心。尚存己心",
    "X16n0316_008:0586a04": "數量。二頂地中。雖以己心成佛所履。尚存佛履數",
    "X16n0316_008:0586a05": "量。此二皆是迷中道之數量也。三忍地中。心佛二",
    "X16n0316_008:0586a06": "同。尚存二同數量。乃是覺中道之數量也。今則不",
    "X16n0316_008:0586a07": "但無迷。亦且無覺。下無己心。上無佛覺。故得若心",
    "X16n0316_008:0586a08": "若佛二無所目。則數量俱銷。迷覺皆泯。所以高超",
    "X16n0316_008:0586a09": "世表。故名世第一地也。然此性修。雖極圓頓。一念",
    "X16n0316_008:0586a10": "便能該因徹果。而於一念之中。法爾亦具此四加",
    "X16n0316_008:0586a11": "行。然此四行。說雖次第。行在一時。所以名之為妙",
    "X16n0316_008:0586a12": "圓也。",
    "X16n0316_008:0586a13": "△七登地位。",
    "X16n0316_008:0586a14": "阿難是善男子於大菩提(至)覆涅槃海名法雲地。",
    "X16n0316_008:0586a15": "此明十種登地位次也。蓋地之為義。總有二種。一",
    "X16n0316_008:0586a16": "者成實。謂能成就一切諸法。以堅實為體也。二者",
    "X16n0316_008:0586a17": "發生。謂能發育一切諸物。以生長為因也。良以非",
    "X16n0316_008:0586a18": "信不能立德。非住不能成德。然而德本雖能成立。",
    "X16n0316_008:0586a19": "設非其行。則不能自利利人。二利既備。設無迴向。",
    "X16n0316_008:0586a20": "而亦不能善合中道。既獲中道。設非加行。掃去二",
    "X16n0316_008:0586a21": "邊。拂除中道。使情量以潛銷。令心佛而互泯。亦難",
    "X16n0316_008:0586a22": "登地。故溫陵曰。蘊積前法。至於成實。一切佛法依",
    "X16n0316_008:0586a23": "此發生。故謂之地也。阿難。是善男子。既從加行世",
    "X16n0316_008:0586a24": "第一心。善能成就。則障初地一分無明。豁然頓破。",
    "X16n0316_008:0586b01": "故於聖果位中。大菩提性。善得通達。以能覺菩提",
    "X16n0316_008:0586b02": "之智德。全與佛同。故名覺通如來。所覺之涅槃斷",
    "X16n0316_008:0586b03": "德。全與佛同。故名盡佛境界。如三世諸佛所應得",
    "X16n0316_008:0586b04": "者。我已得之。如一切眾生所本具者。我已證之。是",
    "X16n0316_008:0586b05": "故慶己慶人。名歡喜地也。以前來諸位雖斷無明。",
    "X16n0316_008:0586b06": "猶是賢聖。未是聖賢。名異生性。今登初地。真見聖",
    "X16n0316_008:0586b07": "道。親證真如。與佛同體。名同生性。然而對異說同。",
    "X16n0316_008:0586b08": "異固是垢。同亦是垢。今則同異一並銷滅。故名離",
    "X16n0316_008:0586b09": "垢地也。既能離垢。則成清淨。而清淨至極。則光明",
    "X16n0316_008:0586b10": "煥發。故名發光地也。光明至極。則慧覺圓滿。故名",
    "X16n0316_008:0586b11": "燄慧地也。既有燄慧。則能徹照不思議理。亦能徹",
    "X16n0316_008:0586b12": "照不思議事。由照理而又照事。成一切同性出世",
    "X16n0316_008:0586b13": "之智。所不能至。由照事而又照理故。一切異性世",
    "X16n0316_008:0586b14": "間之智。所不能至。至即及也。以離垢地。但能泯絕",
    "X16n0316_008:0586b15": "同異。此乃會融同異。由世出世智皆不能及。故名",
    "X16n0316_008:0586b16": "難勝地也。若事若理。當體皆是無為。真如性本清",
    "X16n0316_008:0586b17": "淨。今已照明而顯露矣。故名現前地也。了得法法。",
    "X16n0316_008:0586b18": "既皆真如。則已窮深究遠。極盡真如自體邊際。故",
    "X16n0316_008:0586b19": "名遠行地也。行既深遠。則豎窮橫徧。惟一真如性",
    "X16n0316_008:0586b20": "淨明心。自非生滅而能動搖。故名不動地也。既證",
    "X16n0316_008:0586b21": "真如不動全體。必發真如隨緣大用。故名善慧地。",
    "X16n0316_008:0586b22": "謂此菩薩善用權實二種智慧也。蓋自信住行向。",
    "X16n0316_008:0586b23": "以至於此。雖則皆是從性起修。非同事相。然而稱",
    "X16n0316_008:0586b24": "性所起修習之功。則不無耳。至是稱性之功亦畢。",
    "X16n0316_008:0586c01": "而大智大悲所有功德。俱已圓滿。故亦目此九地",
    "X16n0316_008:0586c02": "為修習位也。若至十地。則無功用行。任運利生矣。",
    "X16n0316_008:0586c03": "所以慈心普陰妙現身雲。覆於本有涅槃性海。而",
    "X16n0316_008:0586c04": "二利之道。自此具足。且說法如雨。現身如雲。故名",
    "X16n0316_008:0586c05": "第十為法雲地也。",
    "X16n0316_008:0586c06": "△八等覺位。",
    "X16n0316_008:0586c07": "如來逆流如是菩薩順行而至覺際入交名為等覺。",
    "X16n0316_008:0586c08": "此明等覺位。以始覺等與妙覺也。蓋如來已證法",
    "X16n0316_008:0586c09": "性真流。復從法性之中。逆流而出。同流九界。以度",
    "X16n0316_008:0586c10": "眾生。如是菩薩逆生死流。順法性流。行至本覺法",
    "X16n0316_008:0586c11": "流源中。一則從用歸體。一則從體起用。譬如二人。",
    "X16n0316_008:0586c12": "一方入門。一方出門。適於此際。出入相交。各以一",
    "X16n0316_008:0586c13": "足在內。一足在外。出入雖異。事相均等。故名等覺。",
    "X16n0316_008:0586c14": "所以如來權智。下應機感。名為寂照。菩薩實智。上",
    "X16n0316_008:0586c15": "合覺心。名為照寂。自佛視之。尚名菩薩。自生觀之。",
    "X16n0316_008:0586c16": "已等正覺。故名等覺菩薩也。然自信位以至於此。",
    "X16n0316_008:0586c17": "皆屬隨分覺也。",
    "X16n0316_008:0586c18": "△九妙覺位。",
    "X16n0316_008:0586c19": "阿難從乾慧心至等覺已(至)方盡妙覺成無上道。",
    "X16n0316_008:0586c20": "此明妙覺究竟位也。意謂。阿難自從乾慧初心。以",
    "X16n0316_008:0586c21": "至等覺後心。而信住行向四加十地位次始終。是",
    "X16n0316_008:0586c22": "為如是而已。由是等覺金剛心中。始能獲得最初",
    "X16n0316_008:0586c23": "所發欲斷生死永破煩惱之乾慧心也。然首曰心",
    "X16n0316_008:0586c24": "次曰地者。謂是心至此。始落實地也。所謂頭正尾",
    "X16n0316_008:0587a01": "正。發心究竟二不別矣。此經始終二乾慧名。古來",
    "X16n0316_008:0587a02": "諸註。議論紛紜。全無定準。致令後學亦無可據。良",
    "X16n0316_008:0587a03": "由未悉本經之的旨耳。蓋九界眾生。咸因三種業",
    "X16n0316_008:0587a04": "流。致有五住煩惱。以感二種生死。五住者。所謂欲",
    "X16n0316_008:0587a05": "愛住。色愛住。無色愛住。見一切住。無明住也。三種",
    "X16n0316_008:0587a06": "流者。即欲流。有流。無明流也。以前四住為欲流有",
    "X16n0316_008:0587a07": "流。感分段生死。此在初信已斷。後一無明住地。即",
    "X16n0316_008:0587a08": "無明流。感變易生死。至佛果乃斷。以此論之。則前",
    "X16n0316_008:0587a09": "乾慧。乃是金剛初心。先斷欲有二流。出分段生死",
    "X16n0316_008:0587a10": "者也。以故經云。欲愛乾枯。根境不偶。現前殘質不",
    "X16n0316_008:0587a11": "復續生。如澄濁水。沙土自沈。清水現前。名為初伏",
    "X16n0316_008:0587a12": "客塵煩惱。自初信之後。即志斷無明。但其積習深",
    "X16n0316_008:0587a13": "厚。故歷五十四位。直至等覺金剛後心。生相無明",
    "X16n0316_008:0587a14": "纔乾。以此無明。喻定心中方始永斷。故云是覺始",
    "X16n0316_008:0587a15": "獲金剛心中初乾慧地。此則五住究盡。二死永亡。",
    "X16n0316_008:0587a16": "乃入妙覺。出變易生死。所謂去泥純水。名為永斷",
    "X16n0316_008:0587a17": "根本無明。此本經的旨也。雖則聖位固有始終。而",
    "X16n0316_008:0587a18": "金剛定心元無先後。故始終唯一金剛乾慧心也。",
    "X16n0316_008:0587a19": "由依如是始終無異金剛慧心。故能安立單七重",
    "X16n0316_008:0587a20": "複五重十二聖位。方能盡斷生相無明。而入於微",
    "X16n0316_008:0587a21": "妙清淨究竟覺位。以成無上佛果之道也。單七者。",
    "X16n0316_008:0587a22": "謂一名一位為單。如乾煖頂忍世等妙之七者。是",
    "X16n0316_008:0587a23": "也。複五者。謂一名多位為複。如信住行向地之五",
    "X16n0316_008:0587a24": "者。是也。以其單有七重複有五重。故曰重重。又單",
    "X16n0316_008:0587b01": "複前後。互相間疊。如乾慧之單。次複信住行向之",
    "X16n0316_008:0587b02": "複。而復次以加行之單。仍又次以十地之複。而更",
    "X16n0316_008:0587b03": "又次以等妙之單。此因單而又複。複而又單。亦曰",
    "X16n0316_008:0587b04": "重重。",
    "X16n0316_008:0587b05": "△三通結修證行位。",
    "X16n0316_008:0587b06": "是種種地皆以金剛(至)若他觀者名為邪觀。",
    "X16n0316_008:0587b07": "此正如來通結從前所談位次。皆依微密觀照大",
    "X16n0316_008:0587b08": "定始終之所立也。意謂。如是上來一往所談。自三",
    "X16n0316_008:0587b09": "漸次。以至等妙。中間所歷信住行向四加十聖。種",
    "X16n0316_008:0587b10": "種諸地。皆以金剛藏心。觀察妙慧。所建立也。蓋金",
    "X16n0316_008:0587b11": "剛觀察者。體用兼舉也。以金剛即藏性之體。觀察",
    "X16n0316_008:0587b12": "乃藏性之用。此正藏性全體大用。亦即首楞嚴定",
    "X16n0316_008:0587b13": "之體用也。所以為奢摩他三摩禪那之總相法門",
    "X16n0316_008:0587b14": "者。此也。斯正如來普為當機大眾。舉揚性定。始終",
    "X16n0316_008:0587b15": "發揮金剛妙慧。以明諸位通修。皆不出於此也。如",
    "X16n0316_008:0587b16": "幻者。至如三漸次中。觀察根塵如幻。便入乾慧相",
    "X16n0316_008:0587b17": "似覺中。若能觀察乾慧如幻。便入十信隨分覺中。",
    "X16n0316_008:0587b18": "乃至觀察等覺如幻。便入妙覺究竟覺中。所謂毫",
    "X16n0316_008:0587b19": "無沾滯清淨修證漸次深入之法也。此即觀音自",
    "X16n0316_008:0587b20": "陳如幻聞熏聞修金剛三昧。亦即文殊所謂。宣說",
    "X16n0316_008:0587b21": "金剛王如幻不思議佛母真三昧。故此如來總結",
    "X16n0316_008:0587b22": "之曰。是種種地皆以金剛觀察如幻三昧也。則知",
    "X16n0316_008:0587b23": "始終五十五位。通前徹後。惟一金剛藏心如幻觀",
    "X16n0316_008:0587b24": "察而已。十種喻者。一幻人。二陽燄。三水月。四空華。",
    "X16n0316_008:0587c01": "五谷響。六乾城。七夢。八影。九像。十化也。言深者。不",
    "X16n0316_008:0587c02": "唯觀察有為之法如幻如化等。即是觀察無為之",
    "X16n0316_008:0587c03": "法。亦如幻化等。以故云深。古德有云。修習空華萬",
    "X16n0316_008:0587c04": "行。安坐水月道場。降伏鏡像天魔。證得夢中佛果",
    "X16n0316_008:0587c05": "者。此也。奢摩他云止。毗婆舍那云觀。然此止觀禪",
    "X16n0316_008:0587c06": "那。皆屬首楞大定之別相也。若克體而論。統惟一",
    "X16n0316_008:0587c07": "首楞嚴定耳。此正通結前來佛初許云有三摩提",
    "X16n0316_008:0587c08": "名大佛頂首楞嚴王具足萬行十方如來一門超",
    "X16n0316_008:0587c09": "出妙莊嚴路之公案也。故下總結之曰。阿難如是",
    "X16n0316_008:0587c10": "上來種種位次。莫不皆以三種漸次正助熏修。以",
    "X16n0316_008:0587c11": "是之故。自始之終。善能成就此十信十住十行十",
    "X16n0316_008:0587c12": "向四加十地。以及等覺之五十五位也。真菩提路",
    "X16n0316_008:0587c13": "者。即上諸位歸菩提家之真實路也。以乾慧屬相",
    "X16n0316_008:0587c14": "似覺。未發真信。猶未起程。故非是路。是以除之。妙",
    "X16n0316_008:0587c15": "覺屬究竟覺。如已到家。亦非是路。故亦除之。則知",
    "X16n0316_008:0587c16": "五十五位真菩提路者。即十方如來一門超出妙",
    "X16n0316_008:0587c17": "莊嚴路也。以故行人果能依此不生滅心。然後圓",
    "X16n0316_008:0587c18": "成果地修證。初從耳根下手。終入楞嚴大定。與夫",
    "X16n0316_008:0587c19": "中間五十五位無修而修。不妨幻修。無證而證。不",
    "X16n0316_008:0587c20": "妨幻證。於本無漸次深入之中。不妨幻立漸次而",
    "X16n0316_008:0587c21": "深入之。審有能作如是觀者。方名正觀。設若不爾。",
    "X16n0316_008:0587c22": "或謂心有甚麼生滅。修有甚麼位次。隨意卜度。妄",
    "X16n0316_008:0587c23": "配名目。執六識為真因。以事行為真修者。斯皆他",
    "X16n0316_008:0587c24": "觀。非自心之大定。名為邪觀。非自性之大定也。故",
    "X16n0316_008:0588a01": "仁王經云。若言越此而成佛者。則同魔說。即斯之",
    "X16n0316_008:0588a02": "謂歟。以上一正談大定始終竟。",
    "X16n0316_008:0588a03": "△二通示全經名目(三)一文殊請名奉持。",
    "X16n0316_008:0588a04": "爾時文殊師利法王子(至)我及眾生云何奉持。",
    "X16n0316_008:0588a05": "此請安經名。以便遵奉受持也。良以經文至此。生",
    "X16n0316_008:0588a06": "信開解。發行證入。一期周畢。此之法門。當流後代。",
    "X16n0316_008:0588a07": "須立經名。設無其名。何以召體而遵奉受持以流",
    "X16n0316_008:0588a08": "布耶。然斯一經。始以阿難發起者。表非權智不能",
    "X16n0316_008:0588a09": "啟教。終以文殊請名者。表非實智莫克入理。此顯",
    "X16n0316_008:0588a10": "首楞嚴定流傳末世。而初心學者。必用權實二智。",
    "X16n0316_008:0588a11": "正助熏修。方能事理圓融。徹證常住真心性淨明",
    "X16n0316_008:0588a12": "體之義也。",
    "X16n0316_008:0588a13": "△二如來示名教持。",
    "X16n0316_008:0588a14": "佛告文殊師利是經名(至)萬行首楞嚴汝當奉持。",
    "X16n0316_008:0588a15": "此立經名。以教奉持之法也。此下五名。先釋第一。",
    "X16n0316_008:0588a16": "謂大佛頂者。如來無見頂相放大智光之所說也。",
    "X16n0316_008:0588a17": "悉怛多般怛囉云白傘蓋。喻如來藏心本來無染",
    "X16n0316_008:0588a18": "徧覆一切也。法王實相。楷定眾聖。故名寶印。清淨",
    "X16n0316_008:0588a19": "妙體。照用無涯。故名海眼。此約理智以立名也。第",
    "X16n0316_008:0588a20": "二救護親因者。總標也。度脫下別顯也。親因者。謂",
    "X16n0316_008:0588a21": "因親及親如親阿難因及性尼者。是也。以顯若親",
    "X16n0316_008:0588a22": "若因。莫不救之護之而度脫之也。得菩提心。發大",
    "X16n0316_008:0588a23": "乘意也。入徧知海。證圓常理也。此約功用以立名",
    "X16n0316_008:0588a24": "焉。第三密因者。三世果人。入秘密藏。皆以藏性。為",
    "X16n0316_008:0588b01": "秘密之因也。又此大定。具一切行。而非權小之所",
    "X16n0316_008:0588b02": "能知。以故名之為密因也。三世如來。以此法門。為",
    "X16n0316_008:0588b03": "究竟說。故名了義。此約人法以立名也。第四曠兼",
    "X16n0316_008:0588b04": "無際。故曰大。正法自持。故曰方。稱體而周。故曰廣。",
    "X16n0316_008:0588b05": "即三大義也。妙名不可思議。蓮華喻藏心。總含因",
    "X16n0316_008:0588b06": "果諸法也。又能為大定理體能統攝一切三昧。故",
    "X16n0316_008:0588b07": "名為王。能出生一切諸佛。故名為母。持善遮惡。總",
    "X16n0316_008:0588b08": "攝功德。名陀羅尼。呪即願也。此約顯密以立名也。",
    "X16n0316_008:0588b09": "第五此經從天竺灌頂部中流出。乃約密言。名灌",
    "X16n0316_008:0588b10": "頂章句。有能誦持者。則如來智水。灌其頂心。亦猶",
    "X16n0316_008:0588b11": "剎剎之受職也。菩薩萬行。以首楞嚴為本。又修此",
    "X16n0316_008:0588b12": "定者。於一心中。具足萬行。故涅槃云。首楞者。一切",
    "X16n0316_008:0588b13": "事竟。嚴名堅固。以一切事必定而得究竟堅固者",
    "X16n0316_008:0588b14": "也。此約教行以立名耳。以上立名。答初問也。汝當",
    "X16n0316_008:0588b15": "奉持者。答次問也。意謂。汝但依前五目。顧名思義。",
    "X16n0316_008:0588b16": "如說而行。傳流後代。令眾開悟。即是依教奉持也。",
    "X16n0316_008:0588b17": "問此經既有五名。何故唯取一十九字。答以總該",
    "X16n0316_008:0588b18": "別。用略攝廣也。如大佛頂。即是大方廣妙蓮華王",
    "X16n0316_008:0588b19": "等。餘皆易了。故不別列。",
    "X16n0316_008:0588b20": "△三阿難聞經獲益。",
    "X16n0316_008:0588b21": "說是語已即時阿難(至)修心六品微細煩惱。",
    "X16n0316_008:0588b22": "此明聞經及名以獲益也。然斯領益其來甚遠。一",
    "X16n0316_008:0588b23": "則得蒙開示般怛囉義。即是前文重宣神呪。述功",
    "X16n0316_008:0588b24": "勸持。二則懸示進修五十五位。三則兼聞本經之",
    "X16n0316_008:0588c01": "名目也。禪那云靜慮。即止觀通稱。乃首楞王定一",
    "X16n0316_008:0588c02": "體三名之一也。正前所謂奢摩他中。用諸如來毗",
    "X16n0316_008:0588c03": "婆舍那清淨修證者。是也。以慮無沉滯故虗。靜無",
    "X16n0316_008:0588c04": "散亂故凝。此明聞經之力資其正定之相也。蓋三",
    "X16n0316_008:0588c05": "界修心所斷煩惱。共有八十一品。今言六品者。若",
    "X16n0316_008:0588c06": "准小乘。修道位中。有三界九地。各分九品。然約四",
    "X16n0316_008:0588c07": "果地地別斷。故初果身中。斷欲界一地九品中前",
    "X16n0316_008:0588c08": "六品惑。證第二果。二果身中。斷下三品。證第三果。",
    "X16n0316_008:0588c09": "三果身中。斷上二界七十二品。證羅漢果。今證二",
    "X16n0316_008:0588c10": "果。故斷六品。以是思惑。故云微細煩惱也。須知自",
    "X16n0316_008:0588c11": "從開會。以至於此。則信解行證。從因至果。聖位經",
    "X16n0316_008:0588c12": "名。事理體用無不備悉。至此應結禮退之文。然不",
    "X16n0316_008:0588c13": "結者。以其當機重有請益。時雖或異。意似相聯。故",
    "X16n0316_008:0588c14": "集經者。約義為類。合成一部。故不結者。此也。以上",
    "X16n0316_008:0588c15": "正請正說竟。此下即第二會。重請重說也。以阿難",
    "X16n0316_008:0588c16": "所問。即現前事。時年差別。俱如懸談教迹中說。斯",
    "X16n0316_008:0588c17": "故不贅。需者檢之。",
    "X16n0316_008:0588c18": "△二重請重說(二)一當機即事重請(二)一述益謝",
    "X16n0316_008:0588c19": "前。",
    "X16n0316_008:0588c20": "即從座起頂禮佛足(至)身心快然得大饒益。",
    "X16n0316_008:0588c21": "此欲重請後說。而先謝前益也。大威德者。謂佛有",
    "X16n0316_008:0588c22": "折伏之威攝受之德。故能訶斥勸誡。令人欣仰而",
    "X16n0316_008:0588c23": "受誨也。慈音無遮者。謂教無親疎。機不簡擇也。善",
    "X16n0316_008:0588c24": "開者。謂善巧開示也。以其思惑修道所斷行相難",
    "X16n0316_008:0589a01": "了。故曰微細。無始俱生。故曰沈惑。消除結使。故得",
    "X16n0316_008:0589a02": "快然。增進聖位。故云饒益。此皆謝前所獲之益也。",
    "X16n0316_008:0589a03": "△二重疑請後(三)一疑真何有妄。",
    "X16n0316_008:0589a04": "世尊若此妙明真淨妙心(至)為是眾生妄習生起。",
    "X16n0316_008:0589a05": "此疑若謂佛體既真。何以有七趣之妄耶。世尊。若",
    "X16n0316_008:0589a06": "此眾生所有藏性。其為體也。本來自妙而自明。本",
    "X16n0316_008:0589a07": "來真實而清淨。所謂微妙真心本來周徧而圓滿",
    "X16n0316_008:0589a08": "者。既然如是。則四大五蘊。根塵識法。乃至虗空大",
    "X16n0316_008:0589a09": "地。草木昆蟲。莫不本來元是一真如性。然則此性",
    "X16n0316_008:0589a10": "即是十方如來成佛真體。無二無別。既是佛體自",
    "X16n0316_008:0589a11": "應真實而無虗妄。云何佛體之中。復有七趣之虗",
    "X16n0316_008:0589a12": "妄耶。世尊。此等諸道。何因而出。為復真如體中從",
    "X16n0316_008:0589a13": "本已來自有之耶。為是眾生心中虗妄習氣自生",
    "X16n0316_008:0589a14": "之耶。問此與滿慈之疑。有何異乎。答前疑理本清",
    "X16n0316_008:0589a15": "淨。云何忽生山河大地。則約依報為首。此疑性本",
    "X16n0316_008:0589a16": "真實。云何復有人天等道。乃約正報為首。是知前",
    "X16n0316_008:0589a17": "疑為顯真諦。今疑為明俗諦。正欲真俗不二。以歸",
    "X16n0316_008:0589a18": "中道第一義諦。有註。從文殊問名處。即判入流通",
    "X16n0316_008:0589a19": "分者。蓋未詳本經之旨耳。以佛自開會。即云二種",
    "X16n0316_008:0589a20": "根本。一涅槃根本。二生死根本。故自初卷。以至於",
    "X16n0316_008:0589a21": "此。雖真妄互明。然正意唯在涅槃根本元清淨體。",
    "X16n0316_008:0589a22": "不生滅性。為本修因。以證不生不滅無上菩提之",
    "X16n0316_008:0589a23": "果也。此下乃明生死根本。所謂用攀緣心為自性",
    "X16n0316_008:0589a24": "者。是以生滅為因。故感七趣生滅之果也。即初所",
    "X16n0316_008:0589b01": "謂諸修行人不能得成無上菩提。乃至別成聲聞",
    "X16n0316_008:0589b02": "緣覺。及成外道諸天魔王及魔眷屬者。所以此下",
    "X16n0316_008:0589b03": "有詳趣辯魔之事也。是知此後諸文。仍係正宗。非",
    "X16n0316_008:0589b04": "流通分。等道者。等於仙道也。",
    "X16n0316_008:0589b05": "△二疑地獄同別。",
    "X16n0316_008:0589b06": "世尊如寶蓮香比丘尼(至)彼彼發業各各私受。",
    "X16n0316_008:0589b07": "此舉現事。以問地獄之報也。意謂。如寶蓮香者。既",
    "X16n0316_008:0589b08": "持菩薩大戒。而又私行婬欲。既已犯戒。且以妄言",
    "X16n0316_008:0589b09": "謗戒。謂行婬無妨。非比殺生害命。非比偷劫竊盜。",
    "X16n0316_008:0589b10": "而有冤對。以受罪報。此但行婬。彼此交歡。非有冤",
    "X16n0316_008:0589b11": "對。以是故知。無有業報。發是語已。先於女根生火。",
    "X16n0316_008:0589b12": "後於骨節燒然。墮無間獄。蓋私婬是破戒。言無報",
    "X16n0316_008:0589b13": "則破見。戒見既破。直墮何疑。然報有二。一現報。謂",
    "X16n0316_008:0589b14": "身火自燒。二生報。謂墮獄受苦。而瑠璃王。廢父自",
    "X16n0316_008:0589b15": "立。誅瞿曇族姓。以報一言之辱。既非有戒可破。亦",
    "X16n0316_008:0589b16": "非撥無因果。但以瞋恚增勝。殺戮太過。而墮地獄",
    "X16n0316_008:0589b17": "耳。故瑠璃王經云。初迦羅衛國。有舍夷貴姓五百",
    "X16n0316_008:0589b18": "長者。為佛造謙堂。誓曰。沙門梵志乃至羣黎。不得",
    "X16n0316_008:0589b19": "先佛妄陞此堂。舍衛太子瑠璃。與梵志子好苦。定",
    "X16n0316_008:0589b20": "省外氏。見堂高廣。頓止其上。貴姓罵曰。此婢生物。",
    "X16n0316_008:0589b21": "敢於中坐。催逐令出。太子語好苦。釋種辱我。至此",
    "X16n0316_008:0589b22": "我紹位時。汝當告我。其後自立。好苦來告。集兵報",
    "X16n0316_008:0589b23": "恥。殺舍夷人三億有餘。佛記七日之後。當入地獄。",
    "X16n0316_008:0589b24": "王懼乘舟。入海水中。自然出火燒滅。佛言。往昔羅",
    "X16n0316_008:0589c01": "閱城中。有池多魚。城有多人。向池捕魚。池有二魚。",
    "X16n0316_008:0589c02": "一名麩。二名多舌。各懷報怨。有一小兒。見其魚跳。",
    "X16n0316_008:0589c03": "以杖擊頭。爾時捕魚人。今釋種是。麩魚。瑠璃王是。",
    "X16n0316_008:0589c04": "多舌魚。好苦是。小兒即我身是。善星說空者。即涅",
    "X16n0316_008:0589c05": "槃經云。善星比丘。雖讀眾經。壞欲界結。獲得四禪。",
    "X16n0316_008:0589c06": "乃至不解一偈一句之義。親近惡友。遂失禪定。而",
    "X16n0316_008:0589c07": "生邪見。以故妄說。無佛無法。無有涅槃。如來雖復",
    "X16n0316_008:0589c08": "為我說法。而我真實謂無因果。於泥連河。遙見佛",
    "X16n0316_008:0589c09": "來。因起惡念。以故生身陷入地獄。據翻譯云。梵名",
    "X16n0316_008:0589c10": "蘇氣怛囉。此云善星。乃佛堂弟之庶兒也。然此三",
    "X16n0316_008:0589c11": "人。以婬殺妄語。俱屬生身入地獄矣。敢問世尊。此",
    "X16n0316_008:0589c12": "諸地獄。為是本來自有一定。雖造業不同。而皆歸",
    "X16n0316_008:0589c13": "此處。同受報耶。為復各自其然。而彼彼有異。發業",
    "X16n0316_008:0589c14": "差殊。各因其私別受報耶。此謂地獄之報。不知是",
    "X16n0316_008:0589c15": "別業同受。是別業別受。所以不明而疑之也。",
    "X16n0316_008:0589c16": "△三懇慈悲開示。",
    "X16n0316_008:0589c17": "惟垂大慈開發童蒙(至)歡喜頂戴謹潔無犯。",
    "X16n0316_008:0589c18": "此求開示也。幼小曰童。情昧曰蒙。乃當機自鄙。無",
    "X16n0316_008:0589c19": "大智慧。懇求開發之意也。意謂。諸持戒者。設聞因",
    "X16n0316_008:0589c20": "果虗妄。猶若空華。則將自謂持有何益。不持何害。",
    "X16n0316_008:0589c21": "未免懈退。若是示之決定義門。心則歡喜。身則頂",
    "X16n0316_008:0589c22": "戴。若身心謹慎。則戒體潔白。自無違犯之事矣。觀",
    "X16n0316_008:0589c23": "此重疑。請後之意。正在扶律談常也。",
    "X16n0316_008:0589c24": "△二如來因請重說(二)一重詳七趣以勵精修(二)",
    "X16n0316_008:0590a01": "一讚許。",
    "X16n0316_008:0590a02": "佛告阿難快哉此問(至)汝今諦聽當為汝說。",
    "X16n0316_008:0590a03": "此佛讚嘆許說也。以其所問正合佛意。故曰快哉。",
    "X16n0316_008:0590a04": "如上貪婬恚殺。妄說法空。皆是邪見。悉非正因。今",
    "X16n0316_008:0590a05": "以此問。而得發明。普令眾生皆歸正道。不入邪見。",
    "X16n0316_008:0590a06": "豈不快哉。故許之曰。汝今諦聽。吾當為汝分別解",
    "X16n0316_008:0590a07": "說。真何有妄地獄同別之義也。",
    "X16n0316_008:0590a08": "△二說示(三)一總明二分(四)一通明真妄。",
    "X16n0316_008:0590a09": "阿難一切眾生實本真淨(至)因此分開內分外分。",
    "X16n0316_008:0590a10": "此通明真如妄習。以除當機佛體真實何有七趣",
    "X16n0316_008:0590a11": "之疑也。實本真淨者。謂彼七趣眾生所具藏體。實",
    "X16n0316_008:0590a12": "是本來元具真如佛性清淨妙心無諸雜染者也。",
    "X16n0316_008:0590a13": "因彼一念迷失真性。遂成妄見。因有妄見。故有妄",
    "X16n0316_008:0590a14": "習。所以七趣由是而生。蓋妄見即無明現行。妄習",
    "X16n0316_008:0590a15": "即雜染種子。由無明種習為因。故有虗妄情想之",
    "X16n0316_008:0590a16": "果。汝疑真實何以有妄。良由是耳。此下乃欲廣釋",
    "X16n0316_008:0590a17": "虗妄發明情想。因此開為內外二分。雖情想昇墜",
    "X16n0316_008:0590a18": "勝劣不同。然總不出一虗妄習氣而已。",
    "X16n0316_008:0590a19": "△二雙示內外(二)一內分。",
    "X16n0316_008:0590a20": "阿難內分即是眾生分內(至)自然從墜此名內分。",
    "X16n0316_008:0590a21": "此釋內分也。阿難。如何謂之為內分耶。即是眾生",
    "X16n0316_008:0590a22": "日用尋常。隨情任愛。安於本類。不求增進。而以情",
    "X16n0316_008:0590a23": "欲貪愛。為分內事者。是也。因諸愛染之心。此正生",
    "X16n0316_008:0590a24": "死根本業識種子。由是對境取著。發起現行。依戀",
    "X16n0316_008:0590b01": "不捨。謂之妄情。以妄情積久而不休。則能發生貪",
    "X16n0316_008:0590b02": "染之愛水。以是之故。所以眾生心憶美味。則口中",
    "X16n0316_008:0590b03": "水出。心憶前人。則目中淚盈。心愛財寶。則舉體光",
    "X16n0316_008:0590b04": "潤。心著婬欲。則根中流液。此皆情愛之所致也。以",
    "X16n0316_008:0590b05": "故阿難如是諸事所愛之物。雖各有別。然而能愛",
    "X16n0316_008:0590b06": "之心。固結莫解。流逸是同。夫虗妄之情。既能發生",
    "X16n0316_008:0590b07": "貪愛之水。則水之為害。始而浸潤。既而透濕。終而",
    "X16n0316_008:0590b08": "下沉。不能上昇。乃自然之理。從下墜而不從上昇",
    "X16n0316_008:0590b09": "者也。此則名為眾生內分。故知自本類而墜墮者。",
    "X16n0316_008:0590b10": "皆情愛之因也。",
    "X16n0316_008:0590b11": "△二外分。",
    "X16n0316_008:0590b12": "阿難外分即是眾方分外(至)自然超越此名外分。",
    "X16n0316_008:0590b13": "此釋外分也。阿難。如何謂之為外分耶。即是眾生",
    "X16n0316_008:0590b14": "日用尋常。存諸虗妄想心。不安本類。志求出離。而",
    "X16n0316_008:0590b15": "以渴想勝地。為分外事者。是也。因諸渴想仰慕之",
    "X16n0316_008:0590b16": "心。此正輕舉根本業識種子。由是對境希慕。發起",
    "X16n0316_008:0590b17": "現行。妄記籌度。謂之虗想。以虗想積久而不休。則",
    "X16n0316_008:0590b18": "能發生殊勝之心。浩然之氣。以是之故。所以眾生",
    "X16n0316_008:0590b19": "心持禁戒。而身輕清。心持呪印。而視雄毅。心欲生",
    "X16n0316_008:0590b20": "天。而夢輕舉。心存佛國。而聖境冥現。心事知識。而",
    "X16n0316_008:0590b21": "身命自輕者。是皆想心之所使也。以故阿難。如是",
    "X16n0316_008:0590b22": "諸事所想之境。雖有差別。然而能想之心。清而不",
    "X16n0316_008:0590b23": "濁。輕舉是同。夫虗妄之想。既能發生浩然之氣。則",
    "X16n0316_008:0590b24": "氣之為象。乃飛騰舉動。至剛且大。塞乎天地。自屬",
    "X16n0316_008:0590c01": "上昇而不下沉。乃自然之理。必超越本類。而不墜",
    "X16n0316_008:0590c02": "墮者也。此則名為眾生外分。故知自本類而超越",
    "X16n0316_008:0590c03": "者。皆虗想之因也。以上二分雖有昇沉之異。然皆",
    "X16n0316_008:0590c04": "不出一情想之心也。",
    "X16n0316_008:0590c05": "△三總示昇沉。",
    "X16n0316_008:0590c06": "阿難一切世間生死相續(至)更生十方阿鼻地獄。",
    "X16n0316_008:0590c07": "此總示情想所招之果也。意謂。諸趣雖別。不出情",
    "X16n0316_008:0590c08": "想二因。但由內外輕重。故有昇沉差別也。阿難。一",
    "X16n0316_008:0590c09": "切有情。正報世間。生來死去。相續不斷者。以其莫",
    "X16n0316_008:0590c10": "不貪生而惡死也。是故生則從其所欲。遂於心志。",
    "X16n0316_008:0590c11": "以貪染愛戀之事。皆順其習氣故也。所以死則不",
    "X16n0316_008:0590c12": "從所欲。逆於心志。以改形易報之事。皆變其流類",
    "X16n0316_008:0590c13": "故也。所以臨命將終之時。氣息雖斷。然於身根暖",
    "X16n0316_008:0590c14": "觸之相。尚未盡捨。此正現陰欲謝。中陰未生。當此",
    "X16n0316_008:0590c15": "之際。一生所作。若善若惡。俱於此時。頓現在前。故",
    "X16n0316_008:0590c16": "華嚴云。譬如有人將欲命終。見隨具業所受報相。",
    "X16n0316_008:0590c17": "行惡業者。即現地獄餓鬼畜生所有一切眾苦境",
    "X16n0316_008:0590c18": "界。作善業者。即現諸天宮殿天眾綵女種種衣服",
    "X16n0316_008:0590c19": "具足莊嚴。盡皆妙好。身雖未死。而由業力。見如是",
    "X16n0316_008:0590c20": "事。故知地獄天堂。本無定處。身雖未往。已現自心。",
    "X16n0316_008:0590c21": "境未現前。唯心妄見。以故當此現陰臨死之末。中",
    "X16n0316_008:0590c22": "陰欲生之初。而死之逆習。生之順習。此之二習。新",
    "X16n0316_008:0590c23": "故相接交代之間。唯憑情想。若輕若重。而分昇墜。",
    "X16n0316_008:0590c24": "故純想無情者。即便飛昇。必不墜落。而生天上。可",
    "X16n0316_008:0591a01": "見三界諸天。皆想心善業之所感也。設若飛昇心",
    "X16n0316_008:0591a02": "中。平日或有兼修福德。兼修智慧。廣行六度。發四",
    "X16n0316_008:0591a03": "弘願。欲見諸佛。親蒙授記者。及與欲求往生。一心",
    "X16n0316_008:0591a04": "念佛。而發淨土之願者。而願見佛者。則自能了然。",
    "X16n0316_008:0591a05": "心地開通。徹見。十方一切諸佛欲往生者。則一切",
    "X16n0316_008:0591a06": "東南西北。四維上下。所有淨土。隨願往生。可見此",
    "X16n0316_008:0591a07": "等亦屬純想。但兼福慧以及願力。所以超勝諸天",
    "X16n0316_008:0591a08": "耳。次則情少想多者。謂勝想不純。少有微情之所",
    "X16n0316_008:0591a09": "雜也。輕舉非遠者。謂雖輕舉而非遠也。以其豎不",
    "X16n0316_008:0591a10": "越於四天。橫不出乎輪圍故耳。設於此等類而分",
    "X16n0316_008:0591a11": "之。則一情九想。即為飛仙。二情八想。為大力鬼王。",
    "X16n0316_008:0591a12": "三情七想。為飛行夜叉。四情六想。為地行羅剎。是",
    "X16n0316_008:0591a13": "等皆能飛騰。游於一四天下。其所來去。俱無阻礙。",
    "X16n0316_008:0591a14": "所謂江湖河海而莫阻。山川墻壁而不礙者。是也。",
    "X16n0316_008:0591a15": "然其此等四類之中。若有能發善願。及存善心。願",
    "X16n0316_008:0591a16": "護我法。而擁護三寶者。或護戒法而隨持戒人者。",
    "X16n0316_008:0591a17": "或護神呪而隨持呪人者。或護禪定而保護撫綏",
    "X16n0316_008:0591a18": "修無生法忍者。是等則能常住如來法座之下。此",
    "X16n0316_008:0591a19": "明雖帶邪情而有善願者也。故八部之眾。皆以鬼",
    "X16n0316_008:0591a20": "神之身。而得近佛蒙授記者。此也。情想均等者。五",
    "X16n0316_008:0591a21": "情五想也。不飛不墜者。則上不在天仙鬼神。故曰",
    "X16n0316_008:0591a22": "不飛。下不在地獄三塗。故曰不墜。以故參於天地",
    "X16n0316_008:0591a23": "之間。得生人趣者矣。由具五想。想屬於明故聰。以",
    "X16n0316_008:0591a24": "具五情。情屬於幽故鈍。須知人道上智下愚。皆由",
    "X16n0316_008:0591b01": "情想。以分聰鈍。故有想明益進而日新者。則聰而",
    "X16n0316_008:0591b02": "愈聰。遂成上智。若情幽曖昧而日進者。則鈍之又",
    "X16n0316_008:0591b03": "鈍。自為下愚。然其智愚元無一定。俱可轉換。設幽",
    "X16n0316_008:0591b04": "者習明。則轉頑愚而為睿智。若明者習幽。則換睿",
    "X16n0316_008:0591b05": "智以作頑愚。是以上智下愚。唯在吾人自取之耳。",
    "X16n0316_008:0591b06": "故情愛多而勝想少者。則沉墜於三塗也。所以六",
    "X16n0316_008:0591b07": "情四想。便為橫生。其中情稍重者。則為毛羣走獸",
    "X16n0316_008:0591b08": "之類。故足不離乎地矣。情稍輕者。則為羽族飛禽",
    "X16n0316_008:0591b09": "之類。故身仍飛於空焉。七情三想。則沉於水輪之",
    "X16n0316_008:0591b10": "下。生於火輪之際。在水火相交之處。受此二者之",
    "X16n0316_008:0591b11": "氣。以成其身。為餓鬼趣。以受火氣。故業性熾然。常",
    "X16n0316_008:0591b12": "被燒炙。以受水氣。故業力障礙飲之成火。能害己",
    "X16n0316_008:0591b13": "身。無食無飲。經百千劫者。據瑜伽論。謂餓鬼趣略",
    "X16n0316_008:0591b14": "有三種。一者由外障。不得飲食。謂彼有情。習上品",
    "X16n0316_008:0591b15": "慳。故生此趣。皮骨血脉。皆悉枯槁。猶如火炭。頭髮",
    "X16n0316_008:0591b16": "髼亂。其面黯黑。唇口乾焦。常以其舌。舐略口面。饑",
    "X16n0316_008:0591b17": "渴慞惶。處處馳走。所到泉池。為餘有情。手執刀杖。",
    "X16n0316_008:0591b18": "及以羂索。行列守護。令不得趣。或強趣之。便見其",
    "X16n0316_008:0591b19": "泉。變成膿血。自不欲飲。是名外障不得飲食。二者",
    "X16n0316_008:0591b20": "由內障。不得飲食。謂彼有情口或如針。或如火炬。",
    "X16n0316_008:0591b21": "或復頸癭。其腹寬大。縱得飲食。自然不能若噉若",
    "X16n0316_008:0591b22": "飲是名內障不得飲食。三者飲食無有障礙。謂彼",
    "X16n0316_008:0591b23": "餓鬼名猛燄鬘。隨所飲噉。皆被燒然。是名飲食無",
    "X16n0316_008:0591b24": "有障礙。本經既曰無食無飲者。即前二種也。八情",
    "X16n0316_008:0591c01": "二想。生有間獄。九情一想。生無間獄。二交過地者。",
    "X16n0316_008:0591c02": "即風火二輪交過之地也。而身居此。則其苦惱自",
    "X16n0316_008:0591c03": "可知矣。此以輕者為八情。故生有間。即七熱地獄。",
    "X16n0316_008:0591c04": "重者為九情。故生八無間獄。然斯無間。對前有問。",
    "X16n0316_008:0591c05": "以立其名。非同下文之阿鼻也。即長阿含云。此四",
    "X16n0316_008:0591c06": "天下有八千天下。圍繞其外。復有大海。周匝圍繞。",
    "X16n0316_008:0591c07": "八千天下復有大金剛山。繞大海水。金剛山外。復",
    "X16n0316_008:0591c08": "有第二大金剛山。亦名二鐵圍山。二山中間。窈窈",
    "X16n0316_008:0591c09": "冥冥。日月威光所不能照。彼有八大地獄。每一地",
    "X16n0316_008:0591c10": "獄。有十六獄。以為眷屬。第一大獄名想。二名黑繩。",
    "X16n0316_008:0591c11": "三名堆壓。四名呌喚。五名大呌喚。六名燒炙。七名",
    "X16n0316_008:0591c12": "大燒炙。八名無間。此言有間無間者。乃彼第七第",
    "X16n0316_008:0591c13": "八二種地獄也。若純是邪情全無正想者。即時沉",
    "X16n0316_008:0591c14": "入阿鼻地獄。梵語阿鼻。此云無間。以造此業。即受",
    "X16n0316_008:0591c15": "其報。更無餘業餘生能間隔也。然無間之義有五。",
    "X16n0316_008:0591c16": "一身量。二劫數。三壽命。四苦具。五受罪。皆無有間",
    "X16n0316_008:0591c17": "故。斯皆唯情無想者。墜落之處也。直至劫壞。始有",
    "X16n0316_008:0591c18": "出期。若是下沉心中。仍有非謗大乘。如大慢婆羅",
    "X16n0316_008:0591c19": "門等。毀犯禁戒。如寶蓮香等。誑妄說法。如善星等。",
    "X16n0316_008:0591c20": "以至無實行。而虗貪信施之資財。無實德而濫膺",
    "X16n0316_008:0591c21": "四眾之恭敬。甚而五逆十重。無業不造者。如斯之",
    "X16n0316_008:0591c22": "類。則永無出期。縱使劫壞。此地獄沒而又更生。十",
    "X16n0316_008:0591c23": "方世界阿鼻地獄。須知純情無間。亦有二種。一不",
    "X16n0316_008:0591c24": "謗大乘等。至劫壞時。則能得出此可盡之無間也。",
    "X16n0316_008:0592a01": "二謗大乘等。縱雖劫壞。亦不能出。而復更生十方",
    "X16n0316_008:0592a02": "阿鼻。此不可盡之無間也。五逆者。俱舍頌云。約處",
    "X16n0316_008:0592a03": "唯除北。約人除扇榹。四身。一語業。三殺。一虗妄者。",
    "X16n0316_008:0592a04": "是也。十重者。準密藏經。迦葉問佛。十惡何者最重。",
    "X16n0316_008:0592a05": "佛言。父得緣覺。子斷其命。名殺中重。奪三寶物。名",
    "X16n0316_008:0592a06": "盜中重。母羅漢果。共行不淨。名淫中重。以不實語。",
    "X16n0316_008:0592a07": "謗毀諸佛。名妄語中重。若以言語。破和合僧。是兩",
    "X16n0316_008:0592a08": "舌中重。辱罵聖人。是惡口中重。語言壞亂求法人",
    "X16n0316_008:0592a09": "心。是綺語中重。若五逆初業。是嗔恚中重。劫持戒",
    "X16n0316_008:0592a10": "人物。是貪心中重。身邊邪見。是十惡中重。此皆五",
    "X16n0316_008:0592a11": "無間獄不可盡之罪也。",
    "X16n0316_008:0592a12": "△四結答同別。",
    "X16n0316_008:0592a13": "循造惡業雖則自招眾同分中兼有元地。",
    "X16n0316_008:0592a14": "此正結答前問。謂諸地獄為有定處。為各私受。故",
    "X16n0316_008:0592a15": "此答云。一切眾生各循自性所造惡業。以招同分",
    "X16n0316_008:0592a16": "地獄之苦。雖則惡業。由各自造。然而俱在眾人共",
    "X16n0316_008:0592a17": "感。同分獄中。以受其報。至與輕重。則人各兼有本",
    "X16n0316_008:0592a18": "元因地。故其造業不無淺深。所以受報自有差別。",
    "X16n0316_008:0592a19": "故俱舍說。有差別同分無差別同分。以同業共感",
    "X16n0316_008:0592a20": "眾多苦具。同受此苦。名無差別同分。若隨輕重。受",
    "X16n0316_008:0592a21": "報不同。名有差別同分。今云元地。即本元因地。乃",
    "X16n0316_008:0592a22": "差別之義也。此正結答別業同報。以明受報各有",
    "X16n0316_008:0592a23": "輕重也。",
    "X16n0316_008:0592a24": "△二別詳七趣(七)一地獄趣(三)一總標習因交",
    "X16n0316_008:0592b01": "報。",
    "X16n0316_008:0592b02": "阿難此等皆是彼諸眾生(至)造十習因受六交報。",
    "X16n0316_008:0592b03": "此總結前以標後也。蓋前以情想為因。故感七趣",
    "X16n0316_008:0592b04": "昇沉之果。此明十習為因。致招三塗罪業之報。意",
    "X16n0316_008:0592b05": "謂。阿難上來此等七趣所具天堂地獄。非是天造",
    "X16n0316_008:0592b06": "地設。亦非人與。乃其自業之所招感。亦非無因而",
    "X16n0316_008:0592b07": "妄致也。十習者。謂婬貪慢嗔詐誑怨見枉訟也。六",
    "X16n0316_008:0592b08": "交者。謂眼耳鼻舌身意。如一根造業。而餘為助",
    "X16n0316_008:0592b09": "者。至受報時。雖分首從。然亦互相交受而不免",
    "X16n0316_008:0592b10": "也。",
    "X16n0316_008:0592b11": "△二別示習因交報(二)一明十習因(十)一婬習。",
    "X16n0316_008:0592b12": "云何十因阿難一者婬習(至)菩薩見欲如避火坑。",
    "X16n0316_008:0592b13": "此明婬習業報也。蓋淫為眾惡之藪。乃貪染情惑",
    "X16n0316_008:0592b14": "之源。生死輪迴之本。以故前後皆首明之。意謂。云",
    "X16n0316_008:0592b15": "何謂之為十習因耶。此總徵之詞。下方別釋。阿難。",
    "X16n0316_008:0592b16": "一者世間眾生。皆以淫欲而正性命。然此淫習。造",
    "X16n0316_008:0592b17": "業之因。必須內根外境。互相偶搆。彼此交接。方纔",
    "X16n0316_008:0592b18": "成業。由於染心會合。彼此發動。互相交磨。以求觸",
    "X16n0316_008:0592b19": "樂。所以彼貪此愛。似水如魚。研之不已。磨之不休。",
    "X16n0316_008:0592b20": "則其精血由是耗散。而水竭火生。自然之理。如是",
    "X16n0316_008:0592b21": "故有大猛火光。於二根中。熾然發動。所以在生時",
    "X16n0316_008:0592b22": "尚有消渴內熱等疾。則其死時招引業火。可想而",
    "X16n0316_008:0592b23": "知。故下設喻以驗業報之相。此如有人。以其二手。",
    "X16n0316_008:0592b24": "無故自己互相摩觸。由是故有煖相現前者。是也。",
    "X16n0316_008:0592c01": "以上習業。下明習報。由是業習報習二種婬習。猶",
    "X16n0316_008:0592c02": "之乾薪遇火。互相熾然。故有所感鐵牀銅柱諸事",
    "X16n0316_008:0592c03": "之報。據觀佛三昧經云。銅柱地獄者。有一銅柱。狀",
    "X16n0316_008:0592c04": "如火山。高六百由旬。下有猛火。火上鐵牀。上有刀",
    "X16n0316_008:0592c05": "輪。間有鐵嘴蟲鳥。有滅倫傷化。非時非處犯不淨",
    "X16n0316_008:0592c06": "行者。命終則生銅柱之頂。猛火燄熾。焚燒其身。驚",
    "X16n0316_008:0592c07": "怖下視。見鐵牀上。有端正女。若是女人。見端正男。",
    "X16n0316_008:0592c08": "心生愛著。從銅柱下。至鐵牀上。男女二根俱時火",
    "X16n0316_008:0592c09": "起。有鐵嘴蟲。從男女眼入。自男女根出。一日一夜。",
    "X16n0316_008:0592c10": "九百億生。九百億死者。是也。觀此則知婬報之苦。",
    "X16n0316_008:0592c11": "可甚言哉。是故十方如來。名色目此行婬一事。同",
    "X16n0316_008:0592c12": "名欲火。謂欲之為害。勝於猛火。故遭之者。莫不焦",
    "X16n0316_008:0592c13": "頭爛額。而菩薩見此婬欲之境。遠之又遠。如避火",
    "X16n0316_008:0592c14": "坑。言不墮則已。墮則必至喪身失命。以故諸佛同",
    "X16n0316_008:0592c15": "訶。審宜刻骨。菩薩共避。寧不寒心。嗚呼欲之為火。",
    "X16n0316_008:0592c16": "其毒若此。惟願有智士女。幸勿自俲撲燈蛾也。",
    "X16n0316_008:0592c17": "△二貪習。",
    "X16n0316_008:0592c18": "二者貪習交計發於相吸(至)菩薩見貪如避瘴海。",
    "X16n0316_008:0592c19": "此明貪習業報也。蓋貪即是愛。乃根本煩惱。六中",
    "X16n0316_008:0592c20": "之一。准唯識云。於有有具。染著為性。能障無貪。生",
    "X16n0316_008:0592c21": "苦為業。謂由愛力取蘊生故。是以眾生由此習氣。",
    "X16n0316_008:0592c22": "互相交計。彼此籌算。方成其業。由於貪得無厭。彼",
    "X16n0316_008:0592c23": "此追求。發於愛力。所以互相吸取。以濟己私。正謂",
    "X16n0316_008:0592c24": "吸他物為自物。取人有為我有也。由是相吸無休。",
    "X16n0316_008:0593a01": "互攬不止。則其愛涎愈垂愈多。故貪吸屬水。水積",
    "X16n0316_008:0593a02": "寒生。自然之理如是。故有積寒堅冰凍冽之事。已",
    "X16n0316_008:0593a03": "具自心。故下設喻。以驗業報之相。此如有人。以口",
    "X16n0316_008:0593a04": "空張。無緣無故。吸風縮氣。由是故有冷觸生起者。",
    "X16n0316_008:0593a05": "是也。以上習業。下明習報。由是業習報習二種貪",
    "X16n0316_008:0593a06": "習。互相侵凌。故有所感吒波羅聲青赤白色寒冰",
    "X16n0316_008:0593a07": "等事之報。此吒波羅。乃地獄中忍寒之痛聲也。青",
    "X16n0316_008:0593a08": "赤白蓮。是地獄中凍冽之形色也。是故十方如來",
    "X16n0316_008:0593a09": "名色目此。貪吸多求。同名貪水。謂貪之為害。勝於",
    "X16n0316_008:0593a10": "毒水。故飲之者。莫不腐腸潰腹。而菩薩見此貪愛",
    "X16n0316_008:0593a11": "之境。離而又離。如避瘴海。言不吸則已。吸則必至",
    "X16n0316_008:0593a12": "發瘧傷生。瘴者癘氣也。凡山海熱處即有之。人設",
    "X16n0316_008:0593a13": "不知。誤吸其氣。便成瘧疫。遂至於斃。此明貪吸之",
    "X16n0316_008:0593a14": "毒亦若此也。",
    "X16n0316_008:0593a15": "△三慢習。",
    "X16n0316_008:0593a16": "三者慢習交陵發於相恃(至)菩薩見慢如避巨溺。",
    "X16n0316_008:0593a17": "此明慢習業報也。蓋慢者。恃己凌他。高舉為性。能",
    "X16n0316_008:0593a18": "障不慢。生苦為業。謂有慢者。於德有德。心不謙下。",
    "X16n0316_008:0593a19": "由此生死輪轉無窮。受諸苦故。以慢之為習。凌人",
    "X16n0316_008:0593a20": "傲物。尊己卑他。所以互相不伏。彼此爭高。然必有",
    "X16n0316_008:0593a21": "恃。如倚名位勢力道學文章之類。故云發於相恃。",
    "X16n0316_008:0593a22": "以恃必凌物。其性高舉。如水騰波。奔馳流逸。各不",
    "X16n0316_008:0593a23": "相下。以成其業。由是奔騰莫止。湍流不息。則其癡",
    "X16n0316_008:0593a24": "慢之波。愈積愈多。積之不已。遂為大水。乃自然之",
    "X16n0316_008:0593b01": "理如是。故有上騰之逸浪。直奔之狂波。此於自心",
    "X16n0316_008:0593b02": "之中。已成積波之水矣。故下設喻以驗業報之相。",
    "X16n0316_008:0593b03": "此如有人。以口中舌。抵於上齶。自相絞[口*敕]。味著不",
    "X16n0316_008:0593b04": "已。因而遂有口水發生者。是也。以上習業。下明習",
    "X16n0316_008:0593b05": "報。由是業習報習二習相鼓。如風之鼓物。唯上騰",
    "X16n0316_008:0593b06": "而不下墜。如是故有所感血河等事之報。血河者。",
    "X16n0316_008:0593b07": "謂眾合地獄。受罪眾生。畏其獄卒。無量百千。走入",
    "X16n0316_008:0593b08": "山間。前後自然生兩大山。自合如磨。血流成河。骨",
    "X16n0316_008:0593b09": "內爛盡。灰河等者。經律異相云。灰河地獄。縱廣深",
    "X16n0316_008:0593b10": "淺。各五百由旬。灰湯涌沸。惡氣熢[火*孛]。洄波相搏。聲",
    "X16n0316_008:0593b11": "響可畏。從底至上。鐵刺縱橫。其河岸上。有劒樹林。",
    "X16n0316_008:0593b12": "枝葉花實皆是刀劒。罪人入河。隨波上下。洄澓沉",
    "X16n0316_008:0593b13": "沒。鐵刺刺身。內外通徹。膿血流出。痛苦萬端。故令",
    "X16n0316_008:0593b14": "不死。乃出灰河。至彼岸上。復有豺貌。求嚙罪人。生",
    "X16n0316_008:0593b15": "食其肉。走上劒樹。劒刃下向。下劒樹時。劒刃上向。",
    "X16n0316_008:0593b16": "手攀手絕。足躡足斷。皮肉墮落。惟有白骨筋脉相",
    "X16n0316_008:0593b17": "連。時劒樹上。有鐵嘴鳥。啄頭食腦。苦毒號呌。故使",
    "X16n0316_008:0593b18": "不死。還入灰河。鐵刺刺身。皮肉爛壞。惟有白骨。浮",
    "X16n0316_008:0593b19": "浮於外。冷風來吹。尋便起立。宿業所牽。不覺忽至",
    "X16n0316_008:0593b20": "黑沙地獄。熱風暴起。吹熱黑砂。來著其身。燒皮徹",
    "X16n0316_008:0593b21": "骨。身中燄起。廻旋環身。遍體焦爛。其罪未畢。故使",
    "X16n0316_008:0593b22": "不死。出黑沙獄。到沸屎獄。即毒海也。乃餓鬼道中",
    "X16n0316_008:0593b23": "最苦之處。所謂饑飡熱鐵丸。渴飲鎔銅汁。故有灌",
    "X16n0316_008:0593b24": "銅吞鐵之諸事也。是故十方如來名色目此我慢",
    "X16n0316_008:0593c01": "一事。名飲癡水。謂慢之為害。勝於癡水。故飲之者。",
    "X16n0316_008:0593c02": "莫不昏迷失性。而菩薩見此癡慢之境。遠之又遠。",
    "X16n0316_008:0593c03": "如避巨溺。以溺者乃泥水深處也。言不溺則已。溺",
    "X16n0316_008:0593c04": "則易陷而難出也。癡水者。西土有水。飲之則癡。猶",
    "X16n0316_008:0593c05": "嶺海貪泉滇黔啞泉之類也。",
    "X16n0316_008:0593c06": "△四瞋習。",
    "X16n0316_008:0593c07": "四者瞋習交衝發於相忤(至)菩薩見瞋如避誅戮。",
    "X16n0316_008:0593c08": "此明瞋習業報也。蓋瞋者。於苦苦具。增恚為性。能",
    "X16n0316_008:0593c09": "障無瞋。不安隱性。惡行所依為業。謂有瞋者。必令",
    "X16n0316_008:0593c10": "身心熱惱。起諸惡業。不善性故。以瞋之為習。必因",
    "X16n0316_008:0593c11": "互相抵揬。彼此欺凌。故云發於相忤。以忤必衝撞。",
    "X16n0316_008:0593c12": "其性熱惱。如火之鑄金。遂如刀鎗劒戟。互相交鬬。",
    "X16n0316_008:0593c13": "以成其業。由是欺忤莫止。結恚不息。則其瞋心之",
    "X16n0316_008:0593c14": "火。愈發愈熾。怒氣之金。愈動愈剛。此則因心作氣。",
    "X16n0316_008:0593c15": "反動其心。加之衝撞。則心火轉盛。氣金轉剛。故曰",
    "X16n0316_008:0593c16": "心熱發火。鑄氣為金。乃自然之理如是。故有刀山",
    "X16n0316_008:0593c17": "等類之事。已具自心之中。故下設喻。以驗業報之",
    "X16n0316_008:0593c18": "相。此如有人。銜恨在心。懷冤莫報。陡起殺仇之心。",
    "X16n0316_008:0593c19": "其氣飛動者。是也。以上習業。下明習報。由是業習",
    "X16n0316_008:0593c20": "報習二習相擊。以擊者。猶劒戟之擊刺也。如是故",
    "X16n0316_008:0593c21": "有宮等諸事所感之報。宮謂去勢。割乃劓鼻。此秦",
    "X16n0316_008:0593c22": "五刑之二也。斬謂斷首。斫即截臂。剉乃碎骨。皆新",
    "X16n0316_008:0593c23": "之死刑也。刺即古之墨刑也。今逃盜發配者有之。",
    "X16n0316_008:0593c24": "搥擊即鞭撲。乃今笞杖之類也。是故十方如來名",
    "X16n0316_008:0594a01": "色目此瞋恚一事。名利刀劒。謂觸之即死。犯之即",
    "X16n0316_008:0594a02": "傷。而菩薩見此瞋恚之境。遠之不暇。猶如逃避天",
    "X16n0316_008:0594a03": "誅大戮。設不避之。則性命莫保。而身首難全也。",
    "X16n0316_008:0594a04": "△五詐習。",
    "X16n0316_008:0594a05": "五者詐習交誘發於相調(至)菩薩見詐如畏豺貌。",
    "X16n0316_008:0594a06": "此明詐習業報也。蓋詐即小隨之謟。為罔他故。矯",
    "X16n0316_008:0594a07": "設異儀。謟曲為性。能障不謟教誨為業。謂謟曲者。",
    "X16n0316_008:0594a08": "為罔冒他。曲順時宜。矯設方便。為取他意。或藏己",
    "X16n0316_008:0594a09": "失。不任師友正教誨故。是以眾生由此謟詐之習。",
    "X16n0316_008:0594a10": "交相哄賺。互為誘引。以成其業。由於謟詐不實。彼",
    "X16n0316_008:0594a11": "此欺瞞。發於相調相誘。互為愚弄。由是勾引不住。",
    "X16n0316_008:0594a12": "造業無休。則謟詐之術。愈出愈奇。而能令人不覺",
    "X16n0316_008:0594a13": "不知。入其圈繢。如被繩縛木禁。索絞校錮。而不能",
    "X16n0316_008:0594a14": "脫。由其用心如是。故有繩絞木校。已具自心。故下",
    "X16n0316_008:0594a15": "設喻。以驗業報之相。此謟詐之術。令人不覺者。正",
    "X16n0316_008:0594a16": "如水侵田中。能令草木不覺不知而自生長者。是",
    "X16n0316_008:0594a17": "也。以上習業。下明習報。由是業習報習二種詐習。",
    "X16n0316_008:0594a18": "相延相引。故有所感在手之杻。在足之械。在項之",
    "X16n0316_008:0594a19": "枷。在頸之鎖。而身受鞭杖檛棒諸事之報。是故十",
    "X16n0316_008:0594a20": "方如來名色目此。奸謟虗偽。名為讒賊。謂以讒言",
    "X16n0316_008:0594a21": "誘人。猶勝於賊故遭之者。莫不傾家敗產。而菩薩",
    "X16n0316_008:0594a22": "見此詐偽之境。趨避不及。如畏豺貌。蓋豺貌狠惡",
    "X16n0316_008:0594a23": "之物。故當避之。且能卜事。出必有獲。此如謟詐之",
    "X16n0316_008:0594a24": "徒。以術誘人。百發百中。亦猶是也。校枷械也。易云。",
    "X16n0316_008:0594b01": "屨校滅趾荷校滅耳。即此物也。",
    "X16n0316_008:0594b02": "△六誑習。",
    "X16n0316_008:0594b03": "六者誑習交欺發於相罔(至)菩薩見誑如踐蛇虺。",
    "X16n0316_008:0594b04": "此名誑習業報也。蓋誑者。為獲利譽。矯現有德。詭",
    "X16n0316_008:0594b05": "詐為性。能障不誑。邪命為業。謂矯誑者。心懷異謀。",
    "X16n0316_008:0594b06": "多現不實邪命事故。是以眾生由此矯誑之習。彼",
    "X16n0316_008:0594b07": "此蒙蔽。互相眩惑。以成其業。由於矯誑虗偽。彼此",
    "X16n0316_008:0594b08": "欺瞞。發於相罔相誣。所以誣虗為實。罔無為有。欺",
    "X16n0316_008:0594b09": "其不知不見而謾之也。由是誣之不休。罔之不止。",
    "X16n0316_008:0594b10": "遂而飛運其心。造奸設計。神出鬼沒。令人不覺墮",
    "X16n0316_008:0594b11": "其計中。由其用心如是。故有塵土屎尿穢汙不淨。",
    "X16n0316_008:0594b12": "已積自心。故下設喻。以驗業報之相。此虗誑之計。",
    "X16n0316_008:0594b13": "令人迷惑。不知不見者。正如風捲塵沙。塵隨風勢。",
    "X16n0316_008:0594b14": "攪亂虗空。昏天黑地。令人對面各無所見者。是也。",
    "X16n0316_008:0594b15": "以上習業。下明習報。由是業習報習二種誑習。互",
    "X16n0316_008:0594b16": "相交加。故有所感之報。如以誑語陷人於不義者。",
    "X16n0316_008:0594b17": "故感沉沒淪溺。撮人而為非者。故感舉騰拋擲。或",
    "X16n0316_008:0594b18": "陷或撮者。故感或飛或墜或漂或淪諸事之報。是",
    "X16n0316_008:0594b19": "故十方如來名色目此交欺互誑。同名劫殺。如劫",
    "X16n0316_008:0594b20": "末世人互相殺。故遭之者。莫不失命。而菩薩見此",
    "X16n0316_008:0594b21": "欺誑之境。不敢插足。如踐蛇虺。以踐之者。莫不傷",
    "X16n0316_008:0594b22": "身。虺蝮虺也。博三寸。首如擘。蛇之最毒者也。",
    "X16n0316_008:0594b23": "△七怨習。",
    "X16n0316_008:0594b24": "七者怨習交嫌發於銜恨(至)菩薩見怨如飲鴆酒。",
    "X16n0316_008:0594c01": "此明怨習業報也。蓋怨即是恨。由忿為先。懷惡不",
    "X16n0316_008:0594c02": "捨。結怨為性。能障不恨。熱惱為業。謂結恨者。不能",
    "X16n0316_008:0594c03": "含忍。恒熱惱故。是以眾生由此怨恨之習。交相嫌",
    "X16n0316_008:0594c04": "恨。彼此懷怨。以成其業。由於懷怨不捨。彼此憎嫌。",
    "X16n0316_008:0594c05": "發於銜恨。銜含藏也。所謂包藏禍心。暗中施毒。令",
    "X16n0316_008:0594c06": "彼不知。由其用心如是。畜惡在懷。故有匣貯車檻。",
    "X16n0316_008:0594c07": "陰毒中人。如飛石投礰。甕盛如鐘炙之類。所謂請",
    "X16n0316_008:0594c08": "公入甕者。是也。囊撲以囊貯人。而撲殺之。如史記",
    "X16n0316_008:0594c09": "謂。秦始皇囊撲兩弟者。是也。此皆暗藏怨害。不令",
    "X16n0316_008:0594c10": "人知者。故下設喻。以驗業報之相。正如陰毒之人。",
    "X16n0316_008:0594c11": "懷抱奸謀。心畜大惡。暗算害人者。是也。以上習業。",
    "X16n0316_008:0594c12": "不明習報。由是業習報習二種怨習。相併相吞。猶",
    "X16n0316_008:0594c13": "云生不食肉。生當追魂之類。故有所感之報。是故",
    "X16n0316_008:0594c14": "十方如來名色目此怨恨冤家。名違害鬼。以是違",
    "X16n0316_008:0594c15": "背正理。暗中害人。極惡之鬼也。而菩薩見此怨恨",
    "X16n0316_008:0594c16": "之境。不敢或沾。如飲鴆酒。鴆鳥名也。翼毛劃酒。飲",
    "X16n0316_008:0594c17": "則傷人。令腸寸斷。此明怨恨之毒亦若此也。",
    "X16n0316_008:0594c18": "△八見習。",
    "X16n0316_008:0594c19": "八者見習交明如薩迦耶(至)虗妄徧執如入毒壑。",
    "X16n0316_008:0594c20": "此明見習業報也。蓋見即惡見。於諸諦理。顛倒推",
    "X16n0316_008:0594c21": "求。染慧為性。能障善見。招苦為業。謂惡見者。多受",
    "X16n0316_008:0594c22": "苦故。此見行相差別有五。一薩迦耶。此云身見。執",
    "X16n0316_008:0594c23": "我我所。二邊見。執斷執常。三邪見。撥無因果。四見",
    "X16n0316_008:0594c24": "取。非果計果。如以無想為涅槃之類。五戒禁取。非",
    "X16n0316_008:0595a01": "因計因。如持牛狗戒。為生天因之類。然此五種。通",
    "X16n0316_008:0595a02": "名惡見。是以眾生由此見習。各執所解。交互稱明。",
    "X16n0316_008:0595a03": "但執其一。則非餘四。以成其業。由於彼此異執。故",
    "X16n0316_008:0595a04": "言發於違拒。互相是非。故言出生相反。不唯與正",
    "X16n0316_008:0595a05": "違拒。即此自類亦自違拒。不唯與他出之見相反。",
    "X16n0316_008:0595a06": "即與自生之見亦多相反。如自語相違自教相違",
    "X16n0316_008:0595a07": "之類。且而不肎從人就正。如是故有王使主吏。執",
    "X16n0316_008:0595a08": "持文籍。以證明之。使其伏罪而無辭也。故下設喻。",
    "X16n0316_008:0595a09": "以驗業報之相。此如行於狹路之人。彼此來往。互",
    "X16n0316_008:0595a10": "相看見。不可得避者。是也。以上習業。下明習報。由",
    "X16n0316_008:0595a11": "是業習報。習二種見習。互相交對。辯別是非。故有",
    "X16n0316_008:0595a12": "所感勘問之審理。權詐之誘詞。考訊以詳請。推鞫",
    "X16n0316_008:0595a13": "而驗實。察訪其幽陰之心。披究其顯露之事。猶燭",
    "X16n0316_008:0595a14": "照而鑒明。毫無隱諱。且而善惡童子。手執文薄。言",
    "X16n0316_008:0595a15": "辭辯別。載之甚詳。證之甚確。如此諸事。豈容妄見",
    "X16n0316_008:0595a16": "虗辭謬辯者耶。是故十方如來名色目此五種惡",
    "X16n0316_008:0595a17": "見。同名見坑。以陷之即喪法身故也。而菩薩見諸",
    "X16n0316_008:0595a18": "虗妄惡見徧計邪情。如入毒壑。以陷之即傷慧命",
    "X16n0316_008:0595a19": "故也。",
    "X16n0316_008:0595a20": "△九枉習。",
    "X16n0316_008:0595a21": "九者枉習交加發於誣謗(至)菩薩見枉如遭霹靂。",
    "X16n0316_008:0595a22": "此明枉習業報也。蓋枉者。謂枉害無辜。逼壓良善。",
    "X16n0316_008:0595a23": "損惱於他。心無慈愍。害所攝也。云何為害。謂有害",
    "X16n0316_008:0595a24": "者。逼惱他故。是以眾生由於枉害之習。互相交加。",
    "X16n0316_008:0595b01": "所謂欲加其罪。何患無詞。故無罪者而強加之以",
    "X16n0316_008:0595b02": "罪。理本直者而強謂之曲。是以勢力壓人者也。故",
    "X16n0316_008:0595b03": "云發於誣謗。以必無之事。誣賴於人。謗其為有。純",
    "X16n0316_008:0595b04": "用鍛煉。以成其罪。如是故有合山等物。已具自心。",
    "X16n0316_008:0595b05": "准經律異相云。合山者。謂大石山兩兩相對。罪人",
    "X16n0316_008:0595b06": "入中。山自然合。骨肉糜碎。山還故處。合石者。謂臥",
    "X16n0316_008:0595b07": "罪人大石之上。以石合之。如笮蒲萄。亦如壓油。碾",
    "X16n0316_008:0595b08": "即大熱鐵輪。轢諸罪人。令身破碎。磑小磨也。耕謂",
    "X16n0316_008:0595b09": "犂耕。破其舌也。磨即石磨地獄。謂捉罪人。撲熱石",
    "X16n0316_008:0595b10": "上。舒布手足。以大熱石壓其身上。廻旋而磨也。此",
    "X16n0316_008:0595b11": "皆枉壓良善之報耳。故下設喻。以驗業報之相。此",
    "X16n0316_008:0595b12": "如世間讒忍賊人。逼壓無辜。枉害良善者。是也。以",
    "X16n0316_008:0595b13": "上習業。下明習報。由是業習報習二種枉習。互相",
    "X16n0316_008:0595b14": "擠排。枉害不止。故有所感強押強捺使伏之也。強",
    "X16n0316_008:0595b15": "搥。強按亂打之也。蹙漉者。以榨淋而出血也。衡度",
    "X16n0316_008:0595b16": "者。謂秤較輕重。尺量短長。以治其罪也。是故十方",
    "X16n0316_008:0595b17": "如來名色目此怨害誣謗。同名讒虎。謂讒賊之口。",
    "X16n0316_008:0595b18": "惡過於虎。但遭之者莫不被害。而菩薩見此枉害",
    "X16n0316_008:0595b19": "之境。如遲霹靂。蓋擊物之雷。名曰霹靂。以遭之者。",
    "X16n0316_008:0595b20": "莫不魂飛故也。然願有勢士夫及為人上者。應以",
    "X16n0316_008:0595b21": "天地父母為心。即如得其真情。猶當哀矜勿喜。設",
    "X16n0316_008:0595b22": "或不爾。但思此等去處。將倩誰來代耶。",
    "X16n0316_008:0595b23": "△十訟習。",
    "X16n0316_008:0595b24": "十者訟習交諠發於藏覆(至)如戴高山履於巨海。",
    "X16n0316_008:0595c01": "此明訟習業報也。蓋訟者。由覆而發。所言覆者。於",
    "X16n0316_008:0595c02": "自作罪。恐失利譽。隱藏為性。能障不覆。悔惱為業。",
    "X16n0316_008:0595c03": "謂覆罪者。後必悔惱。不安隱故。己既有罪。不能自",
    "X16n0316_008:0595c04": "發。遂招他訟。此是惱之一法。以忿恨為先。追觸暴",
    "X16n0316_008:0595c05": "熱。狠戾為性。能障不惱。蛆[口*螫]為業。謂追往惡觸。現",
    "X16n0316_008:0595c06": "違緣心。便狠戾多發。囂暴。凶鄙麤言。蛆螫他故。乃",
    "X16n0316_008:0595c07": "名為訟。以訟之為習。多因隱覆。所以交互相諠。彼",
    "X16n0316_008:0595c08": "此相攻。以成其業。由其陰私隱密。暖昧難明。故言",
    "X16n0316_008:0595c09": "發於覆藏。所謂覆其過而藏其私也。如是故有業",
    "X16n0316_008:0595c10": "鏡之鑑。見火珠之照燭。使其不得隱藏之意也。故",
    "X16n0316_008:0595c11": "下設喻。以驗業報之相。此如有人。在於日中。不能",
    "X16n0316_008:0595c12": "藏影者。是也。以上習業。下明習報。由是業習報習",
    "X16n0316_008:0595c13": "二種訟習。相攻相發。自陳自露。故有所感見證之",
    "X16n0316_008:0595c14": "惡友。照膽之業鏡。辯驗之火珠。使其披露宿業。對",
    "X16n0316_008:0595c15": "驗諸事。是必顯然發明。分毫莫隱者也。是故十方",
    "X16n0316_008:0595c16": "如來名色目此覆藏一事。同名陰賊。謂陰覆己罪。",
    "X16n0316_008:0595c17": "實以自賊。而菩薩見此陰覆之境。如頭戴高山。而",
    "X16n0316_008:0595c18": "身履巨海。故戴愈重而溺愈深。以喻過愈覆而罪",
    "X16n0316_008:0595c19": "愈重也。故戒序云。懺悔則安樂。不懺悔罪益深。而",
    "X16n0316_008:0595c20": "持戒者。幸深思之。問根隨煩惱。共二十六。此中何",
    "X16n0316_008:0595c21": "故獨約此十。為習因耶。答眾生起惑造業受報。不",
    "X16n0316_008:0595c22": "出此十。且如根本中癡疑二種。及中二大八。與此",
    "X16n0316_008:0595c23": "十因。皆互相應而起。若小隨中。忿惱嫉三。皆屬瞋",
    "X16n0316_008:0595c24": "攝。憍是慢攝。慳是貪攝。以故舉此。則攝根隨而無",
    "X16n0316_008:0596a01": "遺也。",
    "X16n0316_008:0596a02": "△二明六交報(二)一總徵。",
    "X16n0316_008:0596a03": "云何六報阿難(至)所招惡報從六根出。",
    "X16n0316_008:0596a04": "此總徵六種交報也。蓋前十二類生。言一因中。具",
    "X16n0316_008:0596a05": "足眾因。斯謂一果中。具足眾果。前云。一根返源六",
    "X16n0316_008:0596a06": "根俱時解脫。斯明一根造業六根交互受報也。六",
    "X16n0316_008:0596a07": "識造業者。以識有了別。故能造業。則是六識為能",
    "X16n0316_008:0596a08": "招。而惡報為所招矣。然其業報皆從六根而出者。",
    "X16n0316_008:0596a09": "以此六根元為賊媒。乃賊出入之所。既造業時。因",
    "X16n0316_008:0596a10": "從此八。故受報時。仍從此出也。",
    "X16n0316_008:0596a11": "△二別釋(六)一見報。",
    "X16n0316_008:0596a12": "云何惡報從六根出(至)星火迸灑煽鼓空界。",
    "X16n0316_008:0596a13": "此明眼識造業餘根交受其報也。意謂。云何便為",
    "X16n0316_008:0596a14": "惡業之報皆從六根而出生耶。一者見報。謂眼見",
    "X16n0316_008:0596a15": "色。起惑造業。致招眼根。以及餘五交互受報。如貪",
    "X16n0316_008:0596a16": "美色而造業者。是也。蓋見覺屬火故。此見色之業",
    "X16n0316_008:0596a17": "報。於生死相交之際。臨命將終之時。則先見猛火",
    "X16n0316_008:0596a18": "滿十方界。而亡者之神識。或飛或墜。乘此烟焰障",
    "X16n0316_008:0596a19": "天。直入無間地獄。須知極善極惡。皆無中陰。故直",
    "X16n0316_008:0596a20": "入也。既入獄已。最初發明見報二相。一者明見。由",
    "X16n0316_008:0596a21": "在生時。明目張膽。全無忌憚。造諸惡業。故於此中。",
    "X16n0316_008:0596a22": "徧見惡物。如鐵蛇銅狗劒樹刀山牛頭阿旁之類。",
    "X16n0316_008:0596a23": "令此罪人生無量畏。以畏見其境也。二者暗見。由",
    "X16n0316_008:0596a24": "在生時。瞞人眼目。暗室虧心。造諸惡業。故於此中。",
    "X16n0316_008:0596b01": "昏天黑地。寂無所見。令此罪人生無量恐。而恐怖",
    "X16n0316_008:0596b02": "其心也。且而如是見報之火。燒耳之聽。能為鑊湯",
    "X16n0316_008:0596b03": "洋銅之聲。燒鼻之息。能為黑烟紫焰之氣。燒舌之",
    "X16n0316_008:0596b04": "嘗。能為焦丸鐵麋之味。燒身之根。能為熱灰。爐炭",
    "X16n0316_008:0596b05": "之觸。燒心之知。則能發生如星之火。迸灑煽鼓。以",
    "X16n0316_008:0596b06": "作徧空徧界之思。此因眼根以累餘根也。以其造",
    "X16n0316_008:0596b07": "業之時。雖眼識為主。其餘諸識必相為助。故今受",
    "X16n0316_008:0596b08": "報。亦相累及。理固宜然。此皆流逸奔色之報也。",
    "X16n0316_008:0596b09": "△二聞報。",
    "X16n0316_008:0596b10": "二者聞報招引惡果(至)為電為雹摧碎心魄。",
    "X16n0316_008:0596b11": "此明耳識造業餘根交受其報也。二者聞報。謂耳",
    "X16n0316_008:0596b12": "聞聲所造惡業。招引耳根。以及餘五。交受惡果也。",
    "X16n0316_008:0596b13": "如貪婬聲而造業者。是也。蓋聞聽屬水。故此聞聲",
    "X16n0316_008:0596b14": "之業報。於生死相交之際。臨命將終之時。則先見",
    "X16n0316_008:0596b15": "波濤沒溺天地。故其神識降注乘流。而墜入獄。既",
    "X16n0316_008:0596b16": "入獄已。最初發明聞報二相。一者開聽。即聞動也。",
    "X16n0316_008:0596b17": "唯聽種種喧閙嘈雜之聲。令其精精愗亂而無主。",
    "X16n0316_008:0596b18": "二者閉聽。即聞靜也。則寂無所聞。令其幽魄沉沒",
    "X16n0316_008:0596b19": "而罔依。且而如是聞報之水。注耳之聞。則能為責",
    "X16n0316_008:0596b20": "為詰。猶如責罪之詞。詰問之聲。注眼之見。則能為",
    "X16n0316_008:0596b21": "雷為吼。猶擊物之形容。為惡毒之氣象。注鼻之根。",
    "X16n0316_008:0596b22": "則能為雨為霧。猶毒蟲之周身。有難聞之氣息。注",
    "X16n0316_008:0596b23": "舌之嘗。則能為膿為血。種種雜穢不淨之味。注於",
    "X16n0316_008:0596b24": "身根。則能為畜為鬼。為糞為尿之觸。注意之知。則",
    "X16n0316_008:0596c01": "能為電為雹。以成摧碎心魄之思。此皆流逸奔聲",
    "X16n0316_008:0596c02": "之報也。",
    "X16n0316_008:0596c03": "△三齅報。",
    "X16n0316_008:0596c04": "三者齅報招引惡果(至)為飛砂礰擊碎身體。",
    "X16n0316_008:0596c05": "此明鼻識造業餘根交受其報也。三者齅報。謂鼻",
    "X16n0316_008:0596c06": "齅香所造惡業。招引鼻根。以及餘根交受惡果也。",
    "X16n0316_008:0596c07": "蓋鼻屬土。有出入息。吸則自下而入。呼則從上而",
    "X16n0316_008:0596c08": "出。故此齅香之業報。於生死相交之際。臨命將終",
    "X16n0316_008:0596c09": "之時。則先見毒氣充塞遠近。而其神識從地涌出。",
    "X16n0316_008:0596c10": "復從上而墜獄者。此也。既入獄已。最初發明齅報",
    "X16n0316_008:0596c11": "二相。一者通而徧聞。則被諸惡氣熏蒸之極。而心",
    "X16n0316_008:0596c12": "多擾亂。二者塞而弗聞。則氣掩不通。惱悶欲絕。而",
    "X16n0316_008:0596c13": "昏倒於地。且而如是鼻齅之氣。衝於鼻根。則能為",
    "X16n0316_008:0596c14": "質之塞。為履之通。以鼻根造業不離通塞之氣也。",
    "X16n0316_008:0596c15": "衝於眼見。則能為火為炬之色。衝於耳聽。則能為",
    "X16n0316_008:0596c16": "沒溺洋沸之聲。衝於舌嘗。則能為魚敗之餒。為羮",
    "X16n0316_008:0596c17": "敗之爽味。衝於身根。則能為綻爛肉山小蟲咂食",
    "X16n0316_008:0596c18": "之觸。衝於意根。則能為灰瘴沙礰碎身之思。此皆",
    "X16n0316_008:0596c19": "流逸奔香之報也。",
    "X16n0316_008:0596c20": "△四味報。",
    "X16n0316_008:0596c21": "四者味報招引惡果(至)為飛熱鐵從空雨下。",
    "X16n0316_008:0596c22": "此明舌識造業餘根交受其報也。四者味報。謂舌",
    "X16n0316_008:0596c23": "貪味所造惡業。招引舌根。以及餘根交受惡果也。",
    "X16n0316_008:0596c24": "蓋舌屬金。以在生時。為此舌根。放火燒山。網羅水",
    "X16n0316_008:0597a01": "陸。以滋口腹。故此貪昧之業。報於生死相交之際。",
    "X16n0316_008:0597a02": "臨命將終之時。則先見鐵網周覆世界。而其神識",
    "X16n0316_008:0597a03": "下透挂網。倒懸入獄者。此也。既入獄已。最初發明",
    "X16n0316_008:0597a04": "味報二相。一者吸氣。以吸氣者。其口必寒。故結寒",
    "X16n0316_008:0597a05": "冰。而凍冽身肉。此正在生咀骨吸髓之相也。二者",
    "X16n0316_008:0597a06": "吐氣。以吐氣者。其口必熱。故飛猛火。而焦爛骨髓。",
    "X16n0316_008:0597a07": "此正在生吹湯飲汁之狀也。且而如是所甞之味。",
    "X16n0316_008:0597a08": "歷舌之甞。則能為承為忍之意。以生前為貪味故。",
    "X16n0316_008:0597a09": "食噉生命。令彼承當忍受。有冤莫訴。故此死後。以",
    "X16n0316_008:0597a10": "受其報。亦令承當忍受。甘罪無辭。歷眼之見。則能",
    "X16n0316_008:0597a11": "為然金爍石之色。歷耳之聽。則能為利兵利刃之",
    "X16n0316_008:0597a12": "聲。歷鼻之息。則能為大鐵籠。彌覆國土之氣。歷之",
    "X16n0316_008:0597a13": "身根。則能為弓箭弩射之觸。歷之意根。則能為飛",
    "X16n0316_008:0597a14": "熱鐵。從空雨下之思。此皆流逸奔味之報也。",
    "X16n0316_008:0597a15": "△五觸報。",
    "X16n0316_008:0597a16": "五者觸報招引惡果(至)為墜為飛為煎為炙。",
    "X16n0316_008:0597a17": "此明身識造業餘根交受其報也。五者觸報。謂身",
    "X16n0316_008:0597a18": "貪觸所造惡業。招引身根。以及餘根交受惡果也。",
    "X16n0316_008:0597a19": "蓋身根所對。唯是觸塵。以人在世。為此身根。而於",
    "X16n0316_008:0597a20": "高堂廣廈。男女之觸。無一不貪。故此貪觸之業。報",
    "X16n0316_008:0597a21": "於生死相交之際。臨命將終之時。則先見大山四",
    "X16n0316_008:0597a22": "面來合。無有出路。而其神識見大鐵城。復有火蛇",
    "X16n0316_008:0597a23": "火狗。以至牛頭馬面。驅使入城。向無間獄。既入獄",
    "X16n0316_008:0597a24": "已。最初發明觸報二相。一者合身之觸。則有合山",
    "X16n0316_008:0597b01": "逼體。使其骨肉咸隨血潰以交流。二者離身之觸。",
    "X16n0316_008:0597b02": "則有刀劒觸身。令其心肝盡皆屠裂而分碎。且而",
    "X16n0316_008:0597b03": "如是離合之觸。歷之身根。則能為道。乃趣獄之路",
    "X16n0316_008:0597b04": "也。為觀。乃獄王門闕之兩觀也。為聽為案。皆治罪",
    "X16n0316_008:0597b05": "之處。亦身觸所依也。歷眼之見。則能為燒為爇之",
    "X16n0316_008:0597b06": "慘色。歷耳之聽。則能為撞擊剚射之惡聲。剚插刀",
    "X16n0316_008:0597b07": "於肉也。歷鼻之息。則能為括袋考縛之悶氣。歷舌",
    "X16n0316_008:0597b08": "之甞。則能為犂之耕。為剪之鉗。為劒之斬。為刀之",
    "X16n0316_008:0597b09": "截。如是之意味。歷意之知。則能為墜飛煎炙不定",
    "X16n0316_008:0597b10": "熱惱之亂思。此皆流逸奔觸之報也。",
    "X16n0316_008:0597b11": "△六思報。",
    "X16n0316_008:0597b12": "六者思報招引惡果(至)萬生萬死為偃為仰。",
    "X16n0316_008:0597b13": "此明意識造業餘根交受其報也。六者思報。謂意",
    "X16n0316_008:0597b14": "以邪思所造惡業。招引意根。以及餘根。交受惡果",
    "X16n0316_008:0597b15": "也。蓋意屬土。然根所對。唯是法塵。以人在世。縱心",
    "X16n0316_008:0597b16": "恣意。無惡不為。故此邪思之業報。於生死相交之",
    "X16n0316_008:0597b17": "際。臨命將終之時。則先見惡風吹壞國土者。此也。",
    "X16n0316_008:0597b18": "而其神識。彼吹上空。旋從空落。乘風而墮無間地",
    "X16n0316_008:0597b19": "獄。既入獄已。最初發明思報二相。一者不覺。即滅",
    "X16n0316_008:0597b20": "法塵。以其不覺乃是迷極。則荒忙奔走而不息。二",
    "X16n0316_008:0597b21": "者不迷。即生法塵。以其不迷。故有覺知。則苦痛煎",
    "X16n0316_008:0597b22": "燒而難忍。且而如是迷覺邪思。結於意根。則能為",
    "X16n0316_008:0597b23": "方為所。作受罪之思。結於眼根。則能為鑑為證。作",
    "X16n0316_008:0597b24": "照明之見。結之耳根。則為合石。冰霜土霧之慘聲。",
    "X16n0316_008:0597c01": "結之鼻根。則為火車船檻之惡息。結舌之甞。則為",
    "X16n0316_008:0597c02": "呌喚悔泣。結身之觸。則為大小偃仰。此皆流逸奔",
    "X16n0316_008:0597c03": "法之報也。",
    "X16n0316_008:0597c04": "△三通結習因交報。",
    "X16n0316_008:0597c05": "阿難是名地獄十因六果(至)妄想發生非本來有。",
    "X16n0316_008:0597c06": "此通結因果。以酬前問也。阿難。如上所說。是名地",
    "X16n0316_008:0597c07": "獄十種之習因六交之果報。皆是眾生自迷真心。",
    "X16n0316_008:0597c08": "隨逐妄情之所造也。然而一往雖說地獄。猶未發",
    "X16n0316_008:0597c09": "明獄數多少苦報重輕經劫長短。故茲析之。意謂。",
    "X16n0316_008:0597c10": "若諸眾生。六根十因。於一切時。如是惡業。無不圓",
    "X16n0316_008:0597c11": "造。此則極重入於阿鼻大地獄中。受苦無量。而所",
    "X16n0316_008:0597c12": "經劫數亦無量也。次則六根各造十因。前後不等。",
    "X16n0316_008:0597c13": "非在一時。取彼所造之因。亦不全具其十。如所造",
    "X16n0316_008:0597c14": "業。或但兼十因之幾境。或但兼六根之幾根。則是",
    "X16n0316_008:0597c15": "人之罪。稍輕於前。而入第八無間之獄。若身口意",
    "X16n0316_008:0597c16": "三。作殺盜婬。則六根中。少去三根。十因內簡去七",
    "X16n0316_008:0597c17": "因。而是人之罪。次輕於前。則入十八地獄。准泥犂",
    "X16n0316_008:0597c18": "經云。火獄有八。寒獄有十者。是也。若三業不兼者。",
    "X16n0316_008:0597c19": "謂身口意隨缺一二。不全兼也。而於中間。或為一",
    "X16n0316_008:0597c20": "殺一盜者。謂婬殺盜隨缺一二。不全具也。而是人",
    "X16n0316_008:0597c21": "之罪。又輕於前。則入三十六獄。而受苦稍輕。劫數",
    "X16n0316_008:0597c22": "稍短矣。若見見一根者。謂六根現見。止有一根。於",
    "X16n0316_008:0597c23": "十因內。所造所作。單犯一業。而是人之罪。更輕於",
    "X16n0316_008:0597c24": "前。則入一百八獄。而受苦益輕。劫數益短矣。故作",
    "X16n0316_008:0598a01": "業不同。而受報亦別。雖則眾生別造惡業。然皆於",
    "X16n0316_008:0598a02": "此世界之中。入有差別同分地獄。以受其報。此因",
    "X16n0316_008:0598a03": "前問此諸地獄為有定處為復自然。彼彼發業各",
    "X16n0316_008:0598a04": "各私受耶。故今答云。於世界中入同分地。則非私",
    "X16n0316_008:0598a05": "受也明矣。前又疑問。此道為復本來自有。為是眾",
    "X16n0316_008:0598a06": "生妄習生起耶。故今答云。妄想發生非本來有。則",
    "X16n0316_008:0598a07": "是妄生也明矣。",
    "X16n0316_008:0598a08": "△二諸鬼趣(三)一總標。",
    "X16n0316_008:0598a09": "復次阿難是諸眾生(至)後還罪畢受諸鬼形。",
    "X16n0316_008:0598a10": "此總標地獄罪畢。入諸鬼趣也。蓋鬼者畏也。謂虗",
    "X16n0316_008:0598a11": "怯多畏。故名為鬼。然有多種。約而論之。有四差別。",
    "X16n0316_008:0598a12": "一者下品十惡。直招其報。二者過去異熟業力。忽",
    "X16n0316_008:0598a13": "牽其報。三者將入地獄。先受華報。四者從地獄出。",
    "X16n0316_008:0598a14": "受此餘報。是以七趣後陰。均有此趣。而其受報亦",
    "X16n0316_008:0598a15": "有勝劣。故分有財少財無財三類九品之不同也。",
    "X16n0316_008:0598a16": "今且單約地獄餘報而詳明之。復次阿難。是諸地",
    "X16n0316_008:0598a17": "獄受罪眾生。非是破毀四棄八棄聲聞之律儀者。",
    "X16n0316_008:0598a18": "非有犯於大乘十重之菩薩戒者。非是毀佛及謗",
    "X16n0316_008:0598a19": "涅槃法者。謂作此業。則永墮地獄。無有出期。設非",
    "X16n0316_008:0598a20": "此業。若是但作諸餘雜業。如十習之類。雖則受罪",
    "X16n0316_008:0598a21": "歷劫燒然。其後還有罪畢之日。出離之期。得受鬼",
    "X16n0316_008:0598a22": "形也。問此既並論七趣。應取鬼之全分。何得唯約",
    "X16n0316_008:0598a23": "從獄出者。答乃是如來急欲令人聞地獄苦。發菩",
    "X16n0316_008:0598a24": "提心。故從地獄順次而談也。如下論畜。偏約從鬼。",
    "X16n0316_008:0598b01": "論人。偏約從畜者。以明因果毫釐不爽也。至於全",
    "X16n0316_008:0598b02": "分。雖不明言。則意亦該之矣。",
    "X16n0316_008:0598b03": "△二別釋。",
    "X16n0316_008:0598b04": "若於本因貪物為罪(至)遇人為形名傳送鬼。",
    "X16n0316_008:0598b05": "此別釋諸鬼之趣也。茲由前來十因各異受報不",
    "X16n0316_008:0598b06": "同。故此鬼趣亦成十類。意謂。若於元本十習因中。",
    "X16n0316_008:0598b07": "所貪何事。即成何鬼。至於往昔。以貪物為習而受",
    "X16n0316_008:0598b08": "罪者。如是之人。受罪既畢。而出地獄。則遇物生貪。",
    "X16n0316_008:0598b09": "附之成形。此貪習使然也。故有依草附木成精作",
    "X16n0316_008:0598b10": "怪之類。以故名之為怪鬼也。至如往昔以貪色為",
    "X16n0316_008:0598b11": "習而受罪者。如是之人。受罪既畢。而出地獄。則遇",
    "X16n0316_008:0598b12": "風生貪。託以成質。蓋風者即傳。所謂馬牛其風。註",
    "X16n0316_008:0598b13": "曰。風放也。牝牡相誘。謂之風。今曰遇之成形者。亦",
    "X16n0316_008:0598b14": "由馬牛風佚相誘。遇之成形。此婬習使然也。故有",
    "X16n0316_008:0598b15": "旋風旱魃之類。魃為女鬼。亦曰女妖。故呼女子之",
    "X16n0316_008:0598b16": "多婬者。名曰魃婦。今曰潑。訛也。以故名為風魃鬼",
    "X16n0316_008:0598b17": "也。至如往昔貪詐惑為習而受罪者。如是之人。受",
    "X16n0316_008:0598b18": "罪既畢。而出地獄。則詐無為有。依憑畜生。賴成鬼",
    "X16n0316_008:0598b19": "質。此詐習使然也。故有狐狸野干。如是等類。變形",
    "X16n0316_008:0598b20": "現媚。迷惑人心。以故名之為魅鬼也。至如往昔貪",
    "X16n0316_008:0598b21": "嗔恨為習而受罪者。如是之人。受罪既畢。而出地",
    "X16n0316_008:0598b22": "獄。則遇毒蟲。假以成形。此嗔習使然也。故有蛇鼠",
    "X16n0316_008:0598b23": "之蠱。蝦蟇等毒。皆此鬼主之以報宿恨。假蠱行毒。",
    "X16n0316_008:0598b24": "故名蠱毒鬼也。至如往昔貪憶怨為習。以銜恨不",
    "X16n0316_008:0598c01": "忘而受罪者。如是之人。受罪既畢。而出地獄。則遇",
    "X16n0316_008:0598c02": "人之衰。附以成形。此怨習使然也。故有毒癘傷寒",
    "X16n0316_008:0598c03": "頭痛骨蒸瘧疫之類。皆此鬼主之以報宿恐。以故",
    "X16n0316_008:0598c04": "名之為癘鬼也。至如往昔貪慠慢為習。多尚虗氣",
    "X16n0316_008:0598c05": "而受罪者。如是之人。受罪既畢。而出地獄。但遇其",
    "X16n0316_008:0598c06": "氣。便為形質。即前文云。受氣猛火經百千劫者。是",
    "X16n0316_008:0598c07": "矣。此慢習使然也。以其內無實德。空腹高心。猶無",
    "X16n0316_008:0598c08": "飲食。唯存餓氣。以故名之為餓鬼也。至如往昔貪",
    "X16n0316_008:0598c09": "誑罔為習。以無為有而受罪者。如是之人。受罪既",
    "X16n0316_008:0598c10": "畢。而出地獄。則遇幽暗。便為形質。此誑習使然也。",
    "X16n0316_008:0598c11": "以誑者欺其不知而哄賺之。義如此鬼因人昏寐",
    "X16n0316_008:0598c12": "而魘魅之。以故名之為魘魅鬼也。至如往昔貪著",
    "X16n0316_008:0598c13": "惡見邪明之習而受罪者。如是之人。受罪既畢。而",
    "X16n0316_008:0598c14": "出地獄。凡遇精明之物。便託為形。此見習使然也。",
    "X16n0316_008:0598c15": "故有木石精怪山澤明靈之類。以故名之為魍魎",
    "X16n0316_008:0598c16": "鬼。然此雖為木石變怪。亦鬼趣之精明者也。至如",
    "X16n0316_008:0598c17": "往昔貪枉成習妄害無辜而受罪者。如是之人。受",
    "X16n0316_008:0598c18": "罪既畢。凡遇靈明之處。便託為形。此枉習使然也。",
    "X16n0316_008:0598c19": "靈明者。謂靈廟神明也。以昔枉人成己。今依靈廟",
    "X16n0316_008:0598c20": "神明。亦枉己成人。任從驅役而使令也。故有擔沙",
    "X16n0316_008:0598c21": "負石填河塞海之類。以故名之為役使鬼也。至如",
    "X16n0316_008:0598c22": "往昔貪於訟習朋黨為奸而受罪者。如是之人。受",
    "X16n0316_008:0598c23": "罪既畢。而出地獄。凡遇邪人。便託為形。此訟習使",
    "X16n0316_008:0598c24": "然也。以訟必有黨。證人是非。發人隱覆。故其為鬼。",
    "X16n0316_008:0599a01": "亦黨於人。稱聖稱仙。說神說鬼。報吉報凶。傳言送",
    "X16n0316_008:0599a02": "語者。此宿習不忘也。故有靈哥乩仙女巫道祝。即",
    "X16n0316_008:0599a03": "所遇之人。此皆名之傳送鬼也。",
    "X16n0316_008:0599a04": "△三結示。",
    "X16n0316_008:0599a05": "阿難是人皆以純情墜落(至)則妙圓明本無所有。",
    "X16n0316_008:0599a06": "此結鬼趣之因果也。阿難。是地獄人。皆以八情二",
    "X16n0316_008:0599a07": "想九情一想。以至純情無想。所以墜落在地獄中。",
    "X16n0316_008:0599a08": "被諸業火。將彼愛情所感之水。歷劫燒然。至此始",
    "X16n0316_008:0599a09": "乾。由是上出。得為鬼趣。然而此等皆是自己妄想",
    "X16n0316_008:0599a10": "顛倒。造十習之業因。所以招引受六交之苦報也。",
    "X16n0316_008:0599a11": "此下三句。乃酬前問佛體真實。云何復有地獄等",
    "X16n0316_008:0599a12": "道。故此答曰。若能悟得自性菩提。則是惟一妙圓",
    "X16n0316_008:0599a13": "明心。本無如是所有諸趣。但以不悟菩提。因其妄",
    "X16n0316_008:0599a14": "想顛倒。以故有耳。",
    "X16n0316_008:0599a15": "△三旁生趣(三)一總標。",
    "X16n0316_008:0599a16": "復次阿難鬼業既盡(至)身為畜生酬其宿債。",
    "X16n0316_008:0599a17": "此總標旁生趣也。梵名栗底車。此云旁生。以其此",
    "X16n0316_008:0599a18": "道多屬覆身而旁行也。又名畜生。以其秉性愚憃。",
    "X16n0316_008:0599a19": "不能自立。多賴於人畜養而生也。然此一趣。實有",
    "X16n0316_008:0599a20": "多種。約而論之。差別有四。一者中品十惡為因。直",
    "X16n0316_008:0599a21": "招其果。二者過去異熟業力。忽牽其果。三是從地",
    "X16n0316_008:0599a22": "獄出。即償其報。四者從餓鬼來。乃償其報。是以七",
    "X16n0316_008:0599a23": "趣後陰。皆有此類。而其受報亦有勝劣。故分上中",
    "X16n0316_008:0599a24": "下品各各三類之不同也。今則單約鬼業既盡者。",
    "X16n0316_008:0599b01": "以詳明之。蓋鬼業既盡。則阿鼻之純情。與無間之",
    "X16n0316_008:0599b02": "九情一想。有間之八情二想。餓鬼之七情三想。皆",
    "X16n0316_008:0599b03": "被業火之所燒乾。故曰情想成空。然後方於人世",
    "X16n0316_008:0599b04": "之間。與彼元有負欠之人。冤怨相對。彼此相值。尚",
    "X16n0316_008:0599b05": "有六情四想。以為潤生受身之業。故生毛羣羽族",
    "X16n0316_008:0599b06": "之中。酬其宿昔之債也。",
    "X16n0316_008:0599b07": "△二別釋。",
    "X16n0316_008:0599b08": "物恠之鬼物消報盡(至)生於世間多為循類。",
    "X16n0316_008:0599b09": "此分別畜趣而詳釋也。昔因貪習而為怪鬼。所附",
    "X16n0316_008:0599b10": "物銷。鬼報亦盡。今生世間多為梟類。蓋梟乃不孝",
    "X16n0316_008:0599b11": "鳥也。生食父母。以是怪鬼託生。故其附塊而遭食",
    "X16n0316_008:0599b12": "者。皆奇貪極怪之餘習也。昔因婬習。託風成形。風",
    "X16n0316_008:0599b13": "力既銷。鬼報亦盡。今生世間多為咎徵一切異類。",
    "X16n0316_008:0599b14": "蓋咎徵者。乃凶事之前兆。異類者。謂怪異之物。類",
    "X16n0316_008:0599b15": "如羣雀眾鼠。為荒儉之預兆。江豚商羊。為風雨之",
    "X16n0316_008:0599b16": "前徵。以為魃時。見則兆旱。今變為畜。仍以兆灾。此",
    "X16n0316_008:0599b17": "風魃之餘習也。昔因詐習。依附畜生。而為魅鬼。畜",
    "X16n0316_008:0599b18": "既已死。鬼報亦盡。今生世間多為狐類。蓋狐妖獸",
    "X16n0316_008:0599b19": "也。玄中記云。千歲之狐為婬婦。百歲之狐為美女。",
    "X16n0316_008:0599b20": "以狐能媚人。亦魅惑之餘習也。昔因怨習。依附蠱",
    "X16n0316_008:0599b21": "蟲。而為毒鬼。蟲既已滅。鬼報亦盡。今生世間多為",
    "X16n0316_008:0599b22": "毒類。蓋毒類者。即蚖蛇蝮蝎。蜈蚣百足。觸之即傷。",
    "X16n0316_008:0599b23": "亦怨毒之餘習也。昔因嗔習。乘人之衰。而為癘鬼。",
    "X16n0316_008:0599b24": "衰既已窮。鬼報亦盡。今生世間多為蛔類。蓋蛔者。",
    "X16n0316_008:0599c01": "消食蟲也。以為癘時入人身中。為灾為禍。茲轉為",
    "X16n0316_008:0599c02": "畜。還託身內。為蛔為蟯。消人之食。使其速饑。此亦",
    "X16n0316_008:0599c03": "乘衰之餘習也。昔因慢習。受業火氣。而為餓鬼。氣",
    "X16n0316_008:0599c04": "久既銷。鬼報亦盡。今生世間多為食類。蓋食類者。",
    "X16n0316_008:0599c05": "謂可食之類。即俗云。馬牛羊雞犬豕。此六畜人所",
    "X16n0316_008:0599c06": "食者。是也。然此數語。流毒人世。為害不淺。口腹之",
    "X16n0316_008:0599c07": "徒。得以為柄。由是慠慢。尊己陵物。因而妄言。天生",
    "X16n0316_008:0599c08": "萬物。本以養人。何妨任意。大嚼飽飡。管甚眾生。忍",
    "X16n0316_008:0599c09": "疼受痛。不唯不信佛祖菩口。亦且不信孔孟遺言。",
    "X16n0316_008:0599c10": "設或勸以釣不網。射不宿。見其生。不忍見其死。聞",
    "X16n0316_008:0599c11": "其聲。不忍食其肉者。非目以腐。即曰其俗。以致今",
    "X16n0316_008:0599c12": "日報為食類。可不哀哉。然昔既以慠慢陵物。任意",
    "X16n0316_008:0599c13": "食噉。今亦以肉供人充食。斯則以報酬報。無怪其",
    "X16n0316_008:0599c14": "然。正屬相陵食噉之餘報耳。昔因誑習。綿着幽暗。",
    "X16n0316_008:0599c15": "欺人不知。而為魘鬼。幽暗既銷。鬼報亦盡。今生世",
    "X16n0316_008:0599c16": "間多為服類。蓋服義有二。一為蠶蟲貂鼠等類。供",
    "X16n0316_008:0599c17": "人衣服。二為駝騾驢馬等類。供人乘服。由其誑人",
    "X16n0316_008:0599c18": "之物。今為服類。以酬其債。此正誑習之餘報也。昔",
    "X16n0316_008:0599c19": "因見習。和合精靈。依附木石。為魍魎鬼。所和物銷。",
    "X16n0316_008:0599c20": "鬼報亦盡。今生世間多為應類。蓋應類者。如社燕",
    "X16n0316_008:0599c21": "賓鴻。促織鰣魚。乃應時應節之類。此由計時計方",
    "X16n0316_008:0599c22": "種種邪見之餘習也。昔因枉習。依託明靈。為役使",
    "X16n0316_008:0599c23": "鬼。明靈既滅。鬼報亦盡。今生世間多為休徵。蓋休",
    "X16n0316_008:0599c24": "徵者。乃吉事之先兆也。如嘉鳳祥鱗。喜鵲喜蛛等",
    "X16n0316_008:0600a01": "類。由昔枉人為惡。今則報人善事。以謝前愆。亦是",
    "X16n0316_008:0600a02": "徒効走使之餘習也。昔因訟習。貪黨依人。為傳送",
    "X16n0316_008:0600a03": "鬼。邪人既亡。鬼報亦盡。今生世間多為循類。蓋循",
    "X16n0316_008:0600a04": "類者。即人所畜循順之類也。如雞犬猫猴。鸚哥畵",
    "X16n0316_008:0600a05": "眉等類。此亦黨惡依人之餘習也。然上各言多為",
    "X16n0316_008:0600a06": "者。舉其大槩言之。正顯不必盡然之意。問如來總",
    "X16n0316_008:0600a07": "標元為酬債。竊觀此中。多有蕭散之物。如麟鳳鴻",
    "X16n0316_008:0600a08": "燕等類。酬何債耶。答或被網羅售賣或被籠繫玩",
    "X16n0316_008:0600a09": "好。或遇弓傷而折羽。或遭穽陷以捐生。或復類互",
    "X16n0316_008:0600a10": "相殘。或復因人致命。則何往而非酬債之事乎。",
    "X16n0316_008:0600a11": "△三結示。",
    "X16n0316_008:0600a12": "阿難是等皆以業火乾枯(至)皆為浮虗妄想凝結。",
    "X16n0316_008:0600a13": "此總結三塗皆是自己妄業招引也。意謂。阿難如",
    "X16n0316_008:0600a14": "是地獄餓鬼。此等二趣。業火燒畢。情想乾枯。必須",
    "X16n0316_008:0600a15": "酬其宿生之債。以故披毛戴角。覆身旁行。而為畜",
    "X16n0316_008:0600a16": "生。然而此等三塗眾生。亦皆自作自受。由其虗妄",
    "X16n0316_008:0600a17": "情想。作十習之業因。所以招生牽引。受六交之業",
    "X16n0316_008:0600a18": "報。設若悟得菩提真心。則此妄因妄緣。如夢如幻。",
    "X16n0316_008:0600a19": "本來清淨無所有也。即如前來汝所言之寶蓮香",
    "X16n0316_008:0600a20": "瑠璃王。以及善星。如是三人所造惡業。及受惡報。",
    "X16n0316_008:0600a21": "皆是本如來藏妙真如性。循業發明者也。良以性",
    "X16n0316_008:0600a22": "明圓故。無所不具。但循順何等業因。即發明何等",
    "X16n0316_008:0600a23": "業報。故非天降地出。亦非人與。元是自己妄心招",
    "X16n0316_008:0600a24": "引。還是自己妄心來受。若在菩提真心之中。此等",
    "X16n0316_008:0600b01": "皆為浮泛不實。虗偽非真。無過妄想凝結而已。此",
    "X16n0316_008:0600b02": "猶水遇嚴寒。凝結成氷之無異也。",
    "X16n0316_008:0600b03": "△四明人趣(三)一總標。",
    "X16n0316_008:0600b04": "復次阿難從是畜生(至)及佛出世不可停寢。",
    "X16n0316_008:0600b05": "此總標畜趣報盡。而復生人趣也。蓋人者忍也。謂",
    "X16n0316_008:0600b06": "於世間違順情境。能安忍故。若論人趣。亦有多種。",
    "X16n0316_008:0600b07": "約而言之。有三差別。一是五戒及中品十善為因。",
    "X16n0316_008:0600b08": "直尅其果。二是從勝類中來。如聖賢示現天仙謫",
    "X16n0316_008:0600b09": "降之類。三是從惡道中來。如地獄鬼畜及阿修羅。",
    "X16n0316_008:0600b10": "今且單約從畜復形者。以詳明之。夫鬼之為畜。以",
    "X16n0316_008:0600b11": "六情四想。而為潤生。元為酬償先世之債也。酬債",
    "X16n0316_008:0600b12": "既畢。即當兩不相干。若彼所酬。過於本分。如鞭策",
    "X16n0316_008:0600b13": "妄加。不管輕重。非理苦役。不分晝夜。甚至殺害食",
    "X16n0316_008:0600b14": "噉無度。則此畜生。由是便得情想均等。復生人中。",
    "X16n0316_008:0600b15": "而反徵其剩。徵剩者。謂索其過酬之餘也。如彼過",
    "X16n0316_008:0600b16": "取之人。或有善力。兼且有福。而又有德。則於人中。",
    "X16n0316_008:0600b17": "便酬還彼過分之力。所以積善之家。多有財物耗",
    "X16n0316_008:0600b18": "散。或被劫盜。或被負賺。或枉遭驅役。或枉受捶楚",
    "X16n0316_008:0600b19": "者。皆以此也。若無善力。又無福德。則難保人身。亦",
    "X16n0316_008:0600b20": "還為畜。而償彼畜生餘剩之債也。阿難當知。負債",
    "X16n0316_008:0600b21": "易償。負命難償。若是用彼變賣錢物。而過取其值",
    "X16n0316_008:0600b22": "者。仍售錢物以償之。或是將彼負重致遠。而過役",
    "X16n0316_008:0600b23": "其力者。仍役筋力以償之。但能償足。則自然停止。",
    "X16n0316_008:0600b24": "而兩開交矣。設或不但過用錢力。如於中間。或是",
    "X16n0316_008:0600c01": "殺彼身命。或是食其血肉。則生生世世。乃至經歷",
    "X16n0316_008:0600c02": "微塵劫數。冤怨相報。如食其肉者。則互來相食。如",
    "X16n0316_008:0600c03": "殺其身者。則互來相誅。從此之後。猶如旋轉車輪",
    "X16n0316_008:0600c04": "之狀。互為人畜。循環高下。無有休息。除是修習妙",
    "X16n0316_008:0600c05": "奢摩他三摩禪那楞嚴大定。及遇一切諸佛出世。",
    "X16n0316_008:0600c06": "方可休息。以修定者。能止生死業苦。以遇佛者。能",
    "X16n0316_008:0600c07": "解歷劫冤愆。捨此二途。則終不能釋此怨也。",
    "X16n0316_008:0600c08": "△二別釋。",
    "X16n0316_008:0600c09": "汝今應知彼梟倫者(至)生人道中參於達類。",
    "X16n0316_008:0600c10": "此別釋明自畜復形十類之人也。蓋人道中。自有",
    "X16n0316_008:0600c11": "正因。所謂五戒十善。今是酬足復形。所以下皆云",
    "X16n0316_008:0600c12": "參合者。謂參雜混合於人類也。意謂。阿難汝應當",
    "X16n0316_008:0600c13": "知昔因貪習為怪為梟者。雖復人形。猶為逆惡。不",
    "X16n0316_008:0600c14": "顧倫理。不受教化。而甘為頑類者。乃梟獍之餘習",
    "X16n0316_008:0600c15": "也。昔因婬習。為風魃咎徵者。雖復人形。猶多怪異。",
    "X16n0316_008:0600c16": "如身具二形。六根反常。而成異相之類者。乃妖婬",
    "X16n0316_008:0600c17": "怪異之餘習也。昔因詐習。為魅為狐者。雖復人形。",
    "X16n0316_008:0600c18": "然多庸鄙。所謂協肩諂笑。媚世求榮。而甘為庸鄙",
    "X16n0316_008:0600c19": "之類者。乃狐媚之餘習也。昔因怨習。為蠱鬼毒物",
    "X16n0316_008:0600c20": "者。雖復人形。然多狠毒。如蜂目狼聲。剛愎殘忍。毫",
    "X16n0316_008:0600c21": "無仁慈之輩。而甘為此狠毒之類者。乃銜怨之餘",
    "X16n0316_008:0600c22": "習也。昔因瞋習。為厲為蛔者。雖復人形。然多微賤。",
    "X16n0316_008:0600c23": "如娼優婢僕。微末下愚。雖親附人。人不介意。而甘",
    "X16n0316_008:0600c24": "為微末卑污之類者。乃依衰附人之餘習也。昔因",
    "X16n0316_008:0601a01": "慢習。為餓鬼為食類者。雖復人形。然多柔弱。被世",
    "X16n0316_008:0601a02": "欺凌。所謂人皆得而輕忽之輩。而感此柔弱之類",
    "X16n0316_008:0601a03": "者。乃慢習欺人之餘報也。昔因誑習。為魘為服者。",
    "X16n0316_008:0601a04": "雖復人形。然多勞碌。所謂牛馬走使。工匠雜役。碌",
    "X16n0316_008:0601a05": "碌營生之輩。而甘為此勞碌之類者。乃負重致遠。",
    "X16n0316_008:0601a06": "僕僕不休之餘習也。昔因見習。為魍魎為應類者。",
    "X16n0316_008:0601a07": "雖復人形。稍通文義。然無福德。如揑詞造訟弄法",
    "X16n0316_008:0601a08": "舞文之輩。而甘為此喪心。文類者。乃其邪見謬執",
    "X16n0316_008:0601a09": "是非之餘習也。昔因枉習。為役鬼為休咎者。雖復",
    "X16n0316_008:0601a10": "人形。稍有明察。然無忠厚。如世謀士幕吏。代人捉",
    "X16n0316_008:0601a11": "刀。以尅為明之輩。而甘為此尅薄聰明之類者。亦",
    "X16n0316_008:0601a12": "依神明。為役使之餘習也。昔因訟習。為傳送為循",
    "X16n0316_008:0601a13": "類者。雖復人形。稍能練達人情世故。然無品行。所",
    "X16n0316_008:0601a14": "謂搖唇鼓舌。為鷹作犬趨時附勢之輩。而甘為此",
    "X16n0316_008:0601a15": "稱通達之類者。亦循順人意之餘習也。以上十種。",
    "X16n0316_008:0601a16": "前七似情幽斯鈍者。後三似想明斯聰者。然此三",
    "X16n0316_008:0601a17": "種。曰文明達者。皆取帶畜生餘習者。詳而論之。非",
    "X16n0316_008:0601a18": "同正人道中從五戒十善中來文明賢達之端士",
    "X16n0316_008:0601a19": "也。",
    "X16n0316_008:0601a20": "△三結示。",
    "X16n0316_008:0601a21": "阿難是等皆以宿債畢酬(至)此輩名為可憐愍者。",
    "X16n0316_008:0601a22": "此結示可憐以警人也。意謂。阿難是等眾生。自獄",
    "X16n0316_008:0601a23": "而鬼。由鬼而畜。咸要以其宿債畢酬。然後方能復",
    "X16n0316_008:0601a24": "形人道。然則皆從無始已來。造十習業。妄計顛倒。",
    "X16n0316_008:0601b01": "不忘債命。所以為徵債者而相生。為索命者而相",
    "X16n0316_008:0601b02": "殺。則債命互酬。無有休息。今雖復形。設若不遇如",
    "X16n0316_008:0601b03": "來出世。不聞諸佛正法。悔過自新。欲脫惡道。豈不",
    "X16n0316_008:0601b04": "難哉。設或仍於塵勞之中。縱情恣意。循其惡業。則",
    "X16n0316_008:0601b05": "法爾自然。又成輪轉。嗟呼人身得之甚難。失之甚",
    "X16n0316_008:0601b06": "易。即幸得之。凶多吉少。苦多樂少。又且不知塵勞",
    "X16n0316_008:0601b07": "何日離。而輪迴何日止。言之及此。諸佛愴然。故曰",
    "X16n0316_008:0601b08": "此輩名為真可憐而可愍者也。",
    "X16n0316_008:0601b09": "△五明仙趣(三)一總標。",
    "X16n0316_008:0601b10": "阿難復有從人不依正覺(至)人不及處有十種仙。",
    "X16n0316_008:0601b11": "此總標自人趣而修入仙趣也。梵語茂泥。此翻為",
    "X16n0316_008:0601b12": "仙。蓋仙者遷也。謂老而不死。遷入山也。所以此趣",
    "X16n0316_008:0601b13": "比天為劣。比人為優。即莊子云。千歲不死去。而上",
    "X16n0316_008:0601b14": "仙者。是也。然此一趣。由於吾人。貪生惡死。故唯求",
    "X16n0316_008:0601b15": "其長生不老。久住世間。是其本念。所以從人道中。",
    "X16n0316_008:0601b16": "不依正覺修三摩地者。謂不依常住真心發起正",
    "X16n0316_008:0601b17": "智。而修楞嚴大定。以證究竟堅固之理。而反別修",
    "X16n0316_008:0601b18": "虗妄之念。意欲存其想念。以固形骸。而求長生。豈",
    "X16n0316_008:0601b19": "不妄哉。殊不知但凡存想。便是妄認緣影。但曰固",
    "X16n0316_008:0601b20": "形。便是妄認色身。即佛所謂錯亂修習者。此也。遊",
    "X16n0316_008:0601b21": "於山林。人不及處者。即所謂名山洞府。福地清都。",
    "X16n0316_008:0601b22": "人跡不到之處也。而屈指可數者。有十種仙焉。",
    "X16n0316_008:0601b23": "△二別釋。",
    "X16n0316_008:0601b24": "阿難彼諸眾生堅固服餌(至)覺悟圓成名絕行仙。",
    "X16n0316_008:0601c01": "此別釋十種仙也。蓋堅固服餌者。謂形之堅固。由",
    "X16n0316_008:0601c02": "於服餌也。下皆倣此。即服延生之物。如胡蔴蓮茨",
    "X16n0316_008:0601c03": "秋石紅鉛之類。炮煉和合。為丸作餅。服食不休。但",
    "X16n0316_008:0601c04": "得永年不能輕舉。名地行仙。堅固草木者。不食烟",
    "X16n0316_008:0601c05": "火。但飡松柏。以及黃精等物。故身輕舉。名飛行仙。",
    "X16n0316_008:0601c06": "堅固金石者。用五金五石。以鍊外丹。故能化形易",
    "X16n0316_008:0601c07": "骨。點石成金。遊戲人間。名遊行仙。堅固動止者。謂",
    "X16n0316_008:0601c08": "一動一止。守氣固形。如煉精還氣。煉氣還神。煉神",
    "X16n0316_008:0601c09": "還虗。久而功成。可以羽化飛昇。名空行仙。堅固津",
    "X16n0316_008:0601c10": "液者。謂鼓天池嚥玉液。能令水升火降。而結內丹。",
    "X16n0316_008:0601c11": "以固其形。久而功成。氷雪卓約。不交世欲。輕舉近",
    "X16n0316_008:0601c12": "天。名天行仙。堅固精色者。謂服虹飲露。吞霞吸氣。",
    "X16n0316_008:0601c13": "朝採日精。夜取月華。久而功成。則精氣相交。貫通",
    "X16n0316_008:0601c14": "物理。名通行仙。堅固呪禁者。謂專以禁法呪詛之",
    "X16n0316_008:0601c15": "術。如呼風喝雨。役鬼驅神。以顯道力。名道行仙。堅",
    "X16n0316_008:0601c16": "固思念者。謂繫心臍輪。下透尾閭。上昇夾脊。雙關",
    "X16n0316_008:0601c17": "以至直透泥洹。衝頂出神。思憶既久。形神照應。名",
    "X16n0316_008:0601c18": "照行仙。堅固交遘者。謂內以坎男離女。匹配夫婦。",
    "X16n0316_008:0601c19": "外以採陰助陽。攝衛精神。由其吸彼精氣。以固己",
    "X16n0316_008:0601c20": "形。名精行仙。堅固變化者。謂觀物變遷。皆由造化。",
    "X16n0316_008:0601c21": "遂而心存化理。久則覺悟。興造化通。故能移山倒",
    "X16n0316_008:0601c22": "海。改易四時。此為十種之最。超絕餘九。故名絕行",
    "X16n0316_008:0601c23": "仙也。",
    "X16n0316_008:0601c24": "△三結示。",
    "X16n0316_008:0602a01": "阿難是等皆於人中鍊心(至)報盡還來散入諸趣。",
    "X16n0316_008:0602a02": "此結示虗妄。以勸真修也。意謂是等十種。皆以人",
    "X16n0316_008:0602a03": "中不依佛法。修習正覺。而反妄計。五蘊身中。有性",
    "X16n0316_008:0602a04": "可修。有命可接。謬執此身。常住不滅。是則迷無生",
    "X16n0316_008:0602a05": "之理。而別得有生之理也。縱然有壽至千萬歲。然",
    "X16n0316_008:0602a06": "亦不過休止深山。或在大海方壺員嶠蓬萊之島。",
    "X16n0316_008:0602a07": "即所謂崑崙之山。廣都之野。軒轅之丘。不死之國。",
    "X16n0316_008:0602a08": "皆於人境。絕不通處者。是也。而殊不知。斯等亦是",
    "X16n0316_008:0602a09": "輪迴之類。皆屬妄想顛倒之所流轉。設不急早回",
    "X16n0316_008:0602a10": "心修習楞嚴三昧。若待仙報一朝受盡。依舊還來。",
    "X16n0316_008:0602a11": "改頭換面。仍然散入諸惡趣中。可不痛哉。可不痛",
    "X16n0316_008:0602a12": "哉。問修仙者。每謂釋氏修性不修命。萬劫陰靈難",
    "X16n0316_008:0602a13": "入聖。此何謂耶。答據彼所執。謂身中神魂為性。氣",
    "X16n0316_008:0602a14": "結命根為命。故說單修性者。但得陰魂鬼仙而已。",
    "X16n0316_008:0602a15": "必無長生之身形。若兼修命者。方得輕妙長生之",
    "X16n0316_008:0602a16": "身。此所謂形神俱妙也。若爾則所說性命。二俱非",
    "X16n0316_008:0602a17": "真。何謂以所執之性。識神也。所執之命。息氣也。皆",
    "X16n0316_008:0602a18": "如來藏中。循業發現之物耳。乃屬生死根本。設或",
    "X16n0316_008:0602a19": "謬執。妄謂性命。正佛所謂認物為己者。是也。豈知",
    "X16n0316_008:0602a20": "如來所說。乃真如佛性。為十法界天地萬物之本",
    "X16n0316_008:0602a21": "體乎。而證此性者。則能圓現十界。包羅天地。總括",
    "X16n0316_008:0602a22": "森羅。無古無今。不生不滅。全體住持。全體受用。又",
    "X16n0316_008:0602a23": "豈止但通造化移山倒海活千萬歲而已哉。若執",
    "X16n0316_008:0602a24": "是而窺性修者。正猶以蠡測海。用管窺天。多見其",
    "X16n0316_008:0602b01": "不知量也。",
    "X16n0316_008:0602b02": "△六諸天趣(二)一詳列諸天(三)一六欲(三)一標因。",
    "X16n0316_008:0602b03": "阿難諸世間人不求常住未能捨諸妻妾恩愛。",
    "X16n0316_008:0602b04": "此總標天趣之因也蓋不求常住者。依有為事。修",
    "X16n0316_008:0602b05": "有漏福。無求出世常住之心。此三界之總因也。未",
    "X16n0316_008:0602b06": "能捨離妻妾恩愛者。所謂英雄氣短。兒女情長。不",
    "X16n0316_008:0602b07": "能割恩捨愛。以修出世戒定。此欲界之別因也。由",
    "X16n0316_008:0602b08": "此二因。所以常在三界。不能出離者。此也。然此天",
    "X16n0316_008:0602b09": "趣。與前仙趣。逈然不同。世人謬謂。仙天不分。而學",
    "X16n0316_008:0602b10": "仙者。且濫附於天。謂彼諸天皆其仙祖。今略辯之。",
    "X16n0316_008:0602b11": "蓋仙以人身而戀長生。最怕捨身受身。諸天皆捨",
    "X16n0316_008:0602b12": "前身而受天身。豈同趣耶。又仙處海山。如蓬萊崑",
    "X16n0316_008:0602b13": "崙。皆非天上。則四王忉利尚無卜居。況此之上色",
    "X16n0316_008:0602b14": "無色乎。是知天趣為界內極尊。非仙與鬼神之可",
    "X16n0316_008:0602b15": "比也。問諸天既是捨生趣生。何反勝於仙趣之長",
    "X16n0316_008:0602b16": "生耶。答長生如補澣舊衣。終無殊勝。轉生如脫弊",
    "X16n0316_008:0602b17": "垢而換珍御。若較勝劣。不啻雲泥。特人溺於戀身",
    "X16n0316_008:0602b18": "之習。遂謂長生。為殊勝耳。",
    "X16n0316_008:0602b19": "△二示相。",
    "X16n0316_008:0602b20": "於邪婬中心不流逸(至)如是一類名他化自在天。",
    "X16n0316_008:0602b21": "此別示六天之相也。梵云提婆。此翻為天。蓋天者",
    "X16n0316_008:0602b22": "顛也。乃首出庶物之義。若約三界。則有三種。謂六",
    "X16n0316_008:0602b23": "欲四禪及四空天者。是也。茲且先明欲界六天。然",
    "X16n0316_008:0602b24": "此六天。若准他經。皆以上品十善五戒為因。今獨",
    "X16n0316_008:0602c01": "舉婬欲一事者。由是生死根本。故單約此。以論昇",
    "X16n0316_008:0602c02": "墜。則餘諸天可例而知。意謂此人雖然不能捨己",
    "X16n0316_008:0602c03": "妻妾。然於他人妻妾。不唯身無所犯。即其心中亦",
    "X16n0316_008:0602c04": "不流逸。即正婬雖有。邪婬已無。故得愛水澄鎣心",
    "X16n0316_008:0602c05": "地光明而無苟合之事。所以命終之時。捨人身而",
    "X16n0316_008:0602c06": "受天身。生須彌山腰。鄰於日月。居欲界第一。名四",
    "X16n0316_008:0602c07": "王天。言四王者。東方持國。居黃金埵城。名上賢。為",
    "X16n0316_008:0602c08": "乾達婆王。南方增長。居瑠璃埵城。名善見。為鳩槃",
    "X16n0316_008:0602c09": "茶王。西方廣目。居白銀埵城。名周羅。為毒龍王。北",
    "X16n0316_008:0602c10": "方多聞。居水晶埵城。名天敬。為夜乂王。此天離人",
    "X16n0316_008:0602c11": "間地。四萬二千由旬。身拘盧舍四分之一。當此間",
    "X16n0316_008:0602c12": "周尺七十五丈。以人間五十年。為一晝夜。壽五百",
    "X16n0316_008:0602c13": "歲。計人間數。乃九百萬年也。若在人世。不唯不去",
    "X16n0316_008:0602c14": "外貪邪婬。即於自己正妻房幃之愛。亦多微薄。然",
    "X16n0316_008:0602c15": "於清淨獨居之時。亦或間有淫念生起。不得絕無。",
    "X16n0316_008:0602c16": "以全純淨之味。比之前人。稍進一籌。故命終之時。",
    "X16n0316_008:0602c17": "超日月之光明。生須彌之極頂。乃欲界第二。名忉",
    "X16n0316_008:0602c18": "利天。忉利云能作。謂能作三十三天之主。故人間",
    "X16n0316_008:0602c19": "頂者。即須彌山頂也。此天離地八萬四千由旬。共",
    "X16n0316_008:0602c20": "有三十三天。謂四方各有八天宮殿及中間帝釋",
    "X16n0316_008:0602c21": "天王宮殿。並列而居。故名三十三天。其身皆長半",
    "X16n0316_008:0602c22": "拘盧舍。當周尺一百五十丈。帝釋身長一拘盧舍。",
    "X16n0316_008:0602c23": "與兜率天身相等。由其過去偏修恭敬業故。以人",
    "X16n0316_008:0602c24": "間百年。為一晝夜。壽一千歲。計人間數。乃三千六",
    "X16n0316_008:0603a01": "百萬年也。以上二天通名地居。以未離地故也。然",
    "X16n0316_008:0603a02": "此二天。形交成婬。與人無別。但風氣一洩。欲漏便",
    "X16n0316_008:0603a03": "除。非有不淨流溢也。若在人間。不逢欲境。則欲念",
    "X16n0316_008:0603a04": "不起。即逢境時。不過暫與一交去。則釋然而無思",
    "X16n0316_008:0603a05": "憶。亦不繫戀。此於淨居。則得全味。故此欲念。動少",
    "X16n0316_008:0603a06": "靜多。功倍於前。而命終後。朗居空界。身殿光明。徧",
    "X16n0316_008:0603a07": "周互照。不須日月。以蓮花開合而為晝夜。乃欲界",
    "X16n0316_008:0603a08": "第三重。名須燄摩。此云時分天。唯執手成婬。無交",
    "X16n0316_008:0603a09": "遘之事矣。此天離地十六萬由旬。有地如雲。朗然",
    "X16n0316_008:0603a10": "安住。身長周尺二百二十五丈。以人間二百年。為",
    "X16n0316_008:0603a11": "一晝夜。壽二千歲也。若在人世。能一切時。唯靜無",
    "X16n0316_008:0603a12": "動。而自無欲念。然遇應境。自來迫觸。不能拒絕。猶",
    "X16n0316_008:0603a13": "順從之。此亦未能全無心也。但於動少靜多者。又",
    "X16n0316_008:0603a14": "勝一倍。故命終後。上升勝境。精細微妙。下界天人",
    "X16n0316_008:0603a15": "不能窺見。然則此天有內院。外院又有業報一天。",
    "X16n0316_008:0603a16": "為總報天。修十善者。得生彼天。果屬有漏。三灾可",
    "X16n0316_008:0603a17": "壞。內院是補處菩薩寄居之地。今此天主。名曰彌",
    "X16n0316_008:0603a18": "勒。縱至劫壞三禪。而此內院三灾不及。亦未甞壞。",
    "X16n0316_008:0603a19": "此欲界第四重。如是內外。總名兜率。云知足天。謂",
    "X16n0316_008:0603a20": "能於五欲。生知足故。但以一笑為淫。又不同於執",
    "X16n0316_008:0603a21": "手矣。此天離地三十二萬由旬。有地如雲。於上安",
    "X16n0316_008:0603a22": "住。身長周尺三百丈。以人間四百年。為一晝夜。壽",
    "X16n0316_008:0603a23": "四千歲也。若在人中。自己本無欲心。但遇淫境。橫",
    "X16n0316_008:0603a24": "陳於前。力不自由。雖應觸之。了無意味。如嚼蠟然。",
    "X16n0316_008:0603b01": "其功又倍於前。故命終後。生越化地。謂能超越下",
    "X16n0316_008:0603b02": "天。亦能自化樂具。居欲界第五重。名樂變化天。以",
    "X16n0316_008:0603b03": "所樂之具。皆自變化故也。此天離地。六十四萬由",
    "X16n0316_008:0603b04": "旬。有地如雲。於上安住。身長三百七十五丈。以人",
    "X16n0316_008:0603b05": "間八百年。為一晝夜。壽八千歲也。若在世間。無心",
    "X16n0316_008:0603b06": "於世。唯守五戒十善。修心上界。雖權同世情。行夫",
    "X16n0316_008:0603b07": "婦事。至於交時。不但無味。而且超然。境外毫無樂",
    "X16n0316_008:0603b08": "想。此則又勝於前。故命終後。超出化無化境。蓋化",
    "X16n0316_008:0603b09": "即第五。無化即下四天。居欲界第六重。名他化自",
    "X16n0316_008:0603b10": "在天。凡欲樂境。不勞自化。皆由他化而己得自在",
    "X16n0316_008:0603b11": "受用也。此天離地。一百二十八萬由旬。有地如雲。",
    "X16n0316_008:0603b12": "於上安住。身長四百五十丈。以人間一千六百年。",
    "X16n0316_008:0603b13": "為一晝夜。壽一萬六千歲。以上二天。以眼相視。便",
    "X16n0316_008:0603b14": "為淫事。故益勝下天也。然此天上欲色中間。有魔",
    "X16n0316_008:0603b15": "王天。亦攝於此。",
    "X16n0316_008:0603b16": "△三結名。",
    "X16n0316_008:0603b17": "阿難如是六天形雖出動(至)自此以還名為欲界。",
    "X16n0316_008:0603b18": "此結成欲界之名也。意謂世人為欲所動。若瀑流",
    "X16n0316_008:0603b19": "逸火。醉象狂猿。騰躍馳突。莫能控制。此等諸天。漸",
    "X16n0316_008:0603b20": "能節制。而向於靜。如初天且止外動。二天內動亦",
    "X16n0316_008:0603b21": "輕。三天遇境方動。四天境迫不違。五天交中無味。",
    "X16n0316_008:0603b22": "六天形合心超。皆能漸出於動矣。然而此等形雖",
    "X16n0316_008:0603b23": "超出。似離於動。但其心迹尚然猶交。如前四天。不",
    "X16n0316_008:0603b24": "唯迹交。尚兼心交。以有味故。若後二天雖無心交。",
    "X16n0316_008:0603c01": "以無味故。然有迹交。以應事故。此約因中言之。若",
    "X16n0316_008:0603c02": "約果言。則四王與人間同忉利。但有風氣。而無不",
    "X16n0316_008:0603c03": "淨。夜摩執手。兜率唯笑。則是心迹俱交。化樂他化",
    "X16n0316_008:0603c04": "相視暫視。是心尚交。而迹不交矣。然雖因中果上",
    "X16n0316_008:0603c05": "輕重各殊。總未離於男女情欲。所以自此已還。直",
    "X16n0316_008:0603c06": "至地獄。以及人仙。所謂五趣雜居。地者。通得名之",
    "X16n0316_008:0603c07": "為欲界也。以諸趣雖異。而欲事是同。故足見婬欲",
    "X16n0316_008:0603c08": "為沉墜之本也。明矣。蓋此六天。以能寡欲。則漸次",
    "X16n0316_008:0603c09": "上昇。至於四禪。以能絕欲。則超然高舉。故知不斷",
    "X16n0316_008:0603c10": "淫心。雖上界猶不可望。況冀出生死超三界。以成",
    "X16n0316_008:0603c11": "無上菩提耶。所以欲修三摩地而出生死路者。必",
    "X16n0316_008:0603c12": "須先斬此一關也。",
    "X16n0316_008:0603c14": "大佛頂首楞嚴經寶鏡疏卷第八"
}