{
    "T32n1644_008:0207a10": "佛說立世阿毘曇論卷第八",
    "T32n1644_008:0207a12": "陳西印度三藏真諦譯",
    "T32n1644_008:0207a13": "23 地獄品地獄品第二十三1 更生地獄更生一",
    "T32n1644_008:0207a14": "「過現未來世，　　眾生還往生，",
    "T32n1644_008:0207a15": "退起及輪轉，　　佛世尊證見。",
    "T32n1644_008:0207a16": "諸業不唐捐，　　有果報不失，",
    "T32n1644_008:0207a17": "隨時、處成熟，　　聖智者自覺。",
    "T32n1644_008:0207a18": "瞿曇知此說，　　八種大地獄，",
    "T32n1644_008:0207a19": "世尊悉證見，　　成一切法眼。",
    "T32n1644_008:0207a20": "更生及黑繩，　　山磕二叫喚，",
    "T32n1644_008:0207a21": "小大兩燒熱，　　及大阿毘止，",
    "T32n1644_008:0207a22": "如是八地獄，　　佛說難可度。",
    "T32n1644_008:0207a23": "惡人恒充滿，　　各各十六隔，",
    "T32n1644_008:0207a24": "四角及四門，　　分分皆正等，",
    "T32n1644_008:0207a25": "上高百由旬，　　四方百由旬，",
    "T32n1644_008:0207a26": "鐵城所圍遶，　　鐵蓋覆其上。",
    "T32n1644_008:0207a27": "下地皆是鐵，　　炎熾火遍滿，",
    "T32n1644_008:0207a28": "燒惡人可畏，　　恒然難可近，",
    "T32n1644_008:0207a29": "見者必毛竪，　　極苦不可看。",
    "T32n1644_008:0207b01": "我今當為汝，　　如法次第說，",
    "T32n1644_008:0207b02": "恭敬一心聽，　　如我所說言。」",
    "T32n1644_008:0207b03": "「有一地獄名曰更生，一切皆鐵，晝夜燒然恒",
    "T32n1644_008:0207b04": "有光炎，長多由旬廣亦如是。是中罪人獄卒",
    "T32n1644_008:0207b05": "捉持，脚上頭下依黑繩分，斫以鐇斧。時被斫",
    "T32n1644_008:0207b06": "已唯有餘骨，筋所接連悶絕暫死，極大重苦",
    "T32n1644_008:0207b07": "獄卒擲去。是時冷風吹之還活，由此風故皮",
    "T32n1644_008:0207b08": "肉復常。是時罪人手爪自生堅利如劍，與其",
    "T32n1644_008:0207b09": "同類互起怨心，作是思惟：『是人昔時曾經為",
    "T32n1644_008:0207b10": "我作如是惡，是故我先速害彼。』彼起害心亦",
    "T32n1644_008:0207b11": "復如是。更互相斫，如芟麻叢。是地獄人受如",
    "T32n1644_008:0207b12": "此相害，上上品苦難可堪忍，極堅極強最為",
    "T32n1644_008:0207b13": "痛辣，乃至惡業受用未盡求死不得。以何行",
    "T32n1644_008:0207b14": "業起此果報，令諸眾生於彼中生？昔在人中，",
    "T32n1644_008:0207b15": "眾多女人共一夫主，互相瞋妬；若多男子共",
    "T32n1644_008:0207b16": "諍一女，起怨家心；或邪婬他婦，或諍田園及",
    "T32n1644_008:0207b17": "車乘等，或二國王諍於隣地，或劫盜他財為",
    "T32n1644_008:0207b18": "財主所治，共結怨家，如人交陣更相殘戮。已",
    "T32n1644_008:0207b19": "結怨家未相解謝，懷此命終，由此業報彼中",
    "T32n1644_008:0207b20": "受生。",
    "T32n1644_008:0207b21": "「復次種種諸惡不善業報故，於彼中生，復次",
    "T32n1644_008:0207b22": "有增上業感彼中生。彼中生已，受用種種惡",
    "T32n1644_008:0207b23": "業果報。云何業因令諸罪人更相殘斫？昔在",
    "T32n1644_008:0207b24": "人中執持鐇斧及刀仗等，斬斫有命眾生之",
    "T32n1644_008:0207b25": "類，是故於中受相斫報。復次何業為冷風所",
    "T32n1644_008:0207b26": "吹而復更生？昔在人中畜養飲食，牛鹿猪羊",
    "T32n1644_008:0207b27": "鷄鴨之屬得肥長已，為得多肉當復烹殺，由",
    "T32n1644_008:0207b28": "此業報，感彼冷風還得暫活。云何業報得生",
    "T32n1644_008:0207b29": "利爪如利劍？昔在人中給人刀仗，作如此教：",
    "T32n1644_008:0207c01": "『汝等可來某處州郡及縣邑等，往彼行殺或",
    "T32n1644_008:0207c02": "人或畜。』由此業報，劍爪得生。",
    "T32n1644_008:0207c03": "「云何此獄名曰更生？彼中罪人作如此意：『我",
    "T32n1644_008:0207c04": "今更生，身肉如本。』故名更生。又復此獄本名",
    "T32n1644_008:0207c05": "更生。」爾時世尊欲重明此義，而說偈言：",
    "T32n1644_008:0207c06": "「更生地獄中，　　頭下脚在上，",
    "T32n1644_008:0207c07": "執持鐇斧等，　　隨繩卒所斫。",
    "T32n1644_008:0207c08": "是時被斫已，　　唯餘骨聚在，",
    "T32n1644_008:0207c09": "血肉皮筋等，　　還復如本生。",
    "T32n1644_008:0207c10": "指端利劍爪，　　由業自然生，",
    "T32n1644_008:0207c11": "隨昔怨瞋心，　　更互相斬斫。",
    "T32n1644_008:0207c12": "受相斫害已，　　冷風還更吹，",
    "T32n1644_008:0207c13": "生一切身分，　　諍風業所感。",
    "T32n1644_008:0207c14": "如來人天師，　　如實見是已，",
    "T32n1644_008:0207c15": "是故說更生，　　造惡人住處。」",
    "T32n1644_008:0207c16": "更生地獄品究竟。",
    "T32n1644_008:0207c17": "2 第二黑繩地獄並大巷地獄第二黑繩地獄",
    "T32n1644_008:0207c18": "「復次地獄名為黑繩，一切皆鐵，晝夜燒燃火恒",
    "T32n1644_008:0207c19": "光炎，長多由旬廣亦如是。是中罪人，獄卒捉",
    "T32n1644_008:0207c20": "持撲令臥地，如㺗生樹，隨黑繩界斫以鐇斧，",
    "T32n1644_008:0207c21": "或為八角、或復六角、或復四稜。有諸罪人從其",
    "T32n1644_008:0207c22": "足跟乃至頸項，斤斧斬斫如蔗節長；復有罪",
    "T32n1644_008:0207c23": "人從項至足，斧斤細斷亦如蔗節。是地獄人",
    "T32n1644_008:0207c24": "受此殘戮，上上品苦難可堪忍，極堅極強最",
    "T32n1644_008:0207c25": "為痛惱，乃至惡業受用未盡求死不得。是何",
    "T32n1644_008:0207c26": "行業起此果報，令諸眾生於彼中生？昔在人",
    "T32n1644_008:0207c27": "中作如此業，隨世律制、隨世量決，自作教他",
    "T32n1644_008:0207c28": "如是重罰——如是多量斬斫其手、如是量者斬",
    "T32n1644_008:0207c29": "斫其脚，劓鼻刵耳亦復如是；如是多量割其",
    "T32n1644_008:0208a01": "背肉或割二髀，或五兩或十兩——由此業報，是",
    "T32n1644_008:0208a02": "諸眾生於中受生；復有種種諸惡不善業報",
    "T32n1644_008:0208a03": "於彼中生，復次有增上業感彼中生。彼中生",
    "T32n1644_008:0208a04": "已，受用種種惡不善業報。「彼中有時獄卒罵",
    "T32n1644_008:0208a05": "詈，怖畏受罪之人：『惡人起起莫動。』時無量罪",
    "T32n1644_008:0208a06": "人心大驚怖，一時竦倚猶如幡林。是時鐵衣",
    "T32n1644_008:0208a07": "鐵袈裟，火恒燒燃出大光炎，無數千萬赤鐵",
    "T32n1644_008:0208a08": "袈裟及赤鐵衣從空來下。時諸罪人作是叫",
    "T32n1644_008:0208a09": "喚：『是衣來！是衣來！』是衣至已，隨一一人各各",
    "T32n1644_008:0208a10": "纏裹，皮肉筋骨悉皆焦爛，焦爛盡已，鐵衣自",
    "T32n1644_008:0208a11": "去。是地獄人受此燒炙，上上品苦難可堪忍，",
    "T32n1644_008:0208a12": "極堅極強最為痛辣，乃至惡業受報未盡求",
    "T32n1644_008:0208a13": "死不得。是何行業受此果報，令諸眾生於彼",
    "T32n1644_008:0208a14": "中生？昔在人中，捉持鞭杖捶撻有命眾生，或",
    "T32n1644_008:0208a15": "以皮杖、或用萪藤、或復魚尾鞭枷眾生。復有",
    "T32n1644_008:0208a16": "出家破戒，受用國土衣服及與腰繩，以此業",
    "T32n1644_008:0208a17": "報於中受生。復次種種諸惡不善果報於彼",
    "T32n1644_008:0208a18": "中生。復次有增上業感彼中生。彼中生已，受",
    "T32n1644_008:0208a19": "用種種不善業報。有諸罪人獄卒剝皮，從足",
    "T32n1644_008:0208a20": "跟至頸則止，不令都離；又獄卒從頸項剝皮",
    "T32n1644_008:0208a21": "至足跟而止，亦不都離。復有罪人從頸剝皮",
    "T32n1644_008:0208a22": "至腰而止，或從腰剝皮至跟而止，令諸罪人",
    "T32n1644_008:0208a23": "身所帶皮，垂拕披曳皆至於地，自地踐履痛",
    "T32n1644_008:0208a24": "苦難當。譬如世人所著衣服，縱橫長短不能",
    "T32n1644_008:0208a25": "整齊，在其身皮亦復如是。此地獄人受自㓟",
    "T32n1644_008:0208a26": "剝，上上品苦難可堪忍，極堅極強最為痛辣，",
    "T32n1644_008:0208a27": "乃至惡業受報未盡求死不得。是何行業受",
    "T32n1644_008:0208a28": "此果報，令諸眾生於彼中生？昔在人中作如",
    "T32n1644_008:0208a29": "是業，有命眾生生剝其皮，令皮不脫猶著其",
    "T32n1644_008:0208b01": "身，似如衣服為戲樂等；復次昔在人中鞭撻",
    "T32n1644_008:0208b02": "眾生，或自作為他所教；復次出家破戒，受用",
    "T32n1644_008:0208b03": "國土衣服、臥具等，由此業報於彼受生；復有",
    "T32n1644_008:0208b04": "種種諸惡不善業報於彼中生，復次有增上",
    "T32n1644_008:0208b05": "業感彼中生。彼中生已，受用種種不善業報。",
    "T32n1644_008:0208b06": "「是地獄中極大黑暗，密烟充滿烟氣燥辣，裂",
    "T32n1644_008:0208b07": "皮破肉徹骨至髓。此烟毒觸遍身內外，獄卒",
    "T32n1644_008:0208b08": "驅逼令入烟中，然後方置。是諸罪人畏避",
    "T32n1644_008:0208b09": "此烟，周章馳走無數由旬，互蹋身皮更相困",
    "T32n1644_008:0208b10": "苦。是地獄人受此烟毒，上上品苦難可堪忍，",
    "T32n1644_008:0208b11": "極堅極強最為痛辣，乃至惡業受報未盡求",
    "T32n1644_008:0208b12": "死不得。是何行業受此果報，令諸眾生於彼",
    "T32n1644_008:0208b13": "中生？昔在人中作高密室以烟殺人，或作牢",
    "T32n1644_008:0208b14": "獄人以烟苦，或豪猪或鯪鯉、或獺或狐或狸",
    "T32n1644_008:0208b15": "或鼠、或猾、蜜蜂之屬皆在坎中，於其穴中作",
    "T32n1644_008:0208b16": "烟燻取，乃至蚊蚋以烟燻逐，以此業報於",
    "T32n1644_008:0208b17": "中受生；復有種種諸惡不善業報於彼中生，",
    "T32n1644_008:0208b18": "復次以增上業感彼中生。彼中生已，受用種",
    "T32n1644_008:0208b19": "種不善業報。「云何此獄名為黑繩？是中罪人",
    "T32n1644_008:0208b20": "隨黑繩界，斬斫困苦，故名黑繩。又復自性本",
    "T32n1644_008:0208b21": "名黑繩。」欲重宣此義，而說偈言：",
    "T32n1644_008:0208b22": "「黑繩中獄卒，　　㺗罪人如樹，",
    "T32n1644_008:0208b23": "隨黑繩界道，　　執持鐇斧斫。",
    "T32n1644_008:0208b24": "復次赤鐵衣，　　晝夜恒燒熱，",
    "T32n1644_008:0208b25": "纏壓諸罪人，　　血肉流及燥。",
    "T32n1644_008:0208b26": "剝足皮至頸，　　從頸腰亦然，",
    "T32n1644_008:0208b27": "黑繩中罪人，　　多無皮赤肉。",
    "T32n1644_008:0208b28": "可畏黑暗中，　　毒煙悉充滿，",
    "T32n1644_008:0208b29": "獄卒逼驅入，　　入已方捨置，",
    "T32n1644_008:0208c01": "馳走多由旬，　　煙暗無所見，",
    "T32n1644_008:0208c02": "更互履身皮，　　自他俱困苦。",
    "T32n1644_008:0208c03": "此中因及果，　　如實佛自知，",
    "T32n1644_008:0208c04": "如是說黑繩，　　惡人所住處。」",
    "T32n1644_008:0208c05": "黑繩地獄品究竟。",
    "T32n1644_008:0208c06": "大巷地獄",
    "T32n1644_008:0208c07": "「在更生、黑繩二獄中間，其有地獄名曰大巷，",
    "T32n1644_008:0208c08": "如大市巷。是中罪人，或時仰眠、或時覆眠、",
    "T32n1644_008:0208c09": "或置臼中，鐵杵舂擣。或有罪人，從脚至頸分",
    "T32n1644_008:0208c10": "分斬斫。或有罪人，褫皮布地，還割其肉以積",
    "T32n1644_008:0208c11": "皮上。復有罪人，下劍手斷，舉劍手生，以是因",
    "T32n1644_008:0208c12": "緣，積其手聚猶如山高。脚耳鼻頭，下劍即斷，",
    "T32n1644_008:0208c13": "舉劍還生，頭鼻等聚，亦如山高。乃至惡業受",
    "T32n1644_008:0208c14": "報未盡，求死不得。是何行業受此果報，令諸",
    "T32n1644_008:0208c15": "眾生於彼中生？昔在人中屠膾為業，殺羊猪",
    "T32n1644_008:0208c16": "牛鹿以自活命，或捕魚鳥、或辯決牢獄，或自",
    "T32n1644_008:0208c17": "為劫盜、或刑剪罪人，由此業報彼中受生；復",
    "T32n1644_008:0208c18": "有種種諸惡業於彼中生，復次有增上業感",
    "T32n1644_008:0208c19": "彼中生。彼中生已，受用種種不善業報。是地",
    "T32n1644_008:0208c20": "獄人，頭如象頭、身似人身；復有罪人，頭如馬",
    "T32n1644_008:0208c21": "頭、身如人身；復有罪人，頭如牛頭、身亦似人：",
    "T32n1644_008:0208c22": "如是等類，種種不同。「是中獄卒取諸罪人駕",
    "T32n1644_008:0208c23": "以鐵車，晝夜燒燃恒有光炎，赤鐵為枙、赤鐵",
    "T32n1644_008:0208c24": "為繩。是中路地一切皆鐵，長多由旬，廣亦如",
    "T32n1644_008:0208c25": "是，是中獄卒執赤鐵錐驅蹙來去。受如此害，",
    "T32n1644_008:0208c26": "上上品苦難可堪忍，極堅極強最為痛辣，乃",
    "T32n1644_008:0208c27": "至惡業受用未盡求死不得。彼是何業受此",
    "T32n1644_008:0208c28": "果報，令諸眾生於此中生？昔在人中，或調象",
    "T32n1644_008:0208c29": "師、或調馬師、或復調牛諸騎乘師等，由此業",
    "T32n1644_008:0209a01": "報彼中受生；復次種種諸惡業報於彼中生，",
    "T32n1644_008:0209a02": "彼有增上業報感彼中生。彼中生已，受用種",
    "T32n1644_008:0209a03": "種不善果報。彼中復有眾生，頭作牛頭、身是",
    "T32n1644_008:0209a04": "人身，亦有鹿頭人身、復有猪頭人身：如是等",
    "T32n1644_008:0209a05": "類種種無數。獄卒眾多聚集圍遶，執持弓刀",
    "T32n1644_008:0209a06": "種種器仗斫刺罪人。受此殘害，上上品苦難",
    "T32n1644_008:0209a07": "可堪忍，極堅極強最為痛辣，乃至惡業受用",
    "T32n1644_008:0209a08": "未盡求死不得。是何行業受此果報，令諸眾",
    "T32n1644_008:0209a09": "生於彼中生？昔在人中持捉刀杖，田獵網捕",
    "T32n1644_008:0209a10": "有命眾生，多人圍遶或斫或刺、或殺或害，由",
    "T32n1644_008:0209a11": "此等業彼中受生；復次種種諸惡業報於彼",
    "T32n1644_008:0209a12": "中生，復有增上業報感彼中生。彼中生已，受",
    "T32n1644_008:0209a13": "用種種不善業報。「彼中有樹名逆刺睒浮利，",
    "T32n1644_008:0209a14": "一切皆鐵，晝夜燒燃恒有光炎。樹高一由旬，",
    "T32n1644_008:0209a15": "刺長十六寸。彼中獄卒捉罪人臂，牽上刺樹",
    "T32n1644_008:0209a16": "而復牽下。若牽上時刺低向下，若牽下時刺",
    "T32n1644_008:0209a17": "仰向上。牽上下時，腹若著樹，皮肉即盡；若背",
    "T32n1644_008:0209a18": "著樹，皮肉亦盡。其腹皮肉還復更生，脇背皮",
    "T32n1644_008:0209a19": "肉盡生亦爾，由此事故，隨腹脇背牽上牽下。",
    "T32n1644_008:0209a20": "如是罪人受此殘害，上上品苦難可堪忍，極",
    "T32n1644_008:0209a21": "堅極強最為痛劇，乃至惡業受用未盡求死",
    "T32n1644_008:0209a22": "不得。昔行何業受此果報，令諸眾生於彼中",
    "T32n1644_008:0209a23": "生？昔在人中邪婬他婦，或有婦人欺背夫主，",
    "T32n1644_008:0209a24": "由此等業於彼中生，復次種種諸惡業報於",
    "T32n1644_008:0209a25": "彼中生，復有增上業報於彼中生。彼中生已，",
    "T32n1644_008:0209a26": "受用種種不善業報。「於彼獄中復有眾多赤",
    "T32n1644_008:0209a27": "鐵炭山，晝夜燒燃恒有光炎。是中獄卒捉罪",
    "T32n1644_008:0209a28": "人臂牽上牽下，隨腹著山，皮肉焦盡；若背著",
    "T32n1644_008:0209a29": "山皮肉亦盡。腹還復故，背脇皮肉盡生亦爾，",
    "T32n1644_008:0209b01": "由此事故，隨腹脇背牽上牽下。如是罪人受",
    "T32n1644_008:0209b02": "此殘害，上上品苦難可堪忍，極堅極強最為",
    "T32n1644_008:0209b03": "痛辣，乃至惡業受用未盡求死不得。昔行何",
    "T32n1644_008:0209b04": "業受此果報，令諸眾生於彼中生？昔在人中，",
    "T32n1644_008:0209b05": "取有命眾生擲置火中，或熱砂中或熱灰中，",
    "T32n1644_008:0209b06": "或擲不淨穢中，或以牛馬駕於車乘熱砂中",
    "T32n1644_008:0209b07": "行，由此等業彼中受生；復次種種諸惡業報",
    "T32n1644_008:0209b08": "於彼中生，復有增上業報感彼中生。彼中生",
    "T32n1644_008:0209b09": "已，受用種種不善業報。",
    "T32n1644_008:0209b10": "3 聚磕地獄第三聚磕地獄品",
    "T32n1644_008:0209b11": "「復有地獄名為聚磕，其相猶如二山中間。是",
    "T32n1644_008:0209b12": "中獄卒執持種種器杖恐怖罪人，是時罪人",
    "T32n1644_008:0209b13": "悉皆畏懼，入二山中間。無數千人入山中央",
    "T32n1644_008:0209b14": "已，有大火聚塞斷前路，是時罪人見是猛火便",
    "T32n1644_008:0209b15": "欲縮退，復見其後有大火聚，周慞宛轉，二山",
    "T32n1644_008:0209b16": "便合。兩山來時，一切罪人發聲叫喚作如是",
    "T32n1644_008:0209b17": "言：『是山來已！是山來已！』山遂相合，如壓麻油，",
    "T32n1644_008:0209b18": "山壓罪人，亦復如是。既壓竟已，山開向上，是",
    "T32n1644_008:0209b19": "諸罪人見山聳起，爭入其下，山即復落，重壓",
    "T32n1644_008:0209b20": "其身。譬如張壓壓諸雜獸，血流成江，唯筋骨",
    "T32n1644_008:0209b21": "在，無復皮肉。受此殘害，上上品苦難可堪忍，",
    "T32n1644_008:0209b22": "極堅極強最為痛苦，乃至惡業受用未盡求",
    "T32n1644_008:0209b23": "死不得。昔何行業受此果報，令諸眾生於彼",
    "T32n1644_008:0209b24": "中生？昔在人中，以竹笪覆人牽象踐蹋，或鬪",
    "T32n1644_008:0209b25": "戰時，作諸壓車以磕於人，又懸機石縋下殺",
    "T32n1644_008:0209b26": "人，復於嶮路，作諸機穽陷殺眾生，或以爪齒",
    "T32n1644_008:0209b27": "掐嚙蚤虱，如是等業受此果報，於中受生；復",
    "T32n1644_008:0209b28": "有種種諸不善業於彼中生，復有增上業感",
    "T32n1644_008:0209b29": "彼中生。彼中生已，受用種種不善業報。其中",
    "T32n1644_008:0209c01": "罪人但餘筋骨無復血肉，是時獄卒謂其伴",
    "T32n1644_008:0209c02": "言：『我今共汝一彈指頃舂擣罪人。』即捉諸罪",
    "T32n1644_008:0209c03": "人內熱鐵艚中，以熱鐵杵擣碎其身。一彈指",
    "T32n1644_008:0209c04": "頃，當人中五百年壽。受此殘害，上上品苦，具",
    "T32n1644_008:0209c05": "如前說。昔行何業感是果報，令諸眾生於彼",
    "T32n1644_008:0209c06": "中生？昔在人中，或執持矛矟及叉戟等刺害",
    "T32n1644_008:0209c07": "眾生，穀米麻麥合虫舂䑗，由此等業於中",
    "T32n1644_008:0209c08": "受生；復有種種不善業報於彼中生，復有增",
    "T32n1644_008:0209c09": "上業感彼中生。彼中生已，受用種種不善業",
    "T32n1644_008:0209c10": "報。「云何此獄名曰聚磕？是中罪人聚集一處，",
    "T32n1644_008:0209c11": "兩山聚磕故名聚磕。又復此獄本名聚磕，故",
    "T32n1644_008:0209c12": "名聚磕。」重說偈言：",
    "T32n1644_008:0209c13": "「聚磕地獄中，　　大二山中央，",
    "T32n1644_008:0209c14": "無數諸罪人，　　入中如鹿聚。",
    "T32n1644_008:0209c15": "由昔業報故，　　是兩山相合，",
    "T32n1644_008:0209c16": "磕壓多眾生，　　火聚塞前後，",
    "T32n1644_008:0209c17": "從罪人身分，　　流血成江河。",
    "T32n1644_008:0209c18": "如是受困苦，　　中間不得死，",
    "T32n1644_008:0209c19": "安置赤鐵艚，　　執杵所舂擣，",
    "T32n1644_008:0209c20": "受昔諸業報，　　彈指五百年。",
    "T32n1644_008:0209c21": "如來人天師，　　如實見其已，",
    "T32n1644_008:0209c22": "是故說聚磕，　　造惡人住處。」",
    "T32n1644_008:0209c23": "聚磕地獄品究竟。",
    "T32n1644_008:0209c24": "4 叫喚地獄第四地獄名叫喚品",
    "T32n1644_008:0209c25": "「復有地獄名為叫喚，其相猶如狹室，無量千",
    "T32n1644_008:0209c26": "數。彼中罪人，人各一室，身大房小，迫迮困苦，",
    "T32n1644_008:0209c27": "絕四威儀，受燒炙害。是罪人下其火熾然，火",
    "T32n1644_008:0209c28": "勢若猛叫聲則烈，火勢小羸叫聲則下。受此",
    "T32n1644_008:0209c29": "燒炙，上上品苦難可堪忍，極堅極強最為痛",
    "T32n1644_008:0210a01": "劇，乃至惡業受用未盡求死不得。昔何業行",
    "T32n1644_008:0210a02": "受此果報，令諸眾生於彼中生？昔在人中，於",
    "T32n1644_008:0210a03": "無救濟、於無依止眾生，自作教他行大重罰，",
    "T32n1644_008:0210a04": "自作教他焚燎原野，或作密室以火殺之，或",
    "T32n1644_008:0210a05": "作牢獄以火苦人，或豪猪、鯪鯉、獺、狐狸、鼠",
    "T32n1644_008:0210a06": "等穴處之類，於其穴口以火燒炙，乃至蚊蚋",
    "T32n1644_008:0210a07": "以火燻逐，以此業報於中受生；復有種種諸",
    "T32n1644_008:0210a08": "惡業報於彼中生，復次以增上業感彼中生。",
    "T32n1644_008:0210a09": "彼中生已，受用種種不善業報。",
    "T32n1644_008:0210a10": "5 大叫喚地獄第五地獄名大叫喚品",
    "T32n1644_008:0210a11": "「復有地獄名大叫喚，其相猶如大埳，廣長無",
    "T32n1644_008:0210a12": "數由旬，皆是赤鐵，具如前說。是中獄卒手持",
    "T32n1644_008:0210a13": "鐵拍擬怖罪人，罪人見已生大怖畏，或走逃",
    "T32n1644_008:0210a14": "叛或不逃叛、或周章漫走、或面搨壁或復",
    "T32n1644_008:0210a15": "直視、或逢迎讚歎或辭謝乞恩。是時獄卒問",
    "T32n1644_008:0210a16": "逢迎者：『汝等云何敢來迎我？』即以鐵拍打碎",
    "T32n1644_008:0210a17": "其頭，如破酪堈，頭碎𦠊濺亦復如爾；語",
    "T32n1644_008:0210a18": "不迎者：『汝何敢不來？』碎破其頭亦復如前；漫",
    "T32n1644_008:0210a19": "走不走、搨壁正視、叛不叛者，各問打治例皆",
    "T32n1644_008:0210a20": "如是。以此因緣悉皆破頭，無得免者。受此殘",
    "T32n1644_008:0210a21": "碎，上上品苦難可堪忍，極堅極強最為痛劇，",
    "T32n1644_008:0210a22": "乃至惡業受報未盡求死不得。昔何行業受",
    "T32n1644_008:0210a23": "此果報，令諸眾生於彼中生？昔在人中鑿埳",
    "T32n1644_008:0210a24": "為獄，若犯罪者安置是中，令其不見日月光",
    "T32n1644_008:0210a25": "明，由此業報於彼受生；復有種種諸惡業報",
    "T32n1644_008:0210a26": "於彼中生，復次諸增上業感彼中生。彼中生",
    "T32n1644_008:0210a27": "已，受用種種不善業報。復行何業受碎頭報？",
    "T32n1644_008:0210a28": "昔在人中，有命眾生打破其頭，或魚蛇蜈蚣",
    "T32n1644_008:0210a29": "等種種眾生，由是等業受碎頭報。此獄燒炙",
    "T32n1644_008:0210b01": "困苦復劇於前，長有碎首等苦。「云何此獄名",
    "T32n1644_008:0210b02": "大叫喚？是中罪人由拍由火，大號大叫，唯大",
    "T32n1644_008:0210b03": "叫聲無所詮辯，乃至不能喚母喚父，是故地",
    "T32n1644_008:0210b04": "獄名大叫喚。又復自性名大叫喚。」重說偈言：",
    "T32n1644_008:0210b05": "「叫喚地獄中，　　多人被迫迮，",
    "T32n1644_008:0210b06": "下火若大燃，　　叫喚聲可畏，",
    "T32n1644_008:0210b07": "若火勢羸弱，　　叫聲亦隨下，",
    "T32n1644_008:0210b08": "摧折威儀苦，　　及以燒炙痛。",
    "T32n1644_008:0210b09": "第二大叫喚，　　深暗令毛竪，",
    "T32n1644_008:0210b10": "壁立不可登，　　廣大無數量。",
    "T32n1644_008:0210b11": "獄卒於彼中，　　執持赤鐵拍，",
    "T32n1644_008:0210b12": "碎頭如怨家，　　無量百千年。",
    "T32n1644_008:0210b13": "如來人天師，　　如實見是已，",
    "T32n1644_008:0210b14": "故說二叫喚，　　造惡人住處。」",
    "T32n1644_008:0210b15": "大小叫喚地獄品究竟。",
    "T32n1644_008:0210b16": "6 燒炙地獄第六地獄名燒炙品",
    "T32n1644_008:0210b17": "「復有地獄名曰燒炙，其相猶如陶竈，一切皆",
    "T32n1644_008:0210b18": "鐵，晝夜燒然恒發光炎，廣長無數由旬。是中",
    "T32n1644_008:0210b19": "罪人無數千萬，閉塞燒炙，熟已內外焦燥，虛",
    "T32n1644_008:0210b20": "脆易脫譬如肉脯。是時獄門自然開，其門外",
    "T32n1644_008:0210b21": "邊有無數狗，或烏或駁身高長大，伺待門開",
    "T32n1644_008:0210b22": "爭入獄裏，牽出罪人咋㺗其身，如倒生樹",
    "T32n1644_008:0210b23": "恣意噉食。既被食已，皮肉皆盡唯餘骨聚，困",
    "T32n1644_008:0210b24": "苦難處當時悶絕，冷風來吹皮肉更復。是時",
    "T32n1644_008:0210b25": "獄卒復驅令入，還受先苦燒炙食噉，上上品",
    "T32n1644_008:0210b26": "苦具如前說。昔何行業受此果報，令諸眾生",
    "T32n1644_008:0210b27": "於彼中生？昔在人中，造作牢獄無有門戶，增",
    "T32n1644_008:0210b28": "土象糞雜以泥壁及以塗地，以鹽和瞿曇婆",
    "T32n1644_008:0210b29": "樹油濺罪人身，擲置獄中，日光照炙，於一夜",
    "T32n1644_008:0210c01": "中臭爛膀脹，或蒸或煮殺害罪人，或復安火",
    "T32n1644_008:0210c02": "燃炙殺人，或煮蠶繭或煎炒有命眾生，以",
    "T32n1644_008:0210c03": "此業報於中受生；復有種種諸惡業報及增",
    "T32n1644_008:0210c04": "上業報，感彼中生，具如上說。復由何業為狗食",
    "T32n1644_008:0210c05": "噉？昔在人中，畜養師子、虎豹、熊羆、豺狗之屬，",
    "T32n1644_008:0210c06": "令其咋嚙有命眾生，以是等業受彼中生，",
    "T32n1644_008:0210c07": "餘如上說。昔何行業得冷風吹？昔在人中，為",
    "T32n1644_008:0210c08": "須多肉養飴眾生，以此業故得冷風觸。「云何",
    "T32n1644_008:0210c09": "此獄名之燒炙？是中罪人身心被炙，故名燒",
    "T32n1644_008:0210c10": "炙。又復自性名為燒炙。」重說偈言：",
    "T32n1644_008:0210c11": "「燒炙地獄中，　　鐵舍大炎熱，",
    "T32n1644_008:0210c12": "氣熱極盛猛，　　猶如燒火聚。",
    "T32n1644_008:0210c13": "是中造罪人，　　密塞而受炙，",
    "T32n1644_008:0210c14": "如昔所行業，　　此中受苦報。",
    "T32n1644_008:0210c15": "是時身已熟，　　群狗競食噉，",
    "T32n1644_008:0210c16": "皮肉皆消盡，　　唯骨是其餘。",
    "T32n1644_008:0210c17": "冷風一來吹，　　皮肉還復本，",
    "T32n1644_008:0210c18": "獄卒更驅入，　　還更受前苦。",
    "T32n1644_008:0210c19": "如來人天師，　　如實見是已，",
    "T32n1644_008:0210c20": "故說是燒炙，　　造罪人住處。」",
    "T32n1644_008:0210c21": "燒炙地獄品究竟。",
    "T32n1644_008:0210c22": "7 大燒炙地獄第七地獄品名大燒炙",
    "T32n1644_008:0210c23": "「復有地獄名大燒炙，其相如高廣山，一切皆",
    "T32n1644_008:0210c24": "是赤鐵，晝夜燒然恒發光炎。有赤鐵利串燒",
    "T32n1644_008:0210c25": "熱最劇，恒發光炎，周圓上下皆所圍遶。或有",
    "T32n1644_008:0210c26": "罪人，一串所貫就火山炙，或兩三串或十、二",
    "T32n1644_008:0210c27": "十乃至百千，縱橫穿貫就火山炙。若一邊已",
    "T32n1644_008:0210c28": "熟，其串自轉，復炙一邊。復有罪人鐵串自",
    "T32n1644_008:0210c29": "拔，貫未傷處翻轉就炙。復有罪人由上上品",
    "T32n1644_008:0211a01": "惡業報故，無數諸串並皆自來叉刺其身。是",
    "T32n1644_008:0211a02": "中罪人受此串炙，上上品苦難可堪忍，極堅",
    "T32n1644_008:0211a03": "極強最為痛劇，乃至惡業受報未盡求死不",
    "T32n1644_008:0211a04": "得。昔行何業受此果報？昔在人中，串貫火",
    "T32n1644_008:0211a05": "炙有命眾生，由此業報於中受生；復有種種",
    "T32n1644_008:0211a06": "諸惡業報於彼中生，復次諸增上業感彼中",
    "T32n1644_008:0211a07": "生。彼中生已，受用種種不善業報。「云何此獄",
    "T32n1644_008:0211a08": "名大燒炙？彼中罪人為串所刺，以就火山內",
    "T32n1644_008:0211a09": "外燒炙，愁憂苦惱，故說大燒炙。又復自性本",
    "T32n1644_008:0211a10": "名燒炙。」重說偈言：",
    "T32n1644_008:0211a11": "「大燒炙地獄，　　利串皆是鐵，",
    "T32n1644_008:0211a12": "圍遶鐵火山，　　宿世惡業感。",
    "T32n1644_008:0211a13": "是中行惡人，　　無數被穿貫，",
    "T32n1644_008:0211a14": "如反覆炙魚，　　隨業令其爾。",
    "T32n1644_008:0211a15": "如來人天師，　　如實見是已，",
    "T32n1644_008:0211a16": "故說大燒炙，　　造惡人住處。」",
    "T32n1644_008:0211a17": "大燒炙品究竟。",
    "T32n1644_008:0211a18": "8 阿毘止地獄第八阿毘止地獄品",
    "T32n1644_008:0211a19": "「復有地獄名阿毘止，其相猶如大城，一切皆",
    "T32n1644_008:0211a20": "是赤鐵，晝夜燒燃恒發光炎。是獄東壁一切",
    "T32n1644_008:0211a21": "赤鐵，晝夜燒燃恒出火炎。西、南、北壁上、下並",
    "T32n1644_008:0211a22": "燃，東壁火炎交徹西壁、西壁火炎亦徹東壁，",
    "T32n1644_008:0211a23": "南火徹北、北火徹南，上火徹下、下火徹上，四",
    "T32n1644_008:0211a24": "方火炎遍滿獄中。是中罪人無量千數，重沓受",
    "T32n1644_008:0211a25": "燒猶如樵𧂐。中有罪人，由此惡業上上品故，",
    "T32n1644_008:0211a26": "身體長大虛踈柔軟，更相蹙逼身首低垂，不",
    "T32n1644_008:0211a27": "能行走絕四威儀。有諸罪人由此宿業下中",
    "T32n1644_008:0211a28": "品故，恒求出離周章漫走。或有時節，是大地",
    "T32n1644_008:0211a29": "獄東門自開，是諸罪人咸唱門開，競走求出，",
    "T32n1644_008:0211b01": "未至門邊，門自還閉。是時西門更復開闢，南",
    "T32n1644_008:0211b02": "門北門亦復自開，是諸罪人唱云門開，疾走",
    "T32n1644_008:0211b03": "向門，未至門所，門已自閉。是中罪人受此無",
    "T32n1644_008:0211b04": "間地獄大苦，難可堪忍，極堅極強最為痛劇，",
    "T32n1644_008:0211b05": "乃至惡業受報未盡求死不得。昔行何業受",
    "T32n1644_008:0211b06": "此果報？昔在人中，或殺母、殺父、殺阿羅漢、起",
    "T32n1644_008:0211b07": "殺害心出佛身血、破和合僧；或復其母已是",
    "T32n1644_008:0211b08": "聖人，生於婬逼；殺正定聚人，或殺菩薩眾生，",
    "T32n1644_008:0211b09": "或破壞如來四種支提，或劫奪聚集因緣四",
    "T32n1644_008:0211b10": "方僧物，或行殺生、偷盜、邪婬、妄語、兩舌、惡口、",
    "T32n1644_008:0211b11": "綺語、貪愛、瞋恚、邪見等最極上品，隨其一二",
    "T32n1644_008:0211b12": "乃至具足，以此惡行於中受生；復有種種諸",
    "T32n1644_008:0211b13": "惡業報於彼中生，復次諸增上業感彼中生。",
    "T32n1644_008:0211b14": "彼中生已，受用種種不善業報。云何此獄名",
    "T32n1644_008:0211b15": "阿毘止？彼中罪人，恒常受苦無有間息。最上",
    "T32n1644_008:0211b16": "上品餘地獄苦則不如此。何以故？餘地獄中，",
    "T32n1644_008:0211b17": "獄卒或時來或時不來，或由冷風大苦暫息。",
    "T32n1644_008:0211b18": "此地獄中則不如是，從始至終受上上品苦，",
    "T32n1644_008:0211b19": "難可堪忍，極堅極強最為痛劇。此中罪人壽",
    "T32n1644_008:0211b20": "命一劫，乃至半劫乃至不定。譬如鑪冶，竟日",
    "T32n1644_008:0211b21": "燒鐵星炎沸涌，燒罪人身亦復如是，故說名",
    "T32n1644_008:0211b22": "阿毘止。又復自性亦名阿毘止。」重說偈言：",
    "T32n1644_008:0211b23": "「阿毘止地獄，　　一向最劇苦，",
    "T32n1644_008:0211b24": "晝夜火燒燃，　　光炎聚遍滿。",
    "T32n1644_008:0211b25": "譬如一日燒，　　鐵鑊出光炎，",
    "T32n1644_008:0211b26": "如是阿毘止，　　一切火光徹。",
    "T32n1644_008:0211b27": "是中罪人身，　　猶如大火聚，",
    "T32n1644_008:0211b28": "汝等看業力，　　由此不灰炭。",
    "T32n1644_008:0211b29": "或時見門開，　　爭競走馳出，",
    "T32n1644_008:0211c01": "來至門已閉，　　宿業未盡故。",
    "T32n1644_008:0211c02": "如天受樂人，　　求生不求死，",
    "T32n1644_008:0211c03": "此中受苦者，　　求死不求生。",
    "T32n1644_008:0211c04": "如來人天師，　　如實見是已，",
    "T32n1644_008:0211c05": "故說阿毘止，　　造惡人住處。」",
    "T32n1644_008:0211c06": "阿毘止品究竟。",
    "T32n1644_008:0211c07": "9 外園隔地獄第九外園隔地獄品",
    "T32n1644_008:0211c08": "「八地獄外四方圍遶，各有四重圍隔地獄。何",
    "T32n1644_008:0211c09": "等為四？一熱灰地獄、二者糞屎地獄、三者劍",
    "T32n1644_008:0211c10": "葉地獄、四烈灰汁地獄。如是四重次第圍",
    "T32n1644_008:0211c11": "遶，一一地獄如是應知。若次第說，有地獄名",
    "T32n1644_008:0211c12": "熱灰。是諸罪人從大地獄出，見外熱灰如平",
    "T32n1644_008:0211c13": "坦空地，見此相已起如是心：『我今決應往彼。』",
    "T32n1644_008:0211c14": "於是罪人往到彼中，脚踐熱灰皮肉即爛，譬",
    "T32n1644_008:0211c15": "如蠟塊投猛火中，隨其舉脚皮肉還復。或",
    "T32n1644_008:0211c16": "時至膝或時至臍、或時至頸或沒不現。此中",
    "T32n1644_008:0211c17": "無數由旬周章漫走，受上上品苦難可堪忍，",
    "T32n1644_008:0211c18": "極堅極強最為痛劇，乃至惡業受報未盡求",
    "T32n1644_008:0211c19": "死不得。昔行何業受此果報？昔在人中，取有",
    "T32n1644_008:0211c20": "命眾生擲置火中，或熱灰中或熱砂中，或邪",
    "T32n1644_008:0211c21": "婬他婦過世法則入他境界，或出家破戒行",
    "T32n1644_008:0211c22": "住坐臥僧伽藍中，或起惡心，或蹋踐四支提",
    "T32n1644_008:0211c23": "境界及履支提影，以此業報於中受生；復有",
    "T32n1644_008:0211c24": "種種諸惡業報於中受生，復次諸增上業感",
    "T32n1644_008:0211c25": "彼中生。彼中生已，受用種種不善業報。",
    "T32n1644_008:0211c26": "「第二地獄名曰糞屎。是中罪人出熱灰獄外，",
    "T32n1644_008:0211c27": "見糞屎如涼花池，見已起如是心：『我今決定",
    "T32n1644_008:0211c28": "必應往彼。』是時罪人往入彼中，入其中已有",
    "T32n1644_008:0211c29": "無數虫，虫口堅利皆如劍鋒，鑽破皮肉乃至",
    "T32n1644_008:0212a01": "筋骨，噉食其髓。復有諸虫從鼻孔入，食其五",
    "T32n1644_008:0212a02": "藏；或從耳入、或從眼入、或從口入、或從小大",
    "T32n1644_008:0212a03": "道入，並唼食五藏。復有大虫含嚼罪人，血肉",
    "T32n1644_008:0212a04": "既盡，吐出其骨如棄棗核。具受如是上上品",
    "T32n1644_008:0212a05": "苦，難可堪忍，極堅極強最為痛劇，乃至惡業",
    "T32n1644_008:0212a06": "受報未盡求死不得。昔行何業受此果報？昔",
    "T32n1644_008:0212a07": "在人中取有命眾生，擲置糞坑或不淨處乃",
    "T32n1644_008:0212a08": "至溝瀆，以此業報於中受生；復有種種諸惡",
    "T32n1644_008:0212a09": "業報於中受生，復次諸增上業感彼中生。彼",
    "T32n1644_008:0212a10": "中生已，受用種種不善業報。昔行何業受虫",
    "T32n1644_008:0212a11": "食噉困苦果報？昔在人中，或令蛇、狗、蜈蚣、鼉、",
    "T32n1644_008:0212a12": "鰐之屬嚙嚼有命眾生，或起惡心受用五",
    "T32n1644_008:0212a13": "塵，由此業報於彼中生，受鑽破食噉如是等",
    "T32n1644_008:0212a14": "苦。」而說偈言：",
    "T32n1644_008:0212a15": "「已渡糞屎獄，　　見可愛樹林，",
    "T32n1644_008:0212a16": "具欝茂枝條，　　往彼欲求樂。」",
    "T32n1644_008:0212a17": "「如是林中有老烏、白頸鴉、鷹、鶚、鷲鳥等，是地",
    "T32n1644_008:0212a18": "復有豺、狗、野干、虎、狼、師子等，身皆長大。是諸",
    "T32n1644_008:0212a19": "禽獸嚙㺗罪人，如倒生樹食噉其肉，皮血",
    "T32n1644_008:0212a20": "肉盡唯餘骨在。時諸罪人受此啄害，上上品",
    "T32n1644_008:0212a21": "苦難可堪忍，極堅極強最為痛劇，當時悶絕，",
    "T32n1644_008:0212a22": "冷風復吹皮肉更生，復受噉食，乃至受報未",
    "T32n1644_008:0212a23": "盡求死不得。昔行何業受此噉食？昔在人中，",
    "T32n1644_008:0212a24": "令虎狼師子噉食有命眾生，或放鷹犬獵諸",
    "T32n1644_008:0212a25": "禽獸，由此等業彼中受生，受食噉報；有種種",
    "T32n1644_008:0212a26": "諸惡業報於中受生。昔行何業被冷風吹？昔",
    "T32n1644_008:0212a27": "在人中，畜養眾生使令肥壯，欲得多肉，以是",
    "T32n1644_008:0212a28": "業報得冷風吹。",
    "T32n1644_008:0212a29": "「第三地獄名曰劍葉。是諸罪人已度糞屎地",
    "T32n1644_008:0212b01": "獄，見劍葉地獄，心起愛著如菴羅林。是劍林",
    "T32n1644_008:0212b02": "路有諸鏘刺，匕首剃刀、刀劍鋒刃，遍布其地。",
    "T32n1644_008:0212b03": "時諸罪人行此林路，備受鑽刺等苦，得入大",
    "T32n1644_008:0212b04": "林。時無數千眾生入此林已，惡業因緣，大風",
    "T32n1644_008:0212b05": "卒起，雨諸器仗，所謂劍雨、箭雨、劍雨、鐇斧等",
    "T32n1644_008:0212b06": "雨，隨所著處身分斷絕、頭首分離，如斫木",
    "T32n1644_008:0212b07": "柄布散狼藉。或雨鐵戈從頂貫地，動轉不",
    "T32n1644_008:0212b08": "得。受此殘害上上品苦，極堅極強最為痛劇，",
    "T32n1644_008:0212b09": "乃至惡業受報未盡求死不得。昔行何業受",
    "T32n1644_008:0212b10": "此果報？昔在人中行鬪戰事，與人刀仗遣令",
    "T32n1644_008:0212b11": "鬪戰，作如是言：『汝等用此器仗取彼國土，長",
    "T32n1644_008:0212b12": "圍四合聚集多人肆意殺害。』由此業報於彼",
    "T32n1644_008:0212b13": "中生；復有種種業報於中受生，復有增上業",
    "T32n1644_008:0212b14": "報感彼中生。彼中生已，受用種種不善業報。",
    "T32n1644_008:0212b15": "劍葉地獄竟。",
    "T32n1644_008:0212b16": "「第四地獄名烈灰汁。是諸罪人從劍葉樹林",
    "T32n1644_008:0212b17": "出，見烈灰汁，言是清冷江水，心起愛著往入",
    "T32n1644_008:0212b18": "江中。是等罪人先在劍林遍身破裂，入此江",
    "T32n1644_008:0212b19": "水，身併爛壞血肉都盡，唯筋骨相連逐水浮",
    "T32n1644_008:0212b20": "漾。受此殘酷上上品苦，極堅極強最為痛劇，",
    "T32n1644_008:0212b21": "乃至惡業受報未盡求死不得。昔行何業受此",
    "T32n1644_008:0212b22": "果報？昔在人中取有命眾生，熱油煎灌或糖",
    "T32n1644_008:0212b23": "或蠟，或煮死屍取汁澆灌，或不淨穢身入園",
    "T32n1644_008:0212b24": "人所用池井洗濯，以此業報於中受生；復有",
    "T32n1644_008:0212b25": "種種諸惡業報於中受生，復有增上業報感",
    "T32n1644_008:0212b26": "彼中生。彼中生已，受用種種不善業報。灰河",
    "T32n1644_008:0212b27": "兩岸有諸獄卒無量千數，身並長大，執叉戟",
    "T32n1644_008:0212b28": "等守視罪人。有時罪人語獄卒言：『官！我今大",
    "T32n1644_008:0212b29": "飢。』獄卒即以叉取擲置岸上，或用鉗鉤擘開",
    "T32n1644_008:0212c01": "其口，燒熱鐵丸恒有光炎，捉內口中唇口焦",
    "T32n1644_008:0212c02": "燃，咽胸心腹五藏腸胃，並皆潰爛丸從下",
    "T32n1644_008:0212c03": "出。是諸罪人受此酷害，上上品苦難可堪忍，",
    "T32n1644_008:0212c04": "極堅極強最為痛劇，乃至惡業受報未盡求死",
    "T32n1644_008:0212c05": "不得。昔行何業受此果報？昔在人中，以毒食",
    "T32n1644_008:0212c06": "飴他或鴆殺人，或出家破戒食國土供養，或",
    "T32n1644_008:0212c07": "妄語惡口，如是等業受此果報，彼中受生；復",
    "T32n1644_008:0212c08": "有種種諸惡業報於中受生，復次諸增上業感",
    "T32n1644_008:0212c09": "彼中生。彼中生已，受用種種不善業報。有時",
    "T32n1644_008:0212c10": "罪人語獄卒言：『官！我今大渴。』獄卒即以叉取",
    "T32n1644_008:0212c11": "罪人擲置岸上，或用鉗鉤擘開其口，烊熱鐵",
    "T32n1644_008:0212c12": "汁恒有光炎，灌其口中唇口焦燃，咽胸心腹",
    "T32n1644_008:0212c13": "五藏腸胃，並皆爛潰鐵汁下出。是時罪人受",
    "T32n1644_008:0212c14": "此酷害，上上品苦難可堪忍，極堅極強最為",
    "T32n1644_008:0212c15": "痛劇，乃至惡業果報未盡求死不得。昔行何",
    "T32n1644_008:0212c16": "業受此罪苦？昔在人中，取象馬等尿灌他口",
    "T32n1644_008:0212c17": "鼻，或以五辛辣汁澆他鼻口，或置毒飲中逼",
    "T32n1644_008:0212c18": "令他服，或勸他飲種種諸酒，或為利酤酒或",
    "T32n1644_008:0212c19": "自飲酒，或出家破戒受用國土供養、蘇油、糖、",
    "T32n1644_008:0212c20": "蜜等飲，或復飲他非所堪飲，以此業報於中",
    "T32n1644_008:0212c21": "受生；復有種種諸惡業報於中受生，復有增",
    "T32n1644_008:0212c22": "上業報感彼中生。彼中生已，受用種種餘不",
    "T32n1644_008:0212c23": "善業報。」重說偈言：",
    "T32n1644_008:0212c24": "「罪人出大獄，　　見此熱灰中，",
    "T32n1644_008:0212c25": "猶如平廣地，　　起愛即往彼。",
    "T32n1644_008:0212c26": "至已漫馳走，　　無數諸由旬，",
    "T32n1644_008:0212c27": "舉下脚生爛，　　備受上品苦。",
    "T32n1644_008:0212c28": "既出熱灰獄，　　便見糞屎坑，",
    "T32n1644_008:0212c29": "廣長深百丈，　　愛往謂花池。",
    "T32n1644_008:0213a01": "是中無數虫，　　口堅利如鋒，",
    "T32n1644_008:0213a02": "穿皮噉血肉，　　破筋骨食髓。",
    "T32n1644_008:0213a03": "復出糞坑已，　　見劍林起愛，",
    "T32n1644_008:0213a04": "謂枝條嫩茂，　　往彼欲求樂。",
    "T32n1644_008:0213a05": "林中種種鳥，　　口喙利如針，",
    "T32n1644_008:0213a06": "㺗人如生樹，　　食噉其血肉。",
    "T32n1644_008:0213a07": "是時既食已，　　唯餘筋骨在，",
    "T32n1644_008:0213a08": "冷風一來吹，　　皮肉更還復。",
    "T32n1644_008:0213a09": "怖畏起跳踊，　　苦處作安想，",
    "T32n1644_008:0213a10": "路中受殘害，　　入可畏劍林，",
    "T32n1644_008:0213a11": "是時身破裂，　　極痛血洪流。",
    "T32n1644_008:0213a12": "出離此林已，　　便復入灰河，",
    "T32n1644_008:0213a13": "如煮豆涌沸，　　或沈或浮轉，",
    "T32n1644_008:0213a14": "沸烈灰汁中，　　罪人亦如是。",
    "T32n1644_008:0213a15": "兩岸諸獄卒，　　執叉刺其體，",
    "T32n1644_008:0213a16": "將出置地上，　　逼使吞鐵丸，",
    "T32n1644_008:0213a17": "或復烊鐵汁，　　求飲灌口中，",
    "T32n1644_008:0213a18": "焦爛遍身裏，　　然後從下出。",
    "T32n1644_008:0213a19": "如是行惡人，　　受此地獄苦，",
    "T32n1644_008:0213a20": "昔不修善業，　　修行邪曲路。",
    "T32n1644_008:0213a21": "由起正思惟，　　能離諸惡業，",
    "T32n1644_008:0213a22": "一向行善行，　　是人度惡道。",
    "T32n1644_008:0213a23": "知善惡二業，　　果報差別異，",
    "T32n1644_008:0213a24": "智人應離惡，　　當種諸善根。",
    "T32n1644_008:0213a25": "復有別修行，　　八直聖道分，",
    "T32n1644_008:0213a26": "為滅一切苦，　　觀無餘四法。",
    "T32n1644_008:0213a27": "如來人天師，　　如實見是已，",
    "T32n1644_008:0213a28": "故說園隔獄，　　造惡人住處。」",
    "T32n1644_008:0213a29": "園隔地獄品究竟。",
    "T32n1644_008:0213b01": "10 閻羅地獄第十閻羅地獄品",
    "T32n1644_008:0213b02": "如佛婆伽婆，及阿羅漢說。如是我聞。一時佛",
    "T32n1644_008:0213b03": "世尊說：「比丘！我以天眼清淨過於肉眼，見諸",
    "T32n1644_008:0213b04": "眾生退沒生起、善色惡色若妙若麁、或住善",
    "T32n1644_008:0213b05": "道或住惡道，隨業受生如實我知。」而說偈言：",
    "T32n1644_008:0213b06": "「起造邪惡心，　　及說邪曲語，",
    "T32n1644_008:0213b07": "或作邪身業，　　由昔放逸故。",
    "T32n1644_008:0213b08": "少聞無福德，　　促命中為惡，",
    "T32n1644_008:0213b09": "是人捨身命，　　即墮閻羅獄。」",
    "T32n1644_008:0213b10": "佛告比丘：「若人宿世不恭敬父母及沙門婆",
    "T32n1644_008:0213b11": "羅門，不恭敬親友尊長，不修正善及福德行，",
    "T32n1644_008:0213b12": "於現在惡及未來罪不生怖畏，不行布施、不",
    "T32n1644_008:0213b13": "修福德，不受八齋、不持五戒，捨壽命已生地",
    "T32n1644_008:0213b14": "獄中，獄卒收錄送與閻羅，白言：『此人往昔不",
    "T32n1644_008:0213b15": "恭敬父母及沙門婆羅門，不恭敬親友尊長，",
    "T32n1644_008:0213b16": "不修正善及福德行，於現在世惡及未來罪不",
    "T32n1644_008:0213b17": "生怖畏，不行布施、不修福德，不受八齋、不持",
    "T32n1644_008:0213b18": "五戒。願王教誡是人，令識善惡因果。』時閻羅",
    "T32n1644_008:0213b19": "王依五天使正善教戒，謂眾生曰：『汝先不見",
    "T32n1644_008:0213b20": "第一天使往彼人中？』『大王！我先不見。』王曰：『昔",
    "T32n1644_008:0213b21": "汝在人中，不見年少童子嬰孩，初生仰眠不",
    "T32n1644_008:0213b22": "能避濕就燥時耶？』眾生言：『法王！我昔已見。』王",
    "T32n1644_008:0213b23": "言：『汝見識解，何不思計：我今應生，未度生法，",
    "T32n1644_008:0213b24": "我應隨能依身口意修行善法，為長時中得",
    "T32n1644_008:0213b25": "於正道利益歡樂。』眾生言：『大王！我昔放逸，不",
    "T32n1644_008:0213b26": "能行善。』王言：『汝邪惡業自作自長，非父母所",
    "T32n1644_008:0213b27": "作、非國王所作、非天所作、非先亡、沙門婆羅",
    "T32n1644_008:0213b28": "門等所作，自作自受，雖不願求，果報決至。』時",
    "T32n1644_008:0213b29": "閻羅王因是天使訶責教已，復因第二天使",
    "T32n1644_008:0213c01": "正善教勅，謂眾生曰：『汝先不見第二天使往",
    "T32n1644_008:0213c02": "彼人中？』『大王！我先不見。』王曰：『汝昔在人中，不",
    "T32n1644_008:0213c03": "見若男若女老長大等，或復背瘻猶如角弓，",
    "T32n1644_008:0213c04": "扶杖前步舉身戰動？』眾生言：『大王！我昔已見。』",
    "T32n1644_008:0213c05": "王言：『汝既識解，何不思計：我今應老，未度老",
    "T32n1644_008:0213c06": "法，我應隨能依身口意修行善法，為長時中",
    "T32n1644_008:0213c07": "得於正道利益歡樂。』眾生言：『大王！我昔放逸，",
    "T32n1644_008:0213c08": "不能行善。』王言：『汝邪惡業自作自長，非父母",
    "T32n1644_008:0213c09": "所作、非國王所作、非天所作、非先亡、沙門婆",
    "T32n1644_008:0213c10": "羅門等所作，自作自受，雖不願求，果報決至。』",
    "T32n1644_008:0213c11": "時閻羅王因是天使訶責教已，復因第三天",
    "T32n1644_008:0213c12": "使正善教勅，謂眾生曰：『汝先不見第三天使",
    "T32n1644_008:0213c13": "往彼人中？』『大王！我先不見。』王曰：『汝昔在人中，",
    "T32n1644_008:0213c14": "不見若男若女疾病困苦極難，或滯床席、或",
    "T32n1644_008:0213c15": "據筌提、或眠地上，是身苦受最堅最強難堪",
    "T32n1644_008:0213c16": "難忍，侵損壽命眾苦所逼？』『大王！我昔已見。』王",
    "T32n1644_008:0213c17": "言：『汝已識解，何不思計：我今應病，未度病法，",
    "T32n1644_008:0213c18": "我應隨能依身口意修行善法，為長時中得",
    "T32n1644_008:0213c19": "於正道利益歡樂。』眾生言：『大王！我昔放逸，不",
    "T32n1644_008:0213c20": "能行善。』王言：『汝邪惡業自作自受，非父母",
    "T32n1644_008:0213c21": "所作、非國王、非天、非先亡、沙門婆羅門等所",
    "T32n1644_008:0213c22": "作，自作自受，雖不願求，業報決至。』時閻羅王",
    "T32n1644_008:0213c23": "因是天使訶責教已，復因第四天使正善教",
    "T32n1644_008:0213c24": "勅，謂眾生曰：『汝等先不見第四天使往彼人",
    "T32n1644_008:0213c25": "中？』『大王！我先不見。』王曰：『汝昔在人中，不見若",
    "T32n1644_008:0213c26": "男若女或一日死，或二日三日乃至七日，或",
    "T32n1644_008:0213c27": "膖脹、或黯黑、或臭爛、或為禽獸食噉？』眾生言：",
    "T32n1644_008:0213c28": "『大王！我昔已見。』王言：『汝既識解，何不思計：我",
    "T32n1644_008:0213c29": "今應死，未度死法，我應隨能依身口意修行",
    "T32n1644_008:0214a01": "善法，為長時中得於正道利益歡樂。』眾生言：",
    "T32n1644_008:0214a02": "『大王！我昔放逸，不能行善。』王言：『汝邪惡業自",
    "T32n1644_008:0214a03": "作自長，非父母所作、非國王、非天、非先亡、沙",
    "T32n1644_008:0214a04": "門婆羅門等所作，自作自受，雖不願求，果報",
    "T32n1644_008:0214a05": "決至。』時閻羅王因是天使訶責教已，復因第",
    "T32n1644_008:0214a06": "五天使正善教勅，謂眾生曰：『汝等先不見第",
    "T32n1644_008:0214a07": "五天使往彼人中？』『大王！我先不見。』王曰：『汝昔",
    "T32n1644_008:0214a08": "在人中，不見世人或殺或盜、或復邪婬，乃至",
    "T32n1644_008:0214a09": "妄語、惡口等罪，為王人所錄，編頭面縛，打鼓",
    "T32n1644_008:0214a10": "徇令於四衢道，出城南門至行刑所，坐置標",
    "T32n1644_008:0214a11": "下，隨罪輕重種種治罰，或杖或鞭或刖手",
    "T32n1644_008:0214a12": "足，或劓耳鼻乃至大辟？』眾生言：『大王！我昔已",
    "T32n1644_008:0214a13": "見。』王言：『汝見識解，何不思計：一切惡業現",
    "T32n1644_008:0214a14": "報可見，我今屬業、隨業力行，若善若惡所作",
    "T32n1644_008:0214a15": "諸業，於當來世如因受生。』眾生言：『大王！我",
    "T32n1644_008:0214a16": "昔放逸，不能行善。』王言：『汝邪惡業自作自長，",
    "T32n1644_008:0214a17": "非父母、非國王、非天、非先亡、沙門婆羅門等所",
    "T32n1644_008:0214a18": "作，自作自受，雖不願求，果報決至。』作是言已",
    "T32n1644_008:0214a19": "捨心而住。是時獄卒捉此罪人，倒懸向下入",
    "T32n1644_008:0214a20": "更生地獄。此獄有四角四門，鐵城圍遶上下皆",
    "T32n1644_008:0214a21": "鐵，晝夜燒燃恒出光炎。其中罪人隨黑繩界，",
    "T32n1644_008:0214a22": "受鐇斧斫，血肉俱盡唯餘筋骨，困苦難堪悶",
    "T32n1644_008:0214a23": "絕暫死，時冷風吹血肉還復。受此殘害上上",
    "T32n1644_008:0214a24": "品苦，乃至惡業受報未盡求死不得。昔行何",
    "T32n1644_008:0214a25": "業受此果報，令諸眾生於彼中生？昔在人中",
    "T32n1644_008:0214a26": "陵慢父母、沙門及婆羅門，不恭敬親友尊長，",
    "T32n1644_008:0214a27": "不修正善及福德業，於現在惡及未來罪不",
    "T32n1644_008:0214a28": "生怖畏，不行布施、不修福德，不受八齋、不持",
    "T32n1644_008:0214a29": "五戒，由此等下品業故於彼中生，受此殘害",
    "T32n1644_008:0214b01": "種種困苦。次增重品生第二黑繩獄，次增重",
    "T32n1644_008:0214b02": "品生第三聚磕地獄，次復重品生第四叫喚",
    "T32n1644_008:0214b03": "獄，次復重品生第五大叫喚獄，次重品生第",
    "T32n1644_008:0214b04": "六燒熱獄，次復重品生第七大燒熱獄，次復",
    "T32n1644_008:0214b05": "增品生第八阿毘止獄。是毘止獄四角四門，",
    "T32n1644_008:0214b06": "鐵城圍遶上下皆鐵，晝夜燒燃遍滿火炎。是",
    "T32n1644_008:0214b07": "中罪人無量百千重沓受燒，猶如樵𧂐猶如",
    "T32n1644_008:0214b08": "鍊鐵，竟一日夜，其身被燒亦復如是。」佛言：「比",
    "T32n1644_008:0214b09": "丘！是毘止地獄，或東門暫開，罪人見已向門",
    "T32n1644_008:0214b10": "而走，覓依止處、覓救濟處求覓出離，未達門",
    "T32n1644_008:0214b11": "所門已還閉；西、南、北門亦復如是。見是事已",
    "T32n1644_008:0214b12": "念望斷絕，身心苦惱悲號酸痛，無量千歲恒",
    "T32n1644_008:0214b13": "受如是上上品苦，難可堪忍最為痛劇，乃至",
    "T32n1644_008:0214b14": "惡業果報受用未盡求死不得。昔何行業受",
    "T32n1644_008:0214b15": "此果報？昔在人中，誹謗調弄精進仙人，或",
    "T32n1644_008:0214b16": "孤負恩義，或反逆殺害愛念親友。是大阿毘",
    "T32n1644_008:0214b17": "獄正業家，方便因故於中受生；復有種種諸",
    "T32n1644_008:0214b18": "惡業報於中受生，復次諸增上業感彼中生。",
    "T32n1644_008:0214b19": "彼中生已，受用種種不善報。受正報已出大",
    "T32n1644_008:0214b20": "地獄，由殘業故入四園隔。先入熱灰，灰深沒",
    "T32n1644_008:0214b21": "膝，下膝焦爛如蠟投火，若舉足時皮肉還復。",
    "T32n1644_008:0214b22": "是中罪人求覓依止、救濟、出離，周章漫走無",
    "T32n1644_008:0214b23": "數由旬，見糞屎坑，其地皆糞死屍遍滿，其中",
    "T32n1644_008:0214b24": "有虫名攘鳩咤，其數無量，形似長蛇，身白頭",
    "T32n1644_008:0214b25": "黑口如劍鋒，舉頭張口待罪人至。罪人入已，",
    "T32n1644_008:0214b26": "是虫穿皮入肉徹骨食髓。受此苦時，無數千",
    "T32n1644_008:0214b27": "年恒大叫喚，乃至惡業未盡求死不得。出此",
    "T32n1644_008:0214b28": "獄已見劍葉林，求覓依止、救濟、出離，向林疾",
    "T32n1644_008:0214b29": "走，於其路中種種鏘刺破裂身脚。次入劍",
    "T32n1644_008:0214c01": "林，時有熱風吹動劍樹，風觸如火舉體焦爛，",
    "T32n1644_008:0214c02": "劍林復雨種種器仗斫刺身體，隨所著處皮",
    "T32n1644_008:0214c03": "肉無餘。受此殘害無數千載，恒大叫喚，乃至",
    "T32n1644_008:0214c04": "惡業未盡求死不得。復有種種禽獸食噉其",
    "T32n1644_008:0214c05": "身，並如前說。出此獄已，見熱灰汁河溢滿沸",
    "T32n1644_008:0214c06": "涌，求覓依止、救濟、出離，馳走入河，宛轉顛倒",
    "T32n1644_008:0214c07": "猶如煮豆。邊有獄卒執持鐵網，料出罪人",
    "T32n1644_008:0214c08": "貯赤鐵岸。獄卒問言：『罪人！汝何所須？』罪人",
    "T32n1644_008:0214c09": "言：『我今飢不可忍。』是時獄卒即以鐵鉗格開",
    "T32n1644_008:0214c10": "其口，投熱鐵丸。隨丸所至，唇、舌、心、胸、腸、胃五",
    "T32n1644_008:0214c11": "藏皆悉焦爛，丸直下出；渴飲鐵汁，亦復如是。",
    "T32n1644_008:0214c12": "無數千年恒大叫喚，受此困苦，乃至惡業未",
    "T32n1644_008:0214c13": "盡求死不得。出此獄已，見中間巷獄猶如大",
    "T32n1644_008:0214c14": "市，是中樹林名睒浮梨，中有獄卒執罪人臂，",
    "T32n1644_008:0214c15": "牽上牽下並如前說。復有鐵鑊鐵汁沸滿，獄",
    "T32n1644_008:0214c16": "卒捉人擲置鑊中，人中歲數滿五百年方得",
    "T32n1644_008:0214c17": "暫出，時裁得喚。何不展喚？每復沈沒是中。",
    "T32n1644_008:0214c18": "復有罪人或仰或覆，以赤鐵釘遍釘其身，著",
    "T32n1644_008:0214c19": "熱鐵地，或牽罪人舌如牛皮大，及身布貯地",
    "T32n1644_008:0214c20": "上，以無數赤釘釘之。復有罪人，通身被斫如甘",
    "T32n1644_008:0214c21": "蔗節。復有罪人獄卒斬斫，下劍頭斷、舉劍頭",
    "T32n1644_008:0214c22": "生，由此殺故頭聚如山；手足亦爾。復有罪人",
    "T32n1644_008:0214c23": "褫皮布地，劍割其肉聚置皮上。復有罪人",
    "T32n1644_008:0214c24": "滿鐵艚中，獄卒捉杵舂擣令碎。復有罪人獸",
    "T32n1644_008:0214c25": "頭人身，或牽車等，具如前說。復有無數罪人，",
    "T32n1644_008:0214c26": "為諸獄卒捉仗圍遶，猶如捕獵。是謂罪人受",
    "T32n1644_008:0214c27": "是殘害，上上品苦難可堪忍，極堅極強最為",
    "T32n1644_008:0214c28": "痛劇，乃至惡業未盡求死不得。昔行何業受",
    "T32n1644_008:0214c29": "此罪報？昔在人中造作十惡，以輕品故不感",
    "T32n1644_008:0215a01": "大獄，於此中生；或已受大地獄果，由殘業故",
    "T32n1644_008:0215a02": "於此受生，此中生已，具受種種殘業果報。」爾",
    "T32n1644_008:0215a03": "時佛言：「比丘！閻羅王恒作是願：『我當何時出",
    "T32n1644_008:0215a04": "離於此，得生人道與人同類，生富貴家多諸",
    "T32n1644_008:0215a05": "財寶，人身柔軟具相安樂，車輿遊處足不踐",
    "T32n1644_008:0215a06": "地。由年長大六根成熟，已行布施作諸功",
    "T32n1644_008:0215a07": "德，剃除鬚髮被著法衣，由正信智故捨離居",
    "T32n1644_008:0215a08": "家，受無家法。既出家已，願我證得究竟梵行，",
    "T32n1644_008:0215a09": "猶如昔時諸善男子，出家得道梵行究竟。』」爾",
    "T32n1644_008:0215a10": "時世尊而說偈言：",
    "T32n1644_008:0215a11": "「云何作此業，　　現世生憂悔，",
    "T32n1644_008:0215a12": "未來啼叫喚，　　受種種苦果？",
    "T32n1644_008:0215a13": "惡業未熟時，　　癡人謂甜美，",
    "T32n1644_008:0215a14": "其業既熟已，　　方知是苦難。",
    "T32n1644_008:0215a15": "初造惡業時，　　不如火即燒，",
    "T32n1644_008:0215a16": "如灰覆火上，　　隨逐燒罪人。",
    "T32n1644_008:0215a17": "罪人多聰黠，　　一切為損害，",
    "T32n1644_008:0215a18": "漸損自善根，　　如芭蕉結實。",
    "T32n1644_008:0215a19": "惡智行自損，　　猶如治怨家，",
    "T32n1644_008:0215a20": "起造諸惡業，　　能感當來苦。",
    "T32n1644_008:0215a21": "苦行善業好，　　現在無悔心，",
    "T32n1644_008:0215a22": "未來受果報，　　歡喜恒安樂。",
    "T32n1644_008:0215a23": "如來人天師，　　如實見是已，",
    "T32n1644_008:0215a24": "故說閻羅獄，　　造惡人住處。」",
    "T32n1644_008:0215a25": "地獄品究竟。",
    "T32n1644_008:0215a26": "立世阿毘曇論卷第八"
}