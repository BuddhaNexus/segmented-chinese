{
    "X04n0223_055:0372b21": "大方廣佛新華嚴經合論卷第五十五",
    "X04n0223_055:0372b22": "唐于闐國三藏沙門實叉難陀譯經",
    "X04n0223_055:0372b23": "唐太原方山長者李通玄造論",
    "X04n0223_055:0372b24": "唐福州開元寺沙門志寧釐經合論",
    "X04n0223_055:0372c01": "十地品第二十六之三",
    "X04n0223_055:0372c02": "【論】第四隨文釋義者於此品經中長科四段一序",
    "X04n0223_055:0372c03": "分二正說三動地興供四說頌歎法第一序分者",
    "X04n0223_055:0372c04": "從初爾時世尊已下至法界智印善印故於中有",
    "X04n0223_055:0372c05": "四段經名為序分二從爾時十方諸佛各伸右手",
    "X04n0223_055:0372c06": "已下至三十九卷中受持修習然後至於一切智",
    "X04n0223_055:0372c07": "地此一段是正說分三動地興供分者從爾時佛",
    "X04n0223_055:0372c08": "神力故已下至而說頌言是四說頌歎法分者從",
    "X04n0223_055:0372c09": "其心寂滅恒調順已下至三十九卷經末是第一",
    "X04n0223_055:0372c10": "序分中復分四段。",
    "X04n0223_055:0372c11": "【經】爾時世尊在他化自在天王宮摩尼寶藏殿與大",
    "X04n0223_055:0372c12": "菩薩眾俱其諸菩薩皆於阿耨多羅三藐三菩提不",
    "X04n0223_055:0372c13": "退轉悉從他方世界來集住一切菩薩智所住境入",
    "X04n0223_055:0372c14": "一切如來智所入處勤行不息善能示現種種神通",
    "X04n0223_055:0372c15": "諸所作事教化調伏一切眾生而不失時為成菩薩",
    "X04n0223_055:0372c16": "一切大願於一切世一切劫一切剎勤修諸行無暫",
    "X04n0223_055:0372c17": "懈息具足菩薩福智助道普益眾生而恒不匱到一",
    "X04n0223_055:0372c18": "切菩薩智慧方便究竟彼岸示入生死及以涅槃而",
    "X04n0223_055:0372c19": "不廢捨修菩薩行善入一切菩薩禪定解脫三昧三",
    "X04n0223_055:0372c20": "摩鉢底神通明智諸所施為皆得自在獲一切菩薩",
    "X04n0223_055:0372c21": "自在神力於一念頃無所動作悉能往詣一切如來",
    "X04n0223_055:0372c22": "道場眾會為眾上首請佛說法護持諸佛正法之輪",
    "X04n0223_055:0372c23": "以廣大心供養承事一切諸佛常勤修習一切菩薩",
    "X04n0223_055:0372c24": "所行事業其身普現一切世間其音普及十方法界",
    "X04n0223_055:0373a01": "心智無礙普見三世一切菩薩所有功德悉已修行",
    "X04n0223_055:0373a02": "而得圓滿於不可說劫說不能盡。",
    "X04n0223_055:0373a03": "【論】第一爾時世尊在他化自在天已下至說不能",
    "X04n0223_055:0373a04": "盡有十八行經歎諸來菩薩志德分釋義者從爾",
    "X04n0223_055:0373a05": "時世尊在他化自在天宮者明如來智身應位而",
    "X04n0223_055:0373a06": "現故託處表法明此菩薩十地道終至欲界頂故",
    "X04n0223_055:0373a07": "又為眾生故而修行十地非為自己有所求故名",
    "X04n0223_055:0373a08": "為他化又為十地道終降心境魔得自在故入離",
    "X04n0223_055:0373a09": "垢三昧白淨清潔法合然故處欲界頂常處三昧",
    "X04n0223_055:0373a10": "不住淨心不居禪界故為明此十地功終法雲普",
    "X04n0223_055:0373a11": "潤不拘垢淨對現色身故於此天說此十地故是",
    "X04n0223_055:0373a12": "故初會中自在天王獲益頌曰佛身徧周等法界",
    "X04n0223_055:0373a13": "普應眾生悉現前種種教門常化誘於法自在能",
    "X04n0223_055:0373a14": "開悟問曰何以故如來降此他化天中何故不云",
    "X04n0223_055:0373a15": "天王遙見佛來及敷座迎逆莊嚴偈讚等事答曰",
    "X04n0223_055:0373a16": "此位但依前兜率天宮法門迴向願行悲智之法",
    "X04n0223_055:0373a17": "行之更無異法以此不陳餘事但積德依前願海",
    "X04n0223_055:0373a18": "功終智極不假更須法事表其昇進和會但依法",
    "X04n0223_055:0373a19": "故又問何故不次第至化樂天因何越昇他化天",
    "X04n0223_055:0373a20": "說其十地答曰明十地向前須依次第和會理智",
    "X04n0223_055:0373a21": "悲願昇降會融得所十迴向和融悲願理智齊均",
    "X04n0223_055:0373a22": "廣狹稱周法界等眾生量表法處於中道還於處",
    "X04n0223_055:0373a23": "中處說中道之義說十迴向和會悲願理智即於",
    "X04n0223_055:0373a24": "欲界處兜率天是上下俱有二天說十地處中即",
    "X04n0223_055:0373b01": "於欲界上際色界下際欲明不拘染淨即理智大",
    "X04n0223_055:0373b02": "悲自在又說十一地等覺法門於第三禪說表利",
    "X04n0223_055:0373b03": "眾生之行滿法樂利生似彼三禪悅樂第四禪表",
    "X04n0223_055:0373b04": "佛果徧周妙用圓滿故又十地超化樂十一地超",
    "X04n0223_055:0373b05": "二禪又明倍倍智高越次第故摩尼寶藏殿者表",
    "X04n0223_055:0373b06": "無垢大慈能含覆育物故明此位一無情取自安",
    "X04n0223_055:0373b07": "樂心但饒益眾生長大悲故故處摩尼無垢寶藏",
    "X04n0223_055:0373b08": "殿表之與大菩薩眾俱即是金剛藏等三十七表",
    "X04n0223_055:0373b09": "三十七助道法眾解脫月一人明一一助道下當",
    "X04n0223_055:0373b10": "體皆是解脫清涼樂故明即助即正道為地前見",
    "X04n0223_055:0373b11": "道正見已終十地助顯成熟不同三乘十地見道",
    "X04n0223_055:0373b12": "地前資糧為此一乘教從初依如來根本智發信",
    "X04n0223_055:0373b13": "心修薩婆若智故不依空觀折伏現行煩惱十地",
    "X04n0223_055:0373b14": "方得意生身故此教雖說如來無量色受想行識",
    "X04n0223_055:0373b15": "及心意者明不壞俗境以達成差別智故非同伏",
    "X04n0223_055:0373b16": "惑留生往生淨土故或云三千之境為佛境故望",
    "X04n0223_055:0373b17": "此教中初信心之中但約無限佛境塵含十方毛",
    "X04n0223_055:0373b18": "容法界為信進修行不云三千大千為佛報境一",
    "X04n0223_055:0373b19": "如賢首品是所信忻修之門發心功德品是十住",
    "X04n0223_055:0373b20": "悟入之德經云其諸菩薩皆於無上正等菩提得",
    "X04n0223_055:0373b21": "不退轉者菩提有五一小乘菩提二二乘菩提三",
    "X04n0223_055:0373b22": "空觀行六波羅蜜菩薩菩提四修十種相似真如",
    "X04n0223_055:0373b23": "觀修十波羅蜜有十真如障十一種麤重二十二",
    "X04n0223_055:0373b24": "種愚癡菩提五依十種如來智修十波羅蜜以無",
    "X04n0223_055:0373c01": "盡劫為一剎那際契無盡多生為一生一念迷解",
    "X04n0223_055:0373c02": "即佛智慧菩提此明依根本智發菩提心如起信",
    "X04n0223_055:0373c03": "論亦有此文依本覺故而有不覺又云覺心源故",
    "X04n0223_055:0373c04": "名究竟覺明知依如來智上而有不覺依無明上",
    "X04n0223_055:0373c05": "而有覺者於此覺者隨根種性有此五種覺法差",
    "X04n0223_055:0373c06": "別如此經菩提並一乘佛果根本智上不退菩提",
    "X04n0223_055:0373c07": "如起信論說或云超劫成佛云我於無量劫修行",
    "X04n0223_055:0373c08": "成佛道者皆為懈慢眾生作無數方便或云要經",
    "X04n0223_055:0373c09": "三僧祇方得成佛者此皆逐世情說為三乘不依",
    "X04n0223_055:0373c10": "根本智發心此教約智發心若以智論之不隨迷",
    "X04n0223_055:0373c11": "情直以不可數阿僧祇劫以為無時以此無時假",
    "X04n0223_055:0373c12": "施設一剎那際攝無限三世無限三世劫總不出",
    "X04n0223_055:0373c13": "一剎那際經云智入三世而無來往如是三僧祇",
    "X04n0223_055:0373c14": "劫情有智無以智收情情居智內無量劫情有在",
    "X04n0223_055:0373c15": "剎那際智中若取情虗智實元來總無時體始終",
    "X04n0223_055:0373c16": "無時可遷二事校量只可從實不從虗也經云悉",
    "X04n0223_055:0373c17": "從他方世界來集者以從十迴向法來成十地名",
    "X04n0223_055:0373c18": "之他方故法界性中無別他方以未至位處名他",
    "X04n0223_055:0373c19": "方故乃至諸位例然住一切菩薩智所住境者但",
    "X04n0223_055:0373c20": "五位菩薩智境總同至此十地中佛智境故入如",
    "X04n0223_055:0373c21": "來智所入處者為依如來根本智發心入行差別",
    "X04n0223_055:0373c22": "智成大悲故善入一切菩薩禪定者一如十定品",
    "X04n0223_055:0373c23": "說三摩鉢底神通明智明三昧能起智印神通三",
    "X04n0223_055:0373c24": "之云正此云正慧以三摩者三昧鉢底者慧於一",
    "X04n0223_055:0374a01": "念頃無所動作悉能往詣一切道場者以三昧智",
    "X04n0223_055:0374a02": "印性自徧故無表裏故常與智俱無動散故。",
    "X04n0223_055:0374a03": "【經】其名曰金剛藏菩薩寶藏菩薩蓮華藏菩薩德藏",
    "X04n0223_055:0374a04": "菩薩蓮華德藏菩薩日藏菩薩蘇利耶藏菩薩無垢",
    "X04n0223_055:0374a05": "月藏菩薩於一切國土普現莊嚴藏菩薩毗盧遮那",
    "X04n0223_055:0374a06": "智藏菩薩妙德藏菩薩栴檀德藏菩薩華德藏菩薩",
    "X04n0223_055:0374a07": "俱蘇摩德藏菩薩優鉢羅德藏菩薩天德藏菩薩福",
    "X04n0223_055:0374a08": "德藏菩薩無礙清淨智德藏菩薩功德藏菩薩那羅",
    "X04n0223_055:0374a09": "延德藏菩薩無垢藏菩薩離垢藏菩薩種種辯才莊",
    "X04n0223_055:0374a10": "嚴藏菩薩大光明網藏菩薩淨威德光明王藏菩薩",
    "X04n0223_055:0374a11": "金莊嚴大功德光明王藏菩薩一切相莊嚴淨德藏",
    "X04n0223_055:0374a12": "菩薩金剛燄德相莊嚴藏菩薩光明燄藏菩薩星宿",
    "X04n0223_055:0374a13": "王光照藏菩薩虗空無礙智藏菩薩妙音無礙藏菩",
    "X04n0223_055:0374a14": "薩陀羅尼功德持一切眾生願藏菩薩海莊嚴藏菩",
    "X04n0223_055:0374a15": "薩須彌德藏菩薩淨一切功德藏菩薩如來藏菩薩",
    "X04n0223_055:0374a16": "佛德藏菩薩解脫月菩薩如是等無數無量無邊無",
    "X04n0223_055:0374a17": "等不可數不可稱不可思不可量不可說諸菩薩摩",
    "X04n0223_055:0374a18": "訶薩眾金剛藏菩薩而為上首。",
    "X04n0223_055:0374a19": "【論】第二其名曰已下至而為上首有十八行經是",
    "X04n0223_055:0374a20": "菩薩列名分其名曰金剛藏菩薩者以智慧為金",
    "X04n0223_055:0374a21": "剛能破諸惑故藏者明智德徧周名之為藏寶藏",
    "X04n0223_055:0374a22": "菩薩者法寶徧周名之寶藏蓮華藏菩薩者明於",
    "X04n0223_055:0374a23": "眾行及涅槃生死無所染著故德藏菩薩者明眾",
    "X04n0223_055:0374a24": "德圓滿故蓮華德藏菩薩者明無染眾行莊嚴智",
    "X04n0223_055:0374b01": "德故日藏菩薩者明大智照用也蘇利耶藏菩薩",
    "X04n0223_055:0374b02": "者此云日之照用也無垢月藏菩薩者明大慈悲",
    "X04n0223_055:0374b03": "心照俗破煩惱焰故於一切國土普現莊嚴藏菩",
    "X04n0223_055:0374b04": "薩者明福智二事徧周故毗盧遮那智藏菩薩者",
    "X04n0223_055:0374b05": "云光明徧照之智故俱蘇摩德藏菩薩者明此菩",
    "X04n0223_055:0374b06": "薩有德見者悅意如華故名悅意華也優鉢羅德",
    "X04n0223_055:0374b07": "藏菩薩者取青蓮華為喻以義取之可知星宿王",
    "X04n0223_055:0374b08": "光照藏菩薩者明自在無礙差別智分明故如是",
    "X04n0223_055:0374b09": "諸菩薩以名下義解之可見此一段有三十八菩",
    "X04n0223_055:0374b10": "薩三十七箇菩薩同名為藏者即表三十七助道",
    "X04n0223_055:0374b11": "行門如解脫月一人即表三十七助道行中助菩",
    "X04n0223_055:0374b12": "提分清涼之果故與諸菩薩作請法之主故令諸",
    "X04n0223_055:0374b13": "大眾聞法修行得清涼樂故。",
    "X04n0223_055:0374b14": "【經】爾時金剛藏菩薩承佛神力入菩薩大智慧光明",
    "X04n0223_055:0374b15": "三昧入是三昧已即時十方各過十億佛剎微塵數",
    "X04n0223_055:0374b16": "世界外各有十億佛剎微塵數諸佛同名金剛藏而",
    "X04n0223_055:0374b17": "現其前作如是言善哉善哉金剛藏乃能入是菩薩",
    "X04n0223_055:0374b18": "大智慧光明三昧善男子此是十方各十億佛剎微",
    "X04n0223_055:0374b19": "塵數諸佛共加於汝以毗盧遮那如來應正等覺本",
    "X04n0223_055:0374b20": "願力故威神力故亦是汝勝智力故欲令汝為一切",
    "X04n0223_055:0374b21": "菩薩說不思議諸佛法光明故所謂令入智地故攝",
    "X04n0223_055:0374b22": "一切善根故善簡擇一切佛法故廣知諸法故善能",
    "X04n0223_055:0374b23": "說法故無分別智清淨故一切世法不染故出世善",
    "X04n0223_055:0374b24": "根清淨故得不思議智境界故得一切智人智境界",
    "X04n0223_055:0374c01": "故又令得菩薩十地始終故如實說菩薩十地差別",
    "X04n0223_055:0374c02": "相故緣念一切佛法故修習分別無漏法故善選擇",
    "X04n0223_055:0374c03": "觀察大智光明巧莊嚴故善入決定智門故隨所住",
    "X04n0223_055:0374c04": "處次第顯說無所畏故得無礙辯才光明故住大辯",
    "X04n0223_055:0374c05": "才地善決定故憶念菩薩心不忘失故成熟一切眾",
    "X04n0223_055:0374c06": "生界故能徧至一切處決定開悟故善男子汝當辯",
    "X04n0223_055:0374c07": "說此法門差別善巧法所謂承佛神力如來智明所",
    "X04n0223_055:0374c08": "加故淨自善根故普淨法界故普攝眾生故深入法",
    "X04n0223_055:0374c09": "身智身故受一切佛灌頂故得一切世間最高大身",
    "X04n0223_055:0374c10": "故超一切世間道故清淨出世善根故滿足一切智",
    "X04n0223_055:0374c11": "智故。",
    "X04n0223_055:0374c12": "【論】第三爾時金剛藏菩薩已下至滿足一切智智",
    "X04n0223_055:0374c13": "故有二十五行經明金剛藏菩薩入定同號諸佛",
    "X04n0223_055:0374c14": "皆來現前勸喻令說十地法門分入定分中義分",
    "X04n0223_055:0374c15": "為四段一爾時金剛藏菩薩有一行半經總有三",
    "X04n0223_055:0374c16": "句經文明金剛藏菩薩入定分二入是三昧已下",
    "X04n0223_055:0374c17": "至而現其前有兩行經明同號諸佛來現前分三",
    "X04n0223_055:0374c18": "作如是言已下至能徧至一切處決定開悟故有",
    "X04n0223_055:0374c19": "十六行經明以二十二事因緣入此三昧分四善",
    "X04n0223_055:0374c20": "男子已下有五行經明十方諸佛勸金剛藏菩薩",
    "X04n0223_055:0374c21": "令說法分經云金剛藏菩薩承佛神力入菩薩大",
    "X04n0223_055:0374c22": "智光明三昧者以如來智慧以為信進修行所作",
    "X04n0223_055:0374c23": "一切佛事總是佛神力無我自作故名三昧菩薩",
    "X04n0223_055:0374c24": "大智慧光明即是如來眉間所放十地智慧中道",
    "X04n0223_055:0375a01": "之光明名菩薩力焰明亦是初會中如來放眉間",
    "X04n0223_055:0375a02": "光名一切菩薩力智光明總是十地道終佛智慧",
    "X04n0223_055:0375a03": "光明今入三昧還是此之智慧三昧說十地道之",
    "X04n0223_055:0375a04": "智慧名菩薩大智慧光明以根本智成菩薩大悲",
    "X04n0223_055:0375a05": "行故十方各過十億佛剎微塵數世界外各有十",
    "X04n0223_055:0375a06": "億佛剎微塵數諸佛同號金剛藏者十億表數之",
    "X04n0223_055:0375a07": "圓滿無盡故云世界外者從十住十行十迴向中",
    "X04n0223_055:0375a08": "佛果為外今成此十地智德佛果名來現其前故",
    "X04n0223_055:0375a09": "所以與入定菩薩同名者明入定者智慧會及與",
    "X04n0223_055:0375a10": "本位佛智合故言十億佛剎塵為數者明無作智",
    "X04n0223_055:0375a11": "體用徧周故故言十億佛剎微塵數佛共加者明",
    "X04n0223_055:0375a12": "位至會源自力與佛力會故故下文亦是汝勝智",
    "X04n0223_055:0375a13": "力故汝以毗盧遮那如來應正等覺本願力故威",
    "X04n0223_055:0375a14": "神力故者明昇此十地法門皆以十迴向中一切",
    "X04n0223_055:0375a15": "諸佛大願發起若無十大願迴向此位不能自成",
    "X04n0223_055:0375a16": "故威神力者由初發心皆乘如來一切智乘威神",
    "X04n0223_055:0375a17": "之力而昇此十地故不離如來所作一切智用故",
    "X04n0223_055:0375a18": "若不由乘如來一切智乘云何至此十地之位此",
    "X04n0223_055:0375a19": "智通因徹果同智地故是故於此教中十信十住",
    "X04n0223_055:0375a20": "十行十迴向位位有佛果故此十地十一地中佛",
    "X04n0223_055:0375a21": "果取十迴向中佛果同妙用也通十信并五位進",
    "X04n0223_055:0375a22": "修中有六十重佛果若但取入位有五十重佛果",
    "X04n0223_055:0375a23": "通修行因共有一百重因果以佛本位中十波羅",
    "X04n0223_055:0375a24": "蜜自具十重因果明修行者皆依此佛本因果上",
    "X04n0223_055:0375b01": "起五位修行昇進以依本起名一百一十城之法",
    "X04n0223_055:0375b02": "門總通取十迴向中佛果同名為妙以此十地十",
    "X04n0223_055:0375b03": "一地不更別立佛果之號以十地十一地法同十",
    "X04n0223_055:0375b04": "迴向法故如佛本位十波羅蜜者如初會舉果勸",
    "X04n0223_055:0375b05": "修中如來是佛果次十箇菩薩上名悉同號為普",
    "X04n0223_055:0375b06": "者明佛果位中普賢菩薩隨十波羅蜜隨行名殊",
    "X04n0223_055:0375b07": "此是佛本因果行門故四十眾神天倣此而起隨",
    "X04n0223_055:0375b08": "十住十行十迴向十地位進修行別十波羅蜜亦",
    "X04n0223_055:0375b09": "隨昇進行上亦名別通十普賢四十眾神天有五",
    "X04n0223_055:0375b10": "十以十波羅蜜隨行五位上昇進即有五十箇菩",
    "X04n0223_055:0375b11": "薩行因五十箇佛果通為一百常不離本佛果本",
    "X04n0223_055:0375b12": "十普賢行名一十通四十眾神天為五十箇波羅",
    "X04n0223_055:0375b13": "蜜行一中攝十即有五百種差別智門方成萬行",
    "X04n0223_055:0375b14": "圓滿佛也即安立一剎那際為昇進始終之時例",
    "X04n0223_055:0375b15": "如龍女是剎那不出三生成佛亦取十定品中以",
    "X04n0223_055:0375b16": "剎那際降神初生及入涅槃以為時體本來如是",
    "X04n0223_055:0375b17": "見時日遷者情隨妄想也已上釋汝以毗盧遮那",
    "X04n0223_055:0375b18": "如來應正等覺本願力故威神力故竟此一段釋",
    "X04n0223_055:0375b19": "本發心及成果之因緣皆乘初會中毗盧遮那智",
    "X04n0223_055:0375b20": "力十普賢行四十眾神天所行行力倣此而修名",
    "X04n0223_055:0375b21": "乘佛神力是如來願力亦是汝勝智力故已下十",
    "X04n0223_055:0375b22": "二行都舉入三昧之所為有二十二因緣文義可",
    "X04n0223_055:0375b23": "知第四段善男子有五行經是勸說分有十事因",
    "X04n0223_055:0375b24": "緣如文自明云滿一切智智者一滿根本智二滿",
    "X04n0223_055:0375c01": "差別智。",
    "X04n0223_055:0375c02": "【經】爾時十方諸佛與金剛藏菩薩無能映奪身與無",
    "X04n0223_055:0375c03": "礙樂說辯與善分別清淨智與善憶念不忘力與善",
    "X04n0223_055:0375c04": "決定明了慧與至一切處開悟智與成道自在力與",
    "X04n0223_055:0375c05": "如來無所畏與一切智人觀察分別諸法門辯才智",
    "X04n0223_055:0375c06": "與一切如來上妙身語意具足莊嚴何以故得此三",
    "X04n0223_055:0375c07": "昧法如是故本願所起故善淨深心故善淨智輪故",
    "X04n0223_055:0375c08": "善積集助道故善修治所作故念其無量法器故知",
    "X04n0223_055:0375c09": "其清淨信解故得無錯謬總持故法界智印善印故。",
    "X04n0223_055:0375c10": "【論】第四爾時十方諸佛已下至法界智印善印故",
    "X04n0223_055:0375c11": "有九行經明十方諸佛與金剛藏菩薩十種力令",
    "X04n0223_055:0375c12": "說法自在分於此諸佛與力加持中義分為三一",
    "X04n0223_055:0375c13": "明諸佛十種加持二明十種因緣法入是三昧三",
    "X04n0223_055:0375c14": "明諸菩薩請說法一爾時已下至具足莊嚴有五",
    "X04n0223_055:0375c15": "行半經明十方諸佛與金剛藏菩薩十種力加持",
    "X04n0223_055:0375c16": "分二何以故已下有四行經明舉十種因緣法合",
    "X04n0223_055:0375c17": "入是三昧分於此欲說十地法時諸佛加持有六",
    "X04n0223_055:0375c18": "一十方諸佛同名現前加二毗盧遮那本願威神",
    "X04n0223_055:0375c19": "加三諸佛與金剛藏十種法力加四諸佛以言讚",
    "X04n0223_055:0375c20": "歎加五諸佛各伸右手摩頂加六如來放光灌頂",
    "X04n0223_055:0375c21": "加三如諸菩薩請說有四一如來放光光臺勸說",
    "X04n0223_055:0375c22": "二解脫月三請三諸菩薩同請四通諸佛放光勸",
    "X04n0223_055:0375c23": "說總有六種加持四重請一勸說第二正說分中",
    "X04n0223_055:0375c24": "從爾時十方諸佛各伸右手已下至動地興供已",
    "X04n0223_055:0376a01": "來正說十地且從初第一歡喜地中長科為十段。",
    "X04n0223_055:0376a02": "【經】爾時十方諸佛各伸右手摩金剛藏菩薩頂摩頂",
    "X04n0223_055:0376a03": "已金剛藏菩薩從三昧起普告一切菩薩眾言諸佛",
    "X04n0223_055:0376a04": "子諸菩薩願善決定無雜不可見廣大如法界究竟",
    "X04n0223_055:0376a05": "如虗空盡未來際徧一切佛剎救護一切眾生為一",
    "X04n0223_055:0376a06": "切諸佛所護入過去未來現在諸佛智地佛子何等",
    "X04n0223_055:0376a07": "為菩薩摩訶薩智地佛子菩薩摩訶薩智地有十種",
    "X04n0223_055:0376a08": "過去未來現在諸佛已說當說今說我亦如是說何",
    "X04n0223_055:0376a09": "等為十一者歡喜地二者離垢地三者發光地四者",
    "X04n0223_055:0376a10": "燄慧地五者難勝地六者現前地七者遠行地八者",
    "X04n0223_055:0376a11": "不動地九者善慧地十者法雲地佛子此菩薩十地",
    "X04n0223_055:0376a12": "三世諸佛已說當說今說佛子我不見有諸佛國土",
    "X04n0223_055:0376a13": "其中如來不說此十地者何以故此是菩薩摩訶薩",
    "X04n0223_055:0376a14": "向菩提最上道亦是清淨法光明門所謂分別演說",
    "X04n0223_055:0376a15": "菩薩諸地佛子此處不可思議所謂諸菩薩隨證智。",
    "X04n0223_055:0376a16": "【論】第一爾時十方諸佛各伸右手已下至隨證智",
    "X04n0223_055:0376a17": "一段有十六行半經明十方諸佛手摩金剛藏菩",
    "X04n0223_055:0376a18": "薩頂令起正說十種地名分。",
    "X04n0223_055:0376a19": "【經】爾時金剛藏菩薩說此菩薩十地名已默然而住",
    "X04n0223_055:0376a20": "不復分別是時一切菩薩眾聞菩薩十地名不聞解",
    "X04n0223_055:0376a21": "釋咸生渴仰作如是念何因何緣金剛藏菩薩唯說",
    "X04n0223_055:0376a22": "菩薩十地名而不解釋解脫月菩薩知諸大眾心之",
    "X04n0223_055:0376a23": "所念以頌問金剛藏菩薩曰。",
    "X04n0223_055:0376a24": "　何故淨覺人　　念智功德具　　說諸上妙地",
    "X04n0223_055:0376b01": "　有力不解釋　　一切咸決定　　勇猛無怯弱",
    "X04n0223_055:0376b02": "　何故說地名　　而不為開演　　諸地妙義趣",
    "X04n0223_055:0376b03": "　此眾皆欲聞　　其心無怯弱　　願為分別說",
    "X04n0223_055:0376b04": "　眾會悉清淨　　離懈怠嚴潔　　能堅固不動",
    "X04n0223_055:0376b05": "　具功德智慧　　相視咸恭敬　　一切悉專仰",
    "X04n0223_055:0376b06": "　如蜂念好蜜　　如渴思甘露",
    "X04n0223_055:0376b07": "【論】第二爾時金剛藏菩薩已下長行有五行通偈",
    "X04n0223_055:0376b08": "頌有十行經明金剛藏菩薩嘿然不說法解脫月",
    "X04n0223_055:0376b09": "菩薩知眾之心為眾請說十地法門分。",
    "X04n0223_055:0376b10": "【經】爾時大智無所畏金剛藏菩薩聞說是已欲令眾",
    "X04n0223_055:0376b11": "會心歡喜故為諸佛子而說頌言。",
    "X04n0223_055:0376b12": "　菩薩行地事　　最上諸佛本　　顯示分別說",
    "X04n0223_055:0376b13": "　第一希有難　　微細難可見　　離念超心地",
    "X04n0223_055:0376b14": "　出生佛境界　　聞者悉迷惑　　持心如金剛",
    "X04n0223_055:0376b15": "　深信佛勝智　　知心地無我　　能聞此勝法",
    "X04n0223_055:0376b16": "　如空中彩畫　　如空中風相　　牟尼智如是",
    "X04n0223_055:0376b17": "　分別甚難見　　我念佛智慧　　最勝難思議",
    "X04n0223_055:0376b18": "　世間無能受　　默然而不說",
    "X04n0223_055:0376b19": "【論】第三爾時大智無所畏金剛藏菩薩已下長行",
    "X04n0223_055:0376b20": "通偈頌有七行經明金剛藏菩薩以申默然不說",
    "X04n0223_055:0376b21": "之意。",
    "X04n0223_055:0376b22": "【經】爾時解脫月菩薩聞是說已白金剛藏菩薩言佛",
    "X04n0223_055:0376b23": "子今此眾會皆悉已集善淨深心善潔思念善修諸",
    "X04n0223_055:0376b24": "行善集助道善能親近百千億佛成就無量功德善",
    "X04n0223_055:0376c01": "根捨離癡惑無有垢染深心信解於佛法中不隨他",
    "X04n0223_055:0376c02": "教善哉佛子當承佛神力而為演說此諸菩薩於如",
    "X04n0223_055:0376c03": "是等甚深之處皆能證知爾時解脫月菩薩欲重宣",
    "X04n0223_055:0376c04": "其義而說頌曰。",
    "X04n0223_055:0376c05": "　願說最安隱　　菩薩無上行　　分別於諸地",
    "X04n0223_055:0376c06": "　智淨成正覺　　此眾無諸垢　　志解悉明潔",
    "X04n0223_055:0376c07": "　承事無量佛　　能知此地義",
    "X04n0223_055:0376c08": "【論】第四爾時解脫月菩薩已下通頌有九行經明",
    "X04n0223_055:0376c09": "解脫月菩薩重請說法分。",
    "X04n0223_055:0376c10": "【經】爾時金剛藏菩薩言佛子雖此眾集善淨思念捨",
    "X04n0223_055:0376c11": "離愚癡及以疑惑於甚深法不隨他教然有其餘劣",
    "X04n0223_055:0376c12": "解眾生聞此甚深難思議事多生疑惑於長夜中受",
    "X04n0223_055:0376c13": "諸衰惱我愍此等是故默然爾時金剛藏菩薩欲重",
    "X04n0223_055:0376c14": "宣其義而說頌曰。",
    "X04n0223_055:0376c15": "　雖此眾淨廣智慧　　甚深明利能決擇",
    "X04n0223_055:0376c16": "　其心不動如山王　　不可傾覆猶大海",
    "X04n0223_055:0376c17": "　有行未久解未得　　隨識而行不隨智",
    "X04n0223_055:0376c18": "　聞此生疑墮惡道　　我愍是等故不說",
    "X04n0223_055:0376c19": "【論】第五爾時金剛藏菩薩已下長行及頌有九行",
    "X04n0223_055:0376c20": "經明金剛藏菩薩恐劣解隨識者不能生信分。",
    "X04n0223_055:0376c21": "【經】爾時解脫月菩薩重白金剛藏菩薩言佛子願承",
    "X04n0223_055:0376c22": "佛神力分別說此不思議法此人當得如來護念而",
    "X04n0223_055:0376c23": "生信受何以故說十地時一切菩薩法應如是得佛",
    "X04n0223_055:0376c24": "護念得護念故於此智地能生勇猛何以故此是菩",
    "X04n0223_055:0377a01": "薩最初所行成就一切諸佛法故譬如書字數說一",
    "X04n0223_055:0377a02": "切皆以字母為本字母究竟無有少分離字母者佛",
    "X04n0223_055:0377a03": "子一切佛法皆以十地為本十地究竟修行成就得",
    "X04n0223_055:0377a04": "一切智是故佛子願為演說此人必為如來所護令",
    "X04n0223_055:0377a05": "其信受爾時解脫月菩薩欲重宣其義而說頌曰。",
    "X04n0223_055:0377a06": "　善哉佛子願演說　　趣入菩提諸地行",
    "X04n0223_055:0377a07": "　十方一切自在尊　　莫不護念智根本",
    "X04n0223_055:0377a08": "　此安住智亦究竟　　一切佛法所從生",
    "X04n0223_055:0377a09": "　譬如書數字母攝　　如是佛法依於地",
    "X04n0223_055:0377a10": "【論】第六爾時解脫月菩薩已下一段通頌有十四",
    "X04n0223_055:0377a11": "行半經明解脫月三請此眾堪聞若有得聞佛所",
    "X04n0223_055:0377a12": "護念願說無疑分。",
    "X04n0223_055:0377a13": "【經】爾時諸大菩薩眾一時同聲向金剛藏菩薩而說",
    "X04n0223_055:0377a14": "頌言。",
    "X04n0223_055:0377a15": "　上妙無垢智　　無邊分別辯　　宣暢深美言",
    "X04n0223_055:0377a16": "　第一義相應　　念持清淨行　　十力集功德",
    "X04n0223_055:0377a17": "　辯才分別義　　說此最勝地　　定戒集正心",
    "X04n0223_055:0377a18": "　離我慢邪見　　此眾無疑念　　唯願聞善說",
    "X04n0223_055:0377a19": "　如渴思冷水　　如飢念美食　　如病憶良藥",
    "X04n0223_055:0377a20": "　如蜂貪好蜜　　我等亦如是　　願聞甘露法",
    "X04n0223_055:0377a21": "　善哉廣大智　　願說入諸地　　成十力無礙",
    "X04n0223_055:0377a22": "　善逝一切行",
    "X04n0223_055:0377a23": "【論】第七爾時諸大菩薩眾已下并頌有六行半經",
    "X04n0223_055:0377a24": "明大眾同請分。",
    "X04n0223_055:0377b01": "【經】爾時世尊從眉間出清淨光明名菩薩力燄明百",
    "X04n0223_055:0377b02": "千阿僧祇光明以為眷屬普照十方一切世界靡不",
    "X04n0223_055:0377b03": "周徧三惡道苦皆得休息又照一切如來眾會顯現",
    "X04n0223_055:0377b04": "諸佛不思議力又照十方一切世界一切諸佛所加",
    "X04n0223_055:0377b05": "說法菩薩之身作是事已於上虗空中成大光明雲",
    "X04n0223_055:0377b06": "網臺而住時十方諸佛悉亦如是從眉間出清淨光",
    "X04n0223_055:0377b07": "明其光名號眷屬作業悉同於此又亦照此娑婆世",
    "X04n0223_055:0377b08": "界佛及大眾并金剛藏菩薩身師子座已於上虗空",
    "X04n0223_055:0377b09": "中成大光明雲網臺時光臺中以諸佛威神力故而",
    "X04n0223_055:0377b10": "說頌言。",
    "X04n0223_055:0377b11": "　佛無等等如虗空　　十力無量勝功德",
    "X04n0223_055:0377b12": "　人間最勝世中上　　釋師子法加於彼",
    "X04n0223_055:0377b13": "　佛子當承諸佛力　　開此法王最勝藏",
    "X04n0223_055:0377b14": "　諸地廣智勝妙行　　以佛威神分別說",
    "X04n0223_055:0377b15": "　若為善逝力所加　　當得法寶入其心",
    "X04n0223_055:0377b16": "　諸地無垢次第滿　　亦具如來十種力",
    "X04n0223_055:0377b17": "　雖住海水劫火中　　堪受此法必得聞",
    "X04n0223_055:0377b18": "　其有生疑不信者　　永不得聞如是義",
    "X04n0223_055:0377b19": "　應說諸地勝智道　　入住展轉次修習",
    "X04n0223_055:0377b20": "　從行境界法智生　　利益一切眾生故",
    "X04n0223_055:0377b21": "【論】第八爾時世尊已下并頌有二十一行經明十",
    "X04n0223_055:0377b22": "方世界如來各放眉間光灌金剛藏菩薩頂互相",
    "X04n0223_055:0377b23": "照燭光化成臺光臺出音聲勸說十地分。",
    "X04n0223_055:0377b24": "【經】爾時金剛藏菩薩觀察十方欲令大眾增淨信故",
    "X04n0223_055:0377c01": "而說頌曰。",
    "X04n0223_055:0377c02": "　如來大仙道　　微妙難可知　　非念離諸念",
    "X04n0223_055:0377c03": "　求見不可得　　無生亦無滅　　性淨恒寂然",
    "X04n0223_055:0377c04": "　離垢聰慧人　　彼智所行處　　自性本空寂",
    "X04n0223_055:0377c05": "　無二亦無盡　　解脫於諸趣　　涅槃平等住",
    "X04n0223_055:0377c06": "　非初非中後　　非言辭所說　　出過於三世",
    "X04n0223_055:0377c07": "　其相如虗空　　寂滅佛所行　　言說莫能及",
    "X04n0223_055:0377c08": "　地行亦如是　　難說難可受　　智起佛境界",
    "X04n0223_055:0377c09": "　非念離心道　　非蘊界處門　　智知意不及",
    "X04n0223_055:0377c10": "　如空中鳥跡　　難說難可示　　如是十地義",
    "X04n0223_055:0377c11": "　心意不能了　　慈悲及願力　　出生入地行",
    "X04n0223_055:0377c12": "　次第圓滿心　　智行非慮境　　是境界難見",
    "X04n0223_055:0377c13": "　可知不可說　　佛力故開演　　汝等應敬受",
    "X04n0223_055:0377c14": "　如是智入行　　億劫說不盡　　我今但略說",
    "X04n0223_055:0377c15": "　真實義無餘　　一念恭敬待　　我承佛力說",
    "X04n0223_055:0377c16": "　勝法微妙音　　譬喻字相應　　無量佛神力",
    "X04n0223_055:0377c17": "　咸來入我身　　此處難宣示　　我今說少分",
    "X04n0223_055:0377c18": "【論】第九爾時金剛藏菩薩已下長行并頌有十三",
    "X04n0223_055:0377c19": "行經明金剛藏菩薩歎十地法門甚深出過情意",
    "X04n0223_055:0377c20": "識唯智所知非言所及承諸佛威神略說少許分",
    "X04n0223_055:0377c21": "此九段門中大意有十文自具足不煩更釋其十",
    "X04n0223_055:0377c22": "事者一諸佛摩頂明印可許說二總舉十種地名",
    "X04n0223_055:0377c23": "三默止待請方宣明法可貴不輕授物四解脫月",
    "X04n0223_055:0377c24": "知時而三請五金剛藏菩薩恐器劣而三止六大",
    "X04n0223_055:0378a01": "眾咸同請七明堪聞者諸佛所加不堪者元自不",
    "X04n0223_055:0378a02": "聞八明光臺出音勸說九明佛光灌頂十明金剛",
    "X04n0223_055:0378a03": "藏菩薩辭退法深難說略說少分大意明此十地",
    "X04n0223_055:0378a04": "體與十信十住十行十迴向十一地互作依止故",
    "X04n0223_055:0378a05": "是故從十信十住十行十迴向總有十地行門次",
    "X04n0223_055:0378a06": "第為以一箇如來自在無礙大智同行一箇十波",
    "X04n0223_055:0378a07": "羅蜜以為方便進修故總是初會十普賢法故是",
    "X04n0223_055:0378a08": "故解脫月菩薩言以字母等喻一切書字及數說",
    "X04n0223_055:0378a09": "無離字母一切佛法皆以十地為本明此十地法",
    "X04n0223_055:0378a10": "通因徹果不離如來根本智依十普賢行修差別",
    "X04n0223_055:0378a11": "智故滿薩婆若海故是故從初舉果勸修中放眉",
    "X04n0223_055:0378a12": "間光名菩薩力智光明入佛足下輪中用成十信",
    "X04n0223_055:0378a13": "今還於如來眉間放光名菩薩力燄明灌金剛藏",
    "X04n0223_055:0378a14": "菩薩頂用說十地足下光明以果成因生信此光",
    "X04n0223_055:0378a15": "明說十地是所信之果終是故今還放初所信之",
    "X04n0223_055:0378a16": "十地智果之光用灌加持金剛藏菩薩頂令說此",
    "X04n0223_055:0378a17": "十地之行從頂入者明十地是一切菩薩中道智",
    "X04n0223_055:0378a18": "果頂故至一切智之盡處故是故如來出現品法",
    "X04n0223_055:0378a19": "界品總於如來眉間放光總明果體智光圓滿處",
    "X04n0223_055:0378a20": "故又光從頂入者明以從智頂處世行悲稱十迴",
    "X04n0223_055:0378a21": "向中所發大願令行滿故明此十地長養大慈悲",
    "X04n0223_055:0378a22": "門赴所願滿足故是以善財知識以十女天表之",
    "X04n0223_055:0378a23": "十一地明悲滿從智徧利眾生以佛母摩耶生佛",
    "X04n0223_055:0378a24": "表之須妙得其意方可知真成信解之門昇進之",
    "X04n0223_055:0378b01": "路不窮大教無可以指南。",
    "X04n0223_055:0378b03": "大方廣佛新華嚴經合論卷第五十五"
}