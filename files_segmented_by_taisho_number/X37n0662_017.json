{
    "X37n0662_017:0569a15": "涅槃經疏三德指歸卷第十七",
    "X37n0662_017:0569a17": "錢塘沙門釋　智圓　述",
    "X37n0662_017:0569a18": "師子吼品之三",
    "X37n0662_017:0569a19": "眾生雖有佛性者前卷廣破因中有果無果為建立",
    "X37n0662_017:0569a20": "眾生悉有佛性竟眾生以何因緣而得見之故次明",
    "X37n0662_017:0569a21": "於縛解迷故縛悟故解。",
    "X37n0662_017:0569a22": "此惑體性者惑即依五陰所起也而其體性念念不",
    "X37n0662_017:0569a23": "住故云即起即滅。",
    "X37n0662_017:0569a24": "經眾生亦爾云何縛解者眾生即前五陰念念生滅",
    "X37n0662_017:0569b01": "以攬陰成生故前法云陰此合云生亦是互現既前",
    "X37n0662_017:0569b02": "滅後生生已復滅云何此陰能縛眾生又縛故有解",
    "X37n0662_017:0569b03": "本既無縛對誰說解故云云何縛解。",
    "X37n0662_017:0569b04": "經雖有五情無覺知者以五情將謝勢分羸弱故無",
    "X37n0662_017:0569b05": "覺知。",
    "X37n0662_017:0569b06": "經理無西逝者日既沒西則反照於東故山陵等影",
    "X37n0662_017:0569b07": "但得東移終不西去日沒喻此陰滅東移喻彼陰生",
    "X37n0662_017:0569b08": "疏云終不歸東且約日說以山影東移經語顯故故",
    "X37n0662_017:0569b09": "疏不釋。",
    "X37n0662_017:0569b10": "此乃即死明生者此取合文成於譬意。",
    "X37n0662_017:0569b11": "此身非是中陰所出者此身指即中陰身也謂中陰",
    "X37n0662_017:0569b12": "之身非是中陰自有由於死陰因緣故有。",
    "X37n0662_017:0569b13": "經文非泥出者文由蠟印故。",
    "X37n0662_017:0569b14": "經不餘處來者亦由泥蠟和合而有文現故。",
    "X37n0662_017:0569b15": "如大理獄者即九寺中大理寺也齊軄儀曰大理古",
    "X37n0662_017:0569b16": "官也唐虞以皐陶作士即大理官也初秦置廷尉應",
    "X37n0662_017:0569b17": "劭曰古官兵獄官多以尉稱尉者罻也言以兵獄羅",
    "X37n0662_017:0569b18": "罻姧非也古之聽訟必質於朝廷與眾共之故曰廷",
    "X37n0662_017:0569b19": "罻漢因之景帝改曰大理此以世之獄官類於中陰",
    "X37n0662_017:0569b20": "定斷善惡方可受生又善惡過去已定至中陰時但",
    "X37n0662_017:0569b21": "是責定其事或云住中陰或經七日或經多日多日",
    "X37n0662_017:0569b22": "義強為受胎因緣難會故。",
    "X37n0662_017:0569b23": "逕墜逕昇者直捨此身便受生陰不經中陰也以現",
    "X37n0662_017:0569b24": "起善惡猛利故准此生淨土人不經中陰。",
    "X37n0662_017:0569c01": "攢鉾者麤官反。揣食揣音團。",
    "X37n0662_017:0569c02": "古人有四食章者古人章疏解經至此出四食章門",
    "X37n0662_017:0569c03": "也。",
    "X37n0662_017:0569c04": "於此非要者今經因說中陰略簡四食若也廣明非",
    "X37n0662_017:0569c05": "經綱要然食以資益為義中陰身得住由茲三食若",
    "X37n0662_017:0569c06": "欲略知四食體狀者如成實所明餅果飯食等名揣",
    "X37n0662_017:0569c07": "食思求揣食令命不絕名思食冷暖等觸名觸食心",
    "X37n0662_017:0569c08": "識持身令不滅壞名為識食若依毗曇一切色法持",
    "X37n0662_017:0569c09": "身不壞悉名揣食心數法中思為思食觸為觸食六",
    "X37n0662_017:0569c10": "識心王名為識食此經所說多同毗曇今從多說中",
    "X37n0662_017:0569c11": "陰但有三食理實於中亦有揣食如雜心論云如人",
    "X37n0662_017:0569c12": "中陰還食人中所食香氣也但現陰麤故多藉揣食",
    "X37n0662_017:0569c13": "中陰細故多藉三食耳。",
    "X37n0662_017:0569c14": "經判合者得偏而合曰判如前記。",
    "X37n0662_017:0569c15": "經於母生愛者男子受生於母生愛於父生嗔見父",
    "X37n0662_017:0569c16": "是其竟色女人受生於父生愛於母生嗔。",
    "X37n0662_017:0569c17": "此是我見者父精出時謂是我有故屬我見。",
    "X37n0662_017:0569c18": "近聽思行者次第尋經可見。",
    "X37n0662_017:0569c19": "空中無刺者生死五陰本空無煩惱刺云何令修聖",
    "X37n0662_017:0569c20": "道斷之。",
    "X37n0662_017:0569c21": "繫縛等三即此意也者此釋經云等三只是縛開不",
    "X37n0662_017:0569c22": "縛不開之三也舉此三種以喻三諦。",
    "X37n0662_017:0569c23": "經合散生滅者合生即縛散滅即開。",
    "X37n0662_017:0569c24": "大乘望之子果俱縛者既未見佛性則無明全在界",
    "X37n0662_017:0570a01": "外子縛也。",
    "X37n0662_017:0570a02": "小乘不爾者已斷煩惱子縛故。",
    "X37n0662_017:0570a03": "此中應作下釋經愚人得養也。",
    "X37n0662_017:0570a04": "修能斷惑者斷惑即用也。",
    "X37n0662_017:0570a05": "經以法性故牙則自生者此事法性也謂草木性自",
    "X37n0662_017:0570a06": "生故。",
    "X37n0662_017:0570a07": "初雖未圓者未圓滿也。",
    "X37n0662_017:0570a08": "生殺羊家者由前世惡緣未盡而生此家非無漏使",
    "X37n0662_017:0570a09": "爾大論十五云初果生屠羊家年向成人不肯殺生",
    "X37n0662_017:0570a10": "父母與刀并羊一口閇著屋中語言若不殺羊不令",
    "X37n0662_017:0570a11": "汝出其兒便以刀自殺即生天上。",
    "X37n0662_017:0570a12": "陰則不爾下釋經陰不相似也。",
    "X37n0662_017:0570a13": "兼出六譬者疏中但釋初後二譬。",
    "X37n0662_017:0570a14": "香山譬初身者應云初果身。",
    "X37n0662_017:0570a15": "雪山譬惡陰者其山凜冽人居不安可喻惡陰。",
    "X37n0662_017:0570a16": "又香山下重約二陰以對兩山。",
    "X37n0662_017:0570a17": "雪山鳥獸並不敢住者應云兩山鳥獸雪字誤也。",
    "X37n0662_017:0570a18": "習因種類等者初果無漏習因也。",
    "X37n0662_017:0570a19": "報因牽異類果者由往昔有漏報因也。",
    "X37n0662_017:0570a20": "有人譬下釋第六譬。",
    "X37n0662_017:0570a21": "出觀則無者以十六心俱不出觀故。",
    "X37n0662_017:0570a22": "同一無漏者以修道只是重緣見道所證無漏也故",
    "X37n0662_017:0570a23": "小乘中謂之重慮緣真也。",
    "X37n0662_017:0570a24": "三品是因者即戒定慧也。",
    "X37n0662_017:0570b01": "初偽為三品者若真偽對明應為上下二品上品是",
    "X37n0662_017:0570b02": "真下品是偽而於上下各分為三下下即破戒者屬",
    "X37n0662_017:0570b03": "三塗下中持事戒屬人天下上為度眾生屬六度菩",
    "X37n0662_017:0570b04": "薩若二乘人應亦在下中品攝以自畏三界若不能",
    "X37n0662_017:0570b05": "利他義同人天文無者略。",
    "X37n0662_017:0570b06": "今取此人等者謂今世於偽三品中尚無中下二人",
    "X37n0662_017:0570b07": "況真中三品也此乃疏主傷感時人也然經於偽三",
    "X37n0662_017:0570b08": "品中但出中品疏主約義委出上下品人。",
    "X37n0662_017:0570b09": "次真者下真是上品亦應開三疏文從略上下謂通",
    "X37n0662_017:0570b10": "菩薩上中謂別菩薩上上謂圓菩薩。",
    "X37n0662_017:0570b11": "知諸法空等者即解經不見戒不見戒相等文也此",
    "X37n0662_017:0570b12": "語義通三教多分在通以大乘初門故通別通圓故",
    "X37n0662_017:0570b13": "此經部兼偏漸而皆見佛性同會圓常但就圓釋亦",
    "X37n0662_017:0570b14": "應無爽又經中備歷三學明之戒既真偽各開三品",
    "X37n0662_017:0570b15": "定慧例然得意自在又若准經文應先分三段謂戒",
    "X37n0662_017:0570b16": "定慧於此三文各分二段先偽後真疏文從省且約",
    "X37n0662_017:0570b17": "戒分。",
    "X37n0662_017:0570b18": "是敗魚肉者此約膾字釋義膾謂切割之也。",
    "X37n0662_017:0570b19": "典軍之人者此約魁字釋義魁師也典主也尚書云",
    "X37n0662_017:0570b20": "殲厥渠魁。",
    "X37n0662_017:0570b21": "經養食羔羊者養上聲食去聲。",
    "X37n0662_017:0570b22": "即識處定者緣三世之識無邊名無邊心。",
    "X37n0662_017:0570b23": "即不用處者緣無邊識緣多則散能破於定故捨識",
    "X37n0662_017:0570b24": "轉心依無所有法以無心識散亂故名淨聚。",
    "X37n0662_017:0570c01": "知八萬劫者過去未來悉知八萬。",
    "X37n0662_017:0570c02": "便謂為斷者謂八萬後自然還無如放縷丸等。",
    "X37n0662_017:0570c03": "冥初者既不知八萬劫外便謂已前冥然忽生覺知",
    "X37n0662_017:0570c04": "乃有二十五諦等即指冥諦為世之本。",
    "X37n0662_017:0570c05": "水中丈夫者謂成劫之初此天在水中坐因有眾生",
    "X37n0662_017:0570c06": "外道觀見名為水中丈夫。",
    "X37n0662_017:0570c07": "即是存亡者凡夫外道得此定謂證涅槃爾一切想",
    "X37n0662_017:0570c08": "故言非有想此則是亡佛弟子如實知有細想依四",
    "X37n0662_017:0570c09": "聚而住故云非無想此則是存存亡合論故云非有",
    "X37n0662_017:0570c10": "想非無想。",
    "X37n0662_017:0570c11": "初云下凡兩番解經中生亦如是句初明生謂眾生",
    "X37n0662_017:0570c12": "故云只凡夫也次明生謂生相也傍通次義故云若",
    "X37n0662_017:0570c13": "以三相等三相謂生住滅也異與滅同合為一相。",
    "X37n0662_017:0570c14": "為始終故者為有始終故非涅槃也。",
    "X37n0662_017:0570c15": "通上兩解者即上一期及念念也。",
    "X37n0662_017:0570c16": "過去二因等者亦應更云現在三因未來二果方見",
    "X37n0662_017:0570c17": "輪轉之相疏文從省。",
    "X37n0662_017:0570c18": "佛答涅槃有因非果者釋經我所宣說至所謂佛性",
    "X37n0662_017:0570c19": "又復下釋經佛性之性至大果。",
    "X37n0662_017:0570c20": "又佛性下釋經不從道生故名無果也。",
    "X37n0662_017:0570c21": "經是故涅槃等是總結也次第對經可見故注云云。",
    "X37n0662_017:0570c22": "有因而非果者只眾生本具正因佛性即是涅槃不",
    "X37n0662_017:0570c23": "假修成故云非果葢非修成之果也。",
    "X37n0662_017:0570c24": "是果非所得者究竟顯出本具之理不從他來故云",
    "X37n0662_017:0571a01": "而非所得。",
    "X37n0662_017:0571a02": "經佛性之性不生涅槃等者佛性即是涅槃非謂佛",
    "X37n0662_017:0571a03": "性是因能生涅槃之果也佛性既即涅槃故涅槃無",
    "X37n0662_017:0571a04": "因。",
    "X37n0662_017:0571a05": "經能破煩惱等者性雖本爾迷故不知轉迷成悟名",
    "X37n0662_017:0571a06": "破煩惱故得果名。",
    "X37n0662_017:0571a07": "經不從道生者夫言果者必從因生今此涅槃是本",
    "X37n0662_017:0571a08": "具法故非所生故名無果。",
    "X37n0662_017:0571a09": "經是可算數者人人各得是可數法故。",
    "X37n0662_017:0571a10": "不一故非共者約事則彼彼自異迷悟兩分。",
    "X37n0662_017:0571a11": "不二故非各者約理則一一常同生佛共貫其猶千",
    "X37n0662_017:0571a12": "燈一室約燈則燈燈不雜約光則光光互遍以喻觀",
    "X37n0662_017:0571a13": "(平聲)法大旨可知。",
    "X37n0662_017:0571a14": "雖爾下釋經一切眾生同共有之也雖事理兩別然",
    "X37n0662_017:0571a15": "即事而理必也體同。",
    "X37n0662_017:0571a16": "一人得時應多人得者一切既同法界體性一人悟",
    "X37n0662_017:0571a17": "時應餘人同悟何故此悟彼迷耶此由地人但得不",
    "X37n0662_017:0571a18": "二之言全昧不一之旨也。",
    "X37n0662_017:0571a19": "成論下彼師謂因中性異果上事同。",
    "X37n0662_017:0571a20": "但成佛時等者彼但知十方果佛同一法身力無畏",
    "X37n0662_017:0571a21": "等豈曉生佛亦同法身力無畏等是則一心一塵無",
    "X37n0662_017:0571a22": "非三身三德之性種也。",
    "X37n0662_017:0571a23": "若爾下且破因中性異。",
    "X37n0662_017:0571a24": "然佛性下今師正明佛性義也略如向記人人各修",
    "X37n0662_017:0571b01": "喻彼彼事異我彼俱解喻一一理同。",
    "X37n0662_017:0571b02": "言我解彼解者謂解持戒成益毀戒成損人人無異",
    "X37n0662_017:0571b03": "也。",
    "X37n0662_017:0571b04": "豈可一者謂五性有因果能所之異故。",
    "X37n0662_017:0571b05": "問眾生下因便料簡五性之義。",
    "X37n0662_017:0571b06": "盡有盡無者理具必得故五性盡有在迷未現故五",
    "X37n0662_017:0571b07": "性盡無。",
    "X37n0662_017:0571b08": "眾生無觀智下先示盡無次明盡有。",
    "X37n0662_017:0571b09": "亦無觀境者無所觀境界因性也。",
    "X37n0662_017:0571b10": "非因非果謂正因性也。",
    "X37n0662_017:0571b11": "從緣現者此之五性隨教行淨緣悉能顯現此明修",
    "X37n0662_017:0571b12": "之必證也。",
    "X37n0662_017:0571b13": "次譬如文者雪山譬眾生陰身忍草譬同有佛性牛",
    "X37n0662_017:0571b14": "食譬修八聖成醍醐譬則得明見成佛果也。",
    "X37n0662_017:0571b15": "經眾生佛性下合法。",
    "X37n0662_017:0571b16": "經不得名薩婆若智者果智唯一各各得者智不名",
    "X37n0662_017:0571b17": "一各各得之等者各各得故不一不相妨礙故不異。",
    "X37n0662_017:0571b18": "經憩駕却厲反爾雅憩息也。",
    "X37n0662_017:0571b19": "經無漏正道者中道無漏之理心佛眾生同共有之",
    "X37n0662_017:0571b20": "無有障礙修者皆得不同世道障礙之喻。",
    "X37n0662_017:0571b21": "橋等亦然者皆是分喻非偏喻也。",
    "X37n0662_017:0571b22": "經諸界有道者謂三界二十五有六道也煩惱是因",
    "X37n0662_017:0571b23": "四生諸界有道是果。",
    "X37n0662_017:0571b24": "十六大國名出長阿含經一央伽二摩竭提三迦尸",
    "X37n0662_017:0571c01": "四憍薩羅五跋祇六末羅七支提八跋沙九居樓十",
    "X37n0662_017:0571c02": "槃闍羅十一阿濕波十二婆蹉十三蘇羅婆十四軋",
    "X37n0662_017:0571c03": "陀羅十五劍浮沙十六阿槃提。",
    "X37n0662_017:0571c04": "君子所居等者論語云子欲居九夷或曰陋如之何",
    "X37n0662_017:0571c05": "子曰君子居之何陋之有馬融注曰君子所居則化",
    "X37n0662_017:0571c06": "而況法王大聖所居住乎。",
    "X37n0662_017:0571c07": "經奉修十善者達善法界故發大心。",
    "X37n0662_017:0571c08": "經諸法無常佛身是常者此約離義以簡顯若約即",
    "X37n0662_017:0571c09": "義以會歸者則諸法即佛身毗盧之體徧一切處無",
    "X37n0662_017:0571c10": "常即常常即無常雙非兩照無非三諦。",
    "X37n0662_017:0571c11": "經鷄飛相及言其近也以鷄飛不遠故。",
    "X37n0662_017:0571c12": "經常樂遊止四法者從本四心垂迹四心以化眾生",
    "X37n0662_017:0571c13": "也。",
    "X37n0662_017:0571c14": "邪窮正盡者鳥喪弓藏機度應滅故於此城般涅槃",
    "X37n0662_017:0571c15": "也。",
    "X37n0662_017:0571c16": "潰亂者潰散言外道眾多散亂行化也。",
    "X37n0662_017:0571c17": "三迦葉者優樓此云木瓜林伽耶此云城那提此云",
    "X37n0662_017:0571c18": "江經中但出二弟名但云迦葉氏即優樓也。",
    "X37n0662_017:0571c19": "通慧二人者謂神通目連智慧身子昔並事外佛於",
    "X37n0662_017:0571c20": "王舍而化度之。",
    "X37n0662_017:0571c21": "經苟能不畏公厚反廣雅苟誠也且也韓詩苟得也。",
    "X37n0662_017:0571c22": "經如經中說者如阿含經也。",
    "X37n0662_017:0571c23": "經婚姻說文昏婦家也婟壻家也爾雅婦之父為昏",
    "X37n0662_017:0571c24": "壻之父為姻禮記娶婦以昏時入故曰昏。",
    "X37n0662_017:0572a01": "經五智者成論第六五智品云一法住智知諸法生",
    "X37n0662_017:0572a02": "起名法住智如生緣老死乃至無明緣行以有佛無",
    "X37n0662_017:0572a03": "佛此性常住故曰法住二泥洹智者知此法滅名泥",
    "X37n0662_017:0572a04": "洹智如生滅故老死滅乃至無明滅故行滅三無諍",
    "X37n0662_017:0572a05": "智者隨以何智不與他諍此名無諍智四願智者於",
    "X37n0662_017:0572a06": "諸法中無障礙智名為願智五邊際智者隨行者得",
    "X37n0662_017:0572a07": "最上智以一切法禪定熏修增長若於增損壽命等",
    "X37n0662_017:0572a08": "中得自在力名邊際智又如第二十八卷明五智三",
    "X37n0662_017:0572a09": "昧。",
    "X37n0662_017:0572a10": "經十力四無畏三念處等如法界次第中說。",
    "X37n0662_017:0572a11": "翻勝氏者父王戰勝因立子名。",
    "X37n0662_017:0572a12": "六大居士者言是六大城中居士也。",
    "X37n0662_017:0572a13": "孟浪飄瞥者孟浪而聞飄瞥而見皆未真也。",
    "X37n0662_017:0572a14": "經清廁廣雅作圊釋名曰或曰清言至穢之處宜修",
    "X37n0662_017:0572a15": "治使潔清也。",
    "X37n0662_017:0572a16": "師子吼品之四",
    "X37n0662_017:0572a17": "巧言令色者巧好也令善謂好其言語善其顏色皆",
    "X37n0662_017:0572a18": "欲人悅之。",
    "X37n0662_017:0572a19": "劇謗者劇奇逆反增也。經清夷夷平也。",
    "X37n0662_017:0572a20": "經若有父母者外人意云佛若從父母生者則應令",
    "X37n0662_017:0572a21": "人供侍其親不應奪他父母兒息為己弟子及斷人",
    "X37n0662_017:0572a22": "妻娶令無子胤亦是令他不得為人父母名劫奪他",
    "X37n0662_017:0572a23": "人父母疏中具有二釋子胤胤嗣也續也。",
    "X37n0662_017:0572a24": "妻娶者妻去聲謂女妻於夫男娶於婦。",
    "X37n0662_017:0572b01": "經如稱謂斗稱之稱。",
    "X37n0662_017:0572b02": "如賢愚經者彼經第二卷中緣起甚廣即是臈一日",
    "X37n0662_017:0572b03": "至十五日故西國于今謂臈月為大神變月也賢愚",
    "X37n0662_017:0572b04": "經說至第八日受帝釋請如來昇師子座徐伸譬以",
    "X37n0662_017:0572b05": "手按坐歘然有大聲如象鳴吼應時即有五大神鬼",
    "X37n0662_017:0572b06": "摧滅拋抴六師驚怖奔突而走慚此重辱投河而死",
    "X37n0662_017:0572b07": "四分律云斯尼外道自經而死六師徒類九億人眾",
    "X37n0662_017:0572b08": "皆來歸佛出家得羅漢果於十五日中佛在試場日",
    "X37n0662_017:0572b09": "日現變不同委在彼經故注云云然今經所明六師",
    "X37n0662_017:0572b10": "悉於俱尸降伏不言投河等只是機見有異。",
    "X37n0662_017:0572b11": "經殯殮力艶反釋名斂也藏不復見也禮小殮戶內",
    "X37n0662_017:0572b12": "大殮於阼階。",
    "X37n0662_017:0572b13": "一邪教下此乃大權垂迹成熟眾生令入祕藏所以",
    "X37n0662_017:0572b14": "示為邪人也故知六師由分證涅槃義故非邪現邪",
    "X37n0662_017:0572b15": "如來由究竟涅槃義故非正示正眾生由性具涅槃",
    "X37n0662_017:0572b16": "義故感乎師弟邪正論議砧搥互扣成圓頓器是知",
    "X37n0662_017:0572b17": "邪正始終不出同答涅槃義也義即三德三德一心",
    "X37n0662_017:0572b18": "生佛互融豈離當念指歸之功葢在此矣。",
    "X37n0662_017:0572b19": "經向中見物者向牕也。",
    "X37n0662_017:0572b20": "即十六知見中一者謂第十五是知者第十六是見",
    "X37n0662_017:0572b21": "者法界次第云於名色陰入界等法中妄計我有眼",
    "X37n0662_017:0572b22": "根故能見一切色亦計我能起邪見我起正見名見",
    "X37n0662_017:0572b23": "者。",
    "X37n0662_017:0572b24": "何不見內者何不見自內根也此以見者名我百論",
    "X37n0662_017:0572c01": "云是一識外道所計今經但云六師。",
    "X37n0662_017:0572c02": "為前難甚者前立邪義被佛詰難既甚未能解救故",
    "X37n0662_017:0572c03": "且問之。",
    "X37n0662_017:0572c04": "藉諸因緣者經中闕一空緣但有四緣餘五根但用",
    "X37n0662_017:0572c05": "四緣。",
    "X37n0662_017:0572c06": "經所見真實者見色緣生無我也。",
    "X37n0662_017:0572c07": "婆羅門種下文略具足應云何故復有四姓不同只",
    "X37n0662_017:0572c08": "應唯作天身何故復受六道不同四姓中婆羅門最",
    "X37n0662_017:0572c09": "為清貴時所尊崇故西域記中天竺通稱婆羅門國",
    "X37n0662_017:0572c10": "彼國沙門亦稱婆羅門僧。",
    "X37n0662_017:0572c11": "我從因緣者以眼根為因見色為緣我見則是所生",
    "X37n0662_017:0572c12": "之法。",
    "X37n0662_017:0572c13": "如來我者者玅理虗通徧一切處名如來我。",
    "X37n0662_017:0572c14": "外道改宗者前以見者為我既已被破故今轉計徧",
    "X37n0662_017:0572c15": "處為我故曰改宗。",
    "X37n0662_017:0572c16": "或云別部者別是一部外道所計非是前六改宗但",
    "X37n0662_017:0572c17": "見前既被破謂己義勝故此陳之而經但云六師者",
    "X37n0662_017:0572c18": "總舉耳不妨六人宗計各別。",
    "X37n0662_017:0572c19": "經則應悉到者惡應到善中善應到惡中。",
    "X37n0662_017:0572c20": "應善惡自行者善惡應自然而有不假作為。",
    "X37n0662_017:0572c21": "百千燈下云云與佛法喻同而彼是邪計其猶自然",
    "X37n0662_017:0572c22": "之名內外俱有。",
    "X37n0662_017:0572c23": "燈譬於法者法即是業。",
    "X37n0662_017:0572c24": "與暗共住者暗喻無常我明喻常我。",
    "X37n0662_017:0573a01": "外更請問者被破既極自疑己解又疑佛說故更請",
    "X37n0662_017:0573a02": "問若實無我誰作善惡。",
    "X37n0662_017:0573a03": "經無相故空者無二邊相故。",
    "X37n0662_017:0573a04": "經則非空也者具四德故非空非有即是中道。",
    "X37n0662_017:0573a05": "菩提樹者佛於此下得菩提故因此立名如來好居",
    "X37n0662_017:0573a06": "樹下故降生無憂樹下得道菩提樹下轉法輪吉祥",
    "X37n0662_017:0573a07": "樹下入涅槃娑羅樹下。",
    "X37n0662_017:0573a08": "西方行佛教者西天竺國也。",
    "X37n0662_017:0573a09": "出家之處者即雪山也以雪山在北故西域記明天",
    "X37n0662_017:0573a10": "竺之境三垂大海北背雪山。",
    "X37n0662_017:0573a11": "昔召伯等者召伯姬姓名奭食采於召作上公為二",
    "X37n0662_017:0573a12": "伯召伯之教美於南國聽男女之訟不重煩勞百姓",
    "X37n0662_017:0573a13": "止舍小棠之下而聽斷焉國被其德說其化思其人",
    "X37n0662_017:0573a14": "敬其樹故有甘棠之詩焉詩曰蔽芾甘棠勿翦勿伐",
    "X37n0662_017:0573a15": "召伯所茇毛傳云蔽芾小貌甘棠杜也翦伐擊也鄭",
    "X37n0662_017:0573a16": "箋云苃草舍也。",
    "X37n0662_017:0573a17": "言得仙者未知所據應是謂登假(音霞)為得仙也曲禮",
    "X37n0662_017:0573a18": "曰告喪曰天王登假鄭玄注云告赴也登上也假已",
    "X37n0662_017:0573a19": "也上已者若仙去云爾然此是天子所稱今召伯言",
    "X37n0662_017:0573a20": "得仙者或可借用即是名薨為得仙也。",
    "X37n0662_017:0573a21": "次合釋者經從我亦如是去也。",
    "X37n0662_017:0573a22": "見聞等者謂見色聞香嗅氣觸形甞味皆得樂也。",
    "X37n0662_017:0573a23": "法身亦爾者諸佛已證眾生理具生佛雖異法身體",
    "X37n0662_017:0573a24": "同生若覺知六根咸契法身常住之樂如上見聞嗅",
    "X37n0662_017:0573b01": "觸等。",
    "X37n0662_017:0573b02": "三時各有前後者西土俗有四時佛法沒秋但立三",
    "X37n0662_017:0573b03": "時則一時四月各有前後者以前兩月為春前分以",
    "X37n0662_017:0573b04": "後兩月為春後分夏冬並然故前有六時招提所釋",
    "X37n0662_017:0573b05": "一往符經。",
    "X37n0662_017:0573b06": "經孚乳上匹付匹于二切下而注切通俗文卵化曰",
    "X37n0662_017:0573b07": "孚蒼頡篇乳字也字養也謂養子也。",
    "X37n0662_017:0573b08": "經和液夷石反說文液津潤也。",
    "X37n0662_017:0573b09": "即是真應者真身則理可軌則應身則事可軌則故",
    "X37n0662_017:0573b10": "使真應並號法身或解云真法身即平等法身應法",
    "X37n0662_017:0573b11": "身即五分法身此與前釋語異義同。",
    "X37n0662_017:0573b12": "俱為照世者現常無常皆為破眾生惑闇也。",
    "X37n0662_017:0573b13": "經二月樂者樂去聲。",
    "X37n0662_017:0573b14": "初就本次就迹者以月體無虧盈喻法身之本月光",
    "X37n0662_017:0573b15": "十一事喻應身之迹。",
    "X37n0662_017:0573b16": "經月無虧盈者以十五日光已極圓故無前十四日",
    "X37n0662_017:0573b17": "之漸盈後十五日之漸虧也以喻如來智斷具足入",
    "X37n0662_017:0573b18": "於涅槃亦喻如來非常非無常也虧喻無常盈喻於",
    "X37n0662_017:0573b19": "常此無虧盈正喻法身玅本不可涉應以解。",
    "X37n0662_017:0573b20": "言莊嚴下非但以法嚴樹由人得法故以人嚴若無",
    "X37n0662_017:0573b21": "人嚴樹不端美。",
    "X37n0662_017:0573b22": "具德者分證四德也具行者圓修五行自利利他",
    "X37n0662_017:0573b23": "也。",
    "X37n0662_017:0573b24": "三智一心中得名多知五眼具足成菩提名多見不",
    "X37n0662_017:0573c01": "思議通隨機設化名巧示。玅辨縱橫通達深義名巧",
    "X37n0662_017:0573c02": "說下佛舉因果七人悉皆具此德行知見說示之美",
    "X37n0662_017:0573c03": "故能莊嚴雙樹因六人是分具果一人是究竟具又",
    "X37n0662_017:0573c04": "復應知因中六人雖各具其德行等美而不無旁正",
    "X37n0662_017:0573c05": "若捨旁取正則各唯一事故知疏云德行等六對下",
    "X37n0662_017:0573c06": "六人具德即迦葉具少欲知足之德具行即善吉具",
    "X37n0662_017:0573c07": "無諍空行聖行多知即身子具大智慧多見即樓馱",
    "X37n0662_017:0573c08": "天眼普觀巧示即目連神通示現巧說即阿難為人",
    "X37n0662_017:0573c09": "開說各具一德皆可莊嚴故云故能莊嚴雙樹也然",
    "X37n0662_017:0573c10": "疏具德等六對下六人尋經貼釋方見深旨始識章",
    "X37n0662_017:0573c11": "安著述之巧。",
    "X37n0662_017:0573c12": "亦是下更約人人各具六事以說。",
    "X37n0662_017:0573c13": "或是略說下次第對三悉唯闕第一義。",
    "X37n0662_017:0573c14": "常隨侍佛者以常隨故備歷五時在枯在榮來至今",
    "X37n0662_017:0573c15": "經方能究竟。",
    "X37n0662_017:0573c16": "不可作小乘意釋者准此前之五人神通空行等皆",
    "X37n0662_017:0573c17": "須約中道釋之。",
    "X37n0662_017:0573c18": "經大智等凡十句嘆智大智是總利等是別於理速",
    "X37n0662_017:0573c19": "入名為利智於事速解說為疾智斷障自在名解脫",
    "X37n0662_017:0573c20": "智於理窮照名甚深智世義博通稱曰廣智窮佛教",
    "X37n0662_017:0573c21": "海名無邊智高出餘人名無勝智所知不謬名為實",
    "X37n0662_017:0573c22": "智具足慧根總以結之。",
    "X37n0662_017:0573c23": "經唯願大慈等者師子乘前請住唯有如來乃能嚴",
    "X37n0662_017:0573c24": "林無則不端唯願大慈為嚴常住既具大慈則應常",
    "X37n0662_017:0574a01": "住如其不爾何名大慈。",
    "X37n0662_017:0574a02": "經性無住住者只我此身本性空寂無住而住何須",
    "X37n0662_017:0574a03": "請住梵行云無定定德王云不生生語勢與此同也。",
    "X37n0662_017:0574a04": "經住名憍慢者汝今請住不達無住則同二乘凡夫",
    "X37n0662_017:0574a05": "俱是憍慢。",
    "X37n0662_017:0574a06": "道品亦然者以四念處類上六度並在於果不應以",
    "X37n0662_017:0574a07": "六度念處就因以釋以經云滿足之身故。",
    "X37n0662_017:0574a08": "反以差別簡空者經中明若有惡得善報者無有是",
    "X37n0662_017:0574a09": "處請住拘尸其例亦爾以身如虗空不住東南西北",
    "X37n0662_017:0574a10": "故。",
    "X37n0662_017:0574a11": "或言六心者第六信也。",
    "X37n0662_017:0574a12": "恐是六地者通教六地與羅漢齊煩惱已盡故。",
    "X37n0662_017:0574a13": "經真女者以成佛悉是男身故又三祇菩薩已離女",
    "X37n0662_017:0574a14": "身此簡示現為女故云以真女身等若有此事可言",
    "X37n0662_017:0574a15": "請住。",
    "X37n0662_017:0574a16": "或為滅惡等者輕賤善法令生尊貴等即對治滅惡",
    "X37n0662_017:0574a17": "意未種善根令得種等即為人生善意文相雖廣不",
    "X37n0662_017:0574a18": "出此二故云即四悉意又若約生善滅惡不同令物",
    "X37n0662_017:0574a19": "歡喜即世界滅理惡生理善即第一義是知文顯唯",
    "X37n0662_017:0574a20": "二義必含四。",
    "X37n0662_017:0574a21": "經夫著相下癡愛是惑繫縛是業生死是報上二是",
    "X37n0662_017:0574a22": "因下一是果亦是三障。",
    "X37n0662_017:0574a23": "第三明修道之用者文誤應云第二明修道之因前",
    "X37n0662_017:0574a24": "明處時人悉外助之緣今此稟教修定慧捨三即內",
    "X37n0662_017:0574b01": "修其因也。",
    "X37n0662_017:0574b02": "力用者即修三法能感樂離苦耳。",
    "X37n0662_017:0574b03": "捨是調停者了定慧不二不得異相名曰調停故下",
    "X37n0662_017:0574b04": "經云不見三昧智慧異相是名捨相又或時捨定修",
    "X37n0662_017:0574b05": "慧或時捨慧修定各隨所宜名曰調停。",
    "X37n0662_017:0574b06": "時時調均者如是時中宜修即照而寂如是時中宜",
    "X37n0662_017:0574b07": "修即寂而照如是時中宜修寂照如止觀善巧安心",
    "X37n0662_017:0574b08": "中說方名調均又定即解脫慧即般若捨即法身。",
    "X37n0662_017:0574b09": "造事心專者只以專注之心便名為定眾生皆有此",
    "X37n0662_017:0574b10": "心故云本有。",
    "X37n0662_017:0574b11": "非謂猶是問境之一者謂不同前問唯約所緣一境",
    "X37n0662_017:0574b12": "為定也。",
    "X37n0662_017:0574b13": "葢是下謂約能緣定心是一所緣之境雖多而境隨",
    "X37n0662_017:0574b14": "心轉諸境咸一故云以定一於一切也一切即境也。",
    "X37n0662_017:0574b15": "經云餘緣亦一境者義在此矣然此定心即首楞大",
    "X37n0662_017:0574b16": "定亦名一心三止慧心即實慧般若亦名一心三觀",
    "X37n0662_017:0574b17": "捨心只是雙亡二相是故定慧徧融諸法咸一。",
    "X37n0662_017:0574b18": "善修之定者謂達心本具三止圓修名曰善修眾生",
    "X37n0662_017:0574b19": "不覺故云未有。",
    "X37n0662_017:0574b20": "先答其慧相者此明即定而慧故經云以注善三昧",
    "X37n0662_017:0574b21": "中等。",
    "X37n0662_017:0574b22": "答其捨相者定慧均調即中道體也。",
    "X37n0662_017:0574b23": "非定執色相之心非同散心取著色相也乃是息慧",
    "X37n0662_017:0574b24": "修定名取色相禪定方法名為門戶。",
    "X37n0662_017:0574c01": "入住出相者謂入禪住禪出禪也亦如法華疏釋善",
    "X37n0662_017:0574c02": "入出住而以諸禪對之如彼說。",
    "X37n0662_017:0574c03": "正作靜攝者正修於定即上取色相也不作照知即",
    "X37n0662_017:0574c04": "息慧也故云不觀色常無常相。",
    "X37n0662_017:0574c05": "經名為正見等者正見中道了見二邊能見佛性即",
    "X37n0662_017:0574c06": "三而一名徧見即一而三名次第見三一俱照名別",
    "X37n0662_017:0574c07": "相見斯皆一心三智之異稱也。",
    "X37n0662_017:0574c08": "經不諍等者定慧等修名不諍不偏修慧名不觀不",
    "X37n0662_017:0574c09": "偏修定名不行。",
    "X37n0662_017:0574c10": "經復有四種者遠師解云下品淨定喜為下地煩惱",
    "X37n0662_017:0574c11": "所敗名為退分非是已退又為自地煩惱所雜亦名",
    "X37n0662_017:0574c12": "退分中品淨定堅守自地不為下地煩惱所敗名住",
    "X37n0662_017:0574c13": "分又為自地煩惱之所陵雜亦名為住上品淨定能",
    "X37n0662_017:0574c14": "猒自地欣求上靜名勝進分能作大益是決定分有",
    "X37n0662_017:0574c15": "漏心中學觀諦理趣向聖道名決定分能生聖道名",
    "X37n0662_017:0574c16": "作大益百論云達分三昧者彼判禪有五分謂退護",
    "X37n0662_017:0574c17": "住進達於今四中闕彼護分大利益即彼達分謂達",
    "X37n0662_017:0574c18": "所得禪定之淺深也。",
    "X37n0662_017:0574c19": "失火字者此解非也況經十數整足豈是誤失澤州",
    "X37n0662_017:0574c20": "解云與餘處少異無火一切加無所有是其異也何",
    "X37n0662_017:0574c21": "故如是此乃為破事火外道是故除火一切為成十",
    "X37n0662_017:0574c22": "數加無所有疏引河西及招提解義皆可見。",
    "X37n0662_017:0574c23": "經無食三昧者是初禪離揣食寶法師云是未至定",
    "X37n0662_017:0574c24": "猒段食名無食三昧。",
    "X37n0662_017:0575a01": "經無過三昧者亦是初禪離欲界惡。",
    "X37n0662_017:0575a02": "經身意清淨者是二禪離六識中覺觀麤名身清淨。",
    "X37n0662_017:0575a03": "內淨一處名為一心。",
    "X37n0662_017:0575a04": "經因果俱樂者是三禪修因招果與樂受相應名為",
    "X37n0662_017:0575a05": "俱樂。",
    "X37n0662_017:0575a06": "經常念三昧者是四禪已上唯一捨受相應無喜樂",
    "X37n0662_017:0575a07": "受故名常。",
    "X37n0662_017:0575a08": "經觀骨三昧者即不淨觀治貪。",
    "X37n0662_017:0575a09": "慈三昧者慈悲觀治嗔。",
    "X37n0662_017:0575a10": "十二因緣者即緣生觀治癡。",
    "X37n0662_017:0575a11": "阿那波那者即數息觀治散亂也。",
    "X37n0662_017:0575a12": "念覺者即是記持尋伺十八界性差別求我頗得即",
    "X37n0662_017:0575a13": "無我觀已上是五停心觀即菩薩方便觀也。",
    "X37n0662_017:0575a14": "經觀生滅者即無常觀也。",
    "X37n0662_017:0575a15": "異體非故者定慧相即則名為捨定慧異體非是捨",
    "X37n0662_017:0575a16": "義故聞不論。",
    "X37n0662_017:0575a17": "師子吼品之五",
    "X37n0662_017:0575a18": "定慧相資者以法互助故曰相資法體無二名為相",
    "X37n0662_017:0575a19": "即。",
    "X37n0662_017:0575a20": "果知不破外人等者師子既非自立其疑但是引佛",
    "X37n0662_017:0575a21": "偏教設難故知向下佛約總別二破悉是自破昔時",
    "X37n0662_017:0575a22": "偏說非破外道及師子吼也。",
    "X37n0662_017:0575a23": "何所不該者不然之語該收邪執及以三教。",
    "X37n0662_017:0575a24": "若小下小共漸如次對三教。",
    "X37n0662_017:0575b01": "皆墮不然之中者以前三教定慧體異不相即故。",
    "X37n0662_017:0575b02": "但是下明佛總別兩破但破內法偏漸之留滯非破",
    "X37n0662_017:0575b03": "外道之閑邪也此語出僧肇中論序彼云百論冶外",
    "X37n0662_017:0575b04": "以閑邪斯文祛內以留滯然閑訓習訓防周易閑邪",
    "X37n0662_017:0575b05": "存其誠閑訓防也今云閑者葢取習義謂外道習邪",
    "X37n0662_017:0575b06": "何者下先敘師子以別為難。",
    "X37n0662_017:0575b07": "次佛以下明如來以圓為答。",
    "X37n0662_017:0575b08": "其猶水火等者智明惑暗若水火冷熱大異煩惱如",
    "X37n0662_017:0575b09": "冤賊能害智慧之命也。",
    "X37n0662_017:0575b10": "自別已還等者前三教皆謂惑智大異。",
    "X37n0662_017:0575b11": "挾此為難者挾偏難圓也明文雖約定慧體異為難",
    "X37n0662_017:0575b12": "其實兼難惑智兩殊以定慧是能破煩惱是所破故",
    "X37n0662_017:0575b13": "前經云若毗婆舍那能破煩惱也。",
    "X37n0662_017:0575b14": "祈於異聞者祈告也謂求告也。",
    "X37n0662_017:0575b15": "法界之解惑者法界即唯心之理解惑既唯一心一",
    "X37n0662_017:0575b16": "心豈分能所。",
    "X37n0662_017:0575b17": "若然下在迷全智是惑既離惑外無智慧故無能破",
    "X37n0662_017:0575b18": "若有智下在悟時全惑成智故無所破。",
    "X37n0662_017:0575b19": "言何所論破復何所破者非能所之所言所者處也",
    "X37n0662_017:0575b20": "既無能所何處論破。彪炳文彩分明也。",
    "X37n0662_017:0575b21": "自三藏下先出師子難意。",
    "X37n0662_017:0575b22": "不能虗己亡物者虗亦亡也若達自他互徧即空即",
    "X37n0662_017:0575b23": "中則物我俱亡誰論惑智偏小不爾故曰不能。",
    "X37n0662_017:0575b24": "二乘下明兩教二乘不能虗己。",
    "X37n0662_017:0575c01": "菩薩下明三教菩薩不能亡物。",
    "X37n0662_017:0575c02": "己我雙存下總結三乘有自他智斷之主宰。",
    "X37n0662_017:0575c03": "此則有誰者誰即主宰之稱。",
    "X37n0662_017:0575c04": "佛以下次示如來答意即正釋現文也。",
    "X37n0662_017:0575c05": "誰以煩惱斷於煩惱者智慧既即煩惱若云以智斷",
    "X37n0662_017:0575c06": "惑豈非以煩惱斷煩惱耶。",
    "X37n0662_017:0575c07": "智慧是法界者法界無外攝無不周豈有煩惱出法",
    "X37n0662_017:0575c08": "界外。",
    "X37n0662_017:0575c09": "縱令下明佛發到不到之言是縱彼歷別所計作此",
    "X37n0662_017:0575c10": "破之彼所猶彼處也。",
    "X37n0662_017:0575c11": "凡夫不到者謂凡夫在迷無法界內智故不到外惑。",
    "X37n0662_017:0575c12": "初念破等者初念謂智之前心後念謂智之後心。",
    "X37n0662_017:0575c13": "若初念下若云初念是伏後念方破者且念體是一",
    "X37n0662_017:0575c14": "初既不破後何能破後既能破初亦應破。",
    "X37n0662_017:0575c15": "經初到便破是則不到者初念是初修觀智伏惑猶",
    "X37n0662_017:0575c16": "是凡心若便能破即同上云凡夫應破也是則若到",
    "X37n0662_017:0575c17": "不到初念後念皆不能破此由別人理外有事則是",
    "X37n0662_017:0575c18": "法界外別有煩惱故須非之今明圓融不破而破破",
    "X37n0662_017:0575c19": "而不破惑智相即體本無二六即甄之有伏有斷。",
    "X37n0662_017:0575c20": "智慧是法界(至)無有異釋經若獨能破也謂獨修於",
    "X37n0662_017:0575c21": "慧不須別修戒定以智慧體即戒定故。",
    "X37n0662_017:0575c22": "那忽下釋經菩薩何故修八正道等八正中有戒定",
    "X37n0662_017:0575c23": "即是慧之伴侶既慧即戒定那忽慧外別修故云法",
    "X37n0662_017:0575c24": "界外而猶有伴等。",
    "X37n0662_017:0576a01": "既無伴破者謂伴不能破也。",
    "X37n0662_017:0576a02": "獨亦不能者以三學體一故戒定既不破惑則慧亦",
    "X37n0662_017:0576a03": "不能。",
    "X37n0662_017:0576a04": "經云若伴故破等者謂破惑既由戒定當知獨修於",
    "X37n0662_017:0576a05": "慧則不能破惑疏既無伴破乃是反釋。",
    "X37n0662_017:0576a06": "若獨若伴是缺減義者如盲與伴俱不能見以喻慧",
    "X37n0662_017:0576a07": "與戒定俱不能破。",
    "X37n0662_017:0576a08": "不可動轉者不可令火性冷水性熱等。",
    "X37n0662_017:0576a09": "與智同性者智以能斷為性惑既即智亦是自斷知",
    "X37n0662_017:0576a10": "火性本熱等也。",
    "X37n0662_017:0576a11": "決定不能破煩惱者以惑智性無能所故不同師子",
    "X37n0662_017:0576a12": "吼所執別義有能斷所斷之殊也。",
    "X37n0662_017:0576a13": "此奪智慧無斷惑之功者正奪師子吼所引偏智無",
    "X37n0662_017:0576a14": "斷惑用下之縱奪悉約偏智。",
    "X37n0662_017:0576a15": "自念念滅者謂藏通智及別緣修智悉是無常故云",
    "X37n0662_017:0576a16": "念念滅。",
    "X37n0662_017:0576a17": "正以性滅奪之者經列二種滅一性滅謂體性念念",
    "X37n0662_017:0576a18": "自滅二畢竟滅斷惑證滅也佛雖舉二正斥偏智性",
    "X37n0662_017:0576a19": "自是滅滅故無常豈能斷惑。",
    "X37n0662_017:0576a20": "前一縱奪者應云前一縱一奪即前二科也文略耳",
    "X37n0662_017:0576a21": "無常苦空是藏通緣修是別。",
    "X37n0662_017:0576a22": "後一縱奪者謂後一更奪一復縱也。",
    "X37n0662_017:0576a23": "不見能斷所斷方所者方所猶處所也。",
    "X37n0662_017:0576a24": "智慧破誰者明無惑可破也。",
    "X37n0662_017:0576b01": "經遺燼說文火之餘木也。",
    "X37n0662_017:0576b02": "無方定慧者圓融自在雖相具相即而二法名相宛",
    "X37n0662_017:0576b03": "然四悉適時有斷有證不定繫於一方故曰無方周",
    "X37n0662_017:0576b04": "易曰神無方易無體。",
    "X37n0662_017:0576b05": "即定具慧者即寂而照三智宛然故經云得正智正",
    "X37n0662_017:0576b06": "見也。",
    "X37n0662_017:0576b07": "定具世間等者楞嚴妙定即理而事即實而權故具",
    "X37n0662_017:0576b08": "九界生滅等法故觀九界但見性具方知諸法有所",
    "X37n0662_017:0576b09": "依本。",
    "X37n0662_017:0576b10": "引證是者即經云我經中說已下文此是佛引他經",
    "X37n0662_017:0576b11": "所談五陰生滅是今圓定所具。",
    "X37n0662_017:0576b12": "經善男子下明舉損顯益不修則致損也。",
    "X37n0662_017:0576b13": "經世間之事尚不能了者以有漏五通是世間事若",
    "X37n0662_017:0576b14": "不修禪尚不能得。",
    "X37n0662_017:0576b15": "經平處顛墜者不修圓融定行則於本具佛界平處",
    "X37n0662_017:0576b16": "起偏小解猶如顛墜。",
    "X37n0662_017:0576b17": "經心緣異法下至身涉異徑不出三業皆為不修圓",
    "X37n0662_017:0576b18": "定致使迷實執權名異法等隨文配釋亦應可見。",
    "X37n0662_017:0576b19": "具三菩提者菩提之果亦是圓定本具之法也文似",
    "X37n0662_017:0576b20": "闕略應云三具菩提三菩提是也初句標科次句指",
    "X37n0662_017:0576b21": "經文方委悉。",
    "X37n0662_017:0576b22": "定為下疏主結例。",
    "X37n0662_017:0576b23": "此義則疎者以定慧相資猶成異體似濫偏權若云",
    "X37n0662_017:0576b24": "相即方顯性融圓義斯著。",
    "X37n0662_017:0576c01": "玅能斷惑者惑智體同不斷而斷故名妙斷。",
    "X37n0662_017:0576c02": "在危能安等者此明即慧而定故能安能益由心冥",
    "X37n0662_017:0576c03": "寂理故下經云調攝五根堪忍眾苦等即在危能安。",
    "X37n0662_017:0576c04": "經云不為利養下即在損能益也。",
    "X37n0662_017:0576c05": "經執急則斷都管反定如手急執慧如用刀斷。",
    "X37n0662_017:0576c06": "菅草經本作葌說文葌香草也葌非此用。",
    "X37n0662_017:0576c07": "甘鍋者字體作鬲古和反方言秦云土釜也今皆作",
    "X37n0662_017:0576c08": "鍋。",
    "X37n0662_017:0576c09": "慧達清淨者圓慧普照不滯二邊不著中道故清淨",
    "X37n0662_017:0576c10": "三一相即生佛一如故云無願求也。",
    "X37n0662_017:0576c11": "此巧用為人者修定則生恭敬之善。",
    "X37n0662_017:0576c12": "巧修對治者修慧能破悔心等惡然修定亦破慢惡",
    "X37n0662_017:0576c13": "修慧亦生理善但定有寂靜之樂生善義強慧有破",
    "X37n0662_017:0576c14": "暗之功故對治義強。",
    "X37n0662_017:0576c15": "定即有門者依定有支林功德故屬有門。",
    "X37n0662_017:0576c16": "慧即空門者以慧蕩諸相著故屬空門捨謂不著二",
    "X37n0662_017:0576c17": "法故屬雙非十二部經雙詮定慧故屬兩亦。",
    "X37n0662_017:0576c18": "化他四悉者謂他人若因受樂生慢等應教修定等",
    "X37n0662_017:0576c19": "皆如前說但是以此教彼名化他耳。",
    "X37n0662_017:0576c20": "修者須具者圓修行人必具自行化他之德方名菩",
    "X37n0662_017:0576c21": "薩。",
    "X37n0662_017:0576c22": "第三修道力用者此科兩處分之於前修道中大科",
    "X37n0662_017:0576c23": "當第三復於子科修道因中亦當第三文既相涉故",
    "X37n0662_017:0576c24": "兩分之今依大科次第也。",
    "X37n0662_017:0577a01": "但因答竟等者前卷佛已答師子吼云涅槃無十相",
    "X37n0662_017:0577a02": "故名為無相雖已領無相之旨未曉無生無出等一",
    "X37n0662_017:0577a03": "十二法之義故此問之疏云十法者文逸二字。",
    "X37n0662_017:0577a04": "皆答涅槃之圓德者圓融無礙因果通收云何二師",
    "X37n0662_017:0577a05": "各執因果。",
    "X37n0662_017:0577a06": "但是涅槃果果之異者涅槃即果果向十二法皆是",
    "X37n0662_017:0577a07": "果果異名欲剋此果復須十法為因也。",
    "X37n0662_017:0577a08": "經而不為戒乃至唯為第一義等明捨諸相唯求實",
    "X37n0662_017:0577a09": "義謂不著此出世戒及化他利養智斷二乘等相唯",
    "X37n0662_017:0577a10": "為三德一心無取無著一止一作無非法界名為唯",
    "X37n0662_017:0577a11": "為最上護持禁戒也。",
    "X37n0662_017:0577a12": "經身心寂靜五陰即涅槃名身心寂靜又四禪名身",
    "X37n0662_017:0577a13": "寂靜四空名心寂靜。",
    "X37n0662_017:0577a14": "經時語者離非時語儒書尚云寢不語食不言又云",
    "X37n0662_017:0577a15": "時然後言人不猒其言北遠曰實語者即離口四過",
    "X37n0662_017:0577a16": "也實語即不妄語玅語問訊即不惡口時語謂合時",
    "X37n0662_017:0577a17": "善言即不兩舌真語不綺語。",
    "X37n0662_017:0577a18": "先問善業次問惡業者以善惡二業受報俱無盡故",
    "X37n0662_017:0577a19": "云何當得成佛。",
    "X37n0662_017:0577a20": "語端者託佛告純陀之言以為問端。",
    "X37n0662_017:0577a21": "經是報無盡者純陀施佛既受無邊人天福報應礙",
    "X37n0662_017:0577a22": "成道故經云何時當得菩提。",
    "X37n0662_017:0577a23": "經如法句偈者十誦律說有一金鏘從地而出欲鏘",
    "X37n0662_017:0577a24": "佛足佛作神通上昇虗空至色究竟鏘亦不捨佛便",
    "X37n0662_017:0577b01": "入海鏘亦隨逐潛入須彌鏘還逐入周徧十方處處",
    "X37n0662_017:0577b02": "逃避鏘恒不捨還復本坐鏘乃傷足因說此偈。",
    "X37n0662_017:0577b03": "業力者即十力中第二力也謂佛知眾生三世諸業",
    "X37n0662_017:0577b04": "果報等名業力。",
    "X37n0662_017:0577b05": "故稱為大者即經云業力最深也。",
    "X37n0662_017:0577b06": "初開權者作決定說且順權機此是施開之開也。",
    "X37n0662_017:0577b07": "智轉重為輕者俱舍云愚智所犯輕重不同愚作罪",
    "X37n0662_017:0577b08": "小亦墮惡智為罪大亦脫苦如丸鐵小亦沈水為鉢",
    "X37n0662_017:0577b09": "鐵大亦能浮。",
    "X37n0662_017:0577b10": "一以惡業不定者惡自改為善。",
    "X37n0662_017:0577b11": "善業不定者善或當為惡既俱不定何須修梵行求",
    "X37n0662_017:0577b12": "涅槃。",
    "X37n0662_017:0577b13": "一行不成者若不曉此由業不定必須修道之旨則",
    "X37n0662_017:0577b14": "如來之行不得成就。",
    "X37n0662_017:0577b15": "經遠離修習聖道者謂不修為遠離也。",
    "X37n0662_017:0577b16": "經不得解脫等者若不解脫二死云何得證三德。",
    "X37n0662_017:0577b17": "結無修道者既永永定受善惡果報如何轉迷為悟",
    "X37n0662_017:0577b18": "修習聖道耶由不定故故迷可轉。",
    "X37n0662_017:0577b19": "現生後三時應受者現世即受名順現報捨此陰身",
    "X37n0662_017:0577b20": "次生即受名順生報第二生去至無數劫其間受者",
    "X37n0662_017:0577b21": "名順後報。",
    "X37n0662_017:0577b22": "緣合即受者受報之時亦不出現生後也。",
    "X37n0662_017:0577b23": "既其有益者如經云諸人聞已壞惡果報令地獄空",
    "X37n0662_017:0577b24": "是有益也。",
    "X37n0662_017:0577c01": "初略經從往昔眾生已下是。次廣經從是賢劫中下",
    "X37n0662_017:0577c02": "是然此段經通明乘形三趣及惡人身而疏以地獄",
    "X37n0662_017:0577c03": "為略證諸趣為廣證也。",
    "X37n0662_017:0577c04": "經摾獵渠向反字書施罥於道曰摾正作弶。",
    "X37n0662_017:0577c05": "經賈客白虎通賈固也固其物待民來以求其利也",
    "X37n0662_017:0577c06": "經說現世報者以現世無惡心是因現世得眼目是",
    "X37n0662_017:0577c07": "報。",
    "X37n0662_017:0577c08": "不能具說者忍為法界具餘五度經文從要且舉忍",
    "X37n0662_017:0577c09": "度具戒度之一端耳。",
    "X37n0662_017:0577c10": "劓刖者於此方即古五刑之二也。",
    "X37n0662_017:0577c11": "雖不可現報者以地獄之報必須改陰非即世受故",
    "X37n0662_017:0577c12": "復不得受後報者以惡業厚重纔捨此身當生即受",
    "X37n0662_017:0577c13": "故云應生報。",
    "X37n0662_017:0577c14": "此時菩薩者約等覺說也。",
    "X37n0662_017:0577c15": "同於分段等者必捨身兜率下降閻浮此名順生不",
    "X37n0662_017:0577c16": "名現報。",
    "X37n0662_017:0577c17": "雖一生乃名現報者但是因移果易既非捨身受身",
    "X37n0662_017:0577c18": "故是現報。",
    "X37n0662_017:0577c19": "經緣合則受迷染因緣和合故受。",
    "X37n0662_017:0577c20": "不合不受者即反迷成悟轉染為淨則染緣不合故",
    "X37n0662_017:0577c21": "不受生死惡報故經云以是義故應有梵行等也。",
    "X37n0662_017:0577c22": "不定為得者以不定故則能修道得涅槃即經決定",
    "X37n0662_017:0577c23": "重業可使輕受也。",
    "X37n0662_017:0577c24": "儲軸為副者儲亦副也蔡邕獨斷曰乘輿之車皆副",
    "X37n0662_017:0578a01": "轄者施轄於外乃復設轄者也若如經云則不移處",
    "X37n0662_017:0578a02": "者即是中途折傷既無副軸則不移處故知初解為",
    "X37n0662_017:0578a03": "優。",
    "X37n0662_017:0578a04": "合束為言等者持戒撿身學慧照心故唯二也今以",
    "X37n0662_017:0578a05": "禁防身口七支為修身禁防意地三支為修戒修禪",
    "X37n0662_017:0578a06": "那為修心學般若為修慧故開成四若論十支俱名",
    "X37n0662_017:0578a07": "戒修禪為發慧故合之唯二。",
    "X37n0662_017:0578a08": "入住出三相者謂修善入出住百千三昧也。",
    "X37n0662_017:0578a09": "梵行具三法者四心各具三法也何者若無戒防三",
    "X37n0662_017:0578a10": "障慧蕩三惑定安其心不名淨行然疏釋經有二義",
    "X37n0662_017:0578a11": "相反經以不修七支為不修戒疏以為不修身經以",
    "X37n0662_017:0578a12": "不修聖行為不修慧疏云不修梵行雖似違現文而",
    "X37n0662_017:0578a13": "得意無在下六復次中悉具此義。",
    "X37n0662_017:0578a14": "無燒魚肉者恐穢氣至天天食此氣故。",
    "X37n0662_017:0578a15": "經種子精血究竟不淨者此五不淨中略舉初後。",
    "X37n0662_017:0578a16": "經如駞食蜜者涉公云外國有草狀如狗[木*巳]其刺如",
    "X37n0662_017:0578a17": "蜜駞貪蜜味而受其刺至死不顧。",
    "X37n0662_017:0578a18": "兜羅眊楊華者疏翻為楊華也未治本云此言楊華",
    "X37n0662_017:0578a19": "然楊華但翻兜羅之名以彼綿細軟如此方揚華故",
    "X37n0662_017:0578a20": "也眊則此方語眊仁志反通俗文毛飾曰眊矟上垂",
    "X37n0662_017:0578a21": "毛亦曰眊。",
    "X37n0662_017:0578a22": "經絍婆者女林如深二切樹名葉苦如此間苦揀樹",
    "X37n0662_017:0578a23": "言此虫甘之耳楝音力見反。",
    "X37n0662_017:0578a24": "五胞者頭四體是身之相。",
    "X37n0662_017:0578b01": "四大和合者由四大成六根致有假名實法之異故",
    "X37n0662_017:0578b02": "名身二。",
    "X37n0662_017:0578b03": "此身自身他者彼身者具足應云此身者自身彼身",
    "X37n0662_017:0578b04": "者他身。",
    "X37n0662_017:0578b05": "所修之法者所修即三品。",
    "X37n0662_017:0578b06": "經若見戒者見有戒體防止戒相修時名因成時名",
    "X37n0662_017:0578b07": "果聖上凡下多戒名聚總一別二自此他彼息過名",
    "X37n0662_017:0578b08": "滅餘善名等修上七門名為戒修修人名者戒能到",
    "X37n0662_017:0578b09": "果名波羅蜜見如是相名不修戒。",
    "X37n0662_017:0578b10": "經若見心等者遠云見有心體攀緣心相往業名因",
    "X37n0662_017:0578b11": "報心名果多心名聚心王名心想等名數總一別二",
    "X37n0662_017:0578b12": "自此他彼斷離名滅心法名等。",
    "X37n0662_017:0578b13": "經若見慧者見慧體體謂慧數覺知慧相餘並准前。",
    "X37n0662_017:0578b14": "師子吼品之六",
    "X37n0662_017:0578b15": "那有六道差別者既皆有佛性應以理具之力自然",
    "X37n0662_017:0578b16": "俱能修道皆得涅槃同一佛界何故猶有六道耶經",
    "X37n0662_017:0578b17": "云一切眾生即六道也亦可云九界。",
    "X37n0662_017:0578b18": "即能吸得者既有佛性合自得菩提如磁石自然吸",
    "X37n0662_017:0578b19": "鐵吸鐵既非作意得道何假修成。",
    "X37n0662_017:0578b20": "世尊下經有兩世尊此指後也牒現病品正取不遇",
    "X37n0662_017:0578b21": "不聞為難。",
    "X37n0662_017:0578b22": "二作譬者作日月四河闡提三譬也。",
    "X37n0662_017:0578b23": "咸備手足等者以喻同有佛性而有得涅槃不得涅",
    "X37n0662_017:0578b24": "槃之殊。",
    "X37n0662_017:0578c01": "初七人下釋七種人是通義以此經兼偏故佛以通",
    "X37n0662_017:0578c02": "教義答既談佛性同了圓常。",
    "X37n0662_017:0578c03": "五方便者謂四念為一并四善根為五然四念猶是",
    "X37n0662_017:0578c04": "外凡。",
    "X37n0662_017:0578c05": "兩兩相對者雖六不同唯是一河若不修道品則不",
    "X37n0662_017:0578c06": "出生死不入涅槃是生死河若修道品則出生死入",
    "X37n0662_017:0578c07": "涅槃即涅槃河故知只是一河佛性亦爾修者能斷",
    "X37n0662_017:0578c08": "煩惱則能見性即佛性河不修者不斷煩惱不見佛",
    "X37n0662_017:0578c09": "性即煩惱河惡能離善至極名善法河不能離不至",
    "X37n0662_017:0578c10": "極名惡法河又此六河還是三德生死即涅槃法身",
    "X37n0662_017:0578c11": "德也煩惱即佛性般若德也惡法即善法解脫德也",
    "X37n0662_017:0578c12": "即六而三即三而一一心三德六河同歸。",
    "X37n0662_017:0578c13": "合四果為一第四者合四果為一人當第四也。",
    "X37n0662_017:0578c14": "七淨華者一戒淨二心淨三見淨四斷疑淨五知道",
    "X37n0662_017:0578c15": "非道淨六道迹知見淨七道迹智斷淨委釋七義如",
    "X37n0662_017:0578c16": "前記。",
    "X37n0662_017:0578c17": "即是求因者七淨後四是果而言求因者且據前二",
    "X37n0662_017:0578c18": "通因以說。",
    "X37n0662_017:0578c19": "諸覺華者還是七淨謂之七覺淨華。",
    "X37n0662_017:0578c20": "即是求果者且約後四在果以說又淨義約因覺義",
    "X37n0662_017:0578c21": "約果故此配釋。",
    "X37n0662_017:0578c22": "出家應是出河者下經合云欲度生死大河出家剃",
    "X37n0662_017:0578c23": "髮而此譬文合云出河而言入者何以相反故釋云",
    "X37n0662_017:0578c24": "欲明生死涅槃體性不二故云非迢然別也。",
    "X37n0662_017:0579a01": "將立而退者將入內凡名立而今起惡名退。",
    "X37n0662_017:0579a02": "今生不修者顯過去世時已修五停四念今既無信",
    "X37n0662_017:0579a03": "不重修習故能斷善經雖沒還出是過世出已復沒",
    "X37n0662_017:0579a04": "是今生。",
    "X37n0662_017:0579a05": "昔日經沒者未入內凡已前曾起惡故。",
    "X37n0662_017:0579a06": "不知大乘出處者不了佛性也。",
    "X37n0662_017:0579a07": "而去者度生死河而去也。",
    "X37n0662_017:0579a08": "從其心邊者安心利物雖有生死如無生死故云淺",
    "X37n0662_017:0579a09": "耳。",
    "X37n0662_017:0579a10": "經即名五大者謂色大乃至識大或云外人計四大",
    "X37n0662_017:0579a11": "及虗空為五大者非今經意經明五大是五陰異名",
    "X37n0662_017:0579a12": "故云即名五大。",
    "X37n0662_017:0579a13": "一云五眾者謂出家五眾也。",
    "X37n0662_017:0579a14": "摩訶僧祇大眾不同者僧祇即上座部謂於畢鉢羅",
    "X37n0662_017:0579a15": "窟內迦葉等上座與五百無疑解脫羅漢結集名上",
    "X37n0662_017:0579a16": "座部眾大謂于時大眾有不得預五百數者乃於窟",
    "X37n0662_017:0579a17": "外結集名大眾部然摩訶僧祇此翻大眾則名與窟",
    "X37n0662_017:0579a18": "外何別應云窟內大眾窟外大眾即涇渭自分而言",
    "X37n0662_017:0579a19": "上座者別從迦葉以彰其稱他鞞羅是窟內結集之",
    "X37n0662_017:0579a20": "門人故取迦葉等上座之號大天是窟外之後裔故",
    "X37n0662_017:0579a21": "立大眾之名。",
    "X37n0662_017:0579a22": "育王設會等者宗輪論云如是傳聞佛薄伽梵般涅",
    "X37n0662_017:0579a23": "槃後百有餘年去聖時淹如日久沒摩竭提國王號",
    "X37n0662_017:0579a24": "無憂統攝贍部化洽人神是時佛法大眾遂破言大",
    "X37n0662_017:0579b01": "天者其未出家犯三逆罪謂煞父煞母煞阿羅漢造",
    "X37n0662_017:0579b02": "三罪已深生憂悔欲求滅罪適逢窟外結集大眾部",
    "X37n0662_017:0579b03": "僧既不知其犯逆便與出家登具之後以聰明利智",
    "X37n0662_017:0579b04": "大為無憂王所宗後與上座乖爭大天謂戒經中若",
    "X37n0662_017:0579b05": "滅諍者依多人語時上座部中耆德雖多而人甚少",
    "X37n0662_017:0579b06": "大天黨內耆德雖少而人甚多故王以大天為是故",
    "X37n0662_017:0579b07": "二部抗行。",
    "X37n0662_017:0579b08": "大集經亦預指五部者大集第二十七云我涅槃後",
    "X37n0662_017:0579b09": "我諸弟子受持如來十二部經書寫讀誦顛倒解義",
    "X37n0662_017:0579b10": "顛倒宣說以倒說故覆隱法藏人名曇摩毱多此云",
    "X37n0662_017:0579b11": "法密部經言覆隱即是密義或云法藏藏即密義法",
    "X37n0662_017:0579b12": "名四分經言而復讀誦書寫外典受有三世及以內",
    "X37n0662_017:0579b13": "外破壞外道善能論議說一切性悉得受戒凡所問",
    "X37n0662_017:0579b14": "難悉能答對是故名為薩婆多此云一切有此部計",
    "X37n0662_017:0579b15": "三世有實三性悉得受戒法名十誦經言說無有我",
    "X37n0662_017:0579b16": "及以受者轉諸煩惱猶如死屍是故名為迦葉遺此",
    "X37n0662_017:0579b17": "云重空觀數論外道執有實受用塵境名為受者轉",
    "X37n0662_017:0579b18": "猶捨也故喻死屍法名解脫此有戒本相同五分經",
    "X37n0662_017:0579b19": "言不作地相水火風相虗空識相名彌沙塞此言不",
    "X37n0662_017:0579b20": "著有無觀法名五分經言皆說有我不說空相猶如",
    "X37n0662_017:0579b21": "小兒是故名為婆蹉富羅婆蹉此翻犢富羅此翻子",
    "X37n0662_017:0579b22": "名犢子部也此部計我非是即蘊亦不離蘊而有實",
    "X37n0662_017:0579b23": "我律本不來經言廣博遍攬五部經書是故名為摩",
    "X37n0662_017:0579b24": "訶僧祇此云大眾此有律首疏云總別有其六部僧",
    "X37n0662_017:0579c01": "祇是總前五是別此僧祇部眾行解虗通不生偏執",
    "X37n0662_017:0579c02": "遍順五見以通行故故知是總。",
    "X37n0662_017:0579c03": "如宗輪論者彼論云至第二百年大眾部中流出三",
    "X37n0662_017:0579c04": "部一假說部二說出世部三鷄胤部言一假說者真",
    "X37n0662_017:0579c05": "諦云此部執世出世法無有實體但一假名名一假",
    "X37n0662_017:0579c06": "說部二說出世者此部明世間法從顛倒生皆是虗",
    "X37n0662_017:0579c07": "妄故非實有悉是假名出世之法不從倒起有道果",
    "X37n0662_017:0579c08": "二空境是真實二空智亦真實真實境能生真實智",
    "X37n0662_017:0579c09": "真實智能通真實境故是實有也三鷄胤者上古有",
    "X37n0662_017:0579c10": "仙染鷄生子是此之族文殊問經云是律主姓次第",
    "X37n0662_017:0579c11": "二百年從大眾部又出一部名得多聞部以部主學",
    "X37n0662_017:0579c12": "通三藏深悟佛旨故曰多聞次第二百年大眾部中",
    "X37n0662_017:0579c13": "復出一部名說假部大乘基云此部所說世法有假",
    "X37n0662_017:0579c14": "有實次第二百年滿有一出家外道捨邪歸正亦名",
    "X37n0662_017:0579c15": "大天非造逆大天也於大眾部中出家受戒多聞精",
    "X37n0662_017:0579c16": "進居制多山與彼部僧重詳五事因茲乖諍分為三",
    "X37n0662_017:0579c17": "部一制多山者此云靈廟謂初生成道轉法輪涅槃",
    "X37n0662_017:0579c18": "四處皆有靈廟供養故也二西山住部制多山西名",
    "X37n0662_017:0579c19": "西山住三北山住部制多山北名北山住本末別說",
    "X37n0662_017:0579c20": "合成九部二上座部至三百年初迦多衍尼子於上",
    "X37n0662_017:0579c21": "座出家盛弘一味法少弘經律既乖部旨遂分為兩",
    "X37n0662_017:0579c22": "部一說一切有部者有二一有為三世二無為離世",
    "X37n0662_017:0579c23": "即虗空擇滅非擇滅其體皆有名一切有亦名說因",
    "X37n0662_017:0579c24": "部謂此部立義廣出所因也此執前五部中十誦為",
    "X37n0662_017:0580a01": "宗二上座部轉名雪山部上座弟子本弘經教說因",
    "X37n0662_017:0580a02": "部起多弘對法既閑義理然伏上座上座部弱遂移",
    "X37n0662_017:0580a03": "入雪山避從所住處為名也次第三百年從說一切",
    "X37n0662_017:0580a04": "部流出名犢子部上古有仙染犢生子自後仙種皆",
    "X37n0662_017:0580a05": "云犢子即婆羅門姓執前婆麤富羅部為宗次第三",
    "X37n0662_017:0580a06": "百年從犢子部流出四部一法上部有法可上故名",
    "X37n0662_017:0580a07": "法上二賢胄部賢者部主之名胄者苗裔之義是阿",
    "X37n0662_017:0580a08": "羅漢之苗裔故言賢胄三正量部謂權衡刊定名之",
    "X37n0662_017:0580a09": "為量量無部謬故言正也即明了論所宗也四密林",
    "X37n0662_017:0580a10": "山部即近林蓊鬱繁密部主居此從所居為名也次",
    "X37n0662_017:0580a11": "第三百年從說一切有部復出一部名化地部部主",
    "X37n0662_017:0580a12": "昔作國王化霑地上人庶後捨國出家從本為名名",
    "X37n0662_017:0580a13": "化地部執前彌沙塞部為宗次第三百年從化地部",
    "X37n0662_017:0580a14": "流出一部名法藏部或名法密亦云法護部此羅漢",
    "X37n0662_017:0580a15": "是目連弟子目連滅後法護習師所說以為五藏一",
    "X37n0662_017:0580a16": "經藏二律藏三論藏四呪藏五菩薩藏化地部中有",
    "X37n0662_017:0580a17": "同其所立五藏者別為一部名法護部執前四分為",
    "X37n0662_017:0580a18": "宗次第至三百年末從說一切有部流出一部名飲",
    "X37n0662_017:0580a19": "光部梵云迦葉波此云飲光迦葉是姓上古有仙人",
    "X37n0662_017:0580a20": "身光極盛飲蔽餘光令不現故此部主是彼苗裔也",
    "X37n0662_017:0580a21": "執前解脫律為宗至四百年初從說一切有部復出",
    "X37n0662_017:0580a22": "一部名經量部此師唯依經為比量不依律及對法",
    "X37n0662_017:0580a23": "凡所解義以經為證此從部主為名也本末別成十",
    "X37n0662_017:0580a24": "一部并前大眾九部合二十部也上座部中雖分十",
    "X37n0662_017:0580b01": "一部異每一一部中皆含五部宗計其中一切有部",
    "X37n0662_017:0580b02": "偏執薩婆多部為宗化地部偏執彌沙塞五分為宗",
    "X37n0662_017:0580b03": "犢子部偏執婆麤富羅部為宗飲光部偏執迦葉遺",
    "X37n0662_017:0580b04": "部為宗法藏部偏執四分曇無德為宗然此分部雖",
    "X37n0662_017:0580b05": "非經要後之學者不可不知。",
    "X37n0662_017:0580b06": "經信施等者亦信一體三寶經略不說。",
    "X37n0662_017:0580b07": "小大兩位俱在中者此第三人是四善根內凡位正",
    "X37n0662_017:0580b08": "當小教而云信於如來常恒不變則滅大義故云兩",
    "X37n0662_017:0580b09": "位俱在中也二乘是小菩薩是大故云三人共位。",
    "X37n0662_017:0580b10": "大乘教異者以別教是獨菩薩法不應與二乘同位",
    "X37n0662_017:0580b11": "況下明第四第五人是二乘故是以不可作別義消",
    "X37n0662_017:0580b12": "釋。",
    "X37n0662_017:0580b13": "一云下引勝鬘以申今意通教內凡正當初業既信",
    "X37n0662_017:0580b14": "常住則是不愚於法。",
    "X37n0662_017:0580b15": "如勝鬘說者彼經一乘章云羅漢支佛度生死畏次",
    "X37n0662_017:0580b16": "第得解脫樂是作念我離生死恐怖不受生死苦世",
    "X37n0662_017:0580b17": "尊羅漢支佛觀察時得不受後有觀第一蘇息處涅",
    "X37n0662_017:0580b18": "槃地世尊彼先所得地不愚於法不由於他亦自知",
    "X37n0662_017:0580b19": "得有餘地必當得阿耨菩提何以故二乘皆入大乘",
    "X37n0662_017:0580b20": "大乘者即是佛乘是故三乘即是一乘彼是方等密",
    "X37n0662_017:0580b21": "談二乘往昔元發大心故云初業不愚或是爾前密",
    "X37n0662_017:0580b22": "解於常豈同今經顯露之說三並知圓故使三乘咸",
    "X37n0662_017:0580b23": "信不變。",
    "X37n0662_017:0580b24": "多有所關者只由今經重施偏小所以釋義通於四",
    "X37n0662_017:0580c01": "教前約三乘初業已是藏通故今更約別義以釋多",
    "X37n0662_017:0580c02": "有所關義在於此。",
    "X37n0662_017:0580c03": "則似別義者別人初心知常住理為惑所覆。",
    "X37n0662_017:0580c04": "以大下謂圓頓之心修入歷別行位則豈唯別義即",
    "X37n0662_017:0580c05": "圓藏通亦爾須跋得小乘果即是藏通而云因無常",
    "X37n0662_017:0580c06": "而果是常復當別義。",
    "X37n0662_017:0580c07": "既具兩文者經明第三人具大小二義而疏文約通",
    "X37n0662_017:0580c08": "別釋之以此一文貫通初後七段皆然俱關兩教。",
    "X37n0662_017:0580c09": "未可專是者不可偏就一教釋義也。",
    "X37n0662_017:0580c10": "今作下且作通教釋之問既云未可專是何故但作",
    "X37n0662_017:0580c11": "通義釋耶答以經文明三人共位義顯現故故下文",
    "X37n0662_017:0580c12": "云答問宜作此說。",
    "X37n0662_017:0580c13": "以大涅槃心等者以圓頓觀心寄通教行位而修也",
    "X37n0662_017:0580c14": "若出分段河則正齊六根淨位。",
    "X37n0662_017:0580c15": "答問宜作此說者前問同有佛性應同得涅槃那有",
    "X37n0662_017:0580c16": "六道差別故今約通位答之以通教人雜足顯差別",
    "X37n0662_017:0580c17": "之義同證即真足顯佛性是同但修之必得不修不",
    "X37n0662_017:0580c18": "得。",
    "X37n0662_017:0580c19": "舉三譬者文誤應云五譬一良毉二施主三日出四",
    "X37n0662_017:0580c20": "河水五大地也。",
    "X37n0662_017:0580c21": "自恃有性等者世有濫學大乘語者自謂本來具足",
    "X37n0662_017:0580c22": "毀呰造修正當斯貶故十不二門云可由事不移心",
    "X37n0662_017:0580c23": "則令迷修成了故須一其迷了照性成修見性修心",
    "X37n0662_017:0580c24": "二修俱泯。",
    "X37n0662_017:0581a01": "欲令吸取者者石不動而鐵自來名之為吸以喻執",
    "X37n0662_017:0581a02": "己有性不假修道而菩提自證義當吸取。",
    "X37n0662_017:0581a03": "經鑵綆鑵汲器也綆說文汲井繩也。",
    "X37n0662_017:0581a04": "此地般若現前者暹說云古人以十度竪對十地故",
    "X37n0662_017:0581a05": "般若當第六現前地。",
    "X37n0662_017:0581a06": "即是理內等者中道不思議空名理內空以所證中",
    "X37n0662_017:0581a07": "空譬在迷佛性也。",
    "X37n0662_017:0581a08": "造譬初心等者初心即名字位智三也修習即觀行",
    "X37n0662_017:0581a09": "相似位行三也見性即分真位證三也。",
    "X37n0662_017:0581a10": "有六句者澤州釋云造已謝往身內即無名非內繫",
    "X37n0662_017:0581a11": "屬造人名非外業謝在往現無法體名非有成在過",
    "X37n0662_017:0581a12": "去所以非無先造已竟非是本無今始有也由造故",
    "X37n0662_017:0581a13": "有故非無因。",
    "X37n0662_017:0581a14": "不由此陰等者但有現因而於後果故屬斷見。",
    "X37n0662_017:0581a15": "人作天受者非謂人中作業天上受果葢言此人作",
    "X37n0662_017:0581a16": "業彼天受之。",
    "X37n0662_017:0581a17": "有因無果者此人作業不獲果故。",
    "X37n0662_017:0581a18": "有果無因者彼天受之昔無因故。",
    "X37n0662_017:0581a19": "是常見者不假修因而果常現。",
    "X37n0662_017:0581a20": "是斷見者人非其因不招來果故。",
    "X37n0662_017:0581a21": "是斷見亦應有下彼天作業此人受之。",
    "X37n0662_017:0581a22": "同第一句者與此作此受句義同也謂彼陰作業彼",
    "X37n0662_017:0581a23": "陰受果則是一陰一即是常等餘皆例前。",
    "X37n0662_017:0581a24": "時節和合者即因緣會遇時果報還自受也。",
    "X37n0662_017:0581b01": "琥珀吸芥者吸芥子也玄中記云松脂淪入地千年",
    "X37n0662_017:0581b02": "為琥魄。",
    "X37n0662_017:0581b03": "水土為牙緣者子是牙因水土為緣子與水土於牙",
    "X37n0662_017:0581b04": "乃是異法。",
    "X37n0662_017:0581b05": "為譬作譬者為磁石譬作猛火等六譬文云凡舉五",
    "X37n0662_017:0581b06": "譬者字誤。",
    "X37n0662_017:0581b07": "無明豈能吸諸行耶者離緣不生餘亦如是。",
    "X37n0662_017:0581b08": "經亦得名為無明緣行者得緣能生餘亦例爾。",
    "X37n0662_017:0581b09": "正顯不吸者理性無遷故有佛不增無佛不減法華",
    "X37n0662_017:0581b10": "曰是法住法位世間相常住斯之謂乎。",
    "X37n0662_017:0581b11": "經若言佛性住眾生中者乃至云即是無常世謂佛",
    "X37n0662_017:0581b12": "性不徧無情豈逃斯責。",
    "X37n0662_017:0581b13": "經十二因無定住處等者相生之理無所定屬故無",
    "X37n0662_017:0581b14": "住處相生理定未曾暫無故名為常故約因緣以喻",
    "X37n0662_017:0581b15": "佛性。",
    "X37n0662_017:0581b16": "經都無住處者此無住之性而眾生皆有。",
    "X37n0662_017:0581b17": "但聽業緣者聽許也但許過去業緣總感現在四大",
    "X37n0662_017:0581b18": "果身故經云而是四大亦無有業。",
    "X37n0662_017:0581b19": "時至則現者修道時至也如四大受身時至則現。",
    "X37n0662_017:0581b20": "大乘明風有色者如仁王經有六色風黑赤青天地",
    "X37n0662_017:0581b21": "火也法華云假使黑風斯皆大乘言風有色。",
    "X37n0662_017:0581b22": "秋氣白者梁元帝纂要云秋曰白藏氣白而收藏萬",
    "X37n0662_017:0581b23": "物。",
    "X37n0662_017:0581b24": "經異法界故等者四大不同名異法界故令堅等各",
    "X37n0662_017:0581c01": "不相似。",
    "X37n0662_017:0581c02": "經佛性亦爾等者以佛性異彼兔角之無是故眾生",
    "X37n0662_017:0581c03": "修道時至即便顯現又復妄法修至則滅佛性異彼",
    "X37n0662_017:0581c04": "修至則現名異法界。",
    "X37n0662_017:0581c05": "爾雅作蘆菔者爾雅釋草云葖蘆[萉-巴+巳]郭景純注曰[萉-巴+巳]",
    "X37n0662_017:0581c06": "宜為菔蘆菔蕪菁屬紫華大根俗呼雹葖疏引小異",
    "X37n0662_017:0581c07": "蘆菔字林上力何反下蒲北反經本或萊茯音與上",
    "X37n0662_017:0581c08": "同講者或以來伏二音呼之謬之何甚。",
    "X37n0662_017:0581c09": "不得出於即離兩句者一存是即義一亡是離義而",
    "X37n0662_017:0581c10": "佛性之理不即不離故知汝解尚未出即離二句況",
    "X37n0662_017:0581c11": "能出兩亦雙非句乎故云況得絕於四句若絕四計",
    "X37n0662_017:0581c12": "則離百非四句不亡百非豈離。",
    "X37n0662_017:0581c13": "頭足下今師正釋。",
    "X37n0662_017:0581c14": "非即六法等者五陰及神我名六法。",
    "X37n0662_017:0581c15": "非內非外者非內六根非外六塵根是正報塵是依",
    "X37n0662_017:0581c16": "報。",
    "X37n0662_017:0581c17": "如諸婆羅門所謗者如前經說仙豫勸婆羅門發大",
    "X37n0662_017:0581c18": "乘心彼云大乘是無所有云何大王令人同虗空等",
    "X37n0662_017:0581c19": "若謂佛性離六法者全同彼謗。",
    "X37n0662_017:0581c20": "取不即不離等者修道方證故不即六法即是故不",
    "X37n0662_017:0581c21": "離如水非水亦即是水思之可知。",
    "X37n0662_017:0581c22": "一一皆三者前五皆三後一但二闕結文若例前五",
    "X37n0662_017:0581c23": "應云以是故說我為佛性。",
    "X37n0662_017:0581c24": "或言常遍者謂我遍虗空此即計我大色小。",
    "X37n0662_017:0582a01": "或言如芥子者此計色大我小。",
    "X37n0662_017:0582a02": "經和合為軍者周禮夏官大司馬曰凡制軍萬有二",
    "X37n0662_017:0582a03": "千五百人此乃眾人和合而得成軍以喻五陰和合",
    "X37n0662_017:0582a04": "而得有我。",
    "X37n0662_017:0582a05": "假名有用有名無體者開善謂假名之我雖有其名",
    "X37n0662_017:0582a06": "及宰主之用而無實體以攬陰而成故亦猶拳有名",
    "X37n0662_017:0582a07": "有用而無體由攬指而成故莊嚴意謂既有名用豈",
    "X37n0662_017:0582a08": "得無體。",
    "X37n0662_017:0582a09": "此兩下今破。",
    "X37n0662_017:0582a10": "亦復非假者既有名用則同實法何謂假名。",
    "X37n0662_017:0582a11": "觀師下今引觀師以為正義。",
    "X37n0662_017:0582a12": "亦破即離者無我破即無無我破離。",
    "X37n0662_017:0582a13": "皆是假名者我與無我皆假名也無我尚是假名豈",
    "X37n0662_017:0582a14": "應計我有用體耶。",
    "X37n0662_017:0582a15": "別有名教者諸經中別有此四名數也。",
    "X37n0662_017:0582a16": "十二因緣是觀智者但是因因性也。",
    "X37n0662_017:0582a17": "別有所出者如法華玄等明十二因緣三道即是三",
    "X37n0662_017:0582a18": "德可申此義。",
    "X37n0662_017:0582a19": "餘二如文者第七第八二文也然此八文始自慈悲",
    "X37n0662_017:0582a20": "終頂三昧皆指眾生理性本具所以修之必得。",
    "X37n0662_017:0582a21": "經頂三昧者實相極理如人頭頂最尊貴故觀此理",
    "X37n0662_017:0582a22": "故名頂三昧。",
    "X37n0662_017:0582a23": "尋撿無此字者若依應法師音義云亡皮反禾稔也",
    "X37n0662_017:0582a24": "關西謂之[序-予+禾]冀州謂之穄。",
    "X37n0662_017:0582b01": "經不生惡心如食子肉者不生貪殘殺害之心但為",
    "X37n0662_017:0582b02": "治病事不獲己強而食之猶如飢窮食子心無有歡。",
    "X37n0662_017:0582b03": "亦是稱歡三寶者弘經人是僧故成三寶。",
    "X37n0662_017:0582b04": "前總略嘆次廣釋者經文但有通別二段略廣分文",
    "X37n0662_017:0582b05": "恐誤。",
    "X37n0662_017:0582b06": "經有因亦勝者謂欲有之因即生兜率天因也。",
    "X37n0662_017:0582b07": "此天處中者上有三天下有三天故又佛生中天表",
    "X37n0662_017:0582b08": "證中道。",
    "X37n0662_017:0582b09": "中寺者寺名在建業。王儉南齊宰相也。",
    "X37n0662_017:0582b10": "古人作教字者應作覺字音教謂睡覺也。",
    "X37n0662_017:0582b11": "那作單解者經既云深乃是一三相即不縱不橫名",
    "X37n0662_017:0582b12": "為深也若作單橫單竪釋之則是縱橫之義淺而非",
    "X37n0662_017:0582b13": "深。",
    "X37n0662_017:0582b14": "經潮不過限者海潮之事諸經多說且據正法念經",
    "X37n0662_017:0582b15": "云有海名大波廣五千由旬水下風起眾生因緣一",
    "X37n0662_017:0582b16": "切大海及與洲渚海波出過二由旬閻浮人說名海",
    "X37n0662_017:0582b17": "潮王充論衡曰以水者地之血脉隨氣進退而為潮",
    "X37n0662_017:0582b18": "經順風而行者波濤鼓激令大海漸深也。",
    "X37n0662_017:0582b19": "獨一種耶者何故獨是胎生也。",
    "X37n0662_017:0582b20": "經云何得有碎身舍利者以化生必化滅故無骨分",
    "X37n0662_017:0582b21": "俱舍云如滅燈光則無所見。",
    "X37n0662_017:0582b22": "經無明[穀-禾+卵]口角反。",
    "X37n0662_017:0582b24": "涅槃經疏三德指歸卷第十七"
}