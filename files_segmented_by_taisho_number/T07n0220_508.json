{
    "T07n0220_508:0589b06": "大般若波羅蜜多經卷第五百八",
    "T07n0220_508:0589b08": "三藏法師玄奘奉　詔譯",
    "T07n0220_508:0589b09": "第三分陀羅尼品第十三之一",
    "T07n0220_508:0589b10": "時，天帝釋竊作是念：「若善男子、善女人等，得",
    "T07n0220_508:0589b11": "聞如是甚深般若波羅蜜多法門名字，當知",
    "T07n0220_508:0589b12": "過去已曾親近無量如來、應、正等覺，發弘誓",
    "T07n0220_508:0589b13": "願、種諸善根，多善知識之所攝受，況能書寫、",
    "T07n0220_508:0589b14": "受持、讀誦、如理思惟、為他演說，或能隨力如",
    "T07n0220_508:0589b15": "教修行！當知是人已於過去無量佛所親近",
    "T07n0220_508:0589b16": "承事、供養恭敬、植眾德本，曾聞般若波羅蜜",
    "T07n0220_508:0589b17": "多，聞已受持、思惟、讀誦、為他演說、如教修行，",
    "T07n0220_508:0589b18": "或於此經能問能答，由先福力今辦是事。若",
    "T07n0220_508:0589b19": "善男子、善女人等，已曾供養無量如來、應、正",
    "T07n0220_508:0589b20": "等覺，功德純淨，聞深般若波羅蜜多，其心不",
    "T07n0220_508:0589b21": "驚不恐不怖，聞已信樂如說修行，當知是人",
    "T07n0220_508:0589b22": "曾於過去無量百千俱胝佛所發弘誓願，修",
    "T07n0220_508:0589b23": "行布施乃至般若波羅蜜多故，於今生能成",
    "T07n0220_508:0589b24": "是事。」時，舍利子亦白佛言：「若善男子、善女人",
    "T07n0220_508:0589b25": "等，聞此般若波羅蜜多甚深義趣，其心不驚",
    "T07n0220_508:0589b26": "不恐不怖，聞已書寫、受持、讀誦、如理思惟、為",
    "T07n0220_508:0589b27": "他演說、廣令流布、如教修行，當知是人如不",
    "T07n0220_508:0589b28": "退位諸大菩薩。所以者何？如是般若波羅蜜",
    "T07n0220_508:0589b29": "多義趣甚深極難信解，若於先世不久修行",
    "T07n0220_508:0589c01": "布施等六波羅蜜多，豈蹔得聞即能信解！世",
    "T07n0220_508:0589c02": "尊！若善男子、善女人等，聞說般若波羅蜜多",
    "T07n0220_508:0589c03": "甚深義趣毀訾誹謗，當知是人先世於此甚",
    "T07n0220_508:0589c04": "深般若波羅蜜多亦曾毀謗。何以故？如是愚",
    "T07n0220_508:0589c05": "人聞說般若波羅蜜多甚深義趣，由宿習力",
    "T07n0220_508:0589c06": "不信不樂，心不清淨。所以者何？如是愚人於",
    "T07n0220_508:0589c07": "過去世，未曾親近諸佛菩薩及餘賢聖，未曾",
    "T07n0220_508:0589c08": "請問：云何應行布施等六波羅蜜多？廣說乃",
    "T07n0220_508:0589c09": "至云何應學十八佛不共法？故今聞說甚深",
    "T07n0220_508:0589c10": "般若波羅蜜多，毀訾誹謗不信不樂，心不清",
    "T07n0220_508:0589c11": "淨。」爾時，天帝釋謂舍利子言：「如是般若波羅",
    "T07n0220_508:0589c12": "蜜多義趣甚深極難信解，諸有未久信樂修",
    "T07n0220_508:0589c13": "行布施等六波羅蜜多，廣說乃至十八佛不",
    "T07n0220_508:0589c14": "共法及餘無量無邊佛法，聞此般若波羅蜜",
    "T07n0220_508:0589c15": "多甚深義趣，不能信解或生毀謗，未為希有。",
    "T07n0220_508:0589c16": "大德！我今敬禮甚深般若波羅蜜多，我若敬",
    "T07n0220_508:0589c17": "禮甚深般若波羅蜜多，即為敬禮一切智智。」",
    "T07n0220_508:0589c18": "爾時，佛告天帝釋言：「如是！如是！如汝所說。敬",
    "T07n0220_508:0589c19": "禮般若波羅蜜多，即為敬禮一切智智。何以",
    "T07n0220_508:0589c20": "故？憍尸迦！諸佛所得一切智智及餘無量無",
    "T07n0220_508:0589c21": "邊功德，皆依般若波羅蜜多而成辦故。憍尸",
    "T07n0220_508:0589c22": "迦！若菩薩摩訶薩欲住如來一切智智，當住",
    "T07n0220_508:0589c23": "般若波羅蜜多；欲起諸佛一切智、道相智、一",
    "T07n0220_508:0589c24": "切相智，當學般若波羅蜜多；欲斷煩惱習氣",
    "T07n0220_508:0589c25": "相續，證得無上正等菩提，轉妙法輪度有情",
    "T07n0220_508:0589c26": "眾，當學般若波羅蜜多。憍尸迦！若善男子、善",
    "T07n0220_508:0589c27": "女人等欲得預流、一來、不還、阿羅漢果、獨覺",
    "T07n0220_508:0589c28": "菩提，當學般若波羅蜜多。憍尸迦！若菩薩摩",
    "T07n0220_508:0589c29": "訶薩欲善安立聲聞種性補特伽羅住聲聞",
    "T07n0220_508:0590a01": "乘、獨覺種性補特伽羅住獨覺乘、菩薩種",
    "T07n0220_508:0590a02": "性補特伽羅住無上乘，當學般若波羅蜜多。",
    "T07n0220_508:0590a03": "憍尸迦！若菩薩摩訶薩欲伏眾魔摧諸外道",
    "T07n0220_508:0590a04": "黑暗朋黨，當學般若波羅蜜多。憍尸迦！若菩",
    "T07n0220_508:0590a05": "薩摩訶薩欲總攝受諸苾芻眾令善調伏，當學",
    "T07n0220_508:0590a06": "般若波羅蜜多。」",
    "T07n0220_508:0590a07": "爾時，天帝釋白佛言：「世尊！諸菩薩摩訶薩行",
    "T07n0220_508:0590a08": "深般若波羅蜜多時，云何住色？云何住受、想、",
    "T07n0220_508:0590a09": "行、識？云何習色？云何習受、想、行、識？廣說乃至",
    "T07n0220_508:0590a10": "云何住十八佛不共法？云何習十八佛不共",
    "T07n0220_508:0590a11": "法？」爾時，佛告天帝釋言：「善哉！善哉！汝於今者",
    "T07n0220_508:0590a12": "承佛神力，能問如來如是深義。汝應諦聽！當",
    "T07n0220_508:0590a13": "為汝說。「憍尸迦！諸菩薩摩訶薩行深般若波",
    "T07n0220_508:0590a14": "羅蜜多時，若於色不住不習，是為住習色；若",
    "T07n0220_508:0590a15": "於受、想、行、識不住不習，是為住習受、想、行、識；",
    "T07n0220_508:0590a16": "廣說乃至若於十八佛不共法不住不習，是",
    "T07n0220_508:0590a17": "為住習十八佛不共法。何以故？憍尸迦！諸菩",
    "T07n0220_508:0590a18": "薩摩訶薩行深般若波羅蜜多時，於色不得",
    "T07n0220_508:0590a19": "可住可習，於受、想、行、識不得可住可習，廣說",
    "T07n0220_508:0590a20": "乃至於十八佛不共法不得可住可習故。「復",
    "T07n0220_508:0590a21": "次，憍尸迦！諸菩薩摩訶薩行深般若波羅蜜",
    "T07n0220_508:0590a22": "多時，若於色非住非不住、非習非不習，是為",
    "T07n0220_508:0590a23": "住習色；若於受、想、行、識非住非不住、非習非",
    "T07n0220_508:0590a24": "不習，是為住習受、想、行、識；廣說乃至若於十",
    "T07n0220_508:0590a25": "八佛不共法非住非不住、非習非不習，是為住",
    "T07n0220_508:0590a26": "習十八佛不共法。何以故？憍尸迦！諸菩薩摩",
    "T07n0220_508:0590a27": "訶薩行深般若波羅蜜多時，觀色乃至十八",
    "T07n0220_508:0590a28": "佛不共法前、後、中際不可得故。」爾時，舍利子",
    "T07n0220_508:0590a29": "白佛言：「世尊！如是般若波羅蜜多最為甚深。」",
    "T07n0220_508:0590b01": "佛言：「如是！色真如甚深故，般若波羅蜜多最",
    "T07n0220_508:0590b02": "為甚深，乃至十八佛不共法真如甚深故，般",
    "T07n0220_508:0590b03": "若波羅蜜多最為甚深。」「世尊！如是般若波羅",
    "T07n0220_508:0590b04": "蜜多難可測量。」佛言：「如是！色真如難測量故，",
    "T07n0220_508:0590b05": "般若波羅蜜多難可測量，乃至十八佛不共",
    "T07n0220_508:0590b06": "法真如難測量故，般若波羅蜜多難可測量。」",
    "T07n0220_508:0590b07": "「世尊！如是般若波羅蜜多最為無量。」佛言：「如",
    "T07n0220_508:0590b08": "是！色真如無量故，般若波羅蜜多亦無量，乃",
    "T07n0220_508:0590b09": "至十八佛不共法真如無量故，般若波羅蜜多",
    "T07n0220_508:0590b10": "亦無量。「復次，舍利子！諸菩薩摩訶薩行深般",
    "T07n0220_508:0590b11": "若波羅蜜多時，若行色甚深性，非行般若波",
    "T07n0220_508:0590b12": "羅蜜多，乃至若行十八佛不共法甚深性，非",
    "T07n0220_508:0590b13": "行般若波羅蜜多。何以故？舍利子！色甚深性",
    "T07n0220_508:0590b14": "即非色，乃至十八佛不共法甚深性即非十",
    "T07n0220_508:0590b15": "八佛不共法故。「復次，舍利子！諸菩薩摩訶薩",
    "T07n0220_508:0590b16": "行深般若波羅蜜多時，若行色難測量性，非",
    "T07n0220_508:0590b17": "行般若波羅蜜多，乃至若行十八佛不共法",
    "T07n0220_508:0590b18": "難測量性，非行般若波羅蜜多。何以故？舍利",
    "T07n0220_508:0590b19": "子！色難測量性即非色，乃至十八佛不共法",
    "T07n0220_508:0590b20": "難測量性即非十八佛不共法故。「復次，舍利",
    "T07n0220_508:0590b21": "子！諸菩薩摩訶薩行深般若波羅蜜多時，若",
    "T07n0220_508:0590b22": "行色無量性，非行般若波羅蜜多，乃至若行",
    "T07n0220_508:0590b23": "十八佛不共法無量性，非行般若波羅蜜多。",
    "T07n0220_508:0590b24": "何以故？舍利子！色無量性即非色，乃至十八",
    "T07n0220_508:0590b25": "佛不共法無量性即非十八佛不共法故。」時，",
    "T07n0220_508:0590b26": "舍利子復白佛言：「如是般若波羅蜜多既最",
    "T07n0220_508:0590b27": "甚深，難測無量則難信解，不應輒在新學大",
    "T07n0220_508:0590b28": "乘菩薩前說。所以者何？勿彼聞此甚深般若",
    "T07n0220_508:0590b29": "波羅蜜多，其心驚惶、恐怖、疑惑，或生毀謗不",
    "T07n0220_508:0590c01": "能信解。但應在彼不退轉位菩薩前說。所以",
    "T07n0220_508:0590c02": "者何？彼聞如是甚深般若波羅蜜多，心不驚",
    "T07n0220_508:0590c03": "惶、恐怖、疑惑，不生毀謗深心信解。」爾時，天帝",
    "T07n0220_508:0590c04": "釋問舍利子言：「若有輒在新學大乘菩薩前",
    "T07n0220_508:0590c05": "說甚深般若波羅蜜多有何等過？」舍利子言：",
    "T07n0220_508:0590c06": "「若有輒在新學大乘菩薩前說甚深般若波羅",
    "T07n0220_508:0590c07": "蜜多，彼聞驚惶、恐怖、疑惑，不能信解或生毀",
    "T07n0220_508:0590c08": "謗，由斯造作增長能感墮惡趣業，沒三惡趣",
    "T07n0220_508:0590c09": "久受大苦，難證無上正等菩提，是故不應在",
    "T07n0220_508:0590c10": "彼前說甚深般若波羅蜜多。」時，天帝釋復問",
    "T07n0220_508:0590c11": "具壽舍利子言：「頗有菩薩未受無上大菩提",
    "T07n0220_508:0590c12": "記，聞深般若波羅蜜多，心不驚惶、恐怖、疑惑，",
    "T07n0220_508:0590c13": "不生毀謗深信解不？」舍利子言：「有！憍尸迦！是",
    "T07n0220_508:0590c14": "菩薩摩訶薩不久當受大菩提記。憍尸迦！若",
    "T07n0220_508:0590c15": "菩薩摩訶薩聞深般若波羅蜜多，心不驚惶、",
    "T07n0220_508:0590c16": "恐怖、疑惑，不生毀謗深心信解，當知是菩薩",
    "T07n0220_508:0590c17": "摩訶薩已受無上大菩提記。設未受者，不過",
    "T07n0220_508:0590c18": "一佛或二佛所，定當得受大菩提記。」爾時，佛",
    "T07n0220_508:0590c19": "告舍利子言：「如是！如是！如汝所說。舍利子！若",
    "T07n0220_508:0590c20": "菩薩摩訶薩久學大乘，久發大願，久行六種",
    "T07n0220_508:0590c21": "波羅蜜多及餘無量無邊佛法，供養多佛，事",
    "T07n0220_508:0590c22": "多善友，聞深般若波羅蜜多，心不驚惶、恐怖、",
    "T07n0220_508:0590c23": "疑惑，深心信解、受持、讀誦、如理思惟、為他演",
    "T07n0220_508:0590c24": "說，或復書寫、如說修行。」",
    "T07n0220_508:0590c25": "爾時，舍利子白佛言：「世尊！我今樂說少分譬",
    "T07n0220_508:0590c26": "喻，唯願世尊哀愍聽許！」佛告舍利子：「隨汝意",
    "T07n0220_508:0590c27": "說。」舍利子言：「如住大乘諸善男子、善女人等，",
    "T07n0220_508:0590c28": "夢中修行般若、靜慮、精進、安忍、淨戒、布施波羅",
    "T07n0220_508:0590c29": "蜜多，乃至安坐妙菩提座，當知是人尚近無",
    "T07n0220_508:0591a01": "上正等菩提，況有菩薩為求無上正等菩提，",
    "T07n0220_508:0591a02": "覺時修行般若、靜慮、精進、安忍、淨戒、布施波羅",
    "T07n0220_508:0591a03": "蜜多，而不疾證所求無上正等菩提！世尊！是",
    "T07n0220_508:0591a04": "菩薩摩訶薩不久當坐妙菩提座，證得無上正",
    "T07n0220_508:0591a05": "等菩提，轉妙法輪度有情眾。「世尊！若善男子、",
    "T07n0220_508:0591a06": "善女人等，得聞如是甚深般若波羅蜜多，受",
    "T07n0220_508:0591a07": "持、讀誦、精勤修學、如理思惟，當知是人久學",
    "T07n0220_508:0591a08": "大乘善根成熟，多供養佛，事多善友，殖眾德",
    "T07n0220_508:0591a09": "本，能成是事。世尊！若善男子、善女人等，得聞",
    "T07n0220_508:0591a10": "如是甚深般若波羅蜜多，信解、受持、讀誦、修",
    "T07n0220_508:0591a11": "習、為他演說、如理思惟，當知是人或已得授",
    "T07n0220_508:0591a12": "大菩提記，或近當授大菩提記。世尊！是善",
    "T07n0220_508:0591a13": "男子、善女人等，如住不退位菩薩摩訶薩，速",
    "T07n0220_508:0591a14": "證無上正等菩提，由此得聞甚深般若波羅",
    "T07n0220_508:0591a15": "蜜多，能深信解、受持、讀誦、如理思惟、依教修",
    "T07n0220_508:0591a16": "行、為他演說。「世尊！譬如有人遊涉曠野，經過",
    "T07n0220_508:0591a17": "嶮道百踰繕那，或二、或三、或四、五百，見諸城",
    "T07n0220_508:0591a18": "邑王都前相，謂放牧人園林田等。見諸相已，",
    "T07n0220_508:0591a19": "便作是念：『城邑王都去此非遠。』作是念已身",
    "T07n0220_508:0591a20": "意泰然，不畏惡獸、惡賊、飢渴。世尊！諸菩薩摩",
    "T07n0220_508:0591a21": "訶薩亦復如是，若得聞此甚深般若波羅蜜",
    "T07n0220_508:0591a22": "多，受持、讀誦、如理思惟、深生信解，應知不久",
    "T07n0220_508:0591a23": "當得授記或已受得，疾證無上正等菩提，是",
    "T07n0220_508:0591a24": "菩薩摩訶薩無墮聲聞、獨覺地畏。所以者何？",
    "T07n0220_508:0591a25": "是菩薩摩訶薩已得見聞、供養恭敬、尊重讚歎",
    "T07n0220_508:0591a26": "甚深般若波羅蜜多無上菩提之前相故。」爾",
    "T07n0220_508:0591a27": "時，佛告舍利子言：「如是！如是！如汝所說。汝承",
    "T07n0220_508:0591a28": "佛力當復說之。」時，舍利子復白佛言：「譬如有",
    "T07n0220_508:0591a29": "人欲觀大海，漸次往趣經歷多時不見山林，",
    "T07n0220_508:0591b01": "便作是念：『今覩此相大海非遠。所以者何？近",
    "T07n0220_508:0591b02": "大海岸地必漸下無諸山林。』彼人爾時雖未",
    "T07n0220_508:0591b03": "見海，而見近相歡喜踊躍：『我速定當得見大",
    "T07n0220_508:0591b04": "海，滿本所願豈不快哉！』世尊！諸菩薩摩訶薩",
    "T07n0220_508:0591b05": "亦復如是，若得聞此甚深般若波羅蜜多，受",
    "T07n0220_508:0591b06": "持、讀誦、如理思惟、深生信解，是菩薩摩訶薩",
    "T07n0220_508:0591b07": "雖未得佛現前授記：『汝於來世經爾所劫，當",
    "T07n0220_508:0591b08": "得無上正等菩提。』而應自知授記非遠。所以",
    "T07n0220_508:0591b09": "者何？是菩薩摩訶薩已得見聞、恭敬供養、受",
    "T07n0220_508:0591b10": "持、讀誦、如理思惟甚深般若波羅蜜多無上",
    "T07n0220_508:0591b11": "菩提之前相故。「世尊！譬如春時花果樹等，故",
    "T07n0220_508:0591b12": "葉已墮枝條滋潤，眾人見之咸作是念：『新花",
    "T07n0220_508:0591b13": "果葉當出非久。所以者何？此諸樹等新花果",
    "T07n0220_508:0591b14": "葉先相現故。』贍部洲人男女大小，覩此相已",
    "T07n0220_508:0591b15": "歡喜踊躍，皆作是念：『我等不久當得見此花",
    "T07n0220_508:0591b16": "果茂盛。』世尊！諸菩薩摩訶薩亦復如是，若得",
    "T07n0220_508:0591b17": "聞此甚深般若波羅蜜多，受持、讀誦、如理思",
    "T07n0220_508:0591b18": "惟、深生信解，當知宿世善根成熟，多供養佛，",
    "T07n0220_508:0591b19": "事多善友，不久當授大菩提記。世尊！是菩",
    "T07n0220_508:0591b20": "薩摩訶薩應作是念：『我先定有勝善根力，能",
    "T07n0220_508:0591b21": "引無上正等菩提故，今見聞、供養恭敬甚深",
    "T07n0220_508:0591b22": "般若波羅蜜多，受持、讀誦、深生信解、如理思",
    "T07n0220_508:0591b23": "惟、隨力修習。』世尊！今此會中有諸天子見過",
    "T07n0220_508:0591b24": "去佛說此法者，歡喜踊躍咸共議言：『昔諸菩",
    "T07n0220_508:0591b25": "薩聞說般若波羅蜜多便得授記，今諸菩薩",
    "T07n0220_508:0591b26": "既聞般若波羅蜜多，不久定當授菩提記。』「世",
    "T07n0220_508:0591b27": "尊！譬如女人懷孕漸久，其身轉重動止不安，",
    "T07n0220_508:0591b28": "飲食睡眠悉皆減少，不憙多語厭常所作，受",
    "T07n0220_508:0591b29": "苦痛故眾事頓息。有異母人見是相已，即知",
    "T07n0220_508:0591c01": "此女不久產生。世尊！諸菩薩摩訶薩亦復如",
    "T07n0220_508:0591c02": "是，宿殖善根，多供養佛，久事善友，善根熟故，",
    "T07n0220_508:0591c03": "今聞般若波羅蜜多，受持、讀誦、如理思惟、深",
    "T07n0220_508:0591c04": "生信解、隨力修學。世尊！是菩薩摩訶薩由",
    "T07n0220_508:0591c05": "此因緣，當知不久得受無上大菩提記。」爾時，",
    "T07n0220_508:0591c06": "佛讚舍利子言：「善哉！善哉！汝能善說菩薩譬",
    "T07n0220_508:0591c07": "喻，當知皆是佛威神力，令汝引發如是辯才。」",
    "T07n0220_508:0591c08": "爾時，善現便白佛言：「甚奇！如來、應、正等覺善",
    "T07n0220_508:0591c09": "能付囑諸菩薩摩訶薩，善能攝受諸菩薩摩訶",
    "T07n0220_508:0591c10": "薩。」佛告善現：「如是！如是！如汝所說。所以者何？",
    "T07n0220_508:0591c11": "諸菩薩摩訶薩求趣無上正等菩提，為多有",
    "T07n0220_508:0591c12": "情得利樂故，憐愍饒益諸天人故。是諸菩薩",
    "T07n0220_508:0591c13": "摩訶薩眾精勤修學菩薩道時，為欲饒益無",
    "T07n0220_508:0591c14": "量百千諸有情故，以四攝事而攝受之：一者、",
    "T07n0220_508:0591c15": "布施。二者、愛語。三者、利行。四者、同事。是菩薩",
    "T07n0220_508:0591c16": "摩訶薩自正安住十善業道，亦安立他令勤",
    "T07n0220_508:0591c17": "修學十善業道；自行四靜慮、四無量、四無色",
    "T07n0220_508:0591c18": "定，亦勸他行四靜慮、四無量、四無色定；自行",
    "T07n0220_508:0591c19": "布施乃至般若波羅蜜多，亦勸他行布施乃",
    "T07n0220_508:0591c20": "至般若波羅蜜多。是菩薩摩訶薩依止般若",
    "T07n0220_508:0591c21": "波羅蜜多方便善巧，雖教有情證預流果乃",
    "T07n0220_508:0591c22": "至證得獨覺菩提，而自不證。是菩薩摩訶薩",
    "T07n0220_508:0591c23": "自勤精進修菩薩行，亦勸他修諸菩薩行；自",
    "T07n0220_508:0591c24": "住菩薩不退轉地，亦勸他住不退轉地；自勤",
    "T07n0220_508:0591c25": "精進嚴淨佛土、成熟有情，亦復勸他嚴淨佛",
    "T07n0220_508:0591c26": "土、成熟有情；自勤發起菩薩神通，亦勸他起",
    "T07n0220_508:0591c27": "菩薩神通；自勤嚴淨陀羅尼門、三摩地門，亦",
    "T07n0220_508:0591c28": "復勸他令勤嚴淨陀羅尼門、三摩地門；自能",
    "T07n0220_508:0591c29": "證得圓滿辯才，亦令他得圓滿辯才；自能攝",
    "T07n0220_508:0592a01": "受圓滿色身具諸相好，亦復勸他令能攝受",
    "T07n0220_508:0592a02": "圓滿色身具諸相好；自能攝受圓滿童真行，",
    "T07n0220_508:0592a03": "亦勸他攝受圓滿童真行；自修行四念住廣",
    "T07n0220_508:0592a04": "說乃至一切相智，亦復勸他修行四念住廣",
    "T07n0220_508:0592a05": "說乃至一切相智；自斷煩惱習氣相續，亦復",
    "T07n0220_508:0592a06": "勸他斷諸煩惱習氣相續；自證無上正等菩",
    "T07n0220_508:0592a07": "提轉妙法輪度有情眾，亦復勸他證得無上",
    "T07n0220_508:0592a08": "正等菩提轉妙法輪度有情眾。」",
    "T07n0220_508:0592a09": "爾時，善現復白佛言：「希有！世尊！甚奇！善逝！諸",
    "T07n0220_508:0592a10": "菩薩摩訶薩成就如是大功德聚，為欲利樂",
    "T07n0220_508:0592a11": "一切有情，行深般若波羅蜜多，求證無上正",
    "T07n0220_508:0592a12": "等菩提，欲盡未來度有情眾。世尊！云何菩薩",
    "T07n0220_508:0592a13": "摩訶薩行深般若波羅蜜多疾得圓滿？」佛告",
    "T07n0220_508:0592a14": "善現：「若菩薩摩訶薩行深般若波羅蜜多時，",
    "T07n0220_508:0592a15": "不見色若增若減，不見受、想、行、識若增若減，",
    "T07n0220_508:0592a16": "廣說乃至不見一切智若增若減，不見道相",
    "T07n0220_508:0592a17": "智、一切相智若增若減，是菩薩摩訶薩行深",
    "T07n0220_508:0592a18": "般若波羅蜜多疾得圓滿。「復次，善現！若菩薩",
    "T07n0220_508:0592a19": "摩訶薩行深般若波羅蜜多時，不見是法、是",
    "T07n0220_508:0592a20": "非法，不見是過去、是未來、是現在，不見是善、",
    "T07n0220_508:0592a21": "是不善、是無記，不見是有為、是無為，不見是",
    "T07n0220_508:0592a22": "欲界、是色界、是無色界，不見是布施波羅蜜",
    "T07n0220_508:0592a23": "多乃至是般若波羅蜜多，廣說乃至不見是",
    "T07n0220_508:0592a24": "一切智、道相智、一切相智，是菩薩摩訶薩行",
    "T07n0220_508:0592a25": "深般若波羅蜜多疾得圓滿。所以者何？以一",
    "T07n0220_508:0592a26": "切法無性相故，無作用故，不可轉故，虛妄、誑",
    "T07n0220_508:0592a27": "詐、性不堅實、不自在故，無覺受故，離我乃至",
    "T07n0220_508:0592a28": "離見者故。」具壽善現復白佛言：「如來所說不",
    "T07n0220_508:0592a29": "可思議。」佛告善現：「如是！如是！如來所說不可",
    "T07n0220_508:0592b01": "思議。善現當知！色不可思議故，如來所說不",
    "T07n0220_508:0592b02": "可思議，受、想、行、識不可思議故，如來所說不",
    "T07n0220_508:0592b03": "可思議；廣說乃至一切智不可思議故，如來",
    "T07n0220_508:0592b04": "所說不可思議，道相智、一切相智不可思議",
    "T07n0220_508:0592b05": "故，如來所說不可思議。若菩薩摩訶薩行深",
    "T07n0220_508:0592b06": "般若波羅蜜多時，雖如實知色不可思議而",
    "T07n0220_508:0592b07": "不起不可思議想，廣說乃至雖如實知一切",
    "T07n0220_508:0592b08": "相智不可思議而不起不可思議想，是菩薩摩",
    "T07n0220_508:0592b09": "訶薩行深般若波羅蜜多疾得圓滿。「復次，善",
    "T07n0220_508:0592b10": "現！若菩薩摩訶薩行深般若波羅蜜多時，於",
    "T07n0220_508:0592b11": "色乃至一切相智不起若可思議若不可思",
    "T07n0220_508:0592b12": "議想，是菩薩摩訶薩行深般若波羅蜜多疾",
    "T07n0220_508:0592b13": "得圓滿。」爾時，善現復白佛言：「如是般若波羅",
    "T07n0220_508:0592b14": "蜜多義趣甚深誰能信解？」佛告善現：「若菩薩",
    "T07n0220_508:0592b15": "摩訶薩久修六種波羅蜜多、久殖善根、多供",
    "T07n0220_508:0592b16": "養佛、事多善友，是菩薩摩訶薩於深般若波",
    "T07n0220_508:0592b17": "羅蜜多能生信解。」具壽善現復白佛言：「齊何",
    "T07n0220_508:0592b18": "應知是菩薩摩訶薩久修六種波羅蜜多，久",
    "T07n0220_508:0592b19": "殖善根，多供養佛，事多善友？」佛告善現：「若菩",
    "T07n0220_508:0592b20": "薩摩訶薩行深般若波羅蜜多時，於色不起",
    "T07n0220_508:0592b21": "分別、無異分別，於受、想、行、識不起分別、無異",
    "T07n0220_508:0592b22": "分別；於色相不起分別、無異分別，於受、想、行、",
    "T07n0220_508:0592b23": "識相不起分別、無異分別；於色性不起分別、",
    "T07n0220_508:0592b24": "無異分別，於受、想、行、識性不起分別、無異分",
    "T07n0220_508:0592b25": "別。廣說乃至於一切智不起分別、無異分別，",
    "T07n0220_508:0592b26": "於道相智、一切相智不起分別、無異分別；於",
    "T07n0220_508:0592b27": "一切智相不起分別、無異分別，於道相智、一",
    "T07n0220_508:0592b28": "切相智相不起分別、無異分別；於一切智性",
    "T07n0220_508:0592b29": "不起分別、無異分別，於道相智、一切相智性",
    "T07n0220_508:0592c01": "不起分別、無異分別。所以者何？以色乃至一",
    "T07n0220_508:0592c02": "切相智皆不可思議故。善現！齊此應知是菩",
    "T07n0220_508:0592c03": "薩摩訶薩久修六種波羅蜜多，久植善根，多",
    "T07n0220_508:0592c04": "供養佛，事多善友。」爾時，善現復白佛言：「如是",
    "T07n0220_508:0592c05": "般若波羅蜜多最為甚深。」佛言：「如是！色甚深",
    "T07n0220_508:0592c06": "故，般若波羅蜜多甚深，受、想、行、識甚深故，般",
    "T07n0220_508:0592c07": "若波羅蜜多甚深；廣說乃至一切智甚深故，",
    "T07n0220_508:0592c08": "般若波羅蜜多甚深，道相智、一切相智甚深",
    "T07n0220_508:0592c09": "故，般若波羅蜜多甚深。」具壽善現復白佛言：",
    "T07n0220_508:0592c10": "「如是般若波羅蜜多是大寶聚。」佛言：「如是！能",
    "T07n0220_508:0592c11": "與有情功德寶故。如是般若波羅蜜多大珍",
    "T07n0220_508:0592c12": "寶聚，能與有情十善業道、四靜慮、四無量、四",
    "T07n0220_508:0592c13": "無色定、五神通寶，能與有情布施等六波羅",
    "T07n0220_508:0592c14": "蜜多，廣說乃至一切相智寶，能與有情預流",
    "T07n0220_508:0592c15": "果乃至獨覺菩提寶，能與有情一切菩薩摩",
    "T07n0220_508:0592c16": "訶薩行、諸佛無上正等菩提轉法輪寶，是故",
    "T07n0220_508:0592c17": "般若波羅蜜多名大寶聚。」具壽善現復白佛",
    "T07n0220_508:0592c18": "言：「甚深般若波羅蜜多是清淨聚。」佛言：「如是！",
    "T07n0220_508:0592c19": "是一切法清淨聚故。善現當知！色清淨故，甚",
    "T07n0220_508:0592c20": "深般若波羅蜜多是清淨聚，廣說乃至一切",
    "T07n0220_508:0592c21": "相智清淨故，甚深般若波羅蜜多是清淨聚。」",
    "T07n0220_508:0592c22": "爾時，善現復白佛言：「希有！世尊！甚奇！善逝！如",
    "T07n0220_508:0592c23": "是般若波羅蜜多，以最甚深多諸留難，而今",
    "T07n0220_508:0592c24": "廣說留難不生。」佛告善現：「如是！如是！甚深般",
    "T07n0220_508:0592c25": "若波羅蜜多多諸留難，佛神力故，今雖廣說",
    "T07n0220_508:0592c26": "留難不生。是故大乘諸善男子、善女人等，於",
    "T07n0220_508:0592c27": "此般若波羅蜜多甚深經典，若欲書寫、受持、",
    "T07n0220_508:0592c28": "讀誦、修習、思惟、為他演說，應疾書寫乃至演",
    "T07n0220_508:0592c29": "說。所以者何？甚深般若波羅蜜多多諸留難，",
    "T07n0220_508:0593a01": "勿令書寫乃至演說留難事起不得究竟。「善",
    "T07n0220_508:0593a02": "現當知！是善男子、善女人等，若欲一月，或二、",
    "T07n0220_508:0593a03": "或三乃至一歲，書寫如是甚深般若波羅蜜",
    "T07n0220_508:0593a04": "多能究竟者，應勤精進繫念書寫，經爾所時",
    "T07n0220_508:0593a05": "令得究竟；若欲一月，或二、或三乃至一歲，受",
    "T07n0220_508:0593a06": "持、讀誦、修習、思惟、為他演說如是般若波羅",
    "T07n0220_508:0593a07": "蜜多甚深經典能究竟者，應勤精進繫念受",
    "T07n0220_508:0593a08": "持乃至演說，經爾所時令得究竟。何以故？甚",
    "T07n0220_508:0593a09": "深般若波羅蜜多大寶神珠多留難故。」爾時，",
    "T07n0220_508:0593a10": "善現復白佛言：「希有！世尊！甚奇！善逝！甚深般",
    "T07n0220_508:0593a11": "若波羅蜜多大寶神珠多諸留難，而有書寫、",
    "T07n0220_508:0593a12": "受持、讀誦、修習、思惟、為他說者，惡魔於彼不",
    "T07n0220_508:0593a13": "作留難，令不書寫乃至演說。」佛告善現：「惡魔",
    "T07n0220_508:0593a14": "於此甚深般若波羅蜜多，雖欲留難令不書",
    "T07n0220_508:0593a15": "寫乃至演說，而彼無力可能留難，令彼菩薩",
    "T07n0220_508:0593a16": "所作不成。」時，舍利子即白佛言：「是誰神力令",
    "T07n0220_508:0593a17": "彼惡魔不能留難彼諸菩薩書寫等事？」佛告",
    "T07n0220_508:0593a18": "舍利子：「是佛神力令彼惡魔不能留難彼諸",
    "T07n0220_508:0593a19": "菩薩書寫等事。又，舍利子！亦是十方一切世",
    "T07n0220_508:0593a20": "界諸佛神力，令彼惡魔不能留難彼諸菩薩",
    "T07n0220_508:0593a21": "書寫等事。又，舍利子！一切如來、應、正等覺皆",
    "T07n0220_508:0593a22": "共護念行深般若波羅蜜多諸菩薩故，令彼",
    "T07n0220_508:0593a23": "惡魔不能留難住菩薩乘善男子等，令不書",
    "T07n0220_508:0593a24": "寫乃至演說甚深般若波羅蜜多。何以故？舍",
    "T07n0220_508:0593a25": "利子！諸佛世尊皆共護念行深般若波羅蜜",
    "T07n0220_508:0593a26": "多諸菩薩眾所作善業，令彼惡魔不能留難。",
    "T07n0220_508:0593a27": "「又，舍利子！若諸菩薩能於般若波羅蜜多甚",
    "T07n0220_508:0593a28": "深經典書寫、受持、讀誦、修習、思惟、演說，法爾",
    "T07n0220_508:0593a29": "應為十方世界一切如來、應、正等覺現說法者",
    "T07n0220_508:0593b01": "之所護念。若蒙諸佛所護念者，法爾惡魔不",
    "T07n0220_508:0593b02": "能留難。又，舍利子！若有淨信善男子等，能於",
    "T07n0220_508:0593b03": "般若波羅蜜多甚深經典書寫、受持、讀誦、修",
    "T07n0220_508:0593b04": "習、思惟、演說，應作是念：『我今書寫乃至演說",
    "T07n0220_508:0593b05": "甚深般若波羅蜜多，皆是十方一切世界諸",
    "T07n0220_508:0593b06": "佛世尊現說法者神力護念。』」時，舍利子復白",
    "T07n0220_508:0593b07": "佛言：「若善男子、善女人等能於般若波羅",
    "T07n0220_508:0593b08": "蜜多甚深經典書寫、受持、讀誦、修習、思惟、演",
    "T07n0220_508:0593b09": "說，皆是十方諸佛神力慈悲護念，令彼所作",
    "T07n0220_508:0593b10": "殊勝善業諸惡魔軍不能留難。」爾時，佛告舍",
    "T07n0220_508:0593b11": "利子言：「如是！如是！如汝所說。若善男子、善女",
    "T07n0220_508:0593b12": "人等能於般若波羅蜜多甚深經典書寫、受",
    "T07n0220_508:0593b13": "持、讀誦、修習、思惟、演說，當知皆是諸佛世尊",
    "T07n0220_508:0593b14": "神力護念。」時，舍利子復白佛言：「若善男子、善",
    "T07n0220_508:0593b15": "女人等能於般若波羅蜜多甚深經典書寫、",
    "T07n0220_508:0593b16": "受持、讀誦、修習、思惟、演說，十方世界一切如",
    "T07n0220_508:0593b17": "來現說法者皆共識知，由此因緣歡喜護念。",
    "T07n0220_508:0593b18": "若善男子、善女人等能於般若波羅蜜多甚",
    "T07n0220_508:0593b19": "深經典書寫、受持、讀誦、修習、思惟、演說，恒為",
    "T07n0220_508:0593b20": "十方一切世界諸佛世尊現說法者佛眼觀",
    "T07n0220_508:0593b21": "見，由此因緣慈悲護念，所作善事無不皆成。」",
    "T07n0220_508:0593b22": "爾時，佛告舍利子言：「如是！如是！如汝所說。若",
    "T07n0220_508:0593b23": "善男子、善女人等書寫、受持、讀誦、修習、思惟、",
    "T07n0220_508:0593b24": "演說甚深般若波羅蜜多，恒為十方一切世",
    "T07n0220_508:0593b25": "界諸佛世尊現說法者佛眼觀見、識知、護念，",
    "T07n0220_508:0593b26": "令諸惡魔不能嬈惱，所作善業皆疾成辦。又，",
    "T07n0220_508:0593b27": "舍利子！住菩薩乘諸善男子、善女人等，若能",
    "T07n0220_508:0593b28": "於此甚深般若波羅蜜多書寫、受持、讀誦、修",
    "T07n0220_508:0593b29": "習、思惟、演說，當知已近一切智智，諸惡魔怨",
    "T07n0220_508:0593c01": "不能留難。」「又，舍利子！安住大乘諸善男子、善",
    "T07n0220_508:0593c02": "女人等，若能書寫甚深般若波羅蜜多，種種",
    "T07n0220_508:0593c03": "莊嚴受持、讀誦，當知於此甚深般若波羅蜜",
    "T07n0220_508:0593c04": "多深生信解，能以種種上妙花鬘乃至燈明",
    "T07n0220_508:0593c05": "供養恭敬甚深般若波羅蜜多，是善男子、善",
    "T07n0220_508:0593c06": "女人等常為如來佛眼觀見、識知、護念，由此",
    "T07n0220_508:0593c07": "因緣定當獲得大財、大利、大果、大報。「又，舍利",
    "T07n0220_508:0593c08": "子！住菩薩乘諸善男子、善女人等，若能書寫、",
    "T07n0220_508:0593c09": "受持、讀誦、供養恭敬甚深般若波羅蜜多，由",
    "T07n0220_508:0593c10": "此善根乃至獲得不退轉地，常不遠離諸佛",
    "T07n0220_508:0593c11": "菩薩，恒聞正法不墮惡趣，生天人中安隱快",
    "T07n0220_508:0593c12": "樂。是善男子、善女人等，由此善根乃至無上",
    "T07n0220_508:0593c13": "正等菩提，常不遠離布施、淨戒、安忍、精進、靜",
    "T07n0220_508:0593c14": "慮、般若波羅蜜多，廣說乃至一切相智及餘",
    "T07n0220_508:0593c15": "無量無邊佛法，由此速證無上菩提。由此因",
    "T07n0220_508:0593c16": "緣，諸善男子、善女人等欲得無上正等菩提，",
    "T07n0220_508:0593c17": "於此般若波羅蜜多甚深經典應勤書寫、受",
    "T07n0220_508:0593c18": "持、讀誦、修習、思惟、為他演說、恭敬供養無得",
    "T07n0220_508:0593c19": "暫捨。」",
    "T07n0220_508:0593c20": "爾時，舍利子白佛言：「世尊！如是般若波羅蜜",
    "T07n0220_508:0593c21": "多甚深經典，佛涅槃後何方興盛？」佛告舍利",
    "T07n0220_508:0593c22": "子：「如是般若波羅蜜多甚深經典，我涅槃後",
    "T07n0220_508:0593c23": "至東南方漸當興盛。彼方多有安住大乘諸",
    "T07n0220_508:0593c24": "苾芻、苾芻尼、鄔波索迦、鄔波斯迦，能於如是",
    "T07n0220_508:0593c25": "甚深般若波羅蜜多深心信樂，書寫、受持、讀",
    "T07n0220_508:0593c26": "誦、修習、思惟、演說，復以種種上妙花鬘乃至",
    "T07n0220_508:0593c27": "燈明供養恭敬甚深般若波羅蜜多。由此善",
    "T07n0220_508:0593c28": "根不墮惡趣，或生天上或生人中富貴受樂。",
    "T07n0220_508:0593c29": "由斯勢力增益六種波羅蜜多令速圓滿，因此",
    "T07n0220_508:0594a01": "復能供養恭敬、尊重讚歎諸佛世尊，後隨所",
    "T07n0220_508:0594a02": "應依三乘法，漸次修習而趣出離。「又，舍利子！",
    "T07n0220_508:0594a03": "如是般若波羅蜜多甚深經典，我涅槃後從",
    "T07n0220_508:0594a04": "東南方轉至南方漸當興盛。彼方多有安住",
    "T07n0220_508:0594a05": "大乘諸苾芻、苾芻尼、鄔波索迦、鄔波斯迦，能",
    "T07n0220_508:0594a06": "於如是甚深般若波羅蜜多深心信樂，書寫、",
    "T07n0220_508:0594a07": "受持、讀誦、修習、思惟、演說，復以種種上妙花",
    "T07n0220_508:0594a08": "鬘乃至燈明供養恭敬甚深般若波羅蜜多。",
    "T07n0220_508:0594a09": "由此善根不墮惡趣，或生天上或生人中富",
    "T07n0220_508:0594a10": "貴受樂。由斯勢力增益六種波羅蜜多令速",
    "T07n0220_508:0594a11": "圓滿，因此復能供養恭敬、尊重讚歎諸佛世",
    "T07n0220_508:0594a12": "尊，後隨所應依三乘法，漸次修習而趣出離。",
    "T07n0220_508:0594a13": "「又，舍利子！如是般若波羅蜜多甚深經典，我",
    "T07n0220_508:0594a14": "涅槃後復從南方至西南方漸當興盛。彼方",
    "T07n0220_508:0594a15": "多有安住大乘諸苾芻、苾芻尼、鄔波索迦、鄔波",
    "T07n0220_508:0594a16": "斯迦，能於如是甚深般若波羅蜜多深心信",
    "T07n0220_508:0594a17": "樂，書寫、受持、讀誦、修習、思惟、演說，復以種種",
    "T07n0220_508:0594a18": "上妙花鬘乃至燈明供養恭敬甚深般若波",
    "T07n0220_508:0594a19": "羅蜜多。由此善根不墮惡趣，或生天上或生",
    "T07n0220_508:0594a20": "人中富貴受樂。由斯勢力增益六種波羅蜜",
    "T07n0220_508:0594a21": "多令速圓滿，因此復能供養恭敬、尊重讚歎",
    "T07n0220_508:0594a22": "諸佛世尊，後隨所應依三乘法，漸次修習而",
    "T07n0220_508:0594a23": "趣出離。「又，舍利子！如是般若波羅蜜多甚深",
    "T07n0220_508:0594a24": "經典，我涅槃後從西南方至西北方漸當興",
    "T07n0220_508:0594a25": "盛。彼方多有安住大乘諸苾芻、苾芻尼、鄔波",
    "T07n0220_508:0594a26": "索迦、鄔波斯迦，能於如是甚深般若波羅蜜",
    "T07n0220_508:0594a27": "多深心信樂，書寫、受持、讀誦、修習、思惟、演說，",
    "T07n0220_508:0594a28": "復以種種上妙花鬘乃至燈明供養恭敬甚",
    "T07n0220_508:0594a29": "深般若波羅蜜多。由此善根不墮惡趣，或生",
    "T07n0220_508:0594b01": "天上或生人中富貴受樂。由斯勢力增益六",
    "T07n0220_508:0594b02": "種波羅蜜多令速圓滿，因此復能供養恭敬、",
    "T07n0220_508:0594b03": "尊重讚歎諸佛世尊，後隨所應依三乘法，漸",
    "T07n0220_508:0594b04": "次修習而趣出離。「又，舍利子！如是般若波羅",
    "T07n0220_508:0594b05": "蜜多甚深經典，我涅槃後從西北方轉至北",
    "T07n0220_508:0594b06": "方漸當興盛。彼方多有安住大乘諸苾芻、苾",
    "T07n0220_508:0594b07": "芻尼、鄔波索迦、鄔波斯迦，能於如是甚深般",
    "T07n0220_508:0594b08": "若波羅蜜多深心信樂，書寫、受持、讀誦、修習、",
    "T07n0220_508:0594b09": "思惟、演說，復以種種上妙花鬘乃至燈明供",
    "T07n0220_508:0594b10": "養恭敬甚深般若波羅蜜多。由此善根不墮",
    "T07n0220_508:0594b11": "惡趣，或生天上或生人中富貴受樂。由斯勢",
    "T07n0220_508:0594b12": "力增益六種波羅蜜多令速圓滿，因此復能",
    "T07n0220_508:0594b13": "供養恭敬、尊重讚歎諸佛世尊，後隨所應依",
    "T07n0220_508:0594b14": "三乘法，漸次修習而趣出離。「又，舍利子！如是",
    "T07n0220_508:0594b15": "般若波羅蜜多甚深經典，我涅槃後復從北",
    "T07n0220_508:0594b16": "方至東北方漸當興盛。彼方多有安住大乘",
    "T07n0220_508:0594b17": "諸苾芻、苾芻尼、鄔波索迦、鄔波斯迦，能於如是",
    "T07n0220_508:0594b18": "甚深般若波羅蜜多深心信樂，書寫、受持、讀",
    "T07n0220_508:0594b19": "誦、修習、思惟、演說，復以種種上妙花鬘乃至",
    "T07n0220_508:0594b20": "燈明供養恭敬甚深般若波羅蜜多。由此善",
    "T07n0220_508:0594b21": "根不墮惡趣，或生天上或生人中富貴受樂。",
    "T07n0220_508:0594b22": "由斯勢力增益六種波羅蜜多令速圓滿，因",
    "T07n0220_508:0594b23": "此復能供養恭敬、尊重讚歎諸佛世尊，後隨",
    "T07n0220_508:0594b24": "所應依三乘法，漸次修習而趣出離。「又，舍利",
    "T07n0220_508:0594b25": "子！我涅槃已，後時、後分、後五百歲，甚深般若",
    "T07n0220_508:0594b26": "波羅蜜多於東北方大作佛事。何以故？舍利",
    "T07n0220_508:0594b27": "子！一切如來、應、正等覺所尊重法，即是般若",
    "T07n0220_508:0594b28": "波羅蜜多甚深經典。如是般若波羅蜜多甚",
    "T07n0220_508:0594b29": "深經典，一切如來、應、正等覺共所護念。舍利",
    "T07n0220_508:0594c01": "子！非佛所得法、毘奈耶無上正法有滅沒相，",
    "T07n0220_508:0594c02": "諸佛所得法、毘奈耶無上正法即是般若波羅",
    "T07n0220_508:0594c03": "蜜多甚深經典。舍利子！彼東北方安住大乘",
    "T07n0220_508:0594c04": "諸善男子、善女人等，有能於此甚深般若波",
    "T07n0220_508:0594c05": "羅蜜多深心信樂，書寫、受持、讀誦、修習、思惟、",
    "T07n0220_508:0594c06": "演說，我常護念令無損惱。「舍利子！彼東北",
    "T07n0220_508:0594c07": "方安住大乘諸善男子、善女人等，有能書寫",
    "T07n0220_508:0594c08": "如是般若波羅蜜多甚深經典，復以種種上",
    "T07n0220_508:0594c09": "妙花鬘乃至燈明供養恭敬，我定說彼由此",
    "T07n0220_508:0594c10": "善根不墮惡趣，生天人中常受富樂。由斯勢",
    "T07n0220_508:0594c11": "力增益六種波羅蜜多令速圓滿，因此復能",
    "T07n0220_508:0594c12": "供養恭敬、尊重讚歎諸佛世尊，後隨所應依",
    "T07n0220_508:0594c13": "三乘法漸次修學得般涅槃。何以故？舍利子！",
    "T07n0220_508:0594c14": "我以佛眼觀見、證知、稱譽、讚歎是善男子、善女",
    "T07n0220_508:0594c15": "人等所獲福聚，東西南北四維上下一切如",
    "T07n0220_508:0594c16": "來、應、正等覺亦以佛眼觀見、證知、稱譽、讚歎",
    "T07n0220_508:0594c17": "是善男子、善女人等所獲福聚。」時，舍利子復",
    "T07n0220_508:0594c18": "白佛言：「甚深般若波羅蜜多，佛涅槃已，後時、",
    "T07n0220_508:0594c19": "後分、後五百歲，於東北方廣流布耶？」佛告舍",
    "T07n0220_508:0594c20": "利子：「如是！如是！甚深般若波羅蜜多，我涅槃",
    "T07n0220_508:0594c21": "已，後時、後分、後五百歲，於東北方當應流布。",
    "T07n0220_508:0594c22": "又，舍利子！我涅槃已，後時、後分、後五百歲，彼",
    "T07n0220_508:0594c23": "東北方安住大乘諸善男子、善女人等，若得",
    "T07n0220_508:0594c24": "聞此甚深般若波羅蜜多，深心信樂，書寫、受",
    "T07n0220_508:0594c25": "持、讀誦、修習、思惟、演說，當知彼類久發無上",
    "T07n0220_508:0594c26": "正等覺心，久修菩薩摩訶薩行，多供養佛，事",
    "T07n0220_508:0594c27": "多善友，久多修習身戒心慧，所種善根皆已",
    "T07n0220_508:0594c28": "成熟。由斯福力得聞如是甚深般若波羅蜜",
    "T07n0220_508:0594c29": "多深心信樂，復能書寫、受持、讀誦、精勤修學、",
    "T07n0220_508:0595a01": "如理思惟、廣為有情宣說開示。」",
    "T07n0220_508:0595a02": "大般若波羅蜜多經卷第五百八"
}