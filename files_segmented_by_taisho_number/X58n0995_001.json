{
    "X58n0995_001:0185a03": "華嚴一乘分齊章義苑疏敘",
    "X58n0995_001:0185a05": "朝散郎尚書主客員外郎輕車",
    "X58n0995_001:0185a06": "都尉賜紫金魚袋　楊桀　撰",
    "X58n0995_001:0185a07": "塵中本無華嚴世尊割出華嚴教義上實無分齊賢",
    "X58n0995_001:0185a08": "首述為分齊章一乘法輪運古今之通轍十蓮華藏",
    "X58n0995_001:0185a09": "莊性德之玅因佛智潛入眾生心眾生心中具正覺",
    "X58n0995_001:0185a10": "道場不動遍九會於同時海水湛然含萬形而齊印",
    "X58n0995_001:0185a11": "大中小法豈有殊塗過現未來全歸一念珠陀羅網",
    "X58n0995_001:0185a12": "主伴交參芥琉璃瓶洪纖炳燿但緣封執誤入沈淪",
    "X58n0995_001:0185a13": "若生佛家自獲帝寶三車出宅駕露地而功全三鳥",
    "X58n0995_001:0185a14": "出籠入太空而跡泯不逢哲匠曷測淵源大唐長安",
    "X58n0995_001:0185a15": "薦福國師符彌陀因地之名蓮生當處贊毗盧稱性",
    "X58n0995_001:0185a16": "之典日照高山以此章釋無盡章以此義解無量義",
    "X58n0995_001:0185a17": "判五教而歸圓教辨十宗而顯頓宗大開三昧之門",
    "X58n0995_001:0185a18": "不入二乘之手夫大經有賢首品如來有賢首號菩",
    "X58n0995_001:0185a19": "薩有賢首稱達哉斯人宜其旌德是書三卷行世累",
    "X58n0995_001:0185a20": "年演暢旨歸必資奧學因觀義苑乃述序云。",
    "X58n0995_001:0185b06": "華嚴一乘分齊章義苑疏卷第一(并序)",
    "X58n0995_001:0185b08": "霅溪普靜沙門　道亭　述",
    "X58n0995_001:0185b09": "果海迢思杳絕名言之象因門緣起始彰德用之",
    "X58n0995_001:0185b10": "宗是以如來於蓮華藏界海印發揮現無盡之身",
    "X58n0995_001:0185b11": "雲塵塵互入說難思之教海念念圓融克收上達",
    "X58n0995_001:0185b12": "之機一乘頓證普被聞熏之器八難齊超暨於化",
    "X58n0995_001:0185b13": "霑忍土漸布慈雲三乘初唱於鹿苑一性後譚於",
    "X58n0995_001:0185b14": "鶴樹化緣既畢白虹繚繞以飛空大願弘深具牒",
    "X58n0995_001:0185b15": "森羅而布剎邇後時移處異聖少凡多大義或乖",
    "X58n0995_001:0185b16": "微詞致爽人天亂轍二玄參雜於玅宗權小殊途",
    "X58n0995_001:0185b17": "五性相傷於緣起故我大師賢首孕神光於榮國",
    "X58n0995_001:0185b18": "攬智鏡於香山博綜羣詮愜張了義權衡五教權",
    "X58n0995_001:0185b19": "實於是乎星分木鐸十宗競執皆從於矩方高驤",
    "X58n0995_001:0185b20": "圓極類華嶽之峩峩掩映餘詮若丘山之弭弭遂",
    "X58n0995_001:0185b21": "著靈篇三軸玅義十章雖清涼廣闢於雜華定慧",
    "X58n0995_001:0185b22": "潛通於了義考其箋釋古今未聞道亭學慚大識",
    "X58n0995_001:0185b23": "智恥雄才輒事操觚用伸解釋冀流通於無極見",
    "X58n0995_001:0185b24": "先祖之深衷矣題稱義苑疏者芬披眾義若華囿",
    "X58n0995_001:0185c01": "之敷榮布置羣言撮題綱要之謂也(其次題目本文開章)。",
    "X58n0995_001:0185c02": "華嚴一乘教義分齊章卷上",
    "X58n0995_001:0185c03": "釋曰初出體二辨相三釋名四作對初者性海冲",
    "X58n0995_001:0185c04": "深智行融會義門廣闢勢變多端論其體性不出",
    "X58n0995_001:0185c05": "海印三昧所以爾者良由此心具足實德不動一",
    "X58n0995_001:0185c06": "處能現萬境然而所現境不異心能現心不異境",
    "X58n0995_001:0185c07": "境智不分譬如大海雖入眾流同一鹹味雖能現",
    "X58n0995_001:0185c08": "影亦不變異此明其總也若更別而伸之則所依",
    "X58n0995_001:0185c09": "體事攝歸真實彰其無礙周遍含容此四融通為",
    "X58n0995_001:0185c10": "一乘之正體二辨相者圓融國土差別世界海等",
    "X58n0995_001:0185c11": "種種境界以為其相故以國土世界不有心外依",
    "X58n0995_001:0185c12": "正交參一多涉入十蓮華藏如因陀羅網互現影",
    "X58n0995_001:0185c13": "故三釋名者華嚴從法得名以五色大蓮華莊嚴",
    "X58n0995_001:0185c14": "故名華嚴常有光明金剛蘂幢以貫其華以此莊",
    "X58n0995_001:0185c15": "嚴法界故名華嚴若從喻者華喻功德萬行嚴謂",
    "X58n0995_001:0185c16": "飾法成人一乘者一謂無他義掩映獨秀故乘者",
    "X58n0995_001:0185c17": "運載義因果交接故教能轉物流演無窮義乃隨",
    "X58n0995_001:0185c18": "宜舉體成動分齊者海印炳現無分齊之分齊亦",
    "X58n0995_001:0185c19": "本末具彰故稱分齊章者明宗定義落落區分四",
    "X58n0995_001:0185c20": "作對者章為能詮上皆所詮即能詮所詮對華嚴",
    "X58n0995_001:0185c21": "是能詮經名一乘等是所詮義理即名義對一乘",
    "X58n0995_001:0185c22": "是其體教義分齊是其用即體用對。",
    "X58n0995_001:0185c23": "京大薦福寺沙門法藏述",
    "X58n0995_001:0185c24": "釋曰京等所處沙門下能依人京者大也則有唐",
    "X58n0995_001:0186a01": "西京古之長安今之永興是一境之都名大薦福",
    "X58n0995_001:0186a02": "者精籃之別目寺嗣也治事者相嗣續於其間如",
    "X58n0995_001:0186a03": "國家九寺今既統釋眾所居則練行治惑業者相",
    "X58n0995_001:0186a04": "嗣續於其間故亦云嗣也沙門西竺語此云勤息",
    "X58n0995_001:0186a05": "然有四種一壞道沙門二說道沙門三治道沙門",
    "X58n0995_001:0186a06": "四勝道沙門今國師退非壞道之凡進非勝道之",
    "X58n0995_001:0186a07": "聖駕說開宗法喜禪悅中間之二沙門攝也法藏",
    "X58n0995_001:0186a08": "者教主之名字之與號俱稱賢首生有唐為金輪",
    "X58n0995_001:0186a09": "皇帝之師原其道遠承龍猛天親近稟終南至相",
    "X58n0995_001:0186a10": "所以探玄肇啟則晉典流煇義疏中興則唐墳發",
    "X58n0995_001:0186a11": "曜開宗分教高鎮羣夫大業靈蹤屈伏邪黨教傳",
    "X58n0995_001:0186a12": "至道諸聖同途先覺後賢一門遊趣故稱曰述演",
    "X58n0995_001:0186a13": "義云傳古非作又云作者曰聖述者曰明明聖者",
    "X58n0995_001:0186a14": "述作之謂此乃謙之謂歟。",
    "X58n0995_001:0186a15": "今將開釋迦至義理分齊第十。",
    "X58n0995_001:0186a16": "釋曰總別標章也如來者具有五義一就理顯謂",
    "X58n0995_001:0186a17": "法性名如出障名來二唯就行瑜伽云言無虗妄",
    "X58n0995_001:0186a18": "故名如來涅槃三十二亦同此說三理智合說轉",
    "X58n0995_001:0186a19": "法輪論云第一義諦名如正學名來正覺第一義",
    "X58n0995_001:0186a20": "諦故名如來此與成實大同四離相說般若云如",
    "X58n0995_001:0186a21": "來者無所從來亦無所去故名如來五融攝說謂",
    "X58n0995_001:0186a22": "一如無二如若理若智若開若合無不皆如故名",
    "X58n0995_001:0186a23": "為如如外無法來大海波澄連天一色萬象色空",
    "X58n0995_001:0186a24": "大海斯即如來定心識浪波澄心境一際依正萬",
    "X58n0995_001:0186b01": "物炳然齊現如海印文故云海印三昧翻為正受",
    "X58n0995_001:0186b02": "亦云正思一乘教義以現釋題略作十門者良以",
    "X58n0995_001:0186b03": "此法稱性無窮非筆墨所盡故海雲比丘以大海",
    "X58n0995_001:0186b04": "量墨須彌聚筆尚不能盡一字法門今就緣起因",
    "X58n0995_001:0186b05": "門束其義理以為十門啟迪玄奧故云今將開釋",
    "X58n0995_001:0186b06": "略作十門然十門割刺聖言聯彰有緒且夫性海",
    "X58n0995_001:0186b07": "冲融眇然寥廓色含無外德用齊彰將欲逐機漸",
    "X58n0995_001:0186b08": "施末教先於海印頓演此經顯一乘中正之道故",
    "X58n0995_001:0186b09": "受之以建立一乘第一教因機顯權實更資教義",
    "X58n0995_001:0186b10": "互彰或廢或立據宗定義則義象炳然若以實奪",
    "X58n0995_001:0186b11": "權權但名相推因舉益殊途同歸頴悟一乘窮因",
    "X58n0995_001:0186b12": "究果該羅眾行義備諸宗故受之以教義攝益第",
    "X58n0995_001:0186b13": "二然則聖代言從機發受道無差大小偏圓稱機",
    "X58n0995_001:0186b14": "獲益暨於能仁晦寂眾聖韜光識昧情生認權為",
    "X58n0995_001:0186b15": "實教宗欲墜真界黯然是以竺天華夏歷代宗師",
    "X58n0995_001:0186b16": "各逞其能用光法施開宗分教使聖說無差故受",
    "X58n0995_001:0186b17": "之以古今立教第三諸師判教共猶各說身因大",
    "X58n0995_001:0186b18": "義宏宗尚虧端的致使雜華至教昧略猶多玅理",
    "X58n0995_001:0186b19": "超言疑滯義象圓根上器抑作偏人具德圓宗判",
    "X58n0995_001:0186b20": "為隔歷故我大師賢首示生唐國高振圓宗庙雜",
    "X58n0995_001:0186b21": "華之玄樞判法義之幽致義分五教理判十宗教",
    "X58n0995_001:0186b22": "盡機圓廣大悉備故受之以分教開宗第四既分",
    "X58n0995_001:0186b23": "其教且教之所明不出諸乘教則論其階漸斷證",
    "X58n0995_001:0186b24": "之殊乘乃運載有情遠近之異以乘階教優劣自",
    "X58n0995_001:0186c01": "殊以教就乘機心不忒若乃鎔融本末散入諸乘",
    "X58n0995_001:0186c02": "或豎或橫或三或五乘教交涉本末更收成就機",
    "X58n0995_001:0186c03": "緣無不周盡故受之以乘教開合第五開合雖知",
    "X58n0995_001:0186c04": "起盡難辨是以窮初究末具彰本教逐機本教則",
    "X58n0995_001:0186c05": "初成頓說稱性極談具德圓宗主伴無盡隨宜漸",
    "X58n0995_001:0186c06": "教末代流通海印定中同時頓演逐機之教三乘",
    "X58n0995_001:0186c07": "共演空有迭彰邐迤深玄時移處異甄分前後三",
    "X58n0995_001:0186c08": "七殊流法就機分教非一準故受之以教起前後",
    "X58n0995_001:0186c09": "第六教起前後大略雖知洞明意趣割折猶難葢",
    "X58n0995_001:0186c10": "由機宜行定不定殊或有眾生始見如來成道終",
    "X58n0995_001:0186c11": "至泥洹惟說小乘未嘗言大斯乃小乘根性終始",
    "X58n0995_001:0186c12": "不移或有眾生初聞小教後覩大乘漸頓互陳空",
    "X58n0995_001:0186c13": "有間錯其有三乘竝說終至鶴林一味上乘始終",
    "X58n0995_001:0186c14": "一貫入同入別根欲性殊故受之以決擇其意第",
    "X58n0995_001:0186c15": "七既知其意起盡由機未審教門儀式異相如何",
    "X58n0995_001:0186c16": "初成頓演唱九會於剎那不同三乘逐機前後處",
    "X58n0995_001:0186c17": "異蓮華藏眾寶莊嚴帝網重重塵塵互入不同三",
    "X58n0995_001:0186c18": "乘處娑婆界木樹草座等十身更作染淨混融剎",
    "X58n0995_001:0186c19": "土眾生三世皆說不同三乘化身受用經初列眾",
    "X58n0995_001:0186c20": "普賢文殊佛境界中異生等眾不同三乘或列二",
    "X58n0995_001:0186c21": "乘大小等類教依德本海印定流不同三乘後得",
    "X58n0995_001:0186c22": "智出十方皆說主伴竝譚不同三乘一方一說隨",
    "X58n0995_001:0186c23": "功涉徒位六位圓融不同三乘上下階降薰修玅",
    "X58n0995_001:0186c24": "行行布圓融不同三乘各有分齊法門流類十十",
    "X58n0995_001:0187a01": "無窮不同三乘局數增減一多事相即法界之法",
    "X58n0995_001:0187a02": "門不同三乘即空即有等一乘三乘有茲十異故",
    "X58n0995_001:0187a03": "受之以施設異相第八然儀式既殊詮顯必異故",
    "X58n0995_001:0187a04": "分相十門所詮區別星羅五教月滿一乘故受之",
    "X58n0995_001:0187a05": "以所詮差別第九分相所詮既伸必也的陳義理",
    "X58n0995_001:0187a06": "之旨謂通明三性權實混融妄徹真源體無不寂",
    "X58n0995_001:0187a07": "真該妄末無不稱真緣起之宗力用更作一多無",
    "X58n0995_001:0187a08": "礙諸義交參六相圓融十玄炳現因門果海克體",
    "X58n0995_001:0187a09": "相收故受之以義理分齊第十。",
    "X58n0995_001:0187a10": "初明建立至二同教。",
    "X58n0995_001:0187a11": "釋曰矧茲建立謂晉魏已來譯經尚意傳教宗心",
    "X58n0995_001:0187a12": "了義上乘煥若明鏡爰及貞觀名相繁興雖分半",
    "X58n0995_001:0187a13": "滿權實混和縱認同歸猶乖全揀一乘既立權實",
    "X58n0995_001:0187a14": "已明同別雙彰法義克備首建一乘斯之謂矣。",
    "X58n0995_001:0187a15": "初中亦二至自境界也。",
    "X58n0995_001:0187a16": "釋曰果海離念而心傳故不可說理圓言偏故不",
    "X58n0995_001:0187a17": "與相應十佛者成正覺佛願佛業報佛住持佛涅",
    "X58n0995_001:0187a18": "槃佛法界佛心佛三昧佛本性佛隨樂佛等究竟",
    "X58n0995_001:0187a19": "自證不對機緣卓然獨得自境界歟。",
    "X58n0995_001:0187a20": "故地論云至不可說者是也。",
    "X58n0995_001:0187a21": "釋曰有三義故一約果海可以總標令人知有名",
    "X58n0995_001:0187a22": "為可說不可指片示人名不可說二約證處既此",
    "X58n0995_001:0187a23": "所證離相離名還此法不可說聞以此遣言之言",
    "X58n0995_001:0187a24": "當彼法故名為可說有言斯遣名不可說三約本",
    "X58n0995_001:0187b01": "智謂以遮詮易解故名可說直詮不遠故不可說",
    "X58n0995_001:0187b02": "又果海離緣故不可說所證就緣是則可說證智",
    "X58n0995_001:0187b03": "為果分方便寄法等竝為因分若究竟佛果對普",
    "X58n0995_001:0187b04": "賢因說則證智宜同果海為果分地智之因同普",
    "X58n0995_001:0187b05": "賢因便為因分。",
    "X58n0995_001:0187b06": "二是緣起至境界也。",
    "X58n0995_001:0187b07": "釋曰雖正證離相故不可說後得帶相是則可說",
    "X58n0995_001:0187b08": "故曰緣起因分約人指法云普賢境界普賢五義",
    "X58n0995_001:0187b09": "具如別明。",
    "X58n0995_001:0187b10": "此二無二至思之可見。",
    "X58n0995_001:0187b11": "釋曰此上果分不可說皆不異於可說以實德普",
    "X58n0995_001:0187b12": "遍故因分可說亦不異於不可說以緣修無性故",
    "X58n0995_001:0187b13": "故云全體既云全體何言一分雖說一分義亦不",
    "X58n0995_001:0187b14": "少故論云如實滿足攝取故意在於此也。",
    "X58n0995_001:0187b15": "就普賢門至二該攝門。",
    "X58n0995_001:0187b16": "釋曰就緣起因分列斯二者謂分相則諸乘逈異",
    "X58n0995_001:0187b17": "該攝則法界融通故雖異而常同也。",
    "X58n0995_001:0187b18": "分相門者至別於三乘。",
    "X58n0995_001:0187b19": "釋曰全揀諸教宗也三乘有二一法華之前以三",
    "X58n0995_001:0187b20": "乘權隱於一實此謂覆相之三二正當法華會上",
    "X58n0995_001:0187b21": "破三顯一會三顯一雖談一性一相既有形對一",
    "X58n0995_001:0187b22": "亦名三故賢首判終頓為三乘者意在於此今既",
    "X58n0995_001:0187b23": "立別教一乘何以廣引法華對三之一耶然法華",
    "X58n0995_001:0187b24": "之一意兼兩勢若乃會三歸一一屬於同稱性融",
    "X58n0995_001:0187c01": "通法本如是故屬於別故演義云法華攝諸經歸",
    "X58n0995_001:0187c02": "華嚴以別該同皆圓教攝此之建立乃是賢首一",
    "X58n0995_001:0187c03": "家宗教以義定詮原佛本意攝末歸本故作斯說",
    "X58n0995_001:0187c04": "若據天台教相三觀伸明一經旨趣但齊今終已",
    "X58n0995_001:0187c05": "詮修證尚未指陳同別之談斯義寧顯下文建立",
    "X58n0995_001:0187c06": "大略如斯但為排法相宗權實混和故對昔三較",
    "X58n0995_001:0187c07": "量一實切不可以此一乘要異三乘便同終實之",
    "X58n0995_001:0187c08": "一何以故若此唯終更於何處指明別教一乘耶",
    "X58n0995_001:0187c09": "昔建一乘應同虗設故。",
    "X58n0995_001:0187c10": "如法華中至一乘教也。",
    "X58n0995_001:0187c11": "釋曰虗指三車而羣子競馳大難既夷乃無有二",
    "X58n0995_001:0187c12": "故云虗指三車誘引諸子然後但與大車寶物莊",
    "X58n0995_001:0187c13": "嚴安穩第一然長者無虗妄之咎如來亦復如是",
    "X58n0995_001:0187c14": "無有虗妄初說二乘引導眾生然後但與大乘而",
    "X58n0995_001:0187c15": "度脫之何以故如來有無量智慧力無畏等諸法",
    "X58n0995_001:0187c16": "之藏能與一切眾生大乘之法故云是一乘教也。",
    "X58n0995_001:0187c17": "然此一乘至略有十說。",
    "X58n0995_001:0187c18": "釋曰標定乘教葢由相宗但立對小顯大通相之",
    "X58n0995_001:0187c19": "意未於大中顯有權實故此依教揩定使聖意昭",
    "X58n0995_001:0187c20": "彰耳。",
    "X58n0995_001:0187c21": "一權實差別至示真實相。",
    "X58n0995_001:0187c22": "釋曰佛以方便力示以三乘教眾生處處著引之",
    "X58n0995_001:0187c23": "令得出已是開權故云是故臨門三車俱是開方",
    "X58n0995_001:0187c24": "便門又云舍利弗當知諸佛語無異於佛所說法",
    "X58n0995_001:0188a01": "當生大信力世尊法久後要當說真實即是顯實",
    "X58n0995_001:0188a02": "故云別授大白牛車方為示真實相四衢即四諦",
    "X58n0995_001:0188a03": "也。",
    "X58n0995_001:0188a04": "若彼三中至復更索耶。",
    "X58n0995_001:0188a05": "釋曰質權濫實也謂言臨門三車是實同露地者",
    "X58n0995_001:0188a06": "便合出門上車不當更索後既有索是知虗指若",
    "X58n0995_001:0188a07": "約法說昔三乘三界門外二乘出界無有實果菩",
    "X58n0995_001:0188a08": "薩出界豈有實證俱無實證名不上車明知三乘",
    "X58n0995_001:0188a09": "皆是權設。",
    "X58n0995_001:0188a10": "亦不可說至唯二乘故。",
    "X58n0995_001:0188a11": "釋曰質他外救恐彼救云門外索車但是二乘非",
    "X58n0995_001:0188a12": "是菩薩便質云以經不說得彼牛車故又救云父",
    "X58n0995_001:0188a13": "先所許唯是二車故質云又不說彼先許車唯是",
    "X58n0995_001:0188a14": "二車故何以故三車同索故。",
    "X58n0995_001:0188a15": "是故經中至所標趣故。",
    "X58n0995_001:0188a16": "釋曰諸子皆索明皆無體不見羊鹿故索羊鹿今",
    "X58n0995_001:0188a17": "索牛車明無牛可見既索牛車明同無體故牒索",
    "X58n0995_001:0188a18": "耳索車是喻約法云何古有多釋略要有二一者",
    "X58n0995_001:0188a19": "機索二者口索言機索者三乘之人以佛教門出",
    "X58n0995_001:0188a20": "三界苦謂已究竟不解索乘已被淘練一乘機發",
    "X58n0995_001:0188a21": "宜機叩聖義言索耳佛知機熟靈山集會為說法",
    "X58n0995_001:0188a22": "華一極之旨即是各賜諸子等一大車二口索者",
    "X58n0995_001:0188a23": "已集靈山三乘三根皆悉啟言求法求記即是索",
    "X58n0995_001:0188a24": "車為說與記令其修證即是等賜菩薩聞是法疑",
    "X58n0995_001:0188b01": "網皆已除千二百羅漢悉亦當作佛皆是賜義三",
    "X58n0995_001:0188b02": "乘所求果說一權果二實果權則一乘誘引得出",
    "X58n0995_001:0188b03": "三界實則三乘方便相盡終歸一極文云後得大",
    "X58n0995_001:0188b04": "車非本所望言以是元意所標趣者如來標三乘",
    "X58n0995_001:0188b05": "令趣一實故也。",
    "X58n0995_001:0188b06": "問二乘各得至更索耶。",
    "X58n0995_001:0188b07": "釋曰聲聞四果四向緣覺一果一向菩薩五位究",
    "X58n0995_001:0188b08": "竟故云各得。",
    "X58n0995_001:0188b09": "若依小乘至皆無得也。",
    "X58n0995_001:0188b10": "釋曰謂聲名本影教也諦緣諸度行也有餘功圓",
    "X58n0995_001:0188b11": "四智云三乘此之設化就阿含門隨宜引導故云",
    "X58n0995_001:0188b12": "昔日但有言教等以彼三乘之人約大乘終教已",
    "X58n0995_001:0188b13": "去竝不名究竟出世何以故以人執煩惱未永斷",
    "X58n0995_001:0188b14": "故但能折伏而已故彌勒所問經論云一切聲聞",
    "X58n0995_001:0188b15": "辟支佛人不能如實修四無量不能究竟斷諸煩",
    "X58n0995_001:0188b16": "惱但能折伏一切煩惱故云今言俱不得者以望",
    "X58n0995_001:0188b17": "一乘故是故以實暎權等者則破三顯一開方便",
    "X58n0995_001:0188b18": "門示真實相實現權亡故皆無得。",
    "X58n0995_001:0188b19": "為欲迴彼至進入別教一乘。",
    "X58n0995_001:0188b20": "釋曰為欲下標示會權歸實若不下返質揀濫若",
    "X58n0995_001:0188b21": "非下按定權乘以至下會同入別所以爾者葢為",
    "X58n0995_001:0188b22": "三車虗設諸子奔馳羊鹿二乘既廢牛車權教寧",
    "X58n0995_001:0188b23": "存是故大乘亦說迴也厥或執彼牛車權乘為實",
    "X58n0995_001:0188b24": "確乎不可廢者且退非凡夫二乘進非露地一實",
    "X58n0995_001:0188c01": "進退共凖權義決然故云更是何色人也彰權隱",
    "X58n0995_001:0188c02": "實令彼奔超權位功成終歸一實故云後皆進入",
    "X58n0995_001:0188c03": "別教一乘既云後皆入別應知初入於同也亦可",
    "X58n0995_001:0188c04": "隨機不定耳。",
    "X58n0995_001:0188c05": "問臨門為實不實耶。",
    "X58n0995_001:0188c06": "釋曰此實非權實之實乃是有三乘引攝之實事",
    "X58n0995_001:0188c07": "故也。",
    "X58n0995_001:0188c08": "答實不實至唯一相也。",
    "X58n0995_001:0188c09": "釋曰非不實者言是實也非是實者謂權設故此",
    "X58n0995_001:0188c10": "之三乘在本乘則為實在實教則為權雖涉兩宗",
    "X58n0995_001:0188c11": "克體是一故云此二無二唯一相也。",
    "X58n0995_001:0188c12": "二教義差別至俱是教故。",
    "X58n0995_001:0188c13": "釋曰但有其名者明皆無體雖無生智是二乘車",
    "X58n0995_001:0188c14": "體大六識智是牛車體二乘是智尚非真實大六",
    "X58n0995_001:0188c15": "識智豈有實耶故云以望一乘俱是教故。",
    "X58n0995_001:0188c16": "是故經云至俱不得故也。",
    "X58n0995_001:0188c17": "釋曰以佛教門明無實體但是三乘聲教引攝虗",
    "X58n0995_001:0188c18": "譚令離三界繫縛逼迫兼亡故云出三界苦為彼",
    "X58n0995_001:0188c19": "權宗云出界外但是二乘非于菩薩故質云以經",
    "X58n0995_001:0188c20": "不揀故經既不揀定是三乘又彼權乘依言求果",
    "X58n0995_001:0188c21": "畢竟無成與彼二乘宛然無異故云亦同二乘但",
    "X58n0995_001:0188c22": "不得故。",
    "X58n0995_001:0188c23": "三所期差別至非本所望。",
    "X58n0995_001:0188c24": "釋曰昔日隱實彰權故云以彼一乘非是界內先",
    "X58n0995_001:0189a01": "許三車暨乎靈山顯本舒懷方談一實三乘不知",
    "X58n0995_001:0189a02": "大事得之邂逅故云非本所望。",
    "X58n0995_001:0189a03": "是故經云至非本所望也。",
    "X58n0995_001:0189a04": "釋曰良以如來知彼機緣未熟未能盡受大乘法",
    "X58n0995_001:0189a05": "故於一佛分別說三明三皆虗指也由皆虗指即",
    "X58n0995_001:0189a06": "無體故後得大車竝非本望若昔大是實今得牛",
    "X58n0995_001:0189a07": "車何非望耶故云非本所望本非希冀亦不可說",
    "X58n0995_001:0189a08": "等者返質救權類前可解聖言無失者因經不揀",
    "X58n0995_001:0189a09": "通相論三昔大為權故無有失。",
    "X58n0995_001:0189a10": "四德量差別至即體具德也。",
    "X58n0995_001:0189a11": "釋曰界外牛車大乘權法縱談無漏亦屬有餘隱",
    "X58n0995_001:0189a12": "閉一乘故云不言餘德若乃露地七寶大車譬彼",
    "X58n0995_001:0189a13": "界外了義一乘眾寶莊嚴類夫恒沙性淨功德云",
    "X58n0995_001:0189a14": "體具德也。",
    "X58n0995_001:0189a15": "又彼但云至以明異耳。",
    "X58n0995_001:0189a16": "釋曰不迅疾無以為大牛不超過無以為大士所",
    "X58n0995_001:0189a17": "以潛興密應冠聖該凡故云用殊勝也言喻則僕",
    "X58n0995_001:0189a18": "從寶車執衛多力約法乃萬行齊修同遊寶所云",
    "X58n0995_001:0189a19": "行眷屬雖談德行主伴猶虧同教一乘煥然一致",
    "X58n0995_001:0189a20": "上云法華意兼兩勢斯現一也。",
    "X58n0995_001:0189a21": "又彼三中至非適一也。",
    "X58n0995_001:0189a22": "釋曰權教大乘教理行果熏染識心為趣寶之先",
    "X58n0995_001:0189a23": "容故云以彼宗明一相方便若乃具德圓宗因果",
    "X58n0995_001:0189a24": "交徹依正互容染淨融明德用齊致故云此則不",
    "X58n0995_001:0189b01": "爾主伴具足經云下指喻合法也。",
    "X58n0995_001:0189b02": "此顯一乘至以明異耳。",
    "X58n0995_001:0189b03": "釋曰此顯一乘無盡等者則是所依體事理事教",
    "X58n0995_001:0189b04": "義十對二十事周遍含容重重無盡也此義廣如",
    "X58n0995_001:0189b05": "華嚴略如法華者且法華是隨宜漸教之終華嚴",
    "X58n0995_001:0189b06": "是稱性圓融之始經宗既異安得同年而語哉然",
    "X58n0995_001:0189b07": "則然矣據古佛之道吾祖之教未甞不異而未甞",
    "X58n0995_001:0189b08": "不同也何則語如來初成正覺頓演華嚴無盡義",
    "X58n0995_001:0189b09": "海此為別教最後開權方說法華一實之旨此為",
    "X58n0995_001:0189b10": "終教曰未甞不異若乃於一佛乘分別說三從本",
    "X58n0995_001:0189b11": "而流末會三乘歸一乘攝末而歸本此本無別故",
    "X58n0995_001:0189b12": "曰未甞不同也若約法華羅列義相三諦圓明但",
    "X58n0995_001:0189b13": "當理事無礙故屬於終也華嚴海印炳現德相無",
    "X58n0995_001:0189b14": "涯全彰事事無礙故屬於別此是吾祖之教未嘗",
    "X58n0995_001:0189b15": "不異也洎乎法華理事既圓融同性海其百川浩",
    "X58n0995_001:0189b16": "蕩同歸於海海無異味故屬於別演義云即此同",
    "X58n0995_001:0189b17": "中必有別義故曰未甞不同也此之同異賢首宗",
    "X58n0995_001:0189b18": "乘約義斯顯若天台時部獨美法華不知法華終",
    "X58n0995_001:0189b19": "歸本教此約別教一乘以明異者上云法華意兼",
    "X58n0995_001:0189b20": "兩勢斯現二也。",
    "X58n0995_001:0189b21": "五約寄位至寄一乘法。",
    "X58n0995_001:0189b22": "釋曰約位以寄乘也謂初地明施復顯人王即是",
    "X58n0995_001:0189b23": "人乘二地十善十善生天是欲天乘三地八定是",
    "X58n0995_001:0189b24": "色無色乘故以初三為人天乘寄在於世間四地",
    "X58n0995_001:0189c01": "初斷俱生身見觀於道品同須陀洹五地四諦理",
    "X58n0995_001:0189c02": "終寄阿羅漢六地觀緣寄於緣覺七地一切菩提",
    "X58n0995_001:0189c03": "分法方便涉有故寄三乘之中大乘菩薩寄出世",
    "X58n0995_001:0189c04": "間八地已上既是一乘合不云寄但可云出出世",
    "X58n0995_001:0189c05": "間今云寄者亦可別位以故所以爾者謂賢位始",
    "X58n0995_001:0189c06": "終已圓融自在登地已去則甚深甚深言所不至",
    "X58n0995_001:0189c07": "是故若不寄位何以顯深不包三乘何以顯廣。",
    "X58n0995_001:0189c08": "若大乘即是至已上一乘法也。",
    "X58n0995_001:0189c09": "釋曰約上經論寄乘之法配屬法華指定臨門大",
    "X58n0995_001:0189c10": "乘牛車決如是權是以前既非六地小乘緣生後",
    "X58n0995_001:0189c11": "又不同八地一乘淨土妙行故云則三乘俱是出",
    "X58n0995_001:0189c12": "世自位究竟也言究竟者小乘則以三昧力止息",
    "X58n0995_001:0189c13": "化城菩薩則四智功圓報居色頂。",
    "X58n0995_001:0189c14": "問若爾何故至作是說耶。",
    "X58n0995_001:0189c15": "釋曰因攝論合聲聞緣覺為一大乘菩薩為一是",
    "X58n0995_001:0189c16": "二乘故此二具三同名出世八地已上名出出世",
    "X58n0995_001:0189c17": "間故三乘之言隱而不說賓家不曉二乘合三之",
    "X58n0995_001:0189c18": "旨故成斯問。",
    "X58n0995_001:0189c19": "答既四五至具如下說。",
    "X58n0995_001:0189c20": "釋曰約前後揩定質彼七地是權教大乘故云是",
    "X58n0995_001:0189c21": "何色人也既是三乘方便引攝名善出世具如下",
    "X58n0995_001:0189c22": "說者以文乘教開合中也。",
    "X58n0995_001:0189c23": "六付屬差別至為報佛之恩。",
    "X58n0995_001:0189c24": "釋曰如來現在根熟已調一稟尊言無不懸契大",
    "X58n0995_001:0190a01": "師滅後若有眾生信樂佛慧我諸弟子菩薩大士",
    "X58n0995_001:0190a02": "如佛在世演一乘法故云當為演說此法華經等",
    "X58n0995_001:0190a03": "或彼根緣未熟不堪盡受甚深法者亦如佛世隱",
    "X58n0995_001:0190a04": "實施權淘練根性故云當於如來餘深法中示教",
    "X58n0995_001:0190a05": "利喜謂示義教行得義利具解行故成於喜此之",
    "X58n0995_001:0190a06": "付囑類同法華第三云我滅度後復有弟子不聞",
    "X58n0995_001:0190a07": "是經不知不覺菩薩所行自於所得功德生滅度",
    "X58n0995_001:0190a08": "想當入涅槃我於餘國作佛更有異名是人雖生",
    "X58n0995_001:0190a09": "滅之想入於涅槃而於彼土求佛智慧得聞是經",
    "X58n0995_001:0190a10": "唯以佛乘而得滅度等此則佛世根未熟故菩薩",
    "X58n0995_001:0190a11": "與記方便令發心後事是同但眾生與聲聞耳。",
    "X58n0995_001:0190a12": "解云餘深法至作此付囑也。",
    "X58n0995_001:0190a13": "釋曰特解餘深以餘揀一以深揀小恐彼權宗濫",
    "X58n0995_001:0190a14": "一故權實不分濫小故大小不辨有乖聖意封執",
    "X58n0995_001:0190a15": "後隨故作斯解。",
    "X58n0995_001:0190a16": "七根緣受者至假名菩薩。",
    "X58n0995_001:0190a17": "釋曰性起唐經譯為出現品者唐云修習種種菩",
    "X58n0995_001:0190a18": "提分法未聞等者謂若未聞此如來不思議大威",
    "X58n0995_001:0190a19": "德法門或時聞也不信不解不順不入不得名為",
    "X58n0995_001:0190a20": "真實菩薩以不能生如來家故故曰假名大疏云",
    "X58n0995_001:0190a21": "積行菩薩曝腮鱗於龍門則權教次第修行者是",
    "X58n0995_001:0190a22": "也。",
    "X58n0995_001:0190a23": "解云此明三乘至不同彼也。",
    "X58n0995_001:0190a24": "釋曰此明三乘菩薩等者謂不可唯局釋迦所化",
    "X58n0995_001:0190b01": "乃往古劫於餘佛所發心修行迄至遮那會中根",
    "X58n0995_001:0190b02": "猶滯權未稟玄要故云未熟等當知是前法華經",
    "X58n0995_001:0190b03": "內餘深法中等者且華嚴是初成頓演法華是最",
    "X58n0995_001:0190b04": "後方談一重隔歷餘深文是如來滅後未來世中",
    "X58n0995_001:0190b05": "不信受者與夫華嚴兩重相隔何以却言不信不",
    "X58n0995_001:0190b06": "聞此一乘經是餘深中人耶答前不云乎不可唯",
    "X58n0995_001:0190b07": "局釋迦所化於餘佛所發心迄至遮那根猶未熟",
    "X58n0995_001:0190b08": "故不相違亦可三乘漸教雖有間斷華嚴至教通",
    "X58n0995_001:0190b09": "方之說前後際而無違獨據遮那一佛所說亦有",
    "X58n0995_001:0190b10": "理在華嚴是別教者不共般若逈異餘乘故也。",
    "X58n0995_001:0190b11": "八難信易信至是法甚為難。",
    "X58n0995_001:0190b12": "釋曰從凡至小從小至大展轉較量方見斯法高",
    "X58n0995_001:0190b13": "深玄要淺智莫窺難信難解也。",
    "X58n0995_001:0190b14": "解云以此品中至對比決之。",
    "X58n0995_001:0190b15": "釋曰賢首品談德業該收所以十信道圓一念該",
    "X58n0995_001:0190b16": "於佛地故云即攝一切位六相圓融就此而該。",
    "X58n0995_001:0190b17": "九約機顯理至無盡佛法。",
    "X58n0995_001:0190b18": "釋曰此之三乘行相良以十地之內以法相為觀",
    "X58n0995_001:0190b19": "門故四地道品成無生之慧光五地諸諦窮真俗",
    "X58n0995_001:0190b20": "以化物故云示以聲聞道令出於眾苦六地般若",
    "X58n0995_001:0190b21": "要觀緣生研窮性相般若現前故云樂於因緣法",
    "X58n0995_001:0190b22": "為說辟支佛七地窮一切菩提分法權實雙行故",
    "X58n0995_001:0190b23": "云饒益諸眾生為說菩薩道此是當位菩薩二利",
    "X58n0995_001:0190b24": "雙修非是懸指昔三乘中所見也。",
    "X58n0995_001:0190c01": "解云此明至文之差別也。",
    "X58n0995_001:0190c02": "釋曰不同三乘一相一寂等者謂未了心絕諸相",
    "X58n0995_001:0190c03": "令悟相盡唯心故談一相一寂既云一相何以論",
    "X58n0995_001:0190c04": "三乘免形對故屬於三作大法師等者謂由八地",
    "X58n0995_001:0190c05": "中七勸該羅方見無功之道九地居法師之位藥",
    "X58n0995_001:0190c06": "病須知不將四十辨才何以廣能化物故云明說",
    "X58n0995_001:0190c07": "法儀軌利及有情不出一乘三乘故此地開示也。",
    "X58n0995_001:0190c08": "十本末開合至智藏大海。",
    "X58n0995_001:0190c09": "釋曰教逐機興乘分大小隨功涉位果滿僧祇故",
    "X58n0995_001:0190c10": "云菩薩法諸佛法原其逐機之法因中則有至果",
    "X58n0995_001:0190c11": "全無縱立佛乘也是阿含假說故此文中皆悉流",
    "X58n0995_001:0190c12": "入智藏大海。",
    "X58n0995_001:0190c13": "此文約此至差別理耳。",
    "X58n0995_001:0190c14": "釋曰從本流末故有四乘之法攝末歸本但顯一",
    "X58n0995_001:0190c15": "乘。",
    "X58n0995_001:0190c16": "此上十證至煥然溢目矣。",
    "X58n0995_001:0190c17": "釋曰法喻義括也謂如上十門經之與論證成三",
    "X58n0995_001:0190c18": "乘外別有一乘如觀指掌類彼蓍龜辨其吉凶明",
    "X58n0995_001:0190c19": "鏡鑒其妍醜略如下辨者第九所詮差別行位分",
    "X58n0995_001:0190c20": "齊中釋之耳。",
    "X58n0995_001:0190c21": "二該攝門者至不異不一也。",
    "X58n0995_001:0190c22": "釋曰海印定中炳然齊現一切偏圓妙嚴品說菩",
    "X58n0995_001:0190c23": "提場地演一代隨宜之教是故此云一切三乘本",
    "X58n0995_001:0190c24": "來悉是彼一乘法有二門故者謂不壞相故不一",
    "X58n0995_001:0191a01": "體含容故不異是以上之一乘三乘克就別教而",
    "X58n0995_001:0191a02": "說。",
    "X58n0995_001:0191a03": "初不異中至即三故不異。",
    "X58n0995_001:0191a04": "釋曰體相既融故左右皆悉不異而得相即。",
    "X58n0995_001:0191a05": "問若據初門至而得進修。",
    "X58n0995_001:0191a06": "釋曰若據下牒其難本末知下開兩關若存下牒",
    "X58n0995_001:0191a07": "而難之。",
    "X58n0995_001:0191a08": "答有四句至更無餘也。",
    "X58n0995_001:0191a09": "釋曰即者是也三既是一何須更泯故不待壞三",
    "X58n0995_001:0191a10": "若是一不妨三相宛然故不礙存其猶洪波即水",
    "X58n0995_001:0191a11": "不礙波存是以三乘之徒得有依附由三是一故",
    "X58n0995_001:0191a12": "無可存如波即水但見泓澄如練殊無流動漂淫",
    "X58n0995_001:0191a13": "繇是三乘得契一實雖則存亡有異大率本是一",
    "X58n0995_001:0191a14": "乘故言唯有一乘更無餘也。",
    "X58n0995_001:0191a15": "二以一乘至下同教中辨。",
    "X58n0995_001:0191a16": "釋曰隱顯四句反上思之者應須例前問答方見",
    "X58n0995_001:0191a17": "其義問若據次門一即三者未知彼一為顯為隱",
    "X58n0995_001:0191a18": "若顯如何唯三若隱彼一乘機更依何法而得進",
    "X58n0995_001:0191a19": "修答有四句一由即三故不待隱二由即三故不",
    "X58n0995_001:0191a20": "礙顯三由即三故無不隱四由即三故無可顯由",
    "X58n0995_001:0191a21": "初二義一乘機得有所依由後二義一乘機得入",
    "X58n0995_001:0191a22": "三乘由四句俱即三故是故唯有三乘更無餘也",
    "X58n0995_001:0191a23": "是故文云唯有三乘更無一也此如下同教中辨",
    "X58n0995_001:0191a24": "者謂權起必一向賴於實是故攬實實不失實現",
    "X58n0995_001:0191b01": "未必一向藉於權故泯權權不立是故三乘即一",
    "X58n0995_001:0191b02": "雖具存壞竟必有盡一乘即三雖具隱顯竟恒無。",
    "X58n0995_001:0191b03": "二不一者至而明不異。",
    "X58n0995_001:0191b04": "釋曰義門異故不一法遍通故不異此二雙融法",
    "X58n0995_001:0191b05": "本如是。",
    "X58n0995_001:0191b06": "又此中不一至此該攝門也。",
    "X58n0995_001:0191b07": "釋曰如此跨節配者良以二門義門雖異體本該",
    "X58n0995_001:0191b08": "收故作此解思之。",
    "X58n0995_001:0191b09": "二同教者至於中有七。",
    "X58n0995_001:0191b10": "釋曰標章科列全收諸教宗也同教有二一三乘",
    "X58n0995_001:0191b11": "同謂三乘同歸一佛乘則終頓二教雖說一性一",
    "X58n0995_001:0191b12": "相不辨德用該收二一乘同謂別教中有一性一",
    "X58n0995_001:0191b13": "相事理無礙言思斯絕同彼終頓之二故下之七",
    "X58n0995_001:0191b14": "義六重不出斯二故同教之幽包含無外初分諸",
    "X58n0995_001:0191b15": "乘謂一乘之深無量乘之廣後融本末此之深廣",
    "X58n0995_001:0191b16": "同一法界耳。",
    "X58n0995_001:0191b17": "初約法相至一乘故也。",
    "X58n0995_001:0191b18": "釋曰初法相下示交參相而義理皆別下料揀是",
    "X58n0995_001:0191b19": "則下出意因陀羅此云能天帝則是帝釋殿網及",
    "X58n0995_001:0191b20": "微細者如淨名毛吞巨海芥納須彌法華常在靈",
    "X58n0995_001:0191b21": "山等而主伴不具常知此約一乘同教說而不說",
    "X58n0995_001:0191b22": "十等者謂一乘以十十無盡為宗三乘限無盡為",
    "X58n0995_001:0191b23": "過而義理皆別者謂三乘雖有五眼六通而歷別",
    "X58n0995_001:0191b24": "不融一乘則十十無窮一多無礙且夫一乘三乘",
    "X58n0995_001:0191c01": "優劣天隔何以彼此相參耶為欲方便顯此一乘",
    "X58n0995_001:0191c02": "令易信受故作斯說所以一乘垂三乘則令彼欣",
    "X58n0995_001:0191c03": "趣三乘參一乘則勝進有期故曰兩宗交接等成",
    "X58n0995_001:0191c04": "根欲性者上兩宗交接是其竪成根欲性是其橫",
    "X58n0995_001:0191c05": "根者一向發起聖道之根欲者樂欲性者種性三",
    "X58n0995_001:0191c06": "義各別故云橫也是十力中三種力所知之境初",
    "X58n0995_001:0191c07": "即諸根勝劣力次即種種解智力後即種種界智",
    "X58n0995_001:0191c08": "力界即性也。",
    "X58n0995_001:0191c09": "二約攝方便至大事故等也。",
    "X58n0995_001:0191c10": "釋曰會取昔三歸今之一以廢昔三立今一故故",
    "X58n0995_001:0191c11": "約會取昔小尚取況昔大取以其理不可分行是",
    "X58n0995_001:0191c12": "佛因故若約廢昔則昔大亦廢況於小耶以其約",
    "X58n0995_001:0191c13": "教虗設界亦虗指故並皆廢也然開廢等言約教",
    "X58n0995_001:0191c14": "則廢三立一三教虗設故約理則開三顯一言有",
    "X58n0995_001:0191c15": "三理覆於一極開無三理一極自彰故約行則會",
    "X58n0995_001:0191c16": "三為一三乘之行皆佛因故約果則會三歸一三",
    "X58n0995_001:0191c17": "乘之因同一果故故云諸有所作皆為一大事因",
    "X58n0995_001:0191c18": "故也謂非三非五曰一廣愽包含曰大以此化物",
    "X58n0995_001:0191c19": "曰事上云攝即是會也。",
    "X58n0995_001:0191c20": "三約所流辨至即大乘也。",
    "X58n0995_001:0191c21": "釋曰此中先明從本起末經云於一佛乘分別說",
    "X58n0995_001:0191c22": "三故云悉從一乘流故後明攝末歸本會昔之行",
    "X58n0995_001:0191c23": "欲明三即是一之義故云汝等所行是菩薩道毗",
    "X58n0995_001:0191c24": "尼此云調伏會二歸一故即是大乘則會三會二",
    "X58n0995_001:0192a01": "亦以備矣。",
    "X58n0995_001:0192a02": "四約就勝至融大同一故。",
    "X58n0995_001:0192a03": "釋曰謂昔執三疑一執小疑大故為開方便門顯",
    "X58n0995_001:0192a04": "真實相其實三皆歸一今特就勝而言故唯指大",
    "X58n0995_001:0192a05": "乘為一乘耳良以方便適化體非本然故以望別",
    "X58n0995_001:0192a06": "教權實宛異同是菩薩所乘故者叡公云至如般",
    "X58n0995_001:0192a07": "若諸經深無不極故道者以之而歸大無不包乘",
    "X58n0995_001:0192a08": "者以之而運然其大略皆以適化為本應勸之門",
    "X58n0995_001:0192a09": "不得不以善權為用權之為化悟物雖知於實體",
    "X58n0995_001:0192a10": "不足皆屬法華固其宜矣方便虗設既廢所以經",
    "X58n0995_001:0192a11": "云唯此一事實餘二則非真十方佛土中唯有一",
    "X58n0995_001:0192a12": "乘法無二亦無三除佛方便說又云止息故說二",
    "X58n0995_001:0192a13": "等者為昔小乘猒三界苦希求出離根性既劣奔",
    "X58n0995_001:0192a14": "趨小徑故以化城令彼止息若望上別教等者謂",
    "X58n0995_001:0192a15": "至如般若諸經昔日之實不兼主伴亦屬權乘故",
    "X58n0995_001:0192a16": "指餘二者則大小二乘開一異三故也若望同教",
    "X58n0995_001:0192a17": "即聲聞等為二者以彼菩薩所行不乖一實融大",
    "X58n0995_001:0192a18": "同一故。",
    "X58n0995_001:0192a19": "五約教事至在靈山等。",
    "X58n0995_001:0192a20": "釋曰法華論主釋為報身菩提也何以故以法華",
    "X58n0995_001:0192a21": "中亦顯一乘故其處隨教即染歸淨故說法華處",
    "X58n0995_001:0192a22": "即為實也漸同華嚴不離其處故是同教未說十",
    "X58n0995_001:0192a23": "蓮華藏及因陀羅故非別教也。",
    "X58n0995_001:0192a24": "六約八義至如問答中辨。",
    "X58n0995_001:0192b01": "釋曰依攝論者論云以何意趣佛說一乘此中有",
    "X58n0995_001:0192b02": "二頌為引攝一類及任持所餘由不定種性諸佛",
    "X58n0995_001:0192b03": "說一乘法無我解脫等故性不同得二意樂化究",
    "X58n0995_001:0192b04": "竟說一乘世親釋曰前偈以顯了說一乘後偈以",
    "X58n0995_001:0192b05": "密義說一乘無性論云一為引攝一類者了知不",
    "X58n0995_001:0192b06": "定種姓聲聞趣彼解脫方便引攝令依大乘而般",
    "X58n0995_001:0192b07": "涅槃故說一乘二及任持所餘者為欲任持其餘",
    "X58n0995_001:0192b08": "不定種性菩薩恐於大乘精進退壞故說一乘三",
    "X58n0995_001:0192b09": "法等故者謂真如諸聲聞等乘雖差別同趣真如",
    "X58n0995_001:0192b10": "無有差別故說一乘四無我等故者補特伽羅無",
    "X58n0995_001:0192b11": "我同故此是聲聞此是菩薩既無實異故說一乘",
    "X58n0995_001:0192b12": "五解脫等故者謂彼三乘於煩惱障解脫無異由",
    "X58n0995_001:0192b13": "此意趣故說一乘六性不同故者謂諸聲聞不定",
    "X58n0995_001:0192b14": "種性有差別故謂迴向菩提聲聞身中具有聲種",
    "X58n0995_001:0192b15": "性及佛種性由此道理故說一乘七得二意樂故",
    "X58n0995_001:0192b16": "者一者諸佛於一切有情得同自體意樂說彼我",
    "X58n0995_001:0192b17": "無殊故二者世尊法華會上諸聲聞舍利子等受",
    "X58n0995_001:0192b18": "佛記別得如意樂與佛無二由此道理故說一乘",
    "X58n0995_001:0192b19": "八究竟故者依究竟故說一乘非無歸別由過此",
    "X58n0995_001:0192b20": "外無別勝乘唯此一乘最為勝故佛說一乘上皆",
    "X58n0995_001:0192b21": "論文但義加一二等言使顯然故也。",
    "X58n0995_001:0192b22": "七約十義方便如孔目中說。",
    "X58n0995_001:0192b23": "釋曰方便乘者分別有十一對三寶分別佛寶是",
    "X58n0995_001:0192b24": "一乘法僧是三乘何以故佛同無盡故法僧即不",
    "X58n0995_001:0192c01": "定二對四諦分別滅諦是一乘三諦是三乘何以",
    "X58n0995_001:0192c02": "故滅同無盡故三諦即不定三對二諦分別第一",
    "X58n0995_001:0192c03": "義諦是一乘世諦是三乘何以故第一義諦同無",
    "X58n0995_001:0192c04": "盡故世諦即不定四對過分別無恐怖者即是三",
    "X58n0995_001:0192c05": "乘何以故如來藏等依即無過即同無盡故六識",
    "X58n0995_001:0192c06": "及心法智此之七法剎那不住不種眾苦不得厭",
    "X58n0995_001:0192c07": "苦樂求涅槃由是俗諦故依緣不自在故五對人",
    "X58n0995_001:0192c08": "及智分別有三種人成三種智者一若善男子善",
    "X58n0995_001:0192c09": "女人成就甚深法智以為一人二若有善男子善",
    "X58n0995_001:0192c10": "女人成就隨順法為第二人三若善男子善女人",
    "X58n0995_001:0192c11": "於諸深法不自了知仰推世尊非我境界唯佛所",
    "X58n0995_001:0192c12": "知是第三人前之一人是一乘智後之兩人是三",
    "X58n0995_001:0192c13": "乘智何以故前第一智是證智同無盡故後之二",
    "X58n0995_001:0192c14": "智未證實法是不定故此依勝鬘經六對所解了",
    "X58n0995_001:0192c15": "法虗妄契實分別隨文解義是三乘法知虗妄契",
    "X58n0995_001:0192c16": "無分別是一乘何以故契無分別同無盡故隨文",
    "X58n0995_001:0192c17": "取者即不定此依楞伽經義說七對一乘三乘小",
    "X58n0995_001:0192c18": "乘分別一乘是一乘三乘等是三乘何以故一乘",
    "X58n0995_001:0192c19": "即無盡故三乘等即不定八對大乘中乘小乘分",
    "X58n0995_001:0192c20": "別大乘即是一乘何以故大乘尊上即無盡故中",
    "X58n0995_001:0192c21": "乘小乘義即不定如經會三歸一故九對世間出",
    "X58n0995_001:0192c22": "世間出出世間分別出出世間即是一乘餘即三",
    "X58n0995_001:0192c23": "乘何以故出出世間勝同無盡故餘二即不定如",
    "X58n0995_001:0192c24": "法華經界外露地別索車者即是十對譬喻分別",
    "X58n0995_001:0193a01": "如王髻中明珠及大王等即是一乘寶珠繫汝衣",
    "X58n0995_001:0193a02": "裏及窮子等即是三乘何以故髻珠王秘甚深故",
    "X58n0995_001:0193a03": "餘即不定此依法華經說上來所辨於眷屬經中",
    "X58n0995_001:0193a04": "欲顯圓通無盡法藏一乘教義故於方便之處示",
    "X58n0995_001:0193a05": "一乘名令進入者易得解故作如是說。",
    "X58n0995_001:0193a06": "依上諸義至同非別也。",
    "X58n0995_001:0193a07": "釋曰結揀同別也此猶屬於通相應更於同中料",
    "X58n0995_001:0193a08": "揀方見聖意該收且一乘垂於三乘俾三乘同趣",
    "X58n0995_001:0193a09": "一實乃三乘同也三乘參於一乘法兼具德一乘",
    "X58n0995_001:0193a10": "同也餘準此而知不可妄生異說耳。",
    "X58n0995_001:0193a11": "二明二乘至愚法及迴心。",
    "X58n0995_001:0193a12": "釋曰初一乘三乘者三一分故顯實開權顯實故",
    "X58n0995_001:0193a13": "四衢所授大車開權故臨門三車外別無愚法小",
    "X58n0995_001:0193a14": "乘故云合愚法同迴心二大乘小乘為二乘者大",
    "X58n0995_001:0193a15": "小分故權實混和故合一同三多符法相別開愚",
    "X58n0995_001:0193a16": "法半字無乖三聲聞緣覺為二乘者唯局小乘利",
    "X58n0995_001:0193a17": "鈍分故無殊鹿苑愚法迴心二因既兼故云此通",
    "X58n0995_001:0193a18": "等。",
    "X58n0995_001:0193a19": "又初約一乘至準可知之。",
    "X58n0995_001:0193a20": "釋曰初約一乘者既開權顯實則十方佛土中唯",
    "X58n0995_001:0193a21": "有一乘法次約三乘者既符法相權實混和顯了",
    "X58n0995_001:0193a22": "三乘以為了義後約小乘者謂鹿苑初譚利鈍雖",
    "X58n0995_001:0193a23": "分未堪聞大耳。",
    "X58n0995_001:0193a24": "三明三乘至故有三也。",
    "X58n0995_001:0193b01": "釋曰設小施權會歸實所以設小故下開愚法施",
    "X58n0995_001:0193b02": "權故中有三乘會權故上開一乘明此三乘隨宜",
    "X58n0995_001:0193b03": "漸教亦以備矣。",
    "X58n0995_001:0193b04": "以經中愚法至別有一乘。",
    "X58n0995_001:0193b05": "釋曰但約法約喻展轉揩定小乘三乘一乘之義",
    "X58n0995_001:0193b06": "耳。",
    "X58n0995_001:0193b07": "問何以得知至所引中耶。",
    "X58n0995_001:0193b08": "釋曰謂彼權教小乘據其本宗皆所作已辦更無",
    "X58n0995_001:0193b09": "進求何為所引故有斯問。",
    "X58n0995_001:0193b10": "答以彼愚法至能折伏而已。",
    "X58n0995_001:0193b11": "釋曰良以終教之人須知真本有達妄本空無斷",
    "X58n0995_001:0193b12": "而斷方為斷證若彼愚法之尚不了法空焉知惑",
    "X58n0995_001:0193b13": "體由是但修折色明空折伏煩惱止息化城故云",
    "X58n0995_001:0193b14": "竝不名究竟出三界故。",
    "X58n0995_001:0193b15": "故彌勒所問至義在大乘中。",
    "X58n0995_001:0193b16": "釋曰不能如實者謂無廣大心則希心怯劣遂不",
    "X58n0995_001:0193b17": "知惑體元無但著相修諸菩提分法抑剉現行故",
    "X58n0995_001:0193b18": "云不能究竟等大患莫若於有身故滅身以歸無",
    "X58n0995_001:0193b19": "勞勤莫先於有智故絕智以淪虗斯乃滯寂沉空",
    "X58n0995_001:0193b20": "故曰非真滅度若不信此法者謂不信自心真如",
    "X58n0995_001:0193b21": "返增忻厭縱獲果證墮無為坑故云無有是處病",
    "X58n0995_001:0193b22": "根欲盡般若方談淘汰根機方窮果證故云欲得",
    "X58n0995_001:0193b23": "阿羅漢果等。",
    "X58n0995_001:0193b24": "是故大乘必具三也。",
    "X58n0995_001:0193c01": "釋曰躡前起後也謂般若通彼三乘雙明權實故",
    "X58n0995_001:0193c02": "茲必具。",
    "X58n0995_001:0193c03": "普超三昧至是其事也。",
    "X58n0995_001:0193c04": "釋曰約人名藏也謂詮聲聞教理行果為聲聞藏",
    "X58n0995_001:0193c05": "詮緣覺教理行果名緣覺藏詮菩薩教理行果名",
    "X58n0995_001:0193c06": "菩薩藏此乃約教行別故備開若約理果同故但",
    "X58n0995_001:0193c07": "有二藏謂聲聞藏菩薩藏也唯大乘者權教大乘",
    "X58n0995_001:0193c08": "三乘顯了故餘二乘中則無此者愚法二乘不兼",
    "X58n0995_001:0193c09": "菩薩故入大乘論亦同此說者貫下諸文不異普",
    "X58n0995_001:0193c10": "超三昧經耳教行位果等如下所詮差別中當辨。",
    "X58n0995_001:0193c11": "是故當知至分齊別也。",
    "X58n0995_001:0193c12": "釋曰指定分齊起後共不共教分其本末之異。",
    "X58n0995_001:0193c13": "章由此義故至故云共也。",
    "X58n0995_001:0193c14": "釋曰梵語般若此云智若云那若此云慧波羅密",
    "X58n0995_001:0193c15": "此云到彼岸體具權實權故三乘共聞名共般若",
    "X58n0995_001:0193c16": "實故一乘頓悟名不共般若故指如不思議經謂",
    "X58n0995_001:0193c17": "超越圖度逈出言象矣不與聲聞共者深不可窺",
    "X58n0995_001:0193c18": "上德聲聞杜視聽於嘉會千門潛注德用該收迥",
    "X58n0995_001:0193c19": "異諸宗謂之唯說別教一乘不同佗宗一因逈出",
    "X58n0995_001:0193c20": "一果不融隔歷之別耳如四阿含名不共者則別",
    "X58n0995_001:0193c21": "教小乘居然易別故通說三乘法者三乘同觀性",
    "X58n0995_001:0193c22": "空而得道則各隨所證得云具獲耳。",
    "X58n0995_001:0193c23": "此中通大至即其事也。",
    "X58n0995_001:0193c24": "釋曰通大之小等者謂遊心顯了分解法空故非",
    "X58n0995_001:0194a01": "愚法通小之大等者謂引攝小乘法非究竟故非",
    "X58n0995_001:0194a02": "一乘梁攝下引證可知但以如來成立正法有三",
    "X58n0995_001:0194a03": "種故既彼論亦云第三最勝居三乘後則三乘非",
    "X58n0995_001:0194a04": "了一乘方實故名善成立。",
    "X58n0995_001:0194a05": "若言說大品至理不疑也。",
    "X58n0995_001:0194a06": "釋曰牒計返質也竊謂權教之宗執彼大乘以為",
    "X58n0995_001:0194a07": "了義故認大品等經唯說大法但以一音異解故",
    "X58n0995_001:0194a08": "有小乘之二通為三乘者便質云說華嚴時何不",
    "X58n0995_001:0194a09": "一音異解權證小果不假餘宣阿含等教耶又說",
    "X58n0995_001:0194a10": "阿含時何不一音異解便登菩薩位次不假更說",
    "X58n0995_001:0194a11": "般若等經耶二既不然故決定斷云是故當知三",
    "X58n0995_001:0194a12": "宗各別隨其根品為說諸經不可雷同執其圓音",
    "X58n0995_001:0194a13": "教本耳。",
    "X58n0995_001:0194a14": "二者大乘至異於二乘故也。",
    "X58n0995_001:0194a15": "釋曰此中云三乘者則是菩薩緣覺聲聞也融一",
    "X58n0995_001:0194a16": "乘同大乘者良以約開顯故菩薩所行不乖一實",
    "X58n0995_001:0194a17": "故得融耳合愚法同小乘者方便門開皆同所引",
    "X58n0995_001:0194a18": "故合三乘言教理可知者據開顯說約教則廢三",
    "X58n0995_001:0194a19": "立一三教虗設故約理則開三顯一言有三理覆",
    "X58n0995_001:0194a20": "於一極開無三理一極自彰故故結云此約一乘",
    "X58n0995_001:0194a21": "辨二則大乘中自有三乘者如上權教大乘三乘",
    "X58n0995_001:0194a22": "為顯了故三者小乘自有聲聞緣覺者愚法三乘",
    "X58n0995_001:0194a23": "此中佛法但慈悲等者謂三阿僧祇劫修有漏四",
    "X58n0995_001:0194a24": "波羅密以無常狼伏貪愛羊令煩惱脂消功德身",
    "X58n0995_001:0194b01": "肥直至菩提成真佛故故異二乘。",
    "X58n0995_001:0194b02": "四者或為至准上可知。",
    "X58n0995_001:0194b03": "釋曰初則臨門三乘并露地一乘為四則合聲聞",
    "X58n0995_001:0194b04": "歸廻心耳二則上至一乘下該凡小則如來初成",
    "X58n0995_001:0194b05": "道時為提謂長者等談人天乘次方說小故此總",
    "X58n0995_001:0194b06": "開矣三則將彼人天對其深密漸深顯了三乘故",
    "X58n0995_001:0194b07": "亦為四。",
    "X58n0995_001:0194b08": "五者或為至准釋可知。",
    "X58n0995_001:0194b09": "釋曰初則實與權小謂法華深密并其鹿苑為五",
    "X58n0995_001:0194b10": "二則眾聖凡愚謂深密與提謂等為五三則老比",
    "X58n0995_001:0194b11": "丘佛與愚法聲聞緣覺欲天及梵世為五以權乘",
    "X58n0995_001:0194b12": "說無色界天無體故此乃初實二權三小竝談五",
    "X58n0995_001:0194b13": "乘故也。",
    "X58n0995_001:0194b14": "六者或無量乘謂一切法門也。",
    "X58n0995_001:0194b15": "釋曰華香雲樹即法界法門剎土眾生本十身之",
    "X58n0995_001:0194b16": "正體若覩斯法悉悟心喜故為無量。",
    "X58n0995_001:0194b17": "故此經云至上來分乘竟。",
    "X58n0995_001:0194b18": "釋曰引文結證驗知前來所說非無稽據然上諸",
    "X58n0995_001:0194b19": "乘從一資多遞互映帶窮本究末義備諸宗方彰",
    "X58n0995_001:0194b20": "緣起之奧以成同教該攝之旨歟。",
    "X58n0995_001:0194b21": "二融鎔本末至三乘教等也。",
    "X58n0995_001:0194b22": "釋曰一乘為本三乘為末諸乘者從一至于無量",
    "X58n0995_001:0194b23": "會融無二者謂彼此該收同一緣起無障礙法界",
    "X58n0995_001:0194b24": "耳二門者初則開權顯實二則隱實施權雖成二",
    "X58n0995_001:0194c01": "門而體融會次文示之。",
    "X58n0995_001:0194c02": "初則不壞權至體無二也。",
    "X58n0995_001:0194c03": "釋曰義相異故能三能一理貫通故三一互即故",
    "X58n0995_001:0194c04": "云一三融攝體無二也。",
    "X58n0995_001:0194c05": "問若爾二門至有權實耶。",
    "X58n0995_001:0194c06": "釋曰由相即故乃成一致權實焉分故成斯問。",
    "X58n0995_001:0194c07": "答義門異故至終恒無盡。",
    "X58n0995_001:0194c08": "釋曰義門異故者定其義宗不乖權實理遍通故",
    "X58n0995_001:0194c09": "者出其由致無違融攝何者下徵而釋之終歸一",
    "X58n0995_001:0194c10": "實本法皎然矣。",
    "X58n0995_001:0194c11": "由此融鎔至准思可解。",
    "X58n0995_001:0194c12": "釋曰初句直顯逈異諸宗故第二施權覆於一實",
    "X58n0995_001:0194c13": "故第三權實混融該攝差別故第四義極因圓果",
    "X58n0995_001:0194c14": "超言念故實乃法本圓通觸事皆道故云隨於一",
    "X58n0995_001:0194c15": "門等。",
    "X58n0995_001:0194c16": "餘釋乘名體至建立一乘竟。",
    "X58n0995_001:0194c17": "釋曰指餘結示釋乘明體見于上文疏中耳。",
    "X58n0995_001:0194c19": "華嚴一乘分齊章義苑疏卷第一"
}