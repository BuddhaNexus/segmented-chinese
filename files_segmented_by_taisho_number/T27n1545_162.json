{
    "T27n1545_162:0819a02": "阿毘達磨大毘婆沙論卷第一百",
    "T27n1545_162:0819a03": "六十二",
    "T27n1545_162:0819a05": "五百大阿羅漢等造",
    "T27n1545_162:0819a06": "三藏法師玄奘奉　詔譯",
    "T27n1545_162:0819a07": "6定蘊第七中得納息第一之六",
    "T27n1545_162:0819a08": "思惟何等入慈定。答與有情樂。思惟何等",
    "T27n1545_162:0819a09": "入悲定。答拔有情苦。思惟何等入喜定。答",
    "T27n1545_162:0819a10": "慶諸有情。思惟何等入捨定。答於有情",
    "T27n1545_162:0819a11": "捨。問此中為說等無間緣行相。為說慈等",
    "T27n1545_162:0819a12": "俱生行相。若說等無間緣行相者。慈等現前",
    "T27n1545_162:0819a13": "復何行相。若說慈等俱生行相者。何故作",
    "T27n1545_162:0819a14": "是說。思惟何等入慈定。乃至廣說。有說。此",
    "T27n1545_162:0819a15": "中說等無間緣行相。問若爾慈等現前復何",
    "T27n1545_162:0819a16": "行相。答即作如是四種行相。謂與有情樂。",
    "T27n1545_162:0819a17": "乃至於有情捨。有說。此說慈等俱生行相。",
    "T27n1545_162:0819a18": "問若爾何故作是說。思惟何等入慈定。乃",
    "T27n1545_162:0819a19": "至廣說。答此中說已入名入。於近說遠聲。",
    "T27n1545_162:0819a20": "如說大王從何處來。此於已來名來。如",
    "T27n1545_162:0819a21": "說依空三摩地入正決定。此亦已入名入。",
    "T27n1545_162:0819a22": "所以者何。非世第一法空三摩地相應故。如",
    "T27n1545_162:0819a23": "說入正性離生得現觀邊世俗智。此亦已",
    "T27n1545_162:0819a24": "入名入。所以者何。三類智忍時。方得彼智",
    "T27n1545_162:0819a25": "故。如說受樂受時如實知我受樂受。此亦",
    "T27n1545_162:0819a26": "說已受名受。所以者何。無有自知現在受",
    "T27n1545_162:0819a27": "故。如說斷樂斷苦先喜憂沒。不苦不樂捨",
    "T27n1545_162:0819a28": "念清淨。入第四靜慮具足住。此亦已斷名",
    "T27n1545_162:0819a29": "斷。所以者何。離欲界染時已斷苦根故。",
    "T27n1545_162:0819b01": "如說阿羅漢心解脫欲漏心解脫有漏無明",
    "T27n1545_162:0819b02": "漏。此亦已解脫名解脫。所以者何。離欲界",
    "T27n1545_162:0819b03": "染時已解脫欲漏故。此中亦爾已入名入",
    "T27n1545_162:0819b04": "是故無過。問慈無量等等無間緣。為亦但",
    "T27n1545_162:0819b05": "作如此行相。為更作餘行相耶。答初修業",
    "T27n1545_162:0819b06": "者。唯作如是四種行相能引慈等。若已成",
    "T27n1545_162:0819b07": "滿隨其所欲。亦作所餘苦等行相引生慈",
    "T27n1545_162:0819b08": "等。慈等起時唯作如前四種行相。",
    "T27n1545_162:0819b09": "慈斷何繫結。答無。悲喜捨斷何繫結。答無。",
    "T27n1545_162:0819b10": "問何故四無量不斷煩惱。答行相異故。謂十",
    "T27n1545_162:0819b11": "九行相能斷煩惱。無量非彼行相。四行相是",
    "T27n1545_162:0819b12": "無量。斷煩惱不以此行相故。復次無量是",
    "T27n1545_162:0819b13": "勝解作意。唯真實作意能斷煩惱。復次無量",
    "T27n1545_162:0819b14": "是增益作意。唯不增益作意能斷煩惱。復次",
    "T27n1545_162:0819b15": "無量唯緣現在。要緣三世。或無為道能斷煩",
    "T27n1545_162:0819b16": "惱。復次無量緣有情。要法想能斷煩惱。復",
    "T27n1545_162:0819b17": "次無量緣一分境。非緣一分境道能斷煩惱。",
    "T27n1545_162:0819b18": "復次無間道能斷煩惱。無量是解脫道時得",
    "T27n1545_162:0819b19": "故。問若無量不能斷煩惱者。經說云何通。",
    "T27n1545_162:0819b20": "如說慈若習。若修。若多修習。則能斷瞋。悲",
    "T27n1545_162:0819b21": "若習若修。若多修習。則能斷害。喜若習若",
    "T27n1545_162:0819b22": "修。若多修習。能斷不樂。捨若習若修。若多",
    "T27n1545_162:0819b23": "修習。能斷貪恚。答斷有二種。一暫時斷。二",
    "T27n1545_162:0819b24": "究竟斷。契經說。暫時斷此。阿毘達磨遮究",
    "T27n1545_162:0819b25": "竟斷。如是則二說善通。如暫時斷究竟斷。",
    "T27n1545_162:0819b26": "如是有餘斷。無餘斷。有影斷。無影斷。有隨",
    "T27n1545_162:0819b27": "縛斷。無隨縛斷。摧枝葉斷。拔根本斷。制伏纏",
    "T27n1545_162:0819b28": "斷。害隨眠斷。應知亦爾。",
    "T27n1545_162:0819b29": "淨初靜慮斷何繫結。答無。乃至淨非想非非",
    "T27n1545_162:0819c01": "想處斷何繫結。答無。此中淨初靜慮等。謂根",
    "T27n1545_162:0819c02": "本地非近分。問何故淨初靜慮等不斷煩",
    "T27n1545_162:0819c03": "惱。答下地煩惱雖所應斷。而彼斷已此方現",
    "T27n1545_162:0819c04": "前。無復可斷自地煩惱。雖現可得非所對",
    "T27n1545_162:0819c05": "治無力能斷。於上亦然故不斷煩惱。問不",
    "T27n1545_162:0819c06": "能斷上是義可爾。何故不能斷於自地。",
    "T27n1545_162:0819c07": "答自地煩惱所繫縛故。如人被縛不能自",
    "T27n1545_162:0819c08": "解。又與自地諸煩惱等。同一縛故無力勝",
    "T27n1545_162:0819c09": "彼。又自地愛所親愛故。如人親友雖劣不",
    "T27n1545_162:0819c10": "捨。又自地煩惱所𣣋雜故。謂展轉無間而",
    "T27n1545_162:0819c11": "現在前故不能斷。又自地善法與自地煩",
    "T27n1545_162:0819c12": "惱。不相忌難猶如夫妻。又如旃荼羅子與",
    "T27n1545_162:0819c13": "長者子交不相敬憚故不能斷。又無間道",
    "T27n1545_162:0819c14": "能斷煩惱。淨根本地非無間道故不能斷。",
    "T27n1545_162:0819c15": "又無所顧乃能斷之。於自地法非無所顧",
    "T27n1545_162:0819c16": "故不能斷。問何故有漏道不能斷自地。及",
    "T27n1545_162:0819c17": "上地無漏道則能斷耶。答以無漏道是不繫",
    "T27n1545_162:0819c18": "法。於有漏法無非是勝是故能斷。又有漏",
    "T27n1545_162:0819c19": "道作六行相。厭下地欣自地故唯斷。下無",
    "T27n1545_162:0819c20": "漏道作十六行相。厭背一切地故能遍斷。",
    "T27n1545_162:0819c21": "問有漏道亦作十六行相。何故不能遍斷。",
    "T27n1545_162:0819c22": "答彼雖學作聖道行相。不明了故不斷",
    "T27n1545_162:0819c23": "煩惱如師子子未能害獸。",
    "T27n1545_162:0819c24": "初第二第三解脫斷何繫結答無。問何故此",
    "T27n1545_162:0819c25": "三不斷煩惱。答行相異故。謂若以此行相",
    "T27n1545_162:0819c26": "斷煩惱不以此行相作前三解脫。若以此",
    "T27n1545_162:0819c27": "行相作前三解脫。不以此行相斷煩惱。又",
    "T27n1545_162:0819c28": "前三解脫是勝解作意。唯真實作意能斷煩",
    "T27n1545_162:0819c29": "惱。又前三解脫是增益作意。唯不增益作意",
    "T27n1545_162:0820a01": "能斷煩惱。又前三解脫緣自相境。唯共相境",
    "T27n1545_162:0820a02": "道能斷煩惱。又前三解脫唯緣現在。要緣",
    "T27n1545_162:0820a03": "三世。或無為道能斷煩惱。又前三解脫唯緣",
    "T27n1545_162:0820a04": "一蘊少分。要緣五蘊四蘊。或非蘊道能斷煩",
    "T27n1545_162:0820a05": "惱。又前三解脫緣一分境。非緣一分境能斷",
    "T27n1545_162:0820a06": "煩惱。又無間道能斷煩惱。前三解脫解脫道",
    "T27n1545_162:0820a07": "時得故。空無邊處解脫斷何繫結。答或空無",
    "T27n1545_162:0820a08": "邊處。或識無邊處。或無所有處。或非想非非",
    "T27n1545_162:0820a09": "想處。或無。或空無邊處者。謂依空無邊處解",
    "T27n1545_162:0820a10": "脫。離空無邊處染。諸無間道乃至或非想非",
    "T27n1545_162:0820a11": "非想處者。謂依空無邊處解脫。離非想非非",
    "T27n1545_162:0820a12": "想處染。諸無間道或無者。謂此諸加行解脫",
    "T27n1545_162:0820a13": "勝進道所攝。空無邊處解脫。及世俗空無邊",
    "T27n1545_162:0820a14": "處解脫。識無邊處解脫斷何繫結。答或識無",
    "T27n1545_162:0820a15": "邊處。或無所有處。或非想非非想處。或無。或",
    "T27n1545_162:0820a16": "識無邊處者。謂依識無邊處解脫。離識無邊",
    "T27n1545_162:0820a17": "處染。諸無間道。乃至或非想非非想處者。謂",
    "T27n1545_162:0820a18": "依識無邊處解脫。離非想非非想處染。諸無",
    "T27n1545_162:0820a19": "間道。或無者。謂此諸加行解脫勝進道所攝。",
    "T27n1545_162:0820a20": "識無邊處解脫。及世俗識無邊處解脫。無所",
    "T27n1545_162:0820a21": "有處解脫。斷何繫結。答或無所有處。或非想",
    "T27n1545_162:0820a22": "非非想處。或無。或無所有處者。謂依無所有",
    "T27n1545_162:0820a23": "處解脫。離無所有處染諸無間道。或非想非",
    "T27n1545_162:0820a24": "非想處者。謂依無所有處解脫。離非想非非",
    "T27n1545_162:0820a25": "想處染諸無間道。或無者。謂此諸加行解脫",
    "T27n1545_162:0820a26": "勝進道所攝。無所有處解脫。及世俗無所有",
    "T27n1545_162:0820a27": "處解脫。非想非非想處解脫。滅受想解脫。斷",
    "T27n1545_162:0820a28": "何繫結。答無。以非想非非想處無無漏故。",
    "T27n1545_162:0820a29": "初勝處斷何繫結。答無。乃至第八勝處斷何",
    "T27n1545_162:0820b01": "繫結。答無。此中所以如前三解脫說。初遍處",
    "T27n1545_162:0820b02": "斷何繫結答無。乃至第十遍處。斷何繫結。",
    "T27n1545_162:0820b03": "答無。此中前八如八勝處。後二隨應亦如",
    "T27n1545_162:0820b04": "前說。",
    "T27n1545_162:0820b05": "法智斷何繫結。答或欲界。或色界。或無色",
    "T27n1545_162:0820b06": "界。或無或欲界者。謂四法智隨一現前。離欲",
    "T27n1545_162:0820b07": "界染諸無間道。或色界。或無色界者。謂滅道",
    "T27n1545_162:0820b08": "法智隨一現前離色界。或無色界染諸無間",
    "T27n1545_162:0820b09": "道。或無者。謂此諸加行解脫勝進道所攝。法",
    "T27n1545_162:0820b10": "智類智斷何繫結。答或色界。或無色界。或",
    "T27n1545_162:0820b11": "無。或色界或無色界者。謂四類智隨一現前",
    "T27n1545_162:0820b12": "離色界。或無色界染諸無間道。或無者。謂",
    "T27n1545_162:0820b13": "此諸加行解脫勝進道所攝。類智他心智斷",
    "T27n1545_162:0820b14": "何繫結。答無。問何故他心智不斷煩惱。有",
    "T27n1545_162:0820b15": "說。他心智緣一物為境。非緣一物道能斷",
    "T27n1545_162:0820b16": "煩惱。有說。他心智緣自相境。唯共相境道",
    "T27n1545_162:0820b17": "能斷煩惱。有說。他心智緣現在。要緣三世。",
    "T27n1545_162:0820b18": "或無為道能斷煩惱。有說。他心智但緣心",
    "T27n1545_162:0820b19": "心所法為境。要緣四蘊。或五蘊或無為道",
    "T27n1545_162:0820b20": "能斷煩惱。有說。他心智唯緣他相續為境。",
    "T27n1545_162:0820b21": "要緣自他相續。或非相續境道。能斷煩惱。",
    "T27n1545_162:0820b22": "有說。無間道斷煩惱。他心智解脫道時得故。",
    "T27n1545_162:0820b23": "世俗智斷何繫結。答或欲界。或色界。或無色",
    "T27n1545_162:0820b24": "界。或無。或欲界者。謂離欲界染世俗無間",
    "T27n1545_162:0820b25": "道。或色界者。謂離色界染世俗無間道。或",
    "T27n1545_162:0820b26": "無色界者。謂離下三無色染世俗無間道。或",
    "T27n1545_162:0820b27": "無者。謂此諸加行解脫勝進道所攝世俗智",
    "T27n1545_162:0820b28": "及餘欲界善世俗智。諸根本地善世俗智。并",
    "T27n1545_162:0820b29": "一切染污無覆無記世俗智。如世俗智。苦",
    "T27n1545_162:0820c01": "集滅道智空無願無相三摩地亦爾。差別者。",
    "T27n1545_162:0820c02": "此諸無漏智三摩地。皆能通斷九地。而不能",
    "T27n1545_162:0820c03": "遍斷五部。於中四諦智能斷九地修所斷煩",
    "T27n1545_162:0820c04": "惱。空三摩地能斷九地見苦所斷。及修所斷",
    "T27n1545_162:0820c05": "煩惱。無願三摩地能斷九地見苦集道所斷",
    "T27n1545_162:0820c06": "及修所斷煩惱。無相三摩地。能斷九地見滅",
    "T27n1545_162:0820c07": "所斷及修所斷煩惱。此是無間道。與前差別。",
    "T27n1545_162:0820c08": "於或無中。唯有此諸加行解脫勝進道所攝",
    "T27n1545_162:0820c09": "非餘。問若三三摩地亦能斷煩惱者。契經所",
    "T27n1545_162:0820c10": "說當云何通。如說。苾芻我說。知故見故",
    "T27n1545_162:0820c11": "能盡諸漏。又說。我聖弟子。以般若劍斷煩",
    "T27n1545_162:0820c12": "惱怨。有說唯慧能斷煩惱。諸餘覺分助斷名",
    "T27n1545_162:0820c13": "斷。如是說者。慧俱生品四蘊五蘊皆能斷",
    "T27n1545_162:0820c14": "煩惱。以共相念住斷煩惱故。然佛或時稱",
    "T27n1545_162:0820c15": "讚般若。或稱讚定。或稱讚餘。皆為饒益他",
    "T27n1545_162:0820c16": "有情故。慈異熟何處受。乃至廣說。問何故",
    "T27n1545_162:0820c17": "作此論。答是作論者意欲爾故。乃至廣說。",
    "T27n1545_162:0820c18": "復次欲止他所說故。謂或有說。諸善不善",
    "T27n1545_162:0820c19": "無異熟果。或復有說。諸有為法皆有異熟。",
    "T27n1545_162:0820c20": "或復有說。一切不善及有漏善定得異熟。為",
    "T27n1545_162:0820c21": "止如是種種異說。顯唯不善善有漏法定",
    "T27n1545_162:0820c22": "有異熟。而得不定故作斯論。然此中有二",
    "T27n1545_162:0820c23": "種定。一異熟定二生定。異熟定者。一切不善",
    "T27n1545_162:0820c24": "善有漏法皆有異熟故。生定者。若彼異熟生",
    "T27n1545_162:0820c25": "者名或梵世等。若不生者名無處所。是謂",
    "T27n1545_162:0820c26": "此處略毘婆沙。慈異熟何處受。答或梵世。或",
    "T27n1545_162:0820c27": "極光淨。或遍淨。或廣果。或無處所。或梵世乃",
    "T27n1545_162:0820c28": "至或廣果者。謂四靜慮慈無量異熟果生者。",
    "T27n1545_162:0820c29": "或無處所者。謂四靜慮。慈無量異熟果墮不",
    "T27n1545_162:0821a01": "生者。如慈。悲捨亦爾。皆通四靜慮故。喜",
    "T27n1545_162:0821a02": "異熟何處受。答或梵世。或極光淨。或無處所。",
    "T27n1545_162:0821a03": "或梵世。或極光淨者。謂初第二靜慮。喜無量",
    "T27n1545_162:0821a04": "異熟果生者。或無處所者。謂初第二靜慮。喜",
    "T27n1545_162:0821a05": "無量異熟果。墮不生者。淨初靜慮異熟何處",
    "T27n1545_162:0821a06": "受。答或梵世。或無處所。或梵世者。謂善有漏",
    "T27n1545_162:0821a07": "初靜慮異熟果生者。或無處所者。謂善有漏",
    "T27n1545_162:0821a08": "初靜慮異熟果。墮不生者。如淨初靜慮。如",
    "T27n1545_162:0821a09": "是淨第二靜慮。乃至淨非想非非想處亦爾。",
    "T27n1545_162:0821a10": "差別者說自名。初第二解脫異熟何處受。答",
    "T27n1545_162:0821a11": "或梵世。或極光淨。或無處所。此如喜無量",
    "T27n1545_162:0821a12": "說。俱在初二靜慮地故。淨解脫異熟何處",
    "T27n1545_162:0821a13": "受。答或廣果。或無處所。或廣果者。謂淨解脫",
    "T27n1545_162:0821a14": "異熟果生者。或無處所者。謂淨解脫異熟果。",
    "T27n1545_162:0821a15": "墮不生者。空無邊處解脫。乃至非想非非想",
    "T27n1545_162:0821a16": "處解脫。異熟何處受。答或自地。或無處所。或",
    "T27n1545_162:0821a17": "自地者。謂四地有漏解脫。各自異熟果生者。",
    "T27n1545_162:0821a18": "或無處所者。謂三地無漏解脫。及四地有漏",
    "T27n1545_162:0821a19": "解脫。各自異熟果。墮不生者。滅受想解脫。異",
    "T27n1545_162:0821a20": "熟何處受。答或非想非非想處。或無處所。此",
    "T27n1545_162:0821a21": "如非想非非想處解脫說。初四勝處。異熟何",
    "T27n1545_162:0821a22": "處受。答或梵世。或極光淨。或無處所。此如",
    "T27n1545_162:0821a23": "初第二解脫說。後四勝處。異熟何處受。答或",
    "T27n1545_162:0821a24": "廣果。或無處所。此如淨解脫說。如後四勝",
    "T27n1545_162:0821a25": "處。前八遍處亦爾。後二遍處。異熟何處受。答",
    "T27n1545_162:0821a26": "或自地。或無處所。此如淨初二無色說。他心",
    "T27n1545_162:0821a27": "智異熟何處受。答或梵世。或極光淨。或遍淨。",
    "T27n1545_162:0821a28": "或廣果。或無處所。或梵世乃至或廣果者。謂",
    "T27n1545_162:0821a29": "四靜慮有漏他心智。各自異熟果生者。或無",
    "T27n1545_162:0821b01": "處所者。謂無漏他心智。及有漏他心智異熟",
    "T27n1545_162:0821b02": "果。墮不生者。世俗智異熟何處受。答或欲界。",
    "T27n1545_162:0821b03": "或色界。或無色界。或無處所。或欲界乃至或",
    "T27n1545_162:0821b04": "無色界者。謂三界有漏善。及不善世俗智。各",
    "T27n1545_162:0821b05": "自異熟果生者。或無處所者。謂三界無記世",
    "T27n1545_162:0821b06": "俗智。及不善善有漏世俗智異熟果。墮不生",
    "T27n1545_162:0821b07": "者。餘無漏智無異熟故此中不說。",
    "T27n1545_162:0821b08": "2 緣納息1定蘊第七中緣納息第二之一",
    "T27n1545_162:0821b09": "有八等至。謂四靜慮。四無色。有三等至。謂",
    "T27n1545_162:0821b10": "味相應淨無漏。此中前七各具三種。第八唯",
    "T27n1545_162:0821b11": "二。謂除無漏。如是等章及解章義既領會",
    "T27n1545_162:0821b12": "已。應廣分別。問何故作此論。答欲止他宗",
    "T27n1545_162:0821b13": "顯己義故。謂或有說。八等至不攝一切等",
    "T27n1545_162:0821b14": "至。或有說。等至唯淨無漏非味相應。或有",
    "T27n1545_162:0821b15": "說。欲界非想非非想處亦有無漏。或有說。",
    "T27n1545_162:0821b16": "無成就等法。為止如是種種異執。顯八等",
    "T27n1545_162:0821b17": "至攝一切等至乃至有成就等故作斯論。",
    "T27n1545_162:0821b18": "問若八等至攝一切等至者。毘奈耶說當云",
    "T27n1545_162:0821b19": "何通。如說。佛所入等至。一切聲聞獨覺尚不",
    "T27n1545_162:0821b20": "知其名。獨覺所入等至。一切聲聞不知。舍",
    "T27n1545_162:0821b21": "利子所入。諸餘聲聞不知。大目揵連所入。",
    "T27n1545_162:0821b22": "除舍利子。餘聲聞不知。何故言八等至攝",
    "T27n1545_162:0821b23": "一切等至耶。答一切等至無不攝在八等",
    "T27n1545_162:0821b24": "至中。然由種性般若有差別故。令所入出",
    "T27n1545_162:0821b25": "等至亦有勝劣。劣者。於勝不能測知故作",
    "T27n1545_162:0821b26": "是說。由此故說佛般涅槃時。入不動明等",
    "T27n1545_162:0821b27": "至。舍利子般涅槃時。入師子奮迅等至。大目",
    "T27n1545_162:0821b28": "揵連般涅槃時。入香象頻申等至。尊者阿難",
    "T27n1545_162:0821b29": "陀般涅槃時。入旋風等至。皆由根慧有差",
    "T27n1545_162:0821c01": "別故。乃至般涅槃時。所入等至亦有差別。",
    "T27n1545_162:0821c02": "問等持等至有何差別。答有說。等持一物為",
    "T27n1545_162:0821c03": "體。等至五蘊為體。有說。等持一剎那。等至",
    "T27n1545_162:0821c04": "相續。有說。諸等持即等至。有等至非等持。",
    "T27n1545_162:0821c05": "謂無想等至。滅盡等至。有說。亦有等持非",
    "T27n1545_162:0821c06": "等至。謂不定心相應等持。由此應作四句。",
    "T27n1545_162:0821c07": "有等至非等持。謂二無心定。有等持非等",
    "T27n1545_162:0821c08": "至。謂不定心相應等持。有等至亦等持。謂一",
    "T27n1545_162:0821c09": "切有心定。有非等至亦非等持。謂除前相。",
    "T27n1545_162:0821c10": "初靜慮有三種。謂味相應淨無漏。味相應者。",
    "T27n1545_162:0821c11": "謂愛相應。愛能持心於境流注。其相順定故",
    "T27n1545_162:0821c12": "獨受其名。所餘因緣如前已說。淨謂善有",
    "T27n1545_162:0821c13": "漏。無漏謂聖道。問善有漏定。有垢有濁有",
    "T27n1545_162:0821c14": "毒有刺有漏有過失。云何名淨。答雖非",
    "T27n1545_162:0821c15": "究竟淨。而以少分淨故名淨。謂不雜煩惱",
    "T27n1545_162:0821c16": "故。煩惱相違故。引發無漏勝義淨故。順聖",
    "T27n1545_162:0821c17": "道故。無漏眷屬故。問無漏等至是勝義。淨何",
    "T27n1545_162:0821c18": "故不名為淨。有說。應說而不說者。當知",
    "T27n1545_162:0821c19": "有餘。有說。無漏名淨。共所了知。有漏名",
    "T27n1545_162:0821c20": "淨。非所共知。是以偏說。有說。立名依差",
    "T27n1545_162:0821c21": "別義。善有漏定初違染法。淨義為勝故說名",
    "T27n1545_162:0821c22": "淨。聖道斷漏。無漏義勝故名無漏。如初靜",
    "T27n1545_162:0821c23": "慮三種。乃至無所有處三種亦爾。非想非非",
    "T27n1545_162:0821c24": "想處唯有二種。謂除無漏。欲界有頂無聖",
    "T27n1545_162:0821c25": "道故。問何故彼二地無聖道耶。答非田非",
    "T27n1545_162:0821c26": "器。乃至廣說。復次欲界非定地。非修地。非",
    "T27n1545_162:0821c27": "離染地。有頂昧鈍羸劣。要定地。修地。離染",
    "T27n1545_162:0821c28": "地。明利強盛乃有聖道。有說。欲界掉舉增",
    "T27n1545_162:0821c29": "上。有頂沈寂增上。要不多掉舉。不多沈寂",
    "T27n1545_162:0822a01": "地方有聖道。有說。欲界散亂。有頂猶豫。要",
    "T27n1545_162:0822a02": "寂靜決定地方有聖道。有說。欲界有頂是下",
    "T27n1545_162:0822a03": "上邊。聖道居中。不在邊故。有說。欲界有頂",
    "T27n1545_162:0822a04": "是有根本故無聖道。謂生死樹。或根在下。",
    "T27n1545_162:0822a05": "莖等在上。或根在上。莖等在下。欲界是喧",
    "T27n1545_162:0822a06": "雜根本說為下。根具五趣故。有頂是難離",
    "T27n1545_162:0822a07": "根本說為上。根最後離故。若依喧雜根本",
    "T27n1545_162:0822a08": "為生死樹。則欲界為根。四靜慮為莖。三無",
    "T27n1545_162:0822a09": "色為枝。有頂為條葉。若依難離根本。為生",
    "T27n1545_162:0822a10": "死樹。則有頂為根。三無色為莖。四靜慮為",
    "T27n1545_162:0822a11": "枝。欲界為條葉。故說欲界有頂為有根本。",
    "T27n1545_162:0822a12": "以是有根本故無有聖道。",
    "T27n1545_162:0822a13": "頗有成就味相應初靜慮。非淨無漏耶。答",
    "T27n1545_162:0822a14": "有。謂欲愛未盡。以下地愛未盡者。必成就",
    "T27n1545_162:0822a15": "上地愛。必未得上根本淨無漏故。頗有成",
    "T27n1545_162:0822a16": "就淨初靜慮。非味相應無漏耶。答有。謂異",
    "T27n1545_162:0822a17": "生生欲界梵世。梵世愛盡以生此地或下",
    "T27n1545_162:0822a18": "地。而此地愛盡者。必成就此地淨。必不成",
    "T27n1545_162:0822a19": "就此地味相應故。又以異生故不成就無",
    "T27n1545_162:0822a20": "漏。頗有成就無漏初靜慮非味相應淨耶。",
    "T27n1545_162:0822a21": "答有。謂聖者生梵世上。以聖者生上地必",
    "T27n1545_162:0822a22": "成就下地無漏。必不成就下地味相應淨",
    "T27n1545_162:0822a23": "故。味相應已斷故。淨越界地捨故。問生上",
    "T27n1545_162:0822a24": "地者。亦成就下地通果心。何故說不成就",
    "T27n1545_162:0822a25": "下地淨耶。答有說。無覆無記亦名為淨。而",
    "T27n1545_162:0822a26": "此中不說者。以彼是上地果故。不名下地",
    "T27n1545_162:0822a27": "淨。又一切地可得者此中說之。通果心無色",
    "T27n1545_162:0822a28": "界無。是故不說。如是說者。此中淨定說有",
    "T27n1545_162:0822a29": "漏善。是故非難。頗有成就味相應淨初靜",
    "T27n1545_162:0822b01": "慮。非無漏耶。答有。謂異生生欲界。欲界愛",
    "T27n1545_162:0822b02": "盡梵世愛未盡。及生梵世梵世愛未盡。以",
    "T27n1545_162:0822b03": "生此地或下地而此地愛未盡者。必成就",
    "T27n1545_162:0822b04": "此地味相應淨故。又以異生故不成就無",
    "T27n1545_162:0822b05": "漏。頗有成就味相應無漏初靜慮。非淨耶。",
    "T27n1545_162:0822b06": "答無。以成就此地味相應無漏。必成就此",
    "T27n1545_162:0822b07": "地淨故。頗有成就淨無漏初靜慮。非味相",
    "T27n1545_162:0822b08": "應耶。答有。謂聖者生欲界梵世。梵世愛盡。",
    "T27n1545_162:0822b09": "以聖者生此地或下地而此地愛盡者。必",
    "T27n1545_162:0822b10": "成就此地淨無漏。非味相應故。頗有成就",
    "T27n1545_162:0822b11": "味相應淨無漏初靜慮耶。答有。謂聖者生欲",
    "T27n1545_162:0822b12": "界。欲界愛盡。梵世愛未盡。及生梵世梵世",
    "T27n1545_162:0822b13": "愛未盡。以聖者生此地或下地。而下地愛",
    "T27n1545_162:0822b14": "盡。此地愛未盡者。必成就此地三種故。",
    "T27n1545_162:0822b15": "頗有不成就味相應初靜慮。非淨無漏耶。",
    "T27n1545_162:0822b16": "答有。謂聖者生欲界梵世。梵世愛盡。如是",
    "T27n1545_162:0822b17": "等文如本論說。隨其所應與成就相違應",
    "T27n1545_162:0822b18": "廣說。問梵世愛盡者。亦不成就淨退分初靜",
    "T27n1545_162:0822b19": "慮。此中何故不說。有說。應說而不說者。當",
    "T27n1545_162:0822b20": "知此義有餘。有說。此中說全不成就。彼",
    "T27n1545_162:0822b21": "雖不成就順退分。而成就餘。是故不說。",
    "T27n1545_162:0822b22": "問何故淨定越界地捨。非無漏耶。答淨定",
    "T27n1545_162:0822b23": "有漏。墮在界地生上厭下。又無用故則捨",
    "T27n1545_162:0822b24": "無漏。雖墮地。而不墮界。生上不厭下。雖",
    "T27n1545_162:0822b25": "無用而不捨。",
    "T27n1545_162:0822b26": "頗有得味相應初靜慮。非淨無漏耶。答有。",
    "T27n1545_162:0822b27": "謂從梵世愛盡退時。及梵世上歿生欲界",
    "T27n1545_162:0822b28": "時。問梵世愛盡退時。亦得淨退分初靜慮。此",
    "T27n1545_162:0822b29": "中何故不說。有說。應說而不說者。當知此",
    "T27n1545_162:0822c01": "義有餘。有說。此中說全得者。彼唯得少",
    "T27n1545_162:0822c02": "分。是故不說。頗有得淨初靜慮。非味相應",
    "T27n1545_162:0822c03": "無漏耶。答有。謂異生欲愛盡時。以彼離欲",
    "T27n1545_162:0822c04": "染第九解脫道時。得根本淨初靜慮故。頗",
    "T27n1545_162:0822c05": "有得無漏初靜慮。非味相應淨耶。答有。",
    "T27n1545_162:0822c06": "謂依靜慮靜慮中間。入正性離生。及得阿",
    "T27n1545_162:0822c07": "羅漢果時。問入正性離生者。亦得淨初靜",
    "T27n1545_162:0822c08": "慮。謂現觀邊世俗智。此中何故不說。有說。",
    "T27n1545_162:0822c09": "應說而不說者。當知有餘。有說。此中說",
    "T27n1545_162:0822c10": "全得者。彼唯得少分。是故不說。有說。入",
    "T27n1545_162:0822c11": "正性離生位中多分不得。唯三剎那得。是故",
    "T27n1545_162:0822c12": "不說。有說。唯世第一法滅。苦法智忍生時。",
    "T27n1545_162:0822c13": "名入正性離生。爾時唯得無漏故不說淨。",
    "T27n1545_162:0822c14": "問得阿羅漢果時。先已得無漏初靜慮。謂",
    "T27n1545_162:0822c15": "入正性離生時。何故復說得無漏耶。答此",
    "T27n1545_162:0822c16": "文但應說入正性離生時。不應說得阿羅",
    "T27n1545_162:0822c17": "漢果。而作是說者。欲顯先時雖得學無",
    "T27n1545_162:0822c18": "漏未得無學。是故復說。問若爾亦應說起",
    "T27n1545_162:0822c19": "梵世上纏。退阿羅漢果時。爾時還得學無",
    "T27n1545_162:0822c20": "漏故。答理亦應說而不說者。欲顯無漏是",
    "T27n1545_162:0822c21": "勝功德。於勝進時顯得則順。退時顯得則",
    "T27n1545_162:0822c22": "不順。是故不說。問若爾得學果時。及信勝",
    "T27n1545_162:0822c23": "解練根作見至時。俱得勝無漏。此中何故",
    "T27n1545_162:0822c24": "不說。答此先是學今所得亦是學。是故不",
    "T27n1545_162:0822c25": "說。以是故亦不說無學練根。問得阿羅漢",
    "T27n1545_162:0822c26": "果時。亦得無量有漏善法。何故不說亦得",
    "T27n1545_162:0822c27": "淨耶。有說。應說而不說者。當知有餘。有",
    "T27n1545_162:0822c28": "說。無漏捨先得後。是故則說有漏不捨",
    "T27n1545_162:0822c29": "先而得後。是故不說。有說。今所得者。與",
    "T27n1545_162:0823a01": "先所得俱名為淨。義無差別。不如學與無",
    "T27n1545_162:0823a02": "學有差別相。是故不說。有說雖得以不",
    "T27n1545_162:0823a03": "定故不說。謂生欲界梵世得阿羅漢果者",
    "T27n1545_162:0823a04": "得。生上地者則不得故。有說此中說一切",
    "T27n1545_162:0823a05": "得者。彼少分得。是故不說。頗有得味相應",
    "T27n1545_162:0823a06": "淨初靜慮非無漏耶。答有。謂梵世上歿生",
    "T27n1545_162:0823a07": "梵世時。以中有生時二俱得故。頗有得味",
    "T27n1545_162:0823a08": "相應無漏初靜慮非淨耶。答無。問阿羅漢",
    "T27n1545_162:0823a09": "起梵世纏退時。俱得二種何故言無。答應",
    "T27n1545_162:0823a10": "說有。即向所說者是。而言無者。當知有",
    "T27n1545_162:0823a11": "餘。有說。先不成就今成就者。名得無漏",
    "T27n1545_162:0823a12": "初靜慮。先已成就是故不說。有說。前已說",
    "T27n1545_162:0823a13": "無漏是勝功德。於勝進時顯得則順。退時",
    "T27n1545_162:0823a14": "顯得則不順。是故不說。頗有得淨無漏初",
    "T27n1545_162:0823a15": "靜慮。非味相應耶。答有。謂聖者欲界愛盡",
    "T27n1545_162:0823a16": "時。以得不還果時二俱得故。頗有得味相",
    "T27n1545_162:0823a17": "應淨無漏初靜慮耶。答無。問起梵世纏退",
    "T27n1545_162:0823a18": "阿羅漢果時。三種俱得何故不說。答爾時淨",
    "T27n1545_162:0823a19": "以少分得故不說。無漏如前說。",
    "T27n1545_162:0823a20": "問得與成就有何差別。有說。名即差別。謂",
    "T27n1545_162:0823a21": "名得。名成就。有說。未得而得名得。已得而",
    "T27n1545_162:0823a22": "得名成就。有說。最初得名得。後數數得名",
    "T27n1545_162:0823a23": "成就。有說。先不成就而成就名得。先成就",
    "T27n1545_162:0823a24": "而成就名成就。有說。先無繫屬而有繫屬",
    "T27n1545_162:0823a25": "名得。先有繫屬而有繫屬名成就。有說",
    "T27n1545_162:0823a26": "初得名得。得已不斷名成就。有說。初獲名",
    "T27n1545_162:0823a27": "得。得已不失名成就。是故得唯在初成就。",
    "T27n1545_162:0823a28": "通初後得成就。是謂差別頗有捨味相應",
    "T27n1545_162:0823a29": "初靜慮非淨無漏耶。答有。謂梵世愛盡時。",
    "T27n1545_162:0823b01": "如是等文如本論說。隨其所應與得相違",
    "T27n1545_162:0823b02": "應廣說。問梵世愛盡時亦捨退分淨。何故不",
    "T27n1545_162:0823b03": "說。答此中說一切捨。彼唯少分捨。是故不",
    "T27n1545_162:0823b04": "說。問得果練根及退位。皆有唯捨無漏初靜",
    "T27n1545_162:0823b05": "慮非餘。此中何故不說。有說。應說而不",
    "T27n1545_162:0823b06": "說者。當知有餘。有說。此中說捨而不得",
    "T27n1545_162:0823b07": "者。彼捨還得。是故不說。問捨不成就有何",
    "T27n1545_162:0823b08": "差別。答名即差別。名捨名不成就。如是等",
    "T27n1545_162:0823b09": "如前得成就相違應廣說。",
    "T27n1545_162:0823b10": "頗有退味相應初靜慮。非淨無漏耶。答無。",
    "T27n1545_162:0823b11": "以捨煩惱不名退故。頗有退淨初靜慮。非",
    "T27n1545_162:0823b12": "味相應無漏耶。答有。謂異生從欲界愛盡",
    "T27n1545_162:0823b13": "退時。頗有退淨無漏初靜慮非味相應耶。",
    "T27n1545_162:0823b14": "答有。謂聖者從欲界愛盡退時。頗有餘退",
    "T27n1545_162:0823b15": "耶。答無。問起上二界纏退無學果。及從",
    "T27n1545_162:0823b16": "種性退時。皆有退無漏初靜慮非餘。此中",
    "T27n1545_162:0823b17": "何故不說。有說。應說而不說者。當知此義",
    "T27n1545_162:0823b18": "有餘。有說。此中說退而不得者。彼雖退而",
    "T27n1545_162:0823b19": "還得。是故不說。問捨退何差別。有說。名即",
    "T27n1545_162:0823b20": "差別。謂名為捨。名為退。有說。捨通勝進及",
    "T27n1545_162:0823b21": "退時。退唯退時。有說。捨通損減及增益時。",
    "T27n1545_162:0823b22": "退唯損減時。有說。捨通上下時。退唯下時。",
    "T27n1545_162:0823b23": "有說。捨通盛衰時。退唯衰時。有說。捨通味",
    "T27n1545_162:0823b24": "相應等三。退唯二種除味相應。有說。捨通",
    "T27n1545_162:0823b25": "利鈍根。退唯鈍根。是謂捨退差別。",
    "T27n1545_162:0823b26": "應知此中有六成就。六不成就。五得三捨二",
    "T27n1545_162:0823b27": "退。以明初靜慮味相應等三種差別。如說。",
    "T27n1545_162:0823b28": "初靜慮乃至無所有處說亦如是。此是總說。",
    "T27n1545_162:0823b29": "於中差別如理應知。非想非非想處不具",
    "T27n1545_162:0823c01": "三種故不類顯。然於所有二種亦准上應",
    "T27n1545_162:0823c02": "知。",
    "T27n1545_162:0823c03": "說一切有部發智大毘婆沙論卷第一百六",
    "T27n1545_162:0823c04": "十二"
}