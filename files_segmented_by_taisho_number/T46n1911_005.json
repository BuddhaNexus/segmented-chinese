{
    "T46n1911_005:0048c24": "摩訶止觀卷第五(上)",
    "T46n1911_005:0048c26": "隋天台智者大師說",
    "T46n1911_005:0048c27": "門人灌頂記",
    "T46n1911_005:0048c28": "◎第七正修止觀者。前六重依修多羅以開",
    "T46n1911_005:0048c29": "妙解。今依妙解以立正行。膏明相賴目足",
    "T46n1911_005:0049a01": "更資。行解既勤。三障四魔紛然競起。重昏巨",
    "T46n1911_005:0049a02": "散翳動定明。不可隨不可畏。隨之將人",
    "T46n1911_005:0049a03": "向惡道。畏之妨修正法。當以觀觀昏即",
    "T46n1911_005:0049a04": "昏而朗。以止止散即散而寂。如猪揩金",
    "T46n1911_005:0049a05": "山眾流入海。薪熾於火風益求羅耳。此金",
    "T46n1911_005:0049a06": "剛觀割煩惱陣。此牢強足越生死野。慧淨",
    "T46n1911_005:0049a07": "於行行進於慧。照潤導達交絡瑩飾。一體二",
    "T46n1911_005:0049a08": "手更互揩摩。非但開拓遮障。內進已道。又",
    "T46n1911_005:0049a09": "精通經論外啟未聞。自匠匠他兼利具足。",
    "T46n1911_005:0049a10": "人師國寶非此是誰。而復學佛慈悲無諸",
    "T46n1911_005:0049a11": "慳悋。說於心觀施於彼者。即是開門傾",
    "T46n1911_005:0049a12": "藏捨如意珠。此珠放光而復雨寶。照闇豐",
    "T46n1911_005:0049a13": "乏朗夜濟窮。馳二輪而致遠。翥兩翅以",
    "T46n1911_005:0049a14": "高飛。玉潤碧鮮可勝言哉。香城粉骨雪嶺",
    "T46n1911_005:0049a15": "投身。亦何足以報德。快馬見鞭影即著",
    "T46n1911_005:0049a16": "正路。其癡鈍者毒氣深入失本心故。既其不",
    "T46n1911_005:0049a17": "信則不入手。無聞法鉤故聽不能解。乏",
    "T46n1911_005:0049a18": "智慧眼不別真偽。舉身痺癩動步不前。不",
    "T46n1911_005:0049a19": "覺不知大罪聚人何勞為說。設厭世者翫下",
    "T46n1911_005:0049a20": "劣乘。攀附枝葉狗狎作務。敬獼猴為帝",
    "T46n1911_005:0049a21": "釋宗瓦礫是明珠。此黑闇人豈可論道。又",
    "T46n1911_005:0049a22": "一種禪人不達他根性純教乳藥。體心踏",
    "T46n1911_005:0049a23": "心。和融覺覓。若泯若了斯一轍之意。障難",
    "T46n1911_005:0049a24": "萬途紛然不識。纔見異相即判是道。自非",
    "T46n1911_005:0049a25": "法器復闕匠他。盲跛師徒二俱墮落。瞽蹶",
    "T46n1911_005:0049a26": "夜遊甚可憐愍。不應對上諸人說此止觀。",
    "T46n1911_005:0049a27": "夫止觀者高尚者高尚。卑劣者卑劣。開止觀",
    "T46n1911_005:0049a28": "為十。一陰界入。二煩惱。三病患。四業相。五",
    "T46n1911_005:0049a29": "魔事。六禪定。七諸見。八增上慢。九二乘。十",
    "T46n1911_005:0049b01": "菩薩。此十境通能覆障。陰在初者二義。一現",
    "T46n1911_005:0049b02": "前。二依經。大品云。聲聞人依四念處行道。",
    "T46n1911_005:0049b03": "菩薩初觀色乃至一切種智。章章皆爾故不",
    "T46n1911_005:0049b04": "違經。又行人受身誰不陰入。重擔現前是",
    "T46n1911_005:0049b05": "故初觀。後發異相別為次耳。夫五陰與四",
    "T46n1911_005:0049b06": "大合。若不照察不覺紛馳。如閉舟順水",
    "T46n1911_005:0049b07": "寧知奔迸。若其迴泝始覺馳流。既觀陰果",
    "T46n1911_005:0049b08": "則動煩惱因。故次五陰而論四分也。四大",
    "T46n1911_005:0049b09": "是身病。三毒是心病。以其等故情中不覺。",
    "T46n1911_005:0049b10": "今大分俱觀衝擊脈藏。故四蛇偏起致有患",
    "T46n1911_005:0049b11": "生。無量諸業不可稱計。散善微弱不能令",
    "T46n1911_005:0049b12": "動。今修止觀健病不虧動生死輪。或善萌",
    "T46n1911_005:0049b13": "故動。惡壞故動。善示受報故動。惡來責報",
    "T46n1911_005:0049b14": "故動。故次病說業也。以惡動故惡欲滅。",
    "T46n1911_005:0049b15": "善動故善欲生。魔遽出境作諸留難或",
    "T46n1911_005:0049b16": "壞其道。故次業說魔。若過魔事則功德生。",
    "T46n1911_005:0049b17": "或過去習因。或現在行力。諸禪競起。或味或",
    "T46n1911_005:0049b18": "淨或橫或竪。故次魔說禪。禪有觀支因生",
    "T46n1911_005:0049b19": "邪慧。逸觀於法僻起諸倒。邪辯猛利。故次",
    "T46n1911_005:0049b20": "禪說見。若識見為非息其妄著。貪瞋利鈍",
    "T46n1911_005:0049b21": "二俱不起。無智者謂證涅槃。小乘亦有橫",
    "T46n1911_005:0049b22": "計四禪為四果。大乘亦有魔來與記。並是",
    "T46n1911_005:0049b23": "未得謂得增上慢人。故次見說慢。見慢既",
    "T46n1911_005:0049b24": "靜先世小習因靜而生。身子捨眼即其事也。",
    "T46n1911_005:0049b25": "大品云。恒沙菩薩發大心。若一若二入菩薩",
    "T46n1911_005:0049b26": "位多墮二乘。故次慢說二乘。若憶本願故",
    "T46n1911_005:0049b27": "不墮空者。諸方便道菩薩境界即起也。大品",
    "T46n1911_005:0049b28": "云。有菩薩不久行六波羅蜜。若聞深法即",
    "T46n1911_005:0049b29": "起誹謗墮泯犁中。此是六度菩薩耳。通教",
    "T46n1911_005:0049c01": "方便位亦有謗義入真道不謗也。別教初",
    "T46n1911_005:0049c02": "心知有深法。是則不謗。此等悉是諸權善",
    "T46n1911_005:0049c03": "根。故次二乘後說也。此十種境始自凡夫",
    "T46n1911_005:0049c04": "正報終至聖人方便。陰入一境常自現前。若",
    "T46n1911_005:0049c05": "發不發恒得為觀。餘九境發可為觀。不發",
    "T46n1911_005:0049c06": "何所觀。又八境去正道遠。深加防護得",
    "T46n1911_005:0049c07": "歸正轍。二境去正道近。至此位時不慮",
    "T46n1911_005:0049c08": "無觀薄修即正。又若不解諸境互發大起",
    "T46n1911_005:0049c09": "疑網。如在岐道不知所從。先若聞之恣",
    "T46n1911_005:0049c10": "其變怪心安若空。互發有十。謂次第不次",
    "T46n1911_005:0049c11": "第。雜不雜。具不具。作意不作意。成不成。益",
    "T46n1911_005:0049c12": "不益。久不久。難不難。更不更。三障四魔九",
    "T46n1911_005:0049c13": "雙七隻。次第者有三義。謂法修發。法者。次",
    "T46n1911_005:0049c14": "第淺深法也。修者。先世已曾研習次第。或此",
    "T46n1911_005:0049c15": "世次第修也。發者。依次修而次發也。不次亦",
    "T46n1911_005:0049c16": "三義。謂法修發。發則不定。或前發菩薩境",
    "T46n1911_005:0049c17": "後發陰入。雖不次第十數宛足。修者。若四",
    "T46n1911_005:0049c18": "大違返則先修病患。若四分增多則先修煩",
    "T46n1911_005:0049c19": "惱。如是一一隨強者先修。法者。眼耳鼻舌",
    "T46n1911_005:0049c20": "陰入界等。皆是寂靜門亦是法界。何須捨此",
    "T46n1911_005:0049c21": "就彼。出寶篋經(云云)。當知法界外更無復",
    "T46n1911_005:0049c22": "有法而為次第也。煩惱即法界。如無行經",
    "T46n1911_005:0049c23": "云。貪欲即是道。淨名云。行於非道通達佛",
    "T46n1911_005:0049c24": "道。佛道既通無復次第也。病患是法界者。",
    "T46n1911_005:0049c25": "淨名云。今我病者非真非有。眾生病亦非",
    "T46n1911_005:0049c26": "真非有。以此自調亦度眾生。方丈託疾雙",
    "T46n1911_005:0049c27": "林病行。即其義也。業相為法界者。業是行",
    "T46n1911_005:0049c28": "陰。法華云。深達罪福相遍照於十方。微妙",
    "T46n1911_005:0049c29": "淨法身具相三十二。達業從緣生不自在",
    "T46n1911_005:0050a01": "故空。此業能破業。若眾生應以此業得度。",
    "T46n1911_005:0050a02": "示現諸業以此業立業。業與不業縛脫叵",
    "T46n1911_005:0050a03": "得。普門示現雙照縛脫。故名深達。何啻堪",
    "T46n1911_005:0050a04": "為方等師耶。魔事為法界者。首楞嚴云。魔",
    "T46n1911_005:0050a05": "界如佛界如。一如無二如。實際中尚不見",
    "T46n1911_005:0050a06": "佛。況見有魔耶。設有魔者。良藥塗屣堪",
    "T46n1911_005:0050a07": "任乘御(云云)。禪為法界者。能觀心性名為",
    "T46n1911_005:0050a08": "上定。即首楞嚴不昧不亂入王三昧。一切",
    "T46n1911_005:0050a09": "三昧悉入其中。見為法界者。淨名云。以邪",
    "T46n1911_005:0050a10": "相入正相。於諸見不動而修三十七品。又",
    "T46n1911_005:0050a11": "動修不動修。亦動亦不動修。非動非不動",
    "T46n1911_005:0050a12": "修三十七品。以見為門以見為侍。慢為法",
    "T46n1911_005:0050a13": "界者。還是煩惱耳。觀慢。無慢。慢大慢。非慢",
    "T46n1911_005:0050a14": "非不慢。成祕密藏入大涅槃。二乘為法界",
    "T46n1911_005:0050a15": "者。若但見於空不見不空(云云)。智者見空",
    "T46n1911_005:0050a16": "及與不空。決了聲聞法。是諸經之王。聞已諦",
    "T46n1911_005:0050a17": "思惟得近無上道。菩薩境為法界者。底惡",
    "T46n1911_005:0050a18": "生死下劣小乘尚即是法界。況菩薩法寧非",
    "T46n1911_005:0050a19": "佛道。又菩薩方便之權即權而實。亦即非",
    "T46n1911_005:0050a20": "權非實成祕密藏。入大涅槃。是一一法皆",
    "T46n1911_005:0050a21": "即法界。是為不次第法相也。雜不雜者。發",
    "T46n1911_005:0050a22": "一境已更發一境歷歷分明。是為不雜。適",
    "T46n1911_005:0050a23": "發陰入復起煩惱。煩惱未謝復業復魔禪",
    "T46n1911_005:0050a24": "見慢等。交橫並沓是為雜發。雖雜不出十",
    "T46n1911_005:0050a25": "種。具不具者。十數足名具。九去名不具。次",
    "T46n1911_005:0050a26": "不次雜不雜。皆論具不具。又總具總不具。",
    "T46n1911_005:0050a27": "別具別不具。十數足是總具。十數不委悉是",
    "T46n1911_005:0050a28": "總不具。九數欠是別不具。九數中委悉是別",
    "T46n1911_005:0050a29": "具。又橫具橫不具竪具竪不具。例如發四",
    "T46n1911_005:0050b01": "禪至非想是竪具。至不用處是竪不具。發",
    "T46n1911_005:0050b02": "通明背捨等是橫具。止發七背捨是橫不",
    "T46n1911_005:0050b03": "具。又發初禪至四禪是竪具。三禪來是竪",
    "T46n1911_005:0050b04": "不具。又初禪九品是竪具。八品來是竪不具。",
    "T46n1911_005:0050b05": "又一品五支足是橫具。四支已來是橫不具。",
    "T46n1911_005:0050b06": "其餘例此可知(云云)。修不修者。作意修陰",
    "T46n1911_005:0050b07": "界入。界入開解是修發。不作意陰界入自",
    "T46n1911_005:0050b08": "發通達色心。是不修發。乃至菩薩境亦如",
    "T46n1911_005:0050b09": "是。應有四句為根本。句句織成三十六",
    "T46n1911_005:0050b10": "句。例如下煩惱境中說。成不成者。若發一",
    "T46n1911_005:0050b11": "境究竟成就。成就已謝更發餘境。餘境亦究",
    "T46n1911_005:0050b12": "竟成。若發一種作起乍滅。非但品數缺少。",
    "T46n1911_005:0050b13": "於分分中亦曖昧不明。前具不具止明頭",
    "T46n1911_005:0050b14": "數。此中論體分始終。益不益者。或發惡法。",
    "T46n1911_005:0050b15": "於止觀巨益明靜轉深。或發善法於止觀",
    "T46n1911_005:0050b16": "大損。損其靜照。或增靜損照。或損靜增",
    "T46n1911_005:0050b17": "照。俱增俱損。難發不難發者。或惡法難易。",
    "T46n1911_005:0050b18": "或善法難易。俱難俱易。久不久者。自有一",
    "T46n1911_005:0050b19": "境久久不去。或有一境即起即去(云云)。更不",
    "T46n1911_005:0050b20": "更者。自有一境。一更兩更乃至多多。自有",
    "T46n1911_005:0050b21": "一境一發即休。後不復發。如是等種種不",
    "T46n1911_005:0050b22": "同。善識其意莫謬去取。然皆以止觀研之",
    "T46n1911_005:0050b23": "使無滯也。三障四魔者。普賢觀云。閻浮提",
    "T46n1911_005:0050b24": "人三障重故。陰入病患是報障。煩惱見慢是",
    "T46n1911_005:0050b25": "煩惱障。業魔禪二乘菩薩是業障。障止觀",
    "T46n1911_005:0050b26": "不明靜塞菩提道。令行人不得通至五",
    "T46n1911_005:0050b27": "品六根清淨位。故名為障。四魔者。陰入正是",
    "T46n1911_005:0050b28": "陰魔。業禪二乘菩薩等是行陰名為陰魔。煩",
    "T46n1911_005:0050b29": "惱見慢等是煩惱魔。病患是死因名死魔。魔",
    "T46n1911_005:0050c01": "事是天子魔。魔名奪者。破觀名奪命。破止",
    "T46n1911_005:0050c02": "名奪身。又魔名磨訛。磨觀訛令黑闇。磨",
    "T46n1911_005:0050c03": "止訛令散逸。故名為魔(云云)。問。何意互發。",
    "T46n1911_005:0050c04": "答。皆由二世因緣。昔有漸觀種子。今得修",
    "T46n1911_005:0050c05": "行之雨即次第發。昔有頓觀種子即不次第",
    "T46n1911_005:0050c06": "發。昔有不定種子即雜發。昔修時數具即具",
    "T46n1911_005:0050c07": "發。昔修時數不具即不具發。昔曾證得今發",
    "T46n1911_005:0050c08": "則成。昔但修不證。今發不成。昔因強今不",
    "T46n1911_005:0050c09": "修而發。今緣強待修而發。昔因今緣二俱善",
    "T46n1911_005:0050c10": "巧。迴向上道。今發則益。昔因緣中雜毒是",
    "T46n1911_005:0050c11": "則致損發所因處弱則不久。發因處強是則",
    "T46n1911_005:0050c12": "久。麁細住乃至四禪傳傳判強弱(云云)。善易",
    "T46n1911_005:0050c13": "發關遮輕。善難發由遮重。惡難發由根",
    "T46n1911_005:0050c14": "利。惡易發由根鈍。惡欲滅而告謝。善欲生",
    "T46n1911_005:0050c15": "而相知則一而不更。善欲滅而求救。惡欲",
    "T46n1911_005:0050c16": "興而求受。則更更更更。此中皆須口決。用",
    "T46n1911_005:0050c17": "智慧籌量。不得師心謬判是非。爾其慎之",
    "T46n1911_005:0050c18": "勤之重之。私料簡者。法若塵沙境何定十。",
    "T46n1911_005:0050c19": "答。譬如大地一能生種種芽。數方不廣略",
    "T46n1911_005:0050c20": "令義易明了。故言十耳。問。十境通別云何。",
    "T46n1911_005:0050c21": "答。受身之始無不有身。諸經說觀多從色",
    "T46n1911_005:0050c22": "起。故以陰為初耳。以陰本。陰因陰患。陰",
    "T46n1911_005:0050c23": "主善陰。又陰因別陰等(云云)。通言煩惱者。見",
    "T46n1911_005:0050c24": "慢同煩惱。陰入病是煩惱果。業是煩惱因。禪",
    "T46n1911_005:0050c25": "是無動業。業即煩惱用。魔即統欲界即煩惱",
    "T46n1911_005:0050c26": "主。二乘菩薩即別煩惱攝(云云)。通稱病患者。",
    "T46n1911_005:0050c27": "陰界入即病本。煩惱見慢等即是煩惱病。淨",
    "T46n1911_005:0050c28": "名云。今我病者皆從前世妄想諸煩惱生。業",
    "T46n1911_005:0050c29": "亦是病。大經云。王今病重即指五逆為病",
    "T46n1911_005:0051a01": "也。魔能作病。三災為外過患。喘息喜樂是",
    "T46n1911_005:0051a02": "內過患。禪有喜樂即病患也。二乘菩薩即是",
    "T46n1911_005:0051a03": "空病。空病亦空。通稱業者。陰入是業果。煩",
    "T46n1911_005:0051a04": "惱見慢是業本。病是業報。魔是魔業。禪是無",
    "T46n1911_005:0051a05": "動業。二乘菩薩是無漏業。通稱魔者。陰入即",
    "T46n1911_005:0051a06": "陰魔。煩惱見慢即煩惱魔。病是死魔。魔即天",
    "T46n1911_005:0051a07": "子魔。餘者皆是行陰魔攝。通稱禪定者。禪",
    "T46n1911_005:0051a08": "自是其境。陰入煩惱見慢業等。悉是十大地",
    "T46n1911_005:0051a09": "中心數定攝。魔是未到地定果。亦是心數定",
    "T46n1911_005:0051a10": "攝。二乘菩薩淨禪攝。又三定攝之。上定攝",
    "T46n1911_005:0051a11": "菩薩二乘中下二定攝八境(云云)。通稱見者。",
    "T46n1911_005:0051a12": "陰入即我見眾生見。煩惱具五見。病壽者命",
    "T46n1911_005:0051a13": "者見。業禪等作者見。亦是戒取見。魔是使作",
    "T46n1911_005:0051a14": "者使受者使起等攝。又生死即邊見攝。慢即",
    "T46n1911_005:0051a15": "我見攝。二乘方便菩薩等皆曲見攝。通稱",
    "T46n1911_005:0051a16": "慢者。陰入我慢攝。煩惱即慢慢攝。病患不如",
    "T46n1911_005:0051a17": "慢攝。業即憍慢攝。由憍故造業。魔即大慢",
    "T46n1911_005:0051a18": "攝。禪即憍慢攝。見亦大慢攝。二乘菩薩增上",
    "T46n1911_005:0051a19": "慢攝。通稱二乘者。四念處四諦法攝九境",
    "T46n1911_005:0051a20": "也。通稱菩薩境者。以四弘誓攝得九境。",
    "T46n1911_005:0051a21": "問。境法名俱通者。行人亦通不。答。大經云。",
    "T46n1911_005:0051a22": "云何未發心而名為菩薩。前九境人亦通",
    "T46n1911_005:0051a23": "稱菩薩人也。通是二乘則有四種聲聞。增",
    "T46n1911_005:0051a24": "上慢聲聞攝得下八境人也。佛道聲聞攝得",
    "T46n1911_005:0051a25": "菩薩人也。問。通是無常不。答。寶性論云菩",
    "T46n1911_005:0051a26": "薩住無漏界中有無常倒。問。通是有漏不。",
    "T46n1911_005:0051a27": "答。漏義則通有義小異。問。通是偏真不。答。",
    "T46n1911_005:0051a28": "偏義則通真義異問。通義可領別復云何。",
    "T46n1911_005:0051a29": "答。十境不同即別義也。復有亦通亦別。陰",
    "T46n1911_005:0051b01": "是受身之本。又是觀慧之初。所以別當其首。",
    "T46n1911_005:0051b02": "此一境亦通亦別。後九境從發異相受名。",
    "T46n1911_005:0051b03": "但得是通是別。不得是亦通亦別也。若爾",
    "T46n1911_005:0051b04": "煩惱亦是諸法之本。元為治惑。亦是觀初。",
    "T46n1911_005:0051b05": "病身四大亦是事本。元為治病。亦是觀初。",
    "T46n1911_005:0051b06": "何意不得亦通亦別。答。若身因煩惱屬前",
    "T46n1911_005:0051b07": "世。若今世煩惱由身而有。病不恒起為本",
    "T46n1911_005:0051b08": "事弱。諸經論不以病為觀首。故不亦通亦",
    "T46n1911_005:0051b09": "別耳。非通非別者皆不思議。一陰一切陰。非",
    "T46n1911_005:0051b10": "一非一切。問。九境相起更立別名者。陰入",
    "T46n1911_005:0051b11": "解起應立別名。答。陰解起時非條然別。還",
    "T46n1911_005:0051b12": "是陰入攝若執此解即屬見。若約解起愛",
    "T46n1911_005:0051b13": "恚屬煩惱。招病來魔隨事別判。若解發朗",
    "T46n1911_005:0051b14": "然無九境相者。此則止觀氣分。但得通別",
    "T46n1911_005:0051b15": "不得亦通亦別耳。問。十境條然別不。答。四",
    "T46n1911_005:0051b16": "念處是陰別。觀空聚是入別。無我是界別。",
    "T46n1911_005:0051b17": "五停心煩惱別。八念病別。十善業別。五繫",
    "T46n1911_005:0051b18": "魔別。六妙門禪別。道品見別。無常苦空慢別。",
    "T46n1911_005:0051b19": "四諦十二緣二乘別。六度菩薩別。問。五陰俱",
    "T46n1911_005:0051b20": "是境。色心外別有觀耶。答。不思議境智即",
    "T46n1911_005:0051b21": "陰是觀。亦可分別。不善無記陰是境。善五",
    "T46n1911_005:0051b22": "陰是觀。觀既純熟無惡無無記。唯有善陰。",
    "T46n1911_005:0051b23": "善陰轉成方便陰。方便陰轉成無漏陰。無漏",
    "T46n1911_005:0051b24": "陰轉成法性陰。謂無等等陰。豈非陰外別",
    "T46n1911_005:0051b25": "有觀耶。小乘尚爾。況不思議耶。問。若轉陰",
    "T46n1911_005:0051b26": "為觀。報陰亦應轉。答。大品云。色淨故受想",
    "T46n1911_005:0051b27": "行識淨。般若亦淨。法華云。顏色鮮白六根清",
    "T46n1911_005:0051b28": "淨。即其義也。陰雖轉觀境宛然(云云)。問。十境",
    "T46n1911_005:0051b29": "與五分云何。答。五分判禪十發約境。今當",
    "T46n1911_005:0051c01": "會之。若次不次一發至後則進分也。齊九",
    "T46n1911_005:0051c02": "已來住分也。作意矜持護分也。一發即失退",
    "T46n1911_005:0051c03": "分也。達分可知。若於境境皆作五分者。",
    "T46n1911_005:0051c04": "可以意推不俟分別。然五分十境皆是法",
    "T46n1911_005:0051c05": "相。可得互有其義。六即十地行位淺深不",
    "T46n1911_005:0051c06": "得相類。問。念性離緣性亦離。若無緣無念",
    "T46n1911_005:0051c07": "亦無數量。云何具十法界耶。答。不可思",
    "T46n1911_005:0051c08": "議無相而相觀智宛然。他解須彌容芥芥容",
    "T46n1911_005:0051c09": "須彌。火出蓮華。人能渡海。就希有事解不",
    "T46n1911_005:0051c10": "思議。今解無心無念無能行無能到。不",
    "T46n1911_005:0051c11": "思議理理則勝事。問。十法界互相有為因為",
    "T46n1911_005:0051c12": "果。答。俱相有。而果隔難顯因通易知。如慈",
    "T46n1911_005:0051c13": "童女以地獄界發佛心。如未得記菩薩輕",
    "T46n1911_005:0051c14": "得記者。若不生悔無出罪期。更引諸例。凡",
    "T46n1911_005:0051c15": "聖皆具五陰。不可言聖陰如凡陰。又佛具",
    "T46n1911_005:0051c16": "五眼。豈可以人天果報釋佛眼。佛具五行。",
    "T46n1911_005:0051c17": "病行是四惡界。嬰兒行是人天界。聖行是二",
    "T46n1911_005:0051c18": "乘法界。梵行是菩薩法界。天行是佛法界。問。",
    "T46n1911_005:0051c19": "一念具十法界。為作念具為任運具。答。法",
    "T46n1911_005:0051c20": "性自爾非作所成。如一微塵具十方分(云",
    "T46n1911_005:0051c21": "云)。○第一觀陰入界境者。謂五陰十二入",
    "T46n1911_005:0051c22": "十八界也。陰者陰蓋善法。此就因得名。又",
    "T46n1911_005:0051c23": "陰是積聚。生死重沓此就果得名。入者涉入",
    "T46n1911_005:0051c24": "亦名輪門。界名界別亦名性分。毘婆沙明",
    "T46n1911_005:0051c25": "三科開合。若迷心開心為四陰。色為一陰。",
    "T46n1911_005:0051c26": "若迷色開色為十入及一入少分。心為一",
    "T46n1911_005:0051c27": "意入及法入少分。若俱迷者開為十八界也。",
    "T46n1911_005:0051c28": "數人說五陰同時。識是心王四陰是數。約有",
    "T46n1911_005:0051c29": "門明義。故王數相扶同時而起。論人說識先",
    "T46n1911_005:0052a01": "了別。次受領納。想取相貌。行起違從。色由",
    "T46n1911_005:0052a02": "行感。約空門明義。故次第相生。若就能生",
    "T46n1911_005:0052a03": "所生從細至麁。故識在前。若從修行從",
    "T46n1911_005:0052a04": "麁至細。故色在前。皆不得以數隔王。若",
    "T46n1911_005:0052a05": "論四念處則王在中。此就言說為便耳。又",
    "T46n1911_005:0052a06": "分別九種。一期色心名果報五陰。平平想受",
    "T46n1911_005:0052a07": "無記五陰。起見起愛者。兩污穢五陰。動身",
    "T46n1911_005:0052a08": "口業善惡兩五陰。變化示現工巧五陰。五善",
    "T46n1911_005:0052a09": "根人方便五陰。證四果者無漏五陰。如是",
    "T46n1911_005:0052a10": "種種源從心出。正法念云。如畫師手畫出",
    "T46n1911_005:0052a11": "五彩。黑青赤黃白白白。畫手譬心。黑色譬",
    "T46n1911_005:0052a12": "地獄陰。青色譬鬼。赤譬畜。黃譬脩羅。白譬",
    "T46n1911_005:0052a13": "人。白白譬天。此六種陰。止齊界內。若依華",
    "T46n1911_005:0052a14": "嚴云。心如工畫師畫種種五陰。界內界外一",
    "T46n1911_005:0052a15": "切世間中莫不從心造。世間色心尚叵窮",
    "T46n1911_005:0052a16": "盡。況復出世。寧可凡心知。凡眼翳尚不見",
    "T46n1911_005:0052a17": "近。那得見遠。彌生曠劫不覩界內一隅。況",
    "T46n1911_005:0052a18": "復界外邊衣。如渴鹿逐炎狂狗齧雷。何有",
    "T46n1911_005:0052a19": "得理。縱令解悟小乘終非大道。故大集云。",
    "T46n1911_005:0052a20": "常見之人說異念斷。斷見之人說一念斷。皆",
    "T46n1911_005:0052a21": "墮二邊不會中道。況佛去世後人根轉鈍",
    "T46n1911_005:0052a22": "執名起諍。互相是非悉墮邪見。故龍樹破",
    "T46n1911_005:0052a23": "五陰一異同時前後。皆如炎幻響化悉不可",
    "T46n1911_005:0052a24": "得。寧更執於王數同時異時耶。然界內外",
    "T46n1911_005:0052a25": "一切陰入皆由心起。佛告比丘。一法攝一",
    "T46n1911_005:0052a26": "切法所謂心是。論云。一切世間中但有名",
    "T46n1911_005:0052a27": "與色。若欲如實觀。但當觀名色。心是惑本",
    "T46n1911_005:0052a28": "其義如是。若欲觀察須伐其根。如灸病",
    "T46n1911_005:0052a29": "得穴。今當去丈就尺去尺就寸。置色等",
    "T46n1911_005:0052b01": "四陰但觀識陰。識陰者心是也。○觀心具十",
    "T46n1911_005:0052b02": "法門。一觀不可思議境。二起慈悲心。三巧安",
    "T46n1911_005:0052b03": "止觀。四破法遍。五識通塞。六修道品。七對治",
    "T46n1911_005:0052b04": "助開。八知次位。九能安忍。十無法愛也。既自",
    "T46n1911_005:0052b05": "達妙境即起誓悲他。次作行填願。願行既",
    "T46n1911_005:0052b06": "巧破無不遍。遍破之中精識通塞。令道品",
    "T46n1911_005:0052b07": "進行。又用助開道。道中之位己他皆識。安",
    "T46n1911_005:0052b08": "忍內外榮辱莫著中道法愛。故得疾入菩",
    "T46n1911_005:0052b09": "薩位。譬如毘首羯磨造得勝堂。不疎不密",
    "T46n1911_005:0052b10": "間隙容綖。巍巍昂昂峙於上天。非拙匠所",
    "T46n1911_005:0052b11": "能揆則。又如善畫圖其匡郭。寫像偪真骨",
    "T46n1911_005:0052b12": "法精靈。生氣飛動。豈填彩人所能點綴。此十",
    "T46n1911_005:0052b13": "重觀法橫竪收束。微妙精巧。初則簡境真偽。",
    "T46n1911_005:0052b14": "中則正助相添。後則安忍無著。意圓法巧該",
    "T46n1911_005:0052b15": "括周備。規矩初心。將送行者到彼薩雲。非",
    "T46n1911_005:0052b16": "闇證禪師誦文法師所能知也。蓋由如來積",
    "T46n1911_005:0052b17": "劫之所勤求。道場之所妙悟。身子之所三",
    "T46n1911_005:0052b18": "請。法譬之所三說。正在茲乎。一觀心是不",
    "T46n1911_005:0052b19": "可思議境者。此境難說。先明思議境。令不",
    "T46n1911_005:0052b20": "思議境易顯。思議法者。小乘亦說心生一",
    "T46n1911_005:0052b21": "切法。謂六道因果三界輪環。若去凡欣聖",
    "T46n1911_005:0052b22": "則棄下上出灰身滅智。乃是有作四諦。蓋思",
    "T46n1911_005:0052b23": "議法也。大乘亦明心生一切法。謂十法界",
    "T46n1911_005:0052b24": "也。若觀心是有有善有惡。惡則三品三途",
    "T46n1911_005:0052b25": "因果也。善則三品脩羅人天因果。觀此六",
    "T46n1911_005:0052b26": "品無常生滅。能觀之心亦念念不住。又能觀",
    "T46n1911_005:0052b27": "所觀悉是緣生。緣生即空。並是二乘因果法",
    "T46n1911_005:0052b28": "也。若觀此空有墮落二邊沈空滯有。而起",
    "T46n1911_005:0052b29": "大慈悲入假化物。實無身假作身。實無空",
    "T46n1911_005:0052c01": "假說空。而化導之。即菩薩因果法也。觀此",
    "T46n1911_005:0052c02": "法能度所度。皆是中道實相之法。畢竟清淨。",
    "T46n1911_005:0052c03": "誰善誰惡。誰有誰無。誰度誰不度。一切法悉",
    "T46n1911_005:0052c04": "如是。是佛因果法也。此之十法邐迆淺深皆",
    "T46n1911_005:0052c05": "從心出。雖是大乘無量四諦所攝。猶是思",
    "T46n1911_005:0052c06": "議之境。非今止觀所觀也。不可思議境者。",
    "T46n1911_005:0052c07": "如華嚴云。心如工畫師造種種五陰。一切",
    "T46n1911_005:0052c08": "世間中莫不從心造。種種五陰者。如前十",
    "T46n1911_005:0052c09": "法界五陰也。法界者三義。十數是能依。法界",
    "T46n1911_005:0052c10": "是所依。能所合稱。故言十法界。又此十法各",
    "T46n1911_005:0052c11": "各因各各果。不相混濫故言十法界。又此",
    "T46n1911_005:0052c12": "十法一一當體。皆是法界故言十時界(云云)。",
    "T46n1911_005:0052c13": "十法界通稱陰入界。其實不同。三途是有漏",
    "T46n1911_005:0052c14": "惡陰界入。三善是有漏善陰界入。二乘是無",
    "T46n1911_005:0052c15": "漏陰界入。菩薩是亦有漏亦無漏陰界入。佛",
    "T46n1911_005:0052c16": "是非有漏非無漏陰界入。釋論云。法無上",
    "T46n1911_005:0052c17": "者涅槃是。即非有漏非無漏法也。無量義",
    "T46n1911_005:0052c18": "經云。佛無諸大陰界入者。無前九陰界",
    "T46n1911_005:0052c19": "入也。今言有者有涅槃常住陰界入也。大",
    "T46n1911_005:0052c20": "經云。因滅無常色獲得常色。受想行識",
    "T46n1911_005:0052c21": "亦復如是。常樂重沓即積聚義。慈悲覆蓋即",
    "T46n1911_005:0052c22": "陰義。以十種陰界不同故。故名五陰世間",
    "T46n1911_005:0052c23": "也。攬五陰通稱眾生。眾生不同。攬三途",
    "T46n1911_005:0052c24": "陰罪苦眾生。攬人天陰受樂眾生。攬無漏",
    "T46n1911_005:0052c25": "陰真聖眾生。攬慈悲陰大士眾生。攬常住",
    "T46n1911_005:0052c26": "陰尊極眾生。大論云。眾生無上者佛是。豈",
    "T46n1911_005:0052c27": "與凡下同。大經云。歌羅邏時名字異。乃至",
    "T46n1911_005:0052c28": "老時名字異。芽時名字異。乃至果時名字亦",
    "T46n1911_005:0052c29": "異。直約一期十時差別。況十界眾生寧得",
    "T46n1911_005:0053a01": "不異。故名眾生世間也。十種所居通稱國",
    "T46n1911_005:0053a02": "土世間者。地獄依赤鐵住。畜生依地水空",
    "T46n1911_005:0053a03": "住。修羅依海畔海底住。人依地住。天依宮",
    "T46n1911_005:0053a04": "殿住。六度菩薩同人依地住。通教菩薩惑",
    "T46n1911_005:0053a05": "未盡同人天依住。斷惑盡者依方便土",
    "T46n1911_005:0053a06": "住。別圓菩薩惑未盡者。同人天方便等住。",
    "T46n1911_005:0053a07": "斷惑盡者依實報土住。如來依常寂光土",
    "T46n1911_005:0053a08": "住。仁王經云。三賢十聖住果報。唯佛一人",
    "T46n1911_005:0053a09": "居淨土。土土不同故名國土世間也。此三",
    "T46n1911_005:0053a10": "十種世間悉從心造。又十種五陰一一各具",
    "T46n1911_005:0053a11": "十法。謂如是相性體力作因緣果報本末究",
    "T46n1911_005:0053a12": "竟等。先總釋。後隨類釋。總釋者。夫相以據",
    "T46n1911_005:0053a13": "外覽而可別。釋論云。易知故名為相。如水",
    "T46n1911_005:0053a14": "火相異則易可知。如人面色具諸休否。覽",
    "T46n1911_005:0053a15": "外相即知其內。昔孫劉相顯。曹公相隱。相",
    "T46n1911_005:0053a16": "者舉聲大哭。四海三分百姓荼毒。若言有",
    "T46n1911_005:0053a17": "相闇者不知。若言無相占者洞解。當隨善",
    "T46n1911_005:0053a18": "相者信人面外具一切相也。心亦如是具",
    "T46n1911_005:0053a19": "一切相。眾生相隱彌勒相顯。如來善知故遠",
    "T46n1911_005:0053a20": "近皆記。不善觀者不信心具一切相。當",
    "T46n1911_005:0053a21": "隨如實觀者信心具一切相也。如是性者。",
    "T46n1911_005:0053a22": "性以據內。總有三義。一不改名性。無行經",
    "T46n1911_005:0053a23": "稱不動性。性即不改義也。又性名性分。種",
    "T46n1911_005:0053a24": "類之義分分不同。各各不可改。又性是實",
    "T46n1911_005:0053a25": "性。實性即理性。極實無過。即佛性異名耳。不",
    "T46n1911_005:0053a26": "動性扶空。種性扶假。實性扶中。今明內性",
    "T46n1911_005:0053a27": "不可改。如竹中火性雖不可見不得言",
    "T46n1911_005:0053a28": "無。燧人乾草遍燒一切。心亦如是具一切",
    "T46n1911_005:0053a29": "五陰性。雖不可見不得言無。以智眼觀",
    "T46n1911_005:0053b01": "具一切性。世間人可笑。以其偏聞判圓經。",
    "T46n1911_005:0053b02": "涅槃明佛知眾生有佛性判為極常。法華",
    "T46n1911_005:0053b03": "明佛知一切法如是性判為無常。豈可以",
    "T46n1911_005:0053b04": "少知為常多知為無常。又法華云。佛知一",
    "T46n1911_005:0053b05": "切法皆是一種一性。此語亦少。何故判為無",
    "T46n1911_005:0053b06": "常。又有師。判法華十如。前五如屬凡是權。",
    "T46n1911_005:0053b07": "後五屬聖為實。依汝所判則凡無實永",
    "T46n1911_005:0053b08": "不得成聖。聖無權非正遍知。此乃專輒之",
    "T46n1911_005:0053b09": "說。誣佛慢凡耳。又涅槃明一切眾生悉有",
    "T46n1911_005:0053b10": "佛性。而言是常。淨名云一切眾生即菩提相。",
    "T46n1911_005:0053b11": "判是無常。若佛性菩提相異者。可一常一無",
    "T46n1911_005:0053b12": "常。若不異者此判大謬。如占者見王相王性",
    "T46n1911_005:0053b13": "俱得登極。佛性菩提相何故不同。如是體",
    "T46n1911_005:0053b14": "者主質故名體。此十法界陰俱用色心為",
    "T46n1911_005:0053b15": "體質也。如是力者。堪任力用也。如王力士",
    "T46n1911_005:0053b16": "千萬技能病故謂無病差有用。心亦如是具",
    "T46n1911_005:0053b17": "有諸力。煩惱病故不能運動。如實觀之具",
    "T46n1911_005:0053b18": "一切力。如是作者。運為建立名作。若離心者",
    "T46n1911_005:0053b19": "更無所作。故知心具一切作也。如是因者。",
    "T46n1911_005:0053b20": "招果為因亦名為業。十法界業起自於心。",
    "T46n1911_005:0053b21": "但使有心諸業具足。故名如是因也。如是",
    "T46n1911_005:0053b22": "緣者。緣名緣由助業皆是緣義。無明愛等",
    "T46n1911_005:0053b23": "能潤於業。即心為緣也。如是果者。剋獲為",
    "T46n1911_005:0053b24": "果。習因習讀於前。習果剋獲於後。故言如",
    "T46n1911_005:0053b25": "是果也。如是報者。酬因曰報。習因習果通",
    "T46n1911_005:0053b26": "名為因牽後世報。此報酬於因也。如是本",
    "T46n1911_005:0053b27": "末究竟等者。相為本報為末。本末悉從緣",
    "T46n1911_005:0053b28": "生。緣生故空。本末皆空。此就空為等也。又",
    "T46n1911_005:0053b29": "相但有字報亦但有字。悉假施設。此就假",
    "T46n1911_005:0053c01": "名為等。又本末互相表幟。覽初相表後報。",
    "T46n1911_005:0053c02": "覩後報知本相。如見施知富見富知施。",
    "T46n1911_005:0053c03": "初後相在。此就假論等也。又相無相無相",
    "T46n1911_005:0053c04": "而相。非相非無相。報無報無報而報非報",
    "T46n1911_005:0053c05": "非無報。一一皆入如實之際。此就中論等",
    "T46n1911_005:0053c06": "也。二類解者。束十法為四類三途以表苦",
    "T46n1911_005:0053c07": "為相。定惡聚為性。摧折色心為體。登刀",
    "T46n1911_005:0053c08": "入鑊為力。起十不善為作。有漏惡業為因。",
    "T46n1911_005:0053c09": "愛取等為緣。惡習果為果。三惡趣為報。本",
    "T46n1911_005:0053c10": "末皆癡為等。三善表樂為相。定善聚為性。",
    "T46n1911_005:0053c11": "升出色心為體。樂受為力。起五戒十善為",
    "T46n1911_005:0053c12": "作。白業為因。善愛取為緣。善習果為果。人",
    "T46n1911_005:0053c13": "天有為報。應就假名初後相在為等也。二",
    "T46n1911_005:0053c14": "乘表涅槃為相。解脫為性。五分為體。無繫",
    "T46n1911_005:0053c15": "為力。道品為作。無漏慧行為因。行行為緣。",
    "T46n1911_005:0053c16": "四果為果。既後有田中不生故無報(云云)。菩",
    "T46n1911_005:0053c17": "薩佛類者。緣因為相了因為性。正因為體。",
    "T46n1911_005:0053c18": "四弘為力。六度萬行為作。智慧莊嚴為因。",
    "T46n1911_005:0053c19": "福德莊嚴為緣。三菩提為果。大涅槃為報",
    "T46n1911_005:0053c20": "(云云)。因緣有逆順。順生死者有漏業為因。",
    "T46n1911_005:0053c21": "愛取等為緣。逆生死者以無漏正慧為因。",
    "T46n1911_005:0053c22": "行行為緣。俱損生破惑。順界外生死。亦",
    "T46n1911_005:0053c23": "以無漏慧為因。無明等為緣。若逆生死",
    "T46n1911_005:0053c24": "即以中道慧為因。萬行為緣。俱損變易",
    "T46n1911_005:0053c25": "生死故。因緣既爾。餘者逆順准此可知。若",
    "T46n1911_005:0053c26": "依聲聞但九無十。若依大乘三佛義佛有",
    "T46n1911_005:0053c27": "報身。若依斷惑盡義則無後報。九之與十",
    "T46n1911_005:0053c28": "斟酌可解。眾生世間既是假名無體。分別",
    "T46n1911_005:0053c29": "攬實法假施設耳。所謂惡道眾生相性體力",
    "T46n1911_005:0054a01": "究竟等(云云)。善道眾生相性體力究竟等。無漏",
    "T46n1911_005:0054a02": "眾生相性體力究竟等。菩薩佛法界相性體",
    "T46n1911_005:0054a03": "力究竟等。准例皆可解。國土世間亦具十種",
    "T46n1911_005:0054a04": "法。所謂惡國土相性體力等(云云)。善國土無漏",
    "T46n1911_005:0054a05": "國土。佛菩薩國土相性體力(云云)。夫一心具",
    "T46n1911_005:0054a06": "十法界。一法界又具十法界百法界。一界",
    "T46n1911_005:0054a07": "具三十種世間。百法界即具三千種世間。此",
    "T46n1911_005:0054a08": "三千在一念心。若無心而已。介爾有心即",
    "T46n1911_005:0054a09": "具三千。亦不言一心在前一切法在後。亦",
    "T46n1911_005:0054a10": "不言一切法在前一心在後。例如八相遷",
    "T46n1911_005:0054a11": "物。物在相前物不被遷。相在物前亦不",
    "T46n1911_005:0054a12": "被遷。前亦不可後亦不可。秖物論相遷秖",
    "T46n1911_005:0054a13": "相遷論物。今心亦如是。若從一心生一切",
    "T46n1911_005:0054a14": "法者。此則是縱。若心一時含一切法者。此",
    "T46n1911_005:0054a15": "即是橫。縱亦不可橫亦不可。秖心是一切法。",
    "T46n1911_005:0054a16": "一切法是心故。非縱非橫非一非異玄妙深",
    "T46n1911_005:0054a17": "絕。非識所識。非言所言。所以稱為不可思",
    "T46n1911_005:0054a18": "議境意在於此(云云)。問。心起必託緣。為心",
    "T46n1911_005:0054a19": "具三千法。為緣具。為共具。為離具。若心具",
    "T46n1911_005:0054a20": "者心起不用緣。若緣具者緣具不關心。若",
    "T46n1911_005:0054a21": "共具者未共各無共時安有。若離具者既離",
    "T46n1911_005:0054a22": "心離緣那忽心具。四句尚不可得。云何具",
    "T46n1911_005:0054a23": "三千法耶。答。地人云。一切解惑真妄依持",
    "T46n1911_005:0054a24": "法性。法性持真妄真妄依法性也。攝大乘",
    "T46n1911_005:0054a25": "云。法性不為惑所染。不為真所淨。故法",
    "T46n1911_005:0054a26": "性非依持。言依持者阿黎耶是也。無沒無",
    "T46n1911_005:0054a27": "明盛持一切種子。若從地師則心具一切",
    "T46n1911_005:0054a28": "法。若從攝師則緣具一切法。此兩師各據",
    "T46n1911_005:0054a29": "一邊。若法性生一切法者。法性非心非緣。",
    "T46n1911_005:0054b01": "非心故而心生一切法者。非緣故亦應緣",
    "T46n1911_005:0054b02": "生一切法。何得獨言法性是真妄依持耶。",
    "T46n1911_005:0054b03": "若言法性非依持黎耶是依持。離法性外",
    "T46n1911_005:0054b04": "別有黎耶依持。則不關法性。若法性不離",
    "T46n1911_005:0054b05": "黎耶。黎耶依持即是法性依持。何得獨言黎",
    "T46n1911_005:0054b06": "耶是依持。又違經。經言。非內非外亦非中",
    "T46n1911_005:0054b07": "間。亦不常自有。又違龍樹。龍樹云。諸法不",
    "T46n1911_005:0054b08": "自生。亦不從他生。不共不無因。更就譬",
    "T46n1911_005:0054b09": "檢。為當依心故有夢。依眠故有夢。眠法",
    "T46n1911_005:0054b10": "合心故有夢。離心離眠故有夢。若依心",
    "T46n1911_005:0054b11": "有夢者。不眠應有夢。若依眠有夢者。",
    "T46n1911_005:0054b12": "死人如眠應有夢。若眠心兩合而有夢者。",
    "T46n1911_005:0054b13": "眠人那有不夢時。又眠心各有夢。合可有",
    "T46n1911_005:0054b14": "夢。各既無夢。合不應有。若離心離眠",
    "T46n1911_005:0054b15": "而有夢者。虛空離二應常有夢。四句求夢",
    "T46n1911_005:0054b16": "尚不得。云何於眠夢見一切事。心喻法",
    "T46n1911_005:0054b17": "性夢喻黎耶。云何偏據法性黎耶生一切",
    "T46n1911_005:0054b18": "法。當知四句求心不可得。求三千法亦",
    "T46n1911_005:0054b19": "不可得。既橫從四句生三千法不可得",
    "T46n1911_005:0054b20": "者。應從一念心滅生三千法耶心滅尚不",
    "T46n1911_005:0054b21": "能生一法。云何能生三千法耶。若從心亦",
    "T46n1911_005:0054b22": "滅亦不滅生三千法者。亦滅亦不滅其性相",
    "T46n1911_005:0054b23": "違。猶如水火二俱不立。云何能生三千法",
    "T46n1911_005:0054b24": "耶。若謂心非滅非不滅生三千法者。非滅",
    "T46n1911_005:0054b25": "非不滅非能非所。云何能所生三千法耶。",
    "T46n1911_005:0054b26": "亦縱亦橫求三千法不可得。非縱非橫求",
    "T46n1911_005:0054b27": "三千法亦不可得。言語道斷心行處滅。故",
    "T46n1911_005:0054b28": "名不可思議境。大經云。生生不可說。生不生",
    "T46n1911_005:0054b29": "不可說。不生生不可說。不生不生不可說。即",
    "T46n1911_005:0054c01": "此義也。當知第一義中一法不可得。況三",
    "T46n1911_005:0054c02": "千法。世諦中一心尚具無量法。況三千耶。",
    "T46n1911_005:0054c03": "如佛告德女。無明內有不。不也。外有不。不",
    "T46n1911_005:0054c04": "也。內外有不。不也。非內非外有不。不也。佛",
    "T46n1911_005:0054c05": "言。如是有。龍樹云。不自不他。不共不無",
    "T46n1911_005:0054c06": "因生。大經生生不可說。乃至不生。不生不",
    "T46n1911_005:0054c07": "可說。有因緣故亦可得說。謂四悉檀因緣",
    "T46n1911_005:0054c08": "也。雖四句冥寂。慈悲憐愍於無名相中假",
    "T46n1911_005:0054c09": "名相說。或作世界說心具一切法。聞者歡",
    "T46n1911_005:0054c10": "喜。如言三界無別法唯是一心造即其文",
    "T46n1911_005:0054c11": "也。或說緣生一切法。聞者歡喜。如言五欲",
    "T46n1911_005:0054c12": "令人墮惡道。善知識者是大因緣。所謂化導",
    "T46n1911_005:0054c13": "令得見佛。即其文也。或言因緣共生一切",
    "T46n1911_005:0054c14": "法。聞者歡喜。如言水銀和真金能塗諸色",
    "T46n1911_005:0054c15": "像。即其文也。或言離生一切法。聞者歡喜。",
    "T46n1911_005:0054c16": "如言十二因緣非佛作。非天人修羅作。其",
    "T46n1911_005:0054c17": "性自爾。即其文也。此四句即世界悉檀。說心",
    "T46n1911_005:0054c18": "生三千一切法也。云何為人悉檀。如言佛",
    "T46n1911_005:0054c19": "法如海唯信能入。信則道源功德母。一切善",
    "T46n1911_005:0054c20": "法由之生。汝但發三菩提心。是則出家禁戒",
    "T46n1911_005:0054c21": "具足。聞者生信。即其文也。或說緣生一切",
    "T46n1911_005:0054c22": "法。如言若不值佛當於無量劫墮地獄",
    "T46n1911_005:0054c23": "苦。以見佛故得無根信。如從伊蘭出生",
    "T46n1911_005:0054c24": "栴檀。聞者生信。或說合生一切法。如言",
    "T46n1911_005:0054c25": "心水澄清珠相自現。慈善根力見如此事。聞",
    "T46n1911_005:0054c26": "者生信。即其文也。或說離生一切法。如言",
    "T46n1911_005:0054c27": "非內觀得是智慧。乃至非內外觀得是智",
    "T46n1911_005:0054c28": "慧。若有住著先尼梵志小信尚不可得。況",
    "T46n1911_005:0054c29": "捨邪入正。聞者生信。即其文也。是為為人",
    "T46n1911_005:0055a01": "悉檀四句說心生三千一切法也。云何對治",
    "T46n1911_005:0055a02": "悉檀說心治一切惡。如言得一心者萬邪",
    "T46n1911_005:0055a03": "滅矣。即其文也。或說緣治一切惡。如說得",
    "T46n1911_005:0055a04": "聞無上大慧明。心定如地不可動。即其文",
    "T46n1911_005:0055a05": "也。或說因緣和合治一切惡。如言一分從",
    "T46n1911_005:0055a06": "思生一分從師得。即其文也。或說離治一",
    "T46n1911_005:0055a07": "切惡。我坐道場時不得一切法。空拳誑小",
    "T46n1911_005:0055a08": "兒誘度於一切。即其文也。是為對治悉檀",
    "T46n1911_005:0055a09": "心破一切惡。云何第一義悉檀心得見理。",
    "T46n1911_005:0055a10": "如言心開意解豁然得道。或說緣能見理。",
    "T46n1911_005:0055a11": "如言須臾聞之即得究竟三菩提。或說因",
    "T46n1911_005:0055a12": "緣和合得道。如快馬見鞭影即得正路。或",
    "T46n1911_005:0055a13": "說離能見理。如言無所得即是得。已是得",
    "T46n1911_005:0055a14": "無所得。是名第一義四句見理。何況心生三",
    "T46n1911_005:0055a15": "千法耶佛旨盡淨不在因緣共離。即世諦",
    "T46n1911_005:0055a16": "是第一義也。又四句俱皆可說。說因亦是緣",
    "T46n1911_005:0055a17": "亦是。共亦是離亦是。若為盲人說乳。若貝",
    "T46n1911_005:0055a18": "若粖若雪若鶴。盲聞諸說即得解乳。即世",
    "T46n1911_005:0055a19": "諦是第一義諦。當知終日說終日不說。終",
    "T46n1911_005:0055a20": "日不說終日說。終日雙遮終日雙照。即破即",
    "T46n1911_005:0055a21": "立即立即破。經論皆爾。天親龍樹內鑒冷然。",
    "T46n1911_005:0055a22": "外適時宜各權所據。而人師偏解學者苟",
    "T46n1911_005:0055a23": "執。遂興矢石各保一邊。大乖聖道也。若",
    "T46n1911_005:0055a24": "得此意俱不可說俱可說。若隨便宜者應",
    "T46n1911_005:0055a25": "言無明法法性生一切法。如眠法法心則",
    "T46n1911_005:0055a26": "有一切夢事。心與緣合則三種世間三千相",
    "T46n1911_005:0055a27": "性皆從心起。一性雖少而不無。無明雖多",
    "T46n1911_005:0055a28": "而不有。何者。指一為多多非多。指多為",
    "T46n1911_005:0055a29": "一一非少。故名此心為不思議境也。若",
    "T46n1911_005:0055b01": "解一心一切心。一切心一心。非一非一切。一",
    "T46n1911_005:0055b02": "陰一切陰。一切陰一陰。非一非一切。一入一",
    "T46n1911_005:0055b03": "切入。一切入一入。非一非一切。一界一切界。",
    "T46n1911_005:0055b04": "一切界一界。非一非一切。一眾生一切眾生。",
    "T46n1911_005:0055b05": "一切眾生一眾生。非一非一切。一國土一切",
    "T46n1911_005:0055b06": "國土。一切國土一國土。非一非一切。一相一",
    "T46n1911_005:0055b07": "切相。一切相一相。非一非一切。乃至一究竟",
    "T46n1911_005:0055b08": "一切究竟。一切究竟一究竟。非一非一切。遍",
    "T46n1911_005:0055b09": "歷一切皆是不可思議境。若法性無明合有",
    "T46n1911_005:0055b10": "一切法陰界入等。即是俗諦。一切界入是一",
    "T46n1911_005:0055b11": "法界。即是真諦。非一非一切。即是中道第一",
    "T46n1911_005:0055b12": "義諦。如是遍歷一切法無非不思議三諦",
    "T46n1911_005:0055b13": "(云云)。若一法一切法。即是因緣所生法。是為",
    "T46n1911_005:0055b14": "假名假觀也若一切法即一法。我說即是空",
    "T46n1911_005:0055b15": "空觀也。若非一非一切者即是中道觀。一",
    "T46n1911_005:0055b16": "空一切空無假中而不空。總空觀也。一假一",
    "T46n1911_005:0055b17": "切假無空中而不假。總假觀也。一中一切中",
    "T46n1911_005:0055b18": "無空假而不中。總中觀也。即中論所說不",
    "T46n1911_005:0055b19": "可思議一心三觀。歷一切法亦如是。若因",
    "T46n1911_005:0055b20": "緣所生一切法者。即方便隨情道種權智。若",
    "T46n1911_005:0055b21": "一切法一法我說即是空。即隨智一切智。若",
    "T46n1911_005:0055b22": "非一非一切亦名中道義者。即非權非實一",
    "T46n1911_005:0055b23": "切種智。例上一權一切權。一實一切實。一切",
    "T46n1911_005:0055b24": "非權非實。遍歷一切是不思議三智也。若隨",
    "T46n1911_005:0055b25": "情即隨他意語。若隨智即隨自意語。若非權",
    "T46n1911_005:0055b26": "非實即非自非他意語。遍歷一切法。無非",
    "T46n1911_005:0055b27": "漸頓不定不思議教門也。若解頓即解心。",
    "T46n1911_005:0055b28": "心尚不可得。云何當有趣非趣。若解漸即",
    "T46n1911_005:0055b29": "解一切法趣心。若解不定即解是趣不過。",
    "T46n1911_005:0055c01": "此等名異義同。軌則行人呼為三法。所照",
    "T46n1911_005:0055c02": "為三諦。所發為三觀。觀成為三智。教他呼",
    "T46n1911_005:0055c03": "為三語。歸宗呼為三趣。得斯意類一切",
    "T46n1911_005:0055c04": "皆成法門。種種味勿嫌煩(云云)。如如意珠",
    "T46n1911_005:0055c05": "天上勝寶。狀如芥粟。有大功能。淨妙五欲",
    "T46n1911_005:0055c06": "七寶琳琅。非內畜非外入。不謀前後不",
    "T46n1911_005:0055c07": "擇多少。不作麁妙稱意豐儉。降雨穰穰不",
    "T46n1911_005:0055c08": "添不盡。蓋是色法尚能如此。況心神靈妙。",
    "T46n1911_005:0055c09": "寧不具一切法耶。又三毒惑心一念心起。",
    "T46n1911_005:0055c10": "尚復身邊利鈍八十八使。乃至八萬四千煩",
    "T46n1911_005:0055c11": "惱。若言先有那忽待緣。若言本無緣對即",
    "T46n1911_005:0055c12": "應。不有不無。定有即邪。定無即妄。當知有",
    "T46n1911_005:0055c13": "而不有。不有而有。惑心尚爾。況不思議一",
    "T46n1911_005:0055c14": "心耶。又如眠夢見百千萬事豁寤無一。況",
    "T46n1911_005:0055c15": "復百千。未眠不夢不覺。不多不一。眠力故",
    "T46n1911_005:0055c16": "謂多。覺力故謂少。莊周夢為蝴蝶翾翔百",
    "T46n1911_005:0055c17": "年寤知非蝶亦非積歲。無明法法性一心",
    "T46n1911_005:0055c18": "一切心。如彼昏眠。達無明即法性一切心",
    "T46n1911_005:0055c19": "一心。如彼醒寤(云云)。又行安樂行人一眠",
    "T46n1911_005:0055c20": "夢。初發心乃至作佛坐道場轉法輪度眾",
    "T46n1911_005:0055c21": "生入涅槃。豁寤秖是一夢事。若信三喻則",
    "T46n1911_005:0055c22": "信一心非口所宣非情所測。此不思議境",
    "T46n1911_005:0055c23": "何法不收。此境發智何智不發。依此境發",
    "T46n1911_005:0055c24": "誓。乃至無法愛。何誓不具何行不滿足耶。",
    "T46n1911_005:0055c25": "說時如上次第。行時一心中具一切心(云云)。",
    "T46n1911_005:0055c26": "○二發真正菩提心者。既深識不思議境。",
    "T46n1911_005:0055c27": "知一苦一切苦。自悲昔苦。起惑耽湎麁弊",
    "T46n1911_005:0055c28": "色聲。縱身口意作不善業。輪環惡趣縈諸",
    "T46n1911_005:0055c29": "熱惱。身苦心苦而自毀傷。而今還以愛繭自",
    "T46n1911_005:0056a01": "纏。癡燈所害。百千萬劫一何痛哉。設使欲",
    "T46n1911_005:0056a02": "捨三途欣五戒十善相心修福。如市易博",
    "T46n1911_005:0056a03": "換翻更益罪。似魚入笱口蛾赴燈中。狂計",
    "T46n1911_005:0056a04": "邪黠逾迷逾遠渴更飲鹹。龍須縛身入水",
    "T46n1911_005:0056a05": "轉痛。牛皮繫體向日彌堅。盲入棘林溺墮",
    "T46n1911_005:0056a06": "洄澓把刃把炬痛那可言。虎尾蛇頭悚焉",
    "T46n1911_005:0056a07": "悼慄。自惟若此悲他亦然。假令隘路叛出",
    "T46n1911_005:0056a08": "怨國。備歷辛苦絕而復穌。往至貧里傭賃",
    "T46n1911_005:0056a09": "一日止宿草庵。不肯前進樂為鄙事。不信",
    "T46n1911_005:0056a10": "不識可悲可怪。思惟彼我鯁痛自他。即起",
    "T46n1911_005:0056a11": "大悲興兩誓願。眾生無邊誓願度。煩惱無",
    "T46n1911_005:0056a12": "數誓願斷。眾生雖如虛空。誓度如空之眾",
    "T46n1911_005:0056a13": "生。雖知煩惱無所有。誓斷無所有之煩惱。",
    "T46n1911_005:0056a14": "雖知眾生數甚多。而度甚多之眾生。雖知",
    "T46n1911_005:0056a15": "煩惱無邊底。而斷無底之煩惱。雖知眾",
    "T46n1911_005:0056a16": "生如如佛如。而度如佛如之眾生。雖知煩",
    "T46n1911_005:0056a17": "惱如實相。而斷如實相之煩惱。何者。若但",
    "T46n1911_005:0056a18": "拔苦因不拔苦果。此誓雜毒故須觀空。若",
    "T46n1911_005:0056a19": "偏觀空則不見眾生可度。是名著空者。諸",
    "T46n1911_005:0056a20": "佛所不化。若遍見眾生可度。即墮愛見",
    "T46n1911_005:0056a21": "大悲。非解脫道(云云)。今則非毒非偽故名為",
    "T46n1911_005:0056a22": "真。非空邊非有邊故名為正。如鳥飛空",
    "T46n1911_005:0056a23": "終不住空。雖不住空跡不可尋。雖空而",
    "T46n1911_005:0056a24": "度雖度而空。是故名誓與虛空共鬪。故名",
    "T46n1911_005:0056a25": "真正發菩提心。即此意也又識不可思議心。",
    "T46n1911_005:0056a26": "一樂心一切樂心。我及眾生昔雖求樂不",
    "T46n1911_005:0056a27": "知樂因。如執瓦礫謂如意珠。妄指螢光",
    "T46n1911_005:0056a28": "呼為日月。今方始解。故起大慈興兩誓願。",
    "T46n1911_005:0056a29": "謂法門無量誓願知。無上佛道誓願成。雖",
    "T46n1911_005:0056b01": "知法門永寂如空。誓願修行永寂。雖知",
    "T46n1911_005:0056b02": "菩提無所有。無所有中吾故求之。雖知法",
    "T46n1911_005:0056b03": "門如空無所有。誓願畫繢莊嚴虛空。雖",
    "T46n1911_005:0056b04": "知佛道非成所成。如虛空中種樹使得華",
    "T46n1911_005:0056b05": "得果。雖知法門及佛果非修非不修。而",
    "T46n1911_005:0056b06": "修非證非得。以無所證得而證而得。是",
    "T46n1911_005:0056b07": "名非偽非毒名為真。非空非見愛名為",
    "T46n1911_005:0056b08": "正。如此慈悲誓願與不可思議境智。非前",
    "T46n1911_005:0056b09": "非後同時俱起。慈悲即智慧智慧即慈悲。無",
    "T46n1911_005:0056b10": "緣無念普覆一切。任運拔苦自然與樂。不",
    "T46n1911_005:0056b11": "同毒害不同但空不同愛見。是名真正",
    "T46n1911_005:0056b12": "發心菩提義。自悲己悲眾生義。皆如上說。",
    "T46n1911_005:0056b13": "觀心可解◎三善巧安心者善以止觀安",
    "T46n1911_005:0056b14": "於法性也。上深達不思議境淵奧微密。博",
    "T46n1911_005:0056b15": "運慈悲亘蓋若此。須行填願行即止觀也。",
    "T46n1911_005:0056b16": "無明癡惑本是法性。以癡迷故法性變作無",
    "T46n1911_005:0056b17": "明。起諸顛倒善不善等。如寒來結水變作",
    "T46n1911_005:0056b18": "堅水。又如眠來變心有種種夢今當體諸",
    "T46n1911_005:0056b19": "顛倒即是法性。不一不異。雖顛倒起滅如",
    "T46n1911_005:0056b20": "旋火輪。不信顛倒起滅。唯信此心但是法",
    "T46n1911_005:0056b21": "性。起是法性起。滅是法性滅。體其實不起",
    "T46n1911_005:0056b22": "滅妄謂起滅。秖指妄想悉是法性。以法性",
    "T46n1911_005:0056b23": "繫法性。以法性念法性。常是法性無不法",
    "T46n1911_005:0056b24": "性時。體達既成不得妄想。亦不得法性。還",
    "T46n1911_005:0056b25": "源反本法界俱寂。是名為止。如此止時上",
    "T46n1911_005:0056b26": "來一切流轉皆止。觀者觀察無明之心。上",
    "T46n1911_005:0056b27": "等於法性。本來皆空。下等一切妄想善惡。",
    "T46n1911_005:0056b28": "皆如虛空無二無別。譬如劫盡從地上至",
    "T46n1911_005:0056b29": "初禪。炎炎無非是火。又如虛空藏菩薩所",
    "T46n1911_005:0056c01": "現之相一切皆空。如海慧初來所現一切皆",
    "T46n1911_005:0056c02": "水。介爾念起所念念者無不即空。空亦不",
    "T46n1911_005:0056c03": "可得。如前火木能使薪然。亦復自然。法界",
    "T46n1911_005:0056c04": "洞朗。咸皆大明。名之為觀。止秖是智智秖",
    "T46n1911_005:0056c05": "是止。不動止秖是不動智。不動智秖是不動",
    "T46n1911_005:0056c06": "止。不動智照於法性即是觀智得安。亦是",
    "T46n1911_005:0056c07": "止安。不動於法性相應。即是止安。亦是觀",
    "T46n1911_005:0056c08": "安。無二無別。若俱不得安當復云何。夫心",
    "T46n1911_005:0056c09": "神冥昧椶利怳[怡台+兩]。汩起汩滅。難可執持。倏",
    "T46n1911_005:0056c10": "去倏來不易關禁。雖復止之馳疾颺炎。雖",
    "T46n1911_005:0056c11": "復觀之闇逾漆墨。加功苦至散惑倍隆。敵",
    "T46n1911_005:0056c12": "強力弱鷸蚌相扼。既不得進又不可退。當",
    "T46n1911_005:0056c13": "殉命奉道薦以肌骨。誓巧安心方便迴轉。",
    "T46n1911_005:0056c14": "令得相應成觀行位也。安心為兩。一教",
    "T46n1911_005:0056c15": "他。二自行。教他又為兩。一聖師。二凡師。聖",
    "T46n1911_005:0056c16": "師有慧眼力明於法藥。有法眼力識於病",
    "T46n1911_005:0056c17": "障。有化道力應病授藥令得服行。如毱",
    "T46n1911_005:0056c18": "多知弟子應以信悟令上樹。應以食悟",
    "T46n1911_005:0056c19": "令服乳酪。應以呵責悟化為女像。一一",
    "T46n1911_005:0056c20": "開曉無有毫差。不待時不過時。言發即",
    "T46n1911_005:0056c21": "悟。佛去世後如是之師甚為難得。盲龜何",
    "T46n1911_005:0056c22": "由上值浮孔。墜芥豈得下貫針鋒難難。二",
    "T46n1911_005:0056c23": "者凡師。雖無三力亦得施化。譬如良醫精",
    "T46n1911_005:0056c24": "別藥病。解色解聲解脈逗藥即差。有命",
    "T46n1911_005:0056c25": "盡者亦不能起死。若不解脈醫問病相",
    "T46n1911_005:0056c26": "依語作方。亦挑脫得差。身子聖德亦復差",
    "T46n1911_005:0056c27": "機。凡夫具縛稱病導師。今不論聖師正說",
    "T46n1911_005:0056c28": "凡師教他安心也。他有二種。一信行。二法",
    "T46n1911_005:0056c29": "行。薩婆多明此二人位在見道。因聞入者是",
    "T46n1911_005:0057a01": "為信行。因思入者是為法行。曇無德云。位",
    "T46n1911_005:0057a02": "在方便自見法少憑聞力多。後時要須聞",
    "T46n1911_005:0057a03": "法得悟。名為信行。憑聞力少自見法多。",
    "T46n1911_005:0057a04": "後時要須思惟得悟。名為法行。若見道中",
    "T46n1911_005:0057a05": "無相心利一發即真。那得判信法之別。然數",
    "T46n1911_005:0057a06": "據行成論據根性。各有所以不得相非。",
    "T46n1911_005:0057a07": "今師遠討源由。久劫聽學久劫坐禪。得為",
    "T46n1911_005:0057a08": "信法種子。世世熏習則成根性。各於聞思",
    "T46n1911_005:0057a09": "開悟耳。若論根利鈍者。法行利內自觀法",
    "T46n1911_005:0057a10": "故。信行鈍藉他聞故。又信行利一聞即悟故。",
    "T46n1911_005:0057a11": "法行鈍歷法觀察故。或俱利俱鈍。信行人聞",
    "T46n1911_005:0057a12": "慧利修慧鈍。法行人修慧利聞慧鈍。己說前",
    "T46n1911_005:0057a13": "人根性利鈍竟云何安心。師應問言。汝於",
    "T46n1911_005:0057a14": "定慧為志何等。其人若言我聞佛說。善知",
    "T46n1911_005:0057a15": "識者如月形光漸漸圓著。又如梯隥漸漸增",
    "T46n1911_005:0057a16": "高。巧說轉人心。得道全因緣。志欣渴飲。如",
    "T46n1911_005:0057a17": "犢逐母。當知是則信行人也。若言我聞佛",
    "T46n1911_005:0057a18": "說。明鏡體若不動色像分明。淨水無波魚石",
    "T46n1911_005:0057a19": "自現。欣捨惡覺。如棄重檐。當知是則法",
    "T46n1911_005:0057a20": "行人也。既知根性。於一人所八番安心。咄",
    "T46n1911_005:0057a21": "善男子。無量劫來飲狂散毒。馳逐五塵升",
    "T46n1911_005:0057a22": "沈三界。猶如猛風吹兜羅毦。大熱沸鑊煮",
    "T46n1911_005:0057a23": "豆升沈。從苦至惱從惱至苦。何不息心",
    "T46n1911_005:0057a24": "達本以一其意。意若一者何事不辦苦集",
    "T46n1911_005:0057a25": "得一則不輪迴。無明得一不至於行。乃至",
    "T46n1911_005:0057a26": "不至老死。摧折大樹畢故不造新。六蔽",
    "T46n1911_005:0057a27": "得一則度彼岸。唯此為快。善巧方便種種",
    "T46n1911_005:0057a28": "因緣。種種譬喻廣讚於止。發悅其情。是名",
    "T46n1911_005:0057a29": "隨樂欲以止安心也。又善男子。如天亢旱",
    "T46n1911_005:0057b01": "河池悉乾。萬卉焦枯百穀零落。娑伽羅龍王",
    "T46n1911_005:0057b02": "七日構雲四方注雨。大地霑洽。一切種子",
    "T46n1911_005:0057b03": "皆萌芽。一切根株皆開發一切枝葉皆蔚茂。",
    "T46n1911_005:0057b04": "一切華果皆敷榮。人亦如是。以散逸故應",
    "T46n1911_005:0057b05": "生善不復生。已生善還退失。禪定河乾。道",
    "T46n1911_005:0057b06": "品樹滅。萬善焦枯。百福殘悴。因華道果。不",
    "T46n1911_005:0057b07": "復成熟。若能閑林一意。內不出外不入。靜",
    "T46n1911_005:0057b08": "雲興也。發諸禪定。即是降雨也。功德叢林",
    "T46n1911_005:0057b09": "煗頂方便。眼智明覺信忍順忍無生寂滅。乃",
    "T46n1911_005:0057b10": "至無上菩提悉皆克獲。善巧方便種種緣喻。",
    "T46n1911_005:0057b11": "廣讚於止生其善根。是名隨便宜。以止",
    "T46n1911_005:0057b12": "安心也。又善男子。夫散心者。惡中之惡。如",
    "T46n1911_005:0057b13": "無鉤醉象踏壞華池。穴鼻駱駝翻倒負馱。",
    "T46n1911_005:0057b14": "疾於掣電毒逾蛇舌。重沓五翳埃靄曜靈。",
    "T46n1911_005:0057b15": "睫近霄遠俱皆不見。若能修定如密室中燈",
    "T46n1911_005:0057b16": "能破巨闇。金錍抉膜空色朗然。一指二指三",
    "T46n1911_005:0057b17": "指皆了。大雨能淹囂塵大定能靜狂逸。止",
    "T46n1911_005:0057b18": "能破散虛妄滅矣。善巧方便種種緣喻。廣讚",
    "T46n1911_005:0057b19": "於止破其睡散。是名對治以止安心也。又",
    "T46n1911_005:0057b20": "善男子。心若在定。能知世間生滅法相。亦",
    "T46n1911_005:0057b21": "知出世不生不滅法相。如來成道猶尚樂",
    "T46n1911_005:0057b22": "定況諸凡夫。有禪定者如夜見電光即得",
    "T46n1911_005:0057b23": "見道。破無數億洞然之惡。乃至得成一切",
    "T46n1911_005:0057b24": "種智。善巧方便種種緣喻。廣讚於止即會",
    "T46n1911_005:0057b25": "真如。是名隨第一義以止安心也。其人若",
    "T46n1911_005:0057b26": "言我聞寂滅都不入懷。若聞分別聽受",
    "T46n1911_005:0057b27": "無厭。即應為說三惡燒然駝驢重楚餓鬼飢",
    "T46n1911_005:0057b28": "渴。不名為苦。癡闇無聞不識方隅。乃是大",
    "T46n1911_005:0057b29": "苦。多聞分別樂。見法法喜樂。以善攻惡樂。",
    "T46n1911_005:0057c01": "無著阿羅漢是名為最樂。從多聞人聞甘",
    "T46n1911_005:0057c02": "露樂如教觀察知道非道。遠離坑坎直去",
    "T46n1911_005:0057c03": "不迴。善巧方便種種緣喻。廣讚於觀發悅",
    "T46n1911_005:0057c04": "其情。是名隨樂欲以觀安心。又善男子。",
    "T46n1911_005:0057c05": "月開蓮華日興作務。商應隨主彩畫須膠。",
    "T46n1911_005:0057c06": "坯不遇火無須臾用。盲不得導一步不前。",
    "T46n1911_005:0057c07": "行無觀智亦復如是。一切種智以觀為根",
    "T46n1911_005:0057c08": "本。無量功德之所莊嚴。善巧方便種種緣喻。",
    "T46n1911_005:0057c09": "廣讚於觀生其功德。是名隨便宜以觀",
    "T46n1911_005:0057c10": "安心。又善男子。智者識怨怨不能害。武將",
    "T46n1911_005:0057c11": "有謀能破強敵。非風何以卷雲。非雲何以",
    "T46n1911_005:0057c12": "遮熱。非水何以滅火。非火何以除闇。析",
    "T46n1911_005:0057c13": "薪之斧解縛之刀。豈過智慧。善巧方便種種",
    "T46n1911_005:0057c14": "緣喻。廣讚於觀使其破惡。是名對治以",
    "T46n1911_005:0057c15": "觀安心。又善男子。井中七寶闇室瓶盆。要",
    "T46n1911_005:0057c16": "待日明。日既出已皆得明了。須智慧眼觀",
    "T46n1911_005:0057c17": "知諸法實相。一切諸法中皆以等觀入。般",
    "T46n1911_005:0057c18": "若波羅蜜。最為照明。善巧方便種種緣喻。廣",
    "T46n1911_005:0057c19": "讚於觀令得悟解。是名第一義以觀安",
    "T46n1911_005:0057c20": "心。如是八番為信行人說安心也。其人若",
    "T46n1911_005:0057c21": "云我樂息心默已復默。損之又損之遂至",
    "T46n1911_005:0057c22": "於無為。不樂分別坐馳無益。此則法行根",
    "T46n1911_005:0057c23": "性。當為說止。汝勿外尋但內守一。攀覺流",
    "T46n1911_005:0057c24": "動皆從妄生。如旋火輪輟手則息。洪波鼓",
    "T46n1911_005:0057c25": "怒風靜則澄。淨名云。何謂攀緣。謂緣三界。",
    "T46n1911_005:0057c26": "何謂息攀緣。謂心無所得。瑞應云。其得一",
    "T46n1911_005:0057c27": "心者則萬邪滅矣。龍樹云。實法不顛倒。念",
    "T46n1911_005:0057c28": "想觀已除。言語法皆滅。無量眾罪除。清淨心",
    "T46n1911_005:0057c29": "常一。如是尊妙人則能見般若。夫山中幽寂",
    "T46n1911_005:0058a01": "神仙所讚。況涅槃澄淨賢聖尊崇。佛話經云。",
    "T46n1911_005:0058a02": "比丘在聚身口精勤。諸佛咸憂。比丘在山息",
    "T46n1911_005:0058a03": "事安臥。諸佛皆喜。況復結跏。束手緘脣結",
    "T46n1911_005:0058a04": "舌思惟寂相。心源一止。法界同寂豈非要",
    "T46n1911_005:0058a05": "道。唯此為貴餘不能及。善巧方便種種因",
    "T46n1911_005:0058a06": "緣種種譬喻。廣讚於止發悅其心。是名隨",
    "T46n1911_005:0058a07": "樂欲以止安心。其人若云我觀法相。秖增",
    "T46n1911_005:0058a08": "紛動善法不明。當為說止。止是法界平正",
    "T46n1911_005:0058a09": "良田。何法不備。上捨攀緣即是檀。止體",
    "T46n1911_005:0058a10": "非惡即是戒。止體不動即是忍。止無間雜",
    "T46n1911_005:0058a11": "即是精進。止則決定即是禪。止法亦無止者",
    "T46n1911_005:0058a12": "亦無即是慧。因止會非止非不止即是方便。",
    "T46n1911_005:0058a13": "一止一切止即是願。止止愛止止見即是力。",
    "T46n1911_005:0058a14": "此止如佛止無二無別即是智。止具一切",
    "T46n1911_005:0058a15": "法即是祕藏。但安於止何用別修諸法。善",
    "T46n1911_005:0058a16": "巧方便種種緣喻令生善根。即是隨便宜",
    "T46n1911_005:0058a17": "以止安心也。若言我觀法相散睡不除者。",
    "T46n1911_005:0058a18": "當為說止。大有功能。止是壁定八風惡覺",
    "T46n1911_005:0058a19": "所不能入。止是淨水蕩於貪婬八倒。猶如",
    "T46n1911_005:0058a20": "朝露見陽則晞。止是大慈怨親俱愍能破恚",
    "T46n1911_005:0058a21": "怒。止是大明呪。癡疑皆遣。止即是佛破除障",
    "T46n1911_005:0058a22": "道。如阿伽陀藥遍治一切。如妙良醫呪枯",
    "T46n1911_005:0058a23": "起死。善巧方便種種緣喻。令其破惡。是名",
    "T46n1911_005:0058a24": "對治以止安心。其人若言我觀察時不得",
    "T46n1911_005:0058a25": "開悟。當為說止。止即體真照而常寂。止即",
    "T46n1911_005:0058a26": "隨緣寂而常照。止即不止止雙遮雙照。止即",
    "T46n1911_005:0058a27": "佛母。止即佛父。亦即父即母。止即佛師佛身。",
    "T46n1911_005:0058a28": "佛眼佛之相好。佛藏佛住處。何所不具何",
    "T46n1911_005:0058a29": "所不除。善巧方便種種緣喻。廣讚於止。是",
    "T46n1911_005:0058b01": "為第一義以止安心。彼人若言止狀沈寂",
    "T46n1911_005:0058b02": "非我悅樂。當為說觀推尋道理。七覺中有",
    "T46n1911_005:0058b03": "擇覺分。八正中有正見。六度中有般若。於",
    "T46n1911_005:0058b04": "法門中為主為導。乃至成佛正覺大覺遍",
    "T46n1911_005:0058b05": "覺。皆是觀慧異名。當知觀慧最為尊妙。如",
    "T46n1911_005:0058b06": "是廣讚。是為隨樂欲以觀安心。若勤修",
    "T46n1911_005:0058b07": "觀。能生信戒定慧解脫解脫知見。知病識",
    "T46n1911_005:0058b08": "藥化道大行。眾善普會莫復過觀。是為隨",
    "T46n1911_005:0058b09": "便宜以觀安心。觀能破闇能照道。能除怨",
    "T46n1911_005:0058b10": "能得寶。傾邪山竭愛海。皆觀之力。是為",
    "T46n1911_005:0058b11": "隨對治以觀安心。觀觀法時不得能所。",
    "T46n1911_005:0058b12": "心慮虛豁朦朧欲開。但當勤觀開示悟入。",
    "T46n1911_005:0058b13": "是為用第一義以觀安心。是為八番為法",
    "T46n1911_005:0058b14": "行人說安心也。復次人根不定。或時迴轉。",
    "T46n1911_005:0058b15": "薩婆多明轉鈍為利。成論明數習則利。此",
    "T46n1911_005:0058b16": "乃始終論利鈍。不得一時辯也。今明眾生",
    "T46n1911_005:0058b17": "心行不定。或須臾而鈍。須叟而利。任運自爾。",
    "T46n1911_005:0058b18": "非關根轉亦不數習。或作觀不徹因聽即",
    "T46n1911_005:0058b19": "悟。或久聽不解暫思即決。是故更論轉根安",
    "T46n1911_005:0058b20": "心若法行轉為信行。逐其根轉用八番悉",
    "T46n1911_005:0058b21": "檀。而授安心。若信行轉成法行。亦逐根轉",
    "T46n1911_005:0058b22": "用八番悉檀。而授安心。得此意廣略自在",
    "T46n1911_005:0058b23": "說之。轉不轉合有三十二安心也。自行安",
    "T46n1911_005:0058b24": "心者。當觀察此心。欲何所樂。若欲息妄",
    "T46n1911_005:0058b25": "令念想寂然。是樂法行。若樂聽開徹無明",
    "T46n1911_005:0058b26": "底。是樂信行。樂寂者如妄從心出息心則",
    "T46n1911_005:0058b27": "眾妄皆靜。若欲照知須知心原。心原不",
    "T46n1911_005:0058b28": "二則一切諸法皆同虛空。是為隨樂欲自",
    "T46n1911_005:0058b29": "行安心。其心雖廣分別心及諸法。而信念精",
    "T46n1911_005:0058c01": "進毫善不生。即當凝停莫動。諸善功德因",
    "T46n1911_005:0058c02": "靜而生。若凝停時薳更沈寂。都無進忍。當",
    "T46n1911_005:0058c03": "校計籌量策之令起。若念念不住如汗馬",
    "T46n1911_005:0058c04": "奔逸。即當以止對治馳蕩。若靜默無記與",
    "T46n1911_005:0058c05": "睡相應。即當修觀破諸昏塞。修止既久不",
    "T46n1911_005:0058c06": "能開發。即應修觀。觀一切法無礙無異。",
    "T46n1911_005:0058c07": "怗怗明利。漸覺如空。修觀若久闇障不除。",
    "T46n1911_005:0058c08": "宜更修止。止諸緣念無能無所。所我皆",
    "T46n1911_005:0058c09": "寂。空慧將生。是為自修法行八番善巧布",
    "T46n1911_005:0058c10": "厝令得心安(云云)。信行安心者。或欲聞寂",
    "T46n1911_005:0058c11": "光如須彌不畏八動。即應聽止。欲聞利",
    "T46n1911_005:0058c12": "觀破諸煩惱。如日除闇。即應聽觀。聽觀",
    "T46n1911_005:0058c13": "多如日焦芽。即應聽止潤以定水。或聽",
    "T46n1911_005:0058c14": "定淹久如芽爛不生。即應聽觀令風日發",
    "T46n1911_005:0058c15": "動使善法現前。或時馳覺一念叵住。即應",
    "T46n1911_005:0058c16": "聽止以治散心。或沈昏濛濛坐霧。即當聽",
    "T46n1911_005:0058c17": "觀破此睡熟。或聽止豁豁即專聽止。或聞",
    "T46n1911_005:0058c18": "觀朗朗即專聽觀。是為自修信行八番巧",
    "T46n1911_005:0058c19": "安心也。若法行心轉為信行。信行心轉為",
    "T46n1911_005:0058c20": "法行。皆隨其所宜巧鑽研之。自行有三十",
    "T46n1911_005:0058c21": "二。化他亦三十二。合為六十四安心也。復",
    "T46n1911_005:0058c22": "次信法不孤立。須聞思相資。如法行者隨",
    "T46n1911_005:0058c23": "聞一句體寂湛然。夢妄皆遣。還坐思惟心",
    "T46n1911_005:0058c24": "生歡喜。又聞止已。還更思惟即生禪定。又",
    "T46n1911_005:0058c25": "聞於止。還即思惟妄念皆破。又聞止已。還",
    "T46n1911_005:0058c26": "更思惟朗然欲悟。又聞觀已。還更思惟心大",
    "T46n1911_005:0058c27": "歡喜。又聞觀已。還更思惟生善。破惡欲悟",
    "T46n1911_005:0058c28": "等准前可知。此乃聽少思多名為法行。非",
    "T46n1911_005:0058c29": "都不聽法也。信行端坐思惟寂滅。欣踊未",
    "T46n1911_005:0059a01": "生起已聞止歡喜甘樂。端坐念善善不能",
    "T46n1911_005:0059a02": "發。起已聞止信戒精進倍更增多。端坐治",
    "T46n1911_005:0059a03": "惡惡不能遣。起已聞止散動破滅。端坐即",
    "T46n1911_005:0059a04": "真真道不啟。起已聞止豁如悟寂。是為信",
    "T46n1911_005:0059a05": "行坐少聞多非都不思惟。前作一向根性。",
    "T46n1911_005:0059a06": "今作相資根性。就相資中復論轉不轉。亦",
    "T46n1911_005:0059a07": "有三十二安心。化他相資。亦有三十二安心。",
    "T46n1911_005:0059a08": "合六十四合前為一百二十八安心也。夫",
    "T46n1911_005:0059a09": "心地難安違苦順樂。今隨其所願逐而安",
    "T46n1911_005:0059a10": "之。譬如養生或飲或食。適身立命。養法",
    "T46n1911_005:0059a11": "身亦爾。以止為飲以觀為食。藥法亦兩。或",
    "T46n1911_005:0059a12": "丸或散。以除冷熱。治無明病以止為丸以",
    "T46n1911_005:0059a13": "觀為散。如陰陽法。陽則風日。陰則雲雨。",
    "T46n1911_005:0059a14": "雨多則爛。日多則焦。陰如定陽如慧。慧定",
    "T46n1911_005:0059a15": "偏者皆不見佛性。八番調和貴在得意。一",
    "T46n1911_005:0059a16": "種禪師不許作觀。唯專用止。引偈云。思",
    "T46n1911_005:0059a17": "思徒自思。思思徒自苦。息思即是道。有思",
    "T46n1911_005:0059a18": "終不覩。又一禪師不許作止。專在於觀。引",
    "T46n1911_005:0059a19": "偈云。止止徒自止。昏闇無所以。止止即是",
    "T46n1911_005:0059a20": "道。觀觀得會理。兩師各從一門而入。以",
    "T46n1911_005:0059a21": "己益教他。學者則不見意。一向服乳漿猶",
    "T46n1911_005:0059a22": "難得況復醍醐。若一向作解者。佛何故種種",
    "T46n1911_005:0059a23": "說耶。天不常晴醫不專散食不恒飯。世間",
    "T46n1911_005:0059a24": "尚不爾況出世耶。今隨根隨病迴轉自行化",
    "T46n1911_005:0059a25": "他有六十四。若就三番止觀。則三百八十",
    "T46n1911_005:0059a26": "四。又一心止觀復有六十四。合五百一十二。",
    "T46n1911_005:0059a27": "三悉檀是世間安心。世醫所治差已復生。一",
    "T46n1911_005:0059a28": "悉檀是出世安心。如來所治畢竟不發世出",
    "T46n1911_005:0059a29": "世法互相成顯。若離三諦無安心處。若離",
    "T46n1911_005:0059b01": "止觀無安心法。若心安於諦一句即足。如",
    "T46n1911_005:0059b02": "其不安巧用方便令心得安。一目之羅不",
    "T46n1911_005:0059b03": "能得鳥。得鳥者羅之一目耳。眾生心行各",
    "T46n1911_005:0059b04": "各不同。或多人同一心行。或一人多種心行。",
    "T46n1911_005:0059b05": "如為一人眾多亦然。如為多人一人亦然。",
    "T46n1911_005:0059b06": "須廣施法網之目。捕心行之鳥耳。◎",
    "T46n1911_005:0059b07": "摩訶止觀卷第五(上)"
}