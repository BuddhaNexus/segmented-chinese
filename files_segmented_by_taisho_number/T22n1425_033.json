{
    "T22n1425_033:0493a23": "11摩訶僧祇律卷第三十三",
    "T22n1425_033:0493a25": "東晉天竺三藏佛陀跋陀羅",
    "T22n1425_033:0493a26": "共法顯譯",
    "T22n1425_033:0493a27": "明雜誦跋渠法之十一",
    "T22n1425_033:0493a28": "七百集法藏者，佛般泥洹後，長老比丘在毘",
    "T22n1425_033:0493a29": "舍離沙堆僧伽藍。爾時諸比丘從檀越乞索，",
    "T22n1425_033:0493b01": "作如是哀言：「長壽！世尊在時得前食後食、衣",
    "T22n1425_033:0493b02": "服供養。世尊泥洹後，我等孤兒誰當見與？汝",
    "T22n1425_033:0493b03": "可布施僧財物。」如是哀聲而乞，時人或與",
    "T22n1425_033:0493b04": "一罽利沙槃、二罽利沙槃乃至十罽利沙槃，",
    "T22n1425_033:0493b05": "至布薩時盛著瓫中，持拘鉢量分次第而與。",
    "T22n1425_033:0493b06": "時持律耶舍初至，次得分，問言：「此是何物？」答",
    "T22n1425_033:0493b07": "言：「次得罽利沙槃醫藥直。」耶舍答言：「過去。」問",
    "T22n1425_033:0493b08": "言：「何故過去施僧？」耶舍答言：「不淨。」諸比丘",
    "T22n1425_033:0493b09": "言：「汝謗僧，言不淨，此中應作舉羯磨。」即便",
    "T22n1425_033:0493b10": "為作舉羯磨。作舉羯磨已，時尊者陀娑婆",
    "T22n1425_033:0493b11": "羅在摩偷羅國，耶舍即往詣彼作是言：「長老！",
    "T22n1425_033:0493b12": "我被舉，行隨順法。」問言：「汝何故被舉？」答言：",
    "T22n1425_033:0493b13": "「如是、如是事。」彼言：「汝無事被舉，我共長老",
    "T22n1425_033:0493b14": "法食味食。」耶舍聞是語已作是言：「諸長老！我",
    "T22n1425_033:0493b15": "等應更集比尼藏，勿令佛法頹毀。」問言：「欲",
    "T22n1425_033:0493b16": "何處結集？」答言：「還彼事起處。」時摩偷羅國僧",
    "T22n1425_033:0493b17": "伽舍羯鬧耆、舍衛城沙祇，爾時中國都有七",
    "T22n1425_033:0493b18": "百僧集，有持一部比尼、二部比尼者，又從",
    "T22n1425_033:0493b19": "世尊面受者、又從聲聞受者。時有凡夫、學人、",
    "T22n1425_033:0493b20": "無學人、三明六通得力自在七百僧集毘舍",
    "T22n1425_033:0493b21": "離沙堆僧伽藍，嚴飾床褥。爾時大迦葉達頭",
    "T22n1425_033:0493b22": "路、優波達頭路、尊者阿難皆已般泥洹。爾時",
    "T22n1425_033:0493b23": "尊者耶輸陀僧上座，問言：「誰應結集律藏？」",
    "T22n1425_033:0493b24": "諸比丘言：「尊者陀娑婆羅應結集。」陀娑婆",
    "T22n1425_033:0493b25": "羅言：「長老！更有餘長老比丘應結集。」諸比丘",
    "T22n1425_033:0493b26": "言：「雖有諸上座，但世尊記長老和上成就十",
    "T22n1425_033:0493b27": "四法，持律第一，汝從面受，應當結集。」陀娑",
    "T22n1425_033:0493b28": "婆羅言：「若使我結集者，如法者隨喜，不如",
    "T22n1425_033:0493b29": "法者應遮。若不相應者應遮，勿見尊重，是義",
    "T22n1425_033:0493c01": "非義願見告示。」皆言：「爾。」時尊者陀娑婆羅作",
    "T22n1425_033:0493c02": "是念：「我今云何結集律藏？有五淨法，如法如",
    "T22n1425_033:0493c03": "律者隨喜，不如法者應遮。」何等五？一者制限",
    "T22n1425_033:0493c04": "淨，乃至風俗淨。作是語：「諸長老！是九法序。",
    "T22n1425_033:0493c05": "何等九？從四波羅夷乃至法隨順法，世尊",
    "T22n1425_033:0493c06": "在某處、某處，為某甲、某甲比丘制戒。我從和",
    "T22n1425_033:0493c07": "上聞，為如是制此戒不？」皆言：「如是！如是！」五事",
    "T22n1425_033:0493c08": "記比尼，廣說如上。乃至「諸長老！是中須鉢者",
    "T22n1425_033:0493c09": "求鉢、須衣者求衣、須藥者求藥，無有方便得",
    "T22n1425_033:0493c10": "求金銀及錢，如是諸長老應當隨順學。」是名",
    "T22n1425_033:0493c11": "七百結集律藏。略說比尼者，佛在迦維羅衛",
    "T22n1425_033:0493c12": "尼拘律樹釋氏精舍，時有二比丘尼：一名難",
    "T22n1425_033:0493c13": "陀，二名欝多羅。隨佛六月求教誡法，白佛",
    "T22n1425_033:0493c14": "言：「善哉世尊！願為我略說比尼，使我得解。」",
    "T22n1425_033:0493c15": "佛告比丘尼：「貪欲、不解因緣，共相習狎、論說",
    "T22n1425_033:0493c16": "俗事，增長受陰；多欲、不知止足，增貪欲瞋恚",
    "T22n1425_033:0493c17": "愚癡；諍訟不和合，非寂非覺非泥洹。當知非",
    "T22n1425_033:0493c18": "法、非比尼、非佛教，當作是知。無欲、解因緣，",
    "T22n1425_033:0493c19": "不相狎習、離俗言論，不增受陰；少欲、知足，",
    "T22n1425_033:0493c20": "無貪欲瞋恚愚癡；離諍訟和合，寂靜、覺、泥洹。",
    "T22n1425_033:0493c21": "如是當知，是法、是比尼、是佛教。」是名略說",
    "T22n1425_033:0493c22": "比尼。",
    "T22n1425_033:0493c23": "刀治及灌筒、　　剃髮并作具、",
    "T22n1425_033:0493c24": "和合不和合、　　五百與七百、",
    "T22n1425_033:0493c25": "略說比尼後。　　第十跋渠竟。",
    "T22n1425_033:0493c26": "毀呰者，佛住舍衛城，時六群比丘方類毀",
    "T22n1425_033:0493c27": "呰比丘。諸比丘以是因緣具白世尊。佛言：",
    "T22n1425_033:0493c28": "「呼六群比丘來。」來已，佛問比丘：「汝實爾不？」答",
    "T22n1425_033:0493c29": "言：「實爾。」佛言：「此是惡事，從今日後不聽毀呰。」",
    "T22n1425_033:0494a01": "毀呰者，業、方面、姓、形貌、病罪、罵、結使。業者，",
    "T22n1425_033:0494a02": "說、自解、有人說者：「長老！此中有旃陀羅、竹師、",
    "T22n1425_033:0494a03": "皮師、瓦師乃至獄卒魁膾。」是名說。自解者，「長",
    "T22n1425_033:0494a04": "老！我非旃陀羅乃至魁膾獄卒。」是名自解。",
    "T22n1425_033:0494a05": "有人者，「此中或有人是旃陀羅乃至獄卒。」是",
    "T22n1425_033:0494a06": "名有人。如是方面、姓、形貌、病罪結使亦如是。",
    "T22n1425_033:0494a07": "是中毀呰，越比尼罪。是名毀呰。",
    "T22n1425_033:0494a08": "伎樂者，佛住王舍城加蘭陀竹園，時六群比",
    "T22n1425_033:0494a09": "丘先至作樂處，視占如坐禪比丘。伎兒既",
    "T22n1425_033:0494a10": "集作眾伎樂，眾人悅樂喜笑，比丘默然。眾人",
    "T22n1425_033:0494a11": "笑已，比丘方更拍手大笑。眾人競看，伎兒不",
    "T22n1425_033:0494a12": "得雇直，嫌言：「坐是比丘令我等不得財物。",
    "T22n1425_033:0494a13": "此敗壞人，何道之有？」諸比丘聞已，以是因緣",
    "T22n1425_033:0494a14": "具白世尊。佛言：「呼六群比丘來。」來已，佛問",
    "T22n1425_033:0494a15": "比丘：「汝實爾不？」答言：「實爾。世尊！」佛言：「此是惡",
    "T22n1425_033:0494a16": "事，從今日後不聽觀看伎兒。」伎兒者，打鼓、",
    "T22n1425_033:0494a17": "歌舞、彈琵琶、鐃、銅鈸，如是比種種伎樂，下至",
    "T22n1425_033:0494a18": "四人聚戲，不聽看。若比丘入城聚落，若天象",
    "T22n1425_033:0494a19": "出、若王出翼，從作種種伎樂，過行觀見無",
    "T22n1425_033:0494a20": "罪。若作方便看，越比尼罪。若佛生日大會",
    "T22n1425_033:0494a21": "處、菩提大會處、轉法輪大會、五年大會，作",
    "T22n1425_033:0494a22": "種種伎樂供養佛。若檀越言：「諸尊者！與我和",
    "T22n1425_033:0494a23": "合翼從世尊。」爾時得與和合在坐。若坐中有",
    "T22n1425_033:0494a24": "種種伎樂生染著心者，即應起去。是名伎樂。",
    "T22n1425_033:0494a25": "香華者，佛住王舍城，時節會日，六群比丘、",
    "T22n1425_033:0494a26": "難陀、優波難陀，以香塗身，著優鉢羅華鬘、瞻",
    "T22n1425_033:0494a27": "蔔華鬘，有著草華鬘共行，為世人所嫌：「云何",
    "T22n1425_033:0494a28": "沙門釋子著優鉢羅華、瞻蔔華鬘？猶如王子",
    "T22n1425_033:0494a29": "大臣。又如作使賤人著草華鬘。此壞敗人，何",
    "T22n1425_033:0494b01": "道之有？」諸比丘聞已，以是因緣往白世尊。佛",
    "T22n1425_033:0494b02": "言：「呼六群比丘來。」來已，佛問比丘：「汝實爾",
    "T22n1425_033:0494b03": "不？」答言：「實爾。世尊！」佛言：「從今日後不聽著",
    "T22n1425_033:0494b04": "香花。」香者，栴檀、沈水，如是比一切香皆不應",
    "T22n1425_033:0494b05": "著。若熱病，醫言：「當須栴檀香塗。」爾時得用",
    "T22n1425_033:0494b06": "香塗。若欲塗時，先應供養佛泥塔，然後塗",
    "T22n1425_033:0494b07": "身。塗身已不得在眾中，當在屏處；病差淨",
    "T22n1425_033:0494b08": "澡，浴身然後入眾。華者，優鉢羅、瞻蔔、須摩",
    "T22n1425_033:0494b09": "那，如是一切華不應著。若比丘患眼痛、頭痛，",
    "T22n1425_033:0494b10": "醫教言：「當須華鬘繫頭差。」者，得繫。若欲繫者",
    "T22n1425_033:0494b11": "當先供養佛塔，然後得繫。繫已不得在眾人",
    "T22n1425_033:0494b12": "中，當在屏處，差已當捨。若著香不著華，一",
    "T22n1425_033:0494b13": "越比尼罪。若著華不著香，一越比尼罪。二",
    "T22n1425_033:0494b14": "俱著，犯二罪。俱不著，無罪。是名香華法。",
    "T22n1425_033:0494b15": "鏡法者，佛住舍衛城祇桓精舍，有檀越飯",
    "T22n1425_033:0494b16": "僧打揵椎。時難陀、優波難陀照鏡自觀，停久",
    "T22n1425_033:0494b17": "不至，為檀越所嫌：「我捨棄家業故來飯僧，而",
    "T22n1425_033:0494b18": "諸比丘不時來集。」諸比丘以是因緣往白世",
    "T22n1425_033:0494b19": "尊。佛言：「呼難陀、優波難陀來。」來已，佛問難",
    "T22n1425_033:0494b20": "陀、優波難陀：「汝實爾不？」答言：「實爾。」佛言：「從今",
    "T22n1425_033:0494b21": "日後不聽照鏡。」鏡者，油中、水中、鏡中，不得",
    "T22n1425_033:0494b22": "為好故照面自看。若病差，照面自看病差、",
    "T22n1425_033:0494b23": "不差？若新剃頭，自照看淨、不淨？頭面有瘡，照",
    "T22n1425_033:0494b24": "看無罪。為好故照鏡，越比尼罪。是名鏡法。",
    "T22n1425_033:0494b25": "擔法者，佛住曠野精舍。爾時營事比丘持擔",
    "T22n1425_033:0494b26": "輦塼泥土，為世人所譏：「云何沙門釋子，似",
    "T22n1425_033:0494b27": "奴僕使人客作人擔負泥土？此壞敗人，何道",
    "T22n1425_033:0494b28": "之有？」諸比丘以是因緣往白世尊。佛言：「呼營",
    "T22n1425_033:0494b29": "事比丘來。」來已，佛問比丘：「汝實爾不？」答言：「實",
    "T22n1425_033:0494c01": "爾。」佛言：「從今日後不聽擔。」擔者，繩囊擔、籠",
    "T22n1425_033:0494c02": "擔。擔杖不擔囊，越比尼心悔。擔囊不擔杖，",
    "T22n1425_033:0494c03": "越比尼心悔。二俱擔，越比尼罪。若精舍院",
    "T22n1425_033:0494c04": "內石、竹、木重者得擔。若僧次作使，瓨瓶得繩",
    "T22n1425_033:0494c05": "連擔。若前後擔衣囊、前後擔鉢，俱越比尼",
    "T22n1425_033:0494c06": "罪。若長衣囊拖著肩上、鉢串肩無罪。是名擔",
    "T22n1425_033:0494c07": "法。",
    "T22n1425_033:0494c08": "抄繫衣者，佛住曠野精舍，時營事比丘抄繫",
    "T22n1425_033:0494c09": "衣輦塼石泥土，為世人所譏：「云何沙門釋子，",
    "T22n1425_033:0494c10": "如奴僕使人，抄繫衣作。是壞敗人，何道之有？」",
    "T22n1425_033:0494c11": "諸比丘聞已，以是因緣往白世尊。佛言：「呼營",
    "T22n1425_033:0494c12": "事比丘來。」來已，佛問比丘：「汝實爾不？」答言：「實",
    "T22n1425_033:0494c13": "爾。」佛言：「從今已後不聽抄繫。」抄繫者，一邊、",
    "T22n1425_033:0494c14": "兩邊抄繫，盡不得。若泥土作為覆屋泥屋，得",
    "T22n1425_033:0494c15": "抄繫內衣。是名抄繫法。",
    "T22n1425_033:0494c16": "上樹者，佛住舍衛城，爾時世尊往欝單越乞",
    "T22n1425_033:0494c17": "食。時諸比丘作是念：「世尊還者必乘神足來。」",
    "T22n1425_033:0494c18": "或上樹、上牆遙望世尊。世尊知諸比丘心念，",
    "T22n1425_033:0494c19": "即隱身自坐本座。佛知而故問：「諸比丘何處",
    "T22n1425_033:0494c20": "去？」比丘即以上事具白世尊。佛言：「從今日",
    "T22n1425_033:0494c21": "後不聽上樹。」樹者，樹共人等不得上。若作菩",
    "T22n1425_033:0494c22": "提大會，欲莊嚴菩提樹，一脚登樹、一脚登",
    "T22n1425_033:0494c23": "牆，越比尼心悔。二脚上樹，越比尼罪。二脚",
    "T22n1425_033:0494c24": "上牆無罪，登梯亦如是。若道路行失道，迷",
    "T22n1425_033:0494c25": "不知方面，得上樹望無罪。若為虎狼師子",
    "T22n1425_033:0494c26": "如是比恐怖，得上樹無罪。是名樹法。火法",
    "T22n1425_033:0494c27": "者，佛住舍衛城，爾時世尊到時著入聚落衣，",
    "T22n1425_033:0494c28": "持鉢入城次行乞食還，自併床褥，不語侍者",
    "T22n1425_033:0494c29": "及比丘僧，往拘薩羅國波利邪娑羅林賢樹",
    "T22n1425_033:0495a01": "下，受象王三月供養，乃至非時寒雪，諸比",
    "T22n1425_033:0495a02": "丘自然火向，為世人所嫌：「沙門瞿曇無量方",
    "T22n1425_033:0495a03": "便毀呰殺生、讚歎不殺，而今比丘然火燒地",
    "T22n1425_033:0495a04": "擾傍一根。」諸比丘以是因緣往白世尊，乃至",
    "T22n1425_033:0495a05": "佛言：「從今已後不聽然火。」火者，薪火、草火、牛",
    "T22n1425_033:0495a06": "屎火、糠火、札火，不得燒未燒地。若次直溫室、",
    "T22n1425_033:0495a07": "若直月、若熏鉢，先使淨人知，然後自燒無",
    "T22n1425_033:0495a08": "罪。若持炬行，欲抖擻炬者，不得在未燒地，當",
    "T22n1425_033:0495a09": "在灰上、若瓦上、若炬火自落地，即在上抖擻",
    "T22n1425_033:0495a10": "無罪。若未燒地中然火，越比尼罪。是名火",
    "T22n1425_033:0495a11": "法。",
    "T22n1425_033:0495a12": "銅盂法者，佛住王舍城，爾時欝竭居士大施",
    "T22n1425_033:0495a13": "五百象、五百馬、五百牛、五百水牛、五百婢、五百",
    "T22n1425_033:0495a14": "奴，種種雜施中有銅盂。諸比丘心生疑，往問",
    "T22n1425_033:0495a15": "世尊：「是淨不淨？應受不受？」佛言：「一切銅盂不",
    "T22n1425_033:0495a16": "聽受。若施僧淨器，應為呪願受。若私畜銅盂，",
    "T22n1425_033:0495a17": "越比尼罪。得施淨人已，用無罪。」是名銅盂法。",
    "T22n1425_033:0495a18": "迴向者，佛住舍衛城，諸天世人信心尊重，持",
    "T22n1425_033:0495a19": "種種飯食來供養佛比丘僧，尊者舍利弗、大",
    "T22n1425_033:0495a20": "目連及諸比丘。時六群比丘晨朝至精舍門",
    "T22n1425_033:0495a21": "下立，見世人持飯食來，問言：「此食與誰？」答言：",
    "T22n1425_033:0495a22": "「與世尊。」即語言：「世尊應供養。」次問：「此復與",
    "T22n1425_033:0495a23": "誰？」答言：「與僧。」即語言：「僧應供養。」次問：「此復",
    "T22n1425_033:0495a24": "與誰？」答言：「與尊者舍利弗、大目連。」語言：「此人",
    "T22n1425_033:0495a25": "應供養。」次問：「此復與誰？」答言：「與某甲比丘。」",
    "T22n1425_033:0495a26": "即便語言：「某甲老病不能噉食，但棄汝食；當",
    "T22n1425_033:0495a27": "施我，我為汝呪願，使汝得食用功德。」時人直",
    "T22n1425_033:0495a28": "信即便施之。有黠慧者不與，作是言：「我何故",
    "T22n1425_033:0495a29": "與是無慚愧人？」諸比丘以是因緣往白世尊，",
    "T22n1425_033:0495b01": "乃至佛問比丘：「汝實爾不？」答言：「實爾。」佛語六",
    "T22n1425_033:0495b02": "群比丘：「此是惡事，汝云何知物向他而迴",
    "T22n1425_033:0495b03": "向己？從今日後不聽知物向他自迴向己。」物",
    "T22n1425_033:0495b04": "者八種：時食乃至淨不淨，如上廣說。若人問",
    "T22n1425_033:0495b05": "言：「尊者！我欲布施，當施何處？」答言：「施僧。」若",
    "T22n1425_033:0495b06": "復問言：「何處有持戒僧？」應語言：「無有犯戒僧，",
    "T22n1425_033:0495b07": "汝但施。」若問言：「何處有比丘，能常一處修習",
    "T22n1425_033:0495b08": "行業，令物久在使我常見？」爾時得語：「某甲比",
    "T22n1425_033:0495b09": "丘可與。」知物向僧自迴向己，尼薩耆波夜",
    "T22n1425_033:0495b10": "提。知物向僧迴向他，波夜提。知物向眾多人",
    "T22n1425_033:0495b11": "迴向眾多人、知物向一人迴向一人，越比尼",
    "T22n1425_033:0495b12": "罪。下至知物向畜生迴向餘畜生，越比尼心",
    "T22n1425_033:0495b13": "悔。是名迴向法。",
    "T22n1425_033:0495b14": "毀呰觀伎兒、　　華鬘并鏡法、",
    "T22n1425_033:0495b15": "擔持抄繫衣、　　上樹自然火、",
    "T22n1425_033:0495b16": "銅盂迴向物。　　十一跋渠竟。",
    "T22n1425_033:0495b17": "眾生者，佛住王舍城，爾時欝竭居士大施五",
    "T22n1425_033:0495b18": "百象乃至五百奴婢，諸比丘心生疑悔往問",
    "T22n1425_033:0495b19": "佛言：「淨不淨？應受不應受？」佛言：「一切眾生不",
    "T22n1425_033:0495b20": "聽受。」眾生者，象、馬、牛、水牛、驢、羊、麞鹿、猪、奴婢，",
    "T22n1425_033:0495b21": "如是及餘一切眾生不應受。若人言：「我施僧",
    "T22n1425_033:0495b22": "婢。」不聽受。若言：「我施僧園民婦。」不聽受。若",
    "T22n1425_033:0495b23": "言：「施僧奴。」不聽受。若言：「施僧使人。」不應受。若",
    "T22n1425_033:0495b24": "言：「供給僧男淨人。」聽受。若別施一人婢，不聽",
    "T22n1425_033:0495b25": "受；若奴、若使人、若園民，不聽受；若施淨人，為",
    "T22n1425_033:0495b26": "料理僧故，得受；若施尼僧奴，不聽受；若施園",
    "T22n1425_033:0495b27": "民，不聽受；若施婢，不聽受。若言：「供給尼僧女",
    "T22n1425_033:0495b28": "淨人。」聽受。若別施一比丘尼奴，不聽受；若施",
    "T22n1425_033:0495b29": "園民，不聽受；若施淨女人，為料理僧故，得受。",
    "T22n1425_033:0495c01": "若檀越作佛生日大會、菩提大會、轉法輪大會、",
    "T22n1425_033:0495c02": "羅睺羅大會、阿難大會、五年大會，檀越信心歡",
    "T22n1425_033:0495c03": "喜，莊嚴象馬、布施眾僧者，不聽受。若檀越持",
    "T22n1425_033:0495c04": "鸚鵡、孔雀、雞羊、麞鹿與，不聽受。若言：「不受者",
    "T22n1425_033:0495c05": "我當殺之。」應語言：「汝自放已。」應與水食守",
    "T22n1425_033:0495c06": "護，勿令眾生傷害。不得剪翅羽籠繫，若能",
    "T22n1425_033:0495c07": "飛能行自活放去，莫拘制。若受眾生者，越",
    "T22n1425_033:0495c08": "比尼罪。是名眾生法。",
    "T22n1425_033:0495c09": "樹法者，佛住舍衛城，爾時檀越僧園中種菴",
    "T22n1425_033:0495c10": "婆羅樹，有一比丘截取，為一居士作房，房成",
    "T22n1425_033:0495c11": "施床褥請僧供養。時種菴婆羅樹檀越亦在",
    "T22n1425_033:0495c12": "會中，見已問言：「尊者！此是誰房？」比丘言：「是某",
    "T22n1425_033:0495c13": "甲居士房。」時檀越言：「尊者！何故取我樹為他",
    "T22n1425_033:0495c14": "作房？此房即是我房。」心猶不悅，即往詣佛所，",
    "T22n1425_033:0495c15": "頭面禮足却住一面，即以上事具白世尊。佛",
    "T22n1425_033:0495c16": "為說法示教利喜，前禮佛足歡喜而去。佛",
    "T22n1425_033:0495c17": "言：「呼彼比丘來。」來已，佛問比丘：「汝實爾不？」答",
    "T22n1425_033:0495c18": "言：「實爾。」佛言：「汝云何斫截華果樹作房？」從今",
    "T22n1425_033:0495c19": "已後不聽斫華果樹。斫華果樹者，菴婆羅",
    "T22n1425_033:0495c20": "樹、閻浮樹、毘羅樹、迦毘陀樹、叵那娑樹、椰子",
    "T22n1425_033:0495c21": "樹、無憂樹、瞻婆樹、枳薩羅樹、阿提目多樹，如",
    "T22n1425_033:0495c22": "是比一切華果樹不聽斫作房。若樹老無華",
    "T22n1425_033:0495c23": "果者，應語檀越言：「長壽！是樹已老，又須作房",
    "T22n1425_033:0495c24": "舍安置比丘，得受用福。」若主聽得取，不聽不",
    "T22n1425_033:0495c25": "得取。若必須木用復妨地者，使淨人以魚",
    "T22n1425_033:0495c26": "骨刺，若灰汁澆。若樹已死，應語檀越言：「此樹",
    "T22n1425_033:0495c27": "已乾，欲須用。」若聽者取用。若比丘斫花果樹",
    "T22n1425_033:0495c28": "者，越比尼罪。是名樹法。",
    "T22n1425_033:0495c29": "樵木法者，佛住舍衛城爾時聚落邊有精舍，",
    "T22n1425_033:0496a01": "客比丘來斫伐樵薪。舊比丘言：「汝何故斫截",
    "T22n1425_033:0496a02": "我等勤苦種殖？汝客來但逐蔭涼坐，不能",
    "T22n1425_033:0496a03": "助愛護，而狼藉稱意。明日便去，不知我苦。」",
    "T22n1425_033:0496a04": "如是語已，舊比丘乞食去後，客比丘乾生合",
    "T22n1425_033:0496a05": "斫，房前積聚然火。舊比丘乞食還見已即言：",
    "T22n1425_033:0496a06": "「汝何故乾生合斫積聚然火？」客比丘言：「汝何",
    "T22n1425_033:0496a07": "故自取然火而反遮我？」如是諍已，二比丘往",
    "T22n1425_033:0496a08": "詣佛所，頭面禮足具白上事。佛語諸比丘：「汝",
    "T22n1425_033:0496a09": "不得自取遮他，亦應當護。不得乾生合斫，房",
    "T22n1425_033:0496a10": "前積聚然樵薪。」然法者，然有准則。爾許溫室",
    "T22n1425_033:0496a11": "中然；爾許厨下然；爾許浴室中然；爾許別房",
    "T22n1425_033:0496a12": "中然，當分應從限，不得過取。若然無定限",
    "T22n1425_033:0496a13": "者，多亦無罪。不聽斫濕樹木，應取乾者。僧",
    "T22n1425_033:0496a14": "坊內樹木觀望好者不得斫。山林無主守護",
    "T22n1425_033:0496a15": "者斫無罪。是名樵薪法。",
    "T22n1425_033:0496a16": "華法者，佛住舍衛城，聚落邊有僧伽藍，時客",
    "T22n1425_033:0496a17": "比丘來取華，舊比丘言：「汝何以取華？我等",
    "T22n1425_033:0496a18": "勤苦種殖守護溉灌，汝客來但逐涼坐，不欲",
    "T22n1425_033:0496a19": "料理，狼藉稱意。明日便去，不知我苦。」如是語",
    "T22n1425_033:0496a20": "已，舊比丘乞食去後，客比丘成華不成華合",
    "T22n1425_033:0496a21": "折，狼藉積置房前。舊比丘乞食還，見花聚即",
    "T22n1425_033:0496a22": "言：「汝何故取華？」客比丘言：「汝何故自取而",
    "T22n1425_033:0496a23": "反遮我？」如是諍已，俱往詣佛具白上事。佛語",
    "T22n1425_033:0496a24": "舊比丘：「汝不得自取遮他，應當愛護。客比",
    "T22n1425_033:0496a25": "丘復不得成不成合折積聚房前。」有五法成",
    "T22n1425_033:0496a26": "就，應拜作分花人。何等五？不隨愛、不隨瞋、不",
    "T22n1425_033:0496a27": "隨癡、不隨怖、知得不得，是名五法。羯磨者應",
    "T22n1425_033:0496a28": "作是說：「大德僧聽！某甲比丘五法成就。若",
    "T22n1425_033:0496a29": "僧時到，僧拜某甲比丘作分花人。如是白。」白",
    "T22n1425_033:0496b01": "一羯磨，乃至「僧忍默然故，是事如是持。」是比",
    "T22n1425_033:0496b02": "丘受羯磨已，應使淨人知花。若花小者，應器",
    "T22n1425_033:0496b03": "量分、若手作准則。若優鉢羅花、瞻蔔、鉢頭",
    "T22n1425_033:0496b04": "摩分陀利，如是等大花應數分。若佛花者，應",
    "T22n1425_033:0496b05": "上佛。若僧花者，隨意供養、若轉易。若花多者",
    "T22n1425_033:0496b06": "可與華鬘家，語言：「汝日日與我爾許鬘，餘者",
    "T22n1425_033:0496b07": "與我爾許直。」得直已得用作別房衣。若前食",
    "T22n1425_033:0496b08": "後食，若猶多者當著無盡財中。是名花法。果",
    "T22n1425_033:0496b09": "法者，如上花中說。乃至拜羯磨已，當使淨人",
    "T22n1425_033:0496b10": "知。果若細者，當量分、若以手為限。若大者",
    "T22n1425_033:0496b11": "如多羅果、毘羅果、椰子果、娑那沙果、菴婆羅",
    "T22n1425_033:0496b12": "果，如是等當數分。若多者應與販果人，日日",
    "T22n1425_033:0496b13": "應與我爾許果，餘者與我爾許直。得直已",
    "T22n1425_033:0496b14": "應著前食後食中，若猶故多者當著無盡財",
    "T22n1425_033:0496b15": "中。是名果法。種樹法者，佛住舍衛城，爾時",
    "T22n1425_033:0496b16": "有比丘於僧地中種菴婆羅果，長養成樹，自",
    "T22n1425_033:0496b17": "取其果不令他取。諸比丘言：「汝何故自取遮",
    "T22n1425_033:0496b18": "他？」答言：「我種此樹護令長大。」諸比丘以此因",
    "T22n1425_033:0496b19": "緣往白世尊。佛言：「此種殖有功，聽一年與",
    "T22n1425_033:0496b20": "一樹。」年法者，若比丘僧地種菴婆羅果樹、",
    "T22n1425_033:0496b21": "閻浮樹，如是比果樹應與一年取。若樹大不",
    "T22n1425_033:0496b22": "欲一年并取者，聽年年取一枝，枝遍則止。若",
    "T22n1425_033:0496b23": "種一園樹者，應與一年，若言：「我欲年取一樹。」",
    "T22n1425_033:0496b24": "亦聽。若種蕪菁、若葱，如是比菜應與一剪。若",
    "T22n1425_033:0496b25": "種瓜瓠，應與一番熟取。是名種樹法。治罪",
    "T22n1425_033:0496b26": "法者，身行口行、身口行，身不攝故犯、口不",
    "T22n1425_033:0496b27": "攝故犯，身口不攝故犯，身作、口作、身口作，是",
    "T22n1425_033:0496b28": "名罪法。無罪者，身無行、口無行、身口無行，身",
    "T22n1425_033:0496b29": "攝故不犯、口攝故不犯、身口攝故不犯。身不",
    "T22n1425_033:0496c01": "作、口不作、身口不作，是名非罪。治罪者，波羅",
    "T22n1425_033:0496c02": "夷罪當云何治？若作俗人、若與作學沙彌、",
    "T22n1425_033:0496c03": "若僧中驅出。僧伽婆尸沙罪云何治？若不覆",
    "T22n1425_033:0496c04": "藏，應行摩那埵、阿浮呵那；覆藏者與別住、行",
    "T22n1425_033:0496c05": "摩那埵、阿浮呵那。尼薩耆者當云何治？隨前",
    "T22n1425_033:0496c06": "物應僧中捨，捨已若上座應頭面作禮執足，",
    "T22n1425_033:0496c07": "若下座應胡跪合掌作如是言：「長老！我犯長",
    "T22n1425_033:0496c08": "衣，已僧中捨；波夜提罪，我今悔過。」應問：「汝",
    "T22n1425_033:0496c09": "見是罪不？」答言：「見。」應語言：「更莫作。」答言：「頂",
    "T22n1425_033:0496c10": "戴持。」波夜提、波羅提提舍尼、越比尼罪，但",
    "T22n1425_033:0496c11": "名差別，亦如是治。是名治罪法。",
    "T22n1425_033:0496c12": "眾生并種樹、　　薪積與華果、",
    "T22n1425_033:0496c13": "種殖聽一年、　　罪非罪治法。",
    "T22n1425_033:0496c14": "十二跋渠竟。",
    "T22n1425_033:0496c15": "滅者有七。何等七？現前比尼、憶念比尼、不",
    "T22n1425_033:0496c16": "癡比尼、自言比尼、覓罪相比尼、多覓比",
    "T22n1425_033:0496c17": "尼、草布地比尼，是名滅。諍事者，四諍事。何",
    "T22n1425_033:0496c18": "等四？相言諍、誹謗諍、罪諍、常所行事諍，是",
    "T22n1425_033:0496c19": "名四滅諍事。調伏者，折伏羯磨、不語羯磨、驅",
    "T22n1425_033:0496c20": "出羯磨、發喜羯磨、舉羯磨、別住羯磨，是名調",
    "T22n1425_033:0496c21": "伏。調伏事者，五眾罪：波羅夷、僧伽婆尸沙、",
    "T22n1425_033:0496c22": "波夜提、波羅提提舍尼、越比尼罪。是名調",
    "T22n1425_033:0496c23": "伏事。",
    "T22n1425_033:0496c24": "聽法者，佛住舍衛城，爾時諸比丘白佛言：「世",
    "T22n1425_033:0496c25": "尊！聽我作草屋不？」佛言：「聽。」「如是作壁、作戶",
    "T22n1425_033:0496c26": "扇、作戶楣格、作白泥、作五種畫不？」佛言：「聽。」",
    "T22n1425_033:0496c27": "佛告諸比丘：「如過去世，時有王名曰吉利，",
    "T22n1425_033:0496c28": "為迦葉佛作精舍，一重、二重乃至七重，彫文",
    "T22n1425_033:0496c29": "刻鏤、種種彩畫，唯除男女和合像。」種種",
    "T22n1425_033:0497a01": "者，所謂長老比丘像、葡萄蔓、摩竭魚、鵝像、",
    "T22n1425_033:0497a02": "死屍之像、山林像，如是比一切是名五種畫。",
    "T22n1425_033:0497a03": "佛住舍衛城聽作房，毘舍離聽乳酪酥，曠野",
    "T22n1425_033:0497a04": "聽魚肉，如是一切聽、一切制皆在八大城：一、",
    "T22n1425_033:0497a05": "舍衛；二、沙祇；三、瞻婆；四、波羅柰；五、拘睒彌；",
    "T22n1425_033:0497a06": "六、毘舍離；七、王舍城；八、迦毘羅衛。是九部經",
    "T22n1425_033:0497a07": "若忘說處者，是八大城趣舉一，即名是處",
    "T22n1425_033:0497a08": "世尊所印，是名聽法。塗面油者，佛住舍衛城，",
    "T22n1425_033:0497a09": "爾時精舍中檀越飯僧。時難陀、優波難陀聞",
    "T22n1425_033:0497a10": "揵椎鳴方以油塗面，住不時出故，為檀越",
    "T22n1425_033:0497a11": "所嫌。諸比丘以是因緣往白世尊。佛言：「喚",
    "T22n1425_033:0497a12": "是比丘來。」來已，佛問比丘：「汝實爾不？」答言：",
    "T22n1425_033:0497a13": "「實爾。」佛言：「從今已後不聽油塗面。」油者，胡",
    "T22n1425_033:0497a14": "麻油、大麻油、阿提目多華油、瞻婆花油，如是",
    "T22n1425_033:0497a15": "等比香油，為好故塗面者，越比尼罪。若",
    "T22n1425_033:0497a16": "洗浴時得用油，若澡豆屑末、塗足油著手，得",
    "T22n1425_033:0497a17": "用拭面無罪。是名油法。",
    "T22n1425_033:0497a18": "粉法者，佛住舍衛城，爾時祇洹精舍有檀越",
    "T22n1425_033:0497a19": "設供飯僧，時六群比丘聞揵椎鳴，方以粉",
    "T22n1425_033:0497a20": "拭面，不時出，為檀越所嫌。諸比丘以是因緣",
    "T22n1425_033:0497a21": "往白世尊，乃至佛言：「從今日後不聽比丘以",
    "T22n1425_033:0497a22": "粉拭面。」粉者，摩那石粉、鉛錫粉如是比。若",
    "T22n1425_033:0497a23": "為好故，乃至赤土塗面，越比尼罪。若面有",
    "T22n1425_033:0497a24": "瘡、癰痤腫起，得塗無罪。塗時不得在眾人中，",
    "T22n1425_033:0497a25": "當在屏處。是名粉法。",
    "T22n1425_033:0497a26": "刷法者，佛住舍衛城，乃至六群比丘刷頭，",
    "T22n1425_033:0497a27": "住不時出，為檀越所嫌。諸比丘以是因緣往",
    "T22n1425_033:0497a28": "白世尊，乃至佛言：「不聽比丘用刷刷頭。」刷者，",
    "T22n1425_033:0497a29": "毛刷、草刷、草根刷，如是比下至手刷，為好故，",
    "T22n1425_033:0497b01": "越比尼罪。若剃髮已得手摩無罪。是名刷",
    "T22n1425_033:0497b02": "法。",
    "T22n1425_033:0497b03": "梳法者，佛住舍衛城，世尊制戒，不聽用刷。",
    "T22n1425_033:0497b04": "時有檀越飯僧，難陀、優波難陀聞揵椎鳴",
    "T22n1425_033:0497b05": "方以梳梳頭，而住不時得出，為檀越所嫌，乃",
    "T22n1425_033:0497b06": "至佛言：「不聽用梳。」梳者，牙梳、骨梳、角梳、木梳，",
    "T22n1425_033:0497b07": "如是比一切梳不聽用，下至以手梳頭，為好",
    "T22n1425_033:0497b08": "故，越比尼罪。是名梳法。髮簪者，佛住舍衛",
    "T22n1425_033:0497b09": "城，世尊制戒不得用梳，乃至六群比丘用簪",
    "T22n1425_033:0497b10": "搔頭，不時得出，為檀越所嫌，乃至佛言：「不聽",
    "T22n1425_033:0497b11": "用簪。」簪者，金銀、銅鐵、鍮石、牙骨角、竹木，如是",
    "T22n1425_033:0497b12": "比一切不聽，乃至以豪猪獵，為好故用刷",
    "T22n1425_033:0497b13": "頭，越比尼罪。若手已淨，頭故痒者，得持物",
    "T22n1425_033:0497b14": "搔。是名簪法。",
    "T22n1425_033:0497b15": "七滅并滅事、　　調伏調伏事、",
    "T22n1425_033:0497b16": "聽法油塗面、　　粉刷梳以簪。",
    "T22n1425_033:0497b17": "十三跋渠竟。",
    "T22n1425_033:0497b18": "塔法者，佛住拘薩羅國遊行，時有婆羅門耕",
    "T22n1425_033:0497b19": "地，見世尊行過，持牛杖住地禮佛。世尊見",
    "T22n1425_033:0497b20": "已便發微笑，諸比丘白佛：「何因緣笑？唯願欲",
    "T22n1425_033:0497b21": "聞。」佛告諸比丘：「是婆羅門今禮二世尊。」諸",
    "T22n1425_033:0497b22": "比丘白佛言：「何等二佛？」佛告比丘：「禮我，當其",
    "T22n1425_033:0497b23": "杖下有迦葉佛塔。」諸比丘白佛：「願見迦葉佛",
    "T22n1425_033:0497b24": "塔。」佛告比丘：「汝從此婆羅門索土塊并是地。」",
    "T22n1425_033:0497b25": "諸比丘即便索之，時婆羅門便與之。得已，爾",
    "T22n1425_033:0497b26": "時世尊即現出迦葉佛七寶塔，高一由旬、面",
    "T22n1425_033:0497b27": "廣半由延。婆羅門見已即便白佛言：「世尊！我",
    "T22n1425_033:0497b28": "姓迦葉，是我迦葉塔。」爾時世尊即於彼處作",
    "T22n1425_033:0497b29": "迦葉佛塔。諸比丘白佛言：「世尊！我得授泥不？」",
    "T22n1425_033:0497c01": "佛言：「得授。」即時說偈言：",
    "T22n1425_033:0497c02": "「真金百千擔，　　持用行布施，",
    "T22n1425_033:0497c03": "不如一團泥，　　敬心治佛塔。」",
    "T22n1425_033:0497c04": "爾時世尊自起迦葉佛塔，下基四方周匝欄",
    "T22n1425_033:0497c05": "楯，圓起二重、方牙四出，上施槃蓋長表輪相。",
    "T22n1425_033:0497c06": "佛言：「作塔法應如是。」塔成已，世尊敬過去佛",
    "T22n1425_033:0497c07": "故，便自作禮。諸比丘白佛言：「世尊！我等得",
    "T22n1425_033:0497c08": "作禮不？」佛言：「得。」即說偈言：",
    "T22n1425_033:0497c09": "「人等百千金，　　持用行布施，",
    "T22n1425_033:0497c10": "不如一善心，　　恭敬禮佛塔。」",
    "T22n1425_033:0497c11": "爾時世人聞世尊作塔，持香華來奉世尊。世",
    "T22n1425_033:0497c12": "尊恭敬過去佛故，即受華香持供養塔。諸比",
    "T22n1425_033:0497c13": "丘白佛言：「我等得供養不？」佛言：「得。」即說偈言：",
    "T22n1425_033:0497c14": "「百千車真金，　　持用行布施，",
    "T22n1425_033:0497c15": "不如一善心，　　華香供養塔。」",
    "T22n1425_033:0497c16": "爾時大眾雲集，佛告舍利弗：「汝為諸人說法。」",
    "T22n1425_033:0497c17": "佛即說偈言：",
    "T22n1425_033:0497c18": "「百千閻浮提，　　滿中真金施，",
    "T22n1425_033:0497c19": "不如一法施，　　隨順令修行。」",
    "T22n1425_033:0497c20": "爾時坐中有得道者，佛即說偈言：",
    "T22n1425_033:0497c21": "「百千世界中，　　滿中真金施，",
    "T22n1425_033:0497c22": "不如一法施，　　隨順見真諦。」",
    "T22n1425_033:0497c23": "爾時婆羅門得不壞信，即於塔前飯佛及僧。",
    "T22n1425_033:0497c24": "時波斯匿王聞世尊造迦葉佛塔，即勅載七",
    "T22n1425_033:0497c25": "百車塼來詣佛所，頭面禮足白佛言：「世尊！我",
    "T22n1425_033:0497c26": "欲廣作此塔，為得不？」佛言：「得。」佛告大王：「過去",
    "T22n1425_033:0497c27": "世時，迦葉佛般泥洹時，有王名吉利，欲作七",
    "T22n1425_033:0497c28": "寶塔。時有臣白王言：『未來世當有非法人出，",
    "T22n1425_033:0497c29": "當破此塔得重罪。唯願王當以塼作、金銀覆",
    "T22n1425_033:0498a01": "上，若取金銀者塔故在得全。』王即如臣言以",
    "T22n1425_033:0498a02": "塼作、金薄覆上，高一由延、面廣半由延，銅作",
    "T22n1425_033:0498a03": "欄楯，經七年七月七日乃成。作成已香華供",
    "T22n1425_033:0498a04": "養及比丘僧。」波斯匿王白佛言：「彼王福德多",
    "T22n1425_033:0498a05": "有珍寶，我今當作不及彼王。」即便作，經七月",
    "T22n1425_033:0498a06": "七日乃成，成已供養佛比丘僧。作塔法者，",
    "T22n1425_033:0498a07": "下基四方周匝欄楯，圓起二重、方牙四出，上",
    "T22n1425_033:0498a08": "施槃蓋長表輪相。若言：「世尊已除貪欲瞋恚",
    "T22n1425_033:0498a09": "愚癡，用是塔為？」得越比尼罪，業報重故。是",
    "T22n1425_033:0498a10": "名塔法。塔事者，起僧伽藍時，先預度好地",
    "T22n1425_033:0498a11": "作塔處，塔不得在南、不得在西，應在東、應在",
    "T22n1425_033:0498a12": "北。不得僧地侵佛地，佛地不得侵僧地。若塔",
    "T22n1425_033:0498a13": "近死尸林，若狗食殘持來污地，應作垣牆。應",
    "T22n1425_033:0498a14": "在西、若南作僧坊，不得使僧地水流入佛",
    "T22n1425_033:0498a15": "地、佛地水得流入僧地。塔應在高顯處作，不",
    "T22n1425_033:0498a16": "得在塔院中浣染、曬衣、著革屣、覆頭、覆肩、涕唾",
    "T22n1425_033:0498a17": "地。若作是言：「世尊貪欲瞋恚愚癡已除，用是",
    "T22n1425_033:0498a18": "塔為？」得越比尼罪，業報重。是名塔事。塔龕",
    "T22n1425_033:0498a19": "者，爾時波斯匿王往詣佛所，頭面禮足白佛",
    "T22n1425_033:0498a20": "言：「世尊！我等為迦葉佛作塔，得作龕不？」佛",
    "T22n1425_033:0498a21": "言：「得。過去世時，迦葉佛般泥洹後，吉利王為",
    "T22n1425_033:0498a22": "佛起塔，四面作龕，上作師子象種種彩畫，",
    "T22n1425_033:0498a23": "前作欄楯安置花處，龕內懸繒幡蓋。」若人言：",
    "T22n1425_033:0498a24": "「世尊貪欲瞋恚愚癡已除，但自莊嚴而受樂。」",
    "T22n1425_033:0498a25": "者，得越比尼罪，業報重。是名塔龕法。塔園",
    "T22n1425_033:0498a26": "法者，佛住舍衛城，爾時波斯匿王往至佛所，",
    "T22n1425_033:0498a27": "頭面禮足白佛言：「世尊！我得為迦葉佛塔作",
    "T22n1425_033:0498a28": "園不？」佛言：「得作。過去世時有王名吉利，迦葉",
    "T22n1425_033:0498a29": "佛般泥洹後，王為起塔，塔四面造種種園林。",
    "T22n1425_033:0498b01": "塔園林者，種菴婆羅樹、閻浮樹、頗那娑樹、瞻",
    "T22n1425_033:0498b02": "婆樹、阿提目多樹、斯摩那樹、龍華樹、無憂樹，",
    "T22n1425_033:0498b03": "一切時華，是中出華應供養塔。」若檀越言：「尊",
    "T22n1425_033:0498b04": "者！是中華供養佛、果與僧。」應從檀越語。若花",
    "T22n1425_033:0498b05": "多者，得與華鬘家，語言：「爾許華作鬘與我，餘",
    "T22n1425_033:0498b06": "者與我爾許直。」若得直得用然燈、買香以供",
    "T22n1425_033:0498b07": "養佛、得治塔，若直多者得置著佛無盡物中。",
    "T22n1425_033:0498b08": "若人言：「佛無婬怒癡，用是華果園為？」得越比",
    "T22n1425_033:0498b09": "尼罪，果報重。是名塔園法。",
    "T22n1425_033:0498b10": "塔池法者，佛住舍衛城，乃至佛告大王：「過",
    "T22n1425_033:0498b11": "去迦葉佛泥洹後，吉利王為迦葉佛塔，四面",
    "T22n1425_033:0498b12": "作池，種優鉢羅華、波頭摩華、拘物頭、分陀利",
    "T22n1425_033:0498b13": "種種雜華，今王亦得作池。」池法者，得在塔四",
    "T22n1425_033:0498b14": "面作池，池中種種雜華供養佛塔，餘得與",
    "T22n1425_033:0498b15": "華鬘家，若不盡得置無盡物中。不得浣衣澡、",
    "T22n1425_033:0498b16": "洗手面、洗鉢，下頭流出處得隨意用無罪。是",
    "T22n1425_033:0498b17": "名塔池法。塔枝提者，佛住舍衛城，乃至佛",
    "T22n1425_033:0498b18": "語大王：「得作枝提。過去迦葉佛般泥洹後，",
    "T22n1425_033:0498b19": "吉利王為迦葉佛塔，四面起寶枝提，彫文",
    "T22n1425_033:0498b20": "刻鏤種種彩畫。今王亦得作枝提。」有舍利",
    "T22n1425_033:0498b21": "者名塔，無舍利者名枝提。如佛生處、得道",
    "T22n1425_033:0498b22": "處、轉法輪處、般泥洹處、菩薩像、辟支佛窟、佛",
    "T22n1425_033:0498b23": "脚跡，此諸枝提得安佛華蓋供養具。若有言：",
    "T22n1425_033:0498b24": "「佛貪欲瞋恚愚癡已斷，用是精舍供養為？」得",
    "T22n1425_033:0498b25": "越比尼罪，業報重。是名塔枝提。",
    "T22n1425_033:0498b26": "供養具者，佛住舍衛城，乃至諸比丘白佛言：",
    "T22n1425_033:0498b27": "「世尊！得持塔供養具供養枝提不？」佛言：「得。」",
    "T22n1425_033:0498b28": "若佛生日、得道日、轉法輪日、五年大會日，當",
    "T22n1425_033:0498b29": "此時得持供養，中上者供養佛塔，下者供養",
    "T22n1425_033:0498c01": "枝提。若有言：「佛婬怒癡已盡，用是幡蓋供養",
    "T22n1425_033:0498c02": "為？」得越比尼罪，業報重。是名枝提法。",
    "T22n1425_033:0498c03": "伎樂供養者，佛住舍衛城，時波斯匿王往詣",
    "T22n1425_033:0498c04": "佛所，頭面禮足却住一面而白佛言：「世尊！",
    "T22n1425_033:0498c05": "得持伎樂供養佛塔不？」佛言：「得。迦葉佛般泥",
    "T22n1425_033:0498c06": "洹後，吉利王以一切歌舞伎樂供養佛塔，今",
    "T22n1425_033:0498c07": "王亦得。」佛言：「若如來在世、若泥洹後，一切",
    "T22n1425_033:0498c08": "華香、伎樂、種種衣服、飲食盡得供養，為饒益",
    "T22n1425_033:0498c09": "世間令一切眾生長夜得安樂故。」若有人言：",
    "T22n1425_033:0498c10": "「世尊無婬怒癡，用此伎樂供養為？」得越比尼",
    "T22n1425_033:0498c11": "罪，業報重。是名伎樂法。收供養具者，佛住舍",
    "T22n1425_033:0498c12": "衛城，爾時諸比丘白佛言：「世尊！我等得收",
    "T22n1425_033:0498c13": "枝提供養具不？」佛言：「得。」收者，若佛生日、得",
    "T22n1425_033:0498c14": "道日、轉法輪日、五年大會日，多出幡蓋供養",
    "T22n1425_033:0498c15": "枝提。若卒風雨，一切眾僧應共收，不得言：「我",
    "T22n1425_033:0498c16": "是上座、我是阿練若、我是乞食、我是糞掃衣、",
    "T22n1425_033:0498c17": "我是大德。汝等依是活者自應收。」若風雨卒",
    "T22n1425_033:0498c18": "來應共收，隨近房應安，不得護房言著先",
    "T22n1425_033:0498c19": "處。若濕者應曬，塵土坌者應抖擻疊舉。若",
    "T22n1425_033:0498c20": "言：「我是上座、我是阿練若、我是乞食、我是糞",
    "T22n1425_033:0498c21": "掃衣、我是大德。」者，得越比尼罪。是名收供",
    "T22n1425_033:0498c22": "養具法。",
    "T22n1425_033:0498c23": "難者，佛住舍衛城，時尊者優波離往詣佛所，",
    "T22n1425_033:0498c24": "頭面禮足白佛言：「世尊！若塔物、僧物難起者，",
    "T22n1425_033:0498c25": "當云何？」佛言：「若外賊弱者，應從王求無畏。王",
    "T22n1425_033:0498c26": "若言：『尊者但住莫畏，若我後事不立者隨意。』",
    "T22n1425_033:0498c27": "爾時應量王力強弱，賊強者應密遣信往",
    "T22n1425_033:0498c28": "賊主所求索無畏。王若言：『我今自恐不立，何",
    "T22n1425_033:0498c29": "得無畏？』尊者自可從賊索救護者應去。若",
    "T22n1425_033:0499a01": "賊是邪見不信佛法者、不可歸趣者，不得",
    "T22n1425_033:0499a02": "便捨物去，應使可信人藏佛物僧物。當先探",
    "T22n1425_033:0499a03": "候看賊，不可令奄爾卒至。若賊來急不得藏",
    "T22n1425_033:0499a04": "者，佛物應莊嚴佛像、僧坐具應敷、安置種種",
    "T22n1425_033:0499a05": "飲食，令賊見相。當使年少比丘在屏處伺看",
    "T22n1425_033:0499a06": "賊至，賊見供養具若起慈心作是問：『有比丘",
    "T22n1425_033:0499a07": "不？莫畏，可來出。』爾時年少比丘應看。若賊卒",
    "T22n1425_033:0499a08": "至不得藏物者，應言：『一切行無常。』作是言",
    "T22n1425_033:0499a09": "已捨去。」是名難法。",
    "T22n1425_033:0499a10": "塔法并塔事、　　塔龕及塔園、",
    "T22n1425_033:0499a11": "塔池及枝提、　　伎樂供養具、",
    "T22n1425_033:0499a12": "收撿香花難。　　十四跋渠竟。",
    "T22n1425_033:0499a13": "具足舉羯磨、　　舉事并布薩、",
    "T22n1425_033:0499a14": "病法比尼事、　　重物及食蒜、",
    "T22n1425_033:0499a15": "為殺并刀治、　　方便受眾生、",
    "T22n1425_033:0499a16": "滅偷婆法後。",
    "T22n1425_033:0499a17": "摩訶僧祇律卷第三十三"
}