{
    "X60n1120_003:0408c01": "沙彌律儀毗尼日用合參卷下",
    "X60n1120_003:0408c02": "菩薩戒弟子雲棲寺沙門　袾宏　輯集",
    "X60n1120_003:0408c03": "雲居山真如寺晦山沙門　戒顯　訂閱",
    "X60n1120_003:0408c04": "寓黃山慈光寺石樹沙門　濟岳　彚箋",
    "X60n1120_003:0408c05": "執作第十一",
    "X60n1120_003:0408c06": "【箋】雲峰悅禪師小參。今時後生。纔入眾來。便乃端",
    "X60n1120_003:0408c07": "然拱手。受人供養。到處菜不擇一莖。柴不搬一束。",
    "X60n1120_003:0408c08": "十指不沾水。百事不干懷。雖則一期快樂。爭奈三",
    "X60n1120_003:0408c09": "途累身。梵網寧以熱鐵纏身。不受信心人衣。寧以",
    "X60n1120_003:0408c10": "洋銅灌口。不受信心人食。若恁麼者。直饒變大地",
    "X60n1120_003:0408c11": "作黃金。攪長河為酥酪。供養上座。不為分外。若不",
    "X60n1120_003:0408c12": "恁麼去。滴水寸絲。便須披毛帶角。牽犂拽鈀。償他",
    "X60n1120_003:0408c13": "始得　無作之法。當於作處見無作。非徒然無作。",
    "X60n1120_003:0408c14": "若徒然無作。便是落空亡底外道。易曰。天行健。君",
    "X60n1120_003:0408c15": "子以自強不息。故天地運行於四時。風以動之。雷",
    "X60n1120_003:0408c16": "以成之。乃至兩露恩澤。莫不各有所司。而生物焉。",
    "X60n1120_003:0408c17": "例而推之。即三賢十聖。亦皆為而無為。作而無作。",
    "X60n1120_003:0408c18": "我何人斯。敢無作。而坐食於天地間哉。",
    "X60n1120_003:0408c19": "當惜眾僧物(詳見下文)。當隨知事者教令。不得違戾。",
    "X60n1120_003:0408c20": "【箋】徵。教令出自師長父母之口。無不從命。知事教令。",
    "X60n1120_003:0408c21": "衲子安得克服。訓。叢林事出浩繁。故請知事以司其",
    "X60n1120_003:0408c22": "柄。教令。乃奉大眾之命令也。得罪知事。即得罪大眾。",
    "X60n1120_003:0408c23": "然知事所司。亦當柔和調順。若逞麤獷之性。權挾衲",
    "X60n1120_003:0408c24": "子。使彼難忍去之。則有負所任。不得無過。",
    "X60n1120_003:0409a01": "凡洗菜。當三易水。",
    "X60n1120_003:0409a02": "【箋】本律。三易水者。謂初次。但去麤垢。二次。細垢未盡。",
    "X60n1120_003:0409a03": "三次。乃得清淨。今叢林醃菜不洗。謂菜有味。舉目皆",
    "X60n1120_003:0409a04": "噇糞之人。執事略不為恠。可笑。燈錄。趙州問菜頭。今",
    "X60n1120_003:0409a05": "日喫熟菜。喫生菜。頭拈起菜呈之。師曰。知恩者少。負",
    "X60n1120_003:0409a06": "恩者多。",
    "X60n1120_003:0409a07": "凡汲水。先淨手。",
    "X60n1120_003:0409a08": "【箋】至水邊。另舀水先淨手。即以洗手水。棄之僻地。",
    "X60n1120_003:0409a09": "見水偈　若見流水。當願眾生。得善意欲。洗除惑垢。",
    "X60n1120_003:0409a10": "【箋】流水者。源頭活水也。然其性相不二。動靜一源。若",
    "X60n1120_003:0409a11": "無源之水不流。即是死水。流得其源。則澄之不清。擾",
    "X60n1120_003:0409a12": "之不濁。而能旋香海載須彌。恩配三有。澤及羣靈。而",
    "X60n1120_003:0409a13": "不自伐為功。故三賢十聖。贊之不及。凡夫肉眼。孰能",
    "X60n1120_003:0409a14": "窺其大用哉。今此偈。全在發明見字。若見不徹。云何",
    "X60n1120_003:0409a15": "為彼當願。云何為彼滌惑耶。若見者。謂所見之水。情",
    "X60n1120_003:0409a16": "狀不一故。如人見之。清涼可悅。餓鬼見之。流變為血。",
    "X60n1120_003:0409a17": "魚龍見之。謂宮殿。沉溺者見之。謂死窟。究竟水尚強",
    "X60n1120_003:0409a18": "名。何況有如上等見。皆是眾生業惑所感也。若夫大",
    "X60n1120_003:0409a19": "解脫人見之。不曰流水。非流水。直下為彼顛倒眾生。",
    "X60n1120_003:0409a20": "拔其見刺。出其眼屑也。意欲者。非情欲之欲。若情欲。",
    "X60n1120_003:0409a21": "即是惑垢。當作願字看。正願清滌無始情欲之惑垢",
    "X60n1120_003:0409a22": "也。徵。上文既有當願。云何欲字。又作願字看。訓。上文",
    "X60n1120_003:0409a23": "是菩薩當願。下文意欲。是眾生當願。其猶啐啄同時",
    "X60n1120_003:0409a24": "也。若菩薩發願度眾生。眾生不發願出離。菩薩雖有",
    "X60n1120_003:0409b01": "願。亦無如之何也已。",
    "X60n1120_003:0409b02": "附　勿令穢水入井。",
    "X60n1120_003:0409b03": "【箋】天下井水。味有多種。詳水經註。周易正義。雖汲水",
    "X60n1120_003:0409b04": "以至井上。然綆出。猶未離井口。而鈎羸其缾而覆之",
    "X60n1120_003:0409b05": "也。棄其方成之功。雖有出井之勞。而與未汲不異。喻",
    "X60n1120_003:0409b06": "人行常德。須善令終。若有初無終。則必致凶咎。筆飡。",
    "X60n1120_003:0409b07": "吳湛為縣吏。所居臨荊溪。溪有清泉。眾皆賴之。湛為",
    "X60n1120_003:0409b08": "築籬遮護。不令穢入。忽於泉側。得一田螺。置甕中。每",
    "X60n1120_003:0409b09": "外歸。則厨中飲食已辦大異之。一日潛窺。乃一女子。",
    "X60n1120_003:0409b10": "自螺出。手自操刀。湛急趨之。不容歸殻。女大窘。實告",
    "X60n1120_003:0409b11": "湛曰。我泉神也。上帝以君敬護泉源。且知君鰥居。命",
    "X60n1120_003:0409b12": "吾為君操饌。君食吾饌。當得道矣。言訖不見。◎李鄠",
    "X60n1120_003:0409b13": "為河山令。縣有河山巖。巖半有一脉清泉。次第淋注。",
    "X60n1120_003:0409b14": "逐處各有一岩斛。承之。如[金*嶲]出狀。鄠一日攜家出遊。",
    "X60n1120_003:0409b15": "無何雪兒就斛浣申。立為震霆所擊。視之其斛已碎。",
    "X60n1120_003:0409b16": "別安一斛於流下矣。是知井泉不可觸穢。酉陽雜爼。",
    "X60n1120_003:0409b17": "臨井勿窺。◎古井不可唾。唾與窺且不可而可越哉。",
    "X60n1120_003:0409b18": "汲井偈　若見汲井。當願眾生。具足辯才。演一切法。",
    "X60n1120_003:0409b19": "【箋】華嚴疏。汲取也。辯才演法。猶綆汲水。五燈。趙州。在",
    "X60n1120_003:0409b20": "井上打水次。見南泉過。便抱柱。懸却脚曰。相救相救。",
    "X60n1120_003:0409b21": "泉上胡梯一二三四五。師少頃。却去禮謝曰。適來謝",
    "X60n1120_003:0409b22": "相救。◎藍田真。因開井。被沙塞却泉眼。師曰。泉眼不",
    "X60n1120_003:0409b23": "通。被沙礙。道眼不通。被甚麼礙。僧無答。師代曰。被眼",
    "X60n1120_003:0409b24": "礙。◎天衣懷。世漁。母夢星隕於屋。懷娠兒時。坐船尾。",
    "X60n1120_003:0409c01": "得魚輒放。父笞之。不為意。參翠峰覺。覺問汝名甚麼。",
    "X60n1120_003:0409c02": "曰義懷。曰。何不名懷義。曰。此當時致得。曰。誰為汝立",
    "X60n1120_003:0409c03": "名。曰。受戒十年矣。曰。汝行脚費許多草鞋。曰。和尚莫",
    "X60n1120_003:0409c04": "謾人好。曰。我也沒量罪過。汝也沒量罪過。你作麼生。",
    "X60n1120_003:0409c05": "師無語。覺打曰。脫空謾語漢。出去。入室次。覺曰。恁麼",
    "X60n1120_003:0409c06": "也不得。不恁麼也不得。恁麼不恁麼。總不得。師擬議。",
    "X60n1120_003:0409c07": "覺又打出。如是數四。尋時翠峰為水頭。因汲水折擔。",
    "X60n1120_003:0409c08": "忽悟。作投機偈曰。一二三四五六七。萬仞峰頭獨足",
    "X60n1120_003:0409c09": "立。驪龍頷下取明珠。一言勘破維摩詰。覺聞拊几稱",
    "X60n1120_003:0409c10": "善。",
    "X60n1120_003:0409c11": "觀水偈　佛觀一鉢水。八萬四千蟲。若不誦此呪。如",
    "X60n1120_003:0409c12": "食眾生肉。唵縛悉波囉摩尼莎訶",
    "X60n1120_003:0409c13": "【箋】水中生靈甚微。人之麤障覆故。不能觀察。唯佛五",
    "X60n1120_003:0409c14": "眼明淨。能見微細。以慈悲故。說此偈呪。大旨為水羅",
    "X60n1120_003:0409c15": "兼說也。",
    "X60n1120_003:0409c16": "凡用水。須諦視有蟲無蟲。以密羅濾過方用。",
    "X60n1120_003:0409c17": "【箋】會正記。用白[疊*毛]。東上用密絹。恐小蟲直下。取熟絹",
    "X60n1120_003:0409c18": "為之。此護生之法也。",
    "X60n1120_003:0409c19": "若嚴冬。不得蚤濾水。須待日出。",
    "X60n1120_003:0409c20": "【箋】嚴冬水寒。蚤濾則傷生。日出水得陽氣。則不傷生。",
    "X60n1120_003:0409c21": "漉水囊賦。吾有漉囊。製造有方。緻練作底。熟鐵為匡。",
    "X60n1120_003:0409c22": "其用濾兮深須諦視。其還放兮切忌損傷。宜知我佛",
    "X60n1120_003:0409c23": "仁慈。尚不遺於微物。將使吾曹飲用。得幸免於餘殃。",
    "X60n1120_003:0409c24": "一化境中。上下皆制。半由旬內。往返須將。世多輕略。",
    "X60n1120_003:0410a01": "孰究不藏。或聞而不製。則嗤為外道。或製而不用。但",
    "X60n1120_003:0410a02": "懸於草堂。斯由內無慈愍。外恣疎狂。塞來蒙之津徑。",
    "X60n1120_003:0410a03": "害我教之紀綱。汝當存誠持守。竭力恢張。豈止四生",
    "X60n1120_003:0410a04": "有賴。抑使三寶增光。",
    "X60n1120_003:0410a05": "凡燒竈。不得燃腐薪。",
    "X60n1120_003:0410a06": "【箋】本律。炊竈有五事。一。不得蹲炊火。二。不得燃生薪。",
    "X60n1120_003:0410a07": "三。不得倒燃濕薪。四。不得燃腐薪。五。不得以熱湯澆",
    "X60n1120_003:0410a08": "火滅　凡腐薪中有蟲。若燃之。如毀其家。殺其身。故",
    "X60n1120_003:0410a09": "制。昔曾子不逆薪而爨。知其不為暴也。禮記。荀勗在",
    "X60n1120_003:0410a10": "帝座。適膳夫進飲。勗云。此必勞薪所炊。帝不信。召膳",
    "X60n1120_003:0410a11": "夫問之。果以一故車脚供薪。抱樸子。孟夏所以祀竈。",
    "X60n1120_003:0410a12": "竈神每月晦日。上天言人罪狀。大者奪紀。小者奪算。",
    "X60n1120_003:0410a13": "紀三百日。算一百日。◎井與門戶竈中霤為五祀。又",
    "X60n1120_003:0410a14": "五財之一。利濟廣博。有神主之。名曰觀。狀如美女。井",
    "X60n1120_003:0410a15": "鬼名瓊。",
    "X60n1120_003:0410a16": "凡作食不得帶爪甲垢。",
    "X60n1120_003:0410a17": "【箋】寄歸傳。營供。必洗手。敕口。淨器。不者所作祈請。並",
    "X60n1120_003:0410a18": "無效驗。從陳饗祭。神祇不受。況奉三寶。若大小便。不",
    "X60n1120_003:0410a19": "洗手。皆不合作食。諺。清齋方釋奠。剪爪宣侵肌。感應",
    "X60n1120_003:0410a20": "篇注。嘉棟曰。作食不潔餧人。人必嗔之。神亦惡之。穢",
    "X60n1120_003:0410a21": "食委棄。均於暴殄。浪費水漿。委諸溝廁。殊為造業。有",
    "X60n1120_003:0410a22": "老秋婆。病死復蘇。言至一處。有兩船遺棄穢食。一鬼",
    "X60n1120_003:0410a23": "笞之曰。汝平生所耗者。豈容不食。婆強呷數口。便覺",
    "X60n1120_003:0410a24": "腹滿驚蘇。言訖隨死。",
    "X60n1120_003:0410b01": "凡棄惡水。不得當道。不得高手揚潑。當離地四五寸。",
    "X60n1120_003:0410b02": "徐徐棄之　附。不得熱湯潑地上。",
    "X60n1120_003:0410b03": "【箋】惡水高揚。熱湯潑地。微細昆蟲。何處迴避。水火毒",
    "X60n1120_003:0410b04": "身。如入鼎沸。以此劇刑。橫加無謂。我福無增。彼惡永",
    "X60n1120_003:0410b05": "記。故云徐徐。清涼如意。",
    "X60n1120_003:0410b06": "凡掃地。不得逆風掃。不得聚灰土安門扇後。",
    "X60n1120_003:0410b07": "【箋】逆風掃。風塵[土*孛]面。非但不善愛人。亦非自愛。掃地",
    "X60n1120_003:0410b08": "聚灰門扇後。其人有始無終。後來結果。亦可想見。故",
    "X60n1120_003:0410b09": "須掃除盡淨。置之僻處也。根本部。給孤長者。每晨朝",
    "X60n1120_003:0410b10": "往逝多林。禮佛已。掃寺地。一日長者。他緣。不遑入寺。",
    "X60n1120_003:0410b11": "佛經行。見地不淨。即自執篲而掃。時舍利子等。悉皆",
    "X60n1120_003:0410b12": "執篲。共掃園林。佛及弟子。徧掃除已。地皆嚴淨。入食",
    "X60n1120_003:0410b13": "堂中坐。與諸苾蒭。說掃地得五種功德。一。自心清淨。",
    "X60n1120_003:0410b14": "亦名自除心垢。若人掃於寺地。因地淨故。心得清淨。",
    "X60n1120_003:0410b15": "是名自心清淨。二。令他心淨。亦名除他心垢。若人掃",
    "X60n1120_003:0410b16": "於寺地。因地淨故。他人見無塵垢。心得清淨。是名令",
    "X60n1120_003:0410b17": "他心清淨。三。諸天歡喜。亦名去憍慢。若人掃於寺地。",
    "X60n1120_003:0410b18": "即是去其憍慢塵垢。諸天觀見地淨無塵。生歡喜心。",
    "X60n1120_003:0410b19": "四。植端正業。亦名調伏其心。若人淨掃寺地。即是調",
    "X60n1120_003:0410b20": "伏自心。植端正福業。五。命終之後。當生天上。亦名增",
    "X60n1120_003:0410b21": "長功德。若人淨掃寺地。因淨地故。功德增長。命終當",
    "X60n1120_003:0410b22": "生天上。優婆塞戒經。善男子。天下之人。誰現窮無其",
    "X60n1120_003:0410b23": "身者。如其有身。見他作福。身應往助。執役栖掃。亦得",
    "X60n1120_003:0410b24": "福報。成實論。掃一閻浮僧地。不如掃一掌佛地。五燈。",
    "X60n1120_003:0410c01": "世尊在日。有一比丘根鈍。無多聞性。佛令誦苕箒二",
    "X60n1120_003:0410c02": "字。日夕誦之。言苕則已忘箒。言箒則已忘苕。每日剋",
    "X60n1120_003:0410c03": "責。意念不休。忽能言苕箒。於此大悟。得無礙辨才。◎",
    "X60n1120_003:0410c04": "曹山寂。問僧作甚麼。曰掃地。山曰。佛前掃。佛後掃。曰。",
    "X60n1120_003:0410c05": "前後一時掃。山曰。與曹山過鞋靸來。◎雁山羅漢寺。",
    "X60n1120_003:0410c06": "證首座。目瞽。見道明白。每朝以掃地為佛事。有僧問。",
    "X60n1120_003:0410c07": "這片地掃得乾淨也未。證竪起苕箒示之又僧問。真",
    "X60n1120_003:0410c08": "淨界中。本無一塵。掃作麼。證亦竪箒示之。◎拾得。一",
    "X60n1120_003:0410c09": "日掃地次。寺主問。汝名拾得。因豐干拾得汝歸。汝畢",
    "X60n1120_003:0410c10": "竟姓個甚麼。拾得放下苕箒。叉手而立。寺主再問。拾",
    "X60n1120_003:0410c11": "得拈箒掃地竟去。寺主罔測。寒山捶胸云。蒼天蒼天。",
    "X60n1120_003:0410c12": "拾得却問。汝作甚麼。山曰。不見東家人死。西家助哀。",
    "X60n1120_003:0410c13": "二人作舞。哭笑而去。◎趙州。掃地次。僧問。善知識為",
    "X60n1120_003:0410c14": "甚麼掃地。師曰。塵從外來。曰。既是清淨伽藍。為甚麼",
    "X60n1120_003:0410c15": "有塵。州曰。又一點也。◎趙州行脚時。問大慈。般若以",
    "X60n1120_003:0410c16": "何為體。慈曰。般若以何為體。師便呵呵大笑而出。大",
    "X60n1120_003:0410c17": "慈來日見州掃地次。問般若以何為體。州放下掃箒。",
    "X60n1120_003:0410c18": "呵呵大笑而去。大慈便歸方丈。◎仰山。掃地次。溈山",
    "X60n1120_003:0410c19": "問。塵非掃得。空不自生。如何是塵非掃得。仰掃地一",
    "X60n1120_003:0410c20": "下。溈曰。如何是空不自生。仰指自身。又指溈。溈曰。塵",
    "X60n1120_003:0410c21": "非掃得。空不自生。離此二途。又作麼生。仰又掃地一",
    "X60n1120_003:0410c22": "下。又指自身。并指溈。◎雲巖曇晟禪師。掃地次。道吾",
    "X60n1120_003:0410c23": "曰。大區區生。曇曰。須知有不區區者。吾曰。恁麼則有",
    "X60n1120_003:0410c24": "第二月也。曇竪起掃箒曰。是第幾月。吾便行。◎大慧",
    "X60n1120_003:0411a01": "問僧。道不用修。但莫染污。如何是不染的道。曰。某甲",
    "X60n1120_003:0411a02": "不敢道。師曰。你為甚麼不敢道。曰。怕染污。師應聲曰。",
    "X60n1120_003:0411a03": "行者將糞箕苕箒來。僧忙然。師便打出。◎衲僧家拈",
    "X60n1120_003:0411a04": "起掃箒。不但掃除一室塵垢。當使天上天下不可說",
    "X60n1120_003:0411a05": "不可說世界塵垢。祇消者把掃箒。一掃而盡目前。脫",
    "X60n1120_003:0411a06": "有不顧危亡底漢。道天上天下者許多塵垢。畢竟掃",
    "X60n1120_003:0411a07": "置何處。我便劈口與他一掃。令他向掃箒下瞥地去。",
    "X60n1120_003:0411a08": "世說。郭林宗。常行宿逆旅。輒躬自執掃。及明去後。人",
    "X60n1120_003:0411a09": "至則曰必郭有道昨宿處也。",
    "X60n1120_003:0411a10": "洗內衣。須拾去蟣虱方洗。",
    "X60n1120_003:0411a11": "【箋】五燈。仰山慧寂。智浣衲次。躭源曰。正恁麼時作麼",
    "X60n1120_003:0411a12": "生。仰曰。正恁時。向甚麼處見。◎定由神英。見首座洗",
    "X60n1120_003:0411a13": "衣。遂問。作甚麼。座提起衣示之。師曰。洗的是甚衣。座",
    "X60n1120_003:0411a14": "曰。關中使銕錢。師喚維那。移下座掛搭著。",
    "X60n1120_003:0411a15": "夏月用水盆了。須覆。若仰即蟲生。",
    "X60n1120_003:0411a16": "【箋】譬如空盆雖仰。虫無從而生。謂虫生於水。若水淨。",
    "X60n1120_003:0411a17": "虫亦不生。謂虫生於垢。若垢非水。虫亦不生。然則虫",
    "X60n1120_003:0411a18": "畢竟從何而生。當知虫之生也。三因和合而生。若一",
    "X60n1120_003:0411a19": "因不到。則虫無緣而生。然則虫之生滅。其在盆之覆",
    "X60n1120_003:0411a20": "仰而已也。",
    "X60n1120_003:0411a21": "附　一切米麫蔬果等。不得輕棄狼籍。須加愛惜。",
    "X60n1120_003:0411a22": "【箋】諺。愛惜常住物。如護眼中珠。謂食物自有司庫出",
    "X60n1120_003:0411a23": "納。器具有藍收司執。然或見散漫無緒。即宜愛惜。置",
    "X60n1120_003:0411a24": "歸屏處。勿至狼籍暴殄也。寶訓。混源。為紫[竺-二+鐸]庫司壁",
    "X60n1120_003:0411b01": "記。復題其後云。滴水粒米。盡屬眾僧。務悅人情。理難",
    "X60n1120_003:0411b02": "支破。當思披毛帶角。歲月久長。明因果人。幸宜知悉。",
    "X60n1120_003:0411b03": "遺墨歲久。漫滅殆盡。後一山和尚踵其席。粉壁親為",
    "X60n1120_003:0411b04": "書之。感應篇註。天倉五穀。在二十八宿。乃危星主之。",
    "X60n1120_003:0411b05": "人以食為天。故聖人務農重穀。天子親耕勸農。春夏",
    "X60n1120_003:0411b06": "祈穀於上帝。豈五穀可散棄者。世人不知天地育養",
    "X60n1120_003:0411b07": "之恩。棄五穀。厭捨絲麻。使農夫織婦。日勤而不得飽。",
    "X60n1120_003:0411b08": "力竭而不得禦寒。又不卹其勞。曾無愛惜。所以為天",
    "X60n1120_003:0411b09": "地所厭。神明所責也。續神仙傳。三川饑。有青衣童子",
    "X60n1120_003:0411b10": "語人曰。世人厭棄五穀。地司已收。五穀之神。可相率",
    "X60n1120_003:0411b11": "祈穀父蠶母。當致穰也。◎陳僖敏公鎰父孟玉。登廁",
    "X60n1120_003:0411b12": "見鐺底飯一塊。在廁傍。淨滌食之。夜夢神告曰。翁好",
    "X60n1120_003:0411b13": "善。當福報。吾梓潼神。今將降生汝家。後果生僖敏公。",
    "X60n1120_003:0411b14": "仕至太子太保左都御史。累贈翁如其官。母一品夫",
    "X60n1120_003:0411b15": "人。",
    "X60n1120_003:0411b16": "入廁第十二",
    "X60n1120_003:0411b17": "【箋】優鉢祗王經。伽藍地。漫大小行者。五百世身墮",
    "X60n1120_003:0411b18": "㧞波地獄。經二十小劫。常遺肘手抱此大小便處",
    "X60n1120_003:0411b19": "臭穢之地。毗尼母經。諸比丘住處房前開處。小便",
    "X60n1120_003:0411b20": "污地臭氣。皆不可行。佛問之曰。從今不聽僧伽藍",
    "X60n1120_003:0411b21": "處小行。當聚屏猥處。若瓦瓶。木桶。埋地中。小行已。",
    "X60n1120_003:0411b22": "以物蓋之。勿令有臭氣。若登廁不洗淨。不得入大",
    "X60n1120_003:0411b23": "僧類。不得坐禪牀。不得登佛殿。虗空藏經。若有毀",
    "X60n1120_003:0411b24": "重禁戒者。治圊百日。莫令人知。塗圊已。澡浴禮三",
    "X60n1120_003:0411c01": "十五佛。稱虗空藏菩薩。向十二部經。五體投地。陳",
    "X60n1120_003:0411c02": "說過惡。如是懺悔。經三七日。苦行力故。罪報永除。",
    "X60n1120_003:0411c03": "不障三種菩提業。寄歸傳。凡僧坊。先須淨治廁處。",
    "X60n1120_003:0411c04": "若自無力。教化為之。供十方僧。理通凡聖。無多所",
    "X60n1120_003:0411c05": "費。斯其要焉。錙門警訓。登廁之法。律制委明。蓋欲",
    "X60n1120_003:0411c06": "潔嚴身器。親近聖賢。洗淨洗手。各有軌度。儻未盡",
    "X60n1120_003:0411c07": "諳。則反污其手。禮誦燒香。合掌執捉。動輒得咎。可",
    "X60n1120_003:0411c08": "不慎歟。五燈。僧問趙州。急切處請師道。州云。尿是",
    "X60n1120_003:0411c09": "小事。須是老僧自去。始得。◎趙州上東司。召文遠。",
    "X60n1120_003:0411c10": "遠應諾。州云。東司上不可與你說佛法。◎有老宿",
    "X60n1120_003:0411c11": "垂語云。十市街頭。起一間茅廝。祗是不許人屙。僧",
    "X60n1120_003:0411c12": "舉似南堂靜。靜曰。是你先屙了。更教甚麼人屙。宿",
    "X60n1120_003:0411c13": "聞之。焚香遙望大隨拜謝。◎莫將尚書謁南堂。咨",
    "X60n1120_003:0411c14": "決心要。堂使其。好處提撕莫適如廁。聞穢氣。急以",
    "X60n1120_003:0411c15": "手掩鼻。遂有省。急呈偈曰。從來姿韻愛風流。絕笑",
    "X60n1120_003:0411c16": "時人向外求。萬別千差無覔處。得來原在鼻尖頭。",
    "X60n1120_003:0411c17": "堂答曰。一法纔通萬法周。縱橫妙用更何求。青蛇",
    "X60n1120_003:0411c18": "出匣魔君伏。碧眼胡僧笑點頭。◎錢弋郎中。訪真",
    "X60n1120_003:0411c19": "淨文。譚久如廁。師令侍者引從西邊去。錢遽云。既",
    "X60n1120_003:0411c20": "是東司。為甚向西去。真曰。多少人向東邊計。◎大",
    "X60n1120_003:0411c21": "慧侍湛堂次。堂視師指爪曰。想東司頭籌子。不是",
    "X60n1120_003:0411c22": "汝洗的。師承訓。即代黃龍忠作圊頭。後普說云。某",
    "X60n1120_003:0411c23": "自聞老和尚說。終身不養爪甲。纔長一菽。湛和尚",
    "X60n1120_003:0411c24": "便於手指上出現。◎湛堂準。自浙回[泳-永+勒]潭謁深公。",
    "X60n1120_003:0412a01": "省詣方丈。尋命分座。聞有悟侍者見所擲爨餘有",
    "X60n1120_003:0412a02": "省。呈解。深喝出。因喪志經於延壽堂。廁後出沒無",
    "X60n1120_003:0412a03": "時。眾憚之。師故於半夜登溷。悟即提挈水至。未幾",
    "X60n1120_003:0412a04": "供籌子。湛滌淨已。召接淨桶去。悟纔接。湛執其手。",
    "X60n1120_003:0412a05": "問曰。汝是悟侍者那。曰。諾。湛曰。汝當時在知客寮。",
    "X60n1120_003:0412a06": "見掉火柴頭。有個悟處的麼。參禪學道。秪要知個",
    "X60n1120_003:0412a07": "本命元辰下落。汝剗地作此去就。汝在藏殿移首",
    "X60n1120_003:0412a08": "座鞋。豈不是汝當時悟得的。又在知客寮移枕子。",
    "X60n1120_003:0412a09": "豈不是汝當時悟得的。汝每夜在此移木度籌。豈",
    "X60n1120_003:0412a10": "不是汝當時悟得的。因甚麼不知下落。却在這裡",
    "X60n1120_003:0412a11": "惱亂大眾。湛猛推之。索然有聲。由是絕跡。",
    "X60n1120_003:0412a12": "若大小便。即當行。莫待內逼倉卒　於竹竿上掛直",
    "X60n1120_003:0412a13": "裰。以手巾或腰縧繫之。一作記認。二恐墮地。",
    "X60n1120_003:0412a14": "【箋】直裰。詳註著衣偈下。",
    "X60n1120_003:0412a15": "若脫換鞋脚。不可淨鞋入廁。",
    "X60n1120_003:0412a16": "【箋】著鞋。當分淨穢。謂。淨鞋入佛殿。觸鞋入廁。若觸鞋",
    "X60n1120_003:0412a17": "入廁。則污穢佛地。淨鞋入廁。則暴殄天物。",
    "X60n1120_003:0412a18": "至當三彈指。使內人知　不得迫促內人使出　已",
    "X60n1120_003:0412a19": "上復當三彈指。",
    "X60n1120_003:0412a20": "【箋】前後彈指俱三。用處甄別。謂前三彈。使內人知。後",
    "X60n1120_003:0412a21": "三彈。恐傷在穢之鬼。故先警之也。不唾痰。陰德具載",
    "X60n1120_003:0412a22": "藏經。譬喻經。有沙門不彈指來大小便。漈圊中厲鬼",
    "X60n1120_003:0412a23": "大恚。欲殺沙門。沙門持戒。厲鬼隨逐。伺覔其短。不能",
    "X60n1120_003:0412a24": "得便。故知大小便時。必先彈指。利益有在。",
    "X60n1120_003:0412b01": "登廁偈　大小便時。當願眾生。棄貪嗔癡。蠲除罪法。",
    "X60n1120_003:0412b02": "唵狠嚕陀耶莎訶",
    "X60n1120_003:0412b03": "【箋】夫人飲食滋味。入於腸胃。輕清上升。重濁下墜。可",
    "X60n1120_003:0412b04": "見人之一身。兼淨穢世界也。淨世界。即戒定慧之福",
    "X60n1120_003:0412b05": "業也。穢世界。即貪嗔癡之罪法也。悟此淨穢本源。則",
    "X60n1120_003:0412b06": "可以悟大千世界。不在心外。從此垢淨心盡。不知吾",
    "X60n1120_003:0412b07": "身之為法界。法界之為我身。我身法界。非一非二。",
    "X60n1120_003:0412b08": "不得低頭視下。",
    "X60n1120_003:0412b09": "【箋】護清淨眼故。",
    "X60n1120_003:0412b10": "不得持草畫地。",
    "X60n1120_003:0412b11": "【箋】愚夫不知。廁上畫地畫壁。遂成大過。譬如一點一",
    "X60n1120_003:0412b12": "畫。同於爻象。不忍狼籍穢地。當置淨處。或付水火。尊",
    "X60n1120_003:0412b13": "敬字畫故。若於廁上板壁作字。則為造物所呵。筆飡。",
    "X60n1120_003:0412b14": "明湖州潘道士。道法高妙。一日於廁上畵符。天將忽",
    "X60n1120_003:0412b15": "至。問。所召何事。士無以應。支曰。門前樹為我移種屋",
    "X60n1120_003:0412b16": "後。將曰。小事何輕意召我。遂以火筆點頭而去。士後",
    "X60n1120_003:0412b17": "頭上膿水不乾。凡有患瘡癤。乞士膿水抹之。無不效。",
    "X60n1120_003:0412b18": "不得努氣作聲。",
    "X60n1120_003:0412b19": "【箋】除糞。極粗行。努力則喪氣。殊不雅。下文詳言之。",
    "X60n1120_003:0412b20": "不得隔壁共人說話。不得唾壁。",
    "X60n1120_003:0412b21": "【箋】文殊經。大小便時。身口狀如木石。不得有聲。護持",
    "X60n1120_003:0412b22": "清淨身口故。相經。廁上共人語。最下賤相。固齒方。大",
    "X60n1120_003:0412b23": "小便時。目上瞬。齒咬定。永無牙痛。兼闢臭氣。正氣內",
    "X60n1120_003:0412b24": "固。若唾壁。共人語。穢氣乘虗而入。胃家受病。醫書。相",
    "X60n1120_003:0412c01": "經。皆暗合文殊經旨。覧者幸留意焉。例異傳。南陽宋",
    "X60n1120_003:0412c02": "經伯。夜行逢鬼。問云鬼悉何所忌。答言。惟不喜人唾。",
    "X60n1120_003:0412c03": "逢人不得作禮。宜側身避之。",
    "X60n1120_003:0412c04": "【箋】廁上褻衣故不作禮。",
    "X60n1120_003:0412c05": "不得沿路行繫衣帶。",
    "X60n1120_003:0412c06": "【箋】穢處。固不可久停。然衣褲必須嚴整。然後徐步。若",
    "X60n1120_003:0412c07": "行繫衣帶。倉皇之狀。失威儀故。",
    "X60n1120_003:0412c08": "便畢。當淨澡手。未澡。不得持物。",
    "X60n1120_003:0412c09": "【箋】醫書。熱水洗淨。生腸風等病。當用冷水。淨物。宜淨",
    "X60n1120_003:0412c10": "手持。穢手觸物。物即成穢。雜事。舍利弗。洗淨法。攜軍",
    "X60n1120_003:0412c11": "持。可受三升。向便處。次於一邊。置土末七聚。以為一",
    "X60n1120_003:0412c12": "行。各如半挑。復於此邊更行七聚。又於一畔別安一",
    "X60n1120_003:0412c13": "聚。持一籌片。并土三塊。入廁室中。便利畢。先以籌拭",
    "X60n1120_003:0412c14": "穢。次土塊洗大小便處。次洗兩手兩足。次以土洗瓶",
    "X60n1120_003:0412c15": "畢。然後著法服。次至房中取淨瓶水。三潄口。方任情",
    "X60n1120_003:0412c16": "作務。有婆羅門。見舍利子行是事。渴心歸向出家。西",
    "X60n1120_003:0412c17": "域。釋子。洗淨之法。九十六種外道所不知。事傳東土。",
    "X60n1120_003:0412c18": "行者亦寡。強効者。不能如法。是欲潔而反穢。但上古",
    "X60n1120_003:0412c19": "用籌。今用草紙。殊為省便。叢林有薰脩大悲華嚴等",
    "X60n1120_003:0412c20": "懺。而此洗淨之法。不可不知也。",
    "X60n1120_003:0412c21": "淨手偈　事訖就水。當願眾生。出世法中。速疾而往。",
    "X60n1120_003:0412c22": "唵賀囊密唎帝莎訶",
    "X60n1120_003:0412c23": "【箋】此當願者。非同世間之願。及世間之法也。當為眾",
    "X60n1120_003:0412c24": "生發出世之願。說出世之法也。速疾往者。言五濁惡",
    "X60n1120_003:0413a01": "世。所見所聞。無非煩惱惡業。亦如穢廁。不可久停。故",
    "X60n1120_003:0413a02": "當速離濁惡之行。而行清淨之法也。經律。入廁洗淨。",
    "X60n1120_003:0413a03": "若不默持諸呪。縱用七恒河水洗之。不得清淨。何以",
    "X60n1120_003:0413a04": "故。種子不淨。溪堂雜錄。僧智超誦華嚴經三十年。忽",
    "X60n1120_003:0413a05": "見童子云。從五臺來。告超曰。師誦經固善。但登廁洗",
    "X60n1120_003:0413a06": "淨。觸污手背。律制洗手用灰泥七度。今但二三。緣此",
    "X60n1120_003:0413a07": "觸存。禮佛誦經。悉皆得罪。言訖不見。超乃悔過。識者",
    "X60n1120_003:0413a08": "曰。此文殊化現。有警於超也。",
    "X60n1120_003:0413a09": "若小解。亦要收起衣服。又不可著褊衫小解。",
    "X60n1120_003:0413a10": "【箋】說原。僧伽支。此云覆膊。亦名褊衫。亦名隨衣。竺道",
    "X60n1120_003:0413a11": "祖云。魏時請僧於內自恣。宮人見僧偏袒不雅。故當",
    "X60n1120_003:0413a12": "覆膞。小解。不言長衣專舉衣袖者。謂衣袖常勤佛法。",
    "X60n1120_003:0413a13": "更宜細行　小解雖穢褻事。有至道焉。其義出自禮",
    "X60n1120_003:0413a14": "記。記云。手容恭君子起居。常自恭敬。不敢散手掉臂。",
    "X60n1120_003:0413a15": "惟至屙尿放屎之時。不得不暫解也。",
    "X60n1120_003:0413a16": "盥掌偈　以水盥掌。當願眾生。得清淨手。受持佛法。",
    "X60n1120_003:0413a17": "唵主迦囉耶娑訶",
    "X60n1120_003:0413a18": "【箋】手是總名。若無掌。不可名手。無指亦不可名手。有",
    "X60n1120_003:0413a19": "掌有指。方名曰手。兩手。太陽之精也。字魂陰。掌圖法",
    "X60n1120_003:0413a20": "天指法五行。大指曰拇指。第二曰食指。中指曰將指。",
    "X60n1120_003:0413a21": "第四曰無名指。第五曰小指。第六曰枝指　水性至",
    "X60n1120_003:0413a22": "柔。離垢去染為用。盥者。兩手拾盆之象。湯銘。日新又",
    "X60n1120_003:0413a23": "新。澡其德也。當誦偈呪之時。一浣而再浣。再浣至七",
    "X60n1120_003:0413a24": "浣。而佛法現前。究竟我手。佛手。眾生之手。同於清淨。",
    "X60n1120_003:0413b01": "同於受持。是名清淨佛法之手。受佛法也。華嚴感應。",
    "X60n1120_003:0413b02": "三藏梵僧。至京時。有三藏童子。頂禮三藏。請受菩薩",
    "X60n1120_003:0413b03": "戒。眾謂三藏梵僧曰。此童子。能誦華嚴。兼解其意。三",
    "X60n1120_003:0413b04": "藏梵僧驚歎曰。華嚴一乘。是諸秘藏。尚難遭遇。況通",
    "X60n1120_003:0413b05": "其義。若人誦淨行一品。以得菩薩戒具足。西域傳記。",
    "X60n1120_003:0413b06": "有人轉華嚴經。以洗手水滴蟻身。命終生天。況能受",
    "X60n1120_003:0413b07": "持通意。此子後必廣大。饒益眾生　大小三藏。互相",
    "X60n1120_003:0413b08": "闡揚淨行之法。力行淨行之行。為世作則。豈非華嚴",
    "X60n1120_003:0413b09": "果會中再來耶。今人能於淨行諸偈潛行密用。即是",
    "X60n1120_003:0413b10": "親證毗盧妙體。亦無忝於大小三藏哉。",
    "X60n1120_003:0413b11": "入浴第十三",
    "X60n1120_003:0413b12": "【箋】溫室洗浴眾僧經。有耆域醫王。願請佛及菩薩",
    "X60n1120_003:0413b13": "僧人溫室澡浴。佛讚善哉。佛云。耆域澡浴之法。當",
    "X60n1120_003:0413b14": "用七物。除去七病。得七福報。一。燃火。二。淨衣。三。澡",
    "X60n1120_003:0413b15": "豆。四。酥。五。淳灰。六。楊枝。七。內衣。何謂除七病。一。四",
    "X60n1120_003:0413b16": "大安穩。二。除風。三。除濕瘴。四除寒。五。除熱。六。除垢。",
    "X60n1120_003:0413b17": "七身輕明目。何謂七福。一。四大不和。而得調和。二。",
    "X60n1120_003:0413b18": "除風。所生清淨。三。除濕。身體常香。四。除寒。體潤威",
    "X60n1120_003:0413b19": "光。五。除熱。清涼自在。六。除垢。宿命皆通。七。身輕。見",
    "X60n1120_003:0413b20": "者欽敬。福田經。有比丘名阿難。白佛。我念宿命。生",
    "X60n1120_003:0413b21": "羅閱祗國。為庶民時。生惡瘡。治之不瘥。有曰。當浴",
    "X60n1120_003:0413b22": "眾僧。其水洗瘡可愈。我即到寺。設浴供僧。如法洗",
    "X60n1120_003:0413b23": "瘡。乃愈從此所生。端正。金色晃昱。九十一劫。常得",
    "X60n1120_003:0413b24": "淨福。楞嚴。跋陀婆羅。同伴十六開士。即從座起。我",
    "X60n1120_003:0413c01": "等先於威音王佛。聞法出家。於浴僧時。隨例入浴。",
    "X60n1120_003:0413c02": "忽悟水因。既不洗塵。亦不洗體。中間安然。得無所",
    "X60n1120_003:0413c03": "有。宿習無忘。乃至今時。從佛出家。令得無學。彼佛",
    "X60n1120_003:0413c04": "名我跋陀婆羅。妙觸宣明。成佛子住。佛問圓通。如",
    "X60n1120_003:0413c05": "我所證。觸因為上。譬喻經。佛以臘月八日。神通降",
    "X60n1120_003:0413c06": "伏六師。六師云。佛以法水。洗我心垢。不如沒水死。",
    "X60n1120_003:0413c07": "佛仍廣說法。度諸外道。外道復化白佛言。佛以法",
    "X60n1120_003:0413c08": "水洗我心垢。我今請僧洗浴。以除身垢。今臘月八",
    "X60n1120_003:0413c09": "日。浴僧准此。賢愚經。首陀會天。下閻浮提。請佛及",
    "X60n1120_003:0413c10": "僧洗浴。設甘美之食。阿難白佛。此天。往昔作何功",
    "X60n1120_003:0413c11": "德。相好奇特。佛言。昔毗盧尸佛時。彼為貧家子。恒",
    "X60n1120_003:0413c12": "傭作自給。聞佛洗僧之德乃勤施少錢。設洗具。設",
    "X60n1120_003:0413c13": "食。請佛僧。由此生首陀會天。此光相。七佛以來。千",
    "X60n1120_003:0413c14": "佛出世。亦皆如是。故號淨身。一號具足。珠林。泥連",
    "X60n1120_003:0413c15": "河裏。非有垢而見除。毗藍園內。實無塵而示蕩。故",
    "X60n1120_003:0413c16": "知洗浴是清昇之本。淨澡為澄潔之原。可謂垂香",
    "X60n1120_003:0413c17": "範於前修。振芳猷於後業。五燈。有一院主。名無垢",
    "X60n1120_003:0413c18": "淨光。造浴室。有人問。既是無垢淨光。為甚麼却造",
    "X60n1120_003:0413c19": "浴室。僧無語。後請山幽代曰。三秋明月夜。不是騁",
    "X60n1120_003:0413c20": "團圓。◎石梯和尚。因侍者請浴。師曰。既不洗塵。亦",
    "X60n1120_003:0413c21": "不洗體。汝作麼生。者曰。和尚先去。某甲將皂角來。",
    "X60n1120_003:0413c22": "師呵呵大笑。◎福州古靈神贊。本州大中寺受業。",
    "X60n1120_003:0413c23": "後行脚。遇百丈開悟。回省授業。師問曰。汝離吾。在",
    "X60n1120_003:0413c24": "外得何事業。曰。並無事業。遂遣執役。一日因澡身。",
    "X60n1120_003:0414a01": "師命去垢。靈乃拊背曰。好所佛堂。而佛不聖。師回",
    "X60n1120_003:0414a02": "首視之。靈曰。佛雖不聖。且能放光。◎南嶽西園曇",
    "X60n1120_003:0414a03": "藏。一日自燒浴次。僧問何不使沙彌。師撫掌三下。",
    "X60n1120_003:0414a04": "◎雪竇顯問僧。甚處來。曰。浴來。師曰。三身中。那一",
    "X60n1120_003:0414a05": "身浴。曰。或皷聲前。或皷聲後。師曰。飽叢林。又一日",
    "X60n1120_003:0414a06": "問僧。你浴也未。曰。某此生不浴。師曰。你不浴。圖個",
    "X60n1120_003:0414a07": "甚麼。曰。今日被和尚勘破。師曰。賊不打貧兒家。◎",
    "X60n1120_003:0414a08": "空室道人智通。龍圖范珣女。幼聰慧。長歸蘇頌之",
    "X60n1120_003:0414a09": "孫悌。未幾。厭世相還家。求祝髮。父難之。遂清修。看",
    "X60n1120_003:0414a10": "法界觀有省。政五間。居金陵。嘗設浴於保寧。揭榜",
    "X60n1120_003:0414a11": "於門曰。一物也無。洗個甚麼。纖塵若有。起自何來。",
    "X60n1120_003:0414a12": "道取一句子玄。乃可大家入浴。古靈秪解揩背。開",
    "X60n1120_003:0414a13": "士何曾明心。欲證離垢地時。須是通身汗出。盡道",
    "X60n1120_003:0414a14": "水能洗垢。焉知水亦是塵。直饒水垢頓除。到此亦",
    "X60n1120_003:0414a15": "須洗却。後為尼。掛錫姑蘇西竺示寂。筆飡。晉司馬",
    "X60n1120_003:0414a16": "桓溫末年頗奉佛法。飯饌僧尼。有一比丘尼。失其",
    "X60n1120_003:0414a17": "名。來自遠方。投溫為檀越。尼才行不恒。溫甚敬待",
    "X60n1120_003:0414a18": "居之門內。尼每浴。必至移時。溫疑而窺之。見尼裸",
    "X60n1120_003:0414a19": "身。揮刀破腹出臟。斷截身首。支分臠切。溫恠駭而",
    "X60n1120_003:0414a20": "還。及至尼出浴堂。身形如常。溫以實問。尼答云。若",
    "X60n1120_003:0414a21": "遂凌君上刑當如之。時溫方謀問鼎。聞之悵然。故",
    "X60n1120_003:0414a22": "以戒懼。終守臣節。尼後辭去。不知所在。◎唐京師",
    "X60n1120_003:0414a23": "律藏寺。釋通達。以木打磈。磈破形銷。大悟。晚住律",
    "X60n1120_003:0414a24": "藏。遊聽大乘。一裙一帔。布衲重縫。爾後稍改。專顯",
    "X60n1120_003:0414b01": "變應。其行多僻。常欲入內。將軍弟性麤武。不識密",
    "X60n1120_003:0414b02": "行。大怒。打之幾死。曰。卿已打我。身肉都毀。血肉不",
    "X60n1120_003:0414b03": "淨須作洗。待湯沸。脫衣入鍋。身不傷爛。狀如冷池。",
    "X60n1120_003:0414b04": "旁人怖之。猶催加火。合宅驚奉。恣其寢宿。自後見",
    "X60n1120_003:0414b05": "有病苦者。令煑涌沸。先入浴。後使病人入浴。即愈。",
    "X60n1120_003:0414b06": "周武王盥盤銘。與其溺於人也。寧溺於淵。溺於淵",
    "X60n1120_003:0414b07": "猶可遊也。溺於人不可救也。",
    "X60n1120_003:0414b08": "浴佛偈。",
    "X60n1120_003:0414b09": "【箋】西域記。浴室制度。用複磚疊成。形積如穀。上尖下",
    "X60n1120_003:0414b10": "寬。中高丈許。下濶七八尺。一半開門。須扇掩灰泥。表",
    "X60n1120_003:0414b11": "裏勿令薄漏。於中置小龕。內供石像。或銅像。彼面宜",
    "X60n1120_003:0414b12": "空庭。開小竇。勿令障佛光明。凡浴時。用一磁盆。或銅",
    "X60n1120_003:0414b13": "缶先置香湯。或藥湯。請佛像浴。後即將此湯。傾於浴",
    "X60n1120_003:0414b14": "池。然後請大僧。及眾僧。次第而浴。今叢林凡造浴室。",
    "X60n1120_003:0414b15": "當效此。庶不忘先佛遺式也。可使將來一隊赤膊漢",
    "X60n1120_003:0414b16": "子。於中親證一回。其去古佛不遠。",
    "X60n1120_003:0414b17": "我今灌沐諸如來。淨智莊嚴功德聚。五濁眾生令離",
    "X60n1120_003:0414b18": "垢。同證如來淨法身。",
    "X60n1120_003:0414b19": "【箋】瑞應經。摩耶夫人胎月將滿。思遊藍毗尼園。到已",
    "X60n1120_003:0414b20": "即舉右手攀無憂樹枝。從右脇而生太子。天帝。以天",
    "X60n1120_003:0414b21": "妙衣。裹手承接。天人持金柄傘蓋。諸天龍神。散香花。",
    "X60n1120_003:0414b22": "皷樂。十方大地。六種震動。有三十二種瑞事。普曜經。",
    "X60n1120_003:0414b23": "菩薩生時。九龍在空。降微細雨。不冷不熱。浴菩薩身",
    "X60n1120_003:0414b24": "我今灌沐句者。言今而稽古。所以遵佛佛灌頂之",
    "X60n1120_003:0414c01": "浴式也。功德聚者。所以見像教之法。儼然三世一時。",
    "X60n1120_003:0414c02": "光潔嚴好。世間無比也。珠林。五濁。謂眾生濁。見濁。煩",
    "X60n1120_003:0414c03": "惱濁。命濁。劫濁也。眾生濁者。謂眾生多諸獘惡。不孝",
    "X60n1120_003:0414c04": "父母。不敬尊長。不畏惡業果報。不作功德。不脩齋法。",
    "X60n1120_003:0414c05": "故名眾生濁。見濁者。謂正法已滅。像法漸起。邪法轉",
    "X60n1120_003:0414c06": "生。邪見增盛。不脩善道。是名見濁。煩惱濁者。謂眾生",
    "X60n1120_003:0414c07": "多諸愛欲。慳貪鬪諍。諂曲虗誑。攝受邪法。惱亂心神。",
    "X60n1120_003:0414c08": "是名煩惱濁。命濁者。謂往古世時。人壽八萬四千歲。",
    "X60n1120_003:0414c09": "今時人壽。轉減。百歲者稀。以惡業增故。壽數短促。是",
    "X60n1120_003:0414c10": "名命濁。劫濁者。具云劫波。華言分別時節。謂減劫中。",
    "X60n1120_003:0414c11": "人壽至三十歲時。饑饉災起。減至二十歲時。疾疫災",
    "X60n1120_003:0414c12": "起。減至十歲時。刀兵災起。世界眾生。無不被害。是名",
    "X60n1120_003:0414c13": "劫濁也。此下二句。謂眾生之本源。與諸佛本源。無二",
    "X60n1120_003:0414c14": "無別。秪為一念緣起。相應五濁境界。與諸佛境界少",
    "X60n1120_003:0414c15": "異。究竟諸佛眾生。悉是強名。即今設浴。不啻為灌沐",
    "X60n1120_003:0414c16": "諸佛之像。亦復能令眾生。滌除五濁之垢。同證如來",
    "X60n1120_003:0414c17": "清淨法身也。",
    "X60n1120_003:0414c18": "浴身偈　洗浴身體。當願眾生。身心無垢。內外光潔。",
    "X60n1120_003:0414c19": "唵跋折囉惱迦吒莎訶",
    "X60n1120_003:0414c20": "【箋】可以水洗者。以其有身垢也。心本無生。垢從何有。",
    "X60n1120_003:0414c21": "究竟覔心了不可得。云何受滌。於無受滌處。方好道",
    "X60n1120_003:0414c22": "個內外光潔。",
    "X60n1120_003:0414c23": "浴前先洗淨。須細行。不得以洗淨水入浴釜。",
    "X60n1120_003:0414c24": "【箋】此條。雲悽附後。謂入浴當預知。故置前也。",
    "X60n1120_003:0415a01": "先以湯洗面。從上至下徐徐洗之。",
    "X60n1120_003:0415a02": "【箋】面門真人出入處。為一身最尊。浴堂。當別置盆水",
    "X60n1120_003:0415a03": "洗面。洗浴水雜沉下垢故。",
    "X60n1120_003:0415a04": "不得麤躁。以湯水濺鄰人　不得浴堂小遺。",
    "X60n1120_003:0415a05": "【箋】入浴。為潔其身。小遺浴堂。則求潔而反污。既污自",
    "X60n1120_003:0415a06": "身。復污大眾。以致登殿禮佛誦經成不淨法。莫大之",
    "X60n1120_003:0415a07": "罪。其將誰歸。",
    "X60n1120_003:0415a08": "不得共人語笑。人天寶鑑云。一沙彌入浴戲笑。遂感",
    "X60n1120_003:0415a09": "沸湯地獄之報。",
    "X60n1120_003:0415a10": "【箋】浴堂禁語。不得以水互相澆。不得以水澆火。不得",
    "X60n1120_003:0415a11": "調語。不得用水太費。不得止中浣衣。不得先師入。不",
    "X60n1120_003:0415a12": "得在上座前先浴。入浴戲笑。報感沸湯。今不自嚴。後",
    "X60n1120_003:0415a13": "亦當爾。冷熱繇己。瘡疥先人。勿謂裸形。神在汝側。",
    "X60n1120_003:0415a14": "沐浴。非祗去其身垢。當使心垢淨盡。彼沙彌入浴戲",
    "X60n1120_003:0415a15": "笑。非惟身垢未除。而心垢已如山嶽。所以感報。為千",
    "X60n1120_003:0415a16": "古鑑戒。萬峰浴室銘。山巍路遠。致其柴薪。瀹斧燃火。",
    "X60n1120_003:0415a17": "効其勞勤。一月六浴。叢林罕聞。沙彌戲笑。沸湯澆淋。",
    "X60n1120_003:0415a18": "洗心滌慮。日新又新。何以報德。忽悟水因。",
    "X60n1120_003:0415a19": "不得洗僻處。",
    "X60n1120_003:0415a20": "【箋】僻處。盆中先洗淨故。",
    "X60n1120_003:0415a21": "凡有瘡癬。宜在後浴。或有可畏瘡。尤宜迴避。免刺人",
    "X60n1120_003:0415a22": "眼。",
    "X60n1120_003:0415a23": "【箋】十誦律。佛在舍衛國。有比丘癩病。求治藥師耆域。",
    "X60n1120_003:0415a24": "域告比丘。汝可洗浴得瘥。比丘言。佛未聽入浴堂。諸",
    "X60n1120_003:0415b01": "比丘白佛。佛許僧後浴故說此五利。一。除垢身清淨。",
    "X60n1120_003:0415b02": "二。除寒泠。三。除煩熱。四。除身中風。五。得安穩。",
    "X60n1120_003:0415b03": "不得恣意久洗妨礙後人　脫衣著衣。安祥自在。",
    "X60n1120_003:0415b04": "【箋】衣之於身。能知寒暑。要著便著。要脫便脫。直見大",
    "X60n1120_003:0415b05": "用現前。故得安祥自在。",
    "X60n1120_003:0415b06": "湯泠熱。依例擊梆。不得大喚。",
    "X60n1120_003:0415b07": "【箋】浴堂設板。若湯冷。鳴二下。湯熱鳴三下。行者。即會",
    "X60n1120_003:0415b08": "添減調和。若大喚失威儀故。禮。履席。謂浴後。履前席",
    "X60n1120_003:0415b09": "也。衣布飾身及履進飲以盈氣。今知浴。設菓窳茶湯",
    "X60n1120_003:0415b10": "於浴室。皆本溫室福田二經。與禮大同。",
    "X60n1120_003:0415b11": "洗足偈　若洗足時。當願眾生。神力具足。所行無礙。",
    "X60n1120_003:0415b12": "【箋】前偈內外光潔。支體百骸。無不淨極。今此偈為尋",
    "X60n1120_003:0415b13": "常洗足說也。或臨浴洗足。默念是偈。亦可。也三十二",
    "X60n1120_003:0415b14": "相。足為第一相。當知如來之道。不出行解二門。若但",
    "X60n1120_003:0415b15": "解無行。猶弗解也。若但行無解。猶弗行也。行解雙兼。",
    "X60n1120_003:0415b16": "滿足六度。則神力無不具足。所行無有障礙。是故行",
    "X60n1120_003:0415b17": "一波羅蜜。具足無量波羅蜜。無量波羅蜜。不出此一",
    "X60n1120_003:0415b18": "波羅蜜。故曰所行無礙。五燈。臨濟問趙州。如何是西",
    "X60n1120_003:0415b19": "來意。州云。適遇老僧洗脚。濟作聽勢。州云。會即會。噉",
    "X60n1120_003:0415b20": "啄作麼。",
    "X60n1120_003:0415b21": "睡臥第十四",
    "X60n1120_003:0415b22": "【箋】法句譬喻經。一比丘飽食。入室閉房靜眠。佛告",
    "X60n1120_003:0415b23": "比丘。汝宿命維衛佛時。曾得出家。貪身利養。不念",
    "X60n1120_003:0415b24": "經戒。飽食却眠。不惟非常命終。魂神生螉虫中。積",
    "X60n1120_003:0415c01": "五萬歲。壽盡。復為螺蚌之虫樹中蠧虫。各五百歲。",
    "X60n1120_003:0415c02": "此四品虫。生將五百歲。乃覺連綿羅網。不取出要。",
    "X60n1120_003:0415c03": "今始罪畢。得為沙門。如何睡眠不知厭足。離睡經。",
    "X60n1120_003:0415c04": "時佛在鹿野苑。為大目連曰。云何而欲睡。莫行想。",
    "X60n1120_003:0415c05": "莫分別想。如欲睡當離。若睡不離者。如所聞法所",
    "X60n1120_003:0415c06": "誦法。當廣為他說。乃至當行。當以泠水洗眼。及洗",
    "X60n1120_003:0415c07": "身。當以兩手挑兩耳。當起出講堂。四方視星宿。當",
    "X60n1120_003:0415c08": "護諸根。善是律。臨睡時。應先念佛念法念僧念戒",
    "X60n1120_003:0415c09": "念無常。於六念眾。隨一一念。珠林。摩偷羅國。有一",
    "X60n1120_003:0415c10": "男子。從優婆笈多出家。睡眠。笈多化一鬼。有七頸。",
    "X60n1120_003:0415c11": "手捉樹枝。身懸空中。比丘見已。即便驚覺。生大怖",
    "X60n1120_003:0415c12": "畏。歸白笈多云。見彼林有一鬼。七頭。當我前。手捉",
    "X60n1120_003:0415c13": "樹枝。身懸空中。甚可怖畏。笈多言。此鬼不足畏。睡",
    "X60n1120_003:0415c14": "眠最可畏。若汝為此鬼所殺。必不入生死。若為睡",
    "X60n1120_003:0415c15": "眠所殺。則生死無窮。比丘即還坐禪。畏此鬼故。不",
    "X60n1120_003:0415c16": "敢睡眠。精進思惟。得羅漢果。攝論。處夢謂經年。寤",
    "X60n1120_003:0415c17": "乃須臾頃。故時雖無量。攝在一剎那。困來一覺睡。",
    "X60n1120_003:0415c18": "睡足又爬起。爬起如睡時。睡時非小死。老僧若不",
    "X60n1120_003:0415c19": "睡。何以到如此。老僧若不睡。阿誰相舉似。起中睡。",
    "X60n1120_003:0415c20": "睡中起。你是我。我是你。黃梅晴處家家雨。良久云。",
    "X60n1120_003:0415c21": "向曉愜孤坐。高凭繡石苔。雲隨雲共起。暗與日俱",
    "X60n1120_003:0415c22": "迴。果熟驕黃墜。香分小白開。目前看不足。攜杖復",
    "X60n1120_003:0415c23": "歸來。五燈。溈山睡次。仰山來問。師便面向壁。仰曰。",
    "X60n1120_003:0415c24": "和尚何得如此。師起曰。我適來得一夢。你試為我",
    "X60n1120_003:0416a01": "原看。仰取一盆水。與師洗面。少頃。香嚴亦來問訊。",
    "X60n1120_003:0416a02": "師曰。我適來得一夢。寂子為我原了。汝更與我原",
    "X60n1120_003:0416a03": "看。嚴。點一碗茶來。師曰。二子見解。過於鶖子。◎仰",
    "X60n1120_003:0416a04": "山臥次。僧問。法身還解說法也無。仰曰。我說不得。",
    "X60n1120_003:0416a05": "有一人說得。曰。說得的人在甚麼處。仰推出枕子。",
    "X60n1120_003:0416a06": "溈山聞曰。寂子用劍刃上事。◎忠國師。因丹霞來",
    "X60n1120_003:0416a07": "訪。值睡次。乃問侍者躭源云。國師在否。者曰。在即",
    "X60n1120_003:0416a08": "在。秪是不見客。霞云。太深遠生。者云。莫道上座佛",
    "X60n1120_003:0416a09": "眼也覰不見。霞云。龍生龍子。鳳生鳳兒。師睡起。侍",
    "X60n1120_003:0416a10": "者舉似師。師打二十棒趁出。丹霞聞云。不謬為南",
    "X60n1120_003:0416a11": "陽國師。徑山杲云。國師幸自高眠。侍者播揚家醜。",
    "X60n1120_003:0416a12": "不因多口丹霞。爭見國師哮吼。敢問大眾。國師既",
    "X60n1120_003:0416a13": "在。為甚麼不見客。若者裏見得破。非惟知躭源落",
    "X60n1120_003:0416a14": "節。亦見自己有出身之路。雖然如是。莫將閒學解",
    "X60n1120_003:0416a15": "理沒祖師心。◎台州師彥。居睡巖坐磐石。終日如",
    "X60n1120_003:0416a16": "愚。每日喚主人公。復應。乃曰。惺惺著。他後莫受瞞。",
    "X60n1120_003:0416a17": "◎洪覺範。為隆慶閑傳贊曰。潛菴為予言。閑為人",
    "X60n1120_003:0416a18": "氣。剛而語急。甞聞宿。見其坐而假寐。夢語滾滾。領",
    "X60n1120_003:0416a19": "略識之。皆古老機緣。初以適然。已而每每連榻。於",
    "X60n1120_003:0416a20": "般若薰聞不一。而沉佇自起現行閑之去留。踐履",
    "X60n1120_003:0416a21": "之驗。非聞薰不一者也。◎圓悟和靈源。瞌睡歌。懵",
    "X60n1120_003:0416a22": "懵懂懂無巴鼻。兀兀陶陶絕忌諱。任信流光動地",
    "X60n1120_003:0416a23": "遷。不論冬夏惟瞌睡。個中滋味佛不知。空咄蚌蛤",
    "X60n1120_003:0416a24": "與螺螄。放身不管臥水底。興發長挨布袋兒。鼻息",
    "X60n1120_003:0416b01": "如雷誰顧得。尋常少見有醒時。沒醒時。良有以。要",
    "X60n1120_003:0416b02": "明瞌睡中宗旨。從來一覺到天明。佛來不解擡身",
    "X60n1120_003:0416b03": "起。縱使舒光徧大千。終難換我無憂底。校疎親兮",
    "X60n1120_003:0416b04": "渾打失。瞌睡根靈真窮詰。有人契會便同參。睡著",
    "X60n1120_003:0416b05": "須知更綿密。◎圓照本。謁天衣。衣舉天親從彌勒",
    "X60n1120_003:0416b06": "內宮而下。無著問。人間四百年。彼天為一晝夜。彌",
    "X60n1120_003:0416b07": "勒於一時中。成就五百億天子。證無生法忍。未審",
    "X60n1120_003:0416b08": "說甚麼法。天親曰。秪說這箇法。如何是這個法。師",
    "X60n1120_003:0416b09": "久而開悟。而喜寢。鼻息鼾&#;。聞者厭之。白於衣。衣",
    "X60n1120_003:0416b10": "曰。此子。我家精進幢也。汝輩他日當依賴之。無多",
    "X60n1120_003:0416b11": "談。一日室中問師。即心即佛時如何。師曰。殺人放",
    "X60n1120_003:0416b12": "火。有甚麼難。名遂藉。",
    "X60n1120_003:0416b13": "寢息偈。",
    "X60n1120_003:0416b14": "【箋】此偈。當與睡眠始臥偈合看。詳見第五篇。",
    "X60n1120_003:0416b15": "以時寢息。當願眾生。身得安穩。心無動念。",
    "X60n1120_003:0416b16": "【箋】當觀自心如月輪圓滿清淨。於月輪中。觀梵書卍",
    "X60n1120_003:0416b17": "字。光明朗耀。經律。通制出家弟子。初夜精勤佛道。勿",
    "X60n1120_003:0416b18": "貪睡眠。懶惰放逸。故醒覺時。當誦此偈　時寢息者。",
    "X60n1120_003:0416b19": "日出而作。日入而息。故曰以時。若宰予當晝而寢。非",
    "X60n1120_003:0416b20": "時也。釋子大事未明。所作未辦。馳求心未歇。非時也。",
    "X60n1120_003:0416b21": "亦有身安。而心未安。亦曰非時。若大事已明。所作已",
    "X60n1120_003:0416b22": "辦。馳求已歇。身心俱安。故曰安穩。乃相應以時也。今",
    "X60n1120_003:0416b23": "世人但知晝以日為恩。而不知夜以月為德也。月為",
    "X60n1120_003:0416b24": "德者。如華嚴婆珊婆演底主夜神。為一切眾生。臨於",
    "X60n1120_003:0416c01": "昏夜。若無主夜神衛護。則為野干魑魅擾亂。不得安",
    "X60n1120_003:0416c02": "隱眠息。以得夜神衛護之恩。能令眾生。安隱不動之",
    "X60n1120_003:0416c03": "地。安息無夢之鄉。華嚴。以得菩薩。破一切眾生痴暗",
    "X60n1120_003:0416c04": "法光明解故。善男子。我於夜暗人靜時。鬼神盜賊。諸",
    "X60n1120_003:0416c05": "惡眾生。所遊行時。密雲重霧。惡風暴雨。日月星辰。並",
    "X60n1120_003:0416c06": "皆昏散。不見色時。即以種種方便。而救濟之。一切眾",
    "X60n1120_003:0416c07": "生。於夜暗中。遭恐怖者。現作日月。夜諸星宿。種種光",
    "X60n1120_003:0416c08": "明。而度脫之。華嚴要解。初位以婆珊表者。婆珊演底。",
    "X60n1120_003:0416c09": "此云主當春生。即經云。趣入菩薩諸地。行一切佛法。",
    "X60n1120_003:0416c10": "所從主也。二。普德淨光。乃婆珊塵刼之師。以表覺體。",
    "X60n1120_003:0416c11": "示登地之行。與覺體一也　睡魔。為障道之鋒先。昏",
    "X60n1120_003:0416c12": "沉。乃無記之殿後。驀然覆葢將來。風吹石擊。喚之不",
    "X60n1120_003:0416c13": "醒。電閃雷轟。驅之不去幻哉。無情而生情。無畏而生",
    "X60n1120_003:0416c14": "畏。皆由背覺合塵。迷真逐妄故也。若乃至人無夢。大",
    "X60n1120_003:0416c15": "聖絕情。洞見晝夜之理如一。明暗之色不二。如隆慶",
    "X60n1120_003:0416c16": "閒熟睡寐語。潛菴聽之。皆古老機緣。圓照本。鼻息鼾",
    "X60n1120_003:0416c17": "齁。天衣讚之為精進道助。乃至睡晤醒寂。無出無入。",
    "X60n1120_003:0416c18": "無去無來。是名那伽大定。",
    "X60n1120_003:0416c19": "臥須右脇。名吉祥睡。不得仰臥覆臥。及左脇臥。",
    "X60n1120_003:0416c20": "【箋】右脇臥者。釋迦佛之遺式也。故曰吉祥。吉祥臥者。",
    "X60n1120_003:0416c21": "右手曲肱而枕也。不仰臥者。不尸寢也。覆臥者。偃臥",
    "X60n1120_003:0416c22": "也。寶梁經。仰臥。是修羅臥。覆臥。是餓鬼臥。左脇臥。是",
    "X60n1120_003:0416c23": "貪慾人臥。右脇臥。是出家人臥也。黃庭經。上有黃庭。",
    "X60n1120_003:0416c24": "下有關元。前有幽闕。後有命門。若仰臥覆臥。則命門",
    "X60n1120_003:0417a01": "與丹田之氣不伸。故有亂夢顛倒之境。靈樞經。天不",
    "X60n1120_003:0417a02": "滿西北。故右耳目。不如左耳目聰明。地不滿東南。故",
    "X60n1120_003:0417a03": "左手足不如右手足強徤。故曲肱而枕者。虗左以實",
    "X60n1120_003:0417a04": "右也。",
    "X60n1120_003:0417a05": "不得脫裏衣臥。",
    "X60n1120_003:0417a06": "【箋】志於道者。睡眠時少。經行時多。或勞倦至極。暫臥",
    "X60n1120_003:0417a07": "少時。古人圓木為枕。所以自警。常令醒寂。若脫衣臥。",
    "X60n1120_003:0417a08": "則放意恣睡。志氣昏墮。差如小死。與道遠矣。唐張志",
    "X60n1120_003:0417a09": "和。學仙。一生臥不脫衣。其嫂為製衣。通身密縫。遂其",
    "X60n1120_003:0417a10": "志也。余參天童密老人。時行後架。歷堂舍十餘進方",
    "X60n1120_003:0417a11": "到。適當寒時。夜起怕冷。遂不脫衣臥。至今三十餘年。",
    "X60n1120_003:0417a12": "習以為常。而舟居著衣夜臥。殊覺快便。",
    "X60n1120_003:0417a13": "不得臥牀上笑語高聲。",
    "X60n1120_003:0417a14": "【箋】日作夜息。所以體察天地陰陽之理。乾動而坤靜",
    "X60n1120_003:0417a15": "也。若陰陽失位。理必乖違。是以臨臥。當寂然無聲。若",
    "X60n1120_003:0417a16": "靜夜笑語高聲。則為鬼神所呵。論語寢不言。葢有自",
    "X60n1120_003:0417a17": "也。",
    "X60n1120_003:0417a18": "不得聖像及法堂前。攜溺器過。",
    "X60n1120_003:0417a19": "【箋】周禮。天官曰。太尉掌王燕服。凡褻器。鄭司農云。褻。",
    "X60n1120_003:0417a20": "溺器也。名虎子。亦名伏虎　此言便利穢褻不淨之",
    "X60n1120_003:0417a21": "器。不可在尊長前攜過。況巍巍聖像前。敢褻慢哉。",
    "X60n1120_003:0417a22": "圍爐第十五",
    "X60n1120_003:0417a23": "【箋】古尊宿開堂說法。煅煉衲子。謂之開爐。或以禪",
    "X60n1120_003:0417a24": "堂作地爐。為禪眾禦寒也。五燈。趙州示眾云。老僧",
    "X60n1120_003:0417b01": "三十年在方丈。火爐頭有個無賓主話。直至如今",
    "X60n1120_003:0417b02": "無人舉著。◎臨濟。與河陽木塔長老。同在僧堂地",
    "X60n1120_003:0417b03": "燼邊坐。因說普化。每日在街市。掣風掣顛。知他是",
    "X60n1120_003:0417b04": "凡是聖。言未了。普化入來。師便問。汝是凡是聖。化",
    "X60n1120_003:0417b05": "云。汝且道我是凡是聖。濟便喝。化云。河陽新婦子。",
    "X60n1120_003:0417b06": "木塔老婆禪。臨濟小廝兒。却具一隻眼。師曰。賊。化",
    "X60n1120_003:0417b07": "云。賊賊便出去。◎明招謙。與僧擁爐。僧問。目前無",
    "X60n1120_003:0417b08": "法。意在目前。不是目前法。非耳目之所到。那句是",
    "X60n1120_003:0417b09": "主。那句是賓。謙指火曰。與我向此中拈出一莖眉",
    "X60n1120_003:0417b10": "毛得麼。僧曰。非但學人。盡大地人。喪身失命。謙曰。",
    "X60n1120_003:0417b11": "汝因甚把髻投衙。徑山杲曰。這僧有頭無尾。明招",
    "X60n1120_003:0417b12": "有尾無頭。若人道得頭尾圓全句。雲門與你柱杖。",
    "X60n1120_003:0417b13": "◎法昌在分寧之北千峯萬壑。古屋數間。師力耕",
    "X60n1120_003:0417b14": "火種。殊安樂之。衲子至。不堪其枯淡。多棄去。開爐",
    "X60n1120_003:0417b15": "日。以一力撾皷。陞座云。法昌今日開爐。行脚僧無",
    "X60n1120_003:0417b16": "一個。惟有十八高賢。緘口圍爐打坐。不是規矩嚴",
    "X60n1120_003:0417b17": "難。免見諸人話墮。直饒口似枰錘。未免燈籠看破。",
    "X60n1120_003:0417b18": "不知道絕功勳。安用修因證果。喝一喝云。但能一",
    "X60n1120_003:0417b19": "念回心。即脫二乘覊鎻。◎右霜楚圓慈明。與永首",
    "X60n1120_003:0417b20": "座同到汾陽。永未盡其妙。從師二十年。終不脫灑。",
    "X60n1120_003:0417b21": "一夕圍爐。深夜師以火筯敲炭曰。永首座。永首座。",
    "X60n1120_003:0417b22": "永咄曰。野狐精。師指永曰。訝郎當漢。又甚麼去也。",
    "X60n1120_003:0417b23": "永乃豁然。◎丹霞天然。過慧林寺。遇大寒。取木佛",
    "X60n1120_003:0417b24": "燒火向。院主呵曰。何得燒我木佛。師以杖子撥灰",
    "X60n1120_003:0417c01": "曰。我燒取舍利。主曰。木佛何有舍利。師曰。既無舍",
    "X60n1120_003:0417c02": "利。更取兩尊燒。主眉鬚墮落。◎龍門清遠佛眼。寒",
    "X60n1120_003:0417c03": "夜孤坐。撥爐見火一豆許。恍然自喜曰。深深撥。有",
    "X60n1120_003:0417c04": "些子。平生事。只如此。遽起閱几上傳燈錄。至破竈",
    "X60n1120_003:0417c05": "墮因緣。忽大悟。偈曰。刀刀林鳥啼。披衣終夜坐。撥",
    "X60n1120_003:0417c06": "火悟平生。窮神歸破墮。事皎人自迷。曲淡誰能和。",
    "X60n1120_003:0417c07": "念之永不忘。開門少人過。圓悟因詣其寮。舉青林",
    "X60n1120_003:0417c08": "搬三轉柴話驗之。雪岩上堂。火炙胸前煖。風吹背",
    "X60n1120_003:0417c09": "後寒。西來端的意。親切不相干。既是親切。為甚不",
    "X60n1120_003:0417c10": "相干。德山見龍潭石屋上堂。十月初一開爐諸方",
    "X60n1120_003:0417c11": "說寒道冷。福源一味尋常。不會安排施設。深深埋",
    "X60n1120_003:0417c12": "兩個炭團。滿滿堆一爐黃葉。莫嫌火種無多。只要",
    "X60n1120_003:0417c13": "煖氣相接。放下重簾。密糊窻紙。又誰管屋上濃霜。",
    "X60n1120_003:0417c14": "庭前深雪。但得自家一團和氣。外邊冷言冷語不",
    "X60n1120_003:0417c15": "須聽。由他歇好。諸禪德。本色住山人。且無刀斧痕。",
    "X60n1120_003:0417c16": "不得交頭接話耳說話。",
    "X60n1120_003:0417c17": "【箋】冷便向火。是衲僧本分。柴頭橫三豎四。火聚通紅。",
    "X60n1120_003:0417c18": "為衲子發大機用。慶快平生。若是無意致阿師。這邊",
    "X60n1120_003:0417c19": "那邊。喧喧雜話。過了一冬。於己何益。",
    "X60n1120_003:0417c20": "不得彈垢膩火中　不得烘焙鞋襪。",
    "X60n1120_003:0417c21": "【箋】開爐。原為大眾禦寒。不為一人烘焙。正當潔火通",
    "X60n1120_003:0417c22": "紅。正好薦取個事。若投之以垢膩。烘之以鞋襪。薰蒸",
    "X60n1120_003:0417c23": "穢氣。觸忤火神。兼之得罪大眾。亦非所以自愛。故制。",
    "X60n1120_003:0417c24": "不得向火太久。恐妨後人。稍煖。便宜歸位。",
    "X60n1120_003:0418a01": "【箋】天寒滴水滴凍。阿誰化炭供眾。地爐生發通紅。一",
    "X60n1120_003:0418a02": "星爆出火鳳。大家照顧褲裩。莫教燒個大洞。得煖須",
    "X60n1120_003:0418a03": "讓後人。坐久自然放縱。工夫妙在經行。話頭得力照",
    "X60n1120_003:0418a04": "用。一任屋角寒風吼似雷。鐵壁銀山吹不動。",
    "X60n1120_003:0418a05": "在房中住第十六",
    "X60n1120_003:0418a06": "【箋】寮舍全備。乃成叢林。惟道德功行者居焉。古人",
    "X60n1120_003:0418a07": "一機相契。或著槽廠。或明窓下安排。或眾公舉司",
    "X60n1120_003:0418a08": "執其事。或住禪堂。或東廊下閒住。其間抽爻換象。",
    "X60n1120_003:0418a09": "悉聽方丈裁之。五燈。仰山偉。律身甚嚴。燕坐忘夜",
    "X60n1120_003:0418a10": "旦。占一室。謝絕交道。有過者。虗己座以延之。躬起",
    "X60n1120_003:0418a11": "炷香叉手而立。南公聞之。以為太絕物。非和光同",
    "X60n1120_003:0418a12": "塵義。面誡之。偉曰。道業未辦。歲月如流。大根器。如",
    "X60n1120_003:0418a13": "雲門。趙州。猶曰。我惟粥飯二時。是雜用心。又曰。豈",
    "X60n1120_003:0418a14": "有工夫閒處用。矧行偉。根器日刼相倍者。寧暇囿",
    "X60n1120_003:0418a15": "世情。事清談。諛悅人。增我相乎。南賢之。石屋結制",
    "X60n1120_003:0418a16": "小參。佛祖門風將委地。說著令人心膽碎。扶持全",
    "X60n1120_003:0418a17": "在我兒孫。不料兒孫先作弊。紛紛走北向奔南。昧",
    "X60n1120_003:0418a18": "却正因營雜事。滿目風埃滿目塵。業識茫茫本無",
    "X60n1120_003:0418a19": "據。縱饒掛搭在僧堂。直待板鳴歸本位。聚頭寮舍",
    "X60n1120_003:0418a20": "鼓是非。收足蒲團便瞌睡。癡雲靉靆性天昏。石火",
    "X60n1120_003:0418a21": "交煎心鼎沸。暫時寂寂滯輕安。一向冥冥墮無記。",
    "X60n1120_003:0418a22": "百丈清規不肯行。外道經書勤講議。因果分明當",
    "X60n1120_003:0418a23": "等閒。罪福昭然渾不懼。或遷一榻一間房。放逸縱",
    "X60n1120_003:0418a24": "由身口意。頭上瓦。脚下磚。身上衣。口中味。一一皆",
    "X60n1120_003:0418b01": "從信心檀越人家施。未成道業若為消。捫心幾箇",
    "X60n1120_003:0418b02": "知慚愧。今日三。明日四。閒處光陰盡虗棄。一朝老",
    "X60n1120_003:0418b03": "病來相尋。閻羅催請死符至。從前所作業不忘。三",
    "X60n1120_003:0418b04": "途七趣從茲墮。袈裟失却復再難。鱗甲羽毛披則",
    "X60n1120_003:0418b05": "易。看他古之學道流。直忘人世輕名利。煑黃精。煨",
    "X60n1120_003:0418b06": "紫芋。飯一團。水一器。為療形枯聊接氣。石爛松枯",
    "X60n1120_003:0418b07": "竟不知。洗心更作累生計。物外清間一未高。世上",
    "X60n1120_003:0418b08": "黃金何足貴。刼空田地佛花開。香風觸破娘生鼻。",
    "X60n1120_003:0418b09": "選佛傷中及第歸。圓覺伽藍恣遊戲。茲因結制夜",
    "X60n1120_003:0418b10": "小參。不覺所言成此偈。",
    "X60n1120_003:0418b11": "更相問訊。須知大小。",
    "X60n1120_003:0418b12": "【箋】行護。若有得失言語。即須乞歡喜。不經宿。結其罪",
    "X60n1120_003:0418b13": "業。應互相讚美。不得背相毀說。互相譏諷。",
    "X60n1120_003:0418b14": "欲持燈火入。預告房內知云。火入。欲滅火。預問同房",
    "X60n1120_003:0418b15": "人。更用燈否。",
    "X60n1120_003:0418b16": "【箋】燈入預告者。恭敬供養心也。燈息預問者。取同房",
    "X60n1120_003:0418b17": "人之便。不敢自便也。",
    "X60n1120_003:0418b18": "滅燈火。不得口吹。念誦不得高聲。",
    "X60n1120_003:0418b19": "【箋】息燈不口吹有二義。一。燈上有微細虫。飛聚燄上。",
    "X60n1120_003:0418b20": "吾人不見。若口吹。則墮燄中而死。失慈悲故。二。燈乃",
    "X60n1120_003:0418b21": "火神所司。人之生也。莫不仗此破暗開明。成熟活命。",
    "X60n1120_003:0418b22": "若口吹。穢氣。不恭敬故。",
    "X60n1120_003:0418b23": "有人睡。不得打物作響。及高聲語笑。",
    "X60n1120_003:0418b24": "【箋】彼方睡時。當存愛敬。凡有舉動。心必沉靜。笑語高",
    "X60n1120_003:0418c01": "聲。擊物作橫。令彼不眠動彼嗔病。疊障無明。遮却真",
    "X60n1120_003:0418c02": "性。",
    "X60n1120_003:0418c03": "不得無故入他房院。",
    "X60n1120_003:0418c04": "【箋】先天山老人。嘗於寮舍門上。大書莫來合三字。深",
    "X60n1120_003:0418c05": "有意焉。四威儀中。是衲僧巴鼻。正好向自家一片閒",
    "X60n1120_003:0418c06": "田地上著力。切莫東觸西觸驀然被他繫在枯棒。暮",
    "X60n1120_003:0418c07": "暮朝朝。受他鞭逼。",
    "X60n1120_003:0418c08": "看病第十七",
    "X60n1120_003:0418c09": "【箋】梵網。若佛子。見一切疾病人。常應供養。如佛無",
    "X60n1120_003:0418c10": "異。八福田中。看病福田。是第一福田。若父母師僧",
    "X60n1120_003:0418c11": "弟子病。諸根不具。百種病苦惱。皆供養令差。而菩",
    "X60n1120_003:0418c12": "薩以瞋心。恨心。不看。乃至僧坊城邑。曠野山林道",
    "X60n1120_003:0418c13": "路中。見病不救濟者。犯輕垢罪。僧祇。有比丘。久病。",
    "X60n1120_003:0418c14": "佛因見之。躬與阿難為其洗身。及衣。又為說法。問",
    "X60n1120_003:0418c15": "云。汝曾看病否。答云。不曾。佛言。汝既不看。誰當看",
    "X60n1120_003:0418c16": "汝。佛乃制戒。自今以後。令諸弟子。應看。比丘若欲",
    "X60n1120_003:0418c17": "供養我。應供養病人。故說瞻病。有五德。一。知病人",
    "X60n1120_003:0418c18": "可食不可食。謂供給病人飲食所須。當看其可食",
    "X60n1120_003:0418c19": "者與之。不可食者則不與也。二。不惡賤病人大小",
    "X60n1120_003:0418c20": "便利唾吐。謂若看病人所。有大小便利唾吐臭穢。",
    "X60n1120_003:0418c21": "但盡心親近。為其洗滌。無起惡賤之心也。三。有慈",
    "X60n1120_003:0418c22": "愍心。不為衣食。謂或有病比丘死。佛令常視病者。",
    "X60n1120_003:0418c23": "受其衣物。時有略曾瞻病者。亦取衣物。佛言。不應",
    "X60n1120_003:0418c24": "如是。故看病人。但當以慈愍為心。不可為衣食也。",
    "X60n1120_003:0419a01": "四。能經理湯藥物等。謂病人若喜服藥。及別所需。",
    "X60n1120_003:0419a02": "當如實語之。應服與服。不應服。則不應與也。五。能",
    "X60n1120_003:0419a03": "為病人說法。謂看病之人。當為說法。能令病者歡",
    "X60n1120_003:0419a04": "喜。亦令自己善法有所增益也。高菴勸安老病僧",
    "X60n1120_003:0419a05": "文。貧道常聞藏教。諦審佛意。不許比丘坐受無功",
    "X60n1120_003:0419a06": "之食。生懶惰心。起我我見。每至晨朝。佛及弟子。持",
    "X60n1120_003:0419a07": "鉢乞食。不擇貴賤。心無高下。使得福者。一切均普。",
    "X60n1120_003:0419a08": "後所稱常住者。本為老病比丘不能行乞者設。非",
    "X60n1120_003:0419a09": "少壯之徒。可得而食。逮佛滅後。正法世中。亦復如",
    "X60n1120_003:0419a10": "是。像季以來。中國禪林不廢乞食。但推能者為之。",
    "X60n1120_003:0419a11": "所得利養。聚為招提。以安廣眾。遂輒逐日行乞之",
    "X60n1120_003:0419a12": "規。今聞數剎住持。不識因果。不安老僧。背戾佛旨。",
    "X60n1120_003:0419a13": "削弱法門。苟不住院。老將安歸。更不思常住財物。",
    "X60n1120_003:0419a14": "本為誰置。當推何心。以合佛心。推何行。以合佛行。",
    "X60n1120_003:0419a15": "昔佛在日。或不赴請。留身精舍。徧巡僧房。看視老",
    "X60n1120_003:0419a16": "病一一致問。一一辨置。仍勸請諸比丘。遞相恭敬。",
    "X60n1120_003:0419a17": "隨順方便。去其嗔嫌。此調御統理大眾之楷模也。",
    "X60n1120_003:0419a18": "今之當代。資用常住。資給口體。結托權貴。仍隔絕",
    "X60n1120_003:0419a19": "老病眾僧之物。掩為己有。佛心佛行。渾無一也。悲",
    "X60n1120_003:0419a20": "夫。古德云。老僧。乃山門之標榜。今禪林百僧之中。",
    "X60n1120_003:0419a21": "無一老者。老而不納。益知壽者之無補。反不如夭",
    "X60n1120_003:0419a22": "死。願今當代。各遵佛語。紹龍祖位。安撫老病。住持",
    "X60n1120_003:0419a23": "有無。隨宜供給。無使愚昧。專權。滅裂。致招來世短",
    "X60n1120_003:0419a24": "促之報。切宜加察。寶訓。高菴住雲居。聞衲子病。移",
    "X60n1120_003:0419b01": "延壽堂。咨嗟歎息。如出諸己。朝夕問候。以至躬自",
    "X60n1120_003:0419b02": "煎煑。不嘗不與食。或遇天氣稍寒。拊其背曰。衣不",
    "X60n1120_003:0419b03": "單乎。或值時暑。察其色曰。莫太熱乎。不幸不救。不",
    "X60n1120_003:0419b04": "問彼之有無。常住盡禮津送。知事或他辭。師吒之",
    "X60n1120_003:0419b05": "曰。昔百丈。為老病者立常住。爾不病死也。四方識",
    "X60n1120_003:0419b06": "者高其為人。及退雲居。過天台。衲子相從者。僅五",
    "X60n1120_003:0419b07": "十輩。間有不能往者。涕泣而別。葢其德感人如此。",
    "X60n1120_003:0419b08": "冥禪記。晉康法朗。學於中山。永嘉中與四比丘。回",
    "X60n1120_003:0419b09": "入天竺。過流沙。千餘里。道邊敗壞佛圖。無復堂殿。",
    "X60n1120_003:0419b10": "蓬蒿沒人。朗等下拜。見二僧各居。一人讀經。一人",
    "X60n1120_003:0419b11": "患痢。穢垢盈房。其讀經。日不營視。朗等。惻然為之",
    "X60n1120_003:0419b12": "浣濯。至六日。病者注痢如泉。料理不倦。其夜並謂。",
    "X60n1120_003:0419b13": "病者必不移旦。明晨往視。容色光恍。屋中穢物。皆",
    "X60n1120_003:0419b14": "是花香。並悟得道冥士試人也。病者曰。隔房比丘。",
    "X60n1120_003:0419b15": "是我和尚。久得道慧。可往禮覲。朗等先厭讀經者。",
    "X60n1120_003:0419b16": "無慈心。聞已。敬禮悔過。讀經者曰。諸君并至。同當",
    "X60n1120_003:0419b17": "入道。朗宿學業淺。此世未得願也。謂伴云。慧此居",
    "X60n1120_003:0419b18": "植根深。當現世得願。因留之。朗後還中山。為大法",
    "X60n1120_003:0419b19": "師。道俗宗之。南嶽法輪寺省行堂記。超然居士趙",
    "X60n1120_003:0419b20": "令矜撰。常謂諸苦之中。病苦為深。作福之中。省病",
    "X60n1120_003:0419b21": "為最。是故古人。以有病為善知識。曉人。以看病為",
    "X60n1120_003:0419b22": "福田。所以叢林為老病者設。今叢林聚眾。凡有病。",
    "X60n1120_003:0419b23": "使歸省行堂。不惟修省改行。以退病。亦欲人散夜",
    "X60n1120_003:0419b24": "靜孤燈獨照之際。究索大事。豈徒然哉。既命知堂。",
    "X60n1120_003:0419c01": "以司藥餌。又戒常住以足供須。此先佛之規制。近",
    "X60n1120_003:0419c02": "世不然。堂名延壽。鄙俚不經。病者不自省咎補躬。",
    "X60n1120_003:0419c03": "乖方湯藥妄投。反成沈痼。至有酷疾不參堂。以務",
    "X60n1120_003:0419c04": "疎逸者。大失建堂命名之意也。知堂名存實廢。或",
    "X60n1120_003:0419c05": "同路人。常住急以日用。殊不存撫。又復失優波待",
    "X60n1120_003:0419c06": "老病之意也。由是病人呻吟痛楚。日益增極。過在",
    "X60n1120_003:0419c07": "彼此。非如來咎。縱有親故問病。率皆鄉曲故舊。心",
    "X60n1120_003:0419c08": "既不普。事恐有差。今法輪病所。煥然一新。葢有本",
    "X60n1120_003:0419c09": "分人。事事色色成辦。無可論者。惟有病人。宜如何",
    "X60n1120_003:0419c10": "哉。省躬念罪。世之有識者。皆能遠此。衲僧分上直",
    "X60n1120_003:0419c11": "截機緣。當於頭痛額熱之時。薦取掉動底。於聲冤",
    "X60n1120_003:0419c12": "呌苦之際。領略徹困心。密密究思。是誰受病。人既",
    "X60n1120_003:0419c13": "不見。病從何來。人病雙亡。復是何物。直饒見得分",
    "X60n1120_003:0419c14": "明。正好為他將息。五燈。茗溪道行。嘗曰。我有大病。",
    "X60n1120_003:0419c15": "非世所醫。僧問曹山。古人云。我有大病。非世所醫。",
    "X60n1120_003:0419c16": "是甚麼病。山曰。攢簇不得底病。曰。一切眾生。還有",
    "X60n1120_003:0419c17": "此病也無。山曰。人人盡有。曰。和尚還有此病也無。",
    "X60n1120_003:0419c18": "山曰。正覓起處不得。曰。一切眾生為甚麼不病。山",
    "X60n1120_003:0419c19": "曰。一切眾生若病。即非一切眾生。曰。未審諸佛還",
    "X60n1120_003:0419c20": "病也無。山曰。有。曰。既有。為甚麼不病。山曰。謂伊惺",
    "X60n1120_003:0419c21": "惺。上封佛心才上堂。一法有形該動植。百川湍激",
    "X60n1120_003:0419c22": "競朝宗。昭琴不鼓雲天淡。想像毗耶老病翁。維摩",
    "X60n1120_003:0419c23": "病則上封病。上封病則柱杖子病。拄杖子病則森",
    "X60n1120_003:0419c24": "羅萬像病。森羅萬像病。則凡之與聖病。諸人還知",
    "X60n1120_003:0420a01": "病本起處麼。若也覺去。情與無情同一體。處處皆",
    "X60n1120_003:0420a02": "同真法界。其或未然。甜爪徹蒂甜。苦瓜連根苦。◎",
    "X60n1120_003:0420a03": "道悟真。臥病。院主問。和尚近日尊候如何。師曰。粥",
    "X60n1120_003:0420a04": "飯頭不得氣力。良久曰。會麼。曰。不會。師曰。老鼠尾",
    "X60n1120_003:0420a05": "上帶研推。◎雲巖不安。道吾謂曰。離此殻漏子。向",
    "X60n1120_003:0420a06": "甚處相見。巖曰。不生不滅處相見。曰。何不道。非不",
    "X60n1120_003:0420a07": "生不滅處。亦不求相見。◎慧日禪師。生削[髟/采]於譚",
    "X60n1120_003:0420a08": "空禪師。不納戒。所衣以雜綵挂身。常[打-丁+隻]小青竹謁",
    "X60n1120_003:0420a09": "西院陞其堂。院見笑曰。入涅槃堂裏去。師應諾輪",
    "X60n1120_003:0420a10": "竹杖而入。時有僧五百染時疾。師以杖次第點之。",
    "X60n1120_003:0420a11": "隨點而起。警訓。省病。訪舊論懷實可傷。經年獨臥",
    "X60n1120_003:0420a12": "涅槃堂。門無過客窓無紙。爐有寒灰蓆有霜。病後",
    "X60n1120_003:0420a13": "始知身是苦。徤時都為別人忙。老僧自有安閒法。",
    "X60n1120_003:0420a14": "八苦交煎總不妨。",
    "X60n1120_003:0420a15": "看病偈　見疾病人。當願眾生。知身空寂。離乖諍法。",
    "X60n1120_003:0420a16": "【箋】疏。乖違成病。知空則永無乖　菩薩見一切病人。",
    "X60n1120_003:0420a17": "作自己想。不啻以草根樹皮之藥而治。兼以柔軟語。",
    "X60n1120_003:0420a18": "安慰其心。勝一服清涼散。當此願者。謂眾生各執情",
    "X60n1120_003:0420a19": "見。以成痼疾。故其病不一。而藥亦不一。菩薩見病人",
    "X60n1120_003:0420a20": "來。隨其病源。破其情執。因病發藥。斷其病苦。復其本",
    "X60n1120_003:0420a21": "元。故當願下兩句。便是對病之藥案也。夫人之於病",
    "X60n1120_003:0420a22": "者。患有此身。殊不知此身本無。緣以地水火風四大",
    "X60n1120_003:0420a23": "而成。若一大不到。不能成其身。若一大增減些子。則",
    "X60n1120_003:0420a24": "諸根違和。故曰乖諍。然當云何。是離乖諍之法藥也。",
    "X60n1120_003:0420b01": "你纔起一離念。便是乖諍起處。當知此身。生而無生。",
    "X60n1120_003:0420b02": "無生而生。生既無生。病從何起。起處不得。是真空寂",
    "X60n1120_003:0420b03": "矣。",
    "X60n1120_003:0420b04": "若有病人。當慈心始終看之。",
    "X60n1120_003:0420b05": "【箋】徑山具德禮禪師。能料諸方禪病。晨起。凡事必以",
    "X60n1120_003:0420b06": "看病為先。而病人所需藥物。毋論貴重。必給之。以待",
    "X60n1120_003:0420b07": "病愈為快。如是三十餘年。未嘗少倦。故四方衲子。感",
    "X60n1120_003:0420b08": "恩。從者如雲　昔文殊菩薩。命善財童子採藥。善財",
    "X60n1120_003:0420b09": "云採甚麼藥。文殊曰。是藥採將來。時善財拾一莖草。",
    "X60n1120_003:0420b10": "度與文殊。殊曰。這一莖草。亦能生人。亦能殺人。法昌",
    "X60n1120_003:0420b11": "曰。善財拾得一莖草來。已被文殊瞞過。如文殊道是",
    "X60n1120_003:0420b12": "藥採將來。善財道何處不是藥。豈文殊又揀道。何處",
    "X60n1120_003:0420b13": "是藥耶。法昌且代善財問。有一種藥。生長無陰陽山",
    "X60n1120_003:0420b14": "谷之地。形之不可求。味之不可得。雖使神農再世。亦",
    "X60n1120_003:0420b15": "不能形而味之。且道這一種藥。是甚麼藥。作麼生採。",
    "X60n1120_003:0420b16": "有能代文殊轉一語否。若能轉。其人當於形味之外。",
    "X60n1120_003:0420b17": "一言之下。可以除眾之病。茲藥谷善醫從予問道。有",
    "X60n1120_003:0420b18": "年。於癸巳冬薙髮。意將棄醫參禪。噫。禪豈別有耶。祗",
    "X60n1120_003:0420b19": "消明盡醫理。佛法自然現前。所以迦文名三界醫王。",
    "X60n1120_003:0420b20": "何不依而行之。余故於子未薙髮前。命名上藥。既薙",
    "X60n1120_003:0420b21": "髮後。示號藥谷。此名。此號。即善財拾一莖草處。即我",
    "X60n1120_003:0420b22": "所謂無陰陽山谷之地也。於斯見得。可以見文殊命",
    "X60n1120_003:0420b23": "善財採藥之意。可以見善財拾藥之意。可以見法昌",
    "X60n1120_003:0420b24": "代善財之一問。可以見將來代文殊之一答。乃至不",
    "X60n1120_003:0420c01": "妨以向上。更向上。秖向未開口處。未拈藥時。直見第",
    "X60n1120_003:0420c02": "一義諦也。向上事。未能頓悟。且以向下事。為子道破。",
    "X60n1120_003:0420c03": "向下事者。六度齊修。亦可以漸及向上事。梵網云。八",
    "X60n1120_003:0420c04": "福田中。看病是第一福田。病且貧者。或以藥施。或以",
    "X60n1120_003:0420c05": "方施。病且富者。或不受其謝。而勸之齋僧。或一。以至",
    "X60n1120_003:0420c06": "百千萬計。或受其謝。不為己用。為飯僧功德。即檀波",
    "X60n1120_003:0420c07": "羅蜜也。病之苦者。穢不堪近。而弗懼却。秪以好心看",
    "X60n1120_003:0420c08": "之。即忍辱波羅蜜也。夫病之起。莫不由於貪嗔痴而",
    "X60n1120_003:0420c09": "成痼疾。當以尊重口戒之。勿貪。勿嗔。勿癡。凡藥石之",
    "X60n1120_003:0420c10": "忌者。戒之勿食。即戒波羅蜜也。看人之病。作自己想。",
    "X60n1120_003:0420c11": "忙也看。閑也看。看之不倦。直待人病愈。而我心方安。",
    "X60n1120_003:0420c12": "即精進波羅蜜也。人之患病不一。非多讀書。不能盡",
    "X60n1120_003:0420c13": "人之性。然讀書多。而議論不一。苟非確見。則以書而",
    "X60n1120_003:0420c14": "廢人。故曰。熟讀王叔和。不如臨症多。望聞問切之外。",
    "X60n1120_003:0420c15": "當深體察。如向病人身中走過一徧。洞見臟腑。始知",
    "X60n1120_003:0420c16": "其受病之源。從何經絡。楞嚴云。知賊所在。然後發兵",
    "X60n1120_003:0420c17": "討除。知賊所在。則伐兵不亂。而除賊不難。知病所在。",
    "X60n1120_003:0420c18": "則用藥不謬而除病亦易。知病之源。而不謬看者。即",
    "X60n1120_003:0420c19": "智波羅蜜也。既知病之受處。而收功在用藥。夫病。賊",
    "X60n1120_003:0420c20": "也。藥。兵也。用藥如用兵。不得已而用之。勿使兵亂而",
    "X60n1120_003:0420c21": "為賊。藥亂為病。如砒鴆之毒。不可用也。而猶有可用。",
    "X60n1120_003:0420c22": "參芩之補。可用也。而猶有不可用。當辨其病之損益",
    "X60n1120_003:0420c23": "何如。所以拈一味藥。照用隨時。臨機變化。生之以殺。",
    "X60n1120_003:0420c24": "殺之以生。惟在掌握中運之。所謂醍醐毒藥。一道而",
    "X60n1120_003:0421a01": "行。即禪波羅蜜也。此看病之六度齊修。則身等醫王。",
    "X60n1120_003:0421a02": "阿難代文殊之一答。而何有於善財之一莖。",
    "X60n1120_003:0421a03": "到尼寺第十八",
    "X60n1120_003:0421a04": "【箋】沙彌尼。亦云沙彌離。亦云勤女○佛告諸弟子。",
    "X60n1120_003:0421a05": "汝慎莫妄度沙彌離。女人姿態難保。悅在須臾。更",
    "X60n1120_003:0421a06": "生惡意。譬如水泡一起。一滅。無有常定。能見人根。",
    "X60n1120_003:0421a07": "觀其大行。見其宿罪。今以盡度便得道者。急當度",
    "X60n1120_003:0421a08": "之。自非菩薩羅漢。不可度尼　比丘到尼寺。除僧",
    "X60n1120_003:0421a09": "差羯磨。說戒。外數數入者。非梵行也。澄觀大師十",
    "X60n1120_003:0421a10": "事自勵云。體不捐沙門之表。心不違如來之制。坐",
    "X60n1120_003:0421a11": "不背法界之經。性不染情礙之境。足不履尼寺之",
    "X60n1120_003:0421a12": "塵。脇不觸居士之榻。目不視非儀之綵。舌不味過",
    "X60n1120_003:0421a13": "午之餚。手不釋圓明之珠。宿不離衣鉢之側。今人",
    "X60n1120_003:0421a14": "不顧佛祖明訓。不避世人嫌疑。數數入尼寺之門。",
    "X60n1120_003:0421a15": "為佛法王法之所呵棄者。廉耻殆盡。",
    "X60n1120_003:0421a16": "有異坐。方坐。無異坐。不得坐。",
    "X60n1120_003:0421a17": "【箋】異坐者。別坐也。四分。露現坐。屏覆坐。俱制。此雖別",
    "X60n1120_003:0421a18": "坐。亦不可久坐。遠嫌疑也。◎若說法。至日暮者。波逸",
    "X60n1120_003:0421a19": "提。",
    "X60n1120_003:0421a20": "不得為非時之說。",
    "X60n1120_003:0421a21": "【箋】非時者。謂非尼寺所說之言。猶服藥知藥忌也。故",
    "X60n1120_003:0421a22": "曰。說法不及時。是法亦非法。四分。入尼寺說法。不過",
    "X60n1120_003:0421a23": "五六語。過者。犯。法華。乃至深愛法者。亦不為多說。況",
    "X60n1120_003:0421a24": "非時說乎。",
    "X60n1120_003:0421b01": "若還不得說其好醜。",
    "X60n1120_003:0421b02": "【箋】大圓鏡裏。本無好醜。如芍藥花開菩薩面。椶櫚樹",
    "X60n1120_003:0421b03": "長夜叉頭。影入鏡中。而鏡終不道我是夜叉。我是菩",
    "X60n1120_003:0421b04": "薩。若道。則此鏡非妖即怪。當下撲破。你看菩薩夜叉。",
    "X60n1120_003:0421b05": "好醜之相。在甚麼處。",
    "X60n1120_003:0421b06": "不得書疏往來。及假借裁割洗浣等。",
    "X60n1120_003:0421b07": "【箋】內則。不通乞假。男女不通衣裳。故少年僧尼。書疏",
    "X60n1120_003:0421b08": "往來等事。雖戒律氷清。心境兩寂。旁觀者。能無異論。",
    "X60n1120_003:0421b09": "以至日久月深。或心志失守。而有玉通晚年之憾。故",
    "X60n1120_003:0421b10": "痛絕之。",
    "X60n1120_003:0421b11": "不得手為淨髮。",
    "X60n1120_003:0421b12": "【箋】男女觸體而心不亂者。自古惟柳下惠一人。即阿",
    "X60n1120_003:0421b13": "難猶遜一籌。當此薄世。縱使柳下惠生於今日。亦當",
    "X60n1120_003:0421b14": "效魯男子無疑。今與尼淨髮。縱不亂心。形跡不雅。使",
    "X60n1120_003:0421b15": "彼同類淨髮。則嫌疑永息。",
    "X60n1120_003:0421b16": "附　無二人。不得單進。",
    "X60n1120_003:0421b17": "不得彼此送禮　不得囑托尼僧入豪貴家化緣。及",
    "X60n1120_003:0421b18": "求念經懺等。",
    "X60n1120_003:0421b19": "【箋】叢林興工拮据。非不望檀越之施。必待緣熟。果然",
    "X60n1120_003:0421b20": "道德高邁。行業真實。則不求施而施來。不募緣而緣",
    "X60n1120_003:0421b21": "至。何必用如許心。旁人觀之。如鼠竊狗偷之狀。所緣",
    "X60n1120_003:0421b22": "未遂。疑謗漫生。縱使梵宇高出須彌。不足羨也。何如",
    "X60n1120_003:0421b23": "修己待緣而成者也。經云。若以少物贈遺。縱使七寶",
    "X60n1120_003:0421b24": "塔成。種種莊嚴。不如清淨持戒。即是供養如來真寶",
    "X60n1120_003:0421c01": "法身。",
    "X60n1120_003:0421c02": "不得與尼僧結拜父母姉妹道友。",
    "X60n1120_003:0421c03": "【箋】八敬法。百歲老比丘尼。見七歲小沙彌。應禮拜。今",
    "X60n1120_003:0421c04": "有沙彌反拜尼僧。大違佛制。不知辭親割愛。所為何",
    "X60n1120_003:0421c05": "事。若不學道。即不孝論。今禿人少年。不知羞耻。為求",
    "X60n1120_003:0421c06": "惡利。結拜乾娘。非惟佛法之所不容。而王法亦當痛",
    "X60n1120_003:0421c07": "治。嗚呼。父母非親誰更親。昧却真心拜婦人。安得吹",
    "X60n1120_003:0421c08": "毛橫宇宙。鄭風掃盡見天倫。張梅村擬寒山詩。離親",
    "X60n1120_003:0421c09": "為出家。出家反結拜。世上雖有緣。僧中却無賴。一頂",
    "X60n1120_003:0421c10": "如來衣。竟被他販賣。出此敗家兒。佛也無可奈。",
    "X60n1120_003:0421c11": "至人家第十九",
    "X60n1120_003:0421c12": "【箋】正法念經。彼惡比丘。現持戒相。令彼檀越。心信",
    "X60n1120_003:0421c13": "敬已。共諸朋侶。數數往彼檀越家。如是比丘。隨己",
    "X60n1120_003:0421c14": "所聞。少知佛法。共其同侶。為彼檀越說所知法。如",
    "X60n1120_003:0421c15": "是方便。欲令檀越為彼比丘所得利養。而施與之。",
    "X60n1120_003:0421c16": "如是比丘。形相沙門。第一大賊。冥祥記。宋僧規。為",
    "X60n1120_003:0421c17": "京兆張瑜。請在家供養。無疴忽暴死。二日乃蘇。曰。",
    "X60n1120_003:0421c18": "被五人縛去。俄至一城。監官執筆觀簿。又一人朱",
    "X60n1120_003:0421c19": "衣玄冠來。曰。簿上無此人名。監官曰。殺鬼何以濫",
    "X60n1120_003:0421c20": "將人來。乃鞭之。頃有使者稱天帝。喚道人即至。帝",
    "X60n1120_003:0421c21": "曰。汝是沙門。何不勤業而為小鬼橫捕耶。但命未",
    "X60n1120_003:0421c22": "盡。今當還生。宜勤精進。勿屢遊白衣家。殺鬼取人",
    "X60n1120_003:0421c23": "亦多枉濫。如汝比也。語畢。還遣使送歸。還至瑜家。",
    "X60n1120_003:0421c24": "五燈。雲門到江州。陳尚書家齋。纔到便問。儒書中",
    "X60n1120_003:0422a01": "即不問。三乘十二分教。自有座主。作麼生是衲僧",
    "X60n1120_003:0422a02": "行脚事。師曰。曾問幾人來。曰。即今問上座。師曰。即",
    "X60n1120_003:0422a03": "今且置。作麼生是教意。曰。黃卷赤軸。師曰。這個是",
    "X60n1120_003:0422a04": "文字語言。作麼生是教意。曰。口欲言而辭喪。心欲",
    "X60n1120_003:0422a05": "緣而慮忘。師曰。口欲言而辭喪。為對有言。心欲緣",
    "X60n1120_003:0422a06": "而慮忘。為對妄想。作麼生是教意。書無語。師曰。見",
    "X60n1120_003:0422a07": "說尚書看法華經。是否。曰。是。師曰。經中道。一切治",
    "X60n1120_003:0422a08": "生產業。皆與實相不相違背。且道非非想天。有幾",
    "X60n1120_003:0422a09": "人退位。書無語。師曰。尚書且莫草草。三經五論。師",
    "X60n1120_003:0422a10": "僧拋却。特入叢林。十年二十年。尚不奈何。尚書又",
    "X60n1120_003:0422a11": "爭得會。書禮拜曰。某甲罪過。◎大同濟。訪龐居士。",
    "X60n1120_003:0422a12": "士曰。憶在母胎。有一則語。舉似阿師。切不得作道",
    "X60n1120_003:0422a13": "理主持。師曰。猶是隔生也。士曰。向道不得作道理。",
    "X60n1120_003:0422a14": "師曰。驚人之句。爭得不怕。士曰。如斯見解。可謂驚",
    "X60n1120_003:0422a15": "人。師曰。不作道理。却成作道理。士曰。不但隔一生",
    "X60n1120_003:0422a16": "兩生。師曰。粥飯底僧一任檢責。士鳴指三下。◎丹",
    "X60n1120_003:0422a17": "霞訪龐居士。見女子靈照洗菜次。師曰。居士在否。",
    "X60n1120_003:0422a18": "女子放下菜藍。叉手而立。師又問。居士在否。女子",
    "X60n1120_003:0422a19": "提藍便行。師遂回。須臾士歸。女子舉前話。士曰。丹",
    "X60n1120_003:0422a20": "霞在麼。女曰。去也。士曰。赤土塗牛奶。又一日訪龐",
    "X60n1120_003:0422a21": "居士。至門首相見。師乃問。居士在否。士曰。饑不擇",
    "X60n1120_003:0422a22": "食。師曰。龐老在否。士曰。蒼天蒼天。便入宅去。師曰。",
    "X60n1120_003:0422a23": "蒼天蒼天。便回。◎巖頭豁。因沙汰。甘贄家過夏。補",
    "X60n1120_003:0422a24": "衣次。贄行過。師以鍼作劄勢。贄遂整衣。欲謝。妻問。",
    "X60n1120_003:0422b01": "作甚麼。贄云。說不得。妻云。也要大家知。贄舉前話。",
    "X60n1120_003:0422b02": "妻云。此去三十年後。須知一回飲水一回咽。女子",
    "X60n1120_003:0422b03": "聞云。誰知盡大地性命。被奯上座劄將去。",
    "X60n1120_003:0422b04": "到人家偈　到人門戶。當願眾生。入於一切。佛法之",
    "X60n1120_003:0422b05": "門。",
    "X60n1120_003:0422b06": "【箋】大解脫道人。普見千門萬戶。無非一華藏玄門。一",
    "X60n1120_003:0422b07": "華藏玄門。容納千門萬戶。所以識得涅槃心。悟入差",
    "X60n1120_003:0422b08": "別智。了却差別智。討甚涅槃心。君不見。屠門酒肆。處",
    "X60n1120_003:0422b09": "處道場。柳巷華街。頭頭般若。雖然。須是全體作用。方",
    "X60n1120_003:0422b10": "得自在無礙。若有一絲頭不斷。便拘絆殺人。",
    "X60n1120_003:0422b11": "入其家舍。當願眾生。得入佛乘。三世平等。",
    "X60n1120_003:0422b12": "【箋】疏。未入。則諸家差別。入已。惟一無多。如入佛乘。無",
    "X60n1120_003:0422b13": "二三也　家舍。非無謂入也。謂化度之緣已熟。故曰",
    "X60n1120_003:0422b14": "當願。佛乘者。法華十方佛土中。惟有一佛乘是也。其",
    "X60n1120_003:0422b15": "餘諸乘。各執異見高下不齊。惟佛一乘。無高無下。無",
    "X60n1120_003:0422b16": "今無古。無去無來。無齊不齊。故曰。三世平等。華嚴。知",
    "X60n1120_003:0422b17": "諸世間悉平等。莫非心語一切業。眾生幻化無有實。",
    "X60n1120_003:0422b18": "所有果報從茲起。",
    "X60n1120_003:0422b19": "有異坐。當坐。不宜雜坐。",
    "X60n1120_003:0422b20": "【箋】世尊預知末世澆漓。輕毀佛法。故制此篇。以警後",
    "X60n1120_003:0422b21": "學。不得與俗人雜坐。講說世諦。",
    "X60n1120_003:0422b22": "人問經。當知時。慎勿為非時之說。",
    "X60n1120_003:0422b23": "【箋】如來觀機投教。五時說法。不出個知時。歷代祖師。",
    "X60n1120_003:0422b24": "鉗錘煅煉。亦不出個知時。故知知時默者。其聲如雷。",
    "X60n1120_003:0422c01": "不知時說者。即波旬說。今諸方以諷刺。怒罵為說法。",
    "X60n1120_003:0422c02": "是則固是。未免旁觀者哂。",
    "X60n1120_003:0422c03": "不得多笑。",
    "X60n1120_003:0422c04": "【箋】內則。男子入內。不笑不指。",
    "X60n1120_003:0422c05": "主人設食。雖非法會。亦勿失儀軌。",
    "X60n1120_003:0422c06": "【箋】道人到處。即法會。主人信心。即道場。所施既信。受",
    "X60n1120_003:0422c07": "供宜誠。葢有不知慚愧。略無威儀。且不能增長其信",
    "X60n1120_003:0422c08": "心。而反生其疑謗。故制。",
    "X60n1120_003:0422c09": "無犯夜行。",
    "X60n1120_003:0422c10": "【箋】道人青天白日。正大光明而行。猶遭人簡點。況犯",
    "X60n1120_003:0422c11": "夜乎。即今王令稍嚴。不許夜行。投明須到。且道既不",
    "X60n1120_003:0422c12": "許夜行。如何得投明即到。聞者寧不驚惕。",
    "X60n1120_003:0422c13": "不得空室內或屏處。與女人共坐共語。",
    "X60n1120_003:0422c14": "【箋】增一經。莫與女人通。亦莫共言語。有能遠離者。則",
    "X60n1120_003:0422c15": "離於八難。毗尼事義集要。迦留跎夷。與親友婦齋優",
    "X60n1120_003:0422c16": "婆夷。互相繫意。於乞食時至其家。共牀坐。說非法語。",
    "X60n1120_003:0422c17": "毗舍佉母。聞聲闚見。白佛結戒。四分。若比丘。共女人",
    "X60n1120_003:0422c18": "獨在屏覆障處。可作淫處坐。說非法語。有住信優婆",
    "X60n1120_003:0422c19": "夷。於三法中。一一說法。若波羅夷。若僧伽婆尸沙。若",
    "X60n1120_003:0422c20": "波逸提。是坐比丘。自言我犯是罪。於三法中。應一一",
    "X60n1120_003:0422c21": "治。若波羅夷。若僧伽婆尸沙。若波逸提。如住信優婆",
    "X60n1120_003:0422c22": "夷所說。應如法治是比丘。是名不定法。燈錄。道林。隱",
    "X60n1120_003:0422c23": "居太白山。路絕登涉。木石濟形。絕無營慮。奉勅住興",
    "X60n1120_003:0422c24": "國。未幾。逃梁山。鑿窟而住。師不以女人染緣。不面為",
    "X60n1120_003:0423a01": "說法。不受食。不令至室。臨終所親。有問疾者。隔障潛",
    "X60n1120_003:0423a02": "知。遽止之。不令面。",
    "X60n1120_003:0423a03": "不得書疏往來等(同前尼寺)。",
    "X60n1120_003:0423a04": "附　不得左右邪視。",
    "X60n1120_003:0423a05": "【箋】古云。欲知其人。視其眸子。凡眸子不正。其心不端。",
    "X60n1120_003:0423a06": "不得雜話。",
    "X60n1120_003:0423a07": "【箋】雜話。剽竊流俗之言。如亂絲之絆荊棘。絕無頭緒。",
    "X60n1120_003:0423a08": "若鴞鳥之呌荒丘。且多怪响。未有不怨聽者也。",
    "X60n1120_003:0423a09": "若與女人語。不得低聲密語　不得多語。",
    "X60n1120_003:0423a10": "【箋】長阿含經。阿難白佛言。佛滅度後。諸女人輩來受",
    "X60n1120_003:0423a11": "誨者。當如之何。佛告阿難。莫與相見。阿難又白。設相",
    "X60n1120_003:0423a12": "見者。當如之何。佛言。莫與共語。阿難又白。設與語。當",
    "X60n1120_003:0423a13": "如之何。佛言。當自檢心。",
    "X60n1120_003:0423a14": "不得詐現。威儀。假粧禪相。求彼恭敬。",
    "X60n1120_003:0423a15": "【箋】威儀貴本分。詐現非真實。禪相本無相。無相豈粧",
    "X60n1120_003:0423a16": "得。縱使粧得成。難逃真鑑識。如猿學打坐。外像內心",
    "X60n1120_003:0423a17": "忒。微微境風生。嬉戲偷果食。瞻彼高尚人。澄定久深",
    "X60n1120_003:0423a18": "默。又如在紅爐。精金無變色。",
    "X60n1120_003:0423a19": "不得誑說佛法。亂答他問。求彼恭敬。",
    "X60n1120_003:0423a20": "【箋】五燈。百丈上堂。有一老人隨眾聽法。一日眾退。惟",
    "X60n1120_003:0423a21": "老人不去。師問。汝是何人。老人曰。某非人也。於過去",
    "X60n1120_003:0423a22": "迦葉佛時。曾住此山。因學人問。大修行人。還落因果",
    "X60n1120_003:0423a23": "也無。某對云。不落因果。遂五百生墮野狐身。今請和",
    "X60n1120_003:0423a24": "尚代一轉語。貴脫野狐身。師曰。汝問。老人曰。大修行",
    "X60n1120_003:0423b01": "人。還落因果也無。師曰。不昧因果。老人於言下大悟。",
    "X60n1120_003:0423b02": "作禮曰。某已脫野狐身。住在山後。敢乞依亡僧例津",
    "X60n1120_003:0423b03": "送。師令維那白椎告眾。食後送亡僧。大眾聚議。一眾",
    "X60n1120_003:0423b04": "皆安。涅槃堂又無病人。何故如此。食後師領眾至山",
    "X60n1120_003:0423b05": "後。巖下以杖挑出一死野狐。乃依法火葬。師至晚上",
    "X60n1120_003:0423b06": "堂。舉前因緣。黃檗便問。古人錯抵對一轉語。墮五百",
    "X60n1120_003:0423b07": "生野狐身。轉轉不錯。合作個甚麼。師曰。近前來。向汝",
    "X60n1120_003:0423b08": "道。檗近前打師一掌。師笑曰。將謂胡鬚赤。更有赤鬚",
    "X60n1120_003:0423b09": "胡。時溈山。在會下作典座。司馬頭陀舉野狐話問。典",
    "X60n1120_003:0423b10": "座作麼生。座撼門扇三下。司馬曰。太麤生。座曰。佛法",
    "X60n1120_003:0423b11": "不是這個道理。◎玉磵林。頌北斗裏藏身。五祖戒罷",
    "X60n1120_003:0423b12": "參席。訪遊晤林。林詢頌意。舉目視之。戒曰。果如是。雲",
    "X60n1120_003:0423b13": "門一值一錢。公當失兩日。遂去。林竟如所言。戒晚年",
    "X60n1120_003:0423b14": "亦損一目。今妄意先德之言。疑誤後生。林可為戒。",
    "X60n1120_003:0423b15": "不得送盒禮效白衣往還。",
    "X60n1120_003:0423b16": "【箋】四分律。送物與白衣家。謂之污他家。謂與者喜。不",
    "X60n1120_003:0423b17": "與者怨。遂生誹謗。故制。",
    "X60n1120_003:0423b18": "不得管人家務。",
    "X60n1120_003:0423b19": "【箋】天性至親。忍心割愛。為求道故。當屏除一切世緣。",
    "X60n1120_003:0423b20": "猛力參學。庶幾報恩有地。有輩無知。身雖出家。與俗",
    "X60n1120_003:0423b21": "無異。乃至脇肩諂笑。今日到某老爺家說事。明日到",
    "X60n1120_003:0423b22": "某相公家攀緣。自己本分事。全不提起。一朝老病相",
    "X60n1120_003:0423b23": "催。老爺相公。多替你不得。",
    "X60n1120_003:0423b24": "不得雜坐酒席。",
    "X60n1120_003:0423c01": "【箋】梵網。不得止酒舍。雜坐尤其不宜。謂酒人之中。多",
    "X60n1120_003:0423c02": "猖狂。雖不與之共飲。萬一為彼輕薄。污辱法門。故制",
    "X60n1120_003:0423c03": "不得結拜白衣人作父母姊妹(尼僧結拜義同)。不得說僧中",
    "X60n1120_003:0423c04": "過失。",
    "X60n1120_003:0423c05": "【箋】與俗士談論。當以誠諦之語發其信心。若說僧過",
    "X60n1120_003:0423c06": "如以利刀斷其信根故。今諸方公道久廢。佛法不行",
    "X60n1120_003:0423c07": "凡有小事動輒刻揭。告訴官長借勢威嚇欺凌法屬",
    "X60n1120_003:0423c08": "削弱法門。痛哉。世上若存公道在。白衣說法比丘聽。",
    "X60n1120_003:0423c09": "省親第二十",
    "X60n1120_003:0423c10": "【箋】五燈。睦州陳尊宿。至孝。嘗織蒲鞋以養母。故諸",
    "X60n1120_003:0423c11": "方有陳蒲鞋之稱。因巢宼入境。師標大草屨於城",
    "X60n1120_003:0423c12": "門巢欲去之。盡力不能舉。歎曰。此中有大聖人遂",
    "X60n1120_003:0423c13": "含去　睦州織蒲鞋養母。不用施物而供者。不敢",
    "X60n1120_003:0423c14": "置母於不義之地也。當時標草屨於城上。以禦巢",
    "X60n1120_003:0423c15": "宼。而草屨。曷足以當萬夫之勇乎。誰謂萬夫之勇。",
    "X60n1120_003:0423c16": "竟不能動一艸屨誠孝之所感也。今之為僧者誰",
    "X60n1120_003:0423c17": "不受父母養育之恩。而有其身。一旦登枝。自謂出",
    "X60n1120_003:0423c18": "世。乃不顧高堂。絕菽水之歡。室中受饑寒之苦。於",
    "X60n1120_003:0423c19": "心安乎。較之睦州之孝。以為何如。高僧傳。周洛京",
    "X60n1120_003:0423c20": "福先寺道丕。唐之宗室。父從軍至霍山。後丕雖童",
    "X60n1120_003:0423c21": "時戲。終鮮笑容。七歲絕葷羶。白母禮保壽繼能法",
    "X60n1120_003:0423c22": "師。十九通經義。又駕遷洛京。長安焚蕩。時劉開道",
    "X60n1120_003:0423c23": "作亂。荷母入華山。安止巖穴。時穀勇貴。每斗萬錢。",
    "X60n1120_003:0423c24": "丕乞食供母。母問。食未。對曰。向外齋耳。恐傷母意。",
    "X60n1120_003:0424a01": "年二十。母曰。汝父霍山亡後。戰場骨曝霜露。汝能",
    "X60n1120_003:0424a02": "收歸葬。不亦孝乎。遂辭母往霍山。立草菴聚白骨。",
    "X60n1120_003:0424a03": "晝夜誦經。曰。古人精誠所感。滴血認骨。我今至孝。",
    "X60n1120_003:0424a04": "豈無靈驗。倘羣骨中。有動轉者。即我父遺骸也。一",
    "X60n1120_003:0424a05": "心注想。目未輕捨。數日間。果有枯髏。從骨聚中躍",
    "X60n1120_003:0424a06": "出。搖曳良久。丕即躃踴抱持。貴歸華陰。是夜其母。",
    "X60n1120_003:0424a07": "夢夫歸舍。明晨骨至。其孝感聲譽日高。道行益廣。",
    "X60n1120_003:0424a08": "後唐莊宗明宗。凡內建香壇應制談論。都居元席。",
    "X60n1120_003:0424a09": "筆飡。道興。為沙彌時。天下大亂。母為賊掠去。離城",
    "X60n1120_003:0424a10": "六十里。尋逐至。已被傷未絕。賊見曰。此僧誠為至",
    "X60n1120_003:0424a11": "孝。逐母至此。便不盡命。乃背母還城。◎釋大同。至",
    "X60n1120_003:0424a12": "孝恨蚤喪父母至忌日必流涕不已。養母純至。非",
    "X60n1120_003:0424a13": "惟順色溫良。而必使心餐道味。及亡。蒸嘗無闕。且",
    "X60n1120_003:0424a14": "求名儒撰特戒甚嚴一鉢外無長物惟有書史五",
    "X60n1120_003:0424a15": "千餘卷。◎下定林。至孝。輕財好施。家貧母亡。太守",
    "X60n1120_003:0424a16": "賜米五千石。不受。乃身自負土。種植松栢。廬於墓",
    "X60n1120_003:0424a17": "所泣血三年。遂斷髮。寶訓。晦堂曰。先師進止嚴重。",
    "X60n1120_003:0424a18": "見者敬。畏衲子因事請假。多峻拒弗從。惟聞省視",
    "X60n1120_003:0424a19": "親老。氣色穆然。見於顏面。盡禮津遺。其愛人恭孝",
    "X60n1120_003:0424a20": "如此。◎元允恭。憶母詩。霜殞萱花淚濕衣。白頭無",
    "X60n1120_003:0424a21": "復倚柴扉。去年五月黃梅雨。曾賣袈裟貰米歸。",
    "X60n1120_003:0424a22": "雜錄。恭行已。上虞人。平生苦學。內外典靡不研究",
    "X60n1120_003:0424a23": "尤工詩。母老無託。乞食以養。嘗與母渡錢塘詩云",
    "X60n1120_003:0424a24": "母在藍輿子在途。子行不上母先呼。斷橋流水斜",
    "X60n1120_003:0424b01": "陽外。羞見寒林返哺烏。觀此。知其為人矣。石屋送",
    "X60n1120_003:0424b02": "慶侍者回里詩。汝師年老中山寺。朝暮無人可瞻",
    "X60n1120_003:0424b03": "視。不歸洒掃執巾瓶。師資禮法合也未。汝母兼又",
    "X60n1120_003:0424b04": "年紀高。除汝一人更無二。望斷秋風未見歸。倚門",
    "X60n1120_003:0424b05": "日日長垂淚。離師棄母入山來。所圖畢竟成何事。",
    "X60n1120_003:0424b06": "古言孝為百行先。在俗在僧誰不然。侍師奉母名",
    "X60n1120_003:0424b07": "敬田。何須入眾并參禪。忽然思靜又嫌喧。短策不",
    "X60n1120_003:0424b08": "妨間往還。",
    "X60n1120_003:0424b09": "省親偈　孝順父母。當願眾生。善事於佛。護養一切。",
    "X60n1120_003:0424b10": "【箋】鈔。以是至德者。孝經註夫子語曾子曰。先王有至",
    "X60n1120_003:0424b11": "德要道。民用和睦上下無怨汝知之乎。註。至德表孝",
    "X60n1120_003:0424b12": "悌也。要道者。禮樂也。上至天子。下至庶人。皆當孝行",
    "X60n1120_003:0424b13": "無始終也。大集經。世間無佛。善事父母。事父母者。即",
    "X60n1120_003:0424b14": "是事佛。父母捨我。為先覺故。今翻令事者。生長法身",
    "X60n1120_003:0424b15": "故。護養一切者。一切眾生皆我子。故護之。一切男女。",
    "X60n1120_003:0424b16": "皆我父母。故養之。生生無不從之受生。故平等敬之。",
    "X60n1120_003:0424b17": "法身佛故　此頌。乃世尊孝順父母之法式也。此願",
    "X60n1120_003:0424b18": "者。當願學世尊所行之孝道也。然則孝道之法。當云",
    "X60n1120_003:0424b19": "何。下兩句。正顯孝順之旨。當知世尊之事父母。同於",
    "X60n1120_003:0424b20": "事佛也。何謂同於事佛謂佛佛出世。莫不以孝順至",
    "X60n1120_003:0424b21": "道之法相傳。故曰孝順父母。同於佛也。護養一切者。",
    "X60n1120_003:0424b22": "言父母慈愛。生我育我護我念我等恩。昊天罔極。為",
    "X60n1120_003:0424b23": "人子者。亦當念護養之恩。報以孝順之道。而無違於",
    "X60n1120_003:0424b24": "一切也。",
    "X60n1120_003:0424c01": "若詣俗省親。先入中堂禮佛。或家堂聖像端莊問訊。",
    "X60n1120_003:0424c02": "次。父母眷屬等一一問訊。不得向父母說師法嚴。出",
    "X60n1120_003:0424c03": "家難。寂寥淡薄。艱辛苦屈等事。宜為說佛法。令生信",
    "X60n1120_003:0424c04": "增福。",
    "X60n1120_003:0424c05": "【箋】省親之旨。當以進道之言勸誘父母。娛於道。而忘",
    "X60n1120_003:0424c06": "於憂也。若說寂寥等事。徒增父母憂慮。非所以娛親",
    "X60n1120_003:0424c07": "也禮曰。為人子能引親至於道。孝之至也。",
    "X60n1120_003:0424c08": "不得與親族小兒等。久坐久立。雜話戲笑。亦不得問",
    "X60n1120_003:0424c09": "族中是非好惡。",
    "X60n1120_003:0424c10": "【箋】此來專為省親。雖宗黨至親。母論老少。皆為檀越。",
    "X60n1120_003:0424c11": "當自恭謹。若久坐等。便生好惡故制。",
    "X60n1120_003:0424c12": "若天晚作宿。當獨處一榻多坐少臥。一心念佛。事訖",
    "X60n1120_003:0424c13": "即還。不得留連。",
    "X60n1120_003:0424c14": "【箋】沙彌。戒律未深。道力未固。不應俗舍住宿。然專為",
    "X60n1120_003:0424c15": "省親。不能一語而別。當寄宿近寺。小留存慰。若無寺。",
    "X60n1120_003:0424c16": "設榻獨處。善護諸根。安慰事畢。別時勿作兒女之態。",
    "X60n1120_003:0424c17": "五燈。趙州。自受南泉印可。歸曹州。省授業師。親屬咸",
    "X60n1120_003:0424c18": "欲來會。師曰。俗塵愛網無有了期。已辭出家。不願再",
    "X60n1120_003:0424c19": "見。遂攜瓶錫。徧歷諸方。",
    "X60n1120_003:0424c20": "乞食第二十一",
    "X60n1120_003:0424c21": "【箋】遺教三昧經。佛在世時。眾僧被服。惟著純真死",
    "X60n1120_003:0424c22": "人雜衣。獘帛自後起比丘羅旬瑜。每行分衛。輒饑",
    "X60n1120_003:0424c23": "空還。佛知其宿行。使眾僧分律五部。服色亦五種。",
    "X60n1120_003:0424c24": "令其日隨一部中行。遂制儀則。各舉所長。名其服",
    "X60n1120_003:0425a01": "色曇無屈多迦部。通達理味。開。道利益。表發殊勝",
    "X60n1120_003:0425a02": "著赤袈裟。薩和多部。博。通敏達導。以法化。應著皂",
    "X60n1120_003:0425a03": "袈裟。葉維部。精勤勇快。攝護眾生。應著木蘭袈裟",
    "X60n1120_003:0425a04": "彌沙塞部。禪思人微。究暢幽。玄。應著。青袈裟。摩訶",
    "X60n1120_003:0425a05": "僧伽部。勤學眾經。敷說義理。應著黃袈裟。自爾以",
    "X60n1120_003:0425a06": "後。便大得食。何以故。是羅旬踰前世。無德之所致。",
    "X60n1120_003:0425a07": "也。阿難問佛言。羅旬踰。前世無德。云何得作沙門。",
    "X60n1120_003:0425a08": "佛言。此羅旬踰。宿世為賢者子。作人嫉妬。見沙門",
    "X60n1120_003:0425a09": "來分衛。輒逆門戶。言大人不在。沙門後。過餘家。沒",
    "X60n1120_003:0425a10": "牽餘家。門戶閉之。亦言大人不在。故今分衛。不能",
    "X60n1120_003:0425a11": "得通。適見他人布施。飲食歡喜。行會。便復念言。我",
    "X60n1120_003:0425a12": "亦欲作沙門。故今窮困。如此。維摩經。須菩提。持鉢。",
    "X60n1120_003:0425a13": "入維摩舍乞食。維摩詰。取鉢盛飯。謂言。汝能。於食",
    "X60n1120_003:0425a14": "等者。諸法亦等。諸法等者。於食亦等。如是行乞乃。",
    "X60n1120_003:0425a15": "可取食。乃至彼外道六師。是汝之師彼師。所墮。汝",
    "X60n1120_003:0425a16": "亦隨墮。乃可取食。入諸邪見。不到彼岸。住於八難。",
    "X60n1120_003:0425a17": "不得無難。同於煩惱。離清淨法。汝得無諍三昧。一",
    "X60n1120_003:0425a18": "切眾生。亦得是定。其施汝者。不名福田。供養汝者。",
    "X60n1120_003:0425a19": "墮三惡道。為與眾魔。共一手。作諸勞侶。汝與眾魔。",
    "X60n1120_003:0425a20": "及諸塵勞。等無有異。於一切眾生。而有怨心。謗諸",
    "X60n1120_003:0425a21": "佛毀於法。不入眾數。終不得滅度。汝若如是。乃可",
    "X60n1120_003:0425a22": "取食。疏記。城中次第乞食五法。一。由內證平等理。",
    "X60n1120_003:0425a23": "外不見有貧富相。二。心離貪慢。慈無偏利。三。表威",
    "X60n1120_003:0425a24": "德。不懼惡象。沽酒淫女等家。佛制小乘律。不許入",
    "X60n1120_003:0425b01": "如是等家。恐彼損害生染心。佛不懼者。威德勝故。",
    "X60n1120_003:0425b02": "四。息凡夫猜疑。謂恐憎此愛彼故。五。破二乘分別。",
    "X60n1120_003:0425b03": "謂訶迦葉捨富從貧。空生捨貧從富。非大悲平等",
    "X60n1120_003:0425b04": "故。寶雲經。乞食之法。一日止限七家。無多貪故。所",
    "X60n1120_003:0425b05": "乞之食。分作四分。一分。奉同梵行。謂乞食時。必有",
    "X60n1120_003:0425b06": "守舍行人。及老病不便行履等。得食歸時分奉。令",
    "X60n1120_003:0425b07": "其飽滿。安心修道。一分與窮乞人。謂乞食時。遇有",
    "X60n1120_003:0425b08": "窮苦乞食之人。當起憫心。作自饑想。亦與一分施",
    "X60n1120_003:0425b09": "之。令其飽滿。勸他修善。一分施諸鬼神。謂乞得食",
    "X60n1120_003:0425b10": "時。即以淨器盛貯。待食哺時。燃香諷呪。加持普施。",
    "X60n1120_003:0425b11": "一切鬼神。令其飽滿。出離苦趣。悉得解脫。一分自",
    "X60n1120_003:0425b12": "食謂乞得食時。除前三分。外留一分。或多或少。則",
    "X60n1120_003:0425b13": "自食之。食已。安心行道。庶不虗受信施也。◎成就",
    "X60n1120_003:0425b14": "十法名乞食。一。為攝受諸有情。二。為次第。三。為不",
    "X60n1120_003:0425b15": "疲厭。四。為知足。五。為分布。六。為不躭嗜。七。為知量。",
    "X60n1120_003:0425b16": "八為善品現前。九。為善根圓滿。十。為離我執。肇法",
    "X60n1120_003:0425b17": "師乞食四意。一。為福利羣生。二。為折伏憍慢。三。為",
    "X60n1120_003:0425b18": "知身有苦。四。為除去滯著。禮節。應器。常在左脇。出",
    "X60n1120_003:0425b19": "時。當外向。以食來還。當以內向。珠林。隋富上依。益",
    "X60n1120_003:0425b20": "州淨德寺止宿。繫大笠道傍。坐。其下讀經。人往來",
    "X60n1120_003:0425b21": "不喚令施。有施者。亦不呪願。以路靜故。多載無所",
    "X60n1120_003:0425b22": "獲。人謂曰。城西北。人稠施多。奚為在此。答曰。一錢",
    "X60n1120_003:0425b23": "兩錢。足支身命。復用多為。陵州刺史趙仲舒。酷吏",
    "X60n1120_003:0425b24": "也。甚無信敬。聞故往試。騎馬過之。佯墮貫錢富讀",
    "X60n1120_003:0425c01": "經去遠。仲舒乃令。人取錢富亦不顧。舒乃問曰。爾",
    "X60n1120_003:0425c02": "終日所得一錢。貫錢在也見人持去。何不止之。曰。",
    "X60n1120_003:0425c03": "非貧道物。何為妄認。舒下馬禮謝。歎服而去。",
    "X60n1120_003:0425c04": "乞食偈　入里乞食。當願眾生。入深法界。心無障礙。",
    "X60n1120_003:0425c05": "【箋】入里者。分衛化道。不擇貧富貴賤。隨分而乞也。當",
    "X60n1120_003:0425c06": "願者。言乞食以度生為本。眾生無盡。我願亦無盡。故",
    "X60n1120_003:0425c07": "曰深入。言道人以乞食為正命。離此皆邪食。所食既",
    "X60n1120_003:0425c08": "邪。安得無礙。欲得無礙。當知乞食如法。自他俱利。若",
    "X60n1120_003:0425c09": "但得自利。不利他人。謂之障礙。若但利他。不利自己。",
    "X60n1120_003:0425c10": "亦謂之障礙。自他俱利是名心無&#;礙。如何難分衛",
    "X60n1120_003:0425c11": "乞食。遇摩登伽女。謂之障礙。但向貧賤家乞食。謂之",
    "X60n1120_003:0425c12": "障礙。但向富貴家乞食亦謂之障礙。貧賤富貴都無",
    "X60n1120_003:0425c13": "分別。是名心無&#;礙。",
    "X60n1120_003:0425c14": "當與老成人俱。若無人俱。當知所可行處。",
    "X60n1120_003:0425c15": "【箋】老成。即五種闍黎。高年戒德者是。謂初學戒力未",
    "X60n1120_003:0425c16": "深。必依師友為器仗。故。顯揚聖教論。比丘乞食。五處",
    "X60n1120_003:0425c17": "當避。不可往也。一。唱令家。謂歌唱曲令。但取歡娛。能",
    "X60n1120_003:0425c18": "亂禪定。故不可往。二。婬女家。行止不潔。聲名不正。色",
    "X60n1120_003:0425c19": "欲因緣。障道根本。故不可往。三。沽酒家。酒是起罪因",
    "X60n1120_003:0425c20": "緣。能生故失。故不可往。四。王宮貴戚嚴禁之所。非可",
    "X60n1120_003:0425c21": "干冒。故不可往。五。旃荼羅。華言屠家。謂殺心甚大。見。",
    "X60n1120_003:0425c22": "者傷慈。壞善根本。故不可往。",
    "X60n1120_003:0425c23": "到人門戶。宜審舉措。不得失威儀。",
    "X60n1120_003:0425c24": "【箋】上古乞食。以初日分。斯則時勝。此時則求乞不難。",
    "X60n1120_003:0426a01": "若太早太遲。非時乞食。欲施即無不施又愧。便成惱",
    "X60n1120_003:0426a02": "他。乞之不得無[(歹*又)/食]又饑。是惱自也舉措者。廣說無盡。",
    "X60n1120_003:0426a03": "故略言。下文八則以警之。三千威儀亦在其中矣。學",
    "X60n1120_003:0426a04": "者毋誇遠而忽近。慕廣而疎略也。",
    "X60n1120_003:0426a05": "家無男子不可入門。",
    "X60n1120_003:0426a06": "【箋】意林。鄒子曰。寡門不入宿。臨甑不取坐。避嫌也。故",
    "X60n1120_003:0426a07": "君子見其家無男子。不入其戶。世外高人。尤宜珍重。",
    "X60n1120_003:0426a08": "鼻奈耶律。舍衛國。一婆羅門子。奉父母教。供養迦留",
    "X60n1120_003:0426a09": "陀夷。後於異時出行。囑婦供養。是時便有五百郡賊。",
    "X60n1120_003:0426a10": "中有一賊面首端正。婦遙見之。便共私通。迦留陀夷",
    "X60n1120_003:0426a11": "數往其家。婦恐泄漏此事。共賊殺之。",
    "X60n1120_003:0426a12": "若欲坐。先當瞻視坐席。有刀兵不宜坐。有寶物不宜",
    "X60n1120_003:0426a13": "坐。有婦人衣被莊嚴等。不宜坐。",
    "X60n1120_003:0426a14": "【箋】上言無男子。不可入門。此言雖有男子。亦當審其",
    "X60n1120_003:0426a15": "坐處。謂視履考祥也。刀兵。凶器也。梵網不畜殺具。以",
    "X60n1120_003:0426a16": "慈心故。今見殺具而不忍坐者。行慈心也。下二種。一。",
    "X60n1120_003:0426a17": "恐起貪著之想。二避嫌疑故。",
    "X60n1120_003:0426a18": "欲說經。當知所應說時。不應說時。",
    "X60n1120_003:0426a19": "【箋】此與至人家。第二則同義如來五時說法。重在時",
    "X60n1120_003:0426a20": "字。孔子學而時習之。亦重在時字。若非時說者。雖聖",
    "X60n1120_003:0426a21": "經賢傳。如金屑之貴。落眼成翳。故制。",
    "X60n1120_003:0426a22": "不得說與我食。令爾得福。",
    "X60n1120_003:0426a23": "【箋】維摩經。其施汝者。不名福田。供養汝者。墮三惡道。",
    "X60n1120_003:0426a24": "五燈。丹霞問僧甚處來。僧云。山下來。霞云。喫飯了也",
    "X60n1120_003:0426b01": "未。僧云。喫飯了。霞云。將飯與汝喫的人。還具眼麼。僧",
    "X60n1120_003:0426b02": "無語。長慶問保福。將飯與人喫。報恩有分。為甚麼不",
    "X60n1120_003:0426b03": "具眼。福云。施者受者。二俱瞎漢。長慶云。盡其機來。還",
    "X60n1120_003:0426b04": "成瞎否。福云。道我瞎得麼。",
    "X60n1120_003:0426b05": "附　凡乞食。不得哀求苦索。",
    "X60n1120_003:0426b06": "【箋】乞食。佛祖行道之法式也。自古相傳。至尊至貴。若",
    "X60n1120_003:0426b07": "乃哀求。則與丐者何殊。所以化導不行者。為有此輩",
    "X60n1120_003:0426b08": "耳。",
    "X60n1120_003:0426b09": "不得廣談因果。望彼多施。",
    "X60n1120_003:0426b10": "【箋】行護。不得邪命教化。擊發俗人。令其惠施佛制乞",
    "X60n1120_003:0426b11": "食肅恭儀表。日限七家。次第行道。離檐三尺。空諸懷",
    "X60n1120_003:0426b12": "抱。隨分納些。毋論多少。端默容靜。說即顛倒。而況廣",
    "X60n1120_003:0426b13": "談。起諸貪惱。如彼江湖。說書取討。辱我法門。得罪非",
    "X60n1120_003:0426b14": "小。乞士黽勉。毋視輕渺。",
    "X60n1120_003:0426b15": "多得勿生貪著。少得勿生憂惱。",
    "X60n1120_003:0426b16": "【箋】一粥一飯。文錢粒米。雖現世福田。實由昔緣種植。",
    "X60n1120_003:0426b17": "故多得勿貪。少得勿惱。隨緣乞食即為正命去此二",
    "X60n1120_003:0426b18": "途即是邪命。",
    "X60n1120_003:0426b19": "不得專向熟情施主家。及熟情菴院處索食。",
    "X60n1120_003:0426b20": "【箋】饑逢香飯固佳哉。珍重應知內自裁。縱使相邀疎",
    "X60n1120_003:0426b21": "禮節。丈夫斷不食嗟來。",
    "X60n1120_003:0426b22": "入聚落第二十二",
    "X60n1120_003:0426b23": "【箋】最妙勝定經。千年之後。三百年中。浩浩亂哉。迯",
    "X60n1120_003:0426b24": "奴走婢。亡家失國。多不存活。入吾法中。猶如羣賊。",
    "X60n1120_003:0426c01": "劫奪良善。當爾之時。十二部經。沉沒於地。不復讀",
    "X60n1120_003:0426c02": "誦。經典。設有頭陀者。多不如法。常遊聚落。不在山",
    "X60n1120_003:0426c03": "林。十二頭陀經。比丘為無上道。捨身命財。修三堅",
    "X60n1120_003:0426c04": "法。不生顧戀。若至病苦。須入之時。當念吾今為法",
    "X60n1120_003:0426c05": "出家。若勤行法者。即是救護。行者本以居家多惱。",
    "X60n1120_003:0426c06": "出家行道。而師徒同學。還生結著。復多嬈亂。是故",
    "X60n1120_003:0426c07": "遠離闠閙。最近三里。若得身遠離已。亦當令心遠",
    "X60n1120_003:0426c08": "離。五欲五葢。行護。事伴俱不如法。不應往。事伴俱",
    "X60n1120_003:0426c09": "如法乃應往。根本毗奈耶。有一長者。請佛及僧。來",
    "X60n1120_003:0426c10": "家設供。比丘皆去。惟佛獨留在寺。令人取食。不赴",
    "X60n1120_003:0426c11": "其請故說此五種因緣。一。為宴坐而居。二。為請天",
    "X60n1120_003:0426c12": "說法。三。為觀察病。四。為看臥具。五。為制其學處。",
    "X60n1120_003:0426c13": "無切緣不得入。",
    "X60n1120_003:0426c14": "【箋】切緣者。省親。覲師。及為法門極大事等。此外皆非",
    "X60n1120_003:0426c15": "切緣。況聚落聲色雜糅。苟非道力堅固。能不為之艶",
    "X60n1120_003:0426c16": "惑。正當是時。略無主宰。便為漸染。煩惱障緣。利於刀",
    "X60n1120_003:0426c17": "刃。故制。",
    "X60n1120_003:0426c18": "不得馳行。不得搖臂行。",
    "X60n1120_003:0426c19": "【箋】馳行。放馬馳驟也。搖臂掉臂。放縱之態也。法苑。五",
    "X60n1120_003:0426c20": "葢覆心。禪門已閉。六塵在念。亂想常馳。類狂象之無",
    "X60n1120_003:0426c21": "鈎。似戲猿之在樹。未見快行有好步也。故舉足。當不",
    "X60n1120_003:0426c22": "緩不急。不輕不重。安詳徐步。如雲入深林。逐幽鳥而",
    "X60n1120_003:0426c23": "不驚。舟行順水。皆遊魚而無礙。有志之士。幸深思之。",
    "X60n1120_003:0426c24": "不得數數傍視人物行。",
    "X60n1120_003:0427a01": "【箋】道人行處。直往直來。略無留連。惟端謹攝心正道",
    "X60n1120_003:0427a02": "而行。若左顧古眄。使旁人驚訝。故制。燈錄。黃龍南。坐",
    "X60n1120_003:0427a03": "必跏趺。行必直視。至今令我懷想。威儀儼在。",
    "X60n1120_003:0427a04": "不得共沙彌小兒談笑行。",
    "X60n1120_003:0427a05": "【箋】沙彌小兒。不可褻狎。若於途次再行再笑。大失威",
    "X60n1120_003:0427a06": "儀。故制。",
    "X60n1120_003:0427a07": "不得與女人前後互隨行不得與尼僧前後互隨行。",
    "X60n1120_003:0427a08": "【箋】女尼出行。易動市囂口業。若僧影並雜。不免譏疑。",
    "X60n1120_003:0427a09": "當前後趨避。",
    "X60n1120_003:0427a10": "不得與醉人狂人前後互隨行　不得故視女人。不",
    "X60n1120_003:0427a11": "得眼肉傍看女人。",
    "X60n1120_003:0427a12": "【箋】盡十方世界是隻清淨光明眼。秪為色塵一點遮",
    "X60n1120_003:0427a13": "却。妄分好醜。殊不知五色浮雲生於太虗空中。而太",
    "X60n1120_003:0427a14": "虗未甞分青黃等見。人之有身亦如太虗空中之一",
    "X60n1120_003:0427a15": "點。識得一點。不為一點遮却。若這一點看不破。請看",
    "X60n1120_003:0427a16": "禪病經對治。經云。多貪眾生不淨觀。若再看不破。只",
    "X60n1120_003:0427a17": "好在不淨堆裏過日。纔見女人。便起貪心視之。及眼",
    "X60n1120_003:0427a18": "角偷看。皆是俗人習氣。故不必論。若釋子說到威儀",
    "X60n1120_003:0427a19": "自重。於心地戒。尚不相應。況故視乎。筆食杭城土橋",
    "X60n1120_003:0427a20": "蓮居院。紹覺法師。台宗之著聲者。一生絕見女人。凡",
    "X60n1120_003:0427a21": "女眾求見聞法。堅拒却之。執事方便或使女眾在座",
    "X60n1120_003:0427a22": "後聽。覺聞女聲。便罷講。",
    "X60n1120_003:0427a23": "或逢尊宿親識。俱立下傍。先意問訊　或逢戲幻奇",
    "X60n1120_003:0427a24": "怪等。俱不宜看　惟端身正道而行。",
    "X60n1120_003:0427b01": "【箋】上篇故往觀聽詳制。茲偶。值戲幻。違避不及。當知",
    "X60n1120_003:0427b02": "戲幻非實。如行雲流水。過而不留。若一停足。即犯。若",
    "X60n1120_003:0427b03": "再停。再犯。",
    "X60n1120_003:0427b04": "凡遇水坑水缺。不得跳越有路當遶行。無路眾皆跳",
    "X60n1120_003:0427b05": "越則得。",
    "X60n1120_003:0427b06": "【箋】無著跳水。見上卷第七論。",
    "X60n1120_003:0427b07": "非病緣。及急事。不得乘馬。乃至戲心鞭策馳驟。",
    "X60n1120_003:0427b08": "【箋】乘馬馳驟。是豪華公子。及勇士武弁者所為。法門",
    "X60n1120_003:0427b09": "無是如事。故制。",
    "X60n1120_003:0427b10": "凡遇官府。不論大小。俱宜迴避。",
    "X60n1120_003:0427b11": "【箋】官長往來。品位高者。固不可攀仰品位卑者。亦不",
    "X60n1120_003:0427b12": "可褻狎。褻狎。則為禍。不若避之為福。或迴避不及。相",
    "X60n1120_003:0427b13": "見必當盡禮。",
    "X60n1120_003:0427b14": "附　遇鬬諍者。亦遠避之不得往看。",
    "X60n1120_003:0427b15": "【箋】鬬諍者。無非揮拳攘臂往往帶累旁觀。故不可往",
    "X60n1120_003:0427b16": "看。脫有衲子。工夫正得力時。於鬬諍迴避不。及處忽",
    "X60n1120_003:0427b17": "悟臨濟賓主句。不妨慶快平生。雖然。好肉不必椀瘡。",
    "X60n1120_003:0427b18": "五燈。寶壽第二世。在先寶壽為供養主。壽問。父母未",
    "X60n1120_003:0427b19": "生前。還我本來面目。師立至夜深。下語不契。翌日辭",
    "X60n1120_003:0427b20": "去。壽曰。汝何往。師曰。昨日蒙和尚設問。某甲不契。往",
    "X60n1120_003:0427b21": "南方參知識去。壽曰。南方禁夏不禁冬。我此間禁冬",
    "X60n1120_003:0427b22": "不禁夏。汝且作街坊過夏。若是佛法。闤闠之中。浩浩",
    "X60n1120_003:0427b23": "紅塵。常說正法。師不敢違。一日街頭見兩人交爭。揮",
    "X60n1120_003:0427b24": "一拳曰。你得恁麼無面目。師當下大悟。走見寶壽。未",
    "X60n1120_003:0427c01": "及語。壽便曰。汝會也。不用說。師便禮拜　寶壽見揮",
    "X60n1120_003:0427c02": "拳。頓悟。悟個什麼。試拈出看。乃揮拳一下云。切莫錯",
    "X60n1120_003:0427c03": "會。",
    "X60n1120_003:0427c04": "不得回寺誇張所見城中華美之事。",
    "X60n1120_003:0427c05": "【箋】有輩不以道自重終日聚落閒散。有日在城隍廟",
    "X60n1120_003:0427c06": "前聽說因果。有日在十字街頭看弄傀儡。也道博古",
    "X60n1120_003:0427c07": "通今。一朝老病相催。將何抵敵生死。",
    "X60n1120_003:0427c08": "市物第二十三",
    "X60n1120_003:0427c09": "【箋】起世經閻浮提人。所有市物。或以錢寶。或以穀",
    "X60n1120_003:0427c10": "帛或以眾寶。瞿陀尼人。所有市易。或以牛羊。或摩",
    "X60n1120_003:0427c11": "尼寶。弗婆提越人。所有市易。或有財帛。或以五穀。",
    "X60n1120_003:0427c12": "或摩尼寶。鬱單越人。無復市易。所欲自然。◎欲界",
    "X60n1120_003:0427c13": "諸天。如四天王天。三十三天。皆有市易。遊觀悅神",
    "X60n1120_003:0427c14": "其實不同世人。如前所述。像法決疑經。未來世中。",
    "X60n1120_003:0427c15": "一切俗人。輕賤三寶。正以比丘。比丘尼。不如法故。",
    "X60n1120_003:0427c16": "身披法服。經理俗緣。或復市肆。販賣自活。或復涉",
    "X60n1120_003:0427c17": "路。商賈求利。或作畵師。經生像匠。工巧之業。或占",
    "X60n1120_003:0427c18": "相男女。舍屋田園。種種吉凶。或飲酒醉。歌舞作樂。",
    "X60n1120_003:0427c19": "圍碁陸博。或貪財求利。延時歲月。廢忘經業。或呪",
    "X60n1120_003:0427c20": "術治病。假託經書。脩禪占事。以邪活命。或行醫鍼",
    "X60n1120_003:0427c21": "灸命和湯藥。診脉處方男女交雜。因私致染。敗善",
    "X60n1120_003:0427c22": "增惡。招俗譏謗。良由於此。易。神農氏。日中作市。使",
    "X60n1120_003:0427c23": "天下之民聚天下貨。交易而退。各得其所。◎日中",
    "X60n1120_003:0427c24": "為市。禮。地官司市。以次序。分地而經市。以陳肆辦",
    "X60n1120_003:0428a01": "物而平市。以政令禁物靡。而均市。以商賈阜資而",
    "X60n1120_003:0428a02": "行市。老子。美言可以市。五燈。幽州寶積。行市肆。見",
    "X60n1120_003:0428a03": "一人買猪肉。語屠家曰。精的割一觔來。屠家放下",
    "X60n1120_003:0428a04": "刀。叉手曰。長史。那個不是精的。師於此有省。◎樓",
    "X60n1120_003:0428a05": "子和尚。不知何許人。一日偶經街市。於酒樓下整",
    "X60n1120_003:0428a06": "襪帶次。忽聽樓上唱云。你若無心我便休。忽大悟。",
    "X60n1120_003:0428a07": "人號樓子和尚。◎白雲子祥禪師上堂。諸人會麼。",
    "X60n1120_003:0428a08": "但向街頭市尾。屠兒魁劊。地獄钁湯處會取。若恁",
    "X60n1120_003:0428a09": "麼會得。堪與人天為師。若向衲僧門下。天地懸殊。",
    "X60n1120_003:0428a10": "更有一般。秪向長連牀上作好人去。汝道此兩般",
    "X60n1120_003:0428a11": "人。那個有長處。無事珍重。",
    "X60n1120_003:0428a12": "無爭貴賤。",
    "X60n1120_003:0428a13": "【箋】諺。好漢勿列行市。◎物希者貴。故物之貴賤。市上",
    "X60n1120_003:0428a14": "自有定價若抑揚其價。必爭之。往往因小失大。故釋",
    "X60n1120_003:0428a15": "子不自列市。但憑市價而營辦之。",
    "X60n1120_003:0428a16": "無坐女肆。",
    "X60n1120_003:0428a17": "【箋】家無男子。女人貿易之所。不可久坐。若久坐。縱使",
    "X60n1120_003:0428a18": "玉潔無瑕。不能使市囂之口嘵嘵。故曰。防人之口。甚",
    "X60n1120_003:0428a19": "於防川。",
    "X60n1120_003:0428a20": "若為人所犯。宜方便避之。勿從求直。",
    "X60n1120_003:0428a21": "【箋】晦山註。言受人觸犯。應修忍辱。不必諍辨。以伸己",
    "X60n1120_003:0428a22": "是　為人所犯者。謂彼以非禮得罪於我。我以度量",
    "X60n1120_003:0428a23": "容之。以忍辱聽之。彼再犯不已。我方便避之。謂但受",
    "X60n1120_003:0428a24": "屈。而必不伸屈。",
    "X60n1120_003:0428b01": "已許甲物。雖復更賤。無捨彼取。此此令主有恨。",
    "X60n1120_003:0428b02": "【箋】誨山註。以天干甲乙等字。編為次第。言甲物者。乃",
    "X60n1120_003:0428b03": "第一家物也。既許其價。縱有賤者。不宜移改。",
    "X60n1120_003:0428b04": "慎無保任致愆負。",
    "X60n1120_003:0428b05": "【箋】晦山註。見有與人借物者。不得從中作保言任者。",
    "X60n1120_003:0428b06": "乃自任代還也。愆者。違背所期。負者。孤負沈沒。凡易",
    "X60n1120_003:0428b07": "保任。必多愆負。故須預戒始得。寒山詩。世上一種人。",
    "X60n1120_003:0428b08": "出性常多事。終日傍街衢。不離諸酒肆。為他作保見。",
    "X60n1120_003:0428b09": "替他說道理。一朝有乖張。過咎全歸你。五燈。京兆米。",
    "X60n1120_003:0428b10": "和尚僧問。自古上賢還達真正理也無。師曰。達。曰。秪",
    "X60n1120_003:0428b11": "如真正理作麼生達。師曰。當如霍光賣假銀城與單",
    "X60n1120_003:0428b12": "于。契書是甚麼人做。曰。某甲直得杜口無言。師曰。平",
    "X60n1120_003:0428b13": "地教人作保。",
    "X60n1120_003:0428b14": "凡所施行不得自用二十四",
    "X60n1120_003:0428b15": "【箋】不自用者。謂此身既歸命於師。已不為己有。凡",
    "X60n1120_003:0428b16": "事皆聽師指揮。不敢專主。故尋常舉動。皆當白師。",
    "X60n1120_003:0428b17": "以盡孝行。如日用下十二則。略言之耳。然其間有",
    "X60n1120_003:0428b18": "可白。不可白。其在臨事斟酌。南山鈔。佛法增益廣",
    "X60n1120_003:0428b19": "大實由師資相攝。互相敦遇。財法兩濟。日益月深。",
    "X60n1120_003:0428b20": "行久德固。皆賴矣。比真教陵遲。慧風掩扇。俗懷侮",
    "X60n1120_003:0428b21": "慢。道出非法。並由師無率誘之心。資闕奉行之志。",
    "X60n1120_003:0428b22": "二彼相捨。妄流鄙境。欲令道光。焉可得乎。家範。凡",
    "X60n1120_003:0428b23": "諸卑幼。事無大小。毋得專行。必咨家長。",
    "X60n1120_003:0428b24": "出入行來。當先白師。",
    "X60n1120_003:0428c01": "【箋】出入白師。有二義。一。安慰師意。知所出入。二請決",
    "X60n1120_003:0428c02": "師命。可行不可行。不至差悞。若逞性自行。萬一有悞。",
    "X60n1120_003:0428c03": "而後白師。則悔之不及。以是義故。當先白師。",
    "X60n1120_003:0428c04": "作新法衣。當先白師。著新法。衣當先白師。",
    "X60n1120_003:0428c05": "【箋】釋名。衣。依也。所以庇寒暑也。墨子。古之未有衣聖",
    "X60n1120_003:0428c06": "人作之。冬則絹帛輕且暖。夏則絺綌清且凉。所以適",
    "X60n1120_003:0428c07": "身體。和肌膚也。若言法衣。則關係法門。非徒然作。佛",
    "X60n1120_003:0428c08": "在世時。惟三衣相傳其修相廣狹長短。及顏色。深淺",
    "X60n1120_003:0428c09": "皆有次第甄別。故當白師。",
    "X60n1120_003:0428c10": "剃頭當先白師。",
    "X60n1120_003:0428c11": "【箋】最初剃髮。詳載上篇。此言尋常剃髮。亦當白師。以",
    "X60n1120_003:0428c12": "取師便。",
    "X60n1120_003:0428c13": "剃髮偈　剃除鬚髮。當願眾生遠離煩惱究竟寂滅。",
    "X60n1120_003:0428c14": "唵悉殿都曼陀囉。跋陀耶莎訶",
    "X60n1120_003:0428c15": "【箋】成範。為師剃頭。先備水巾髮盤。如法調磨剃刀。敷",
    "X60n1120_003:0428c16": "座。先授等髮托。次禮師一拜將剃刀於手腕上拭之。",
    "X60n1120_003:0428c17": "當緘口平息。先當頭頂。不得遺髮。當如法收髮。不得",
    "X60n1120_003:0428c18": "以爪甲彈髮。剃髮竟。逆取師髮盤。授師新水。復調磨",
    "X60n1120_003:0428c19": "剃刀。拭乾。如法收藏。侯師坐次。當著衣。為師作禮。",
    "X60n1120_003:0428c20": "佛制剃除鬢髮。所以別僧俗之相也。然僧俗既別。而",
    "X60n1120_003:0428c21": "所行不同流俗。故當願與一切薙鬚髮者。同願同行。",
    "X60n1120_003:0428c22": "遠離煩惱。至究竟寂滅也。言不啻剃除一鬚一髮之",
    "X60n1120_003:0428c23": "煩惱。當願。無始以來。六根六塵。如山如嶽之煩惱。直",
    "X60n1120_003:0428c24": "向智慧力下。盡情斷除。故曰寂滅。徵。淨行品入法界",
    "X60n1120_003:0429a01": "品。皆華嚴之文。淨行用剃鬚髮。斷煩惱。謂鬚髮。乃煩",
    "X60n1120_003:0429a02": "惱之根本也。入法界品。長者居士。皆不除鬚髮。不以",
    "X60n1120_003:0429a03": "鬚髮為累。煩惱起滅。不在鬚髮除與不除也。訓。淨行",
    "X60n1120_003:0429a04": "品。說菩薩德相。說處不同。入法界品。廣說菩薩行。不",
    "X60n1120_003:0429a05": "獨剃髮一事。迴向法界眾生。即四威儀中。動靜之間。",
    "X60n1120_003:0429a06": "無事不願眾生得成正覺。是故每一進止。皆云當願。",
    "X60n1120_003:0429a07": "眾生等。入法界品長者居士。皆是正覺。明染淨。同源。",
    "X60n1120_003:0429a08": "聖凡不異。是故淫怒痴。全體是戒定慧。矧鬚髮耶。故",
    "X60n1120_003:0429a09": "說處不同耳。但看經中當願眾生。即知其意。非當願",
    "X60n1120_003:0429a10": "菩薩也。五燈。丹霞天然禪師。入長安應舉。宿於逆旅。",
    "X60n1120_003:0429a11": "夢白光滿室。占者曰。解空之祥也。適禪者曰。仁者何",
    "X60n1120_003:0429a12": "往。曰。選官去。禪曰。選官何如選佛。今江西馬大師出",
    "X60n1120_003:0429a13": "世。是選佛之場。可往。遂造江西見祖。師以手拓幞頭",
    "X60n1120_003:0429a14": "額。祖顧視。良久。曰。南嶽石頭是汝師也。遽抵石頭還。",
    "X60n1120_003:0429a15": "以前意投之。頭曰。著槽廠去。師禮謝。入行者房。隨次",
    "X60n1120_003:0429a16": "執爨役。凡三年。忽一日石頭告眾曰。來日剗佛殿前",
    "X60n1120_003:0429a17": "草。至來日。大眾童行各備鍬钁剗草。師獨以盆盛水",
    "X60n1120_003:0429a18": "沐頭。於石頭前跪。頭見笑之。便剃髮。◎有一僧。山下",
    "X60n1120_003:0429a19": "卓菴。多年不剃頭。畜一長柄杓。溪邊舀水。時有僧問。",
    "X60n1120_003:0429a20": "如何是祖師西來意。主曰。溪深杓柄長。師聞得乃曰。",
    "X60n1120_003:0429a21": "也甚奇怪。一日將剃刀同侍者去訪。纔相見。便舉前",
    "X60n1120_003:0429a22": "話問。是菴主語否。主曰。是。師曰。若道得。即不剃你頭。",
    "X60n1120_003:0429a23": "主便洗頭胡跪師前。師。即與剃却。",
    "X60n1120_003:0429a24": "疾病服藥。當先白師。",
    "X60n1120_003:0429b01": "【箋】視師疾病。已見上篇。此言自己有病。亦當稟白師",
    "X60n1120_003:0429b02": "命。不服藥。得中醫。至言也。謂藥不可亂投。須知病之",
    "X60n1120_003:0429b03": "發起虗實之根。及藥之冷暖之性。然後發藥。非博究",
    "X60n1120_003:0429b04": "醫書見識廣大者不能。故必先白於師以醫家之善",
    "X60n1120_003:0429b05": "不善啇之。若不白師亂投藥石。反增藥病故。",
    "X60n1120_003:0429b06": "作眾僧事。當先白師。",
    "X60n1120_003:0429b07": "【箋】眾僧事即常住事也。",
    "X60n1120_003:0429b08": "欲有私具紙筆之輩。當先白師。",
    "X60n1120_003:0429b09": "【箋】禮記。不私財。孝之至也。本律不捉金。亦孝之至也。",
    "X60n1120_003:0429b10": "所謂。儒釋門庭雖異。立法乃同。",
    "X60n1120_003:0429b11": "若人以物惠施。當先白師已然後受。己物惠施人當",
    "X60n1120_003:0429b12": "先白師。師聽然後與。",
    "X60n1120_003:0429b13": "【箋】人惠物。當知可受不可受。若可受而不受。則塞其",
    "X60n1120_003:0429b14": "施門絕其善道。若不可受而受。或至禍患。所關非小。",
    "X60n1120_003:0429b15": "至若己物惠施。有不可己者。自有師在故當先白。",
    "X60n1120_003:0429b16": "人從己假借當先白師。師聽。然後與。己欲從人借物",
    "X60n1120_003:0429b17": "當先白師。師聽得去　白師聽不聽。皆當作禮。不聽。",
    "X60n1120_003:0429b18": "不得有恨意。",
    "X60n1120_003:0429b19": "【箋】令行決斷。惟師指揮縱有條陳。聽固欣然。不聽無。",
    "X60n1120_003:0429b20": "憾。而事師之道至矣。",
    "X60n1120_003:0429b21": "乃至大事。或遊方。或聽講或入眾。或守山。或興緣事。",
    "X60n1120_003:0429b22": "皆當白師。不得自用。",
    "X60n1120_003:0429b23": "【箋】古人遊方參請。訪道住山不可枚舉。略言如。石頭",
    "X60n1120_003:0429b24": "之依青原。臨濟之參大愚。法常寄跡梅尉之鄉。大梅",
    "X60n1120_003:0429c01": "印可即心之旨。莫不取法古人遵依師命。豈謂今之",
    "X60n1120_003:0429c02": "後生者纔經薙染。便輕毀前哲。恣意妄行。不依師教。",
    "X60n1120_003:0429c03": "不擇師學。去古遠矣。悲夫。",
    "X60n1120_003:0429c04": "參方第二十五",
    "X60n1120_003:0429c05": "【箋】阿含經。譬如三蘆立於空地。展轉相依。而得竪",
    "X60n1120_003:0429c06": "立。若去其一。二亦不立。若去其二。一亦不立。林間",
    "X60n1120_003:0429c07": "錄。黃龍南曰。予昔同文悅遊湖南。見衲子擔籠行",
    "X60n1120_003:0429c08": "脚者。悅驚異蹙額。已而呵曰。自家閨閣中物。不肯",
    "X60n1120_003:0429c09": "放下。反累及他人擔劵。無乃太勞乎。五燈。僧新到",
    "X60n1120_003:0429c10": "睦州。方禮拜。州喝曰。闍黎因甚偷常住菓子喫。曰。",
    "X60n1120_003:0429c11": "學人纔到。為甚麼道偷菓子。州云。賍物現在。◎高",
    "X60n1120_003:0429c12": "庵曰。先師常言。行脚出關。所至小院。多有不如意",
    "X60n1120_003:0429c13": "事。因思法眼參地藏。明教見神鼎。便不覺有煩惱",
    "X60n1120_003:0429c14": "也。◎金陵清凉院。文益。常與悟空修山主行脚。至",
    "X60n1120_003:0429c15": "□州湖外。值天雨忽作。溪流瀑漲。兼雪阻地藏院。",
    "X60n1120_003:0429c16": "附爐次。深曰。上座何往。師曰。迤邐行脚。曰。行脚事",
    "X60n1120_003:0429c17": "作麼生。師曰。不知。曰。不知最親切。師豁然大悟。遂",
    "X60n1120_003:0429c18": "嗣其法。後創法眼宗。石樹拈曰。既道不知。又豁然",
    "X60n1120_003:0429c19": "個甚麼。頌曰。不知最親切。親切却不知。不知親切",
    "X60n1120_003:0429c20": "處。無知無不知。◎長慶上堂。撞著道伴交肩過。一",
    "X60n1120_003:0429c21": "生參學事畢。",
    "X60n1120_003:0429c22": "遠行要假良朋。",
    "X60n1120_003:0429c23": "【箋】溈山警策。遠行要假良朋。數數清於耳目。住止必",
    "X60n1120_003:0429c24": "須擇伴。時時聞於未聞。故云生我者父母。成我者朋",
    "X60n1120_003:0430a01": "友。普書衛玠傳。與玠同遊。烱若明珠之在側。朗然照",
    "X60n1120_003:0430a02": "人　良朋者。人品端方。言行事事可法。故日夕相對。",
    "X60n1120_003:0430a03": "儼然如石師畏友之導我前矣。",
    "X60n1120_003:0430a04": "古人心地未通。不遠千里求師。",
    "X60n1120_003:0430a05": "【箋】古人心地未通。誠哉帶得求字。便脚頭具眼。若求",
    "X60n1120_003:0430a06": "之不誠。雖千里奚為。",
    "X60n1120_003:0430a07": "附　年少戒淺。未許遠行。如行。不得與不良之輩同",
    "X60n1120_003:0430a08": "行。",
    "X60n1120_003:0430a09": "【箋】少年血氣方剛。戒淺全無定力。所以未許遠行。然",
    "X60n1120_003:0430a10": "有不得不行之勢。必擇良友為伴。不良者。不修戒行",
    "X60n1120_003:0430a11": "之輩也。惟恐漸染其氣。故當謝絕。大正句王經。譬如",
    "X60n1120_003:0430a12": "有豬。名大腹。引羣豬入深山大野。忽逢獅子。獅子見",
    "X60n1120_003:0430a13": "豬。乃曰。我是獸王。汝速避路。大腹言。令我避路。事當",
    "X60n1120_003:0430a14": "不可。要鬬者。且待披甲。必不相違。獅子言。汝何上族。",
    "X60n1120_003:0430a15": "敢索我相鬬。時大腹往穢坑中。徧塗其身。還來獅前",
    "X60n1120_003:0430a16": "請鬬。獅曰。我是眾獸中王。常噉麞鹿等獸而為食。劣",
    "X60n1120_003:0430a17": "弱者。尚棄不食。況汝不淨污穢之身。若與汝鬬。則染",
    "X60n1120_003:0430a18": "污我身。獅子復為大腹說偈曰。汝本不淨身。今復加",
    "X60n1120_003:0430a19": "臭穢。汝意求鬬者。我即墮於汝。王之所見。猶如豬與",
    "X60n1120_003:0430a20": "獅子鬬。我如獅子。先墮於汝。珠林。華氏國王。有白象。",
    "X60n1120_003:0430a21": "能滅怨敵。若人犯罪。令象踏殺。時象廐火焚。移象近",
    "X60n1120_003:0430a22": "寺。聞僧誦法句經。偈云。為善生天。為惡入淵。心便柔",
    "X60n1120_003:0430a23": "和起慈悲心。後付罪人。但以鼻齅。舌舐而去。王見斯",
    "X60n1120_003:0430a24": "已。召諸大臣。臣白。此象近寺聞法。故爾。移近屠肆。則",
    "X60n1120_003:0430b01": "其殘害更增。當知一切眾生。志性無定。畜生尚爾。是",
    "X60n1120_003:0430b02": "故智者。宜應覺知。見惡須棄。春秋正義。譬如薰是香",
    "X60n1120_003:0430b03": "草。蕕是臭草。薰蕕等分。使之相和。雖積十年。尚猶有",
    "X60n1120_003:0430b04": "臭氣。香氣盡而臭氣存。言善不能止惡。而惡能消善",
    "X60n1120_003:0430b05": "也。",
    "X60n1120_003:0430b06": "須為尋師訪道。決擇生死。不宜觀山玩水。惟圖遊歷",
    "X60n1120_003:0430b07": "廣遠誇示於人。",
    "X60n1120_003:0430b08": "【箋】大事未明。十二時中。如欠人重債相似。看山不是",
    "X60n1120_003:0430b09": "山。看水不是水。忽然打破關頭。瞠開隻眼。山依舊是",
    "X60n1120_003:0430b10": "山。水依舊是水。究竟前頭看的不是。未必不是。後頭",
    "X60n1120_003:0430b11": "看的是。未必是。有輩遊州縣。翫山水。一生被境所轉。",
    "X60n1120_003:0430b12": "向外馳求。誇張行脚。及至問他行脚事。何曾夢見。五",
    "X60n1120_003:0430b13": "燈。長沙。一日遊山。歸至門首。首座問。和尚甚麼處來。",
    "X60n1120_003:0430b14": "沙云。始從芳草去。又逐落花回。座云。大似春意。沙云。",
    "X60n1120_003:0430b15": "也勝秋露滴芙蕖。◎保福。長慶。遊山次。福以手指云。",
    "X60n1120_003:0430b16": "只這裡。便是妙高峰頂。慶云。是則是。可惜許。雪竇著",
    "X60n1120_003:0430b17": "語。今日共這漢遊山。圖個甚麼。復云。百千年後不道",
    "X60n1120_003:0430b18": "無。則是少。後舉似鏡清。清云。若不是孫公。便見髑髏",
    "X60n1120_003:0430b19": "遍野。◎仰山問僧。近離什麼處。僧云。廬山。山云。曾遊",
    "X60n1120_003:0430b20": "五老峰麼。僧云。不曾到。山云。闍黎不曾遊山。雲門云。",
    "X60n1120_003:0430b21": "此語皆為慈悲之故。有落草之談。◎汾陽昭。所止少",
    "X60n1120_003:0430b22": "留。不喜觀覧。或譏其不韻。嘆曰。言何陋哉。先德行脚。",
    "X60n1120_003:0430b23": "正以聖心未通。驅馳決擇。非緣山水也。",
    "X60n1120_003:0430b24": "所到之處。歇放行李。不得徑入殿堂。一人看行李。一",
    "X60n1120_003:0430c01": "人先進問訊。取常住進止。方可安頓行李入內。",
    "X60n1120_003:0430c02": "【箋】投宿口訣。未晚先投宿。入林聽暮鐘。到門須辨主。",
    "X60n1120_003:0430c03": "問訊必從容。隨地可敷草。何天非轉蓬。屋梁今夜月。",
    "X60n1120_003:0430c04": "聊以慰疎慵。",
    "X60n1120_003:0430c05": "衣鉢名相第二十六",
    "X60n1120_003:0430c06": "【箋】僧秪。佛在王舍城。帝釋石窟前經行。見稻田畦",
    "X60n1120_003:0430c07": "畔分明。語阿難曰。過去諸佛衣相如是。從今依此。",
    "X60n1120_003:0430c08": "制作衣相。增輝記。田畦貯水。生長嘉苗。以養形命。",
    "X60n1120_003:0430c09": "法衣之田。潤以四利之水。增其三善之苗。以養法",
    "X60n1120_003:0430c10": "身之慧命也。",
    "X60n1120_003:0430c11": "著袈裟衣。當願眾生。心無所染。具大仙道。",
    "X60n1120_003:0430c12": "【箋】華嚴。著僧伽者。捨離三毒○袈裟貴不正色者。謂",
    "X60n1120_003:0430c13": "不住於色。住色即非正色。亦云染色。表色染於法。要",
    "X60n1120_003:0430c14": "無所染。方曰染。然二乘之染。非真染。必心染大乘。名",
    "X60n1120_003:0430c15": "真染。真染。即大仙道也。為於正法。除其結使。方為究",
    "X60n1120_003:0430c16": "竟寂滅。披此衣者。名出家。即解脫之服。",
    "X60n1120_003:0430c17": "五條衣。",
    "X60n1120_003:0430c18": "【箋】名義。無田相者。三衣俱通縵。佛法至此一百八十",
    "X60n1120_003:0430c19": "年。出家未識割截。秪著縵衣。在家優婆塞。優婆夷戒。",
    "X60n1120_003:0430c20": "佛制不聽許披割截福田衣。令著禮懺衣。禮懺誦經。",
    "X60n1120_003:0430c21": "即縵衣也。在家二眾。佛令自己隨力供養三寶。不聽",
    "X60n1120_003:0430c22": "受他人四事。既非眾生福田。故不許著割截福田衣。",
    "X60n1120_003:0430c23": "縱是受出家菩薩戒。令住畜三衣。鉢。錫杖。奉供佛前。",
    "X60n1120_003:0430c24": "遇有出家僧尼。缼其衣具者。及年滿欲受具者。乏其",
    "X60n1120_003:0431a01": "衣鉢。隨乞施彼。更造奉供。自身聽著縵衣一頂。禮拜",
    "X60n1120_003:0431a02": "持誦。不聽城邑聚落披著往來。若入寺。方著。所以在",
    "X60n1120_003:0431a03": "家離衣。若恒披。則犯制。出家不聽離衣。若離衣。則犯",
    "X60n1120_003:0431a04": "制。百一羯磨。求寂之徒。縵條是服。而又輙披五條者。",
    "X60n1120_003:0431a05": "深為罪濫。律沙彌披五條衣。律所未許。今受沙彌戒。",
    "X60n1120_003:0431a06": "必令具三衣。若力不能具。即不與受戒。是妄作制法。",
    "X60n1120_003:0431a07": "障人受戒。罪惡之大。孰過於此　律中三衣。有名有",
    "X60n1120_003:0431a08": "體。有色有量。乃至造法等微細事。惟願擔荷。禪律者。",
    "X60n1120_003:0431a09": "詳閱。開導後學。不至斯法斷滅也。",
    "X60n1120_003:0431a10": "梵語安陀會。此云中宿衣。亦云下衣。亦云雜作衣。凡",
    "X60n1120_003:0431a11": "寺中執勞服役。路途出入往還。當著此衣。",
    "X60n1120_003:0431a12": "善哉解脫服。無上福田衣。我今頂戴受。世世不捨離。",
    "X60n1120_003:0431a13": "唵。悉陀耶娑婆訶",
    "X60n1120_003:0431a14": "【箋】善哉。贊美之辭。去粘曰解。去縛曰脫。言此衣為解",
    "X60n1120_003:0431a15": "粘去縛。無垢之服也。世間美服。多屬蠶口。惟吾釋衣。",
    "X60n1120_003:0431a16": "雖麤疎麻布。乃佛佛祖祖相傳。出世證道之衣。天上",
    "X60n1120_003:0431a17": "人間。無有勝於此衣也。福田者。大意借田說法。如世",
    "X60n1120_003:0431a18": "間之田。生長苗稼。以養世人形命。而此福田之衣。能",
    "X60n1120_003:0431a19": "與沙門。生長智慧。滋培五分法身也。頂之於首曰頂。",
    "X60n1120_003:0431a20": "戴之於身曰戴。奉重之義也。西域五條衣。不離於體。",
    "X60n1120_003:0431a21": "若置則捨。若間則離。不置不間。故曰不捨。",
    "X60n1120_003:0431a22": "七條衣　梵語鬱多羅僧。此云上著衣。亦云入眾衣。",
    "X60n1120_003:0431a23": "凡禮佛。修懺。誦經。坐禪。赴齋。聽講。布薩。自恣。當著此",
    "X60n1120_003:0431a24": "衣。",
    "X60n1120_003:0431b01": "搭衣偈　善哉解脫服。無上福田衣。我今頂戴受。世",
    "X60n1120_003:0431b02": "世常得披。唵。度波度波娑婆訶",
    "X60n1120_003:0431b03": "【箋】三句。義同上。第四句。但易常相二字者。以明披搭",
    "X60n1120_003:0431b04": "有時。不相混雜也。時者。謂禮佛等時也。既披置有時。",
    "X60n1120_003:0431b05": "當恒近左右。不使遠離。故曰常得。",
    "X60n1120_003:0431b06": "二十五條衣　梵語僧伽黎。此云合。亦云重。亦云雜",
    "X60n1120_003:0431b07": "碎衣。凡入王宮。升座說法。聚落乞食。當著此衣。又此",
    "X60n1120_003:0431b08": "衣。九品。下品。九條。十一條。十三條。中品。十五條。十七",
    "X60n1120_003:0431b09": "條。十九條。上品。二十一條。二十三條。二十五條。",
    "X60n1120_003:0431b10": "【箋】石窟福田衣式。在無易之前。而預合有易之理。易",
    "X60n1120_003:0431b11": "曰。天數五。地數五。天數者。一三五七九也。地數者。二",
    "X60n1120_003:0431b12": "四六八十也。二十五者。天數之至也。謂出世之人。當",
    "X60n1120_003:0431b13": "會心於無極之先。故用奇。不用偶。有志之士。幸再辨",
    "X60n1120_003:0431b14": "之。",
    "X60n1120_003:0431b15": "搭衣偈　善哉解脫服。無相福田衣。我今頂戴受。廣",
    "X60n1120_003:0431b16": "度諸羣迷。唵。摩訶迦波波吒悉帝娑婆訶",
    "X60n1120_003:0431b17": "【箋】無相福田者。實相無相也。謂如來之意。假世間之",
    "X60n1120_003:0431b18": "田而作衣式。實非田也。而能滋培道種。長養靈苗也。",
    "X60n1120_003:0431b19": "前二偈頂戴者。秪為自利。而此頂戴。專為利他。故曰",
    "X60n1120_003:0431b20": "廣度。直下擔荷佛祖之慧命也。言羣迷者。自四聖已",
    "X60n1120_003:0431b21": "下。皆是執情蔽障。起諸煩亂。於是菩薩。隨其顛倒。破",
    "X60n1120_003:0431b22": "其迷雲。揭其障霧。使其直見如來慧日大光明也。",
    "X60n1120_003:0431b23": "著僧伽黎。當願眾生。入第一位。得不動法。",
    "X60n1120_003:0431b24": "【箋】疏。前已辨袈裟。故此直云。僧伽黎者。義云和合。新",
    "X60n1120_003:0431c01": "者二重。故者四重。要以重成。故云和合。即是三衣中",
    "X60n1120_003:0431c02": "第一衣故　此衣表傳法之信也。故妄與不得。妄受",
    "X60n1120_003:0431c03": "不得。會佛法者不得。不會佛法者不得。昔世尊以實",
    "X60n1120_003:0431c04": "相無相之宗。傳於迦葉。即此衣也。以修多羅藏。傳於",
    "X60n1120_003:0431c05": "阿難。亦此衣也。以摩訶律藏。傳於優婆離。亦此衣也。",
    "X60n1120_003:0431c06": "雖三宗所付是一。而法脉條貫。傳至今日。未常溷亂。",
    "X60n1120_003:0431c07": "信使然也。五燈。五祖付法能大師曰。昔達磨初至。人",
    "X60n1120_003:0431c08": "未至信。故傳衣以明得法。今信心已熟。衣乃爭端。止",
    "X60n1120_003:0431c09": "於汝身。不復傳也。且當遠隱。俟時行化。祖辭南行。至",
    "X60n1120_003:0431c10": "大庾嶺。僧慧明本將軍。同數百人。欲奪衣鉢。明先趁",
    "X60n1120_003:0431c11": "及。祖置衣鉢於石。曰。此衣表信。可力爭耶。明舉衣鉢",
    "X60n1120_003:0431c12": "不能動。乃曰。我為法來。不為衣來。祖曰。汝既為法來。",
    "X60n1120_003:0431c13": "可屏息諸緣。勿生一念。我為汝說。明良久。祖曰。不思",
    "X60n1120_003:0431c14": "善。不思惡。正恁麼時。那個是明上座本來面目。明言",
    "X60n1120_003:0431c15": "下大悟　頌。大庾嶺頭提不起。秪為偷心未肯死。直",
    "X60n1120_003:0431c16": "饒善惡不思量。渾身臥在青田裏。",
    "X60n1120_003:0431c17": "梵語鉢多羅。此云應量器。謂體色量三。俱應法故。體",
    "X60n1120_003:0431c18": "用鐵瓦二物。色以藥烟熏治。量則分上中下。",
    "X60n1120_003:0431c19": "【箋】名佛本行集經。北天竺有二商主。一名帝利富婆。",
    "X60n1120_003:0431c20": "二名跋利迦。奉世尊麨酪蜜。揣世尊。思惟往昔諸佛。",
    "X60n1120_003:0431c21": "悉皆受持鉢器。我今當以何器受商主食。時四天王。",
    "X60n1120_003:0431c22": "共持四金鉢奉上。世尊不受。以世家人不合蓄。四天",
    "X60n1120_003:0431c23": "王。復以銀鉢。琉璃鉢。赤珠鉢。瑪瑙鉢。玻璃鉢[王*車]璖鉢。",
    "X60n1120_003:0431c24": "奉上悉不受。時北方毗沙門天王。告三天王言。我念",
    "X60n1120_003:0432a01": "往昔。青色諸天。將四石器來奉。我等可受用之。時別",
    "X60n1120_003:0432a02": "有一天子。名毗盧遮那。曰言仁等。慎勿以此石器受",
    "X60n1120_003:0432a03": "用。但供養如塔。當有如來。號釋迦佛出世。宜將此四",
    "X60n1120_003:0432a04": "石鉢。奉彼如來。時四天王共將四石鉢奉佛。佛念四",
    "X60n1120_003:0432a05": "天王。以信淨心奉我四鉢。若我受於一人。餘各有恨。",
    "X60n1120_003:0432a06": "我今總受四鉢。持作一鉢。次第相重。安置左手。右手",
    "X60n1120_003:0432a07": "安下。合成一鉢。外有四唇。而說偈曰。我昔功德諸果",
    "X60n1120_003:0432a08": "滿。以發哀憫清淨心。是故今四大天王。清淨牢固施",
    "X60n1120_003:0432a09": "我鉢。僧祗律。佛在孫婆白土村。時孫婆天神白佛言。",
    "X60n1120_003:0432a10": "過去諸佛。皆受用此處瓦鉢。佛聽諸比丘受瓦鉢。因",
    "X60n1120_003:0432a11": "往法豫瓦師所。命作瓦鉢。以藥烟燻作三色。一。如孔",
    "X60n1120_003:0432a12": "雀咽。二。如迦陵伽鳥色。三。如鴿色。因比丘[病-丙+又]手隨破。",
    "X60n1120_003:0432a13": "有云。比丘枕手鉢墮破。故聽用銕鉢。有云。佛自作鉢",
    "X60n1120_003:0432a14": "坏。以為法式。善見。瓦鉢二薰堪用。銕鉢五薰堪用。筆",
    "X60n1120_003:0432a15": "飡。明州育王山。懷璉大覺。持律嚴甚。仁廟甞賜之龍",
    "X60n1120_003:0432a16": "腦鉢。師對使焚之曰。吾法以壞色衣。以瓦鉢食。此鉢",
    "X60n1120_003:0432a17": "非法。仁廟益嘉歎。",
    "X60n1120_003:0432a18": "梵語鍵[金*咨]。母論譯為淺鉢。",
    "X60n1120_003:0432a19": "【箋】十誦。鉢半大鍵。小鍵。四分。鍵[金*咨]入小鉢。小鉢入次",
    "X60n1120_003:0432a20": "鉢。次鉢入大鉢。據鍵。四鉢中之最小者也。今稱鐼子。",
    "X60n1120_003:0432a21": "比丘多有不畜。葢此方瓷器既廣。不畜無害。然古佛",
    "X60n1120_003:0432a22": "遺制。不可不知。往見老比丘乞食時。常佩用之。儼然",
    "X60n1120_003:0432a23": "如見古佛。",
    "X60n1120_003:0432a24": "梵尼尼師壇。此云坐具。亦云隨足衣。",
    "X60n1120_003:0432b01": "【箋】律云。尼師但娜即敷具。或云隨坐衣。佛言。為身為",
    "X60n1120_003:0432b02": "衣。為臥具。故制畜之。十誦。新者重。故者四重。不應受",
    "X60n1120_003:0432b03": "單者。離宿突吉羅。四分。佛在僧伽藍。徧行諸房。見故",
    "X60n1120_003:0432b04": "坐具狼籍。因教諸比丘。當取故者縱廣一搩手。貼新",
    "X60n1120_003:0432b05": "者上。用壞色故。不則犯捨墮。",
    "X60n1120_003:0432b06": "開具偈呪　臥具尼師壇。長養心苗性。展開登聖地。",
    "X60n1120_003:0432b07": "奉行如來命。唵。檀波檀波娑婆訶",
    "X60n1120_003:0432b08": "【箋】第一句。華梵雙彰。顯密互用。即此一句。可見全體",
    "X60n1120_003:0432b09": "之用。下三句乃見全用之體。究竟體不離用。用不離",
    "X60n1120_003:0432b10": "體也。心苗者。菩提種子發生之苗也。展開者。如布種",
    "X60n1120_003:0432b11": "之法也。展開之時。如種子之得地。聖地者。千聖共遊",
    "X60n1120_003:0432b12": "之地。即尼師壇之別名也。言一切凡夫不登此地。何",
    "X60n1120_003:0432b13": "由得證聖位。一切種子不布此地。何由長養心苗。如",
    "X60n1120_003:0432b14": "者。法身之理也。來者。應身之用也。法化冥一。故曰如",
    "X60n1120_003:0432b15": "來。奉行者。遵佛之制。而行無持無犯之法也。無持無",
    "X60n1120_003:0432b16": "犯之法。即是培植心苗之法也。培植心苗之法。即是",
    "X60n1120_003:0432b17": "奉行如來慧命也。六祖檀經。祖謂陳亞仙曰。貧道乞",
    "X60n1120_003:0432b18": "檀越一坐具地亞仙許之。祖開具一展不知其幾許",
    "X60n1120_003:0432b19": "里。亞仙欣然惠施。便成曹溪法席。後人凡稱佛地。為",
    "X60n1120_003:0432b20": "一坐具地。五燈。大覺。參臨濟。濟舉起拂子。覺敷坐具。",
    "X60n1120_003:0432b21": "濟擲下拂子。覺收坐具。參堂去。僧眾曰。此僧莫是和",
    "X60n1120_003:0432b22": "尚親。不禮拜。又不喫棒。濟聞。令喚覺至。濟曰。大眾道",
    "X60n1120_003:0432b23": "汝不禮拜。又不喫棒。莫是長老親故。覺乃珍重下去。",
    "X60n1120_003:0432b24": "錫杖偈呪　手執錫杖。當願眾生。設大施會。示如實",
    "X60n1120_003:0432c01": "道。唵那喍噆那栗吒鉢底那[口*栗]帝娜鉢儜吽癹吒",
    "X60n1120_003:0432c02": "【箋】梵語隙棄羅。此云錫杖。由振時錫錫作聲故。十誦。",
    "X60n1120_003:0432c03": "名聲杖。錫杖經。名智杖。亦名德杖。彰智行功德故。乃",
    "X60n1120_003:0432c04": "聖人之標幟。賢士之明記也。律中論持錫有多事。謂",
    "X60n1120_003:0432c05": "能作聲驚惡獸毒蟲等。二鈷六鐶。是迦葉佛制。四鈷",
    "X60n1120_003:0432c06": "十二鐶。是釋迦佛制。若名若義。廣如錫杖經。并持錫",
    "X60n1120_003:0432c07": "杖法中。與雜事異　執字。當作舉字看。亦作運義。若",
    "X60n1120_003:0432c08": "執之終日。略不展舒。反為窒礙。若放之經年。竟勿顧",
    "X60n1120_003:0432c09": "拭。塵[土*孛]積滯。不堪拈出。故錫之為用。出與入對。震與",
    "X60n1120_003:0432c10": "靜對。行與住對。苟能於十二時中。以此四句疊作一",
    "X60n1120_003:0432c11": "句。看得執字透徹。便是活祖師禪。行願無不具足。當",
    "X60n1120_003:0432c12": "體即是道場。隨處示真實道也。五燈。麻谷。持錫杖到",
    "X60n1120_003:0432c13": "章敬。遶禪牀三匝。振錫一下。卓然而立。敬云是是。谷",
    "X60n1120_003:0432c14": "又到南泉。亦遶禪牀三匝。振錫一下。卓然而立。泉云。",
    "X60n1120_003:0432c15": "不是不是。谷云。章敬道是。和尚為甚麼道不是。泉云。",
    "X60n1120_003:0432c16": "章敬即是是。汝不是。此是風力所轉。終成敗壞。雪竇",
    "X60n1120_003:0432c17": "頌。此錯彼錯。切忌拈却。四海浪平。百川潮落。古策風",
    "X60n1120_003:0432c18": "高十二時。門門有路空蕭索。非蕭索。作者好求無病",
    "X60n1120_003:0432c19": "點。據法昌公斷章敬道是。是個甚麼。恰恰有頭無尾。",
    "X60n1120_003:0432c20": "南泉道不是。不是個甚麼。恰恰有尾無頭。殊不知頭",
    "X60n1120_003:0432c21": "尾。總在麻谷手裏。秪為他用處不換機。猶遭雪竇簡",
    "X60n1120_003:0432c22": "藥。下者兩錯。善則盡善。猶未盡美。法昌忍俊不禁。乃",
    "X60n1120_003:0432c23": "於雪竇兩錯下。更添一錯。要使來者。與這一隊祖師",
    "X60n1120_003:0432c24": "相見。頌。標幟巍巍振古今。飛聲錫錫影沉沉。風高十",
    "X60n1120_003:0433a01": "二瓊樓現。一一瓊樓觀世音。五燈。華林善覺。常持錫",
    "X60n1120_003:0433a02": "杖。夜出林麓間。七步一振錫。一稱觀音聖號。夾山問。",
    "X60n1120_003:0433a03": "遠聞和尚念觀音是否。師曰。然。山曰。騎却頭時如何。",
    "X60n1120_003:0433a04": "師曰。出頭。即從汝騎。不出頭。騎甚麼。山無對。",
    "X60n1120_003:0433a05": "淨瓶偈呪　手執淨瓶。當願眾生。內外無垢。悉令光",
    "X60n1120_003:0433a06": "潔。唵勢伽嚕。迦叱[羊*含]叱莎訶　唵嚩則囉施伽盧",
    "X60n1120_003:0433a07": "叱漫叱莎訶",
    "X60n1120_003:0433a08": "【箋】西域記。裙稚迦。即澡瓶也。寄歸傳。軍持有二。甆者。",
    "X60n1120_003:0433a09": "淨用。銅鐵者。觸用。佛制比丘。不淨洗漱。不得禮拜誦",
    "X60n1120_003:0433a10": "經。故淨瓶漱口。觸瓶洗穢。令則洗漱不行。二瓶失制。",
    "X60n1120_003:0433a11": "雖復禮誦。惡得無罪。五燈。司馬頭陀。見百丈。談溈山",
    "X60n1120_003:0433a12": "之勝。宜結集法侶。為大道場。丈因語眾。曰。若能對眾",
    "X60n1120_003:0433a13": "下得一語出格。當住持。即指淨瓶問曰。不得喚作淨",
    "X60n1120_003:0433a14": "瓶。汝喚作甚麼。時華林覺。為首座。師為典座。林曰。不",
    "X60n1120_003:0433a15": "可喚作木揬也。丈乃問師。師踢倒淨瓶。便出去。丈笑",
    "X60n1120_003:0433a16": "曰。第一座輪却山子也。疎山示眾。老僧咸通年已前。",
    "X60n1120_003:0433a17": "會得法身邊事。咸通年已後。會得法身向上事。雲門",
    "X60n1120_003:0433a18": "問。承聞和尚。咸通年已前。會得法身邊事。咸通年已",
    "X60n1120_003:0433a19": "後。會得法身向上事。是否。山云是。門云。如何是法身",
    "X60n1120_003:0433a20": "邊事。山云。枯樁。門云。如何是法身向上事。山云。非枯",
    "X60n1120_003:0433a21": "樁。門云。還許學人說道理也無。山云。許你說。門云。枯",
    "X60n1120_003:0433a22": "樁豈不是明法身邊事。非枯樁豈不是明法身向二",
    "X60n1120_003:0433a23": "事。山云。是。門云。法身還該一切否。山云。作麼生不該。",
    "X60n1120_003:0433a24": "門指淨瓶云。法身還該遮固麼。山云。闍黎莫向淨瓶",
    "X60n1120_003:0433b01": "邊會。門便禮拜　盡十方世界是個淨瓶。此淨瓶不",
    "X60n1120_003:0433b02": "異十方世界。若是作家禪者。纔見拈出。便見法身非",
    "X60n1120_003:0433b03": "法身之作用。雖然。不得道此淨瓶。即是法身也。殊不",
    "X60n1120_003:0433b04": "知法身之量。同於虗空。秪這淨瓶。能容得多少虗空。",
    "X60n1120_003:0433b05": "多少法身。直饒容盡百億須彌。百億香水海。究竟容",
    "X60n1120_003:0433b06": "不盡。虗空法身。設有人道香海等。已能容盡。何難容",
    "X60n1120_003:0433b07": "盡虗空法身。我也賞他膽大。且道容盡虗空。法身外",
    "X60n1120_003:0433b08": "底是甚麼。頌。法身非法身。總是法中塵。枯樁非枯樁。",
    "X60n1120_003:0433b09": "繫殺多少人。直須趯倒淨瓶子。湧出曹源意句新。",
    "X60n1120_003:0433b11": "沙彌律儀毗尼日用合參卷下(終)",
    "X60n1120_003:0433b15": "補刊沙彌律儀合參跋",
    "X60n1120_003:0433b17": "華嚴梵行品云。知一切法即心自性。成就慧身。不由",
    "X60n1120_003:0433b18": "他悟。良以萬法唯心。盡山河大地。形形色色。無非顯",
    "X60n1120_003:0433b19": "吾心也。皆心之註脚也。七千餘卷之大藏。千七百則",
    "X60n1120_003:0433b20": "之公案。無非明吾心也。亦心之註脚也。然則能悟心",
    "X60n1120_003:0433b21": "者。梵網諸經尚為贅語。何論乎沙彌律。傳鐙諸錄。尚",
    "X60n1120_003:0433b22": "屬陳言。更何待以合參。為沙彌律之註脚也哉。然而",
    "X60n1120_003:0433b23": "六祖悟後。猶受戒於智光。況在未悟。況非六祖。迨至",
    "X60n1120_003:0433b24": "華開五葉。鐙續千光。而於三業六根。無明積習。要皆",
    "X60n1120_003:0433c01": "鍊磨又鍊磨。逼拶又逼拶。經數年或數十年。身如槁",
    "X60n1120_003:0433c02": "木。心似死灰。方為真參。方能實悟。此則不戒而戒。不",
    "X60n1120_003:0433c03": "持而持。其光明嚴淨。有較勝於專持戒律。百千萬倍",
    "X60n1120_003:0433c04": "者也。假令空論唯心。而不知戒律。漫言悟心。而不淨",
    "X60n1120_003:0433c05": "毗尼。上者墮豁達空。狂禪招禍。下者墮大妄語。借法",
    "X60n1120_003:0433c06": "售奸。變醍醐為毒藥。失敬信於人天。流弊無窮。佛法",
    "X60n1120_003:0433c07": "之壞。悉由於此。謗法之多。亦悉由於此。非所謂師子",
    "X60n1120_003:0433c08": "身中蟲。自食師子肉者耶。故我",
    "X60n1120_003:0433c09": "世尊說法四十九年。最後遺教。猶諄諄切囑曰。識自",
    "X60n1120_003:0433c10": "心源。解無為法。憶念吾戒。必得道果。不順吾戒。終不",
    "X60n1120_003:0433c11": "得道。蓋心地戒品。是一切佛本源。一切菩薩本源。而",
    "X60n1120_003:0433c12": "沙彌律儀。尤為一切比邱戒菩薩戒之根本。且為一",
    "X60n1120_003:0433c13": "切參話頭。破無明之根本。雲棲輯為要略。至簡至精。",
    "X60n1120_003:0433c14": "石樹復為彚箋。條分縷析。博采旁搜。發明律儀日用",
    "X60n1120_003:0433c15": "之妙義。即以發明。成就慧身。不由他悟之一心。誠為",
    "X60n1120_003:0433c16": "法門中至寶也。天培開士擬刊此書。以惠同學。而難",
    "X60n1120_003:0433c17": "其費。走數百里。謁鄧尉貫徹通公。出舊板重修之。用",
    "X60n1120_003:0433c18": "力少而成功多。非小緣也。刻既竣。屬余一言。余讀原",
    "X60n1120_003:0433c19": "序及凡例。已詳且盡。安用贅詞。第恐讀是書者。或羨",
    "X60n1120_003:0433c20": "註中奇特元妙之談。而反忽於正文。買櫝遺珠。所失",
    "X60n1120_003:0433c21": "非細。爰以數十年來。學禪學戒。親歷之甘苦。深知之",
    "X60n1120_003:0433c22": "利弊。述其大略云。",
    "X60n1120_003:0433c23": "光緒六年歲次庚辰普門示現日",
    "X60n1120_003:0433c24": "傳天台教四十世法嗣敏曦和南謹跋"
}