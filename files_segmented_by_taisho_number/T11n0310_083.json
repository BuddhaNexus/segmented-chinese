{
    "T11n0310_083:0480c02": "大寶積經卷第八十三",
    "T11n0310_083:0480c04": "大唐三藏菩提流志奉　詔譯",
    "T11n0310_083:0480c05": "20 無盡伏藏會1無盡伏藏會第二十之一",
    "T11n0310_083:0480c06": "如是我聞：一時佛在王舍城耆闍崛山，與大",
    "T11n0310_083:0480c07": "比丘眾一千人俱，皆悉成就殊勝功德能師",
    "T11n0310_083:0480c08": "子吼。菩薩摩訶薩五百人，一切皆得陀羅尼",
    "T11n0310_083:0480c09": "門辯才無礙，證無生忍住不退轉，具諸三昧",
    "T11n0310_083:0480c10": "遊戲神通，善知眾生心行所趣，其名曰：日幢",
    "T11n0310_083:0480c11": "菩薩、月幢菩薩、普光菩薩、月王菩薩、照高",
    "T11n0310_083:0480c12": "峯菩薩、毘盧遮那菩薩、師子慧菩薩、功德",
    "T11n0310_083:0480c13": "寶光菩薩、一切義成菩薩、成就宿緣菩薩、成",
    "T11n0310_083:0480c14": "就願行菩薩、空慧菩薩、等心菩薩、喜愛菩",
    "T11n0310_083:0480c15": "薩、樂眾菩薩、戰勝菩薩、慧行菩薩、電得菩",
    "T11n0310_083:0480c16": "薩、勝辯菩薩、師子吼菩薩、妙言音菩薩、能",
    "T11n0310_083:0480c17": "警覺菩薩、巧轉行菩薩、寂滅行菩薩，如是",
    "T11n0310_083:0480c18": "等菩薩摩訶薩而為上首。復有釋提桓因、四",
    "T11n0310_083:0480c19": "大天王、娑婆世界主梵天王，及大威德諸天",
    "T11n0310_083:0480c20": "龍、夜叉、乾闥婆、阿修羅、迦樓羅、緊那羅、摩睺羅",
    "T11n0310_083:0480c21": "伽，如是等無量諸大眾俱。爾時電得菩薩見",
    "T11n0310_083:0480c22": "諸大眾寂然清淨，諸大龍象皆悉已集，即從",
    "T11n0310_083:0480c23": "座起，偏袒右肩右膝著地，合掌向佛白言：「世",
    "T11n0310_083:0480c24": "尊！我有少疑今欲諮問，唯願如來見垂聽許。」",
    "T11n0310_083:0480c25": "爾時世尊告電得菩薩言：「如來、應、正等覺恣",
    "T11n0310_083:0480c26": "汝所問，當為汝說。」電得菩薩白佛言：「世尊！",
    "T11n0310_083:0480c27": "菩薩摩訶薩成就何法，能滿眾生一切所欲，",
    "T11n0310_083:0480c28": "不為諸過之所染著，隨其根性方便引導，令",
    "T11n0310_083:0480c29": "彼眾生身壞命終不墮惡趣，決定當得證於",
    "T11n0310_083:0481a01": "平等，處世無染猶如蓮花，不動法界遊諸佛",
    "T11n0310_083:0481a02": "剎，常不離佛不見色身，住三解脫不入正位，",
    "T11n0310_083:0481a03": "隨眾生欲嚴淨佛土，於剎那頃速能成就阿",
    "T11n0310_083:0481a04": "耨多羅三藐三菩提？」爾時電得菩薩摩訶薩",
    "T11n0310_083:0481a05": "即於佛前以偈問曰：",
    "T11n0310_083:0481a06": "「無上人中尊，　　無邊知見者，",
    "T11n0310_083:0481a07": "安住於共法，　　利益諸世間。",
    "T11n0310_083:0481a08": "等心視眾生，　　為世所依怙，",
    "T11n0310_083:0481a09": "示諸邪正道，　　令畢竟安樂。",
    "T11n0310_083:0481a10": "積集勝功德，　　猶如眾寶聚，",
    "T11n0310_083:0481a11": "世間智慧日，　　三界應供尊。",
    "T11n0310_083:0481a12": "願說最上乘，　　成就菩薩道，",
    "T11n0310_083:0481a13": "面相如滿月，　　具足奢摩他。",
    "T11n0310_083:0481a14": "開示寂靜法，　　能滅諸煩惱，",
    "T11n0310_083:0481a15": "願說菩薩行，　　饒益諸眾生。",
    "T11n0310_083:0481a16": "佛剎并壽命，　　色身與眷屬，",
    "T11n0310_083:0481a17": "三業及諸法，　　一切皆清淨。",
    "T11n0310_083:0481a18": "唯願如來說，　　清淨菩薩行，",
    "T11n0310_083:0481a19": "云何降伏魔？　　云何而說法？",
    "T11n0310_083:0481a20": "云何不忘失，　　唯願為宣說，",
    "T11n0310_083:0481a21": "云何勇進者，　　遍入於生死，",
    "T11n0310_083:0481a22": "安住一相中，　　於法常無動？",
    "T11n0310_083:0481a23": "云何諸佛所，　　親近而供養，",
    "T11n0310_083:0481a24": "常觀佛色身，　　畢竟離諸相？",
    "T11n0310_083:0481a25": "雖證三解脫，　　如鳥飛空界，",
    "T11n0310_083:0481a26": "未具諸功德，　　終不入涅槃？",
    "T11n0310_083:0481a27": "知諸根性欲，　　隨順無所畏，",
    "T11n0310_083:0481a28": "亦不生染著，　　成熟彼眾生？",
    "T11n0310_083:0481a29": "先施世間樂，　　後令發淨心，",
    "T11n0310_083:0481b01": "具足殊勝智，　　證無上菩提？",
    "T11n0310_083:0481b02": "如是深妙義，　　唯願如來說。」",
    "T11n0310_083:0481b03": "爾時世尊告電得菩薩摩訶薩言：「善哉善哉！",
    "T11n0310_083:0481b04": "善男子！乃能問佛如是之義，利益安樂無量",
    "T11n0310_083:0481b05": "眾生，攝受現在世間天人，及未來世諸菩薩",
    "T11n0310_083:0481b06": "等。是故電得！應當諦聽善思念之，當為汝",
    "T11n0310_083:0481b07": "說。」電得菩薩言：「唯然世尊！願樂欲聞。」佛告",
    "T11n0310_083:0481b08": "電得：「菩薩摩訶薩有五種伏藏，大伏藏、無",
    "T11n0310_083:0481b09": "盡伏藏、遍無盡伏藏、無邊伏藏，菩薩具足",
    "T11n0310_083:0481b10": "如是伏藏，永離貧窮，即能成就如上所說殊",
    "T11n0310_083:0481b11": "勝功德，以少功力速疾當得阿耨多羅三藐",
    "T11n0310_083:0481b12": "三菩提。云何為五？所謂貪行伏藏、瞋行伏",
    "T11n0310_083:0481b13": "藏、癡行伏藏、等分行伏藏、諸法伏藏。電得！",
    "T11n0310_083:0481b14": "云何名為菩薩摩訶薩貪行伏藏？謂諸眾生",
    "T11n0310_083:0481b15": "貪行相應顛倒繫縛，隨行諸相種種分別，於",
    "T11n0310_083:0481b16": "色聲香味觸法等諸境界中，執著堅固耽樂",
    "T11n0310_083:0481b17": "昏迷。菩薩於彼諸眾生等種種心行應如實",
    "T11n0310_083:0481b18": "知，彼諸眾生何所樂欲？於何境界染習增強？",
    "T11n0310_083:0481b19": "具足成就何等信解？往昔曾種何等善根？於",
    "T11n0310_083:0481b20": "何乘中當得發趣？所有善根久如成熟？菩薩",
    "T11n0310_083:0481b21": "為斷諸眾生等一切欲故，令彼善心常相續",
    "T11n0310_083:0481b22": "故，審諦觀察而為療治。電得當知，眾生根行",
    "T11n0310_083:0481b23": "差別難識，一切聲聞辟支佛所不能知，何況",
    "T11n0310_083:0481b24": "凡夫及諸外道。是故電得！或有眾生雖著諸",
    "T11n0310_083:0481b25": "欲，亦能成熟阿耨多羅三藐三菩提。或有眾",
    "T11n0310_083:0481b26": "生纔觸欲境，或以染心發於語言，便得成熟",
    "T11n0310_083:0481b27": "無上明脫。或有眾生覩諸妙色心生欲染，彼",
    "T11n0310_083:0481b28": "色變壞即便覺知，欲惱便息深念無常，則能",
    "T11n0310_083:0481b29": "成熟無上明脫。或有眾生雖見女人不生貪",
    "T11n0310_083:0481c01": "著，於後思念方起染心，想彼形容而生愛戀。",
    "T11n0310_083:0481c02": "或有眾生於其夢中見可意色，心生貪著繫",
    "T11n0310_083:0481c03": "念追求。或有眾生聞女人聲便生貪愛，有時",
    "T11n0310_083:0481c04": "暫見離貪染心，便得成熟無上明脫。是故電",
    "T11n0310_083:0481c05": "得！菩薩於是種種貪病及以貪藥善巧了知，",
    "T11n0310_083:0481c06": "而於法界無有二相，於此迷惑法界眾生起",
    "T11n0310_083:0481c07": "大悲心。電得！若貪瞋癡、若法界智，無有少法",
    "T11n0310_083:0481c08": "而可得者。菩薩作是念言：『如我所見，是諸眾",
    "T11n0310_083:0481c09": "生於此無相自性空寂假名安立和合法中，",
    "T11n0310_083:0481c10": "起於貪欲瞋恚愚癡。我當於此如實觀察，為",
    "T11n0310_083:0481c11": "彼迷惑貪欲眾生，住於大悲成滿昔願，不動",
    "T11n0310_083:0481c12": "法界以無功用智而成熟之。』若有丈夫於彼",
    "T11n0310_083:0481c13": "女人妄生淨想起重貪染，菩薩即便示現女",
    "T11n0310_083:0481c14": "身，端正殊妙色相具足，珍寶瓔珞種種莊嚴，",
    "T11n0310_083:0481c15": "猶如天女昔所未見，隨彼眾生令其愛著。極",
    "T11n0310_083:0481c16": "貪戀已量彼堪任，方便拔其貪欲毒箭。以自",
    "T11n0310_083:0481c17": "在力還變女身，現其人前而為說法，令彼眾",
    "T11n0310_083:0481c18": "生通達法界，便沒不現。若有女人於彼丈夫",
    "T11n0310_083:0481c19": "心生愛染，菩薩便為現丈夫身，乃至拔其貪",
    "T11n0310_083:0481c20": "欲毒箭，而為說法令入法界，便沒不現。電得！",
    "T11n0310_083:0481c21": "是諸貪行二萬一千，及彼諸行八萬四千，菩",
    "T11n0310_083:0481c22": "薩無功用智出生無量億千法門，開曉眾生",
    "T11n0310_083:0481c23": "悉令解脫，而亦不念我為眾生如是說法，亦",
    "T11n0310_083:0481c24": "無眾生得解脫者。電得！譬如無熱龍王以業",
    "T11n0310_083:0481c25": "力故於其宮內出四大河，為諸眾生水陸住",
    "T11n0310_083:0481c26": "者，夏時熱惱而作清涼，潤澤花果滋實五穀，",
    "T11n0310_083:0481c27": "令諸眾生安隱快樂。而彼龍王不作是念：『我",
    "T11n0310_083:0481c28": "今令此河水流出，已出、當出。』然於四河常自",
    "T11n0310_083:0481c29": "汎滿為眾生用。菩薩亦復如是成就昔願，以",
    "T11n0310_083:0482a01": "無功用智說四聖諦，滅除一切生死熱惱，普",
    "T11n0310_083:0482a02": "施人天聖解脫樂。而是菩薩亦不念言：『我今",
    "T11n0310_083:0482a03": "說法，已說、當說。』任運住於大悲之心，觀察眾",
    "T11n0310_083:0482a04": "生隨應說法。",
    "T11n0310_083:0482a05": "「復次電得！譬如帝釋有十二那由他諸天女",
    "T11n0310_083:0482a06": "等，以彼帝釋自在力故現其多身，令諸天女",
    "T11n0310_083:0482a07": "於彼欲樂皆得滿足，各自念言：『我今獨與帝",
    "T11n0310_083:0482a08": "釋歡娛。』而是帝釋實無所染。菩薩亦復如是，",
    "T11n0310_083:0482a09": "於諸眾生應可度者，隨其意樂而成熟之，然",
    "T11n0310_083:0482a10": "是菩薩亦無染著。復次電得！譬如日輪出山",
    "T11n0310_083:0482a11": "峯時，光明普遍照閻浮提，所照之處青黃赤",
    "T11n0310_083:0482a12": "白種種形色皆悉顯現，而彼日輪一色一光",
    "T11n0310_083:0482a13": "無差別相。菩薩亦復如是，智慧日輪照於法",
    "T11n0310_083:0482a14": "界，出彼眾生執著山峯，所緣一相隨其意樂",
    "T11n0310_083:0482a15": "而為說法，然於法界無有二相。電得！是名",
    "T11n0310_083:0482a16": "菩薩摩訶薩貪行伏藏。菩薩證得此伏藏已，",
    "T11n0310_083:0482a17": "或於一劫或過一劫，隨諸眾生種種意樂現",
    "T11n0310_083:0482a18": "無量身，以種種言詞而為說法，然於法界亦",
    "T11n0310_083:0482a19": "無二相。復次電得！譬如真金，由工巧力隨意",
    "T11n0310_083:0482a20": "所作種種瓔珞莊嚴之具，其相各異而彼金",
    "T11n0310_083:0482a21": "性無有差別。菩薩亦復如是，善觀法界，隨諸",
    "T11n0310_083:0482a22": "眾生種種意樂現無量身，以種種言詞而",
    "T11n0310_083:0482a23": "為說法，然於法界亦無二相，是為常入法界",
    "T11n0310_083:0482a24": "一相。菩薩獲得如是伏藏，能為眾生種種說",
    "T11n0310_083:0482a25": "法。彼聞法已，具足富有無盡聖財，生死貧窮",
    "T11n0310_083:0482a26": "悉皆永斷。",
    "T11n0310_083:0482a27": "「復次電得！云何名為菩薩摩訶薩瞋行伏藏？",
    "T11n0310_083:0482a28": "謂諸眾生憍慢相應，計我我所住自他相，從",
    "T11n0310_083:0482a29": "久遠來不修慈忍，瞋恚熱惱自壞其心，於",
    "T11n0310_083:0482b01": "佛法僧不生憶念，瞋毒所覆迷惑於法。菩薩",
    "T11n0310_083:0482b02": "於彼多瞋眾生終不起於損害傷惱，唯作是",
    "T11n0310_083:0482b03": "念：『奇哉眾生愚癡迷惑，乃於諸法本性寂靜",
    "T11n0310_083:0482b04": "無垢濁無和合無違諍遠離法中，顛倒相應",
    "T11n0310_083:0482b05": "妄生瞋恨。』如是念已，住大悲心常自懇惻，設",
    "T11n0310_083:0482b06": "有支解其身分者，為欲調伏瞋行眾生，安住",
    "T11n0310_083:0482b07": "忍辱。若彼無量瞋行眾生，互相違背心懷恚",
    "T11n0310_083:0482b08": "恨，是業成已當墮毒蛇惡趣之中。住忍菩薩",
    "T11n0310_083:0482b09": "以慈念力化此眾生，能令不受惡趣之報，決",
    "T11n0310_083:0482b10": "定當得證於平等。是名菩薩善巧方便，滅除",
    "T11n0310_083:0482b11": "眾生瞋恚之行。",
    "T11n0310_083:0482b12": "「復次電得！菩薩若見瞋惱眾生，作是念言：『一",
    "T11n0310_083:0482b13": "切諸法本性清淨，此諸眾生隨相而行妄生",
    "T11n0310_083:0482b14": "分別，於此平等無違法中而起瞋心。彼諸眾",
    "T11n0310_083:0482b15": "生於法界性不能了知。若此眾生見法性者，",
    "T11n0310_083:0482b16": "終不於他而生忿害，以不了知法界本性是",
    "T11n0310_083:0482b17": "故生瞋。』菩薩於彼多瞋眾生，倍增慈愍住於",
    "T11n0310_083:0482b18": "大悲，成滿昔願，以無功用智為壞眾生瞋恚",
    "T11n0310_083:0482b19": "行故，開示演說種種法門，而亦不念我為眾",
    "T11n0310_083:0482b20": "生除瞋說法。何以故？菩薩善觀法界相故。是",
    "T11n0310_083:0482b21": "為菩薩安住法界無差別相滅煩惱行。電得！",
    "T11n0310_083:0482b22": "譬如不除黑闇得現光明，亦非無能除黑闇",
    "T11n0310_083:0482b23": "者。如是黑闇及光明性，皆如虛空無有差別。",
    "T11n0310_083:0482b24": "菩薩亦復如是，依此法界無差別智，善巧說",
    "T11n0310_083:0482b25": "法摧滅種種瞋行眾生，不於法界而作差別。",
    "T11n0310_083:0482b26": "電得！譬如日輪所出光明，隨所照處皆日輪",
    "T11n0310_083:0482b27": "攝。菩薩亦復如是，為欲調伏滅除瞋行，所有",
    "T11n0310_083:0482b28": "言說皆是法輪，不於法界而作差別。如是瞋",
    "T11n0310_083:0482b29": "行二萬一千，及彼諸行八萬四千，菩薩成就",
    "T11n0310_083:0482c01": "無功用智，隨彼眾生種種瞋行而為說法，不",
    "T11n0310_083:0482c02": "作是念：『我為眾生今現說法，已說、當說。』是名",
    "T11n0310_083:0482c03": "菩薩摩訶薩瞋行伏藏。菩薩證得此伏藏已，",
    "T11n0310_083:0482c04": "若於一劫若過一劫，隨諸眾生種種意樂，以",
    "T11n0310_083:0482c05": "種種文字語言方便演說，不能得其瞋行邊",
    "T11n0310_083:0482c06": "際，而是菩薩智慧辯才亦不可盡。是名菩薩",
    "T11n0310_083:0482c07": "善說法界無差別相，獲得如是瞋行伏藏。",
    "T11n0310_083:0482c08": "「復次電得！云何名為菩薩摩訶薩癡行伏藏？",
    "T11n0310_083:0482c09": "電得！諸菩薩等如是之行甚為難事，謂諸眾",
    "T11n0310_083:0482c10": "生隨惑行者、惱害他者、無明胎㲉所纏裹者、",
    "T11n0310_083:0482c11": "如蠶處繭自繫縛者、於法界中無方便者、不",
    "T11n0310_083:0482c12": "善觀察所應行者、著我見者、行邪道者、住鈍",
    "T11n0310_083:0482c13": "行者、難出離者，為如是等迷惑眾生，從初發",
    "T11n0310_083:0482c14": "心起大加行，不生疲苦亦無懈怠。如是思惟：",
    "T11n0310_083:0482c15": "『應以何緣、何等勝解、云何說法，令此眾生入",
    "T11n0310_083:0482c16": "菩薩行而得解脫？』菩薩往昔善觀法界，以無",
    "T11n0310_083:0482c17": "功用智住於大悲，知彼眾生迷法界已，隨力",
    "T11n0310_083:0482c18": "所堪而為說法，悉令調伏。亦不念言：『我今說法，",
    "T11n0310_083:0482c19": "已說、當說。』以彼往昔誓願力故，善觀緣起自",
    "T11n0310_083:0482c20": "然演出百千法門，斷除眾生無明業行令得",
    "T11n0310_083:0482c21": "解脫。電得！譬如良醫善療眾病，先善綜習",
    "T11n0310_083:0482c22": "醫方諸論，纔見病相皆悉了知，呪藥所施無",
    "T11n0310_083:0482c23": "不除愈。菩薩亦復如是，善觀法界以無功用",
    "T11n0310_083:0482c24": "智，為彼積集癡行眾生，隨其根性開示演",
    "T11n0310_083:0482c25": "說百千法門悉令明了。電得！是名菩薩摩",
    "T11n0310_083:0482c26": "訶薩癡行伏藏。菩薩證得此伏藏已，善觀緣",
    "T11n0310_083:0482c27": "起，為如是等癡行眾生，若於一劫若過一劫，",
    "T11n0310_083:0482c28": "隨其性欲以種種文字語言善巧演說，不能",
    "T11n0310_083:0482c29": "得其癡行邊際，而是菩薩智慧辯才亦不可",
    "T11n0310_083:0483a01": "盡。是名菩薩於一切法無差別相善巧宣說，",
    "T11n0310_083:0483a02": "獲得如是癡行伏藏。如是癡行二萬一千，及",
    "T11n0310_083:0483a03": "彼諸行八萬四千，菩薩為斷如是行故，開示",
    "T11n0310_083:0483a04": "演說百千法門。是名菩薩癡行伏藏。",
    "T11n0310_083:0483a05": "「復次電得！云何名為菩薩摩訶薩等分行伏",
    "T11n0310_083:0483a06": "藏？譬如四面鏡輪，清徹明淨無諸垢翳，懸",
    "T11n0310_083:0483a07": "於四衢，所對色像皆於中現無有增減。而此",
    "T11n0310_083:0483a08": "明鏡亦不念言：『我能現此種種色像。』然善磨",
    "T11n0310_083:0483a09": "瑩此鏡輪已，一切諸相自然而現。菩薩亦復",
    "T11n0310_083:0483a10": "如是，法界鏡輪善磨瑩已，住無功用三昧，隨",
    "T11n0310_083:0483a11": "諸眾生心行差別，開示演說百千法門，悉令",
    "T11n0310_083:0483a12": "了知皆得解脫，不起法相及眾生相。何以故？",
    "T11n0310_083:0483a13": "菩薩善觀法界相故，於此四行相應眾生如",
    "T11n0310_083:0483a14": "實了知，隨其根性而為說法，而於法界及眾",
    "T11n0310_083:0483a15": "生界，如實觀察無有二相。爾所法界及眾生",
    "T11n0310_083:0483a16": "界，明見無二無差別故。電得！譬如虛空，無",
    "T11n0310_083:0483a17": "有種種差別之相亦無建立。菩薩亦復如是，",
    "T11n0310_083:0483a18": "善觀法界，了一切法入於一相。亦由往昔誓",
    "T11n0310_083:0483a19": "願力故，隨眾生行種種說法，而於法界無有",
    "T11n0310_083:0483a20": "差別。電得！此等分行二萬一千，及彼諸行八",
    "T11n0310_083:0483a21": "萬四千，菩薩觀察悉皆明了。譬如良醫知",
    "T11n0310_083:0483a22": "病授藥，以無功用智種種說法，是名菩薩摩",
    "T11n0310_083:0483a23": "訶薩等分行伏藏。菩薩證得此伏藏已，為諸",
    "T11n0310_083:0483a24": "眾生若一劫若過一劫，隨其志樂以種種言",
    "T11n0310_083:0483a25": "詞善巧宣說，不能得其諸行邊際，菩薩智慧",
    "T11n0310_083:0483a26": "辯才亦不可盡。是名菩薩善說法界無差別",
    "T11n0310_083:0483a27": "相，獲得如是等分行伏藏。",
    "T11n0310_083:0483a28": "大寶積經卷第八十三"
}