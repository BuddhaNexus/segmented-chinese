{
    "X73n1452_015:0270c18": "紫栢老人集卷之十五",
    "X73n1452_015:0270c20": "明　憨山德清　閱",
    "X73n1452_015:0270c21": "題",
    "X73n1452_015:0270c22": "題金剛經塔",
    "X73n1452_015:0270c23": "余瞻禮是塔。自如是我聞。以迄信受奉行。一畫至於",
    "X73n1452_015:0270c24": "一字。一字至於一句。一句至於一行。一行至於一經。",
    "X73n1452_015:0271a01": "鱗鱗曳曳。宛轉橫斜。靜對之如遠水孤峰。流觀之則",
    "X73n1452_015:0271a02": "長空鴈序。及其標塔標佛。忽然妙合。則七寶無所施",
    "X73n1452_015:0271a03": "其工。帝梵何所關其巧。直自一心不生處為基。不生",
    "X73n1452_015:0271a04": "用處為用。世尊未說是經。此塔先已成就。經云。應無",
    "X73n1452_015:0271a05": "所住而生其心。全是此塔註脚。鑒大師且從其註脚",
    "X73n1452_015:0271a06": "悟入。而今此塔。當機電掣。豈無毒眼漢。見鞭影而馳",
    "X73n1452_015:0271a07": "乎。螺燈父子刻施是經。余竊有囑累。昔有堅持此經",
    "X73n1452_015:0271a08": "者。江風敗舟。經遂漂墮。意其竟入龍宮矣。一日其妻",
    "X73n1452_015:0271a09": "浣於溪畔。見羣螺結聚。沉浮衍漾。如水上燈毬。怪而",
    "X73n1452_015:0271a10": "掇之。羣螺既盡。此經獨出。誠願刻者施者受持者。等",
    "X73n1452_015:0271a11": "彼羣螺。遂與此塔。共結一段不思議公案也。",
    "X73n1452_015:0271a12": "題東坡禪喜集",
    "X73n1452_015:0271a13": "此集或以文章奇之。無乃略神駿而取玄黃乎。殊不",
    "X73n1452_015:0271a14": "知作者。力在自性宗通。以不傳之妙。拋擲於語言三",
    "X73n1452_015:0271a15": "昧。尻脊無常。聖凡生殺。譬夫夜光在盤。宛轉流利。雖",
    "X73n1452_015:0271a16": "智如神禹。曷能測其向方哉。",
    "X73n1452_015:0271a17": "題雪山半偈舍身卷",
    "X73n1452_015:0271a18": "聖人一言。天地卒難以覆載。蓋大道所在耳。身為大",
    "X73n1452_015:0271a19": "患。此男子能於千巖萬壑冰雪之閒。捐大患而貨半",
    "X73n1452_015:0271a20": "偈。非至明至勇者乎。",
    "X73n1452_015:0271a21": "題普陀大士示現卷",
    "X73n1452_015:0271a22": "拜者不至。大士現身。豈因至者。我至身現。豈關菩薩。",
    "X73n1452_015:0271a23": "反復觀察。合現無地。於無地中。海山霞生。妙容慈肅。",
    "X73n1452_015:0271a24": "見者淚滴。海水可枯。此淚無竭。作是念人。普門頓入。",
    "X73n1452_015:0271b01": "耳擲波閒。眼聞鯨吼。水陸空行。圓通自在。樂既無根。",
    "X73n1452_015:0271b02": "苦非有蒂。",
    "X73n1452_015:0271b03": "題師子林紀勝集",
    "X73n1452_015:0271b04": "師子林記。紫柏道人得於吳門沈伯宏齋中。嗚呼。師",
    "X73n1452_015:0271b05": "子林榛莽久矣。狐兔成群。白日青天。作諸妖孽。師子",
    "X73n1452_015:0271b06": "貪睡不管。今此集一出。師子鼻孔。竟為之牽痛矣。痛",
    "X73n1452_015:0271b07": "則醒。醒則吼。請問見前大眾。且道師子正吼時。這一",
    "X73n1452_015:0271b08": "隊狐兔。向何處著落。能薦此。師子林一旦恢復。許渠",
    "X73n1452_015:0271b09": "來林中。蹴踏自在去。",
    "X73n1452_015:0271b10": "題包生所刻棱伽經",
    "X73n1452_015:0271b11": "此經以五法。三自性。八識。二無我為宗。為根熟菩薩。",
    "X73n1452_015:0271b12": "直明識體全真。頓成智用。故佛於棱伽山說經者。蓋",
    "X73n1452_015:0271b13": "山高峻。下臨大海。傍絕門戶。惟得神通者堪通之。乃",
    "X73n1452_015:0271b14": "表心地法門。非修證可能往耳。棱伽此言不可往。若",
    "X73n1452_015:0271b15": "然者。則一切眾生終不可往耶。雖然。境不自境。由心",
    "X73n1452_015:0271b16": "故境。心不自心。由境故心。境不自境。境不可得。心不",
    "X73n1452_015:0271b17": "自心。心亦不可得。心境既不可得。則智山無待。覺海",
    "X73n1452_015:0271b18": "無邊。不動脚跟。早登棱伽之頂。纔生心想。頓入如來",
    "X73n1452_015:0271b19": "之藏矣。僧問岩頭起滅不停時如何。岩頭問僧誰起",
    "X73n1452_015:0271b20": "滅。凡讀此經者。果於岩頭句下。別有轉身。始來與老",
    "X73n1452_015:0271b21": "漢商量此經未晚。",
    "X73n1452_015:0271b22": "題坡翁文字禪",
    "X73n1452_015:0271b23": "東坡老賊。以文字為綠林。出沒於峰前路口。荊棘叢",
    "X73n1452_015:0271b24": "中。窩弓藥箭。無處不藏。專候殺人不眨眼索性漢。一",
    "X73n1452_015:0271c01": "觸其機。刀箭齊發。尸橫血濺。碧流成赤。你且道他是",
    "X73n1452_015:0271c02": "賊不是賊。試辨驗看。若辨得。管取從來攔路石。沸湯",
    "X73n1452_015:0271c03": "潑雪。",
    "X73n1452_015:0271c04": "題趙生畫扇",
    "X73n1452_015:0271c05": "霧勢昏曉。山形有無。且不可以心測。又豈可以筆墨",
    "X73n1452_015:0271c06": "盡哉。然墨光之初。心路之始。必有主人存焉。故達者",
    "X73n1452_015:0271c07": "知雲霧昏曉無常。即例山形等耳。然後筆筆墨墨。橫",
    "X73n1452_015:0271c08": "拖豎抹。意之所到。筆之所隨。主客升降。初無常位。意",
    "X73n1452_015:0271c09": "果意乎。筆果筆乎。吾於密郎扇頭。得趙生矣。",
    "X73n1452_015:0271c10": "題師子端禪師語錄",
    "X73n1452_015:0271c11": "予客代之清涼山。一夕夢一僧蒙師子皮。自東而西。",
    "X73n1452_015:0271c12": "斜陽在天。光燭其面。忽然啟齒。口如血盆。牙似霜劒。",
    "X73n1452_015:0271c13": "夢切自計曰。如彼者我當為之。及讀端師子語錄。驚",
    "X73n1452_015:0271c14": "其脫略窠臼。大用縱橫。不從軌則。果若金毛師子。跳",
    "X73n1452_015:0271c15": "擲露地。百獸聞風。靡不腦裂者也。嗚呼。去古既遠。宗",
    "X73n1452_015:0271c16": "門爪牙希遘。率皆如妖狐怪狗。輭暖委靡。凡見可欲。",
    "X73n1452_015:0271c17": "搖尾乞憐。萬態迎合。一充其欲。閻羅老漢。叱咤其前。",
    "X73n1452_015:0271c18": "猶不暇顧。況顧我道哉。至於由機緣而頌古作。由頌",
    "X73n1452_015:0271c19": "古而評唱集。由評唱而所謂秘要者行。秘要行。則後",
    "X73n1452_015:0271c20": "之學者。評唱不知。安知頌古。頌古不知。安知機緣。機",
    "X73n1452_015:0271c21": "緣不知。安知自心。自心不知。安知祖意。夫機緣者。活",
    "X73n1452_015:0271c22": "句耳。生殺自在。抑揚莫測。凡聖路窮。是非藥病。苟非",
    "X73n1452_015:0271c23": "其人。道不虗行。唯了悟自心者。即病為藥。即藥為病。",
    "X73n1452_015:0271c24": "即生而殺。即縱而奪。正抑乃揚。正殺乃生。以棒喝為",
    "X73n1452_015:0272a01": "廣長舌。以鐵釘飯木札羮為供養。臨機哮吼。天龍欣",
    "X73n1452_015:0272a02": "悅。狐兔魂銷。若然者。今之以秘要自謂正傳。慢侮法",
    "X73n1452_015:0272a03": "道。寧不有愧於師乎。",
    "X73n1452_015:0272a04": "題穆玄菴所著書後",
    "X73n1452_015:0272a05": "昔人有將黃金鑄佛而供事之。一旦為大盜負而藏",
    "X73n1452_015:0272a06": "之重泉之下。世皆不知也。奄忽更代。初鑄佛者。子孫",
    "X73n1452_015:0272a07": "亦皆星散異鄉矣。爾時重泉。倐然光達丹霄。四方遠",
    "X73n1452_015:0272a08": "近。靡不覩之。且驚且駭。譁然相汲引。而尋光所自。以",
    "X73n1452_015:0272a09": "善水者。下重泉而獲金像。浮舉而供事之。巢陵唐邑",
    "X73n1452_015:0272a10": "內翰穆孔暉。號玄菴。其所著述。發揮儒釋精奧。書成",
    "X73n1452_015:0272a11": "若干部。先生即世五十餘年矣。茲由同郡傅侍御光",
    "X73n1452_015:0272a12": "宅。表而彰之。余故亦得鑽研玄菴秘典。大凡男子立",
    "X73n1452_015:0272a13": "志。不可淺近。圖一時衒耀於俗黨。但當務其深遠者。",
    "X73n1452_015:0272a14": "精克而成之。更百世之後。或有同志者出焉。其猶鑄",
    "X73n1452_015:0272a15": "佛以黃金。雖藏之於重泉之下。異日必光達丹霄也。",
    "X73n1452_015:0272a16": "即此言之。大盜藏像。盜唯一人。而俗黨蔽高。無世不",
    "X73n1452_015:0272a17": "廣。故莊周有曰。高言不止於眾心。妙樂不達於里耳。",
    "X73n1452_015:0272a18": "然精光所積。雖天地莫能蔽之。況人情私嫉乎哉。",
    "X73n1452_015:0272a19": "題王畫卷",
    "X73n1452_015:0272a20": "夫見畫不見筆。見筆不見手。見手不見心。見心不見",
    "X73n1452_015:0272a21": "心之前者。謂之見見可乎。苟借畫見筆。借筆見手。借",
    "X73n1452_015:0272a22": "手見心。借心見心之前者。謂之不見見可乎。雖然。展",
    "X73n1452_015:0272a23": "卷則雲物縱橫。收卷則峰泉寥寂。且道展收把柄。畢",
    "X73n1452_015:0272a24": "竟落誰手裏。得恁麼自在。疑則輞川有摩詰可問。",
    "X73n1452_015:0272b01": "跋",
    "X73n1452_015:0272b02": "跋麒禪人血書華嚴經",
    "X73n1452_015:0272b03": "吾聞華嚴大經。實根本法輪。佛與大菩薩之事。非小",
    "X73n1452_015:0272b04": "根可堪。故曰龍象蹴踏。非驢可堪。終始一念。今昔一",
    "X73n1452_015:0272b05": "時。因果一佛。凡聖一性。十方一剎。三界一體。正像末",
    "X73n1452_015:0272b06": "一法。初中後一際。當處現前。不涉情解。本自圓成。非",
    "X73n1452_015:0272b07": "脩所得。故曰智由三昧觀照方便。迷解顯得。不是修",
    "X73n1452_015:0272b08": "成。若夫悲願熏炙。稱性而周。事亦無盡。或曰。願終功",
    "X73n1452_015:0272b09": "廢。則過去諸佛。帶果行因。豈不多事。雖然。一乘無修。",
    "X73n1452_015:0272b10": "始終一念云云者。蓋指果體而言也。若在凡夫。必當",
    "X73n1452_015:0272b11": "先悟果體根本。然後法古佛之樣。規行矩步。始以信",
    "X73n1452_015:0272b12": "入。次則歷行住回向地等。圓治積生染習。習盡功圓。",
    "X73n1452_015:0272b13": "則毗盧能事畢矣。經中首以善財問法。徧參勝友五",
    "X73n1452_015:0272b14": "十三者。蓋聖人所慮。書不盡言。言不盡意。故設像寓",
    "X73n1452_015:0272b15": "意。使彼有志於一乘者。翫意得像。神而明之。肉身現",
    "X73n1452_015:0272b16": "證。無勞修得。如法華以龍女成佛之象。寓彼實相。以",
    "X73n1452_015:0272b17": "至三周九喻。重重旁敲。與華嚴何別。但下劣凡夫。不",
    "X73n1452_015:0272b18": "信自心。徒信佛語。被文字所轉。埋沒本光。不能直下",
    "X73n1452_015:0272b19": "受用。是非之僕。榮辱之奴。死生之仇。好惡之黨。顛之",
    "X73n1452_015:0272b20": "倒之。奴主反位。大用翻為迷事無明。大機總成迷理",
    "X73n1452_015:0272b21": "之障。理迷則觸事皆礙。事礙則於理終迷。故華嚴之",
    "X73n1452_015:0272b22": "法界。法華之實相。名存義昧。義昧則理無所會。理無",
    "X73n1452_015:0272b23": "所會。則道不終通。道既不通。到家何日。既不到家。安",
    "X73n1452_015:0272b24": "有所得。無得則見必不定。見不定則偏圓無辨。邪正",
    "X73n1452_015:0272c01": "不分。謂之知解之徒。渠尚無分。豈能現證而受用者",
    "X73n1452_015:0272c02": "哉。豫章潯陽之廬山。山有黃龍寺。寺額即今上所賜",
    "X73n1452_015:0272c03": "也。寺眾有麒禪人。有志於佛一乘。顧惟天機不深。受",
    "X73n1452_015:0272c04": "性魯鈍。於華嚴法界。率難通悟。於是發願書大經全",
    "X73n1452_015:0272c05": "部。意在青山白雲。朝暮書而讀。讀而禮稱。懺洗過現",
    "X73n1452_015:0272c06": "重輕罪垢。果其夙有微善。仗毗盧之寵靈。襍華之熏",
    "X73n1452_015:0272c07": "發。法界頓開。入佛種性。麒之告余也如此。余嘉其有",
    "X73n1452_015:0272c08": "志。綴華嚴大槩如此。余再謂麒曰。若知舉筆飲墨。向",
    "X73n1452_015:0272c09": "白紙上。橫畫豎直之者。念耶。時耶。佛耶。性耶。剎耶。乃",
    "X73n1452_015:0272c10": "至際耶。象耶。意耶。現前耶。不現前耶。嗚呼。若能領此。",
    "X73n1452_015:0272c11": "則須彌為筆。太虗為紙。大地為墨。書若經者。果有盡",
    "X73n1452_015:0272c12": "乎。果無盡乎。子若不會。雖剝皮為紙。析骨為筆刺血",
    "X73n1452_015:0272c13": "為汁。與善財童子相去尚遠在。況五十三勝友。若能",
    "X73n1452_015:0272c14": "親近乎。麒其勉之。麒其體之。",
    "X73n1452_015:0272c15": "跋黃山谷集",
    "X73n1452_015:0272c16": "此集如水清珠。濁波萬頃。投之立澄。如摩尼寶。饑寒",
    "X73n1452_015:0272c17": "之世得之。主病即愈。蓋此老不特尊其所知。行其所",
    "X73n1452_015:0272c18": "知而已。且能掉臂格外作獅子吼者也。觀其於寵辱",
    "X73n1452_015:0272c19": "關頭。死生路上。跳躑自在。若夜光之珠。宛轉於金盤",
    "X73n1452_015:0272c20": "之中。影不可留。如水天蕩漾於太清之內。光無定在。",
    "X73n1452_015:0272c21": "有誣先生謂列子中亦有禪語。禪豈普通始來哉。此",
    "X73n1452_015:0272c22": "非先生語。不識好惡者所贅語耳。列子之言。雖精密",
    "X73n1452_015:0272c23": "至到者。亦可以義路通。禪則不唯義路不可通。縱無",
    "X73n1452_015:0272c24": "義路。亦非禪也。唯徹悟自心者。即閉門造車。出門合",
    "X73n1452_015:0273a01": "轍矣。而不識好惡者。欲以義理穿鑿。所謂撮摩虗空。",
    "X73n1452_015:0273a02": "祇益自勞耳。余知其家裡人。故跋數語。",
    "X73n1452_015:0273a03": "跋賀知忍刺血書金剛經",
    "X73n1452_015:0273a04": "未刺指時。指塞虗空。纔刺指時。血流大地。指即金剛。",
    "X73n1452_015:0273a05": "血即般若。故罪無輕重。半字能消。福無淺深。援毫即",
    "X73n1452_015:0273a06": "滿。雖然澹菴居士。未即世時。不以此經為常課。則即",
    "X73n1452_015:0273a07": "世之後。子雖有曾參之孝。為書此經。終與金剛般若",
    "X73n1452_015:0273a08": "血脉。不能接續。若然者。居士即此經。此經即學仁父",
    "X73n1452_015:0273a09": "子血脉。豈以存沒斷續哉。我聞般若無古今。金剛無",
    "X73n1452_015:0273a10": "內外。有古今則有延促。有內外則有親疎。而未至蘊",
    "X73n1452_015:0273a11": "空者。則念念生滅。情塵膠執。即蚊虻唼膚。而舉身毛",
    "X73n1452_015:0273a12": "竪。稻芒在眼。而四方易位。況以熱指刺於冷針。鮮血",
    "X73n1452_015:0273a13": "迸流。能無痛乎。今學仁即流為墨。即墨成字。至於句",
    "X73n1452_015:0273a14": "偈。完茲一卷。究其情悃。與舍全身何異。達觀道人。見",
    "X73n1452_015:0273a15": "而哀之。且感學仁精誠。不媿紫岩。書此附之經尾。願",
    "X73n1452_015:0273a16": "見聞之者。皆發是心。",
    "X73n1452_015:0273a17": "跋鐘鼓頌",
    "X73n1452_015:0273a18": "聖人有身而無累。有心而不勞。以其無累故。則一身",
    "X73n1452_015:0273a19": "可為千萬身。以其無勞故。則一心可以窮萬法。眾人",
    "X73n1452_015:0273a20": "則不然。有身則有累。有心則有勞。累之勞之。從無始",
    "X73n1452_015:0273a21": "以至今日。死死生生。榮榮辱辱。好惡萬端。改頭換面。",
    "X73n1452_015:0273a22": "羽毛鱗角。無所不經。得為人身。忝在最靈。極為希有。",
    "X73n1452_015:0273a23": "於希有之身。不能聞道。洗長劫之勞累。與馬牛何異",
    "X73n1452_015:0273a24": "哉。雖然勞之與累。亦不可易洗。若欲洗之。須以此頌",
    "X73n1452_015:0273b01": "為香水海。久滌自除。則眾人可至於聖人也。智者思",
    "X73n1452_015:0273b02": "之。",
    "X73n1452_015:0273b03": "跋牟子言道章",
    "X73n1452_015:0273b04": "莊子曰。道惡乎在。道在稊稗。易則曰。形而上者謂之",
    "X73n1452_015:0273b05": "道。形而下者謂之器。有人問趙州如何是大道。州曰。",
    "X73n1452_015:0273b06": "大道透長安。今有人於此三者。併舉而問曰。牟子之",
    "X73n1452_015:0273b07": "言道。莊邪。易邪。余應之曰。莊易且置。敢問趙州大道",
    "X73n1452_015:0273b08": "透長安句。果言道耶。不言道耶。若謂言道。則其言不",
    "X73n1452_015:0273b09": "可以智識知。義路得。若謂不言道。問道答道。有何差",
    "X73n1452_015:0273b10": "別。有人於兩問中。知得好惡雌黃不謬。則莊易之道。",
    "X73n1452_015:0273b11": "譬如月在秋空。朗然廓澈。若檢點不出不但於趙州",
    "X73n1452_015:0273b12": "句中。無有出身之計。即莊莊易易。總向癡人說夢耳。",
    "X73n1452_015:0273b13": "雖然。由粗而得精。由精而遺聞。粗之與精。固亦遺聞",
    "X73n1452_015:0273b14": "之嚆矢哉。",
    "X73n1452_015:0273b15": "跋證道歌",
    "X73n1452_015:0273b16": "漢留侯狀如美婦人。本朝劉誠意亦狀如婦人。然皆",
    "X73n1452_015:0273b17": "臨大事。決大幾。若鏡中見眉目然。當世無與等者。永",
    "X73n1452_015:0273b18": "嘉大師。雖雲外枯禪。貌亦柔秀。宋寂音尊者。初讀其",
    "X73n1452_015:0273b19": "證道歌。至大丈夫秉慧劒句。寂音以為此老。貌必傑",
    "X73n1452_015:0273b20": "特。威掩萬僧者。及禮其道影。始知體不勝衣。貌如少",
    "X73n1452_015:0273b21": "年宣律師。乃歎曰。斷不可以言貌觀人。蓋此老平生",
    "X73n1452_015:0273b22": "踐履明白。心智猛利。故吐辭等刀鋸耳。譬如香象。擺",
    "X73n1452_015:0273b23": "脫五欲繮鎖。超然而去。真大丈夫哉。邇來去聖轉遙。",
    "X73n1452_015:0273b24": "人根薄劣。凡所謂出家者。皆產於荒寒昧略之鄉。其",
    "X73n1452_015:0273c01": "父母不過為兒女負重。舍而出家。為其一身衣食之",
    "X73n1452_015:0273c02": "計。非為求出世而來。次則逋逃之徒。憲網張迫。以我",
    "X73n1452_015:0273c03": "緇林。為其淵藪。乃一時偷生之計。豈有成佛志乎。余",
    "X73n1452_015:0273c04": "浪迹江海。三十餘年。足跡徧天下。在在處處。所見緇",
    "X73n1452_015:0273c05": "流黃冠。率飽食橫眠。游談無根。靡醜不作。污佛污老",
    "X73n1452_015:0273c06": "退人信心。若使一宿老人。肉目睹此。安得不痛哭流",
    "X73n1452_015:0273c07": "涕哉。夫子房龍門。設不為經世用。出家求無上菩提。",
    "X73n1452_015:0273c08": "當不在永嘉下風。昔崔趙公問徑山國一欽禪師曰。",
    "X73n1452_015:0273c09": "弟子出得家不。欽曰。出家乃大丈夫事。豈將相之所",
    "X73n1452_015:0273c10": "能為。趙公心服之。故曰諦審先宗。是何標格。乃今狐",
    "X73n1452_015:0273c11": "兔成羣。龍象騰逝。則釋迦老子。正當為酒肉班頭。嗚",
    "X73n1452_015:0273c12": "呼痛哉。",
    "X73n1452_015:0273c13": "跋大川和尚飯十萬八千僧卷",
    "X73n1452_015:0273c14": "余讀諸居士偈言跋語。雖喜其有順水推船之心。痛",
    "X73n1452_015:0273c15": "其無逆風把柁之手。且道如何是逆風把柁。咄。直下",
    "X73n1452_015:0273c16": "死生嶮浪之中。當頭榮辱。顛風之際。赤心不昧。萬善",
    "X73n1452_015:0273c17": "常勤以舟為命。則并力支撑。以國為舟。則同心共濟。",
    "X73n1452_015:0273c18": "凡百情關。冰消瓦解一切人我。電掃雷轟。方許渠向",
    "X73n1452_015:0273c19": "沒巴鼻漢前。雌黃佛法去。雖然。出身一句。又作麼生。",
    "X73n1452_015:0273c20": "鐵索一條誰鎖放。嶺頭諸佛笑同牽。",
    "X73n1452_015:0273c21": "跋宋仲珩篆書金剛經",
    "X73n1452_015:0273c22": "金剛般若。兩者之堅利。世所共知。惟愚痴之堅利。或",
    "X73n1452_015:0273c23": "未察焉。夫愚癡不堅。我當先破。愚痴不利。我當先犯。",
    "X73n1452_015:0273c24": "今我頑於死生好惡之執。牢不可破。鋒不可犯。是以",
    "X73n1452_015:0274a01": "威音釋迦。先我得道也。雖然。愚痴不堅不利。則般若",
    "X73n1452_015:0274a02": "無本矣。故聖人以金剛喻般若。良以金剛能斷一切。",
    "X73n1452_015:0274a03": "一切不能斷金剛故也。如般若能斷一切愚痴。愚痴",
    "X73n1452_015:0274a04": "不能斷般若也。此就知有者言也。如未知有。則愚痴",
    "X73n1452_015:0274a05": "能斷般若。般若不能斷愚痴也。由是而觀。愚痴之與",
    "X73n1452_015:0274a06": "般若。金剛之與萬物。豈有常哉。顧其人用心如何耳。",
    "X73n1452_015:0274a07": "如先以知有為前茅。則般若如金剛。如未知有。強以",
    "X73n1452_015:0274a08": "事行破執。則愚痴如金剛。故金剛一物。不惟能喻般",
    "X73n1452_015:0274a09": "若。亦可以喻愚痴也。此經有五千餘言。疑二十有七。",
    "X73n1452_015:0274a10": "吾曹果能善用其心。則言言疑疑。皆觀照之媒妁也。",
    "X73n1452_015:0274a11": "反是則言言疑疑。亦愚痴之紹介也。如青蘿本元臣。",
    "X73n1452_015:0274a12": "榮國公本緇流。而所為如此。果以言言疑疑。為媒妁",
    "X73n1452_015:0274a13": "耶。為紹介耶。吾不得而知也。宋仲珩篆書。妙絕古今。",
    "X73n1452_015:0274a14": "精密圓活。神氣流注。如春著花。余雖至愚。貪玩不知",
    "X73n1452_015:0274a15": "目勞。況智者乎。羅司理心堯。初既得之於無心。豈終",
    "X73n1452_015:0274a16": "能以有心寶之哉。惟無心得之。亦無心寶之。則有未",
    "X73n1452_015:0274a17": "常有。而無未常無。所以得常無常有也。",
    "X73n1452_015:0274a18": "書周輪雲發願文後",
    "X73n1452_015:0274a19": "有勝解無慚愧。謂之見魔。有慚愧無勝解。謂之悲鬼。",
    "X73n1452_015:0274a20": "見魔悲鬼。皆自心宛昧所成。苟能逆順關頭。掉臂徐",
    "X73n1452_015:0274a21": "疾過得。所謂見魔悲鬼。俱鑄為文殊普賢矣。嘻。知即",
    "X73n1452_015:0274a22": "易。行即難。萬仞崖端談笑躑。寒山拾得兩無功。",
    "X73n1452_015:0274a23": "物不遷論跋",
    "X73n1452_015:0274a24": "予聞入無生者。方知剎那。故五十計較經。有菩薩白",
    "X73n1452_015:0274b01": "佛曰。我罪滅。如何不見罪滅之相。佛曰。汝曹心能轉",
    "X73n1452_015:0274b02": "生否。對曰。我心若不轉生。則不能與如來共語。佛曰。",
    "X73n1452_015:0274b03": "汝曹心轉生時。見心初生之相否。對曰。不知。佛曰。汝",
    "X73n1452_015:0274b04": "曹既不知心生初相。豈罪滅相。汝曹獨知之乎。即此",
    "X73n1452_015:0274b05": "以觀心轉不轉。生相滅相。皆不越一剎那耳。而物非",
    "X73n1452_015:0274b06": "物。遷不遷。又豈能越之哉。予以是知駁不遷。辯不遷",
    "X73n1452_015:0274b07": "者。剎那未知。無生尚遙。而駁駁辯辯。得非掉棒打水",
    "X73n1452_015:0274b08": "月乎。則予亦不免多口之咎。",
    "X73n1452_015:0274b09": "半山老人擬寒山詩跋",
    "X73n1452_015:0274b10": "月在秋水。春在花枝。若待指點而得者。則非其天矣。",
    "X73n1452_015:0274b11": "吾讀半山老人擬寒山詩。恍若見秋水之月。花枝之",
    "X73n1452_015:0274b12": "春。無煩生心而悅。果天耶。非天耶。具眼者試為薦之。",
    "X73n1452_015:0274b13": "戒殺放生文跋",
    "X73n1452_015:0274b14": "夫貴賤殊業。物我同靈。恃力殘生。滋蔓惡習。暢一時",
    "X73n1452_015:0274b15": "之口味。結萬劫之身殃痛不免之酬償。截無始之苦",
    "X73n1452_015:0274b16": "本。莫若戒殺。殺若不戒。則我暢物結。物暢我結。結暢",
    "X73n1452_015:0274b17": "相乘。如汲井輪。循環不已。往復思之。甚可恐怖。恐怖",
    "X73n1452_015:0274b18": "既生。視物如人。視人如我。夫殺機一動。不惟殘賊同",
    "X73n1452_015:0274b19": "靈。寔則自斷命根。作如是想。何待佛出齒臼。然後戒",
    "X73n1452_015:0274b20": "殺哉。",
    "X73n1452_015:0274b21": "跋宋猪齒臼化佛文",
    "X73n1452_015:0274b22": "物物有佛。物物不知。以不知故。遞相噉食。如汲井輪。",
    "X73n1452_015:0274b23": "長劫無已。佛憫物故。流慈齒臼。猪口出佛。梵相圓滿。",
    "X73n1452_015:0274b24": "狀若拇指。亦如秋月。光明顯露。若聞若見。生希奇想。",
    "X73n1452_015:0274c01": "俱大恐怖。自是戒殺。等不殺己。我發是願。佛即現前。",
    "X73n1452_015:0274c02": "非色非空。非凡非聖。凡聖中出。以是之故。物物是佛。",
    "X73n1452_015:0274c03": "云何業醉佛心。佛佛相食。願是慈波。注入眾齒。如一",
    "X73n1452_015:0274c04": "燈光。分百千燈。燈燈續分。光光無盡。物覩佛光。普照",
    "X73n1452_015:0274c05": "三世。於此實語。凡見聞者。號呼涕泣。如猪正殺。受痛",
    "X73n1452_015:0274c06": "即我。作如是觀。殺習頓止。",
    "X73n1452_015:0274c07": "宋繡觀音經跋",
    "X73n1452_015:0274c08": "禪人林白。持宋繡觀音經一卷。予拜而讀之。至觀其",
    "X73n1452_015:0274c09": "音聲即得解脫。忽然疑生意會不快。及見無盡意菩",
    "X73n1452_015:0274c10": "薩。聞佛贊觀音功德之利。而無盡意即解頸眾珍寶",
    "X73n1452_015:0274c11": "瓔珞。持上觀世音菩薩。菩薩不肯受。因佛勸而受之。",
    "X73n1452_015:0274c12": "即將一分奉釋迦牟尼佛。一分奉多寶佛塔處。乃豁",
    "X73n1452_015:0274c13": "然疑消。夫多寶佛。過去佛也。釋迦佛。現在佛也。若無",
    "X73n1452_015:0274c14": "過去。則現在無待。若無現在。則過去成斷。若無過去。",
    "X73n1452_015:0274c15": "現在。則未來奚立。若廢三世。則昧剎那。若昧剎那。則",
    "X73n1452_015:0274c16": "一切聖凡之用。依正之基。將何藉焉。由是觀之。蓋聖",
    "X73n1452_015:0274c17": "人本欲直示其旨。顧眾生機鈍。不能神而明之。故設",
    "X73n1452_015:0274c18": "象以寓意。使翫而得之。則象忘而自契也。知此則現",
    "X73n1452_015:0274c19": "前讀經者。與觀讀經者。雖愚智弗倫。皆周旋於寂滅",
    "X73n1452_015:0274c20": "光中。初無閒隔。此經妙麗。神采具足。針針刺入圓通",
    "X73n1452_015:0274c21": "之境。字字貫攝至道之真。自宋迄明。六百載矣。而字",
    "X73n1452_015:0274c22": "畫鋒刃。鏗然若新。非瀝肝膽之誠。孰能至此。",
    "X73n1452_015:0274c23": "跋怪石供",
    "X73n1452_015:0274c24": "石本無怪。怪自禹始。迄於東坡居士。豈惟不以石為",
    "X73n1452_015:0275a01": "怪。直以石為無上供養。眾人聞而怪之。以為天厨王",
    "X73n1452_015:0275a02": "饌。名花香果。及珍羞異寶。始足為至。公以齊安小兒",
    "X73n1452_015:0275a03": "浴時戲石。當禪師供。不以褻乎。然莊生有云。高言不",
    "X73n1452_015:0275a04": "止於眾心。余謂無上之供。自應駭俗。雖然。禹之所怪。",
    "X73n1452_015:0275a05": "坡之所愛。皆未有樹也。古德有言曰。若人識得心。大",
    "X73n1452_015:0275a06": "地無寸土。寸土既無。又安有石哉。則禹所怪。坡所愛。",
    "X73n1452_015:0275a07": "總夢中語耳。即達觀道人。亦不免開眼說夢在。或有",
    "X73n1452_015:0275a08": "傍不禁的。出來請問和尚。既無寸土。只今脚跟在恁",
    "X73n1452_015:0275a09": "麼處。老漢緩緩向他道。汝不聞金屑雖貴。落眼成塵",
    "X73n1452_015:0275a10": "耶。",
    "X73n1452_015:0275a11": "跋宋圓明大師邵陽別吳強仲敘",
    "X73n1452_015:0275a12": "未戰誰不勇。臨戰誰不恐。惟置死生於不可得之地",
    "X73n1452_015:0275a13": "者。如師子遊行。孤踪絕侶。然此不可得之地。非獨石",
    "X73n1452_015:0275a14": "門安樂場。寔一切聖凡所共。惟臨境不惑。得受用之。",
    "X73n1452_015:0275a15": "不然。縱見道精深。決非將種。若圓明老漢。居縲絏。濵",
    "X73n1452_015:0275a16": "九死。而飲食談笑如平時。死生不入其懷。真菩提場",
    "X73n1452_015:0275a17": "中梟騎耶。",
    "X73n1452_015:0275a18": "又。",
    "X73n1452_015:0275a19": "石門老人有言曰。成就世出世法者。特一切能舍耳。",
    "X73n1452_015:0275a20": "此言雖若不甚精深。細而味之。苟非置死生於度外",
    "X73n1452_015:0275a21": "者。孰能與此哉。今老人於桎梏之中。而榮辱不能入",
    "X73n1452_015:0275a22": "其懷。飲食談笑。不異平日。猶超然而自得也者。非洞",
    "X73n1452_015:0275a23": "徹自心。圓用自心者。雖見地高出佛祖。我知其觸境",
    "X73n1452_015:0275a24": "旗靡矣。",
    "X73n1452_015:0275b01": "跋半山老人擬寒山子詩",
    "X73n1452_015:0275b02": "受持千百萬過。心地花開。香浮鼻孔。鼻孔生香。香不",
    "X73n1452_015:0275b03": "聞香。善知此者。則半山老人。舌根拖地。亦不分外也。",
    "X73n1452_015:0275b04": "書聖觀彌勒贊後",
    "X73n1452_015:0275b05": "理水如海。吾心如魚。以海養魚。化龍奚難。更得觸不",
    "X73n1452_015:0275b06": "如意事撼之。即如天風激海。雲濤洶湧。潑日震空。空",
    "X73n1452_015:0275b07": "為之殞墮。則大用始得現前。子思所謂尊其所知。則",
    "X73n1452_015:0275b08": "高明矣。行其所知。則光大矣。",
    "X73n1452_015:0275b09": "跋毗舍浮佛偈",
    "X73n1452_015:0275b10": "夫眾人知貴生。而不知所以養生之道。故為生之所",
    "X73n1452_015:0275b11": "累至人知養生之道。本於無生。故能視生無生。無生",
    "X73n1452_015:0275b12": "而生。生無物累也。嗟乎。今有人於此。目為色之所累。",
    "X73n1452_015:0275b13": "耳為聲之所累。至於心為七情五欲之所累。猶曰我",
    "X73n1452_015:0275b14": "平生快樂無累。殊不知無累者。累之久矣。蓋眾人欲",
    "X73n1452_015:0275b15": "重神昏。坐過而不知焉。辟如醉夫臥於泥淖之中。人",
    "X73n1452_015:0275b16": "曉之曰。泥淖非可臥之所。醉者。瞪目怒曰。我生平不",
    "X73n1452_015:0275b17": "解飲酒。汝奚誣我。今天下俱抱醉夫之疾。安得有不",
    "X73n1452_015:0275b18": "醉者而與之言哉。雖然。毗舍浮佛頌。即醉夫能讀而",
    "X73n1452_015:0275b19": "誦。誦而思。思而明。明而得。何患其終不醒耶。",
    "X73n1452_015:0275b20": "跋寂音尊者十明論敘",
    "X73n1452_015:0275b21": "夫至愚之人。使其蹈火則畏燒煑。雖驅之不入。五欲",
    "X73n1452_015:0275b22": "湯火。燒煑眾生法身慧命。非止一朝一夕。而人甘心",
    "X73n1452_015:0275b23": "蹈之弗畏者。豈其喪心病狂哉。蓋計臭皮囊為淨器。",
    "X73n1452_015:0275b24": "計無明心為命根。不能以四大觀身。四蘊觀心故也。",
    "X73n1452_015:0275c01": "今人於眠臥之際。枕子稍不安穩。則不能睡。必安之",
    "X73n1452_015:0275c02": "而後適。死生於人亦大矣。人皆公然自安。略不為之",
    "X73n1452_015:0275c03": "計。則負覺範老漢多矣。",
    "X73n1452_015:0275c04": "跋宋圓明大師邵陽別胡強仲敘",
    "X73n1452_015:0275c05": "清淨光中。無端強照。於無身心處計有身心。心為惡",
    "X73n1452_015:0275c06": "源。形為罪藪。源若不塞。惡豈有窮。藪若不空。罪必無",
    "X73n1452_015:0275c07": "盡。雖然心無善惡。形未吉凶。惡源未始不為慈悲之",
    "X73n1452_015:0275c08": "海。罪藪未始不為功德之山。顧其用心操行何如耳。",
    "X73n1452_015:0275c09": "嗚呼。介然有知。知而不返。惡流肆矣。塊然有執。執而",
    "X73n1452_015:0275c10": "不釋。罪山崇矣。唯有道者。了心非有。不待遺而愛憎",
    "X73n1452_015:0275c11": "自消。知身本無。不避患而榮辱自解。故曰。若人欲知",
    "X73n1452_015:0275c12": "佛境界。當淨其意如虗空。遠離妄想及諸取。令心所",
    "X73n1452_015:0275c13": "向皆無礙。我寂音尊者。方羈縻於縲絏之中。九死一",
    "X73n1452_015:0275c14": "生之地。而能超然自得。所謂生死憂患。莫能入其胸",
    "X73n1452_015:0275c15": "中。何術致此哉。大丈夫既無經世之志。則於出世宜",
    "X73n1452_015:0275c16": "盡心焉。故曰。盡心了知性。知性即能用。辟如龍能用",
    "X73n1452_015:0275c17": "水為雲。用雲為雨。故處水不溺。行雲不墜耳。予以是",
    "X73n1452_015:0275c18": "知有道者。脫處死生憂患之域。非惟覔憂患不可得。",
    "X73n1452_015:0275c19": "且能用憂患為廣長舌者也。今以此敘。作鐵釘飯。供",
    "X73n1452_015:0275c20": "養一源宗禪人。禪人知此。予何憾焉。",
    "X73n1452_015:0275c21": "跋宋圓明大師別胡強仲敘遺愚菴講主",
    "X73n1452_015:0275c22": "夫法本出情。以情求法。法不可得。知不可得而求之。",
    "X73n1452_015:0275c23": "其惑滋甚。如范滂孔北海之徒。其人品高。問學廣。亦",
    "X73n1452_015:0275c24": "奇男子也。至臨患難則疑悔橫生。賷悶而沒惜哉。此",
    "X73n1452_015:0276a01": "蓋打頭不遇作家。以情求道誤之耳。殊不知道若可",
    "X73n1452_015:0276a02": "以情求。則儀秦之流。皆可謂聞道矣。即寂音尊者。童",
    "X73n1452_015:0276a03": "丱剃除。聲已藉甚。所至講席。白眉大龍。靡不推服。然",
    "X73n1452_015:0276a04": "猶不謂之聞道。及見雲庵文叟。始了自心。宜其歷死",
    "X73n1452_015:0276a05": "生波險之地。辟若娑竭出海。慈雲法雨。遐被窮荒也。",
    "X73n1452_015:0276a06": "邇來去聖愈遠。吾曹軟暖。不勝觀矣。敢望其出情求",
    "X73n1452_015:0276a07": "法乎。嗟哉。上則托名宗教。次之奔走衣食而已。率以",
    "X73n1452_015:0276a08": "為教之典要。宗門活句。是古人茶飯。豈今人所能咬",
    "X73n1452_015:0276a09": "嚼。自是一犬吠聲。百犬狺之。遂乃成風。卒難移易。惟",
    "X73n1452_015:0276a10": "愚菴貴講主。情出流輩。深痛斯弊。亦恨挽之而未能",
    "X73n1452_015:0276a11": "焉。予故重之。贈以洪老送胡生敘。且跋數語如此。",
    "X73n1452_015:0276a12": "讀法華普門品跋",
    "X73n1452_015:0276a13": "予讀法華普門品。至若有眾生多於淫欲。常念恭敬",
    "X73n1452_015:0276a14": "觀世音菩薩。便得離欲。不覺置卷嗟歎久之。眾生之",
    "X73n1452_015:0276a15": "大患。患莫過於淫欲。苟能常念恭敬觀世音菩薩。便",
    "X73n1452_015:0276a16": "得離欲。佛言不妄。今天下恭敬念觀世音菩薩者。在",
    "X73n1452_015:0276a17": "處有之。乃稱名而離欲者。何其寡哉。則佛言亦有妄",
    "X73n1452_015:0276a18": "乎。嗚呼。淫欲恭敬。初非兩物。果能至誠常念菩薩。即",
    "X73n1452_015:0276a19": "恭敬現而淫欲沒。稱名少懈。則淫欲現而恭敬沒。如",
    "X73n1452_015:0276a20": "此境界深淺。氣力生熟。予亦驗之屢矣。佛語不妄。人",
    "X73n1452_015:0276a21": "無恒志。自墮疑網耳。",
    "X73n1452_015:0276a22": "跋周叔宗書聽法華歌",
    "X73n1452_015:0276a23": "夫法華七軸。六萬餘言。而其所詮者。雖三周九喻。直",
    "X73n1452_015:0276a24": "譚曲說。亦不過一實相耳。惟此實相。昭然不離日用",
    "X73n1452_015:0276b01": "之中。奈何樓子六十餘年。辛勤行脚。求之而不可得。",
    "X73n1452_015:0276b02": "長慶蒲團七破。求之而不得。由是觀之。行求亦不得。",
    "X73n1452_015:0276b03": "坐求亦不得。則此實相。又非四威儀中。可得而求矣。",
    "X73n1452_015:0276b04": "然則昭然本在日用之語。寧非夢言哉。乃永嘉覺老",
    "X73n1452_015:0276b05": "又曰。不離當處常湛然。覔即知君不可見。以永嘉之",
    "X73n1452_015:0276b06": "語。較彼二老所求之見。何天下老和尚。舌頭雌黃不",
    "X73n1452_015:0276b07": "定若是耶。及讀唐修雅法師法華經歌。則若庖丁解",
    "X73n1452_015:0276b08": "牛。公輸子之為匠。而縱橫逆順。精粗巨細。皆大白牛",
    "X73n1452_015:0276b09": "之全體也。是牛也。頭角崢嶸。出入於吾人六根門頭。",
    "X73n1452_015:0276b10": "咆哮蹴踏。喜怒無常。平田淺草。綠楊溪畔。黑白互奪。",
    "X73n1452_015:0276b11": "使吾即文字求之而不得。離文字求之而不得。離即",
    "X73n1452_015:0276b12": "離非。求之而不得。畢竟至於無可奈何此畜。曇生通",
    "X73n1452_015:0276b13": "禪人。每以奈何此畜不得為恨。一見此歌。便有跨牛",
    "X73n1452_015:0276b14": "之志。然不得能書者書而寶之。作一覔牛話頭。無擇",
    "X73n1452_015:0276b15": "山林城市。境緣逆順。持此參此。若不得牛。殫生弗已。",
    "X73n1452_015:0276b16": "紫栢道人。舍然大笑曰。汝非跳過魚盤。覔豆腐之瞎",
    "X73n1452_015:0276b17": "猫乎。當今能書者。舍吾叔宗而他求。豈不誤邪。雖然。",
    "X73n1452_015:0276b18": "若有人問大白牛兒。畢竟在甚麼處。張草米書揮筆",
    "X73n1452_015:0276b19": "處。細聽蹄響墨池邊。",
    "X73n1452_015:0276b20": "書東坡詩後",
    "X73n1452_015:0276b21": "鳥囚不忘飛。馬繫常念馳。靜中不自勝。莫若任所之。",
    "X73n1452_015:0276b22": "貧賤苦形勞。富貴嗟神疲。作堂名靜照。此語子謂誰。",
    "X73n1452_015:0276b23": "江湖隱淪士。豈無適時資。此東坡靜照堂詩也。嗚呼。",
    "X73n1452_015:0276b24": "心外無法。觸目其誰。動之與靜。富貴貧賤。但有名言。",
    "X73n1452_015:0276c01": "初非他物。眉山可謂了得便用。何異繩鋸木斷。水滴",
    "X73n1452_015:0276c02": "石穿。斷則根塵不到。主賓夢醒。穿則十虗通達。生殺",
    "X73n1452_015:0276c03": "機窮。謂物即心而心外無物。謂心即物而物外無心。",
    "X73n1452_015:0276c04": "解用則賓不抗主。自然接拍成令。不解用則主逐賓",
    "X73n1452_015:0276c05": "隊。觸處成乖。故曰。若能轉物。即同如來。且道轉物一",
    "X73n1452_015:0276c06": "句。孰能吐得。榮辱交加分主客。根塵暫喚作常光。",
    "X73n1452_015:0276c07": "跋蘇長公大悲閣記",
    "X73n1452_015:0276c08": "魚活而筌死。欲魚馴筌。苟無活者守之。魚豈終肯馴",
    "X73n1452_015:0276c09": "筌哉。如書不盡言。言不盡意。蓋意活而言死故也。故",
    "X73n1452_015:0276c10": "曰。承言者喪。滯句者迷。予讀東坡大悲閣記。乃知東",
    "X73n1452_015:0276c11": "坡得活而用死。則死者皆活矣。前大悲閣記。則公示",
    "X73n1452_015:0276c12": "手眼於文字之中。使人即文字而得照用也。後大悲",
    "X73n1452_015:0276c13": "閣記。則公示手眼於文字之外。使人忘文字而得照",
    "X73n1452_015:0276c14": "用也。若然則東坡之文字。非文字也。乃象也。如意得",
    "X73n1452_015:0276c15": "而象忘。則活者在我矣。如所謂大悲菩薩。具八萬四",
    "X73n1452_015:0276c16": "千清淨寶目。八萬四千母陀羅臂。豈菩薩獨有耶。實",
    "X73n1452_015:0276c17": "我未嘗不具也。但有照而無用。謂之似具。唯照用齊",
    "X73n1452_015:0276c18": "到者。謂之真具。故顏氏之子。有不善未嘗不知。此非",
    "X73n1452_015:0276c19": "照乎。知之而未嘗復行。此非用乎。然而必欲八萬四",
    "X73n1452_015:0276c20": "千寶目。八萬四千妙臂。以象照用。其故何哉。蓋眾生",
    "X73n1452_015:0276c21": "具八萬四千煩惱。堅等大地。非照何以破之。非用何",
    "X73n1452_015:0276c22": "以轉之。又曰。窮源達本謂之照。鑄染成淨謂之用。予",
    "X73n1452_015:0276c23": "聞東坡嘗稱文章之妙。宛曲精盡。勝妙獨出。無如棱",
    "X73n1452_015:0276c24": "嚴。茲以二記觀之。非但公得棱嚴死者之妙。苟不得",
    "X73n1452_015:0277a01": "棱嚴活者。烏能即文字而離文字。離文字而示手目",
    "X73n1452_015:0277a02": "者哉。",
    "X73n1452_015:0277a03": "跋陸大宗伯雲居募文",
    "X73n1452_015:0277a04": "昔如來不舍穿針之福者。良以福非積善而不成。善",
    "X73n1452_015:0277a05": "成則性有繼矣。故曰。繼之者。善也。成之者。性也。即此",
    "X73n1452_015:0277a06": "而觀。善固緣生。能乘緣生。而入無生。何殊因花而得",
    "X73n1452_015:0277a07": "春哉。若然則穿針之福。獨非花乎。今陸大宗伯。養高",
    "X73n1452_015:0277a08": "綠野有日矣。年登九十。猶不以老却穿針之緣。為諸",
    "X73n1452_015:0277a09": "緣山主敷凍雲之花。香浮遐邇。可謂給孤後身也。嗚",
    "X73n1452_015:0277a10": "呼善哉。",
    "X73n1452_015:0277a11": "跋曹溪碎鉢",
    "X73n1452_015:0277a12": "夫一心不生。則聖凡無地。物我同光。是故聖人不同。",
    "X73n1452_015:0277a13": "而此心此道。未始不同也。唯執情忘本。乃見有不同",
    "X73n1452_015:0277a14": "耳。老子生於佛後。孔子生於老後。我讀道德。不見其",
    "X73n1452_015:0277a15": "有非佛之言。我讀春秋論語。亦不見有非佛之言。大",
    "X73n1452_015:0277a16": "都聖人應世。本無常心。但以百姓心為心。故凡可以",
    "X73n1452_015:0277a17": "引其為善者。靡所不至。譬如良醫。但欲愈病。參苓薑",
    "X73n1452_015:0277a18": "桂。隨宜用之。至於奇症怪疾。雖砒霜蛇蝎。亦所不忌。",
    "X73n1452_015:0277a19": "其去病一也。後世三家之徒。不達聖人本意。互相是",
    "X73n1452_015:0277a20": "非。攻擊排斥。血戰不已。是何異操戈而自刃也。我聞",
    "X73n1452_015:0277a21": "莊衢魏公。本朝盛德君子。妬曹谿一鉢而不能容。手",
    "X73n1452_015:0277a22": "碎之。何示人不廣若是。雖然。大鑒本以虗空為鉢。天",
    "X73n1452_015:0277a23": "地萬物為鉢中之食。能稻糧饑饉。藥草疾疫。公亦鉢",
    "X73n1452_015:0277a24": "中食耳。安有食食食哉。夫何故。無能所故。無能所則",
    "X73n1452_015:0277b01": "無待。無待則獨立。獨立則無生心措手之地。嗚呼。起",
    "X73n1452_015:0277b02": "公九原讀是跋。寧不汗顏哉。雖然。且道如何是和事",
    "X73n1452_015:0277b03": "老人手段。逆順境緣風過樹。殘生不直半文錢。",
    "X73n1452_015:0277b04": "程康伯書圓覺經跋",
    "X73n1452_015:0277b05": "婆伽老漢。直指眾生日用熱惱。為神通大光明藏。十",
    "X73n1452_015:0277b06": "二大士。曲說如來神通大光明藏為熱惱。自是父子",
    "X73n1452_015:0277b07": "情乖。聖凡路斷。康伯程氏。旁觀忍酸不禁。於是發心",
    "X73n1452_015:0277b08": "手書是經。積畫成字。積字成章。積章成帙。於一剎那",
    "X73n1452_015:0277b09": "中圓覺成就。違而復順。斷而復通。父子歡呼。接拍承",
    "X73n1452_015:0277b10": "令。聖凡雲集。水到渠成。紫栢道人適買舟於岷江之",
    "X73n1452_015:0277b11": "干。康伯氏於神通大光明藏中。拈出供養道人。是時",
    "X73n1452_015:0277b12": "不以面受。乃用背享。直得文殊杜口。普賢失跌。況其",
    "X73n1452_015:0277b13": "餘乎。雖然。蟣蝨以頭顱為崑崙。屈步以蹄涔為滄海。",
    "X73n1452_015:0277b14": "小大無常。孰得孰失。",
    "X73n1452_015:0277b15": "書周叔宗臨帖卷",
    "X73n1452_015:0277b16": "禪家有離經一字。即是魔說。依經解義。三世佛冤。書",
    "X73n1452_015:0277b17": "家有學書而死於法者。謂之奴書。觀叔宗周氏。臨諸",
    "X73n1452_015:0277b18": "家帖。於縱橫變態之中。法時露焉。譬夫濃雲雷動之",
    "X73n1452_015:0277b19": "初。龍雖不見。頭角暫露。而天機深者。神而明之。則龍",
    "X73n1452_015:0277b20": "之頭角。不在叔宗筆陣。而在我欲得不得之閒耳。",
    "X73n1452_015:0277b21": "跋石屋禪師山居詩",
    "X73n1452_015:0277b22": "詩曰。莫謂山居便自由。年來無日不懷憂。竹邊婆",
    "X73n1452_015:0277b23": "子常偷笋。麥裏兒童故放牛。栗蟥地蠶傷菜甲。野",
    "X73n1452_015:0277b24": "猪山鼠食禾頭。施為便有不如意。只得消歸自己",
    "X73n1452_015:0277c01": "休。",
    "X73n1452_015:0277c02": "夫身心者。死生好惡之鵠也。鵠不忘。則矢不已。矢不",
    "X73n1452_015:0277c03": "已。則害我者寧有窮哉。然害我者。大抵不出有心無",
    "X73n1452_015:0277c04": "心之域。故至人去此不去彼。此去則彼無主矣。主無",
    "X73n1452_015:0277c05": "而敵恣。何殊矢射虗空耶。故此老以消歸自己為歸",
    "X73n1452_015:0277c06": "宿。旨哉言乎。",
    "X73n1452_015:0277c07": "跋東坡阿彌陀佛頌",
    "X73n1452_015:0277c08": "予讀東坡阿彌陀佛頌。異其頌旨曉然。如日出大地。",
    "X73n1452_015:0277c09": "光無不燭。奇哉長公。昔人謂五祖戒公之前身。不亦",
    "X73n1452_015:0277c10": "宜乎。夫圓覺倒想。初非有常。倒想在諸佛。即名圓覺。",
    "X73n1452_015:0277c11": "圓覺在眾生。即名倒想。如眾生能善用其心。孰非無",
    "X73n1452_015:0277c12": "量壽覺。娑婆孰非蓮花淨土。必曰外眾生而得佛。外",
    "X73n1452_015:0277c13": "娑婆而生淨土。此為鈍根聊設化城爾。今天下請其",
    "X73n1452_015:0277c14": "入化城。則欣然皆喜。延之寶所。莫不攢眉而去。何耶。",
    "X73n1452_015:0277c15": "書某禪人募刻大藏卷後",
    "X73n1452_015:0277c16": "夫大藏佛語也。而大藏之所詮者。佛心也。佛語如薪。",
    "X73n1452_015:0277c17": "佛心如火。薪多則火熾。薪盡則火不可傳。火不可傳。",
    "X73n1452_015:0277c18": "則變生為熟。破暗張明之用。幾乎息矣。故傳火必待",
    "X73n1452_015:0277c19": "於薪。而火始有用。傳心必合於佛語。而心始無疑。我",
    "X73n1452_015:0277c20": "心既無疑。佛心我心也。佛心我心。則凡有知覺者。孰",
    "X73n1452_015:0277c21": "非佛耶。雖然。眾生本佛。奈何日用而不知。謂之根本",
    "X73n1452_015:0277c22": "無明。辟如生盲之人。出胎墮地。雖長百歲。終不知天",
    "X73n1452_015:0277c23": "地日月。是何物也。眾生本佛。日用不知謂之生盲。謂",
    "X73n1452_015:0277c24": "之無明。不亦可乎。夫生盲之人。一旦得良毉抉其障",
    "X73n1452_015:0278a01": "翳。則天地之大。日月之明。了然無惑矣。眾生之無明。",
    "X73n1452_015:0278a02": "若不得佛語。為之金錍。抉其無明障翳。雖佛性本有。",
    "X73n1452_015:0278a03": "惡能識哉。如火未始不在也。不得薪以傳之。則火不",
    "X73n1452_015:0278a04": "可得而用也。故曰地二生火。天三成之。三若不成。則",
    "X73n1452_015:0278a05": "火雖在。亦不可得而照物也。如眾生正因佛性雖在。",
    "X73n1452_015:0278a06": "不得緣因佛性熏之。則了因不開。了因不開。則正因",
    "X73n1452_015:0278a07": "終不得而復矣。由是而言。緣因。佛語也。了因。佛語之",
    "X73n1452_015:0278a08": "所詮者也。正因。則眾生本有之自心也。自心固有。不",
    "X73n1452_015:0278a09": "得佛語傳之。了因了之。自心雖固有。終不能用也。正",
    "X73n1452_015:0278a10": "如火在。而不得薪以傳之。火亦終不可得而用也。是",
    "X73n1452_015:0278a11": "故有志於用自心者。必先明佛語。夫自心明。則無往",
    "X73n1452_015:0278a12": "而非明矣。故曰不明自發。則諸暗相永不能昏。而永",
    "X73n1452_015:0278a13": "不能昏之人。始可以開物成務矣。予是知大藏一刻。",
    "X73n1452_015:0278a14": "豈惟凡夫可以登正覺。寔治道中。開物成務一大機",
    "X73n1452_015:0278a15": "也。刻大藏之緣始。今某將丐緣於四方。馮太史跋其",
    "X73n1452_015:0278a16": "前。予繼太史而復跋之者。蓋念聚薪不易。如薪聚而",
    "X73n1452_015:0278a17": "火不傳者。未之有也。佛語宏傳。而眾生不明自心者。",
    "X73n1452_015:0278a18": "亦未之有也。某行矣無滯。",
    "X73n1452_015:0278a19": "跋法華抒海",
    "X73n1452_015:0278a20": "余讀戒公法華抒海。至全人即法處。猛覺心廓目遺。",
    "X73n1452_015:0278a21": "妙不越粗誠非思量分別所能解也。夫蓮花象也。妙",
    "X73n1452_015:0278a22": "法意也。學人能玩象得意。象未始非意。粗未始非妙。",
    "X73n1452_015:0278a23": "且道全人即法時。阿誰玩象。咄。",
    "X73n1452_015:0278a24": "書鶴勒那問二十二祖公案後",
    "X73n1452_015:0278b01": "歲在萬曆癸巳春。予客燕山碧雲寺。燈下讀佛祖通",
    "X73n1452_015:0278b02": "感。至此不覺掩卷而歎。且覆而思之。鶴勒往世為比",
    "X73n1452_015:0278b03": "丘。赴飯龍宮。徧觀五百眾中。無一人堪任妙供。故不",
    "X73n1452_015:0278b04": "欲諸子同赴。而諸子不解師意。妄生人我。師則勉強",
    "X73n1452_015:0278b05": "狥情携之赴會。既而五百弟子以福微德薄。生於羽",
    "X73n1452_015:0278b06": "族。仍感惠而從化。嗚呼。當為最靈之物。不以智照而",
    "X73n1452_015:0278b07": "以情。較乃為羽族而從化。蓋迷極而反覺也。雖然至",
    "X73n1452_015:0278b08": "此而覺。莫若先此而覺。豈不勝哉。時奇子問曰。鶴勒",
    "X73n1452_015:0278b09": "如何不知鶴眾夙因。二十二祖奚獨知之。曰。見道則",
    "X73n1452_015:0278b10": "無優劣。損習則有淺深。以深則洞照無涯。淺乃光燭",
    "X73n1452_015:0278b11": "有限之故。又問鶴勒說法。九易寒暑。鶴眾卒未解脫。",
    "X73n1452_015:0278b12": "摩拏說偈將畢。鶴眾即悟無生。飛鳴而去何哉。曰。起",
    "X73n1452_015:0278b13": "信論云。如來色心業勝。故聞法者易悟。由是而觀。則",
    "X73n1452_015:0278b14": "摩拏道力。過鶴勒多矣。辟如撞鐘。槌大則聲洪。槌細",
    "X73n1452_015:0278b15": "則響邇。奇子聞之。躍然合掌作禮。",
    "X73n1452_015:0278b16": "跋蘇長公集",
    "X73n1452_015:0278b17": "大眉山。凡作文作贊作偈。發揮不傳之妙。縱橫誕幻。",
    "X73n1452_015:0278b18": "使入莫得窺其藩籬者。蓋其所得眾生語言陀羅尼",
    "X73n1452_015:0278b19": "三昧。於大雄氏未覩明星之前久矣。故能從是處說",
    "X73n1452_015:0278b20": "出非來。從非處說出是來。從是非處。說出不是不非",
    "X73n1452_015:0278b21": "來。從不是不非處。說出是是非非來。長亦可。短亦可。",
    "X73n1452_015:0278b22": "高亦可。下亦可。淺亦可。深亦可。近亦可。遠亦可。凡其",
    "X73n1452_015:0278b23": "可者。皆千古不拔之定見也。定見如盤。其語言如珠。",
    "X73n1452_015:0278b24": "珠走盤中。盤盛其珠。而橫斜曲直。衝突自在。竟不可",
    "X73n1452_015:0278c01": "方所測。如有生心測之者。辟如以網張風。以籃盛水",
    "X73n1452_015:0278c02": "也。知其難測。而甘心終不敢測者。益非矣。東坡氏。豈",
    "X73n1452_015:0278c03": "三頭六臂異乎人者耶。亦橫眉竪鼻。無所異乎人耶。",
    "X73n1452_015:0278c04": "但事理之障。障他不得。所以無不可耳。又事理之障。",
    "X73n1452_015:0278c05": "不能障他。妙在何處。妙在不傳也。只此不傳者。孔氏",
    "X73n1452_015:0278c06": "得之而為萬世師。老氏得之而為羣有師。釋氏得之",
    "X73n1452_015:0278c07": "而為無師之師。今有人於此。能知無師之師住處。則",
    "X73n1452_015:0278c08": "不可傳之妙。許渠獨得焉。",
    "X73n1452_015:0278c09": "跋唐修雅法師聽法華經歌",
    "X73n1452_015:0278c10": "夫心法本妙。無閒聖凡。乃今在聖人。則能六根互用。",
    "X73n1452_015:0278c11": "凡夫則甘坐豐蔀之愚。以為眼惟能見。而不能聞。耳",
    "X73n1452_015:0278c12": "惟能聞。而不能見。殊不知凡夫以徧計不了。謂籐是",
    "X73n1452_015:0278c13": "蛇。故六根似不能互用耳。如徧計情消。則依他本妙。",
    "X73n1452_015:0278c14": "根塵無得。能所不斷。匪涉情解。日用現證。故曰佛法",
    "X73n1452_015:0278c15": "在日用處。所作所為。舉心動念。却又不是也。吾大雄",
    "X73n1452_015:0278c16": "氏。於法華會上三周九喻。橫說竪說。形容妙法。可謂",
    "X73n1452_015:0278c17": "曲盡慈膓矣。然終不若是歌。拈提本妙。使大心凡夫。",
    "X73n1452_015:0278c18": "一讀其歌。當處現前。而法華富有六萬餘言。演說妙",
    "X73n1452_015:0278c19": "法。不為不廣。然皆死句也。惟雅得活句之妙。能點死",
    "X73n1452_015:0278c20": "為活。譬如一切瓦鑠銅鐵。丹頭一點。皆成黃金白璧。",
    "X73n1452_015:0278c21": "又如月在秋水。春著花枝。其清明穠鮮。豈待指點然",
    "X73n1452_015:0278c22": "後知其妙哉。",
    "X73n1452_015:0278c23": "書棱嚴截流後",
    "X73n1452_015:0278c24": "佛頂即自心。自心即佛頂。心頂互奪。常光現前。此五",
    "X73n1452_015:0279a01": "乳峰下鼻祖截流之機。如講主以截流之筆。發揮棱",
    "X73n1452_015:0279a02": "嚴大意。開爽絕塵。一歷眼根。耳根洞徹。夫頂既不可",
    "X73n1452_015:0279a03": "以眼見。心又豈可以智識知哉。雖然。五陰十二入十",
    "X73n1452_015:0279a04": "八界皆頂也。特頂不見頂。現行忽起。用處生疑。逐日",
    "X73n1452_015:0279a05": "頂墮耳。",
    "X73n1452_015:0279a06": "跋五慈觀閣記",
    "X73n1452_015:0279a07": "棗栢有言曰。十世古今。始終不離於當念。無邊剎海。",
    "X73n1452_015:0279a08": "自他不隔於毫端。由是觀之。則一念未生之時。謂之",
    "X73n1452_015:0279a09": "宗。一念既生之後。謂之用。故宗之與用。如一指之屈",
    "X73n1452_015:0279a10": "伸耳。指未屈伸時。指在而不可以見聞得。指正屈伸",
    "X73n1452_015:0279a11": "時。指隱而不可以動靜識。謂其動乎。屈不是伸。謂其",
    "X73n1452_015:0279a12": "靜乎。伸不是屈。屈之伸之。各各獨立。故正伸時。屈不",
    "X73n1452_015:0279a13": "可得。正屈時。伸亦不可得。正屈伸時。指體不可得。未",
    "X73n1452_015:0279a14": "屈伸時。屈伸亦不可得。惟知宗者。可以用用。宗辟指",
    "X73n1452_015:0279a15": "體。用辟屈伸。又知宗者。則情出古今。用用者。則自他",
    "X73n1452_015:0279a16": "不隔。然後將此愛人謂之仁。將此處事得宜謂之義。",
    "X73n1452_015:0279a17": "將此施之於上下。品節有條謂之禮。將此變通一切",
    "X73n1452_015:0279a18": "而不滯。謂之智。將此確然固守。臨死生交易之際。無",
    "X73n1452_015:0279a19": "毫髮苟且。謂之信。此五者。古人用不盡。今人故得用",
    "X73n1452_015:0279a20": "之。知此則五慈之旨。思過半矣。雖然愛見之慈。忍力",
    "X73n1452_015:0279a21": "之慈。與夫等慈大慈。皆可以義理得也。唯真慈一著",
    "X73n1452_015:0279a22": "子。苟非明悟自心。不纏知見。辟如葉公畫龍。真龍現",
    "X73n1452_015:0279a23": "前。未必不投筆怖走也。",
    "X73n1452_015:0279a24": "書肇論後",
    "X73n1452_015:0279b01": "夫心本無住。有著者情。情本無根。離心無地。故會心",
    "X73n1452_015:0279b02": "者情了。全性者心空。心空則大用自在。如春在萬物。",
    "X73n1452_015:0279b03": "風在千林。其吼喚鮮明變化之態。烏可以情智彷彿",
    "X73n1452_015:0279b04": "者哉。肇祖五論之製。宗本不遷等作。何異春生萬物。",
    "X73n1452_015:0279b05": "風嘯千林矣乎。既能生而能鼓之。則生鼓之前。必有",
    "X73n1452_015:0279b06": "春不可得而生。風不可得鼓者存焉。雖然。微宗本。則",
    "X73n1452_015:0279b07": "四論無心。微四論。則宗本無身。夫身也者。心之郛郭",
    "X73n1452_015:0279b08": "也。心也者。性之郛郭也。",
    "X73n1452_015:0279b09": "毗舍浮佛頌跋",
    "X73n1452_015:0279b10": "此頌四句二十八字。包括大藏。透徹禪源。靡不罄矣。",
    "X73n1452_015:0279b11": "但眾生浮淺。憂慮弗深。立志苟且。見卵而求時夜。見",
    "X73n1452_015:0279b12": "苗而求腹果。是以讀者雖多。獲效則寡耳。予持此。凡",
    "X73n1452_015:0279b13": "十五易寒暑。而猶精持不休。每觸逆順憎愛交加之",
    "X73n1452_015:0279b14": "地。必以此頌為前茅。覆軍殺將。亦不知其幾。今人持",
    "X73n1452_015:0279b15": "未滿千萬過。遂尤其不效。復求效者持之。辟如掘井。",
    "X73n1452_015:0279b16": "去土三尺而無水。尋易地而掘之。復無水。復易之。水",
    "X73n1452_015:0279b17": "終不得。而精神竭。渴終不解。苟有志持此頌者。能知",
    "X73n1452_015:0279b18": "掘井之喻。而持之無懈。若無靈效。老僧舌根。定當腐",
    "X73n1452_015:0279b19": "壞。",
    "X73n1452_015:0279b20": "八大人覺經跋",
    "X73n1452_015:0279b21": "八大人覺經。辭旨清遠。如月在秋水。雖至愚之人。無",
    "X73n1452_015:0279b22": "煩指點。皎然意了耳。然是經去古既遠。流行亦寡。初",
    "X73n1452_015:0279b23": "因明東禪人。手寫一軸。東雖即世。其上足世南持而",
    "X73n1452_015:0279b24": "示余。余疾讀之。不覺心開意朗。既而命諸黑白廣傳",
    "X73n1452_015:0279c01": "之。夫八覺之妙。豈外眾生日用不知之知。別有所覺",
    "X73n1452_015:0279c02": "耶。如來大人。憫諸不覺。即將眾生日用不知之知。開",
    "X73n1452_015:0279c03": "為八覺。有緣者。脫得一覺乃可以破長夜之昏矣。辟",
    "X73n1452_015:0279c04": "分一燈之燄。徧照世中。則其靈燄寧有窮哉。",
    "X73n1452_015:0279c05": "又。",
    "X73n1452_015:0279c06": "夫人之在心。猶魚之在水也。魚之在水。果知水乎。人",
    "X73n1452_015:0279c07": "之在心。果知心乎。魚能知水則龍已。人能知心則聖",
    "X73n1452_015:0279c08": "已。故曰。百姓日用而不知。嗚呼。人為萬物之靈。生既",
    "X73n1452_015:0279c09": "不知所以生。死豈能知所以死乎。一不知則永不知。",
    "X73n1452_015:0279c10": "永不知則無所知矣。人而無知。可不痛哉。於是大覺",
    "X73n1452_015:0279c11": "聖人見而悲之曰。奇哉眾生。俱有如來。吾已先覺。彼",
    "X73n1452_015:0279c12": "猶不覺。不覺則昏迷長夜。終古不思矣。是豈忍乎。遂",
    "X73n1452_015:0279c13": "將眾生日用不知之知。開為八覺。雖則淺深階次。所",
    "X73n1452_015:0279c14": "用弗同。要而言之。從凡入聖。自覺覺他。靡不滿也。此",
    "X73n1452_015:0279c15": "經總三百七十一字。言簡旨豐。遮照精深。有而能無。",
    "X73n1452_015:0279c16": "無而能有。能得一覺。則大夢頓醒。況得八覺者乎。嘻。",
    "X73n1452_015:0279c17": "覺則眾生可以作佛。凡魚可以為龍也。元至政閒。雪",
    "X73n1452_015:0279c18": "庵溥大師。號稱能書。書此經若干卷。流行海宇。自元",
    "X73n1452_015:0279c19": "迄今本朝。將三百年。於萬曆辛卯四月望日。鶴林蕖",
    "X73n1452_015:0279c20": "公。偶得一卷。於本寺明秀禪房。憲副包公乃鐫於石。",
    "X73n1452_015:0279c21": "以壽其傳云。",
    "X73n1452_015:0279c22": "書寶積經偈後",
    "X73n1452_015:0279c23": "寶積經偈曰。四大假為女。其中無所有。凡夫迷惑",
    "X73n1452_015:0279c24": "心。執取以為實。女人如幻化。愚者不能了。妄見女",
    "X73n1452_015:0280a01": "相故。生於染著心。譬如幻化女。而實非女人。無智",
    "X73n1452_015:0280a02": "者迷惑。便生於欲想。如是了知已。一切女無相。此",
    "X73n1452_015:0280a03": "相皆寂然。是名女三昧。",
    "X73n1452_015:0280a04": "此偈載寶積經。句十六。字八十。辭旨朗然。譬如月在",
    "X73n1452_015:0280a05": "天碧。清光照人。涼入心肺。積生熱惱。當處冰銷。此就",
    "X73n1452_015:0280a06": "天機深者。染目得益而言也。如根器稍鈍。能讀而誦。",
    "X73n1452_015:0280a07": "能誦而思。能思而用之。則毛嬙西施。抱身執手。唼舌",
    "X73n1452_015:0280a08": "吮唇。何殊木偶。雖然。女人之為害大矣。漢李陵與虜",
    "X73n1452_015:0280a09": "戰。陵曰。吾士氣少衰。而鼓不起者何也。軍中豈有女",
    "X73n1452_015:0280a10": "子乎。搜於匿車下皆劒斬焉。明日復戰。斬首三千餘",
    "X73n1452_015:0280a11": "級。彼但畜之。已毀王師必勝之氣。今吾曹壞服毀容。",
    "X73n1452_015:0280a12": "求無上道。於欲而不能斷。淫機綿然。一旦觸境。不幸",
    "X73n1452_015:0280a13": "與之從事。不唯出苦無期。如針鼻缺。如石折難合。靜",
    "X73n1452_015:0280a14": "而思之。首可碎也。肝可裂也。心可刳也。遇如斯人。此",
    "X73n1452_015:0280a15": "觀破壞。生不若死。死而不生則已。死而有生。生必入",
    "X73n1452_015:0280a16": "地獄矣。",
    "X73n1452_015:0280a17": "跋蘇東坡十八大阿羅漢頌",
    "X73n1452_015:0280a18": "予讀眉山蘇軾供十八大阿羅漢頌。愛其思致幽深。",
    "X73n1452_015:0280a19": "辭氣誕幻。發揮不傳之妙。如月在秋水。無煩指點。朗",
    "X73n1452_015:0280a20": "然現前。使人見之。不覺心游象先。遺物獨立也。若非",
    "X73n1452_015:0280a21": "得無所得心者。烏能致是哉。然以是知黃面老人。并",
    "X73n1452_015:0280a22": "諸尊者。離是無所得心。亦無別奇勝。或問曰。無所得",
    "X73n1452_015:0280a23": "心可得聞乎。對曰。若不可得聞。而問聞者。又誰耶。雖",
    "X73n1452_015:0280a24": "然。心不知心。眼不見眼。知此則得無所得。如啞人食",
    "X73n1452_015:0280b01": "蜜。甜與不甜。豈可以口舌窮之哉。",
    "X73n1452_015:0280b02": "書黃龍寺藏經閣毗盧佛記後",
    "X73n1452_015:0280b03": "毗盧遮那。此言光明徧一切處。阿鼻。此言無閒地獄。",
    "X73n1452_015:0280b04": "謂諸苦具黑業徧一切處。此義黑白粲然。舉著便疑",
    "X73n1452_015:0280b05": "若謂光明果遍一切處。則黑業不可遍一切處。若謂",
    "X73n1452_015:0280b06": "黑業遍一切處則光明不可遍一切處。若謂兩種俱",
    "X73n1452_015:0280b07": "徧。不相妨礙者。此又不然。何以故。千年暗室。忽然一",
    "X73n1452_015:0280b08": "燈。暗即隨滅。光徧滿故。唯石頭老人謂光明中有黑",
    "X73n1452_015:0280b09": "業。不與黑業相對。黑業中有光明。不與光明相對。噫。",
    "X73n1452_015:0280b10": "宗風久衰。此意寂寞。往往舉似龐眉老衲。取胡盧而",
    "X73n1452_015:0280b11": "笑。況黃口禪雛。吾觀華嚴文殊師利。教善財童子一",
    "X73n1452_015:0280b12": "百一十城。參五十三知識。雖多境緣順逆。三昧無常。",
    "X73n1452_015:0280b13": "或以殺業。或以淫業。如是種種作諸佛事。要之皆助",
    "X73n1452_015:0280b14": "發毗盧光耳。故頓悟石頭參同之意。則阿鼻即入毗",
    "X73n1452_015:0280b15": "盧之門。不然毗盧即入阿鼻之牖。蓋一切眾生。無有",
    "X73n1452_015:0280b16": "定性。以無上知見之香熏之。則諸佛光生。以四弘六",
    "X73n1452_015:0280b17": "度之香熏之。則菩薩光生。以十二因緣還滅之香熏",
    "X73n1452_015:0280b18": "之。則緣覺光生。以四諦之香熏之。則聲聞光生。以增",
    "X73n1452_015:0280b19": "上十善之香熏之。則諸天光生。以猜忌徼福之香熏",
    "X73n1452_015:0280b20": "之。則修羅光生。以五戒之香熏之。則人光生。以愚癡",
    "X73n1452_015:0280b21": "之香熏之。則旁生光生。以慳吝之香熏之。則餓鬼光",
    "X73n1452_015:0280b22": "生。以十惡五逆之香熏之。則地獄光生。或謂六凡非",
    "X73n1452_015:0280b23": "光者。彼未了黑業無性故也。了此則飛潛橫走。孰非",
    "X73n1452_015:0280b24": "毗盧之光哉。今匡廬黃龍寺。有僧謂宰官菩薩。曾乾",
    "X73n1452_015:0280c01": "亨言曰。黃龍藏經閣成。未有司閣者。僕欲造毗盧佛",
    "X73n1452_015:0280c02": "一尊。以為匡廬風月主人。可乎。曾公曰。善哉希有。子",
    "X73n1452_015:0280c03": "既欲以毗盧圓滿之香。熏一切眾生。亨雖不敏。敢不",
    "X73n1452_015:0280c04": "以文字三昧助發此光。達觀道人偶讀斯文。亦橫口",
    "X73n1452_015:0280c05": "一上。見作隨喜云耳。",
    "X73n1452_015:0280c06": "跋陳仲醇大藏閣緣起後",
    "X73n1452_015:0280c07": "夫以藥治病。病得愈者。常醫也。常醫死。而抄其方者。",
    "X73n1452_015:0280c08": "偶中。病愈又醫之常之。常者也。惟良醫則不然。直以",
    "X73n1452_015:0280c09": "病治病。此下功也。如無擇病與不病。聞其風而喪我",
    "X73n1452_015:0280c10": "者。此上功也。嗟乎。眾生四百四病。皆客病也。非主病",
    "X73n1452_015:0280c11": "也。主病特飢渴兩者耳。然兩者。又本於有身。身本於",
    "X73n1452_015:0280c12": "有我。我故曰。聞其風而喪我者。上功也。若夫五伯之",
    "X73n1452_015:0280c13": "爭長。七雄之兢雄。使其果能我喪我。則雄雄長長。得",
    "X73n1452_015:0280c14": "非翦龜之毛哉。我如來大人。凡有所說。皆喪我之前",
    "X73n1452_015:0280c15": "茅也。若然者。垂裳而天下治。苟非我喪。我不能焉。或",
    "X73n1452_015:0280c16": "謂藥可以治病者。我知其非良醫也。",
    "X73n1452_015:0280c17": "讀石壁經碑跋",
    "X73n1452_015:0280c18": "萬曆歲在癸巳春。余挂錫燕山碧雲柳樹菴。應華亭",
    "X73n1452_015:0280c19": "徐太僕琰之請也。燈下讀唐蘇州刺史白居易。重玄",
    "X73n1452_015:0280c20": "寺石壁經碑。逆思隋靜琬尊者。刊石為經。積盈大藏。",
    "X73n1452_015:0280c21": "竊校優劣。不勝悲惋。夫重玄經惟八種。而白公極廣",
    "X73n1452_015:0280c22": "長舌相讚之。猶恨不能盡。而我琬公刊大藏於石。設",
    "X73n1452_015:0280c23": "公一登白帶。則其讚歎。當復何如。適開侍者。賷大藏",
    "X73n1452_015:0280c24": "自三吳來。令其讀之。亦不勝悲惋。因囑其刊於涿鹿",
    "X73n1452_015:0281a01": "崖壁之上。使觀者知琬公之功。殆非清冕諸師可並",
    "X73n1452_015:0281a02": "萬一矣。",
    "X73n1452_015:0281a03": "跋東坡油水頌",
    "X73n1452_015:0281a04": "薪多火多。境大智大。離薪離境。火智無地。是故達人",
    "X73n1452_015:0281a05": "就陰息影。日中逃影。離境覔智。從上以來。無有是處。",
    "X73n1452_015:0281a06": "油辟本性。水辟妄情。火辟境智。究此三者。初非有一。",
    "X73n1452_015:0281a07": "況有三乎。性變為情。情變為境。了境須智。即情逆用。",
    "X73n1452_015:0281a08": "以功較之。賞罰立焉。毫釐之閒。名實難負。智者思之。",
    "X73n1452_015:0281a09": "敢不力行。能力行者。千古旦暮。眉山長公。乃是其子。",
    "X73n1452_015:0281a10": "書般若無知論後",
    "X73n1452_015:0281a11": "此論文致婉密。理路冲遠。得之於心。可以達六經。徹",
    "X73n1452_015:0281a12": "大藏。旁通百氏。如登妙高。羣峰該覽。故用之出世。度",
    "X73n1452_015:0281a13": "越諸乘。穩證自心。用之經世。即事即理。橫拈竪弄。靡",
    "X73n1452_015:0281a14": "不合聖帝明王之轍。是真寔學。讀而成誦。誦而味之。",
    "X73n1452_015:0281a15": "味之精了。自疑永斷。取決自心。不由他印也。",
    "X73n1452_015:0281a17": "紫栢老人集卷之十五"
}