{
    "T52n2103_018:0221a10": "廣弘明集卷第十八",
    "T52n2103_018:0221a12": "大唐西明寺沙門釋道宣撰",
    "T52n2103_018:0221a13": "法義篇第四之一",
    "T52n2103_018:0221a14": "夫法者何耶。所謂憑准修行。清神洗惑而為",
    "T52n2103_018:0221a15": "趣也。義者何耶。所謂深有所以千聖不改其",
    "T52n2103_018:0221a16": "儀。萬邪莫迴其致者也。俗法五常。仁義禮智",
    "T52n2103_018:0221a17": "信也。百王不易其典。眾賢贊翼而不墜者也。",
    "T52n2103_018:0221a18": "道法兩諦。謂真俗也。諸佛之所由生。群有因",
    "T52n2103_018:0221a19": "之而超悟者也。然則俗保五常。淪惑綿亘。道",
    "T52n2103_018:0221a20": "資兩諦。勝智增明。故真俗為出道之階基。正",
    "T52n2103_018:0221a21": "法為入空之軌躅者也。故論云。非俗無以通",
    "T52n2103_018:0221a22": "真。非真無以遣俗。又云。諸佛說法常依二諦。",
    "T52n2103_018:0221a23": "斯則大略之成教也。至於大小半滿之流。三",
    "T52n2103_018:0221a24": "篋八藏之典。明心塵之顯晦。曉業報之殊途。",
    "T52n2103_018:0221a25": "通慧解以鏡象心。了世相以光神照也。若斯",
    "T52n2103_018:0221a26": "以敘謂之法義也。至於如說修行。思擇靈府",
    "T52n2103_018:0221a27": "者。則四依法正。創究識於倒情。八直明道。策",
    "T52n2103_018:0221a28": "淨心於妄境。三學開其玄府。一貫統其真源。",
    "T52n2103_018:0221a29": "漸染基搆當自得其涯也。但以幽關難啟。匠",
    "T52n2103_018:0221b01": "石易迷。匪藉言方。莫由升附。所以自古道俗",
    "T52n2103_018:0221b02": "同而問津。疎瀹精靈。陶練心術。或著論而導",
    "T52n2103_018:0221b03": "其解。或談述而寫其懷。因言而顯聖心。寄迹",
    "T52n2103_018:0221b04": "而揚玄理者也。昔梁已敘其致。今唐更廣其",
    "T52n2103_018:0221b05": "塵。各有其志。明代代斯言之不絕也。",
    "T52n2103_018:0221b06": "梁代集弘明法義總錄",
    "T52n2103_018:0221b07": "晉孫綽喻道論羅君章更生論鄭道子",
    "T52n2103_018:0221b08": "神不滅論釋慧遠報應論釋慧遠三報",
    "T52n2103_018:0221b09": "論釋僧順折三破論梁高祖神明成佛",
    "T52n2103_018:0221b10": "義蕭琛難神滅論曹思文難神滅論",
    "T52n2103_018:0221b11": "梁高祖答臣神不滅勅釋法雲與朝貴書",
    "T52n2103_018:0221b12": "習鑿齒與釋公書",
    "T52n2103_018:0221b13": "唐廣弘明集法義篇總錄",
    "T52n2103_018:0221b14": "序曆代賢明釋諸疑惑義晉戴安公釋",
    "T52n2103_018:0221b15": "疑論晉戴安公與遠法師書(并答)周道",
    "T52n2103_018:0221b16": "祖難釋疑論戴重與遠法師書戴答周",
    "T52n2103_018:0221b17": "居士難論(并答)遠法師與戴書(并答)何",
    "T52n2103_018:0221b18": "承天報應問(劉少府答)宋謝靈運與諸道人",
    "T52n2103_018:0221b19": "辯宗論(并書)後秦主姚興與安成侯書述佛",
    "T52n2103_018:0221b20": "義通三世等論(并羅什法師答)姚嵩表問",
    "T52n2103_018:0221b21": "諸義(并興答等)唐沙門釋惠淨折疑論(并釋",
    "T52n2103_018:0221b22": "法琳述)齊竟陵王與隱士劉虬書(三首)",
    "T52n2103_018:0221b23": "齊沈約內典序齊沈約為皇太子解講疏",
    "T52n2103_018:0221b24": "齊沈約為竟陵王發講疏(并頌)齊沈約為",
    "T52n2103_018:0221b25": "竟陵王解講疏(二首)梁太子綱請帝講(并答往返",
    "T52n2103_018:0221b26": "六首)梁陸雲述御講金字波若序梁蕭子",
    "T52n2103_018:0221b27": "顯敘講波若義皇大子謝講竟啟(并答)",
    "T52n2103_018:0221b28": "梁太子綱上大法頌(并表答)晉安王上太子",
    "T52n2103_018:0221b29": "玄圃講頌(并啟答)梁武帝涅槃經疏序梁",
    "T52n2103_018:0221c01": "湘東王法寶聯壁序梁簡文成實論序",
    "T52n2103_018:0221c02": "梁元帝內典碑銘集林序唐沙門釋玄則",
    "T52n2103_018:0221c03": "禪林妙記集序(二首)唐司元大夫李儼法",
    "T52n2103_018:0221c04": "苑珠琳序梁昭明太子答請講書(并啟答三首)",
    "T52n2103_018:0221c05": "昭明謝勅賚木栖如意啟昭明立二諦",
    "T52n2103_018:0221c06": "義(并道俗二十二人難及解)昭明立法身義(并僧六人往反問答)昭",
    "T52n2103_018:0221c07": "明謝勅看講解二啟昭明謝勅賚涅槃經",
    "T52n2103_018:0221c08": "疏講啟昭明謝勅賚大集經講疏啟梁",
    "T52n2103_018:0221c09": "晉安王與廣信侯書(并答)齊沈約立佛法",
    "T52n2103_018:0221c10": "義論(五首)齊沈約難范縝神滅論陳沙",
    "T52n2103_018:0221c11": "門真觀因緣無性論(并朱世卿自然論)魏收北齊三",
    "T52n2103_018:0221c12": "部一切經願文王褒周藏經願文隋煬",
    "T52n2103_018:0221c13": "帝寶臺經藏願文唐太宗三藏聖教序(并表",
    "T52n2103_018:0221c14": "請謝答)今上述三藏聖教序(并謝答)唐褚亮述",
    "T52n2103_018:0221c15": "注般若經序唐柳宣與翻經大德書(并答)",
    "T52n2103_018:0221c16": "廣弘明集法義篇第四之初",
    "T52n2103_018:0221c17": "釋疑論　晉處士戴安公與遠法師書　",
    "T52n2103_018:0221c18": "戴安難釋疑論　周居士道祖(并答)　重與",
    "T52n2103_018:0221c19": "遠法師書　戴安(并答)報應問　何承天",
    "T52n2103_018:0221c20": "(劉少府答)辯宗論(并問答往返)　宋侍中謝靈",
    "T52n2103_018:0221c21": "運述佛法諸深義　秦主姚興(并答)折",
    "T52n2103_018:0221c22": "疑論　唐沙門慧淨(并述)",
    "T52n2103_018:0221c23": "釋疑論晉戴安",
    "T52n2103_018:0221c24": "安處子問於玄明先生曰。蓋聞積善之家必",
    "T52n2103_018:0221c25": "有餘慶。積不善之家必有餘殃。又曰。天道無",
    "T52n2103_018:0221c26": "親常與善人。斯乃聖達之格言。萬代之宏標",
    "T52n2103_018:0221c27": "也。此則行成於己身。福流於後世。惡顯於事",
    "T52n2103_018:0221c28": "業。獲罪乎幽冥。然聖人為善。理無不盡理盡",
    "T52n2103_018:0221c29": "善積。宜歷代皆不移。行無一善惡惡相承。亦",
    "T52n2103_018:0222a01": "當百世俱闇。是善有常門。惡有定族。後世修",
    "T52n2103_018:0222a02": "行復可益哉。又有束修履道。言行無傷。而",
    "T52n2103_018:0222a03": "天罰人楚百羅備纓。任性恣情肆行暴虐。生",
    "T52n2103_018:0222a04": "保榮貴子孫繁熾。推此而論。積善之報竟何",
    "T52n2103_018:0222a05": "在乎。夫五情六慾人心所常有。斧藻防閑",
    "T52n2103_018:0222a06": "外事之至苦。苟人鬼無尤於趣舍。何不順其",
    "T52n2103_018:0222a07": "所甘而強其苦哉。請釋所疑以祛其惑。先生",
    "T52n2103_018:0222a08": "曰。善哉子之問也。史遷有言。天之報施善人",
    "T52n2103_018:0222a09": "何如哉。荀悅亦云。飾變詐而為姦宄者。自",
    "T52n2103_018:0222a10": "足乎一世之間。守道順理者。不免飢寒之患。",
    "T52n2103_018:0222a11": "二生疑之於前而未能辨。吾子惑之於後。不",
    "T52n2103_018:0222a12": "亦宜乎。請試言之。夫人資二儀之性以生。稟",
    "T52n2103_018:0222a13": "五常之氣以育。性有脩短之期。故有彭殤之",
    "T52n2103_018:0222a14": "殊。氣有精麁之異。亦有賢愚之別。此自然之",
    "T52n2103_018:0222a15": "定理不可移者也。是以堯舜大聖朱均是育。",
    "T52n2103_018:0222a16": "瞽叟下愚誕生有舜。顏回大賢早夭絕嗣。商",
    "T52n2103_018:0222a17": "臣極惡令胤剋昌。夷叔至仁餓死窮山。盜跖",
    "T52n2103_018:0222a18": "肆虐富樂自終。比干忠正斃不旋踵。張湯酷",
    "T52n2103_018:0222a19": "吏七世珥貂。凡此比類不可稱言。驗之聖",
    "T52n2103_018:0222a20": "賢既如彼。求之常人又如此。故知賢愚善惡",
    "T52n2103_018:0222a21": "脩短窮達。各有分命。非積行之所致也。夫以",
    "T52n2103_018:0222a22": "天地之玄遠。陰陽之廣大。人在其中豈惟[米*弟]",
    "T52n2103_018:0222a23": "米之在太倉。毫末之於馬體哉。而匹夫之細",
    "T52n2103_018:0222a24": "行。人事之近習。一善一惡皆致冥應。欲移自",
    "T52n2103_018:0222a25": "然之彭殤易聖於朱舜。此之不然居可識矣。",
    "T52n2103_018:0222a26": "然則積善積惡之談。蓋施於勸教耳。何以言",
    "T52n2103_018:0222a27": "之。夫人生而靖天之性也。感物而動性之欲",
    "T52n2103_018:0222a28": "也。性欲既開流宕莫檢。聖人之救其弊。因神",
    "T52n2103_018:0222a29": "道以設教。故理妙而化敷。順推遷而抑引。",
    "T52n2103_018:0222b01": "故功玄而事適。是以六合之內論而不議。鑽",
    "T52n2103_018:0222b02": "之而不知所由。日用而不見所極。設禮學以",
    "T52n2103_018:0222b03": "開其大矇。名法以束其形跡。賢者倚之以成",
    "T52n2103_018:0222b04": "其志。不肖企及以免其過。使孝友之恩深。君",
    "T52n2103_018:0222b05": "臣之義篤。長幼之禮序。朋執之好著。背之則",
    "T52n2103_018:0222b06": "為失道之人。譏議以之起。向之則為名教之",
    "T52n2103_018:0222b07": "士。聲譽以之彰。此則君子行已處心。豈可須",
    "T52n2103_018:0222b08": "臾而忘善哉。何必修教責實以期應報乎。苟",
    "T52n2103_018:0222b09": "能體聖教之幽旨。審分命之所鍾。庶可豁滯",
    "T52n2103_018:0222b10": "於心府不祈驗於冥中矣。安處子乃避席曰。",
    "T52n2103_018:0222b11": "夫理蘊千載念纏一生。今聞吾子大通之論。",
    "T52n2103_018:0222b12": "足以釋滯疑祛幽結矣。僕雖不敏請佩斯言。",
    "T52n2103_018:0222b13": "與遠法師書",
    "T52n2103_018:0222b14": "安公和南。弟子常覽經典。皆以禍福之來由",
    "T52n2103_018:0222b15": "於積行。是以自少束修。至于白首行不負於",
    "T52n2103_018:0222b16": "所知。言不傷於物類。而一生艱楚荼毒備經",
    "T52n2103_018:0222b17": "顧景。塊然不盡。唯已夫冥理難推近情易纏。",
    "T52n2103_018:0222b18": "每中宵幽念。悲慨盈懷。始知脩短窮達自有",
    "T52n2103_018:0222b19": "定分。積善積惡之談。蓋是勸教之言耳。近作",
    "T52n2103_018:0222b20": "此釋疑論。今以相呈想消息之餘脫能尋省。",
    "T52n2103_018:0222b21": "戴安公和南。",
    "T52n2103_018:0222b22": "遠法師答",
    "T52n2103_018:0222b23": "釋慧遠頓首。省君別示以為慨然。先雖未善",
    "T52n2103_018:0222b24": "想患。人物來往亦未始暫忘。分命窮達非常",
    "T52n2103_018:0222b25": "智所測。然依傍大宗似有定檢。去秋與諸人",
    "T52n2103_018:0222b26": "共讀君論。亦並有同異。觀周郎作答意。謂",
    "T52n2103_018:0222b27": "世典與佛教粗是。其中今封相呈。想暇日能",
    "T52n2103_018:0222b28": "力尋省。",
    "T52n2103_018:0222b29": "難釋疑論周道祖",
    "T52n2103_018:0222c01": "近見君釋疑論。蓋即情之作。料檢理要殆乎",
    "T52n2103_018:0222c02": "有。中但審分命之守似未照其本耳。福善莫",
    "T52n2103_018:0222c03": "驗亦僕所常惑。雖周覽六籍逾深其滯。及覩",
    "T52n2103_018:0222c04": "經教始昭然有歸。故請以先覺語當今之學",
    "T52n2103_018:0222c05": "者也。君以為審分命所鍾可無祈驗於冥中",
    "T52n2103_018:0222c06": "餘慶之言在於勸教。請審分命之旨。為當宅",
    "T52n2103_018:0222c07": "情於理任而弗營邪。為忘懷闇昧直置而已",
    "T52n2103_018:0222c08": "邪。若宅情於理則理未可喻。善惡紛互逆順",
    "T52n2103_018:0222c09": "莫檢。苟非冥廢豈得弗營。若直置而已。則自",
    "T52n2103_018:0222c10": "非坐忘事至必感。感因於事則情亦昇降。履",
    "T52n2103_018:0222c11": "信獲祐何能不慶。為惡弗罰焉得無怨。雖欲",
    "T52n2103_018:0222c12": "忘懷其可得乎。靖求諸己其效明矣。又勸教",
    "T52n2103_018:0222c13": "之設必傍實而動。直為訓之方不可一塗而",
    "T52n2103_018:0222c14": "盡。故或若反而後會。或曉昧於為言。是以塗",
    "T52n2103_018:0222c15": "車芻靈堂室異詔。或顯其遠或徵其近。令循",
    "T52n2103_018:0222c16": "教之徒不苟求於分表。飲和之士自足於仁",
    "T52n2103_018:0222c17": "義。故深淺並訓而民聽不濫。而神明之頤蘊",
    "T52n2103_018:0222c18": "於妙物。豈得顯稱積善。正位履霜而事與教",
    "T52n2103_018:0222c19": "反理與言違。夷齊自得於安忍。顏冉長悲於",
    "T52n2103_018:0222c20": "履和。恐有為之言或異於此。若謂商臣之徒",
    "T52n2103_018:0222c21": "教所不及汲引之端蓋中智已還。而安于懷",
    "T52n2103_018:0222c22": "仁不沒其身。臧會以僭有後魯國。則分命所",
    "T52n2103_018:0222c23": "鍾於何而審。玄明之唱更為疑府矣。是以古",
    "T52n2103_018:0222c24": "之君子知通圯之來其過非新。賢愚壽夭兆",
    "T52n2103_018:0222c25": "明自昔。楚穆以福濃獲沒。蔡靈以善薄受禍。",
    "T52n2103_018:0222c26": "郗宛以釁深莫救。宋桓以愆微易唱。故洗心",
    "T52n2103_018:0222c27": "以懷宗。練形以聞道。拔無明之沈根。翳貪愛",
    "T52n2103_018:0222c28": "之滯網。不祈驗於冥中。影嚮自徵。不期存",
    "T52n2103_018:0222c29": "於應報。而慶罰以彰。故能反步八極水鏡",
    "T52n2103_018:0223a01": "萬有。但微明之道理隔常域。堯孔拯其麁宜",
    "T52n2103_018:0223a02": "有未盡。史遷造其門而未踐乎室。惜其在無",
    "T52n2103_018:0223a03": "聞之世。故永悲以窮年。君既涉其津。亦應不",
    "T52n2103_018:0223a04": "遠而得。此乃幽明之所寄。豈唯言論而已。乖",
    "T52n2103_018:0223a05": "敘多年聊以代懃。",
    "T52n2103_018:0223a06": "來論又以為。天地曠遠人事細近。一善一惡",
    "T52n2103_018:0223a07": "無關冥應。然則天網恢恢疎而遂失耶。莫見",
    "T52n2103_018:0223a08": "乎隱。莫顯乎微。但盈換藏於日用。交賒昧乎",
    "T52n2103_018:0223a09": "理緣。故或乖於視聽耳。山崩鍾應。不以路遠",
    "T52n2103_018:0223a10": "喪感。火澤革性不以同象成親。詳檢數端可",
    "T52n2103_018:0223a11": "以少悟矣。",
    "T52n2103_018:0223a12": "重與遠法師書",
    "T52n2103_018:0223a13": "安公和南。間作釋疑論以寄其懷。故呈之匠",
    "T52n2103_018:0223a14": "者思聞啟誨。既辱還告開示宗轍。并送周郎",
    "T52n2103_018:0223a15": "難甚有趣致。但理本不同。所見亦殊。今重",
    "T52n2103_018:0223a16": "申鄙意答周。復以相呈。旨誠可求而辭不自",
    "T52n2103_018:0223a17": "暢。想脫覽省。戴公和南。",
    "T52n2103_018:0223a18": "釋疑論答周居士難戴安公",
    "T52n2103_018:0223a19": "間以暇日因事致感。脫作釋疑以呈法師。既",
    "T52n2103_018:0223a20": "辱還告并來難。辭喻清贍致有旨歸。但自覺。",
    "T52n2103_018:0223a21": "雖先觀者莫悟。所見既殊孰是能正。苟懷未",
    "T52n2103_018:0223a22": "悟請共盡之。僕所謂能審分命者。自呼識拔",
    "T52n2103_018:0223a23": "常均妙鑒理宗校練名實比驗古今者耳。不",
    "T52n2103_018:0223a24": "謂淪溺生死之域欣慼失得之徒也。苟能悟",
    "T52n2103_018:0223a25": "彭殤之壽夭。則知脩短之自然。察堯舜於朱",
    "T52n2103_018:0223a26": "均。以得愚聖之有分。推淵商之善惡。足明冥",
    "T52n2103_018:0223a27": "中之無罰。等比干盜跖。可識禍福之非行。既",
    "T52n2103_018:0223a28": "能體此數事。然後分命可審。不祈冥報耳。",
    "T52n2103_018:0223a29": "若如來難。宅情於理則理未可喻。靖求諸己",
    "T52n2103_018:0223b01": "其明效矣。此乃未喻由於求己。非為無理可",
    "T52n2103_018:0223b02": "喻也。若舍己而外鑒。必不遠而復矣。",
    "T52n2103_018:0223b03": "難曰。勸教之設必傍實而動。直為訓之方不",
    "T52n2103_018:0223b04": "可以一塗而盡。僕豈謂聖人為教反真空設",
    "T52n2103_018:0223b05": "邪。夫善惡生於天理。是非由乎人心。因天",
    "T52n2103_018:0223b06": "理以施教。順人心以成務。故幽懷體仁者挹",
    "T52n2103_018:0223b07": "玄風而載悅。肆情出轍者顧名教而內掬。功",
    "T52n2103_018:0223b08": "玄物表。日用而忘其惠。理蘊冥寂。濤之不見",
    "T52n2103_018:0223b09": "其宗。非違虛教以眩於世也。是以前論云。因",
    "T52n2103_018:0223b10": "神通以設。故理妙而化敷。順推遷而相",
    "T52n2103_018:0223b11": "引。故功玄而事適者也。",
    "T52n2103_018:0223b12": "難曰。安于懷仁不沒其身。臧會以僭有後魯",
    "T52n2103_018:0223b13": "國。則分命所鍾於何而審。玄明之唱更為疑",
    "T52n2103_018:0223b14": "府矣。答曰。斯乃所以明善惡之有定不由於",
    "T52n2103_018:0223b15": "積行也。若夫仁者為善之嘉行。安于懷之而",
    "T52n2103_018:0223b16": "受福。僭者反理之邪事。臧會為之而獲後。",
    "T52n2103_018:0223b17": "良由分應沒身非履仁之所移命當為後非行",
    "T52n2103_018:0223b18": "僭之能罰。豈異比干忠正而嬰剖心之戮。張",
    "T52n2103_018:0223b19": "湯酷吏而獲七世之祜哉。苟斯理之不殊。則",
    "T52n2103_018:0223b20": "知分命之先定矣。乃同玄明之有分。非為成",
    "T52n2103_018:0223b21": "疑府也。",
    "T52n2103_018:0223b22": "難曰。古之君子知通圯之來其過非新。賢愚",
    "T52n2103_018:0223b23": "壽夭兆明自昔。楚穆以福濃獲沒。蔡靈以善",
    "T52n2103_018:0223b24": "薄受禍。郄宛以釁深莫救。宋桓以愆微易",
    "T52n2103_018:0223b25": "唱。答曰。夫通圯非新。壽夭自昔。信哉斯言。",
    "T52n2103_018:0223b26": "是僕所謂各有分命者也。若夫福濃獲沒釁",
    "T52n2103_018:0223b27": "深莫救。此則報應之來有若影嚮。蔡靈以善",
    "T52n2103_018:0223b28": "薄受禍。商臣宜以極逆罹殃。宋桓以愆微易",
    "T52n2103_018:0223b29": "唱。邾文應用行善延年。而罪同罰異福等報",
    "T52n2103_018:0223b30": "殊。何明鑒於蔡宋而獨昧於楚邾乎。君所謂",
    "T52n2103_018:0223c01": "不祈驗於冥中影嚮自微。不期在於應報而",
    "T52n2103_018:0223c02": "慶罰以彰。於斯躓矣。",
    "T52n2103_018:0223c03": "難曰。然則天網恢恢疎而遂失耶。莫見乎隱。",
    "T52n2103_018:0223c04": "莫顯乎微。但盈換藏於日用。交賒昧於理緣。",
    "T52n2103_018:0223c05": "答曰。夫天理冥昧變狀難明。且當推己兆之",
    "T52n2103_018:0223c06": "終古。考應報之成跡耳。至於善惡禍福。或有",
    "T52n2103_018:0223c07": "一見斯自遇與事會。非冥司之真驗也。何以",
    "T52n2103_018:0223c08": "明之。若其有司當如之治國長之一家。善無",
    "T52n2103_018:0223c09": "微而不賞。惡無纖而必罰。使修行者保其素",
    "T52n2103_018:0223c10": "履極逆者受其酷禍。然後積善之家被餘慶",
    "T52n2103_018:0223c11": "於後世。積不善之家流殃咎乎來世耳。而今",
    "T52n2103_018:0223c12": "則不然。或惡深而莫誅。或積善而禍臻。或履",
    "T52n2103_018:0223c13": "仁義而亡身。或行肆虐而降福。豈非無司而",
    "T52n2103_018:0223c14": "自有分命乎。若以盈換藏於日用。交賒昧於",
    "T52n2103_018:0223c15": "理緣者。但當報對遲晚不切目前耳。非為善",
    "T52n2103_018:0223c16": "惡舛錯是非莫驗。推斯而言。人之生也。性分",
    "T52n2103_018:0223c17": "夙定。善者自善。非先有其生而後行善以致",
    "T52n2103_018:0223c18": "於善也。惡者自惡。非本分無惡長而行惡以",
    "T52n2103_018:0223c19": "得於惡也。故知窮達善惡愚智壽夭無非分",
    "T52n2103_018:0223c20": "命。分命玄定於冥初。行跡豈能易其自然哉。",
    "T52n2103_018:0223c21": "天網不失隱見微顯。故是勸教之言耳。非玄",
    "T52n2103_018:0223c22": "明所謂本定之極致也。既未悟妙推之有宗。",
    "T52n2103_018:0223c23": "亦何分命之可審乎。將恐向之先覺還為後",
    "T52n2103_018:0223c24": "悟矣。言面未日。聊以讜敘。",
    "T52n2103_018:0223c25": "周居士書",
    "T52n2103_018:0223c26": "見重伸釋疑論。辭理切驗善乎校實也。但僕",
    "T52n2103_018:0223c27": "意猶有不同。乃即欲更言所懷。一日侍法師",
    "T52n2103_018:0223c28": "坐。粗共求君意云。氣力小佳當自有酬。因君",
    "T52n2103_018:0223c29": "論旨兼有所見也。僕是以不復稍厝其爝火。",
    "T52n2103_018:0224a01": "須成旨因上。君云。審分命者乃是體極之人",
    "T52n2103_018:0224a02": "既非所同。又僕所立不期存於應報。而慶罰",
    "T52n2103_018:0224a03": "已彰亦不如君所位也。書不盡言。於是信矣。",
    "T52n2103_018:0224a04": "其中小小亦多未喻。付之未遇。",
    "T52n2103_018:0224a05": "遠法師書",
    "T52n2103_018:0224a06": "見君與周居士往復。足為賓主。然佛教精微",
    "T52n2103_018:0224a07": "難以事詰。至於理玄數表義隱於經者。不可",
    "T52n2103_018:0224a08": "勝言。但恨君作佛弟子。未能留心聖典耳頃",
    "T52n2103_018:0224a09": "得書論亦未始暫忘。年衰多疾不暇有答。脫",
    "T52n2103_018:0224a10": "因講集之餘。粗綴所懷今寄往。試與同疑者",
    "T52n2103_018:0224a11": "共尋。若見其族則比干商臣之流可不思而",
    "T52n2103_018:0224a12": "得。釋慧遠頓首。",
    "T52n2103_018:0224a13": "答遠法師書",
    "T52n2103_018:0224a14": "安公和南。辱告并見三報論。旨喻弘遠妙暢",
    "T52n2103_018:0224a15": "理宗。覽省反復欣悟兼懷。弟子雖伏膺法訓",
    "T52n2103_018:0224a16": "誠信彌至。而少遊人林遂不涉經學。往以艱",
    "T52n2103_018:0224a17": "毒交纏。聊寄之釋疑以自攄散。此蓋情發於",
    "T52n2103_018:0224a18": "中而形於言耳。推其俗見之懷。誠為未盡。然",
    "T52n2103_018:0224a19": "三報曠遠。難以辭究。弟子尋當索歸必覲展。",
    "T52n2103_018:0224a20": "冀親承音旨蓋祛其滯。諸懷寄之周居士。戴",
    "T52n2103_018:0224a21": "安公和南。",
    "T52n2103_018:0224a22": "報應問何承天",
    "T52n2103_018:0224a23": "西方說報應。其枝末雖明而根本常昧。其言",
    "T52n2103_018:0224a24": "奢而寡要。其譬迂而無徵。乖背五經。故見棄",
    "T52n2103_018:0224a25": "於先聖。誘掖近情。故得信於季俗。夫欲知日",
    "T52n2103_018:0224a26": "月之行。故假察於璿機。將伸幽冥之信。宜",
    "T52n2103_018:0224a27": "取符於見事。故鑑燧懸而水火降。雨宿離而",
    "T52n2103_018:0224a28": "風雲作。斯皆遠由近驗幽以顯著者也。夫鵝",
    "T52n2103_018:0224a29": "之為禽。浮清池咀春草眾生蠢動弗之犯也。",
    "T52n2103_018:0224b01": "而庖人執焉尠有得免刀爼者。燕翻翔求食。",
    "T52n2103_018:0224b02": "唯飛蟲是甘。而人皆愛之。雖巢幕而不懼。非",
    "T52n2103_018:0224b03": "直鵝燕也。群生萬有往往如之。是知殺生者",
    "T52n2103_018:0224b04": "無惡報。為福者無善應。所以為訓者如彼。所",
    "T52n2103_018:0224b05": "以示世者如此。余甚惑之。若謂燕非蟲不甘",
    "T52n2103_018:0224b06": "故罪所不及。民食芻豢奚獨嬰辜。若謂禽豕",
    "T52n2103_018:0224b07": "無知而人識經教。斯則未有經教之時。畋漁",
    "T52n2103_018:0224b08": "網罟亦無罪也。無故以科法入中國。乃所以",
    "T52n2103_018:0224b09": "為民陷穽也。彼仁人者豈其然哉。故余謂。佛",
    "T52n2103_018:0224b10": "經但是假設權教。勸人為善耳。無關實敘。是",
    "T52n2103_018:0224b11": "以聖人作制推德翳物。我將我享寔膺天祜。",
    "T52n2103_018:0224b12": "田獲三品賓庖豫焉。若乃見生不忍死。聞",
    "T52n2103_018:0224b13": "聲不食肉。固君子之所務也。竊願高明更加",
    "T52n2103_018:0224b14": "三思。",
    "T52n2103_018:0224b15": "答何承天劉少府",
    "T52n2103_018:0224b16": "敬覽高話。辭切證明。所謂彼上人者難為酬",
    "T52n2103_018:0224b17": "對者也。然如來窮理盡性因感成教。故五善",
    "T52n2103_018:0224b18": "思啟。戒品為之設。六蔽待祛。般若為之照。薰",
    "T52n2103_018:0224b19": "以十善淨以無漏。畢竟解脫至菩提而已矣。",
    "T52n2103_018:0224b20": "斯末之所以明而本之不昧者耶。孔以致孝",
    "T52n2103_018:0224b21": "為務。則仁被四海。釋以大慈為首。則化周五",
    "T52n2103_018:0224b22": "道。導物之迹非乃冥耶。但應有麁精終然自",
    "T52n2103_018:0224b23": "殊耳。凡覽般若諸經。不以無孔為疑。何獨誦",
    "T52n2103_018:0224b24": "丘之書而有見棄之言乎。以龍鬼之陋尚感",
    "T52n2103_018:0224b25": "聖而至誘掖得信。豈季俗而已哉。足下據見",
    "T52n2103_018:0224b26": "在之教。以詰三世之辯。奢迂之怪固不待",
    "T52n2103_018:0224b27": "言。若許因果不謬猶形之與影。徵要之効如",
    "T52n2103_018:0224b28": "合符也。若日月之行。幽明之信。水火之降。風",
    "T52n2103_018:0224b29": "雲之作。皆先因而後果。不出感召之道。故緣",
    "T52n2103_018:0224c01": "起鑑能致水。緣滅燧不招火。一切諸法從緣",
    "T52n2103_018:0224c02": "起滅耳。若鵝之就斃味登爼鼎燕之獲免無",
    "T52n2103_018:0224c03": "取鹽梅。故鵝殺於人猶虫死於燕。鵝虫見世",
    "T52n2103_018:0224c04": "受。人燕未來報。報由三業。業有遲疾。若人入",
    "T52n2103_018:0224c05": "孝出悌揚于王庭君親。無將將(音埒)而必誅。此",
    "T52n2103_018:0224c06": "見報之疾著乎視聽者也。若忠為令德剖心",
    "T52n2103_018:0224c07": "沈淵劫掠肆殺有幸而免。此後報之遲疎而",
    "T52n2103_018:0224c08": "不失者也。善惡之業。業無不報。但過去未來",
    "T52n2103_018:0224c09": "非耳目所得。故信之者寡。而非之者眾耳。科",
    "T52n2103_018:0224c10": "法清淨滌塵開慧。中國弗思謂為陷穽。非我",
    "T52n2103_018:0224c11": "無謀秦弗用也。勸人為善。誠哉斯言。然權者",
    "T52n2103_018:0224c12": "謂實非假設也。故文王廢伯邑考而立武王",
    "T52n2103_018:0224c13": "權也。周適非王發有天命。禮是疎制理固從",
    "T52n2103_018:0224c14": "實。伯廢發立實也。各從其實德用交歸。自",
    "T52n2103_018:0224c15": "非大智孰能預之。經云。善權方便亦復如是",
    "T52n2103_018:0224c16": "耳。夫民生而殺性之欲也。飲血席毛在上皇",
    "T52n2103_018:0224c17": "之世矣。聖人去殺非教殺也。但民殺未盡而",
    "T52n2103_018:0224c18": "化宜漸損。雖將享三品尊薦厚賓。然湯開其",
    "T52n2103_018:0224c19": "網。孔釣不綱。詩翼五豝。禮弗身踐。據茲而",
    "T52n2103_018:0224c20": "觀。作者之心見矣。今忍不食成己慈之心。",
    "T52n2103_018:0224c21": "若推不忍於視聽之表。均不食於見聞之內。",
    "T52n2103_018:0224c22": "其至矣哉。其至矣哉。祇藉嘉評伸以管窺。",
    "T52n2103_018:0224c23": "實相無言言成戲論。既不自是想亦同非。若",
    "T52n2103_018:0224c24": "高明之譬。請俟諸君子。",
    "T52n2103_018:0224c25": "辯宗論諸道人王衛軍問答謝靈運",
    "T52n2103_018:0224c26": "同遊諸道人。並業心神道求解言外。余枕疾",
    "T52n2103_018:0224c27": "務寡頗多暇日。聊伸由來之意。庶定求宗之",
    "T52n2103_018:0224c28": "悟。",
    "T52n2103_018:0224c29": "釋氏之論。聖道雖遠積學能至。累盡鑒生方",
    "T52n2103_018:0225a01": "應漸悟。孔氏之論。聖道既妙。雖顏殆庶體無",
    "T52n2103_018:0225a02": "鑒周。理歸一極。",
    "T52n2103_018:0225a03": "有新論道士以為。寂鑒微妙不容階級。積學",
    "T52n2103_018:0225a04": "無限何為自絕。今去釋氏之漸悟而取其能",
    "T52n2103_018:0225a05": "至。去孔氏之殆庶而取其一極。一極異漸悟",
    "T52n2103_018:0225a06": "能至非殆庶。故理之所去雖合各取。然其離",
    "T52n2103_018:0225a07": "孔釋矣。余謂二談救物之言。道家之唱得意",
    "T52n2103_018:0225a08": "之說。敢以折中。自許竊謂新論為然。聊答下",
    "T52n2103_018:0225a09": "意。遲有所悟。",
    "T52n2103_018:0225a10": "法勗問。敬覽清論。明宗極雖微而一悟頓了。",
    "T52n2103_018:0225a11": "雖欣新剖竊有所疑。夫明達者以體理絕欲。",
    "T52n2103_018:0225a12": "悠悠者以迷惑嬰累。絕欲本乎見理。嬰累由",
    "T52n2103_018:0225a13": "於乖宗。何以言之。經云。新學者離般若便如",
    "T52n2103_018:0225a14": "失明者。無導是為懷理。蕩患於茲顯矣。若涉",
    "T52n2103_018:0225a15": "求未漸於大宗希仰。猶累於塵垢則永劫劬",
    "T52n2103_018:0225a16": "勞。期果緬邈既懷猶豫。伏遲嘉訓。初答。道與",
    "T52n2103_018:0225a17": "俗反理不相關。故因權以道之。權雖是假旨",
    "T52n2103_018:0225a18": "在非假。智雖是真能為非真。非真不傷真。本",
    "T52n2103_018:0225a19": "在於濟物。非假不遂假。濟則反本。如此永",
    "T52n2103_018:0225a20": "劫無為空。懃期果有如皎日。",
    "T52n2103_018:0225a21": "勗再問。案論。孔釋其道既同。救物之假亦不",
    "T52n2103_018:0225a22": "容異。而神道之域。雖顏也孔子所不誨。實相",
    "T52n2103_018:0225a23": "之妙。雖愚也釋氏所必教。然則二聖建言何",
    "T52n2103_018:0225a24": "乖背之甚哉。再答。二教不同者。隨方應物所",
    "T52n2103_018:0225a25": "化地異也。大而較之。監在於民。華人易於",
    "T52n2103_018:0225a26": "見理。難於受教。故閉其累學而開其一極。夷",
    "T52n2103_018:0225a27": "人易於受教難於見理。故閉其頓了而開其",
    "T52n2103_018:0225a28": "漸悟。漸悟雖可至昧頓了之實。一極雖知寄",
    "T52n2103_018:0225a29": "絕累學之冀。良由華人悟理無漸而誣道無",
    "T52n2103_018:0225b01": "學。夷人悟理有學而誣道有漸。是故權實雖",
    "T52n2103_018:0225b02": "同其用各異。昔向子期以儒道為一。應吉甫",
    "T52n2103_018:0225b03": "謂孔老可齊。皆欲窺宗。而況真實者乎。勗三",
    "T52n2103_018:0225b04": "問。重尋答。以華夷有險易之性。故二聖敷異",
    "T52n2103_018:0225b05": "同之教。重方附俗。可謂美矣。然淵極朗鑒作",
    "T52n2103_018:0225b06": "則於上。愚民蒙昧伏從於下。故作則宜審其",
    "T52n2103_018:0225b07": "政。伏從必是其宗。今孔廢聖學之路。而釋開",
    "T52n2103_018:0225b08": "漸悟之逕。筌蹄既已紛錯。群黎何由歸真。三",
    "T52n2103_018:0225b09": "答。冬夏異性。資春秋為始末。晝夜殊用。緣",
    "T52n2103_018:0225b10": "晨暮以往復。況至精之理豈可逕接至粗之",
    "T52n2103_018:0225b11": "人。是故傍漸悟者。所以密造頓解。倚禮教",
    "T52n2103_018:0225b12": "者。所以潛成學聖。學聖不出六經。而六經",
    "T52n2103_018:0225b13": "得頓解。不見三藏。而以三藏果筌蹄歷然。何",
    "T52n2103_018:0225b14": "疑紛錯。魚兔既獲群黎以濟。",
    "T52n2103_018:0225b15": "僧維問。承新論法師。以宗極微妙不容階級。",
    "T52n2103_018:0225b16": "使夫學者窮有之極。自然之無有若符契。何",
    "T52n2103_018:0225b17": "須言無也。若資無以盡有者。焉得不謂之漸",
    "T52n2103_018:0225b18": "悟耶。初答。夫累既未盡。無不可得。盡累之",
    "T52n2103_018:0225b19": "弊。始可得無耳。累盡則無。誠如符契將除其",
    "T52n2103_018:0225b20": "累。要須傍教。在有之時學而非悟。悟在有表",
    "T52n2103_018:0225b21": "託學以至。但階級教愚之談。一悟得意之論",
    "T52n2103_018:0225b22": "矣。維再問。論云。悟在有表得不以漸。使夫涉",
    "T52n2103_018:0225b23": "學希宗當日進其明。不若使明不日進與不",
    "T52n2103_018:0225b24": "言同。若日進其明者得非漸悟乎。",
    "T52n2103_018:0225b25": "再答。夫明非漸至信由教發。何以言之。由教",
    "T52n2103_018:0225b26": "而信則有日進之功。非漸所明則無入照之",
    "T52n2103_018:0225b27": "分。然向道善心起。損累生垢伏。伏似無同",
    "T52n2103_018:0225b28": "善似惡乖。此所務不俱非心本無累。至夫一",
    "T52n2103_018:0225b29": "悟萬滯同盡耳。",
    "T52n2103_018:0225c01": "維三問。答云。由教而信。則有日進之功。非漸",
    "T52n2103_018:0225c02": "所明。則無入照之分。夫尊教而推宗者。雖不",
    "T52n2103_018:0225c03": "永用。當推之時。豈可不暫合無耶。若許其",
    "T52n2103_018:0225c04": "暫合。猶自賢於不合非漸如何。",
    "T52n2103_018:0225c05": "三答。暫者假也。真者常也。假知無常。常知無",
    "T52n2103_018:0225c06": "假。今豈可以假知之暫而侵常知之真哉。今",
    "T52n2103_018:0225c07": "暫合賢於不合。誠如來言竊有微證。巫臣諫",
    "T52n2103_018:0225c08": "莊王之日。物賒於己。故理為情先。及納夏",
    "T52n2103_018:0225c09": "姬之時。已交於物。故情居理上。情理雲互物",
    "T52n2103_018:0225c10": "己相傾。亦中知之率任也。若以諫自為悟。",
    "T52n2103_018:0225c11": "豈容納時之惑耶。且南為聖也。北為愚也。背",
    "T52n2103_018:0225c12": "北向南。非停北之謂。向南背北。非至南之稱。",
    "T52n2103_018:0225c13": "然向南可以向南背北。非是停北。非是停",
    "T52n2103_018:0225c14": "北。故愚可去矣。可以至南。故悟可得矣。◎",
    "T52n2103_018:0225c15": "◎慧驎演僧維問",
    "T52n2103_018:0225c16": "當假知之一合與真知同異。",
    "T52n2103_018:0225c17": "初答。",
    "T52n2103_018:0225c18": "與真知異。",
    "T52n2103_018:0225c19": "驎再問。",
    "T52n2103_018:0225c20": "以何為異。",
    "T52n2103_018:0225c21": "再答。假知者累伏故。理暫為用用暫在理。不",
    "T52n2103_018:0225c22": "恒其知。真知者照寂故理常為用用常在理。",
    "T52n2103_018:0225c23": "故永為真知。",
    "T52n2103_018:0225c24": "驎三問。累不自除。故求理以除累。今假知之",
    "T52n2103_018:0225c25": "一合理實在心。在心而累不去。將何以去之",
    "T52n2103_018:0225c26": "乎。",
    "T52n2103_018:0225c27": "三答。累起因心。心觸成累。累恒觸者心日昏。",
    "T52n2103_018:0225c28": "教為用者心日伏。伏累彌久至於滅累。然滅",
    "T52n2103_018:0225c29": "之時在累伏之後也。伏累滅累貌同實異。不",
    "T52n2103_018:0226a01": "可不察。滅累之體。物我同忘有無一觀。伏累",
    "T52n2103_018:0226a02": "之狀。他己異情空實殊見。殊實空異己他者",
    "T52n2103_018:0226a03": "入於滯矣。一無有同我物者出於照也。",
    "T52n2103_018:0226a04": "驎維問。三世長於百年。三千廣於赤縣。四部",
    "T52n2103_018:0226a05": "多於戶口。七寶妙於石沙。此亦方有小大。故",
    "T52n2103_018:0226a06": "化有遠近。得不謂之然乎。",
    "T52n2103_018:0226a07": "初答。事理不同恒成四端。自有小大各得其",
    "T52n2103_018:0226a08": "宜。亦有賢愚違方而處。所謂世同時異物是",
    "T52n2103_018:0226a09": "人非。譬割鷄之政亦有牛刀佩璽而聽。豈皆",
    "T52n2103_018:0226a10": "唐虞。今謂言折體盡於武城。長世皆覃於天",
    "T52n2103_018:0226a11": "下。未之聞也。且俱稱妙覺而國土精粗。不可",
    "T52n2103_018:0226a12": "以精粗國土而言聖有優劣。景迹之應本非",
    "T52n2103_018:0226a13": "所徵矣。",
    "T52n2103_018:0226a14": "維再問。論云。或道廣而事狹。或事是而人非。",
    "T52n2103_018:0226a15": "今不可以事之小大而格道之粗妙。誠哉斯",
    "T52n2103_018:0226a16": "言。但所疑不在此耳。設令周孔實未盡極。以",
    "T52n2103_018:0226a17": "之應世。故自居宗。此自是世去聖遠未足明",
    "T52n2103_018:0226a18": "極。夫降妙數階以接群粗。則粗者所不測。然",
    "T52n2103_018:0226a19": "數階之妙非極妙之謂。推此而言。撫世者於",
    "T52n2103_018:0226a20": "粗為妙。然於妙猶粗矣。以妙乘粗。則無往",
    "T52n2103_018:0226a21": "不盡。以粗求妙。則莫覩其原。無往不盡。故",
    "T52n2103_018:0226a22": "謂之窮理。莫覩其原。故仰之彌高。今豈可就",
    "T52n2103_018:0226a23": "顏氏所崇而同之極妙耶。",
    "T52n2103_018:0226a24": "再答。今不藉顏所推。而謂之為極。但謂顏為",
    "T52n2103_018:0226a25": "庶幾。則孔知幾矣。且許禹昌言。孔非本談。",
    "T52n2103_018:0226a26": "以堯則天體無是同。同體至極豈計有之小",
    "T52n2103_018:0226a27": "大耶。",
    "T52n2103_018:0226a28": "維三問。凡世人所不測。而又昌言者皆可以",
    "T52n2103_018:0226a29": "為聖耶。",
    "T52n2103_018:0226b01": "三答。夫昌言賢者尚許其賢。昌言聖者。豈得",
    "T52n2103_018:0226b02": "反非聖耶。日用不知百姓之迷蒙。惟佛究盡",
    "T52n2103_018:0226b03": "實相之崇高。今欲以崇高之相而令迷蒙所",
    "T52n2103_018:0226b04": "知。未之有也。苟所不知。焉得不以昌言為信。",
    "T52n2103_018:0226b05": "既以釋昌為是。何以孔昌為非耶。",
    "T52n2103_018:0226b06": "竺法綱問。敬披高論探研宗極。妙判權實存",
    "T52n2103_018:0226b07": "旨儒道。遺教孔釋昌言折中。允然新論。可謂",
    "T52n2103_018:0226b08": "激流導源瑩拂發暉矣。詳複答勗維之問。或",
    "T52n2103_018:0226b09": "謂因權以通。或學而非悟爾。為玄句徒設。無",
    "T52n2103_018:0226b10": "關於胸情焉。竊所未安。何以言之。夫道形",
    "T52n2103_018:0226b11": "天隔幾二險絕。學不漸宗曾無髣髴。馳騁有",
    "T52n2103_018:0226b12": "端思不出位。神崖曷由而登幾峰所從而",
    "T52n2103_018:0226b13": "超哉。若懃務於有而坐體於無者。譬猶揮毫",
    "T52n2103_018:0226b14": "鍾張之側功侔羿養之能。不然明矣。蓋同有",
    "T52n2103_018:0226b15": "非甚閡尚不可以翫此而善彼。豈況乎有無",
    "T52n2103_018:0226b16": "之至背而反得以相通者耶。",
    "T52n2103_018:0226b17": "又云。累既未盡。無不可得。盡累之弊。始可得",
    "T52n2103_018:0226b18": "無耳。",
    "T52n2103_018:0226b19": "問曰。夫膏盲大道摧輈玄路。莫尚於封有之",
    "T52n2103_018:0226b20": "累也。蓋有不能祛有。祛有者必無未有。先",
    "T52n2103_018:0226b21": "盡。",
    "T52n2103_018:0226b22": "有累然後得無也。就如所言累盡則無爾。為",
    "T52n2103_018:0226b23": "累之自去實不無待。實不無待則不能不無。",
    "T52n2103_018:0226b24": "故無無貴矣。如彼重暗自晞無假火日。無暇",
    "T52n2103_018:0226b25": "火日則不能不設。亦明無尚焉。落等級而奇",
    "T52n2103_018:0226b26": "頓悟。將於是乎躓矣。暇任之餘幸思嘉釋。",
    "T52n2103_018:0226b27": "釋慧琳問。三復精議。辨[怡台+畫]二家斟酌儒道。實",
    "T52n2103_018:0226b28": "有懷於論矣。至於去釋漸悟遺孔殆庶。蒙竊",
    "T52n2103_018:0226b29": "惑焉。釋云有漸。故是自形者有漸。孔之無漸",
    "T52n2103_018:0226c01": "亦是自道者無漸。何以知其然耶。中人可以",
    "T52n2103_018:0226c02": "語上。久習可以移性。孔氏之訓也。一合於",
    "T52n2103_018:0226c03": "道場非十地之所階。釋家之唱也。如此漸絕",
    "T52n2103_018:0226c04": "文論二聖詳言。豈獨夷束於教華拘於理。將",
    "T52n2103_018:0226c05": "恐斥離之辯辭長於新論乎。勗道人難云。絕",
    "T52n2103_018:0226c06": "欲由於體理。當謂日損者以理自悟也。論曰。",
    "T52n2103_018:0226c07": "道與俗反本不相關。故因權以通之。物濟則",
    "T52n2103_018:0226c08": "反本。問曰。權之所假習心者。亦終以為慮乎。",
    "T52n2103_018:0226c09": "為曉悟之日與經之空理都自反耶。若其永",
    "T52n2103_018:0226c10": "背空談翻為未說。若始終相扶可修教而",
    "T52n2103_018:0226c11": "至。不答維驎。假知中殊為藻艶。但與立論",
    "T52n2103_018:0226c12": "有違。假者以旋迷喪理。不以鑽火致惑。苟南",
    "T52n2103_018:0226c13": "向可以造越。北背可以棄燕。信燕北越南",
    "T52n2103_018:0226c14": "矣。慮空可以洗心。損有可以祛累。亦有愚",
    "T52n2103_018:0226c15": "而空聖矣。如此但當懃般若以日忘瞻郢路",
    "T52n2103_018:0226c16": "而驟進。復何憂於失所乎。將恐一悟之唱。更",
    "T52n2103_018:0226c17": "躓於南北之譬耶。",
    "T52n2103_018:0226c18": "答綱琳二法師",
    "T52n2103_018:0226c19": "披覽雙難欣若暫對。藻豐論博蔚然滿目。可",
    "T52n2103_018:0226c20": "謂勝人之口。然未厭於心。聊伸前意無由言",
    "T52n2103_018:0226c21": "對。執筆長懷。謝靈運和南。",
    "T52n2103_018:0226c22": "答綱公難",
    "T52n2103_018:0226c23": "來難云。同有非甚閡。尚不可以翫此而善",
    "T52n2103_018:0226c24": "彼。豈況乎有無之至背而反得以相通者耶。",
    "T52n2103_018:0226c25": "此是拘於所習以生此疑耳。夫專翫筆札者。",
    "T52n2103_018:0226c26": "自可不工於弧矢。弧矢既工復翫筆札者。何",
    "T52n2103_018:0226c27": "為不兼哉。若封有而不向宗。自是封者之失。",
    "T52n2103_018:0226c28": "造無而去滯何為不可得皆。借不兼之有。以",
    "T52n2103_018:0226c29": "詰能兼之無。非惟鍾胡愧射於更李羿養慚",
    "T52n2103_018:0227a01": "書於羅趙。觸類之躓始充巧歷之歎。今請循",
    "T52n2103_018:0227a02": "其本。夫憑無以伏有。伏之則有忘。伏時不",
    "T52n2103_018:0227a03": "能知。知則不復辨。是以坐忘日損之談近出",
    "T52n2103_018:0227a04": "老莊。數緣而滅經有舊說。如此豈累之自去",
    "T52n2103_018:0227a05": "實無之所濟。且明為晦新功在火日。但火日",
    "T52n2103_018:0227a06": "不稱功於幽闇。般若不言惠於愚憃耳。推此",
    "T52n2103_018:0227a07": "而往。詎俟多云。",
    "T52n2103_018:0227a08": "答琳公難",
    "T52n2103_018:0227a09": "孔雖曰語上。而云聖無階級。釋維曰一合。",
    "T52n2103_018:0227a10": "而云物有佛性。物有佛性其道有歸。所疑者",
    "T52n2103_018:0227a11": "漸教。聖無階級其理可貴。所疑者殆庶。豈二",
    "T52n2103_018:0227a12": "聖異塗將地使之然。斥離之難始是有在辭",
    "T52n2103_018:0227a13": "長之論無乃角弓耶。",
    "T52n2103_018:0227a14": "難云。若其永背空談翻為未說。若始終相",
    "T52n2103_018:0227a15": "扶可循教而至。可謂公孫之辭辯者之囿矣。",
    "T52n2103_018:0227a16": "夫智為權本。權為智用。今取聖之意則智即",
    "T52n2103_018:0227a17": "經之辭。則權傍權以為檢。故三乘咸蹄筌。既",
    "T52n2103_018:0227a18": "意以歸宗。故般若為魚兔。良由民多愚也。教",
    "T52n2103_018:0227a19": "故迂矣。若人皆得意。亦何貴於攝悟。假知之",
    "T52n2103_018:0227a20": "論旨明在有者能為達理之諫。是為交賒相",
    "T52n2103_018:0227a21": "傾。非悟道之謂。與其立論有何相違。燕北越",
    "T52n2103_018:0227a22": "南有遇空聖。其理既當。頗獲於心矣。若懃",
    "T52n2103_018:0227a23": "者日忘瞻者驟進。亦實如來言。但懃未是得",
    "T52n2103_018:0227a24": "瞻未是至。當其此時可謂向宗。既得既至可",
    "T52n2103_018:0227a25": "謂一悟將無同。轡來馳而云異[跳兆+(轍車)]耶。",
    "T52n2103_018:0227a26": "王衛軍問",
    "T52n2103_018:0227a27": "論曰。由教而信有日進之功。非漸所明。無入",
    "T52n2103_018:0227a28": "照之分。",
    "T52n2103_018:0227a29": "問曰。由教而信而無入照之分。則是闇信聖",
    "T52n2103_018:0227b01": "人。若闇信聖人理不關心。政可無非聖之尤。",
    "T52n2103_018:0227b02": "何由有日進之功。",
    "T52n2103_018:0227b03": "論曰。暫者假也。真者常也。假知無常。常知",
    "T52n2103_018:0227b04": "無假。又曰。假知累伏。理暫為用用暫在理。不",
    "T52n2103_018:0227b05": "恒其知。",
    "T52n2103_018:0227b06": "問曰。暫知為假知者。則非不知矣。但見理尚",
    "T52n2103_018:0227b07": "淺。未能常用耳。雖不得與真知等照。然寧無",
    "T52n2103_018:0227b08": "入照之分耶。若暫知未是見理。豈得云轉理",
    "T52n2103_018:0227b09": "暫為用。又不知以為稱知。",
    "T52n2103_018:0227b10": "論曰。教為用者心日伏。伏累彌久至於滅累。",
    "T52n2103_018:0227b11": "問曰。教為用而累伏。為云何伏耶。若都未見",
    "T52n2103_018:0227b12": "理專心闇信。當其專心唯信而已。謂此為累",
    "T52n2103_018:0227b13": "伏者。此是慮不能並。為此則彼廢耳。非為理",
    "T52n2103_018:0227b14": "累相權能使累伏也。凡厥心數孰不皆然。如",
    "T52n2103_018:0227b15": "此之伏根本未異。一倚一伏循環無已。雖復",
    "T52n2103_018:0227b16": "彌久累何由滅。",
    "T52n2103_018:0227b17": "弘曰。一悟之談常謂有心。但未有以折中異",
    "T52n2103_018:0227b18": "同之辯。故難於厝言耳。尋覽來論所釋良多。",
    "T52n2103_018:0227b19": "然猶有未好解處。試條如上為呼可容。此疑",
    "T52n2103_018:0227b20": "不既。欲使彼我意盡覽者。泠然又對無兆兼",
    "T52n2103_018:0227b21": "當造膝。執筆增懷。真不可言。",
    "T52n2103_018:0227b22": "王弘敬謂答王衛軍問",
    "T52n2103_018:0227b23": "問曰。由教而信而無入照之分。則是闇信聖",
    "T52n2103_018:0227b24": "人耶。若闇信聖人理不關心。政可非聖之",
    "T52n2103_018:0227b25": "尤。何由有日進之功。",
    "T52n2103_018:0227b26": "答曰。顏子體二未及於照則向善。已上莫非",
    "T52n2103_018:0227b27": "闇信。但教有可由之理。我有求理之志。故曰",
    "T52n2103_018:0227b28": "關心。賜以之二。回以之十。豈直免尤而已。實",
    "T52n2103_018:0227b29": "有日進之功。",
    "T52n2103_018:0227c01": "問曰。暫知為假。知者。則非不知矣。但見理",
    "T52n2103_018:0227c02": "向淺。未能常用耳。雖不得與真知等照。然",
    "T52n2103_018:0227c03": "寧可謂無入照之分耶。若暫知未是見理。豈",
    "T52n2103_018:0227c04": "得云理暫為用。又不知以何稱知。",
    "T52n2103_018:0227c05": "答曰。不知而稱知者。政以假知得名耳。假",
    "T52n2103_018:0227c06": "者為名非暫知如何。不恒其用豈常之謂。既",
    "T52n2103_018:0227c07": "非常用。所以交賒相傾。故諫人則言政理悅",
    "T52n2103_018:0227c08": "已則犯所知。若以諫時為照。豈有悅時之犯。",
    "T52n2103_018:0227c09": "故知言理者浮談。犯知者沈惑。推此而判。自",
    "T52n2103_018:0227c10": "聖已下無淺深之照。然中人之性有崇替之",
    "T52n2103_018:0227c11": "心矣。",
    "T52n2103_018:0227c12": "問曰。教為用而累伏。為云何伏耶。若都未見",
    "T52n2103_018:0227c13": "理專心闇信。當其專心唯信而已。謂此為累",
    "T52n2103_018:0227c14": "伏者。此是慮不能並。屬此則彼廢耳。非為理",
    "T52n2103_018:0227c15": "累相權能使累伏也。凡厥心數孰不皆然。如",
    "T52n2103_018:0227c16": "此之伏根本末異。一倚一伏循環無已。雖復",
    "T52n2103_018:0227c17": "彌久累何由滅。",
    "T52n2103_018:0227c18": "答曰。累伏者屬此則廢彼。實如來告。凡厥心",
    "T52n2103_018:0227c19": "數孰不皆然。亦如來旨。更恨不就學人設言",
    "T52n2103_018:0227c20": "而以恒物為譏耳。譬如藥驗者疾易痊。理妙",
    "T52n2103_018:0227c21": "者吝可洗。洗吝豈復循環。疾痊安能起滅。則",
    "T52n2103_018:0227c22": "事不侔居然已辨。但無漏之功。故資世俗之",
    "T52n2103_018:0227c23": "善。善心雖在五品之數。能出三界之外矣。平",
    "T52n2103_018:0227c24": "叔所謂冬日之陰。輔嗣亦云。遠不必携。聊借",
    "T52n2103_018:0227c25": "此語以況入無果無阻隔。靈運自一悟理。質",
    "T52n2103_018:0227c26": "以經誥。可謂俗文之談。然書不盡意。亦前世",
    "T52n2103_018:0227c27": "格言。幽僻無事聊與同行道人。共求其衷猥",
    "T52n2103_018:0227c28": "辱高難。辭微理析莫不精究。尋覽彌日欣若",
    "T52n2103_018:0227c29": "暫對。輒復更伸前論。雖不辯酬。釋來問且以",
    "T52n2103_018:0228a01": "示懷耳。海嶠岨逈披敘無期。臨白增懷。眷歎",
    "T52n2103_018:0228a02": "良深。謝靈運再拜。",
    "T52n2103_018:0228a03": "王衛軍重答書",
    "T52n2103_018:0228a04": "更尋前答。超悟亦不知。所以為異。政當",
    "T52n2103_018:0228a05": "爾已。送示生公此間道人。故有小小不同。",
    "T52n2103_018:0228a06": "小涼當共面盡。脫有厝言。更白面寫未由寄",
    "T52n2103_018:0228a07": "之。於此所散猶多。",
    "T52n2103_018:0228a08": "竺道生答王衛軍書",
    "T52n2103_018:0228a09": "究尋謝永嘉論。都無間然。有同似若妙善。不",
    "T52n2103_018:0228a10": "能不以為欣。檀越難旨甚要。切想尋必佳通",
    "T52n2103_018:0228a11": "耳。且聊試略取論意以伸欣悅之懷。以為苟",
    "T52n2103_018:0228a12": "若不知焉能有信。然則由教而信。非不知也。",
    "T52n2103_018:0228a13": "但資彼之知理在我表。資彼可以至我。庸得",
    "T52n2103_018:0228a14": "無功於日進。未是我知。何由有分於入照。豈",
    "T52n2103_018:0228a15": "不以見理於外非復全昧知不自中未為能照",
    "T52n2103_018:0228a16": "耶。",
    "T52n2103_018:0228a17": "與安成侯嵩書姚興",
    "T52n2103_018:0228a18": "吾曾以己所懷疏條摩訶衍諸義。圖與什公",
    "T52n2103_018:0228a19": "平詳厥衷。遂有哀。故不復能斷理。未久",
    "T52n2103_018:0228a20": "什公尋復致變。自爾喪戎相尋無復意事。",
    "T52n2103_018:0228a21": "遂忘棄之。近以當遣使送像。欲與卿作疏。箱",
    "T52n2103_018:0228a22": "篋中忽得前所條本末。今送示卿。徐徐尋撫。",
    "T52n2103_018:0228a23": "若於卿有所不足者。便可致難也。見卿未日",
    "T52n2103_018:0228a24": "並可以當言笑。",
    "T52n2103_018:0228a25": "吾前試通聖人三達觀以諮什公。公尋有答。",
    "T52n2103_018:0228a26": "今并送。往請此事皆是昔日之意。如今都無",
    "T52n2103_018:0228a27": "情懷。如何矣。",
    "T52n2103_018:0228a28": "通三世論",
    "T52n2103_018:0228a29": "曾問諸法師明三世或有或無。莫適所定。此",
    "T52n2103_018:0228b01": "亦是大法中一段處所而有無不泮。情每慨",
    "T52n2103_018:0228b02": "之。是以忽疏野懷聊試孟浪言之。誠知孟",
    "T52n2103_018:0228b03": "浪之言不足以會理。然胸襟之中欲有少許",
    "T52n2103_018:0228b04": "意。子不能默已。輒疏條相呈。匠者可為折",
    "T52n2103_018:0228b05": "衷。余以為三世一統循環為用。過去雖滅其",
    "T52n2103_018:0228b06": "理常在。所以在者。非如阿毘曇注言。五陰塊",
    "T52n2103_018:0228b07": "然喻若足之履地。真足雖往厥迹猶存。當來",
    "T52n2103_018:0228b08": "如火之在木。木中欲言有火耶。視之不可見。",
    "T52n2103_018:0228b09": "欲言無耶。緣合火出。經又云。聖人見三世。若",
    "T52n2103_018:0228b10": "其無也。聖無所見。若言有耶。則犯常嫌明過",
    "T52n2103_018:0228b11": "去未來雖無。眼對理恒相因。苟因理不絕聖",
    "T52n2103_018:0228b12": "見三世無所疑矣。",
    "T52n2103_018:0228b13": "什法師答",
    "T52n2103_018:0228b14": "雅論大通甚佳。去來定無此作不通。佛說色",
    "T52n2103_018:0228b15": "陰。三世和合總名為色。五陰皆爾。又云。從心",
    "T52n2103_018:0228b16": "生心。如從穀生穀。以是故知。必有過去無無",
    "T52n2103_018:0228b17": "因之咎。又云。六識之意識。依已滅之意為本",
    "T52n2103_018:0228b18": "而生意識。又正見名過去業未來中果法也。",
    "T52n2103_018:0228b19": "又十力中第二力知三世諸業。又云。若無過",
    "T52n2103_018:0228b20": "去業則無三途報。又云。學人若在有漏心",
    "T52n2103_018:0228b21": "中。則不應名為聖人。以此諸比。固知不應無",
    "T52n2103_018:0228b22": "過去。若無過去未來則非通理經。法所不許。",
    "T52n2103_018:0228b23": "又十二因緣是佛法之深者。若定有過去未",
    "T52n2103_018:0228b24": "來則與此法相違。所以者何。如有穀子地水",
    "T52n2103_018:0228b25": "時節牙根得生。若先已定有則無所待有。若",
    "T52n2103_018:0228b26": "先有則不名從緣而生。又若先有則是常倒。",
    "T52n2103_018:0228b27": "是故不得定有不得定無。有無之說唯時所",
    "T52n2103_018:0228b28": "宜耳。以過去法起行業。不得言無。",
    "T52n2103_018:0228b29": "又云。今不與目對。不得言有。雅論之通甚",
    "T52n2103_018:0228c01": "有佳致。又大品所明。過去如不離未來現在",
    "T52n2103_018:0228c02": "如。未來現在如亦不離過去如。此亦不言無",
    "T52n2103_018:0228c03": "也。此實是經中之大要。俟得高對通復盡之。",
    "T52n2103_018:0228c04": "通不住法住般若眾生之所以不階道者有",
    "T52n2103_018:0228c05": "著故也。是以聖人之教恒以去著為事。故言",
    "T52n2103_018:0228c06": "以不住般若。雖復大聖玄鑒應照無際。亦不",
    "T52n2103_018:0228c07": "可著。著亦成患。欲使行人忘彼我遺所寄。汎",
    "T52n2103_018:0228c08": "若不繫之舟。無所倚薄則當於理矣。",
    "T52n2103_018:0228c09": "通聖人放大光明普照十方",
    "T52n2103_018:0228c10": "聖人之教。玄通無涯。致感多方。不可作一途",
    "T52n2103_018:0228c11": "求。不可以一理推。故應粗以粗。應細以細應。",
    "T52n2103_018:0228c12": "理固然矣。所以放大光明現諸神變者。此應",
    "T52n2103_018:0228c13": "十方諸大菩薩將紹尊位者耳。若處俗接麁。",
    "T52n2103_018:0228c14": "復容此事耶。阿含經云。釋氏之處天竺四十",
    "T52n2103_018:0228c15": "餘載。衣服飲食受諸患痛。與人不別。經又云。",
    "T52n2103_018:0228c16": "聖人亦入鹿馬而度脫之當在鹿馬。豈異於",
    "T52n2103_018:0228c17": "鹿馬哉。若不異鹿馬應世常流。不待此神變",
    "T52n2103_018:0228c18": "明矣。每事要須自同於前物。然後得行其化",
    "T52n2103_018:0228c19": "耳。",
    "T52n2103_018:0228c20": "通三世",
    "T52n2103_018:0228c21": "眾生歷涉三世。其猶循環。過去未來雖無眼",
    "T52n2103_018:0228c22": "對。其理常在。是以聖人尋往以知往。逆數以",
    "T52n2103_018:0228c23": "知來。",
    "T52n2103_018:0228c24": "通一切諸法空",
    "T52n2103_018:0228c25": "夫道者以無為為宗。若其無為。復何所有耶。",
    "T52n2103_018:0228c26": "安成侯姚嵩表",
    "T52n2103_018:0228c27": "臣言。奉珠像承。是皇后遺囑所建。禮覲之日",
    "T52n2103_018:0228c28": "永慕罔極。伏惟感往增懷。臣言。先承。陛下親",
    "T52n2103_018:0228c29": "營像。事每注心延望遲冀。暫一禮敬不悟聖",
    "T52n2103_018:0229a01": "恩垂及。乃復與臣供養此像。既功寶並重。且",
    "T52n2103_018:0229a02": "於制作之理擬。若神造中來。所見珠像誠當",
    "T52n2103_018:0229a03": "奇妙。然方之於此信復有間瞻。奉踊躍實在",
    "T52n2103_018:0229a04": "無量。夫受乾施者無報。蒙恩隆者無謝。雖欲",
    "T52n2103_018:0229a05": "仰陳愚誠。亦復莫知所盡。臣言。",
    "T52n2103_018:0229a06": "臣言。奉陛下所通諸義。理味淵玄辭致清",
    "T52n2103_018:0229a07": "勝。簡詣踰於二篇。妙盡侔乎中觀。詠之翫",
    "T52n2103_018:0229a08": "之。紙已致勞而心猶無厭。真可謂當時之高",
    "T52n2103_018:0229a09": "唱累劫之宗範也。但臣頑闇思不參玄。然披",
    "T52n2103_018:0229a10": "尋之日真復詠歌弗暇不悟。弘慈善誘乃欲",
    "T52n2103_018:0229a11": "令參致問難。敢忘愚鈍輒位敘所懷。豈曰存",
    "T52n2103_018:0229a12": "難。直欲諮所未悟耳。臣言。",
    "T52n2103_018:0229a13": "臣言。上通三世甚有深致。既已遠契聖心。",
    "T52n2103_018:0229a14": "兼復抑正眾說。宗塗亹亹超絕常境。欣悟之",
    "T52n2103_018:0229a15": "至。益令賞味增深。加為什公研該兼備。實",
    "T52n2103_018:0229a16": "非愚臣所能稱盡。正當銘之懷抱以為心要",
    "T52n2103_018:0229a17": "耳。臣言。",
    "T52n2103_018:0229a18": "臣言。上通不住法住般若義云。眾生所以不",
    "T52n2103_018:0229a19": "階道者。有著故也。聖心玄詣誠無不盡。然至",
    "T52n2103_018:0229a20": "乎標位六度。而以無著為宗。取之於心誠如",
    "T52n2103_018:0229a21": "明誨。即之于事脫有未極。夫無著雖妙似。",
    "T52n2103_018:0229a22": "若有不即真兩冥。有不即真兩冥。恐是心忘",
    "T52n2103_018:0229a23": "之謂耳。竊尋玄教如更有以。謹牒成言以攄",
    "T52n2103_018:0229a24": "愚見。故經云。以無所捨法具足檀波羅蜜。以",
    "T52n2103_018:0229a25": "此三事不可得故。三者既冥有無。無當無當",
    "T52n2103_018:0229a26": "之理即同幻化。以此而推。恐不住之致。非",
    "T52n2103_018:0229a27": "直忘彼我遺所寄而已。",
    "T52n2103_018:0229a28": "難上通聖人放大光明普照十方",
    "T52n2103_018:0229a29": "詔云。放大光明諸神變者。此自應十方諸大",
    "T52n2103_018:0229b01": "菩薩將紹尊位者耳。斯理之玄固非庸近所",
    "T52n2103_018:0229b02": "參。然不已之情猶欲言所未達。夫萬有不同",
    "T52n2103_018:0229b03": "精麁亦異。應彼雖殊而聖心恒一。恒一故圓",
    "T52n2103_018:0229b04": "以應之。不同故權以濟之。雖鹿馬而未始乖",
    "T52n2103_018:0229b05": "其大。雖現神變而未始遺其細。故淨名經云。",
    "T52n2103_018:0229b06": "如來或以光明而作佛事。或以寂寞而作佛",
    "T52n2103_018:0229b07": "事。顯默雖異而終致不二。然則於小大之間。",
    "T52n2103_018:0229b08": "恐是時互說耳。如華手經。初佛為德藏放大",
    "T52n2103_018:0229b09": "光明。令諸眾生普蒙其潤。又思益經中網明",
    "T52n2103_018:0229b10": "所問。如來三十三種光明。一切遇者皆得利",
    "T52n2103_018:0229b11": "益。法華經云。佛放眉間相光亦使四眾八部",
    "T52n2103_018:0229b12": "咸皆生疑。又云。處闇眾生各得相見。苟有其",
    "T52n2103_018:0229b13": "緣雖小必益。苟無其因雖大或乖。故般若經",
    "T52n2103_018:0229b14": "云。若有眾生遇斯光者。必得無上道。又以神",
    "T52n2103_018:0229b15": "變令三惡眾生皆生天上。以此而言。至於光",
    "T52n2103_018:0229b16": "明神變之事似存平等。敢緣慈顧輒竭愚思。",
    "T52n2103_018:0229b17": "若復哀矜重開道者。豈直微臣獨受其賜。",
    "T52n2103_018:0229b18": "難通一切諸法皆空",
    "T52n2103_018:0229b19": "詔云。夫道者以無為為宗。若其無為復何所",
    "T52n2103_018:0229b20": "為耶。至理淵淡。誠不容言。然處在涉求之地。",
    "T52n2103_018:0229b21": "不得不尋本以致悟。不審明道之無為為當。",
    "T52n2103_018:0229b22": "以何為體。若以妙為宗者。雖在帝先而非極。",
    "T52n2103_018:0229b23": "若以無有為妙者。必當有不無之因。因稱俱",
    "T52n2103_018:0229b24": "未冥。詎是不二之道乎。故論云。無於無者必",
    "T52n2103_018:0229b25": "當有於有。有無之相譬猶脩短之相形耳。無",
    "T52n2103_018:0229b26": "理雖玄將恐同彼斷常。常猶不可。況復斷耶。",
    "T52n2103_018:0229b27": "然則有無之肆。乃是邊見之所存。故中論",
    "T52n2103_018:0229b28": "云。不破世諦故則不破真諦。又論云。諸法",
    "T52n2103_018:0229b29": "若實則無二諦。諸法若空則無罪福。若無罪",
    "T52n2103_018:0229c01": "福凡聖無泮。二苟無。泮道何所益。由臣",
    "T52n2103_018:0229c02": "闇昧未悟宗極。唯願仁慈重加誨諭。",
    "T52n2103_018:0229c03": "姚興答",
    "T52n2103_018:0229c04": "卿所難問。引喻兼富理極深致。實非膚淺所",
    "T52n2103_018:0229c05": "能具答。今為當都格以相酬耳。卿引般若經",
    "T52n2103_018:0229c06": "云。若有眾生遇斯光者。必得無上道。即經所",
    "T52n2103_018:0229c07": "言。未聞有凡流而得見光明者。如釋迦放大",
    "T52n2103_018:0229c08": "光明普照十方。當斯之時。經不言有群品而",
    "T52n2103_018:0229c09": "得見其怪而異之者。皆是普明之。徒以斯言",
    "T52n2103_018:0229c10": "之定不。為群小也。卿若以眾生為疑者。百億",
    "T52n2103_018:0229c11": "菩薩豈非眾生之謂耶。然經復云。普明之詣",
    "T52n2103_018:0229c12": "釋迦。皆與善男子善女人持諸華香來供養",
    "T52n2103_018:0229c13": "釋迦。及致供養之徒。自應普蒙其潤也。但光",
    "T52n2103_018:0229c14": "明之作本不為善男子善女人。所以得蒙餘",
    "T52n2103_018:0229c15": "波者。其猶蠅附驥尾得至千里之舉耳。",
    "T52n2103_018:0229c16": "卿又引神變令三惡眾生得生人天。若在鹿",
    "T52n2103_018:0229c17": "為鹿。在馬為馬。而度脫之。豈非神變之謂耶。",
    "T52n2103_018:0229c18": "華手思益法華諸經所言。若云放大光明。自",
    "T52n2103_018:0229c19": "應與大品無異也。若一一光明以應適前物。",
    "T52n2103_018:0229c20": "此作非大所通。夫光明之與寂寞。此直發意",
    "T52n2103_018:0229c21": "有參差其揆一也。卿引經言。施者受者財物",
    "T52n2103_018:0229c22": "不可得。與不住法不住般若未有異。二者直",
    "T52n2103_018:0229c23": "是始終之教也。統而言之。俱是破著之語耳。",
    "T52n2103_018:0229c24": "何者罪不罪施者受者及財物都不可得。若",
    "T52n2103_018:0229c25": "都不可得。復何所著。是勸無所著明矣。卿又",
    "T52n2103_018:0229c26": "問。明道之無為為宗同。諸法之自空為妙",
    "T52n2103_018:0229c27": "空。無以成極耶。又引論中二諦之間言。意所",
    "T52n2103_018:0229c28": "不及道之無為所寄耶。吾意以為。為道止無",
    "T52n2103_018:0229c29": "為。未詳所以宗也。何者夫眾生之所以流轉",
    "T52n2103_018:0230a01": "生死者。皆著故也。若欲止於心即不復生。",
    "T52n2103_018:0230a02": "既不生死。潛神玄漠與空合其體。是名涅槃",
    "T52n2103_018:0230a03": "耳。既曰涅槃。復何容有名於其間哉。夫道以",
    "T52n2103_018:0230a04": "無寄為宗。若求寄所在。恐乃惑之大者也。吾",
    "T52n2103_018:0230a05": "所明無為不可為有者。意事如隱尋求或當",
    "T52n2103_018:0230a06": "小難。今更重伸前義。卿所引中論。即吾義",
    "T52n2103_018:0230a07": "宗。諸法若不空則無二諦。若不有亦無二諦。",
    "T52n2103_018:0230a08": "此定明有無不相離。何者若定言有則無以",
    "T52n2103_018:0230a09": "拔高士。若定明無則無以濟常流。是以聖",
    "T52n2103_018:0230a10": "人有無兼抱而不捨者。此之謂也。然諸家",
    "T52n2103_018:0230a11": "通第一義。廓然空寂無有聖人。吾常以為",
    "T52n2103_018:0230a12": "殊太遙遠不近人情。若無聖人知無者誰",
    "T52n2103_018:0230a13": "也。",
    "T52n2103_018:0230a14": "安成侯嵩重表",
    "T52n2103_018:0230a15": "臣言。奉賜還詔。誨喻周備。伏尋之日欣踊無",
    "T52n2103_018:0230a16": "量。陛下爰發德音光闡幽極。拓道義之門。演",
    "T52n2103_018:0230a17": "如來之奧。冥宗隱而復彰。玄扉掩而再敞。文",
    "T52n2103_018:0230a18": "外之旨可謂朗然幽燭矣。夫理玄者不可以",
    "T52n2103_018:0230a19": "言稱。事妙者固非常辭之所讚。雖欲心仰",
    "T52n2103_018:0230a20": "詠亦罔知所盡。由臣愚鈍而猥蒙陛下褒飾",
    "T52n2103_018:0230a21": "之美。誠復欣戴殊眷實赧比。仰味微言研",
    "T52n2103_018:0230a22": "詠彌至。其為蒙悟豈唯過半之益。但臣仍充",
    "T52n2103_018:0230a23": "外役。無由親承音旨。每望雲遐慨實在罔極。",
    "T52n2103_018:0230a24": "不勝延係。謹以申聞。臣嵩言。",
    "T52n2103_018:0230a25": "得表具一二。吾常近之才。加多事惛塞觸",
    "T52n2103_018:0230a26": "事面牆。不知道理。安在為復。以卿好樂玄",
    "T52n2103_018:0230a27": "法。是以聊復孟浪以言之耳。而來喻過美益",
    "T52n2103_018:0230a28": "以不安。",
    "T52n2103_018:0230a29": "析疑論唐沙門釋慧淨",
    "T52n2103_018:0230b01": "太子中舍辛諝。學該文史。誕傲自矜。心存道",
    "T52n2103_018:0230b02": "術。輕弄佛法。染翰著論詳略釋宗。時有對者。",
    "T52n2103_018:0230b03": "諝必碎之于地。謂僧中之無人也。慧淨法師",
    "T52n2103_018:0230b04": "不勝其侮。乃裁論以擬之曰。披覽高論博究",
    "T52n2103_018:0230b05": "精微。旨贍文華驚心眩目。辯超炙輠理跨聯",
    "T52n2103_018:0230b06": "環。幽難勃以縱橫。掞藻紛其駱驛。非夫哲士",
    "T52n2103_018:0230b07": "誰其溢心。瞻彼上人固難與對。輕持不敏寧",
    "T52n2103_018:0230b08": "酬客難來。論云。一音演說各隨類解。蠕動眾",
    "T52n2103_018:0230b09": "生皆有佛性。然則佛陀之與先覺語從俗異。",
    "T52n2103_018:0230b10": "智慧之與般若義本玄同。習智覺。若非勝因。",
    "T52n2103_018:0230b11": "念佛慧。豈登妙果。答曰。大哉斯舉也。深固幽",
    "T52n2103_018:0230b12": "遠理涉嫌疑。今當為子略陳梗概。若乃問同",
    "T52n2103_018:0230b13": "答異。文郁郁於孔書。名一義乖。理明明於釋",
    "T52n2103_018:0230b14": "典。若名同不許義異。則問一不得答殊。此例",
    "T52n2103_018:0230b15": "既昇彼並自沒。如有未喻更為提撕。夫以住",
    "T52n2103_018:0230b16": "無所住。萬善所以兼修。為無不為。一音所以",
    "T52n2103_018:0230b17": "齊應。豈止絕聖棄智抱一守雌冷然獨善義",
    "T52n2103_018:0230b18": "無兼濟。較言優劣其可倫乎。二宗既辯百難",
    "T52n2103_018:0230b19": "斯滯。論云。必彼此名言遂可分別。一音各解",
    "T52n2103_018:0230b20": "乃翫空談。答曰。誠如來旨。亦須分別。竊以。",
    "T52n2103_018:0230b21": "逍遙一也。鵬鷃不可齊乎九萬。榮枯同也。椿",
    "T52n2103_018:0230b22": "菌不可齊乎八千。而況爝火之侔日月。浸灌",
    "T52n2103_018:0230b23": "之方時雨。寧有分同明潤而遂均其曜澤哉。",
    "T52n2103_018:0230b24": "至若山毫一其小大。彭殤均其壽夭。莛楹",
    "T52n2103_018:0230b25": "亂其橫竪。施厲混其妍蚩。斯由相待不定相",
    "T52n2103_018:0230b26": "奪可忘。莊生所以絕其有封。非謂未始無物。",
    "T52n2103_018:0230b27": "斯則以余分別攻子分別。子亡分別即余亡",
    "T52n2103_018:0230b28": "分別矣。君子劇談幸無虛論。一言易失駟馬",
    "T52n2103_018:0230b29": "難追。斯文誡矣。深可慎哉。",
    "T52n2103_018:0230c01": "論云。諸行無常觸類緣起復心有待資氣涉",
    "T52n2103_018:0230c02": "求。然則我淨受於熏修。慧定成於繕剋。答曰。",
    "T52n2103_018:0230c03": "無常者故吾去也。緣起者新吾來也。故吾去",
    "T52n2103_018:0230c04": "矣。吾豈常乎。新吾來矣。吾豈斷乎。新故相",
    "T52n2103_018:0230c05": "傳。假熏修以成淨。美惡更代。非繕剋而難功。",
    "T52n2103_018:0230c06": "是則生滅破於斷常。因果顯乎中觀。斯寔莊",
    "T52n2103_018:0230c07": "釋玄同東西理會。而吾子去彼取此。得無謬",
    "T52n2103_018:0230c08": "乎。",
    "T52n2103_018:0230c09": "論云。續鳧截鶴庸詎真如。草化蜂飛何居弱",
    "T52n2103_018:0230c10": "喪。答曰。夫自然者報分也。熏修者業理也。報",
    "T52n2103_018:0230c11": "分已定。二鳥無羨於短長。業理資緣。兩蟲有",
    "T52n2103_018:0230c12": "待而飛化。然則事像易疑沈冥難曉。幽求之",
    "T52n2103_018:0230c13": "士淪惑罔息。至乃道圓四果尚昧衣珠。位隆",
    "T52n2103_018:0230c14": "十地猶昏羅縠。聖賢固其若此。而況庸庸者",
    "T52n2103_018:0230c15": "乎。自非鑒鏡三明雄飛七辯。安能妙契玄極",
    "T52n2103_018:0230c16": "敷究幽微。貧道藉以受業家門朋從是寄。希",
    "T52n2103_018:0230c17": "能擇善敢進芻蕘。如或鏗然願詳金牒。於是",
    "T52n2103_018:0230c18": "辛氏頂受斯文頓裂邪網(斯疑前。周沙門姚道安二教論已有成解但未",
    "T52n2103_018:0230c19": "見者謂辛草創)有李遠問舍人者。曾讀斯論。意所未",
    "T52n2103_018:0230c20": "詳便以示沙門法琳請更廣其義類琳。乃答",
    "T52n2103_018:0230c21": "曰。蒙示辛氏與淨法師齊物論。大約兩問。詞",
    "T52n2103_018:0230c22": "旨宏贍理致幽絕。既開義府特曜文鋒。舉佛",
    "T52n2103_018:0230c23": "性平等之談。別群生各解之說。陳彼此之兩",
    "T52n2103_018:0230c24": "難。辯玄同之一門。非夫契彼寰中孰能振斯",
    "T52n2103_018:0230c25": "高論。美則美矣。疑頗疑焉。何者尋上皇朝徹。",
    "T52n2103_018:0230c26": "始流先覺之名。法王應物。爰標佛陀之號。智",
    "T52n2103_018:0230c27": "慧者蓋分別之小術。般若者乃無知之大宗。",
    "T52n2103_018:0230c28": "分別緣起。所以強稱先覺。無知性寂。於是假",
    "T52n2103_018:0230c29": "謂佛陀。分別既影於外有數。無知則於內無",
    "T52n2103_018:0231a01": "心。於外有數。分別之見不亡於內無心。誘引",
    "T52n2103_018:0231a02": "之功莫匱。甚秋毫之方巨岳。踰尺鷃之比大",
    "T52n2103_018:0231a03": "鵬。不可同年而語矣。莊生云。吾亡是非不亡",
    "T52n2103_018:0231a04": "彼此。庸詎然乎。所以小智不及大智。小年不",
    "T52n2103_018:0231a05": "及大年。惟彭祖之特聞。非眾人之所逮也。況",
    "T52n2103_018:0231a06": "三世之理不差二諦之門可驗。是以聖立因",
    "T52n2103_018:0231a07": "果。凡夫有得聖之期。道稱自然。學者無成道",
    "T52n2103_018:0231a08": "之望。從微至著。憑繕剋而方研。乘因趣果。藉",
    "T52n2103_018:0231a09": "薰修而始見。彼既知而故問。余亦述而略答。",
    "T52n2103_018:0231a10": "詳夫一音普被。弱喪由是同歸。四智廣覃。真",
    "T52n2103_018:0231a11": "如以之自顯。自顯也者惟微惟彰。同歸也",
    "T52n2103_018:0231a12": "者孰來孰去。蓋知隨業受報。二鳥不嫌其短",
    "T52n2103_018:0231a13": "長。因濕致生。兩蟲無擇於飛化。不存待與無",
    "T52n2103_018:0231a14": "待。明即待之非待矣。請試論之。昔闞澤有言。",
    "T52n2103_018:0231a15": "孔老法天。諸天法佛。洪範九疇承天制用。上",
    "T52n2103_018:0231a16": "方十善奉佛慈風。若將孔老以匹聖尊。可謂",
    "T52n2103_018:0231a17": "子貢賢於仲尼跛鼈陵於駿驥。欲觀渤澥更",
    "T52n2103_018:0231a18": "保涓流。何異蔽目而視毛端。却行以求郢路。",
    "T52n2103_018:0231a19": "非所應也。非所應也。",
    "T52n2103_018:0231a20": "且王導周顗宰輔之冠蓋。王濛謝尚人倫之",
    "T52n2103_018:0231a21": "羽儀。次則郗超王謐劉璆謝客等。並江左英",
    "T52n2103_018:0231a22": "彥七十餘人。皆學綜九流才映千古。咸言性",
    "T52n2103_018:0231a23": "靈真要可以持身濟俗者。莫過于釋氏之教。",
    "T52n2103_018:0231a24": "及宋文帝與何尚之王玄保等。亦有此談。如",
    "T52n2103_018:0231a25": "其宇內並遵斯要。吾當坐致太平矣。尚之又",
    "T52n2103_018:0231a26": "云。十善暢則人天興。五戒行則鬼畜絕。其實",
    "T52n2103_018:0231a27": "濟世之玄範。豈造次而可論乎。中舍學富才",
    "T52n2103_018:0231a28": "高文華理切。秦懸一字蜀挂千金。何以當茲",
    "T52n2103_018:0231a29": "奇麗也。不量管見輕陳鄙俚。敢此有酬。示麻",
    "T52n2103_018:0231b01": "續組耳。李舍人得琳重釋。渙然神解重疑頓",
    "T52n2103_018:0231b02": "消。仍以斯論廣于視聽。故得二文雙顯。各",
    "T52n2103_018:0231b03": "其志乎。",
    "T52n2103_018:0231b04": "廣弘明集卷第十八"
}