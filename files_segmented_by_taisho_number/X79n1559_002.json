{
    "X79n1559_002:0293c16": "嘉泰普燈錄卷第二",
    "X79n1559_002:0293c18": "平江府報恩光孝禪寺(臣)僧　(正受)　編",
    "X79n1559_002:0293c19": "南嶽第十世(臨濟六世)",
    "X79n1559_002:0293c20": "汾陽善昭禪師法嗣",
    "X79n1559_002:0293c21": "袁州南源慈明楚圓禪師族李氏。全之清湘人。少為",
    "X79n1559_002:0293c22": "書生。年二十二。依城南湘山隱靜寺得度。其母有賢",
    "X79n1559_002:0293c23": "行。使之游方。聞汾陽道望。往謁焉。陽顧而器之。經二",
    "X79n1559_002:0293c24": "年。未容入室。見必罵詬。及所聞皆流俗鄙事。一夕。訴",
    "X79n1559_002:0294a01": "曰。自至法席。不蒙指示。歲月飄忽。己事未明。有失出",
    "X79n1559_002:0294a02": "家之利。語未卒。陽叱曰。是惡知識。敢裨販我。舉杖逐",
    "X79n1559_002:0294a03": "之。師擬伸救。陽忽掩其口。乃大悟。曰。是知臨濟道出",
    "X79n1559_002:0294a04": "常情(僧寶傳敘師見汾陽時。　朝廷方問罪河東。道路艱行。易服類廝養之語。以師行實訂之。乃生",
    "X79n1559_002:0294a05": "於雍熈丙戌。入滅於寶元己卯。河東平八年。而師始生。寂音失於討論矣)。服役七稔。去謁",
    "X79n1559_002:0294a06": "唐明嵩．神鼎諲．洞山聦。暨登楊．李二公之門。機語契",
    "X79n1559_002:0294a07": "投。於是法道大振。宜春守黃公宗且請開法南源。次",
    "X79n1559_002:0294a08": "遷道吾．石霜．福嚴．興化。都尉李侯遵勗奏　賜命服．",
    "X79n1559_002:0294a09": "徽號。　上堂日。若向言中取則。埋沒宗風。直饒句下",
    "X79n1559_002:0294a10": "精通。敢保此人未悟。所以山青水綠。雀噪鵶鳴。萬派",
    "X79n1559_002:0294a11": "同源。海雲自異。未來諸佛。口似燈籠。過去諸佛。應病",
    "X79n1559_002:0294a12": "施方。現在諸佛。墮坑落壍。且不落凡聖一句作麼生",
    "X79n1559_002:0294a13": "道。良久。曰。矢上加尖。　上堂。藥多病甚。網細魚稠。便",
    "X79n1559_002:0294a14": "下座。　上堂。道吾打鼓。四大部洲同參。拄杖橫也。挑",
    "X79n1559_002:0294a15": "括乾坤。鉢盂轉也。覆却恒沙世界。且問諸人向甚麼",
    "X79n1559_002:0294a16": "處安身立命。若也知得。北俱盧洲喫粥喫飯。若也不",
    "X79n1559_002:0294a17": "知。長連床上喫粥喫飯。　上堂。上來也。步步登高。下",
    "X79n1559_002:0294a18": "去也。通身無礙。所以道。有時先敲後唱。有時先唱後",
    "X79n1559_002:0294a19": "敲。有時敲唱同時。有時敲唱不同時。所以王登寶殿。",
    "X79n1559_002:0294a20": "野老謳歌。如今還有謳歌者麼。良久。曰。木人雖舉手。",
    "X79n1559_002:0294a21": "石女不擡頭。咄。　上堂。法身無相。應物現形。竪起拄",
    "X79n1559_002:0294a22": "杖曰。這箇是拄杖。阿那箇是法身。這箇葛藤且止。僧",
    "X79n1559_002:0294a23": "堂佛殿穿入汝等諸人鼻孔裏去也。四大海水在汝",
    "X79n1559_002:0294a24": "頭上。海龍王在汝指甲下。汝等還覺麼。若覺去。晝行",
    "X79n1559_002:0294b01": "三千。夜行八百。脚下煙生。頭上火起。若也不覺。飢來",
    "X79n1559_002:0294b02": "喫飯困來眠。卓拄杖。下座。　上堂。以拄杖擊禪床。召",
    "X79n1559_002:0294b03": "大眾曰。還聞麼。不見道。一擊忘所知。更不假修持。諸",
    "X79n1559_002:0294b04": "方達道者。咸言上上機。香嚴恁麼悟去。分明悟得如",
    "X79n1559_002:0294b05": "來禪。祖師禪未夢見在。且道祖師有甚麼長處。若向",
    "X79n1559_002:0294b06": "言中取則。誤賺後人。直饒棒下承當。辜負先聖。萬法",
    "X79n1559_002:0294b07": "本閑。唯人自閙。所以山僧居福嚴。只見福嚴境界。晏",
    "X79n1559_002:0294b08": "起早眠。有時雲生碧嶂。月落寒潭。音聲鳥飛鳴般若",
    "X79n1559_002:0294b09": "臺前。桫欏華香散祝融峰畔。把瘦笻。坐磐石。與五湖",
    "X79n1559_002:0294b10": "衲子時話玄微。灰頭土面住興化。只見興化家風。迎",
    "X79n1559_002:0294b11": "來送去。車馬駢闐。漁唱瀟湖。猿啼嶽麓。絲竹歌謠時",
    "X79n1559_002:0294b12": "時入耳。復與四海禪人日譚禪道。歲月都忘。且道居",
    "X79n1559_002:0294b13": "深山。住城郭。還有優劣也無。試道看。良久。曰。是處是",
    "X79n1559_002:0294b14": "彌勒。無門無善財。　僧問。如何是道。曰。踏著不嗔。云。",
    "X79n1559_002:0294b15": "如何是道中人。曰。胸馱背負。　問。如何是祖師西來",
    "X79n1559_002:0294b16": "意。曰。渾家送上渡頭船。　問。如何是佛。曰。水出高源。",
    "X79n1559_002:0294b17": "　問。如何是異類中人。曰。頭長脚短。云。謝師指示。曰。",
    "X79n1559_002:0294b18": "半幅封全。云。直恁麼去也。曰。闍梨鼻孔為甚麼在山",
    "X79n1559_002:0294b19": "僧手裏。僧無語。師便打。　問。山深覓不得時如何。曰。",
    "X79n1559_002:0294b20": "口能招禍。　問。東湧西沒時如何。曰。尋。　問。夜靜獨",
    "X79n1559_002:0294b21": "行時如何。曰。三把茆。　問。寶劒未出匣時如何。曰。響。",
    "X79n1559_002:0294b22": "云。出匣後如何。師噓一聲。　問。閙中取靜時如何。曰。",
    "X79n1559_002:0294b23": "頭枕布袋。　問。牛頭未見四祖時如何。曰。堆堆地。云。",
    "X79n1559_002:0294b24": "見後如何。曰。堆堆地。　問。一得永得時如何。曰。抱石",
    "X79n1559_002:0294c01": "投河。　問。達磨未來時如何。曰。物逐人興。　問。佛祖",
    "X79n1559_002:0294c02": "不立時如何。曰。舌上生茆。　問。古人封白紙。意旨如",
    "X79n1559_002:0294c03": "何。曰。家貧路富。　問。蓮華未出水時如何。曰。水深蓋",
    "X79n1559_002:0294c04": "不得。云。出水後如何。曰。不礙往來看。云。華開後如何。",
    "X79n1559_002:0294c05": "曰。南北馨香。云。結子後如何。曰。餧魚餧鼈。　問。如何",
    "X79n1559_002:0294c06": "是禪。曰。鼻孔入地。　問。己事未明。以何為驗。曰。玄沙",
    "X79n1559_002:0294c07": "曾見雪峰來。云。意旨如何。曰。一生不出嶺。　問。久昧",
    "X79n1559_002:0294c08": "衣珠。請師指出。曰。草賊大敗。云。走透無路也。曰。脚踢",
    "X79n1559_002:0294c09": "不動。以寶元二年正月五日。沐浴加趺而逝。壽五十",
    "X79n1559_002:0294c10": "四。夏三十二。",
    "X79n1559_002:0294c11": "筠州大愚守芝禪師族王氏。太原人也。幼棄家。依潞",
    "X79n1559_002:0294c12": "州承天寺。試法華得度。從賢首諸師。嘗講金剛般若。",
    "X79n1559_002:0294c13": "名滿三河。學者宗之。時昭禪師出世汾水。因往觀。聞",
    "X79n1559_002:0294c14": "其語異。遂投誠入室。未及閫。疑情頓釋。乃蒙印可。出",
    "X79n1559_002:0294c15": "住高安大愚。後遷南昌翠巖。　開堂日。問答罷。乃曰。",
    "X79n1559_002:0294c16": "問話且止。山僧道薄人微。素無德行。叨承密諫。諸官",
    "X79n1559_002:0294c17": "僚同伸堅請陞於此座。上答　皇恩。國祚永安。法輪",
    "X79n1559_002:0294c18": "常轉。大眾。且法輪作麼生轉。欲得會麼。須彌山上倒",
    "X79n1559_002:0294c19": "飜身。却來堂中疊足坐。阿呵呵。是甚麼。飯籮裏坐却",
    "X79n1559_002:0294c20": "受餓。和泥合水恁麼過。上士聞之熈熈。下士聞之肯",
    "X79n1559_002:0294c21": "可。子細思量。却成口過。要會麼。一六三四二。直言四",
    "X79n1559_002:0294c22": "七一。桃李火中開。黃昏候日出。久立尊官。伏惟珍重。",
    "X79n1559_002:0294c23": "上堂。德山入門便棒。臨濟入門便喝。一棒一喝。若隻",
    "X79n1559_002:0294c24": "鋒而互出。賓主未辨。恓恓而萬里望鄉關。照用雙行。",
    "X79n1559_002:0295a01": "擬議而千差塞路。到這裏。如何話會。棒喝齊施早已",
    "X79n1559_002:0295a02": "賒。古今皆贊出周遮。二途不涉憑何說。南海波斯進",
    "X79n1559_002:0295a03": "象牙。　上堂。舉。雪竇云。一問一答總未有事在。假饒",
    "X79n1559_002:0295a04": "盡乾坤大地草木叢林都為衲僧。異口同音致百千",
    "X79n1559_002:0295a05": "問難。不消老僧彈指一下。並乃高低普應。前後無差。",
    "X79n1559_002:0295a06": "師曰。翠岩即不然。盡乾坤大地微塵化為衲僧。各致",
    "X79n1559_002:0295a07": "一問。問問各別。却向伊道。許多衲僧皮下還有血麼。",
    "X79n1559_002:0295a08": "　上堂。一擊響玲瓏。喧轟宇宙中。知音纔側耳。項羽",
    "X79n1559_002:0295a09": "過江東。恁麼會得。恰認得箇驢鞍橋作阿爺下頷。",
    "X79n1559_002:0295a10": "　上堂。翠岩路滑。徒勞佇思。又曰。翠岩路嶮巇。舉步涉",
    "X79n1559_002:0295a11": "千溪。更有洪源水。滔滔在嶺西。擊禪床。下座。　僧問。",
    "X79n1559_002:0295a12": "如何是洪州境。曰。出入敲金鐙。朱衣對錦屏。云。如何",
    "X79n1559_002:0295a13": "是境中人。曰。朝去暮歸。　問。如何是祖師西來意。曰。",
    "X79n1559_002:0295a14": "天寒日短。　講金剛經僧問。如是信解。不生法相。意",
    "X79n1559_002:0295a15": "旨如何。時有狗臥繩床前。師踢之。狗去。乃問。解麼。云。",
    "X79n1559_002:0295a16": "不解。曰。若解。即成法相。嘉祐初示寂。塔于西山。",
    "X79n1559_002:0295a17": "滁州瑯瑘廣照慧覺禪師(敘語見續燈)上堂曰。剪除狂",
    "X79n1559_002:0295a18": "冠。掃蕩攙搶。猶是功勳邊事。君臣道合。海晏河清。猶",
    "X79n1559_002:0295a19": "是法身邊事。作麼生是衲僧本分事。良久。曰。透網金",
    "X79n1559_002:0295a20": "鱗猶滯水。回途石馬出紗籠。　上堂。本來無一物。壓",
    "X79n1559_002:0295a21": "殺世間人。直饒便分明。坐在糞坑裏。作麼生是透脫",
    "X79n1559_002:0295a22": "一路。妙音觀世音。梵音海潮音。　上堂。拈拄杖曰。盤",
    "X79n1559_002:0295a23": "山道向上一路。滑。南院道壁立千仞。嶮。臨濟道石火",
    "X79n1559_002:0295a24": "電光。鈍。瑯瑘有定乾坤底句。各各高著眼。高著眼。卓",
    "X79n1559_002:0295b01": "拄杖。下座。　上堂。舉。僧問馬祖。如何是佛。曰。即心是",
    "X79n1559_002:0295b02": "佛。云。如何是道。曰。無心是道。云。佛與道相去多少。曰。",
    "X79n1559_002:0295b03": "佛如展手。道似握拳。師曰。古人方便即不可。山僧這",
    "X79n1559_002:0295b04": "裏也有些子。若無人買。山僧自賣自買去也。如何是",
    "X79n1559_002:0295b05": "佛。岩前多瑞草。如何是道。澗下絕靈苗。佛與道相去",
    "X79n1559_002:0295b06": "多少。數片白雲籠古寺。一條綠水繞青山。　上堂。汝",
    "X79n1559_002:0295b07": "等諸人在我這裏過夏。與你點出五般病。一．不得向",
    "X79n1559_002:0295b08": "萬里無寸草處去。二．不得孤峰獨宿。三．不得張弓架",
    "X79n1559_002:0295b09": "箭。四．不得物外安身。五．不得滯於生殺。何故。一處有",
    "X79n1559_002:0295b10": "滯。自救難為。五處若通。方名導師。汝等諸人若到諸",
    "X79n1559_002:0295b11": "方遇明眼作者。與我通箇消息。貴得祖風不墜。若是",
    "X79n1559_002:0295b12": "常徒。即便寢息。何故。躶形國裏誇服飾。想君太煞不",
    "X79n1559_002:0295b13": "知時。　僧問。如何是無縫塔。曰。永鎮紅霞裏。云。如何",
    "X79n1559_002:0295b14": "是塔中人。曰。常伴白雲眠。　問。如何是沙門行。曰。左",
    "X79n1559_002:0295b15": "手畫方。右手畫圓。　問。如何是賓中賓。曰。手攜書劒",
    "X79n1559_002:0295b16": "謁明君。云。如何是賓中主。曰。卷起珠簾無可覩。云。如",
    "X79n1559_002:0295b17": "何是主中賓。曰。三更過孟津。云。如何是主中主。曰。獨",
    "X79n1559_002:0295b18": "坐鎮寰宇。　問。如何是佛。曰。銅頭鐵額。云。意旨如何。",
    "X79n1559_002:0295b19": "曰。鳥觜魚腮。　問。蓮華未出水時如何。曰。貓兒戴紙",
    "X79n1559_002:0295b20": "帽。云。出水後如何。曰。狗子著靴行。",
    "X79n1559_002:0295b21": "舒州法華全舉禪師未詳族里。號舉道者。所造高邈。",
    "X79n1559_002:0295b22": "汾陽稱之。自并汾謁諸名宿。靡不與酬酢。咸推為飽",
    "X79n1559_002:0295b23": "參。住法華未幾。遷白雲海會。　上堂曰。語漸也。返常",
    "X79n1559_002:0295b24": "合道。論頓也。不留朕迹。直饒論其頓。返其常。也是抑",
    "X79n1559_002:0295c01": "而為之。　上堂。釋迦不出世。達磨不西來。佛法徧天",
    "X79n1559_002:0295c02": "下。談玄口不開。　上堂。心不是佛。智不是道。且道是",
    "X79n1559_002:0295c03": "甚麼。刻舟尋劒。膠柱調絃。　僧問。如何是本來宗。曰。",
    "X79n1559_002:0295c04": "密室不通風。却問僧。你作麼生會。云。不會。師曰。春日",
    "X79n1559_002:0295c05": "櫻桃朵朵紅。　問。智識不到處。如何。曰。三門不曾開。",
    "X79n1559_002:0295c06": "云。誰是知音者。曰。口似鼻孔。　問。如何是祖師西來",
    "X79n1559_002:0295c07": "意。曰。唇紅齒白。　問。如何是佛。曰。手不如脚。又曰。蘆",
    "X79n1559_002:0295c08": "芽穿膝。　一日。與僧山行。僧問。香林道。老僧三十年",
    "X79n1559_002:0295c09": "來。不能打成一片。便遷化。此意如何。曰。老僧亦恁麼。",
    "X79n1559_002:0295c10": "復曰。會麼。云。乞師指示。師曰。香林成一片。老僧亦恁",
    "X79n1559_002:0295c11": "麼。不待此月終。重為子決破。至月末。示寂。",
    "X79n1559_002:0295c12": "蘄州龍華曉愚禪師辭汾陽。至五祖戒禪師處。戒問。",
    "X79n1559_002:0295c13": "不落唇吻一句作麼生道。云。老老大大。話頭也不照",
    "X79n1559_002:0295c14": "顧。戒便喝。師亦喝。戒拈棒。師拍手便出。戒曰。闍梨。闍",
    "X79n1559_002:0295c15": "梨。話在。師將坐具搭肩上。竟不顧。後住龍華。　上堂",
    "X79n1559_002:0295c16": "曰。摩騰入漢。已涉繁詞。達磨西來。不守己分。山僧今",
    "X79n1559_002:0295c17": "日恁麼道。也是為他閑事長無明。便下座。",
    "X79n1559_002:0295c18": "撫州踈山曉珠禪師僧問。如何是佛。曰。五彩畫鴛",
    "X79n1559_002:0295c19": "鴦。　問。如何是透法身句。曰。皮穿肉綻。云。畢竟如何。",
    "X79n1559_002:0295c20": "曰。雀噪鵶鳴。",
    "X79n1559_002:0295c21": "葉縣省禪師法嗣",
    "X79n1559_002:0295c22": "舒州浮山圓鑑法遠禪師族王氏。鄭之圃田人。年十",
    "X79n1559_002:0295c23": "九。游并州。見三交嵩禪師。求出世法。嵩顧其犀骨插",
    "X79n1559_002:0295c24": "腦。目光射人。且異之曰。汝當剃染。墮三寶數。乃可授",
    "X79n1559_002:0296a01": "法。云。法有僧俗乎。曰。殊不知僧能續佛壽命。師欣從。",
    "X79n1559_002:0296a02": "未幾。遇嵩為眾入室。一僧請問趙州栢樹子因緣。嵩",
    "X79n1559_002:0296a03": "詰之。師旁侍。忽契悟。進具後。謁汾陽．葉縣。皆蒙印可。",
    "X79n1559_002:0296a04": "天禧中。至大陽明安。安與語。遂以衣履命師求人續",
    "X79n1559_002:0296a05": "洞上宗旨。元豐辛酉。出住舒之太平興國。次徙姑蘇",
    "X79n1559_002:0296a06": "天平。晚住浮山。　受請日上堂。有僧出禮拜。師曰。大",
    "X79n1559_002:0296a07": "獵之家。豈藉狐兔。雖然如是。小慈妨大慈。便打。僧起。",
    "X79n1559_002:0296a08": "問。大善知識言無所墮。有出人眼。如何是出人眼。曰。",
    "X79n1559_002:0296a09": "黃河九曲。云。恁麼則真善知識。曰。陝府鐵牛。　乃曰。",
    "X79n1559_002:0296a10": "諸仁者欲得英俊麼。仍須四事具備。方顯宗師蹊徑。",
    "X79n1559_002:0296a11": "何謂也。一者祖師巴鼻。二具金剛眼睛。三有師子爪",
    "X79n1559_002:0296a12": "牙。四得衲僧殺活拄杖。得此四事。縱橫變熊。任運卷",
    "X79n1559_002:0296a13": "舒。高聳人天。壁立千仞。儻不諧此。守死善道者。敗軍",
    "X79n1559_002:0296a14": "之兆。何故。棒打石人。貴論實事。所以到這裏。得不脩",
    "X79n1559_002:0296a15": "江耿耿。大野雲凝。綠竹含煙。青山鏁翠。風雲一致。水",
    "X79n1559_002:0296a16": "月齊觀。一句該通。已彰殘朽。　上堂。諸佛出世。建立",
    "X79n1559_002:0296a17": "化門。不離三身智眼。亦如摩醯首羅三目。何故。一隻",
    "X79n1559_002:0296a18": "水泄不通。緇素難辨。一隻大地全開。十方通暢。一隻",
    "X79n1559_002:0296a19": "高低一顧。萬類齊瞻。雖然。若是本分衲僧。陌路相逢。",
    "X79n1559_002:0296a20": "別具通天正眼始得。所以道。三世諸佛不知有。狸奴",
    "X79n1559_002:0296a21": "白牯却知有。且道狸奴白牯知有箇甚麼事。要會麼。",
    "X79n1559_002:0296a22": "深秋簾幕千家雨。落日樓臺一笛風。　上堂。天得一",
    "X79n1559_002:0296a23": "以清。地得一以寧。帝王得一以治天下。衲僧得一禍",
    "X79n1559_002:0296a24": "患臨身。擊禪床。下座。　上堂。大丈夫擬欲[絕/刀]裂陣索。",
    "X79n1559_002:0296b01": "覇主昇騰麼。第一不得螣虵繞足。路布纏身。高著眼",
    "X79n1559_002:0296b02": "睛。勿存依挂。設使澄瀾渺邈同風而未可停舟。雲月",
    "X79n1559_002:0296b03": "彌天隱顯兮豈披圓照。儻或言超表略。事越機諧。觸",
    "X79n1559_002:0296b04": "目荒榛。論年放曠。簷前捧日。未是高明。狹路分歧。寧",
    "X79n1559_002:0296b05": "同大轍。應是從前會解。平昔見知。自負依佗。宜須退",
    "X79n1559_002:0296b06": "步。直須乾嚗嚗地水灑不著。便是齩一粒米。著一片",
    "X79n1559_002:0296b07": "衣。脚踏實地。自不欺謾。輒莫朝雲暮雨。變化不開。春",
    "X79n1559_002:0296b08": "茂秋凋。仇讎不動。平生慷慨。事合如斯。山僧今日恁",
    "X79n1559_002:0296b09": "麼道。大似鞏縣茶瓶。　上堂。垂慈則有法。無法不垂",
    "X79n1559_002:0296b10": "慈。古人道。末後一句。始到牢關。把斷要津。不通凡聖。",
    "X79n1559_002:0296b11": "尋常向你諸人道。任從天下樂欣欣。我獨不肯。如靈",
    "X79n1559_002:0296b12": "龜負圖。自取喪身之兆。鳳縈金網。趨霄漢以何期。須",
    "X79n1559_002:0296b13": "於旨外明機。莫向言中取則。是以石人機似汝。也會",
    "X79n1559_002:0296b14": "唱巴歌。汝若似石人。雪曲也應和。　僧問。三世諸佛",
    "X79n1559_002:0296b15": "不知有。意旨如何。曰。弄巧成拙。云。狸奴白牯却知有。",
    "X79n1559_002:0296b16": "又作麼生。曰。鈍鳥逆風飛。　問。眾手淘金。誰是得者。",
    "X79n1559_002:0296b17": "曰。入水見長人。　問。如何是面前事。曰。鼻孔。云。如何",
    "X79n1559_002:0296b18": "是向上事。曰。眼睛。　問。金鏃慣調曾百戰。鐵鞭多力",
    "X79n1559_002:0296b19": "恨無讎。學人上來。請師端的。曰。誅龍之劒。豈可揮虵。",
    "X79n1559_002:0296b20": "僧噓噓。師曰。而今大有如君者。不到烏江未肯休。",
    "X79n1559_002:0296b21": "　問。路逢達道人。不將語默對。未審將甚麼對。曰。玉樹",
    "X79n1559_002:0296b22": "夜凋零。不待狂風掃。　問。從上諸聖傳不到處。請師",
    "X79n1559_002:0296b23": "道。曰。番人愛裹鵰鼠帽。云。斬新日月。特地乾坤。曰。鐵",
    "X79n1559_002:0296b24": "鞭遙指賀蘭山。　師暮年休於會聖岩。敘佛祖奧義。",
    "X79n1559_002:0296c01": "作九帶。曰。佛正法眼帶．佛法藏帶．理貫帶．事貫帶．理",
    "X79n1559_002:0296c02": "事縱橫帶．屈曲垂帶．妙叶兼帶．金針雙鏁帶．平懷常",
    "X79n1559_002:0296c03": "實帶。學者既已傳誦。師曰。若據圓極法門。本具十數。",
    "X79n1559_002:0296c04": "今此九帶已為諸人說了。更有一帶。還見得麼。若也",
    "X79n1559_002:0296c05": "見得親切分明。却請出來對眾說看。說得分明。許汝",
    "X79n1559_002:0296c06": "通前九帶。圓明道眼。若見不親切。說不相應。唯依吾",
    "X79n1559_002:0296c07": "語而為己解。則名謗法。諸人到此如何。眾無語。師叱",
    "X79n1559_002:0296c08": "之而去。末篇論南華真經曰。莊子與惠子遊於濠梁",
    "X79n1559_002:0296c09": "之上。莊子曰。儵魚出游從容。是魚樂也。惠子曰。子非",
    "X79n1559_002:0296c10": "魚。安知魚之樂。莊子曰。子非我。安知我不知魚之樂。",
    "X79n1559_002:0296c11": "惠子曰。我非子。固不知子矣。子固非魚也。子之不知",
    "X79n1559_002:0296c12": "魚之樂全矣。莊子曰。請循其本。子曰。汝安知魚樂。云",
    "X79n1559_002:0296c13": "者既已知吾知之而問我。我知之濠上也。郭象註曰。",
    "X79n1559_002:0296c14": "凡相知者。果可以此知彼。不待是魚。然後知魚也。師",
    "X79n1559_002:0296c15": "曰。郭象於魚猶髣髴矣。且魚以水為命。見於水。即見",
    "X79n1559_002:0296c16": "於魚。所謂色心不二。彼我無差。其或離岸見水。則水",
    "X79n1559_002:0296c17": "外別有岸也。水岸既立。二法迭失。魚水各異。乃亂天",
    "X79n1559_002:0296c18": "之經。逆物之情。其或情不逆．經不亂。均順天和。魚相",
    "X79n1559_002:0296c19": "忘於江湖。人相忘於道術。見岸即水。見水即魚。天地",
    "X79n1559_002:0296c20": "一指。萬物一馬。空同實相。一體無諸。不待水而水。不",
    "X79n1559_002:0296c21": "待岸而岸。不待魚而魚。然後知魚水也。首楞嚴經曰。",
    "X79n1559_002:0296c22": "如來藏中。性水真空。性空真水。清淨本然。周徧法界。",
    "X79n1559_002:0296c23": "隨眾生心。應所知量。又曰。於一毫端現寶王剎。豈惟",
    "X79n1559_002:0296c24": "魚水矣。又經曰。一即一切。一切即一。無異相。無別相。",
    "X79n1559_002:0297a01": "前後際斷。如此。而無處不魚。無處不水。豈待游濠梁",
    "X79n1559_002:0297a02": "之上。然後知魚水哉。",
    "X79n1559_002:0297a03": "石門慈照蘊總禪師法嗣(一名谷隱)",
    "X79n1559_002:0297a04": "鎮江府金山達觀曇穎禪師錢塘人也。族丘氏。於隆",
    "X79n1559_002:0297a05": "興寺得度。神宇凜然。甞通內外墳典。出游師席。首謁",
    "X79n1559_002:0297a06": "大陽明安。問。洞上所立偏正君臣。當明何事。曰。父母",
    "X79n1559_002:0297a07": "未生時事。云。如何體會。曰。夜半正明。天曉不露。師忙",
    "X79n1559_002:0297a08": "然。乃往石門。理前語云。未審師意如何。曰。不道不是。",
    "X79n1559_002:0297a09": "但口門窄。滿口說未盡耳。云。如何是父母未生時事。",
    "X79n1559_002:0297a10": "曰。糞墼子。云。如何是夜半正明。天曉不露。曰。牡丹華",
    "X79n1559_002:0297a11": "下睡貓兒。師愈疑。一日。以石頭執事元是迷。契理亦",
    "X79n1559_002:0297a12": "非悟問之。門曰。你道此語是藥語。是病語。云。是藥語。",
    "X79n1559_002:0297a13": "門叱曰。汝尚以病為藥。豈知祖師透脫意。師聞。灑然",
    "X79n1559_002:0297a14": "云。如何受用。曰。語不離窠臼。焉能出蓋纏。師歎曰。纔",
    "X79n1559_002:0297a15": "涉唇吻。便落意思。皆是死門。終非活路。即再拜禮辭。",
    "X79n1559_002:0297a16": "初住舒之爐峰。次遷因聖．隱靜暨雪竇．金山。　上堂。",
    "X79n1559_002:0297a17": "舉。身是菩提樹。心如明鏡臺。時時勤拂拭。莫使惹塵",
    "X79n1559_002:0297a18": "埃。又道菩提本無樹。明鏡亦非臺。本來無一物。何假",
    "X79n1559_002:0297a19": "拂塵埃。師曰。此二尊宿同床打睡。各自做夢。喫茶去。",
    "X79n1559_002:0297a20": "上堂。諸方鈎又曲。餌又香。奔湊猶如蜂抱王。因聖這",
    "X79n1559_002:0297a21": "裏鈎又直。餌又無。猶如水底捺葫蘆。舉拄杖作釣魚",
    "X79n1559_002:0297a22": "勢。曰。深水取魚長信命。不曾將酒祭江神。擲拄杖。下",
    "X79n1559_002:0297a23": "座。　上堂。舉。長沙岑和尚與仰山翫月次。仰云。人人",
    "X79n1559_002:0297a24": "盡有這箇。只是用不得。沙云。恰是倩汝用去。仰云。師",
    "X79n1559_002:0297b01": "叔作麼生用。沙踏倒仰山。山云。一似箇大蟲。師曰。仰",
    "X79n1559_002:0297b02": "山喚作大蟲。因聖道似箇狂狗。　上堂。山僧門庭別。",
    "X79n1559_002:0297b03": "已改諸方轍。為文殊拔出眼裏楔。教普賢休嚼口中",
    "X79n1559_002:0297b04": "鐵。勸人放開髂虵手。與汝斫却繫驢橛。駐意擬思量。",
    "X79n1559_002:0297b05": "喝曰。揑。揑。參。　上堂。始從鹿野苑。終至跋提河。於是",
    "X79n1559_002:0297b06": "二中間。未甞說一字。師曰。世尊只知靈龜曳尾。後人",
    "X79n1559_002:0297b07": "不覺見兔守株。　上堂。萬里長途去不回。此人空道",
    "X79n1559_002:0297b08": "已心灰。若從因聖門前過。須解逢春却再來。　僧問。",
    "X79n1559_002:0297b09": "如何是向去底人。曰。從歸青嶂裏。不出白雲來。云。如",
    "X79n1559_002:0297b10": "何是却來底人。曰。自從游紫陌。誰肯隱青山。　問。如",
    "X79n1559_002:0297b11": "何是奪人不奪境。曰。家裏已無回日信。路邊空有望",
    "X79n1559_002:0297b12": "鄉牌。云。如何是奪境不奪人。曰。滄海盡教枯到底。青",
    "X79n1559_002:0297b13": "山直得碾為塵。云。如何是人境兩俱奪。曰。天地尚空",
    "X79n1559_002:0297b14": "秦日月。山河不見漢君臣。云。如何是人境俱不奪。曰。",
    "X79n1559_002:0297b15": "鶯囀千林華滿地。客游三月草侵天。　問。如何是和",
    "X79n1559_002:0297b16": "尚家風。曰。伸手不見掌。云。忽遇仙陀客來又作麼生。",
    "X79n1559_002:0297b17": "曰。對面千里。　問。師唱誰家曲。宗風嗣阿誰。曰。臨濟。",
    "X79n1559_002:0297b18": "云。恁麼則谷隱的子也。曰。德山。　問。亡僧遷化向甚",
    "X79n1559_002:0297b19": "麼處去。曰。驢胎馬腹。云。以何為驗。曰。種如是因。獲如",
    "X79n1559_002:0297b20": "是果。　問。臨濟入門便喝。德山入門便棒。未審和尚",
    "X79n1559_002:0297b21": "如何為人。曰。靈雲見桃華。云。莫是和尚為人處也無。",
    "X79n1559_002:0297b22": "曰。趙州對栢樹。　問。如何是長法身。曰。拄杖長六尺。",
    "X79n1559_002:0297b23": "云。如何是短法身。曰。筭子短三寸。云。恁麼則法身有",
    "X79n1559_002:0297b24": "二去也。曰。更有方圓在。　問。馬大師一喝。百丈三日",
    "X79n1559_002:0297c01": "耳聾。意旨如何。曰。我平生不曾著人喝。一生耳聾。云。",
    "X79n1559_002:0297c02": "如何領會。曰。近來又眼暗。太子少保李公端愿甞舘",
    "X79n1559_002:0297c03": "之內園。日夕問道。故公卿求發藥者。隨機開示。悉令",
    "X79n1559_002:0297c04": "契入。其辯才無礙。王文康公．夏英公諸鴻儒。咸事以",
    "X79n1559_002:0297c05": "師禮。錄其語曰登門集。嘉祐四年除夜。遣侍者持書",
    "X79n1559_002:0297c06": "別揚州刀景純學士。明旦當行。厚自愛。刀發緘駭然。",
    "X79n1559_002:0297c07": "急遣吏馳書報之。船將抵岸。師欣然登座。敘出世本",
    "X79n1559_002:0297c08": "末。及謝其輔贊者。囑令進修。遂舉監寺賢公補處。下",
    "X79n1559_002:0297c09": "座。讀力學士書畢。大眾擁至丈室。加趺而逝。五年元",
    "X79n1559_002:0297c10": "日也。世壽七十有五。僧臘五十有三。",
    "X79n1559_002:0297c11": "荊南府竹園法顯禪師僧問。萬法歸一。一歸何所。",
    "X79n1559_002:0297c12": "曰。水深不見底。云。如何湊泊。曰。須是本行人。　問。如",
    "X79n1559_002:0297c13": "何是道。曰。交橫十字。云。如何是道中人。曰。往往不相",
    "X79n1559_002:0297c14": "識。",
    "X79n1559_002:0297c15": "唐州大乘遵禪師侍慈照日。甞問。古人索火。意旨如",
    "X79n1559_002:0297c16": "何。曰。任他滅。云。滅後如何。曰。初三十一。云。恁麼則好",
    "X79n1559_002:0297c17": "時節也。曰。汝見甚麼道理。云。今日一場困。照便打。師",
    "X79n1559_002:0297c18": "即大悟。有頌曰。索火之機實快哉。藏鋒妙用少人猜。",
    "X79n1559_002:0297c19": "要會我師親的旨。紅爐火盡不添柴。",
    "X79n1559_002:0297c20": "青原第十世(雲門四世)",
    "X79n1559_002:0297c21": "雪竇明覺重顯禪師法嗣",
    "X79n1559_002:0297c22": "紹興府天衣義懷禪師永嘉樂清陳氏子也。世以漁",
    "X79n1559_002:0297c23": "為業。母夢星殞于屋。乃孕。及產。尤多吉祥。兒時坐船",
    "X79n1559_002:0297c24": "尾。父得魚付師貫之。師不忍。乃私投江中。父怒笞。師",
    "X79n1559_002:0298a01": "恬然如故。長游京師。依景德寺為童行。天聖中。試經",
    "X79n1559_002:0298a02": "得度。自言法華所記。之後。去謁金鑾善．葉縣省。微有",
    "X79n1559_002:0298a03": "契。晚至姑蘇。禮明覺於翠峰。峰問。汝名甚麼。云。義懷。",
    "X79n1559_002:0298a04": "曰。何不名懷義。云。當時致得。曰。誰為汝立名。云。受戒",
    "X79n1559_002:0298a05": "來十年矣。曰。汝行脚費却多少草鞋。云。和尚莫瞞人",
    "X79n1559_002:0298a06": "好。曰。我也沒量罪過。汝也沒量罪過。你作麼生。師無",
    "X79n1559_002:0298a07": "語。峰打曰。脫空謾語漢。出去。入室次。峰曰。恁麼也不",
    "X79n1559_002:0298a08": "得。不恁麼也不得。恁麼不恁麼總不得。師擬議。峰又",
    "X79n1559_002:0298a09": "打出。如是者數四。徐為水頭。因汲水折擔。倐悟。作投",
    "X79n1559_002:0298a10": "機偈曰。一二三四五六七。萬仞峰頭獨足立。驪龍頷",
    "X79n1559_002:0298a11": "下奪明珠。一言勘破維摩詰。峰聞。拊几稱善。後七坐",
    "X79n1559_002:0298a12": "道場。化行海內。嗣其法者悉龍象。　上堂。舉。法眼道。",
    "X79n1559_002:0298a13": "昇元閣為御街裏人說法。師曰。諸人還知。崇壽佛殿",
    "X79n1559_002:0298a14": "上蚩刎。昨夜三更大笑一聲。三門頭金剛咄云。你笑",
    "X79n1559_002:0298a15": "箇甚麼。我笑茫茫宇宙人。空延歲月。兀兀度時。道德",
    "X79n1559_002:0298a16": "不修。衣食斯費。忽然築著閻羅老子。禍事。禍事。　上",
    "X79n1559_002:0298a17": "堂。枯桑知天風。海水知天寒。金色頭陀見處不真。雞",
    "X79n1559_002:0298a18": "足山中與他看守衣鉢。三千大喻。八百小喻。大似泥",
    "X79n1559_002:0298a19": "裏洗土塊。四十九年。三百六十餘會。摩竭提國猶較",
    "X79n1559_002:0298a20": "些子。德山．臨濟雖然丈夫。爭似罽賓國王一刀兩段。",
    "X79n1559_002:0298a21": "如今若有箇人鼻孔遼天。山僧性命何在。良久。曰。太",
    "X79n1559_002:0298a22": "平本是將軍致。不許將軍見太平。　上堂。夜來寒霜",
    "X79n1559_002:0298a23": "凜冽。黃河凍結。陝府鐵牛腰折。盡道女媧煉石補天。",
    "X79n1559_002:0298a24": "爭奈西北一缺。如今欲與他補却。又恐大地人無出",
    "X79n1559_002:0298b01": "氣處。且留這一竅與大地人出氣。參。　上堂。虗明自",
    "X79n1559_002:0298b02": "照。不勞心力。上士見之。鬼神茶飯。中下得之。狂心頓",
    "X79n1559_002:0298b03": "息。更有一人。切忌道著。　上堂。光透日月。明暗不收。",
    "X79n1559_002:0298b04": "智出聖凡。賢愚不歷。所以道。不在低頭思量難得。良",
    "X79n1559_002:0298b05": "久。曰。是甚麼。　上堂。須彌頂上不扣金鐘。畢鉢巖前",
    "X79n1559_002:0298b06": "無人聚會。山僧倒騎佛殿。諸人反著草鞋。朝游檀特。",
    "X79n1559_002:0298b07": "暮到羅浮。拄杖針筒。自家收取。　僧問。天不能蓋。地",
    "X79n1559_002:0298b08": "不能載。未審是甚麼人。曰。掘地深埋。云。此人還受安",
    "X79n1559_002:0298b09": "排也無。曰。土上更加泥。　問。大修行人還具因果也",
    "X79n1559_002:0298b10": "無。曰。只聞人作鬼。不見鶴成仙。云。古人又作麼生。曰。",
    "X79n1559_002:0298b11": "且識前話。　問。如何是古佛機。曰。得。　問。牛頭未見",
    "X79n1559_002:0298b12": "四祖時如何。曰。長江無六月。云。見後如何。曰。一年一",
    "X79n1559_002:0298b13": "度春。　室中問僧。無手人能行拳。無舌人能解語。忽",
    "X79n1559_002:0298b14": "然無手人打無舌人。無舌人道箇甚麼。又曰。蜀魄連",
    "X79n1559_002:0298b15": "霄叫。鵽[刁*鳥]終夜啼。圓通門大啟。何事隔雲泥。晚年以",
    "X79n1559_002:0298b16": "疾居池陽杉山庵。門弟子智才住臨平之佛曰。迎歸",
    "X79n1559_002:0298b17": "侍奉。才如蘇城未還。師速其歸。及鍾門。師已書偈遺",
    "X79n1559_002:0298b18": "眾。才問。卵塔已成。如何是畢竟事。師舉拳示之。遂就",
    "X79n1559_002:0298b19": "寢。推枕而寂。偈曰。紅日照扶桑。寒雲遮華嶽。三更過",
    "X79n1559_002:0298b20": "鐵圍。拶折蒼龍角。壽七十二。夏四十六。塔全身於寺",
    "X79n1559_002:0298b21": "東之原。師甞設百問勘驗學者。今載其二。又摭古今",
    "X79n1559_002:0298b22": "尊宿契悟因緣。號通明集。盛行於世。崇寧中。　諡振",
    "X79n1559_002:0298b23": "宗大師。",
    "X79n1559_002:0298b24": "岳州君山顯昇禪師上堂曰。大方無外。含裹十虗。",
    "X79n1559_002:0298c01": "至理不形。圓融三際。高超名相。妙體全彰。逈出古今。",
    "X79n1559_002:0298c02": "真機獨露。握驪珠而鑑物。物物流輝。擲寶劒以揮空。",
    "X79n1559_002:0298c03": "空空終迹。把定則摩竭掩室。淨名杜詞。放行則拾得",
    "X79n1559_002:0298c04": "搖頭。寒山拊掌。且道是何人境界。拈拄杖。卓一下。曰。",
    "X79n1559_002:0298c05": "瞬目揚眉處。憑君子細看。",
    "X79n1559_002:0298c06": "平江府洞庭水月慧金典座慶曆中。之四明。依明覺。",
    "X79n1559_002:0298c07": "聞舉須彌山話。默有契。一日。欲往訊。遇之殿軒。覺問。",
    "X79n1559_002:0298c08": "汝名甚麼。云。慧金。曰。阿誰惠汝金。云。容少間去方丈",
    "X79n1559_002:0298c09": "致謝。曰。即今聻。云。這裏容和尚不得。覺休去。於是眾",
    "X79n1559_002:0298c10": "所推敬。命掌香積。後告別。覺述偈送之。曰。野水輕舟。",
    "X79n1559_002:0298c11": "乘興分流。秋光不盡。誰也爭求。握松為柄。未極折柳。",
    "X79n1559_002:0298c12": "贈行豈休休休。百川駭浪兮空悠悠。它日復寄以偈",
    "X79n1559_002:0298c13": "曰。老衲枯藤一一分。天涯無侶道方存。因思龍朔年",
    "X79n1559_002:0298c14": "中事。負石高風不易論(此二偈與書刻之水月)。",
    "X79n1559_002:0298c15": "洞山曉聦禪師法嗣",
    "X79n1559_002:0298c16": "南康軍雲居曉舜禪師(入道機語見續燈錄)上堂曰。聞說佛",
    "X79n1559_002:0298c17": "法兩字。早是污我耳目。諸人未跨雲居門。脚跟下好",
    "X79n1559_002:0298c18": "與三十棒。雖然如是。也是為眾竭力。　上堂。舉。夾山",
    "X79n1559_002:0298c19": "示眾道。百草頭上薦取老僧。閙市裏識取聖人。雲居",
    "X79n1559_002:0298c20": "即不然。婦搖機軋軋。兒弄口[口*過][口*過]。　上堂。諸方有弄",
    "X79n1559_002:0298c21": "虵頭。撥虎尾。跳大海。劒刃裏藏身。雲居這裏。寒天熱",
    "X79n1559_002:0298c22": "水洗脚。夜間脫襪打睡。早朝旋打行纏。風吹籬頭倒。",
    "X79n1559_002:0298c23": "喚人夫劈篾縛起。",
    "X79n1559_002:0298c24": "北禪智賢禪師法嗣",
    "X79n1559_002:0299a01": "隆興府法昌倚遇禪師臨漳高亭人也。族林氏。幼棄",
    "X79n1559_002:0299a02": "家。依郡之崇福得度。有大志。自受具游方。名著叢席。",
    "X79n1559_002:0299a03": "浮山遠禪師甞指謂人曰。此後學行脚樣子也。辭遠。",
    "X79n1559_002:0299a04": "謁芭蕉庵主。又謁圓通．興化諸名宿(機語見僧寶傳)。留北禪",
    "X79n1559_002:0299a05": "最久。於是師資敲唱。妙出一時。晚至西山睠。雙嶺深",
    "X79n1559_002:0299a06": "邃。捿息三年。始應法昌之請。　上堂曰。你若退身千",
    "X79n1559_002:0299a07": "尺。我便當處生芽。你若覿面相呈。我便藏身露影。你",
    "X79n1559_002:0299a08": "若春池拾礫。我便撒下明珠。直得水灑不著。風吹不",
    "X79n1559_002:0299a09": "入。如箇無孔鐵錘相似。且道法昌還有為人處麼。遂",
    "X79n1559_002:0299a10": "曰。利刀割肉瘡猶合。惡語傷人恨不消。　上堂。春山",
    "X79n1559_002:0299a11": "青。春水綠。一覺南柯夢。初足携笻。縱步出松門。是處",
    "X79n1559_002:0299a12": "桃英香馥郁。因思昔日靈雲老。三十年來無處討。如",
    "X79n1559_002:0299a13": "今競愛摘楊華。紅香滿地無人掃。　上堂。拈起拄杖",
    "X79n1559_002:0299a14": "曰。我若拈起。你便喚作先照後用。我若放下。你便喚",
    "X79n1559_002:0299a15": "作先用後照。我若擲下。你便喚作照用同時。忽然不",
    "X79n1559_002:0299a16": "拈不放。你向甚麼處卜度。直饒會得倜儻分明。若遇",
    "X79n1559_002:0299a17": "臨濟．德山。便須腦門著地。且道伊有甚麼長處。良久。",
    "X79n1559_002:0299a18": "曰。曾經大海休誇水。除却須彌不是山。　上堂。舉。大",
    "X79n1559_002:0299a19": "地雪漫漫。春來依舊寒。說禪說道易。成佛作祖難。法",
    "X79n1559_002:0299a20": "昌道。大地雪漫漫。春來便不寒。到頭成佛易。却是說",
    "X79n1559_002:0299a21": "禪難。有一般人聞恁麼說。鼻孔冷笑道。有甚麼難。朝",
    "X79n1559_002:0299a22": "到西天。暮歸唐土。南山起雲。北山下雨。甘草甜。黃檗",
    "X79n1559_002:0299a23": "苦。魚入深淵。鳥捿高樹。拈起拄杖。達磨眼睛。放下數",
    "X79n1559_002:0299a24": "珠。釋迦鼻孔。若是這箇禪。三家村裏臭口老婆也解",
    "X79n1559_002:0299b01": "說得。成佛則未在。你且道畢竟那箇是禪。遂曰。直得",
    "X79n1559_002:0299b02": "額頭汗出。　上堂。靈山會上。三乘行位。解脫法身。正",
    "X79n1559_002:0299b03": "是乞兒殘飯。祖師西來。直指人心。見性成佛。正是祭",
    "X79n1559_002:0299b04": "鬼神茶飯。汝等若見。如經蠱毒之鄉。更莫覷著。覷著",
    "X79n1559_002:0299b05": "則禍生。法昌這裏有一般茶飯。尋常不曾拈出。今日",
    "X79n1559_002:0299b06": "事不獲已。將供養諸人。他時若到諸方。受用殷繁。切",
    "X79n1559_002:0299b07": "須記取法昌今日供養。遂作一圓相。擲拄杖。下座。",
    "X79n1559_002:0299b08": "　上堂。夜半烏雞誰捉去。石女無端遭指注。空王令下",
    "X79n1559_002:0299b09": "急搜求。唯心便作軍中主。雲門長驅溈山隊伍。列五",
    "X79n1559_002:0299b10": "位槍旗。布三玄戈弩。藥山持刀．青原荷斧．石鞏彎弓．",
    "X79n1559_002:0299b11": "禾山打鼓。陣排雪嶺長虵。兵屯黃檗飛虎。木馬帶毛",
    "X79n1559_002:0299b12": "烹。泥牛和角煑。賞三軍。犒師旅。打葛藤。分露布。截海",
    "X79n1559_002:0299b13": "颺塵。橫山簸土。擊玄關。除徼路。多少平人受辛苦。無",
    "X79n1559_002:0299b14": "邊剎海競紛紛。三界聖凡無覓處。無覓處。還知否。昨",
    "X79n1559_002:0299b15": "夜雲收天宇寬。依前帶月啼高樹。　上堂。閑來只麼",
    "X79n1559_002:0299b16": "坐。拍手誰賡和。回頭忽見簸箕星。水墨觀音解推磨。",
    "X79n1559_002:0299b17": "拍手一下。曰。還會麼。八十翁翁雖皓首。看看不見老",
    "X79n1559_002:0299b18": "人容。　上堂。法昌今日開爐。行脚僧無一箇。唯有十",
    "X79n1559_002:0299b19": "八高人。緘口圍爐打坐。不是規矩嚴難。免見諸人話",
    "X79n1559_002:0299b20": "墮。直饒口似秤鎚。未免燈籠勘破。不知道絕功勳。妄",
    "X79n1559_002:0299b21": "自修因證果。喝曰。但能一念回光。定脫三乘羈鏁。",
    "X79n1559_002:0299b22": "黃龍南禪師至。上堂。拏雲擭浪數如麻。點著銅睛眼",
    "X79n1559_002:0299b23": "便華。除却黃龍頭角外。自餘渾是赤斑虵。法昌小剎。",
    "X79n1559_002:0299b24": "路遠山遙。景物蕭疎。游人罕到。敢謂黃龍禪師曲賜",
    "X79n1559_002:0299c01": "光臨。不唯泉石增輝。亦乃人天欣悅。然雲行雨施。自",
    "X79n1559_002:0299c02": "古自今。其奈爐鞴之所。鈍鐵猶多。良醫之門。病者愈",
    "X79n1559_002:0299c03": "甚。瘥病須求靈藥。銷頑必藉金錘。法昌這裏有幾箇",
    "X79n1559_002:0299c04": "垛根阿師。病者病在膏肓。頑者頑入骨髓。若非黃龍",
    "X79n1559_002:0299c05": "老漢到來。總是虗生浪死。拈拄杖曰。要會麼。打麵還",
    "X79n1559_002:0299c06": "他州土麥。唱歌還是帝鄉人。　僧問。古鏡未磨時如",
    "X79n1559_002:0299c07": "何。曰。却須磨取。云。未審如何下手。曰。鏡在甚麼處。僧",
    "X79n1559_002:0299c08": "遂作一圓相。師便打曰。這漆桶。碌甎也不識。　問。二",
    "X79n1559_002:0299c09": "龍爭珠時如何。曰。法昌小出大遇。云。忽然傾湫倒嶽",
    "X79n1559_002:0299c10": "又作麼生。師便打。　冬夜。與感首座喫菓子。師拈起",
    "X79n1559_002:0299c11": "橘曰。這箇滋味何似黃龍。云。更須甞過始得。曰。驗人",
    "X79n1559_002:0299c12": "端的處。下口便知音。云。末代禪師多虗少實。又拈槖",
    "X79n1559_002:0299c13": "子曰。這箇作麼生甞。云。須是和尚始得。曰。一箇槖子",
    "X79n1559_002:0299c14": "早不奈何。云。饒人不是癡漢。歲夜喫湯次。感云。昔旦",
    "X79n1559_002:0299c15": "北禪分歲。曾烹露地白牛。和尚今夜分歲。有何施設。",
    "X79n1559_002:0299c16": "曰。﨟雪連山白。春風逼戶寒。云。大眾喫箇甚麼。曰。莫",
    "X79n1559_002:0299c17": "嫌冷淡無滋味。一飽能消萬劫飢。云。未審是甚麼人",
    "X79n1559_002:0299c18": "置辨。曰。無慚愧漢。來處也不知。　喆首座至。師曰。山",
    "X79n1559_002:0299c19": "深路遠。何煩訪及。云。仁義道中。不為分外。曰。將得甚",
    "X79n1559_002:0299c20": "麼來。喆叉手近前。師曰。只這箇。為別有。喆展坐具。師",
    "X79n1559_002:0299c21": "曰。前頭較些子。後頭打不著。喆曰。且容某人事。曰。近",
    "X79n1559_002:0299c22": "離甚處。云。雲居。曰。峰頂事作麼生。云。多少人疑著。師",
    "X79n1559_002:0299c23": "卓拄杖曰。宏覺鼻孔何似這箇。云。草賊大敗。曰。這僧",
    "X79n1559_002:0299c24": "話頭也不識。云。和尚問甚麼。曰。我問你宏覺鼻孔。云。",
    "X79n1559_002:0300a01": "又道不識話頭。曰。不謬為翠巖弟子。一日。喆問。和尚",
    "X79n1559_002:0300a02": "室中尋常開示機緣。願聞一兩則。曰。暗裏抽橫骨。明",
    "X79n1559_002:0300a03": "中坐舌頭。你作麼生。云。和尚本是雲門宗胄。為甚麼",
    "X79n1559_002:0300a04": "舉洞上因緣。師乃踢出一隻鞋。喆便休。　晦堂心禪",
    "X79n1559_002:0300a05": "師至。坐次。師曰。近日法席可煞興盛。云。家家觀世音。",
    "X79n1559_002:0300a06": "曰。還有齩人師子麼。云。爐鞴之所。鈍鐵猶多。曰。聞汝",
    "X79n1559_002:0300a07": "室中有拳頭話。是否。云。家醜莫外揚。師拈起钁曰。何",
    "X79n1559_002:0300a08": "如我這箇。云。真不掩偽。曰。生死界中。使那箇即是。云。",
    "X79n1559_002:0300a09": "不勞懸石鏡。天曉自雞鳴。曰。恁麼討人。驢年去。龍圖",
    "X79n1559_002:0300a10": "徐公禧布衣時。與師往來。為法喜之游。及將化前一",
    "X79n1559_002:0300a11": "日。作偈遺之曰。今年七十七。出行須擇日。昨夜問龜",
    "X79n1559_002:0300a12": "哥。報道明朝吉。徐覽偈聳然。邀靈源清禪師同往。師",
    "X79n1559_002:0300a13": "方坐寢室。以院務誡知事曰。吾住此山二十三年。護",
    "X79n1559_002:0300a14": "惜常住。每自蒞之。今行矣。汝輩著精彩。言畢。舉拄杖",
    "X79n1559_002:0300a15": "曰。且道這箇分付阿誰。徐與靈源皆屏息。遂擲杖。投",
    "X79n1559_002:0300a16": "床枕臂而化。",
    "X79n1559_002:0300a17": "福州廣因擇要禪師上堂曰。王臨寶位。胡漢同風。",
    "X79n1559_002:0300a18": "紉半破三。佛殿倒卓。藏身句即不問你。透出一字作",
    "X79n1559_002:0300a19": "麼生道。拈拄杖曰。春風開竹戶。夜雨滴華心。　上堂。",
    "X79n1559_002:0300a20": "古者道。只恐為僧心不了。為僧心了總輸僧。且如何",
    "X79n1559_002:0300a21": "是諸上座了底心。良久。曰。漁翁睡重春潭闊。白鳥不",
    "X79n1559_002:0300a22": "飛舟自橫。　僧問。如何是祖師西來意。曰。長安東。洛",
    "X79n1559_002:0300a23": "陽西。云。如何是佛。曰。福州橄欖兩頭尖。　問。佛未出",
    "X79n1559_002:0300a24": "世時如何。曰。隈岩傍壑。云。出世後如何。曰。前山後山。",
    "X79n1559_002:0300b01": "開先善暹禪師法嗣",
    "X79n1559_002:0300b02": "東京智海第一代正覺本逸禪師(敘語見續燈)上堂曰。",
    "X79n1559_002:0300b03": "憶得老僧年七歲時。於村校書處得一法門。超情離",
    "X79n1559_002:0300b04": "見。絕妙絕玄。爰自染神。逾六十載。今日輒出。普告大",
    "X79n1559_002:0300b05": "眾。若欲傳持。宜當諦聽。遂曰。寒原耕隴罷。牽犢負薪",
    "X79n1559_002:0300b06": "歸。此夜一爐火。渾家身上衣。諸禪德。逢人不得錯舉。",
    "X79n1559_002:0300b07": "　上堂。觀乎乾坤之內。洪荒之間。人人有脚。要行便",
    "X79n1559_002:0300b08": "行。要住即住。不由別人。箇箇有口。欲開即開。欲合便",
    "X79n1559_002:0300b09": "合。豈假他力。正恁麼時。非今非古。非理非事。非凡非",
    "X79n1559_002:0300b10": "聖。非迷非悟。包羅沙界。籠罩二儀。三世如來。分疎不",
    "X79n1559_002:0300b11": "下。諸大祖師。提唱不起。德山．臨濟有棒有喝。不敢施",
    "X79n1559_002:0300b12": "行。鶖子．滿慈有智有辯。無門測度。然雖如是。若到這",
    "X79n1559_002:0300b13": "裏。須是眼裏有筋。眼裏無筋。還同天瞽。又須皮下有",
    "X79n1559_002:0300b14": "血。知痛知痒。痛痒不知。何殊土木。直饒有眼有筋。知",
    "X79n1559_002:0300b15": "痛知痒。正好打草鞋行脚。若到諸方。莫教打破洛浦",
    "X79n1559_002:0300b16": "徧參底。　上堂。古者道。接物利生絕妙。外甥終是不",
    "X79n1559_002:0300b17": "肖。他家自有兒孫。將來應用恰好。諸禪德。還會麼。菜",
    "X79n1559_002:0300b18": "園墻倒晴方築。房店籬穿雨過修。院宇漏時隨分整。",
    "X79n1559_002:0300b19": "兒孫大小盡風流。　上堂。舉。暹和尚道。寒。寒。地爐火",
    "X79n1559_002:0300b20": "暖。閑坐蒲團。說迦葉不是。談達磨無端。此也彼也。必",
    "X79n1559_002:0300b21": "然一般。師召大眾曰。迦葉甚處不是。達磨那裏無端。",
    "X79n1559_002:0300b22": "若點撿得出。彼之二老一場懡[怡台+羅]。若點檢不出。三十",
    "X79n1559_002:0300b23": "年後莫道不被人瞞好。　僧問。如何是道。曰。龍吟金",
    "X79n1559_002:0300b24": "鼎。虎嘯丹田。云。如何是道中人。曰。吐故納新。云。道與",
    "X79n1559_002:0300c01": "道中人相去多少。曰。骨鶴顛崖上。冲天味米民。　問。",
    "X79n1559_002:0300c02": "如何是佛。曰。東涌西沒。云。如何是道。曰。七顛八倒。云。",
    "X79n1559_002:0300c03": "如何是法。曰。你問我答。云。如何是禪。曰。不方不圓。云。",
    "X79n1559_002:0300c04": "便恁麼去時如何。曰。靈利人難得。",
    "X79n1559_002:0300c05": "青原第十世(洞山六世)",
    "X79n1559_002:0300c06": "大陽明安警玄禪師法嗣",
    "X79n1559_002:0300c07": "郢州興陽清剖禪師不知何許人。嘗為大陽園頭。種",
    "X79n1559_002:0300c08": "瓜次。陽問。甜瓜何時得熟。云。即今熟爛了也。曰。揀甜",
    "X79n1559_002:0300c09": "底摘來。云。與甚麼人喫。曰。不入園者。云。未審不入園",
    "X79n1559_002:0300c10": "者還喫也無。曰。汝還識伊麼。云。雖然不識。不得不與。",
    "X79n1559_002:0300c11": "陽笑而去。住興陽日。　上堂曰。西來大道。理絕百非。",
    "X79n1559_002:0300c12": "句裏投機。全乖妙旨。不已而已。有屈祖宗。豈況忉忉。",
    "X79n1559_002:0300c13": "有何所益。雖然如是。事無一向。且於唱教門中。通一",
    "X79n1559_002:0300c14": "線道。大家商量。僧出問。娑竭出海乾坤震。覿面相呈",
    "X79n1559_002:0300c15": "事若何。曰。金翅鳥王當宇宙。箇中誰是出頭人。云。忽",
    "X79n1559_002:0300c16": "遇出頭時又作麼生。曰。似鶻提鳩君不覺。髑髏前驗",
    "X79n1559_002:0300c17": "始知真。云。恁麼則叉手當胸。退身三步也。曰。須彌座",
    "X79n1559_002:0300c18": "下烏龜子。莫待重遭點額痕。　問。從上諸聖向甚麼",
    "X79n1559_002:0300c19": "處去也。曰。月照千江靜。孤燈海底明。　鄭金部問。和",
    "X79n1559_002:0300c20": "尚甚時開堂。曰。不歷僧祇數。日月未生前。",
    "X79n1559_002:0300c21": "惠州羅浮如禪師至大陽日。陽問。上座是甚處人。云。",
    "X79n1559_002:0300c22": "益州。曰。此去多少。云。五千里。曰。你恁麼來。還曾踏著",
    "X79n1559_002:0300c23": "麼。云。不曾踏著。曰。汝解騰空那。云。不解騰空。曰。爭得",
    "X79n1559_002:0300c24": "到這裏。云。步步不迷方。通身無辨處。曰。汝得超方三",
    "X79n1559_002:0301a01": "昧耶。云。聖心不可得。三昧豈彰名。陽曰。如是。如是。汝",
    "X79n1559_002:0301a02": "應信此即本體全彰。理事不二。善自護持。",
    "X79n1559_002:0301a03": "復州乾明機聦禪師僧問。如何是佛法大意。曰。此",
    "X79n1559_002:0301a04": "問不虗。　問。如何是東禪境。曰。定水不曾離舊岸。紅",
    "X79n1559_002:0301a05": "塵爭敢下波來。",
    "X79n1559_002:0301a06": "襄陽府白馬歸春禪師僧問。如龜藏六時如何。曰。",
    "X79n1559_002:0301a07": "布袋裏弓箭。　問。如何是佛法大旨。曰。善狗帶牌。",
    "X79n1559_002:0301a08": "潭州福嚴審承禪師因丞相參次(亡其姓)。乃問。如何是",
    "X79n1559_002:0301a09": "祖師西來意。師指庭際栢樹示之。如是者三。丞相有",
    "X79n1559_002:0301a10": "省。作偈曰。出沒閑雲滿太虗。從來真相一塵無。重重",
    "X79n1559_002:0301a11": "請問西來意。唯指庭前栢一株。",
    "X79n1559_002:0301a12": "舒州投子義青禪師青社人也。族李氏(續燈曰王氏非)。甫七",
    "X79n1559_002:0301a13": "齡。穎異。往妙相寺出家。試經得度。習百法論。未幾。歎",
    "X79n1559_002:0301a14": "曰。三祇塗遠。自困何益哉。乃入洛。五載聽華嚴。於義",
    "X79n1559_002:0301a15": "若貫珠。嘗讀諸林菩薩偈。至即心自性。遽省曰。法離",
    "X79n1559_002:0301a16": "文字。寧可講乎。即棄游宗席。時圓鑑禪師居會聖巖。",
    "X79n1559_002:0301a17": "一夕。夢畜青色俊鷂。為吉徵。屆且師來。鑑禮延之三",
    "X79n1559_002:0301a18": "年。一日。問曰。外道問佛。不問有言。不問無言。世尊良",
    "X79n1559_002:0301a19": "久。如何。師擬對。鑑掩其口。師了然開悟。遂禮拜。鑑曰。",
    "X79n1559_002:0301a20": "汝妙悟玄機耶。云。設有。也須吐却。時資侍者旁立。曰。",
    "X79n1559_002:0301a21": "青華嚴今日如病得汗。師回顧曰。合取狗口。若更忉",
    "X79n1559_002:0301a22": "忉。我即便歐。服勤又三載。禮辭。鑑以大陽衣履付之。",
    "X79n1559_002:0301a23": "書偈送曰。須彌立太虗。日月輔而轉。群峰漸倚他。白",
    "X79n1559_002:0301a24": "雲方改變。少林風起叢。曹溪洞簾卷。金鳳宿龍巢。宸",
    "X79n1559_002:0301b01": "苔豈車碾。復指依圓通秀禪師。師至棲賢。無所參問。",
    "X79n1559_002:0301b02": "唯嗜睡而已。執事白秀云。堂中有僧日睡。當行規法。",
    "X79n1559_002:0301b03": "秀曰。是誰。云。義青上座。曰。未可。待與按過。秀即曳杖",
    "X79n1559_002:0301b04": "入堂。見師正睡。乃擊床呵曰。我這裏無閑飯與上座",
    "X79n1559_002:0301b05": "喫了打眠。師云。和尚待教某何為。曰。何不參禪去。云。",
    "X79n1559_002:0301b06": "美食不中飽人喫。曰。爭奈大有人不肯上座。云。待肯。",
    "X79n1559_002:0301b07": "堪作甚麼。曰。上座曾見甚麼人來。云。浮山。曰。怪得恁",
    "X79n1559_002:0301b08": "麼頑賴。遂握手相笑。歸方丈。由是道聲籍甚。熈寧六",
    "X79n1559_002:0301b09": "年。至龍舒。道俗迎住白雲。次遷投子。以符慈濟禪師",
    "X79n1559_002:0301b10": "之記。　上堂。召大眾曰。若論此事。如鸞鳳冲霄。不留",
    "X79n1559_002:0301b11": "其跡。羺羊挂角。那覓乎蹤。金龍不守於寒潭。玉兔豈",
    "X79n1559_002:0301b12": "棲於蟾影。其或主賓若立。須威音世外搖頭。問答言",
    "X79n1559_002:0301b13": "陳。仍玄路傍提為唱。若能如是。猶在半途。更乃凝眸。",
    "X79n1559_002:0301b14": "不勞相見。　上堂。宗乘若舉。凡聖絕蹤。樓閣門開。別",
    "X79n1559_002:0301b15": "戶相見。設使卷簾悟去。豈免旁觀。春遇桃華。重增眼",
    "X79n1559_002:0301b16": "病。所以古人道。向上一路。千聖不傳。諸仁者。既是不",
    "X79n1559_002:0301b17": "傳。為甚麼鐵牛走過新羅國裏。遂喝曰。達者須知暗",
    "X79n1559_002:0301b18": "裏驚。　僧問。師唱誰家曲。宗風嗣阿誰。曰。威音前一",
    "X79n1559_002:0301b19": "箭。射透兩重山。云。如何是相傳底事。曰。全因淮地月。",
    "X79n1559_002:0301b20": "得照郢陽春。云。恁麼則入水見長人也。曰。只知荊玉",
    "X79n1559_002:0301b21": "異。那辨楚王心。僧禮拜。師以拂子擊之。復曰。更有問",
    "X79n1559_002:0301b22": "話者麼。如無。彼此著便。元豐五年五月一日中夜。索",
    "X79n1559_002:0301b23": "筆書偈曰。兩處住持。無可助道。珍重諸人。不須尋討。",
    "X79n1559_002:0301b24": "投筆。泊然奄息。闍維。多靈典。獲設利五色。以閏月同",
    "X79n1559_002:0301c01": "靈骨塔于寺北三峰庵。壽五十一。臘三十七。",
    "X79n1559_002:0301c03": "嘉泰普燈錄卷第二"
}