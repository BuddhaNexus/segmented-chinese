{
    "T42n1824_03b:0044a16": "folio_3b 中觀論疏卷第三末",
    "T42n1824_03b:0044a18": "釋吉藏撰",
    "T42n1824_03b:0044a19": "因緣品第一",
    "T42n1824_03b:0044a20": "問曰阿毘曇人云諸法從四緣生下。第二外",
    "T42n1824_03b:0044a21": "人舉四緣救義。此救從三處生。一者從八不",
    "T42n1824_03b:0044a22": "生。論主引經明八不無生。外人亦引經明法",
    "T42n1824_03b:0044a23": "從四緣生。生與無生俱是佛說。破則俱破。申",
    "T42n1824_03b:0044a24": "則俱申。若偏破生而申無生。亦應偏破無",
    "T42n1824_03b:0044a25": "生而申生。是故經云。寧起身見不惡取空。",
    "T42n1824_03b:0044a26": "不以是身見墮惡道中。又若破生則無世諦。",
    "T42n1824_03b:0044a27": "無世諦云何有第一義耶。二者從上如諸法",
    "T42n1824_03b:0044a28": "自性不在眾緣中生。外人云。以眾緣中有自",
    "T42n1824_03b:0044a29": "性故假緣得生。若無自性雖復假緣終不得",
    "T42n1824_03b:0044b01": "生。如涅槃經答瑠璃光難云。有漏之法以有",
    "T42n1824_03b:0044b02": "生性故生能生。無漏之法無有生性故生不",
    "T42n1824_03b:0044b03": "能生。佛大乘經親說有性假緣得生。汝何",
    "T42n1824_03b:0044b04": "故言性不在眾緣中耶。三者從最後長行末",
    "T42n1824_03b:0044b05": "生。若言四句求生不得故無生者。今亦明諸",
    "T42n1824_03b:0044b06": "法從四緣生故應有生也。問此論既稱破迷",
    "T42n1824_03b:0044b07": "大乘人。應大乘人引四緣救義。云何乃引毘",
    "T42n1824_03b:0044b08": "曇立耶。答關內影法師云。此偈為問。蓋是青",
    "T42n1824_03b:0044b09": "目傷巧處耳。所以然者論主直引四緣遍攝",
    "T42n1824_03b:0044b10": "眾師。破四緣生亦遍破眾師。但青目意局故",
    "T42n1824_03b:0044b11": "偏主毘曇。失在注人不應問也。今曲為青目",
    "T42n1824_03b:0044b12": "通者凡有八義。一者毘曇通大小。如阿含通",
    "T42n1824_03b:0044b13": "大小故。迦葉云方等阿含。又攝大乘論云。分",
    "T42n1824_03b:0044b14": "別大乘義是大乘毘曇。羅什云。吾若造大乘",
    "T42n1824_03b:0044b15": "阿毘曇有勝迦旃延子。以此推之則毘曇通",
    "T42n1824_03b:0044b16": "於大小。二者此是點同破。如前八不不來不",
    "T42n1824_03b:0044b17": "出。顯內若作此立則同外道。今顯大乘人若",
    "T42n1824_03b:0044b18": "執四緣實有生則同小乘。故有所得小猶是",
    "T42n1824_03b:0044b19": "外道。有所得大猶是小乘。三者部雖二十而",
    "T42n1824_03b:0044b20": "五部盛興於世。五部中薩婆多偏行於世。小",
    "T42n1824_03b:0044b21": "乘法中有三藏教。正量部偏弘於律。律是住",
    "T42n1824_03b:0044b22": "持佛法之本。上座部偏弘經。經是三藏根本。",
    "T42n1824_03b:0044b23": "佛滅後二百年中。從上座部出薩婆多部偏",
    "T42n1824_03b:0044b24": "弘毘曇。毘曇是真實法。故佛滅後三百五十",
    "T42n1824_03b:0044b25": "年。迦旃延解佛毘曇作八健度。六百年釋八",
    "T42n1824_03b:0044b26": "健度造毘婆沙。七百年為婆沙太廣故法勝造",
    "T42n1824_03b:0044b27": "毘曇。為法勝太略千年之間達磨造於雜心。",
    "T42n1824_03b:0044b28": "如此皆是薩婆多部毘曇義。故毘曇盛行。問",
    "T42n1824_03b:0044b29": "此部何故盛行。答此部明三世是有見有得道。",
    "T42n1824_03b:0044c01": "與凡夫心相應故世多信之。又時數應爾。前",
    "T42n1824_03b:0044c02": "五百年多說無相法。後五百年多說有相法。",
    "T42n1824_03b:0044c03": "故有正像二時。今是像法中故多學毘曇有",
    "T42n1824_03b:0044c04": "相法也。四者此部唯得人空不得法空。見諸",
    "T42n1824_03b:0044c05": "法有生不信諸法無生。故障大乘無生。如五",
    "T42n1824_03b:0044c06": "百部聞大乘畢竟無生如刀傷心。此皆是薩",
    "T42n1824_03b:0044c07": "婆多部之枝流。今破毘曇定實有生。則遍破",
    "T42n1824_03b:0044c08": "五百部也。問此部立四緣生有幾義。答有二",
    "T42n1824_03b:0044c09": "義。一者執小乘生撥大乘無生。大乘無生非",
    "T42n1824_03b:0044c10": "佛說。是調達作。余親聞彼僧云。大乘方等經",
    "T42n1824_03b:0044c11": "是龍樹道人作故不信也。二執小乘四緣疑",
    "T42n1824_03b:0044c12": "大乘經明無生。若言無生者經何故說從四",
    "T42n1824_03b:0044c13": "緣生。如上云。聞大乘法說畢竟空即生見疑",
    "T42n1824_03b:0044c14": "等也。五者此論破小乘生明諸法無生。即是",
    "T42n1824_03b:0044c15": "具申佛大小乘權實兩教。今求生不可得。即",
    "T42n1824_03b:0044c16": "知本性無生。故實有生是方便。無生是真實。",
    "T42n1824_03b:0044c17": "無生是真實即顯真實相。生是方便即開方",
    "T42n1824_03b:0044c18": "便門。故法華云。諸法從本來常自寂滅相。故",
    "T42n1824_03b:0044c19": "知本性無生是真實義。我雖說涅槃是亦非",
    "T42n1824_03b:0044c20": "真滅。故知生滅是方便也。六者問此論何處",
    "T42n1824_03b:0044c21": "有斯文耶。答緣緣章云。真實微妙法此即可",
    "T42n1824_03b:0044c22": "信。隨宜所說不可為實。此分明釋法華也。七",
    "T42n1824_03b:0044c23": "者示破有次第。如百論初捨罪次捨福。今亦",
    "T42n1824_03b:0044c24": "爾也。外道障小乘故破外道而申小乘。小乘",
    "T42n1824_03b:0044c25": "障大乘故破小乘而申大乘。所以偏破毘曇",
    "T42n1824_03b:0044c26": "也。問不得法空小乘不信無生。故破生申無",
    "T42n1824_03b:0044c27": "生。如舍利弗毘曇明於二空。成實論等亦明",
    "T42n1824_03b:0044c28": "二空。應不被破。答無生有二種。一破生明無",
    "T42n1824_03b:0044c29": "生。二本性無生。小乘之人先有生拆之。方得",
    "T42n1824_03b:0045a01": "無生非本性無生。是故宜破。故大品云。若法",
    "T42n1824_03b:0045a02": "先有後無者諸佛菩薩即有過罪。問毘曇先",
    "T42n1824_03b:0045a03": "出可得洗之。成實後興應不被破。答但令病",
    "T42n1824_03b:0045a04": "同則便被破何論先後。若先論不破今迷則",
    "T42n1824_03b:0045a05": "古方不治今病也。八者小乘有二。一不可轉",
    "T42n1824_03b:0045a06": "入大。二可轉入大。今為可轉人即轉為大乘",
    "T42n1824_03b:0045a07": "人。故法華云。為聲聞說大乘。當知。聲聞是",
    "T42n1824_03b:0045a08": "迴小入大之人也。不可轉凡有二人。一聖人",
    "T42n1824_03b:0045a09": "謂斷惑已盡所得究竟。故不可轉。二凡夫保",
    "T42n1824_03b:0045a10": "小不受於大。又恐喪一生學業失於名利。如",
    "T42n1824_03b:0045a11": "此之人憎惡大乘以大乘好破之。故大乘人",
    "T42n1824_03b:0045a12": "不與聲聞而相違背。恒起憐愍心得神通智",
    "T42n1824_03b:0045a13": "慧。當除其小見也。問大乘人何故不出救義。",
    "T42n1824_03b:0045a14": "答有二種大乘人。一如方廣之流。聞無生乃",
    "T42n1824_03b:0045a15": "更增其執心。故不救義。二者有所得大乘若",
    "T42n1824_03b:0045a16": "聞無生便謂是真諦。若聞四緣生便言是世",
    "T42n1824_03b:0045a17": "諦。則起生無生二見。如此之流並入小乘救",
    "T42n1824_03b:0045a18": "內攝之。又有不空假生大乘人。但言空無性",
    "T42n1824_03b:0045a19": "實生不空假生。亦入小乘救攝。就立中有三。",
    "T42n1824_03b:0045a20": "一長行二偈本三解釋。長行有二。初立四緣",
    "T42n1824_03b:0045a21": "生。次斥無生。問阿毘曇是佛說。云何秤阿毘",
    "T42n1824_03b:0045a22": "曇人耶。此非毘曇人造作四緣。云何作此救",
    "T42n1824_03b:0045a23": "耶。答佛說四緣如炎如夢。故四緣是非緣。緣",
    "T42n1824_03b:0045a24": "雖緣非緣故不引佛說。今聞四緣作緣緣定",
    "T42n1824_03b:0045a25": "實而執。故名阿毘曇人。如呵迦旃延無以生",
    "T42n1824_03b:0045a26": "滅心行說實相法。生滅心猶是斷常心耳。又",
    "T42n1824_03b:0045a27": "小乘名為半字。以但得緣不得非緣故也。問",
    "T42n1824_03b:0045a28": "阿毘曇文前明六因後辨四緣。今何故不舉",
    "T42n1824_03b:0045a29": "六因但舉四緣耶。答毘婆沙中有種種釋。一",
    "T42n1824_03b:0045b01": "解云。四緣是佛說。六因非佛說。但迦旃延子",
    "T42n1824_03b:0045b02": "作六因解佛四緣義耳。六因既非佛說故不",
    "T42n1824_03b:0045b03": "引之。今欲引佛誠言以難論主。次解云。六因",
    "T42n1824_03b:0045b04": "亦是佛說。但文脫落。故應在增一阿含六數",
    "T42n1824_03b:0045b05": "法門說也。次解云。六因實是佛說。但佛散",
    "T42n1824_03b:0045b06": "說。旃延後集之耳。真諦三藏云。佛在天上說",
    "T42n1824_03b:0045b07": "六因經。諸天見旃延欲造毘曇故送將來。旃",
    "T42n1824_03b:0045b08": "延以宿命智觀知是佛說。然終不定。故不引",
    "T42n1824_03b:0045b09": "來也。第二偈本凡有三意。上半列四緣名。第",
    "T42n1824_03b:0045b10": "二一句明四緣用。四緣總攝有為無為。而但",
    "T42n1824_03b:0045b11": "生有為。故雜心云。從是六種因轉生有為法",
    "T42n1824_03b:0045b12": "也。更無第五緣者第三辨四緣體。以四緣攝",
    "T42n1824_03b:0045b13": "一切緣盡。即以一切法為體。故云更無第五",
    "T42n1824_03b:0045b14": "緣也。故此一偈立三義。謂名用及體也。又分",
    "T42n1824_03b:0045b15": "為二。三句立有生義。第四句明無生義。外人",
    "T42n1824_03b:0045b16": "云。我亦有無生義。所言無生者乃是無第五",
    "T42n1824_03b:0045b17": "緣生耳。非無四緣生也。第五緣生即品初八",
    "T42n1824_03b:0045b18": "謬是也。又言更無第五緣者。論主欲總攝一",
    "T42n1824_03b:0045b19": "切生義。凡有生者並在四緣之中。若四緣生",
    "T42n1824_03b:0045b20": "義不成即一切畢竟無生。故言更無第五緣",
    "T42n1824_03b:0045b21": "也。長行從後釋向。前偈中前列名。次用後體。",
    "T42n1824_03b:0045b22": "則自末至本。長行前體次用後名。自本至末。",
    "T42n1824_03b:0045b23": "各示一體也。又偈正舉四緣救義。前列名次",
    "T42n1824_03b:0045b24": "辨用後明體。長行示鉤鎖相生。故接後句文",
    "T42n1824_03b:0045b25": "仍即解釋。一切所有緣皆攝在四緣者。此有",
    "T42n1824_03b:0045b26": "二意。一者欲明無外道等所計之緣。二者欲",
    "T42n1824_03b:0045b27": "明佛經雖說種種緣並在四緣中。又如舍利",
    "T42n1824_03b:0045b28": "弗毘曇乃明十緣。亦攝四緣之內。地持十因",
    "T42n1824_03b:0045b29": "亦爾也。以是四緣萬物得生釋第三句。辨四",
    "T42n1824_03b:0045c01": "緣用也。因緣名一切有為法釋上半。列四緣",
    "T42n1824_03b:0045c02": "名也。此中帶出體以釋名。非正釋其名字。釋",
    "T42n1824_03b:0045c03": "四緣名為二例。初別釋二緣名。次總釋後二",
    "T42n1824_03b:0045c04": "緣。別釋初二緣者以初二緣體有廣狹故也。",
    "T42n1824_03b:0045c05": "因緣緣果俱攝三聚。次第緣果通二聚。若心",
    "T42n1824_03b:0045c06": "滅心生則緣果俱心。若心滅二定補處。則心",
    "T42n1824_03b:0045c07": "是緣而果是非色非心也。就心中更有除取。",
    "T42n1824_03b:0045c08": "所言除者除二世羅漢最後心。問此之二心",
    "T42n1824_03b:0045c09": "何故非也。答有人云。過去是已滅心。故非",
    "T42n1824_03b:0045c10": "也。現在是羅漢最後心。將入涅槃心無果可",
    "T42n1824_03b:0045c11": "生。故亦非也。有人約成實義有三句。一緣",
    "T42n1824_03b:0045c12": "而非果。即過去無明初念是也。二果而非緣。",
    "T42n1824_03b:0045c13": "即羅漢最後心也。三亦緣亦果。從無明第二",
    "T42n1824_03b:0045c14": "念已去至阿羅漢最後第二心。自此中間諸",
    "T42n1824_03b:0045c15": "心是也。今並不同此釋。今明。此文既稱阿毘",
    "T42n1824_03b:0045c16": "曇救。還用毘曇釋之。就文為二。初明所除。",
    "T42n1824_03b:0045c17": "謂簡非次第。二所取。辨是次第緣也。言所除",
    "T42n1824_03b:0045c18": "者二世羅漢最後心。但是次第緣果。無後心",
    "T42n1824_03b:0045c19": "可生。故非緣也。不言未來羅漢。數人未來世",
    "T42n1824_03b:0045c20": "亂凡聖心都無次第。故不說耳。智度論明次",
    "T42n1824_03b:0045c21": "第緣有三句。一是次第亦是次第緣。除過去",
    "T42n1824_03b:0045c22": "現在羅漢最後心也。二是次第不與次第緣。",
    "T42n1824_03b:0045c23": "即二世羅漢最後心是也。又未來欲生心心",
    "T42n1824_03b:0045c24": "數法亦是也。三非次第亦不與次第緣者。除",
    "T42n1824_03b:0045c25": "未來欲生心心數法。餘未來心心數法是也。",
    "T42n1824_03b:0045c26": "問二世羅漢無後果可生。云何名意根。答意",
    "T42n1824_03b:0045c27": "根當體立名。雖無後果可生得名為根。如地",
    "T42n1824_03b:0045c28": "雖不生草得名為。地次第緣從果立名無果",
    "T42n1824_03b:0045c29": "可生。故不名次第緣。緣緣增上緣一切法者。",
    "T42n1824_03b:0046a01": "第二總釋後二緣。以此二緣體無廣狹故總",
    "T42n1824_03b:0046a02": "釋之。但緣緣之果是心。增上緣果通於三聚",
    "T42n1824_03b:0046a03": "耳。問六因四緣云何開合。答有四句。因是親",
    "T42n1824_03b:0046a04": "義。六因即開親合疎。合疎者合三緣為所作",
    "T42n1824_03b:0046a05": "因。開親者開因緣為五因也。二緣門是疎義。",
    "T42n1824_03b:0046a06": "故四緣合親開疎。開疎者開所作因為三緣。",
    "T42n1824_03b:0046a07": "合親者合五因為因緣也。三俱開。即十二因",
    "T42n1824_03b:0046a08": "緣。因之與緣俱有十二也。四俱合。經云。略",
    "T42n1824_03b:0046a09": "說一有為法。婆沙亦然也。答曰。果為從緣生",
    "T42n1824_03b:0046a10": "為從非緣生下。第三破四緣生明無生義。問",
    "T42n1824_03b:0046a11": "為但破四緣生明無生。為明四緣生即是無",
    "T42n1824_03b:0046a12": "生。答具有二義。阿毘曇人不得法空。不知",
    "T42n1824_03b:0046a13": "諸法無生。謂有定性之生。此是不知第一義",
    "T42n1824_03b:0046a14": "諦。既不得第一義亦不知世諦。故毘曇執生",
    "T42n1824_03b:0046a15": "出二諦外。今破無此定性之生。故云無生。如",
    "T42n1824_03b:0046a16": "智度論云。問曰。欲學四緣應學毘曇。云何",
    "T42n1824_03b:0046a17": "乃學波若。論主答云。初學毘曇似如可解。轉",
    "T42n1824_03b:0046a18": "久推求即成邪見。是故須學波若。又若諸法",
    "T42n1824_03b:0046a19": "從四緣生誰復生四緣。若更有所從是則無",
    "T42n1824_03b:0046a20": "窮。若無所從而自生者法亦如是。以此推之。",
    "T42n1824_03b:0046a21": "故不應學毘曇也。又破諸小乘得法空義。雖",
    "T42n1824_03b:0046a22": "知無生不知四緣本自無生。拆生而明無生。",
    "T42n1824_03b:0046a23": "故今破之。二者今申假名四緣生義。良由諸",
    "T42n1824_03b:0046a24": "法從四緣生故是無生法。若定實即不假緣。",
    "T42n1824_03b:0046a25": "既其假緣即無性。無性故無生。又他若聞四",
    "T42n1824_03b:0046a26": "緣即言有生。若聞無生即無四緣。今須反之。",
    "T42n1824_03b:0046a27": "若聞四緣即知無生。亦聞真諦即須知有生。",
    "T42n1824_03b:0046a28": "問諸法既空。云何諸法從四緣生。答如水中",
    "T42n1824_03b:0046a29": "月雖空要從月從水生。雖從此二生而實無",
    "T42n1824_03b:0046b01": "生。一切法亦爾也。答曰下第三破四緣生義。",
    "T42n1824_03b:0046b02": "余聽師講及自講已來恒恨分此品文句不",
    "T42n1824_03b:0046b03": "好。既是舊說。不敢改之。今依論意宜別科也。",
    "T42n1824_03b:0046b04": "破中為三。第一破四緣能生果。果不從四緣",
    "T42n1824_03b:0046b05": "生義。第二明非緣不能生果。果不從非緣生",
    "T42n1824_03b:0046b06": "義。第三雙結二門。結果不從緣非緣生故無",
    "T42n1824_03b:0046b07": "果。果無故結緣非緣亦無。詳論文正爾。至後",
    "T42n1824_03b:0046b08": "當現也。就初又三。初三偈總破四緣生義。次",
    "T42n1824_03b:0046b09": "四偈別破四緣生。後一偈結破四緣生。前三",
    "T42n1824_03b:0046b10": "偈為二。初偈雙定二關。後兩偈俱設兩難。就",
    "T42n1824_03b:0046b11": "初雙定二關即為二別。上半定果明破果義。",
    "T42n1824_03b:0046b12": "下半定緣明破緣義。所以知爾者長行云。若",
    "T42n1824_03b:0046b13": "謂有果是果為從緣生。為從非緣生。明知。上",
    "T42n1824_03b:0046b14": "半定果明破果義。下半亦然。問外人前偈云。",
    "T42n1824_03b:0046b15": "四緣生諸法。即是立果從四緣生義。云何更",
    "T42n1824_03b:0046b16": "定為從緣為從非緣。答有三義。一者外人雖立",
    "T42n1824_03b:0046b17": "果從緣生不立非緣。今責其緣成非緣。即謂",
    "T42n1824_03b:0046b18": "非緣生義。今欲明緣與非緣並不能生。故須",
    "T42n1824_03b:0046b19": "雙定。此即是帶破定也。二者內人立果從緣",
    "T42n1824_03b:0046b20": "生。外道立果從非緣生。如八謬等。今欲遍",
    "T42n1824_03b:0046b21": "破內外故雙定二關。三者論主雙定兩關者。",
    "T42n1824_03b:0046b22": "大意欲使執生見摧無生義顯。不必須問答",
    "T42n1824_03b:0046b23": "相對也。又恐破緣不成緣轉執非緣。則逆防",
    "T42n1824_03b:0046b24": "人所以雙定。問緣非緣有幾種。答凡有三種。",
    "T42n1824_03b:0046b25": "一者一法名緣非緣。如責外人緣義不得成",
    "T42n1824_03b:0046b26": "於非緣。二者二法明緣非緣。如乳是酪緣非",
    "T42n1824_03b:0046b27": "是瓶緣。三者內外明緣非緣。內人立四緣是",
    "T42n1824_03b:0046b28": "緣。外道八謬是非緣。下半是定緣破緣。縱外",
    "T42n1824_03b:0046b29": "人是緣能生果。故就緣內責之。問為是二關",
    "T42n1824_03b:0046c01": "定一執。二關定兩執。答若外人但立緣能生",
    "T42n1824_03b:0046c02": "果。論主即開有無二關破其生果一執。若立",
    "T42n1824_03b:0046c03": "二世有無即設二關雙定兩計。長行為三。一",
    "T42n1824_03b:0046c04": "者雙定。二者雙非。三者雙釋。一定如文。二俱",
    "T42n1824_03b:0046c05": "不然者第二雙非。有三種二。並皆不然。一者",
    "T42n1824_03b:0046c06": "上半定果。下半定緣。則緣果二俱不然。二者",
    "T42n1824_03b:0046c07": "上半有緣非緣二。三者下半有果無果二也。",
    "T42n1824_03b:0046c08": "何以故下第三雙釋。發起後偈也。因是法生",
    "T42n1824_03b:0046c09": "果下第二兩偈俱設二難。講者多謂。初偈釋",
    "T42n1824_03b:0046c10": "前偈上半破緣。次偈釋前偈下半破果。蓋是",
    "T42n1824_03b:0046c11": "見近不見遠作此釋之。今明。初偈釋前偈上",
    "T42n1824_03b:0046c12": "半。明破果義。次偈釋前偈下半破緣義。問此",
    "T42n1824_03b:0046c13": "偈文正是難外緣成非緣。正是破緣。云何破",
    "T42n1824_03b:0046c14": "果耶。答須長觀偈意。外人云。果從緣生。是故",
    "T42n1824_03b:0046c15": "有果。破云。果未生時有緣果可從緣生。是故",
    "T42n1824_03b:0046c16": "有果。果未生時不名緣。云何果從緣生而有",
    "T42n1824_03b:0046c17": "果耶。果未生時非緣。非緣云何能生果而有",
    "T42n1824_03b:0046c18": "果耶。故是正破果矣。就偈為二。上半作緣無",
    "T42n1824_03b:0046c19": "定性破。下半作緣成非緣破。上半緣無定性",
    "T42n1824_03b:0046c20": "破得緣名而失前後。下半緣成非緣破得前後",
    "T42n1824_03b:0046c21": "而失緣名。故進退墮負也。上半有三意。一者",
    "T42n1824_03b:0046c22": "緣若有定性應不由果有緣。由果有緣無定",
    "T42n1824_03b:0046c23": "性。緣無定性是故無緣。二者破緣定在果前",
    "T42n1824_03b:0046c24": "義。汝由緣有果緣前而果後。亦由果有緣則",
    "T42n1824_03b:0046c25": "果前而緣後。三者破緣能生果義。汝由緣有",
    "T42n1824_03b:0046c26": "果緣生果者亦由果有緣。則果生於緣。下半",
    "T42n1824_03b:0046c27": "緣成非緣破。還翻上半三義。一者緣有定性",
    "T42n1824_03b:0046c28": "則不由果有緣。則不名緣應名非緣。二者若",
    "T42n1824_03b:0046c29": "果不在緣前而緣在果前。則緣不由果何得名",
    "T42n1824_03b:0047a01": "緣。三者若緣生於果果不生緣。則不由果有",
    "T42n1824_03b:0047a02": "緣。亦名非緣。此偈具得破數論大乘等前因",
    "T42n1824_03b:0047a03": "後果義。如毘曇云。報無記果未起時。云何名",
    "T42n1824_03b:0047a04": "善惡為因。大乘佛果未起時。云何名金剛心",
    "T42n1824_03b:0047a05": "萬行為因耶。又並之。未生果已名緣者生果。",
    "T42n1824_03b:0047a06": "竟應名非緣。又並。汝若未生果已名緣緣不",
    "T42n1824_03b:0047a07": "由果者。亦未有緣時已有果。果應不由緣也。",
    "T42n1824_03b:0047a08": "長行為二。一者釋此偈本。二者釋前章門",
    "T42n1824_03b:0047a09": "偈。釋此偈本為二。第一總釋。第二據事別",
    "T42n1824_03b:0047a10": "釋。總釋之中前釋上半緣無定性破也。諸緣",
    "T42n1824_03b:0047a11": "無決定者標無定也。何以故下釋無定也。緣",
    "T42n1824_03b:0047a12": "成由於果結無定也。以果後緣前故者有人",
    "T42n1824_03b:0047a13": "言。由果有緣則果墮在緣前。緣墮在果後。",
    "T42n1824_03b:0047a14": "有人言。緣成由果。此是由果有緣。故緣無",
    "T42n1824_03b:0047a15": "定性則緣不定前。果後緣前故此是由緣故",
    "T42n1824_03b:0047a16": "果。果無定性緣不定後。今並不然。自前已",
    "T42n1824_03b:0047a17": "來釋上半竟。從此文去方釋下半也。就釋下",
    "T42n1824_03b:0047a18": "半中此文即是牒外人義。若如上半所明緣",
    "T42n1824_03b:0047a19": "得成由自於果。則緣不在前果不居後。汝今",
    "T42n1824_03b:0047a20": "果遂居後。緣遂在前。所以牒之也。若未有果",
    "T42n1824_03b:0047a21": "何得名為緣者正舉下半破之。若果遂在後",
    "T42n1824_03b:0047a22": "緣自在前既未有果。何得名為緣。故上半得",
    "T42n1824_03b:0047a23": "成緣而失緣前果後。下半若得緣前果後則",
    "T42n1824_03b:0047a24": "緣成非緣。故進退屈也。如瓶下第二周據事",
    "T42n1824_03b:0047a25": "別釋。亦前釋上半。若瓶未生時者釋下半也。",
    "T42n1824_03b:0047a26": "是故果不從緣生者。此第二結此偈意即釋",
    "T42n1824_03b:0047a27": "前章門偈。結此偈意者上來二周責緣成非",
    "T42n1824_03b:0047a28": "緣。是故果不得從緣生。所以前章云。果為",
    "T42n1824_03b:0047a29": "從緣生義則不成也。何況非緣者。所以有此",
    "T42n1824_03b:0047b01": "文來為欲釋疑。疑云。章門雙定緣非緣。今",
    "T42n1824_03b:0047b02": "何故但破不從緣生。不破從非緣生。是故釋",
    "T42n1824_03b:0047b03": "云。緣尚不生何況非緣。無別非緣。但責外人",
    "T42n1824_03b:0047b04": "果未生時不名緣。故緣成非緣。緣尚不生非",
    "T42n1824_03b:0047b05": "緣豈生。即顯此偈不破非緣意也。果前於緣",
    "T42n1824_03b:0047b06": "中下第二偈次破緣。釋章門偈下半。就偈為",
    "T42n1824_03b:0047b07": "二。上半牒而呵。下半責而難。果前於緣中",
    "T42n1824_03b:0047b08": "者牒也。有無俱不可者非呵也。不可凡有五",
    "T42n1824_03b:0047b09": "義。一者本安有無置緣非緣中耳。緣非緣既",
    "T42n1824_03b:0047b10": "不生果。安有無置何處耶。二者上緣非緣既",
    "T42n1824_03b:0047b11": "不可。今有無亦不可。三者為外人密救前破",
    "T42n1824_03b:0047b12": "故生。上破云。得緣名即失前後。得前後即失",
    "T42n1824_03b:0047b13": "緣名。外救云。得緣名亦不朱前後。未有果",
    "T42n1824_03b:0047b14": "時而緣中既有果理。待於理果故得現緣之",
    "T42n1824_03b:0047b15": "名。即是現緣待當果。此是當現待。亦是因果",
    "T42n1824_03b:0047b16": "相待。是故二義俱成。為此一救故更研緣",
    "T42n1824_03b:0047b17": "中之果。為有為無。即是破其現因當果相待",
    "T42n1824_03b:0047b18": "之義。故二偈相成也。四者有無俱壞因果道",
    "T42n1824_03b:0047b19": "理。不稱可因果道理故云不可。五者不稱可",
    "T42n1824_03b:0047b20": "三寶故云不可。如涅槃云。若言因中有果。當",
    "T42n1824_03b:0047b21": "知是人謗佛法僧。若言無果亦有亦無非有",
    "T42n1824_03b:0047b22": "非無亦謗三寶也。前無為誰緣者責也。既其",
    "T42n1824_03b:0047b23": "無果不得稱為果緣。又不生非果復不得名",
    "T42n1824_03b:0047b24": "為非果之緣。此之一責無言可對。前有何用",
    "T42n1824_03b:0047b25": "緣者難也。若未有果可須緣。辨果已有。竟何",
    "T42n1824_03b:0047b26": "用緣耶。立無果家得緣用而失緣名。立有果",
    "T42n1824_03b:0047b27": "家得緣名而失緣用。是以二家俱不可。釋上",
    "T42n1824_03b:0047b28": "半也。破地論人云。本有阿梨耶者何用藉十",
    "T42n1824_03b:0047b29": "地緣修耶。破成實者本有涅槃何用修萬行",
    "T42n1824_03b:0047c01": "耶。若言本有於當者當與空未異耶。若異",
    "T42n1824_03b:0047c02": "空何用緣。未異空何能辨耶。長行為二。一",
    "T42n1824_03b:0047c03": "雙非。二雙釋。不生餘物故者此有三意。一",
    "T42n1824_03b:0047c04": "者泥中無瓶亦無餘物。若二俱無即二俱不",
    "T42n1824_03b:0047c05": "生。二者二俱是無二俱應生。三者俱無不",
    "T42n1824_03b:0047c06": "生餘物而生瓶者。亦可生於餘物而不生瓶。",
    "T42n1824_03b:0047c07": "問曰以總破一切因緣下第二別破四緣。曇",
    "T42n1824_03b:0047c08": "影法師云。龍樹論意無總別破。但前四偈",
    "T42n1824_03b:0047c09": "破因緣。後三偈破三緣。四偈破因緣為三。",
    "T42n1824_03b:0047c10": "初偈開章門雙定。次兩偈釋章門雙難。後一",
    "T42n1824_03b:0047c11": "偈結破也。問何故獨以四偈破因緣。後三偈",
    "T42n1824_03b:0047c12": "各破一緣耶。答次第緣冥昧世所希知。緣緣",
    "T42n1824_03b:0047c13": "增上疎而少計。故須略破。四偈偏破因緣凡",
    "T42n1824_03b:0047c14": "有五義。一者因緣在初。二者因緣攝因廣。謂",
    "T42n1824_03b:0047c15": "攝五因。一者相應因。心王與心數同起同緣",
    "T42n1824_03b:0047c16": "不相違背。二者共有因。心王心數與四相等",
    "T42n1824_03b:0047c17": "同時共起名共有因。三自分因。善還生善。惡",
    "T42n1824_03b:0047c18": "無記亦然。四遍因。十一偏使生一切煩惱。故",
    "T42n1824_03b:0047c19": "名為遍。五報因。善惡之法能生苦樂果報。為",
    "T42n1824_03b:0047c20": "報為因。攝此五因為緣故言因緣廣也。三者",
    "T42n1824_03b:0047c21": "因緣親密。三緣即疎。四者因緣事顯。五者眾",
    "T42n1824_03b:0047c22": "生多計。是以四偈破之。下三緣不爾。故但",
    "T42n1824_03b:0047c23": "一偈破也。問青目何所見聞開於總別。答見",
    "T42n1824_03b:0047c24": "下文云廣略眾緣中。即知結於總別。又見三",
    "T42n1824_03b:0047c25": "偈各破三緣。即知一偈別破因緣。影師云。青",
    "T42n1824_03b:0047c26": "目勇於取類劣於尋文。今撿智度論應如影",
    "T42n1824_03b:0047c27": "師所說。影師又言。假令有總別意者。因緣一",
    "T42n1824_03b:0047c28": "偈入於總中。下三偈各破也。今且依青目以",
    "T42n1824_03b:0047c29": "三偈為總。四偈為別。四偈破四緣為四章。第",
    "T42n1824_03b:0048a01": "一偈就有無門破。第二三時門破。第三實相",
    "T42n1824_03b:0048a02": "門破。第四無性門破。然此四門可有二義。一",
    "T42n1824_03b:0048a03": "者互用。二者合用。合用者四門共破一也。互",
    "T42n1824_03b:0048a04": "用者既得有無門破因緣。亦得有無門破次",
    "T42n1824_03b:0048a05": "第緣。既得三時破次第緣。亦得三時破因緣。",
    "T42n1824_03b:0048a06": "但逐義便。彼計泥能生瓶穀能生牙。是因緣",
    "T42n1824_03b:0048a07": "義。故宜以有無責之。彼計前心滅後心生為",
    "T42n1824_03b:0048a08": "次第緣義。宜以三時責之。彼計凡之與聖並",
    "T42n1824_03b:0048a09": "以心是能緣境是所緣。宜以實相絕於能所",
    "T42n1824_03b:0048a10": "責之也。彼計萬法有性能為他作緣。故以無",
    "T42n1824_03b:0048a11": "性門破。所言因緣者品初以釋。又解云。攝五",
    "T42n1824_03b:0048a12": "因為因緣故名因緣。有人言。親者為因如穀",
    "T42n1824_03b:0048a13": "子。疎者為緣如地水。故名因緣。又言。即因",
    "T42n1824_03b:0048a14": "是緣。但約義異。無而辨有。於果有親生力故",
    "T42n1824_03b:0048a15": "為因。果可生之義故緣也。偈中上三句總非。",
    "T42n1824_03b:0048a16": "下一句結破。所以總非者可有三義。一者前",
    "T42n1824_03b:0048a17": "偈已破有無。今不須破。故直非之。二者因緣",
    "T42n1824_03b:0048a18": "之法名為甚深。即是中道。豈得定有定無。彼",
    "T42n1824_03b:0048a19": "今乃計於有無不計因緣。此之有無乃因緣",
    "T42n1824_03b:0048a20": "家障。故但非之。三者有之與無乃是外道之",
    "T42n1824_03b:0048a21": "類。如二世有義可類僧佉。二世無義方類於",
    "T42n1824_03b:0048a22": "衛世。亦有亦無同勒沙婆部。問二世有無親。",
    "T42n1824_03b:0048a23": "是佛說。云何同外道耶。答外道前興已計有",
    "T42n1824_03b:0048a24": "無。今諸部後執。何名為異。若云異者今請責",
    "T42n1824_03b:0048a25": "之。既稱二世有者。為作因時方有果性。未",
    "T42n1824_03b:0048a26": "作因時已有果性。若作因時方有果性。未作",
    "T42n1824_03b:0048a27": "因時即無果性。當知。果性團無為有。即是二",
    "T42n1824_03b:0048a28": "世無義。若言未作因時已有果性。此是本來",
    "T42n1824_03b:0048a29": "常有如涅槃。又未作五逆已有五逆性。未作",
    "T42n1824_03b:0048b01": "十善已有十善性。問但有性未有事。有何過。",
    "T42n1824_03b:0048b02": "答後當破之。問若言二世無者因云何引果",
    "T42n1824_03b:0048b03": "起耶。若引果起即有果可引。何謂無耶。若引",
    "T42n1824_03b:0048b04": "無者無法是無。云何可引。故師子吼云。空",
    "T42n1824_03b:0048b05": "中無刺云何言拔。若言雖復是無而有有義。",
    "T42n1824_03b:0048b06": "今問有義。為出有異無。為未出有未異無耶。",
    "T42n1824_03b:0048b07": "若出有異無此即是有。何謂二世無耶。若未",
    "T42n1824_03b:0048b08": "出有未異無何所論有義。故知。兩計同彼外",
    "T42n1824_03b:0048b09": "道。長行為五。若緣能生果此牒也。應有三種",
    "T42n1824_03b:0048b10": "下第二三關定也。如前偈中說第三破也。然",
    "T42n1824_03b:0048b11": "破此三句只問其因內果之理耳。若因內有",
    "T42n1824_03b:0048b12": "果理。即是已出空已入有不須生。若無果理。",
    "T42n1824_03b:0048b13": "未出空未入有。與太虛兔角不異不可生。半",
    "T42n1824_03b:0048b14": "有同有半無同無。若不受兩半只是一理。理",
    "T42n1824_03b:0048b15": "有不得無。理無不得有。以相害故即有無俱",
    "T42n1824_03b:0048b16": "無。如是三種求不可得第四結也。云何言有",
    "T42n1824_03b:0048b17": "因緣第五呵。即釋偈第四句也。次第緣者第",
    "T42n1824_03b:0048b18": "二破次第緣。初立次破。釋次第緣有三家。第",
    "T42n1824_03b:0048b19": "一成論師云。四心次第。如識滅想生。識滅為",
    "T42n1824_03b:0048b20": "緣想生為果。第二毘曇人云。心王心數俱起",
    "T42n1824_03b:0048b21": "俱滅以俱滅為緣。俱起為次第也。第三異部",
    "T42n1824_03b:0048b22": "人云。善心滅還生善心。餘心亦爾。故名次第",
    "T42n1824_03b:0048b23": "緣。評家不許此說。若不善心還生不善即無",
    "T42n1824_03b:0048b24": "解脫也。但用前滅後生三世次第。不言三性",
    "T42n1824_03b:0048b25": "次第也。問色法亦前滅後生。何故不立次第",
    "T42n1824_03b:0048b26": "緣耶。答有三義故不立色也。一者心是神靈",
    "T42n1824_03b:0048b27": "之法有相開避義。色是無知無有此能。故不",
    "T42n1824_03b:0048b28": "立也。二者色得善惡並起其起即亂。心即不",
    "T42n1824_03b:0048b29": "爾。三者眾生多計心神是常。故今明心念念",
    "T42n1824_03b:0048c01": "生滅無有常也。問云何名次第緣耶。答五部",
    "T42n1824_03b:0048c02": "雖異同以前滅為緣。後生為次第。次第是後",
    "T42n1824_03b:0048c03": "果。以前滅心與後生次第果作緣故名次第",
    "T42n1824_03b:0048c04": "緣。後心非越次而生。即次第而生。故名次第",
    "T42n1824_03b:0048c05": "也。問叵有是心非次第緣不。答小乘義已如",
    "T42n1824_03b:0048c06": "上釋。大乘中常住佛果。及地論人自性清淨",
    "T42n1824_03b:0048c07": "心本來有義。非從前滅而後生。故是心而非",
    "T42n1824_03b:0048c08": "次第。若作始有義佛果因金剛滅而生者。亦",
    "T42n1824_03b:0048c09": "是次第緣家果。而非復次第緣也。果若未生",
    "T42n1824_03b:0048c10": "時下第二正破。今先敘破次第緣意。涅槃云。",
    "T42n1824_03b:0048c11": "諸行無常。是生滅法。生滅滅已寂滅為樂。此",
    "T42n1824_03b:0048c12": "偈名全如意珠。諸行生滅故無常。無常故苦。",
    "T42n1824_03b:0048c13": "苦故空。空故無我不淨。此談生死義周也。生",
    "T42n1824_03b:0048c14": "滅滅已即名為常。常即有我樂與淨。此說涅",
    "T42n1824_03b:0048c15": "槃究竟。故此一偈明義具足稱全如意珠。今",
    "T42n1824_03b:0048c16": "此偈破次第緣。正令悟生滅滅已。以求此心",
    "T42n1824_03b:0048c17": "生滅不可得故生滅便息。故知。此心本性不",
    "T42n1824_03b:0048c18": "生不滅名無生滅觀。稱之為常。以常故即我",
    "T42n1824_03b:0048c19": "樂淨。羅睺釋八不為四對。深有其意也。此偈",
    "T42n1824_03b:0048c20": "為二。上之三句破次第緣。下一句結破也。就",
    "T42n1824_03b:0048c21": "前破緣有離合兩破。合破者正以前心滅為",
    "T42n1824_03b:0048c22": "緣。後心生為果。難意云。後心未生即前不得",
    "T42n1824_03b:0048c23": "滅前則非緣。假使前滅滅名無所有。何得為",
    "T42n1824_03b:0048c24": "緣。是以二門俱無前滅為緣。既無前滅為緣。",
    "T42n1824_03b:0048c25": "豈有後生為果。言離破者上半就果門破緣。",
    "T42n1824_03b:0048c26": "下半就緣門破緣。果門破緣有三。謂果已生",
    "T42n1824_03b:0048c27": "未生生時並不得成緣。緣門破緣亦三。謂緣",
    "T42n1824_03b:0048c28": "已滅未滅滅時亦不成緣。今文相兼。果中舉",
    "T42n1824_03b:0048c29": "未緣即舉已已未相兼。緣果既有已未。即兼",
    "T42n1824_03b:0049a01": "第三時。所言果已起不須緣者。果若未生可",
    "T42n1824_03b:0049a02": "得須緣辨之。今果已起何用緣為。所言後果",
    "T42n1824_03b:0049a03": "未起前心不名緣者。前滅本為後果作緣。後",
    "T42n1824_03b:0049a04": "果未起與誰作緣。生時還同已未不須破也。",
    "T42n1824_03b:0049a05": "滅法何能緣此句就緣門破緣。亦三。所言已",
    "T42n1824_03b:0049a06": "滅不能為緣者。已滅是無無所有。不能為後",
    "T42n1824_03b:0049a07": "作緣。婆藪盤豆破薩婆多云。已滅之法能為",
    "T42n1824_03b:0049a08": "緣者。已死之鷄應能伺晨而不爾也。所言未",
    "T42n1824_03b:0049a09": "滅不能為緣者。本以前滅為緣。前既未滅。何",
    "T42n1824_03b:0049a10": "能為緣。又且有為之法無有未滅。故不名緣。",
    "T42n1824_03b:0049a11": "若未滅名緣亦應未生名果。未生不名果未",
    "T42n1824_03b:0049a12": "滅豈名緣。滅時還同已未不須破也。問前心",
    "T42n1824_03b:0049a13": "滅後心生即是緣義。所以然者前心礙後心",
    "T42n1824_03b:0049a14": "後心不得生。前心亦滅即後心無礙。故後心",
    "T42n1824_03b:0049a15": "是果前心為緣。答前心自滅非後心緣。後心",
    "T42n1824_03b:0049a16": "自生非前心果。此乃自滅自生。豈關前引於",
    "T42n1824_03b:0049a17": "後後詶於前耶。長行為二。初釋立次釋破。諸",
    "T42n1824_03b:0049a18": "心心數法於三世中次第生者初簡三聚法。",
    "T42n1824_03b:0049a19": "是次第緣故偏明心法也。而言心數法者簡",
    "T42n1824_03b:0049a20": "無別心數部。故明心心數法也。諸部有二。一",
    "T42n1824_03b:0049a21": "明有心數。二明無心數。無心數是成實佛",
    "T42n1824_03b:0049a22": "陀提婆之義。若以前生為王後起為數者。成",
    "T42n1824_03b:0049a23": "實亦得有之。今文正是立有心數義也。三世",
    "T42n1824_03b:0049a24": "中者正取三世次第。簡非三性次第。問諸部",
    "T42n1824_03b:0049a25": "無量。何故偏明此計。答此部盛行。故偏破也。",
    "T42n1824_03b:0049a26": "未來法未生下第二釋破。前釋三句正破。次",
    "T42n1824_03b:0049a27": "釋第四句結破。釋三句為二。前釋上半舉果",
    "T42n1824_03b:0049a28": "破緣。次釋緣門破緣。釋舉果破緣二門。一",
    "T42n1824_03b:0049a29": "就未生門破。二就已生門破。可具二義。一者",
    "T42n1824_03b:0049b01": "以二關責一家。果既未生現在與誰為緣。果",
    "T42n1824_03b:0049b02": "若已生即不須緣。次二關破二部義。未生破",
    "T42n1824_03b:0049b03": "二世無義。未生是無。與太虛不異。與誰為緣。",
    "T42n1824_03b:0049b04": "若已有即是生破二世有義。異大虛即是有",
    "T42n1824_03b:0049b05": "異無生。即是已生。何用緣耶。現在心心數",
    "T42n1824_03b:0049b06": "法無有住時下。釋第三句緣門破緣。此可有",
    "T42n1824_03b:0049b07": "二義。一者是破現在心不得為未來作緣。但",
    "T42n1824_03b:0049b08": "上就果門破。今就緣門破耳。二者前長行云。",
    "T42n1824_03b:0049b09": "心心數法於三世法中次第生。上破現在心",
    "T42n1824_03b:0049b10": "不得為未來作緣。今破過去不得與現在為",
    "T42n1824_03b:0049b11": "緣。不破未來與誰為緣者。數人未來法亂無",
    "T42n1824_03b:0049b12": "次第緣。故不破也。就文為三。第一就未門難。",
    "T42n1824_03b:0049b13": "二就已門。三就滅時門。就未門難有縱奪二",
    "T42n1824_03b:0049b14": "意。奪意云。現在法若有一念未滅。可許未滅",
    "T42n1824_03b:0049b15": "為緣。既無一念未滅。何得以未滅為緣。問諸",
    "T42n1824_03b:0049b16": "部亦有明心法是不滅耶。答上座部中有一",
    "T42n1824_03b:0049b17": "師云。色法亦生即滅。心法經十五剎那不滅。",
    "T42n1824_03b:0049b18": "今破此義也。若有住即非有為此第二縱破",
    "T42n1824_03b:0049b19": "也。縱有一念未滅即一念是常。一念非有為。",
    "T42n1824_03b:0049b20": "汝義無有一念常。是云何一念未滅。若滅已",
    "T42n1824_03b:0049b21": "此第二就已滅義破。亦兩。一正釋二取意。正",
    "T42n1824_03b:0049b22": "釋云。滅是無所有。無有力能引起後。故非緣",
    "T42n1824_03b:0049b23": "也。此句正順偈文。又正是破過去不得為現",
    "T42n1824_03b:0049b24": "在作緣也。若言滅法猶有此取意也。彼意云。",
    "T42n1824_03b:0049b25": "前心雖滅而有引後之力存。此是數人過去",
    "T42n1824_03b:0049b26": "冥伏有義。又是迦葉鞞義。作因不滅住過去。",
    "T42n1824_03b:0049b27": "待果起方謝。訶梨破之云。此是失已復失。又",
    "T42n1824_03b:0049b28": "是成實人成就過去義。破云。若前心引後之",
    "T42n1824_03b:0049b29": "力不滅者即是常。如前罪心不滅。即常是罪",
    "T42n1824_03b:0049c01": "心。便無有福。福常是福即無有罪。故云無",
    "T42n1824_03b:0049c02": "罪福也。又汝有此力附在何處。若附心體即",
    "T42n1824_03b:0049c03": "心體已滅。引後之力何所附耶。又若引後力",
    "T42n1824_03b:0049c04": "不滅。即力常心體自無常。即分一心為二半",
    "T42n1824_03b:0049c05": "常半無常也。又若續來不滅不滅是一。一那",
    "T42n1824_03b:0049c06": "是次第緣。又大論不出二意。若念念滅不自",
    "T42n1824_03b:0049c07": "固。則何能生後耶。若不滅則常。如地論真識",
    "T42n1824_03b:0049c08": "義。則無次第緣也。若謂滅時能與作次第緣。",
    "T42n1824_03b:0049c09": "此第三破滅時。文亦二。初取意次破。彼意云。",
    "T42n1824_03b:0049c10": "滅時為緣。非已滅未滅故二難壞矣。生時為",
    "T42n1824_03b:0049c11": "果。非已生未生故兩難不成也。問彼家云何",
    "T42n1824_03b:0049c12": "立滅時。答前心欲滅後心欲生。欲滅能動欲",
    "T42n1824_03b:0049c13": "生。欲生為欲滅所動。故欲滅為緣欲生為果。",
    "T42n1824_03b:0049c14": "滅時名半滅半未滅此第二破。文有三義。一",
    "T42n1824_03b:0049c15": "點同破。二徵經破。三防退破。點同破者雖",
    "T42n1824_03b:0049c16": "立滅時還同已未。故半滅為已。半不滅同未。",
    "T42n1824_03b:0049c17": "前乃是麁已未。今為細已未也。又欲滅已滅",
    "T42n1824_03b:0049c18": "即屬已分。欲滅未滅屬前未分。欲生已生屬",
    "T42n1824_03b:0049c19": "前已分。欲生未生還屬未分。又欲滅未滅後",
    "T42n1824_03b:0049c20": "果不得生。欲滅已滅無前為後緣後亦不得",
    "T42n1824_03b:0049c21": "生。欲生未生前為誰緣。欲生已生何用前緣。",
    "T42n1824_03b:0049c22": "成實義云。識滅時想生。想生時識滅。只是一",
    "T42n1824_03b:0049c23": "時。今問。若生滅兩時同是一時。亦生滅兩法",
    "T42n1824_03b:0049c24": "同是一法。即識想同是一識同是一想。若兩",
    "T42n1824_03b:0049c25": "法不可同一法。亦兩時不可同一時。若同時",
    "T42n1824_03b:0049c26": "而有兩法。即離法別有時。又常云。識滅即想",
    "T42n1824_03b:0049c27": "生。中間若空便是無心人。是故識想一時。今",
    "T42n1824_03b:0049c28": "問。識滅則想不得生。想生則識不得滅。以一",
    "T42n1824_03b:0049c29": "時故若一滅一生便是二時。常又云。心是體。",
    "T42n1824_03b:0050a01": "善惡是心上用。今問。心非善惡亦應心非能",
    "T42n1824_03b:0050a02": "緣。心是能緣心是善惡。彼答。心有時起善。有",
    "T42n1824_03b:0050a03": "時起惡。不當善惡。今並之心亦有時能緣。有",
    "T42n1824_03b:0050a04": "時不能緣。如小乘入滅定及入無餘。即不緣",
    "T42n1824_03b:0050a05": "大乘冥真即真即不緣也。汝若言心是善惡",
    "T42n1824_03b:0050a06": "者。既斷善惡亦應斷心。心畢竟不可斷。即心",
    "T42n1824_03b:0050a07": "非惡惡自惡。若爾解自解心非解。若爾緣自",
    "T42n1824_03b:0050a08": "緣心非緣。又如佛說下第二徵經破。向作兩",
    "T42n1824_03b:0050a09": "關破之彼必不受。故引佛經明一切有為法",
    "T42n1824_03b:0050a10": "念念滅。豈有欲滅未欲滅名第三滅時。問此",
    "T42n1824_03b:0050a11": "引何經破。答淨名云。汝今即時亦生亦老亦",
    "T42n1824_03b:0050a12": "死。無量義經云。又復觀察一切諸法。即時生",
    "T42n1824_03b:0050a13": "住異滅也。汝謂一念中無是欲滅者。此第三",
    "T42n1824_03b:0050a14": "防退破。恐彼聞引佛經明亦生即滅便改義",
    "T42n1824_03b:0050a15": "宗。是故還捉彼義防其退也。山中云。此是長",
    "T42n1824_03b:0050a16": "行第三涅槃破四相也。今明。此乃破滅時中",
    "T42n1824_03b:0050a17": "第三防退。非涅槃破四相也。所言欲滅未欲",
    "T42n1824_03b:0050a18": "滅者山中云。滅是滅相。不滅是生相。欲滅",
    "T42n1824_03b:0050a19": "是異相。不欲滅是住相。又解云。滅是滅相。不",
    "T42n1824_03b:0050a20": "滅是生住兩相。欲滅是滅相所相法。不欲滅",
    "T42n1824_03b:0050a21": "是生住所相法也。今依文並不如。此所言欲",
    "T42n1824_03b:0050a22": "滅不欲滅者明有為之法。一念生時便有二",
    "T42n1824_03b:0050a23": "義。一者始生。二者將滅。將滅之分名為欲",
    "T42n1824_03b:0050a24": "滅。始生之分名不欲滅。但不欲滅語通故汎",
    "T42n1824_03b:0050a25": "論四法。謂過去未來現在無為也。所以但釋",
    "T42n1824_03b:0050a26": "欲滅不欲滅者。外人聞引經破便欲避之。故",
    "T42n1824_03b:0050a27": "釋以示之。但釋此二法而汎論餘二。故不釋",
    "T42n1824_03b:0050a28": "餘二也。又四法釋四。二法釋四。四法釋四者。",
    "T42n1824_03b:0050a29": "欲滅者現在將滅分也。不欲滅現在始生分",
    "T42n1824_03b:0050b01": "也。滅者過去法也。不滅未來及無為也。二法",
    "T42n1824_03b:0050b02": "釋四法者如文。但取現在將滅為欲滅。除此",
    "T42n1824_03b:0050b03": "以外皆是不欲滅也。是故無次第緣下第二",
    "T42n1824_03b:0050b04": "結也。緣緣者第三破緣緣。今先敘破緣緣之",
    "T42n1824_03b:0050b05": "意。無始來常有此心。即有能緣所緣。淨名經",
    "T42n1824_03b:0050b06": "云。心有攀緣即是病本。何所攀緣。謂之三",
    "T42n1824_03b:0050b07": "界。云何斷攀緣。謂無所得。今求緣緣不可得。",
    "T42n1824_03b:0050b08": "即是斷眾生病本令得解脫也。前立次破。解",
    "T42n1824_03b:0050b09": "緣緣有五。一云。心是能緣。境是所緣。心境合",
    "T42n1824_03b:0050b10": "說故名緣緣。二解云。心是能緣。復緣前境。故",
    "T42n1824_03b:0050b11": "心名緣緣。第三解云。前境是緣。能生心緣。緣",
    "T42n1824_03b:0050b12": "能生緣故名緣緣。從境受名。四解云。緣緣者",
    "T42n1824_03b:0050b13": "是心緣之緣。即是果也。萬法為心緣作緣。從",
    "T42n1824_03b:0050b14": "果受名故云緣緣。根本集阿毘曇師作此釋。",
    "T42n1824_03b:0050b15": "何以知然。大品云。因次第緣增上。而次第",
    "T42n1824_03b:0050b16": "及增上既是果。則知。緣緣亦是果。故從果受",
    "T42n1824_03b:0050b17": "名。即此論云。無相無緣。無緣是無能緣。無相",
    "T42n1824_03b:0050b18": "明無所緣。故知。以心為能緣。萬法為能緣之",
    "T42n1824_03b:0050b19": "心作緣。故云緣緣。五解云。通別兩舉。所言緣",
    "T42n1824_03b:0050b20": "者是生心之緣。謂別緣也。此緣復是四緣中",
    "T42n1824_03b:0050b21": "之一緣是通緣也。故通別兩舉名為緣緣也。",
    "T42n1824_03b:0050b22": "偈破中上半舉佛說實相。下半明無緣緣。呵",
    "T42n1824_03b:0050b23": "外人也。問前破兩緣與今破何異。答前是縱",
    "T42n1824_03b:0050b24": "破。今是奪破。奪破者明實相法中無此緣緣。",
    "T42n1824_03b:0050b25": "諸法無性故無此增上緣。上縱破者縱有因",
    "T42n1824_03b:0050b26": "緣為有為無。縱有次第為滅不滅。又前是就",
    "T42n1824_03b:0050b27": "緣假。就彼外情求於因緣及以次第。今是對",
    "T42n1824_03b:0050b28": "緣假。以佛正法對破邪也。問前破二緣何故",
    "T42n1824_03b:0050b29": "曲碎窮之。今破二緣但總非耶。答本立四緣。",
    "T42n1824_03b:0050c01": "兩緣既壞後二易折。故但非之。又且前二緣",
    "T42n1824_03b:0050c02": "於義親密。故委悉破之。後二疎慢。故但總非",
    "T42n1824_03b:0050c03": "也。又破因緣故無境。破次第緣是破心。既無",
    "T42n1824_03b:0050c04": "心境云何有緣緣。今縱妄情言有故破之易",
    "T42n1824_03b:0050c05": "折也。又前後二門相成。上明。既不得前滅後",
    "T42n1824_03b:0050c06": "生。云何得緣境耶。即以前門成後。今明。既",
    "T42n1824_03b:0050c07": "不得緣境云何得生滅耶。即以後門成前。又",
    "T42n1824_03b:0050c08": "各逐義便。彼既立心前滅後生。宜一一就三",
    "T42n1824_03b:0050c09": "世中責之。今立能緣所緣。故引實相畢竟空",
    "T42n1824_03b:0050c10": "蕩之。問破次第緣與破緣緣云何廣狹。答常",
    "T42n1824_03b:0050c11": "住佛智亦緣境而非生滅。故緣緣廣也。問何",
    "T42n1824_03b:0050c12": "物是緣緣耶。答凡夫六識緣於六塵。聖人真",
    "T42n1824_03b:0050c13": "俗兩慧緣一切境。並是緣緣義。如諸佛所說",
    "T42n1824_03b:0050c14": "下第二破緣緣。上半牒正。下半破邪。真實",
    "T42n1824_03b:0050c15": "微妙法者此法絕於境智。以絕境故無境可",
    "T42n1824_03b:0050c16": "緣。絕於智故無有能緣。今引五事來證釋之。",
    "T42n1824_03b:0050c17": "一者華嚴云。正法性遠離一切言語道。一切",
    "T42n1824_03b:0050c18": "趣非趣悉皆寂滅性。豈有能緣所緣。二智度",
    "T42n1824_03b:0050c19": "論釋集散品云。緣是一邊。觀是一邊。離是二",
    "T42n1824_03b:0050c20": "邊名為中道也。三影法師云。夫萬化非無宗。",
    "T42n1824_03b:0050c21": "而宗者無相。此明無境。虛宗非無契。而契之",
    "T42n1824_03b:0050c22": "者無心。此明無智。故內外並冥緣觀俱寂。總",
    "T42n1824_03b:0050c23": "無境智也。四肇師云。法無有無之相。此明無",
    "T42n1824_03b:0050c24": "境。聖無有無之知。此辨無心。無數於外無心",
    "T42n1824_03b:0050c25": "於內。總結無境智。五攝嶺大師云。緣盡於",
    "T42n1824_03b:0050c26": "觀觀盡於緣。緣盡於觀者凡夫二乘有所得",
    "T42n1824_03b:0050c27": "大乘此諸緣盡於正觀之內。以正觀既生如",
    "T42n1824_03b:0050c28": "此之緣即不生故。云緣盡於觀。在緣既盡正",
    "T42n1824_03b:0050c29": "觀便息。故名觀盡於緣。非緣非觀不知何以",
    "T42n1824_03b:0051a01": "美之。強名為中強稱為觀。問若無能緣所緣",
    "T42n1824_03b:0051a02": "是實相者。今論主稟二諦教發生二智。則境",
    "T42n1824_03b:0051a03": "是能生智是所生。智為能照。境是所照。應非",
    "T42n1824_03b:0051a04": "真實也。答作如此解境智能所者亦被破。今",
    "T42n1824_03b:0051a05": "明。論主因緣境智境雖生而無發。智雖照而",
    "T42n1824_03b:0051a06": "無知。此境智即是非境智。故不被破。問現有",
    "T42n1824_03b:0051a07": "能緣所緣。云何言無緣緣耶。答既言能所則",
    "T42n1824_03b:0051a08": "不所。既言所能則非能。以能所是因緣因緣",
    "T42n1824_03b:0051a09": "即寂滅。故知無能所也。長行為三。初明無緣",
    "T42n1824_03b:0051a10": "緣。二釋疑。三結無緣緣。就初又二。初法說",
    "T42n1824_03b:0051a11": "次舉譬。法說之中前明緣緣。次明無緣緣。有",
    "T42n1824_03b:0051a12": "色無色者問何故列色無色等法。答即此色",
    "T42n1824_03b:0051a13": "是緣緣。求此色不可得。故無緣緣。而不無緣",
    "T42n1824_03b:0051a14": "緣義。今只明緣緣即是無緣緣。若無緣緣者",
    "T42n1824_03b:0051a15": "云何得言緣緣空耶。只言色空豈得無色方",
    "T42n1824_03b:0051a16": "空耶。若聞色自安置世諦。聞空置第一義。此",
    "T42n1824_03b:0051a17": "是空者自空。不空者自不空耳。則是斷常二",
    "T42n1824_03b:0051a18": "見。今只是有者不有。豈得無有。只明空者不",
    "T42n1824_03b:0051a19": "空。豈得無空。故知。空有不二。但破偏執定有",
    "T42n1824_03b:0051a20": "定無。故言非有非無耳。成論十四種色。五根",
    "T42n1824_03b:0051a21": "五塵及四大也。數人十一種色。謂五根五塵",
    "T42n1824_03b:0051a22": "及無作假色也。無色者心及無為等總名無",
    "T42n1824_03b:0051a23": "色。有形無形者形必是色。色未必形故數人",
    "T42n1824_03b:0051a24": "有三種色。一可見有對色即青黃等。二不可",
    "T42n1824_03b:0051a25": "見有對色謂五根等。三不可見無對色謂無",
    "T42n1824_03b:0051a26": "作色。三種色中可見有對是有形。餘是無形",
    "T42n1824_03b:0051a27": "也。有漏者數人有緣縛相應縛名為有漏。無",
    "T42n1824_03b:0051a28": "此二縛名為無漏。論人無相心名無漏。取相",
    "T42n1824_03b:0051a29": "心名有漏。有為無為者三相所切名有為。無",
    "T42n1824_03b:0051b01": "三相名無為。入於法性一切皆空者第二明",
    "T42n1824_03b:0051b02": "無緣緣。問既有入法性。應有出法性。答有",
    "T42n1824_03b:0051b03": "二義。就二門說之故名為出入。就差別門說",
    "T42n1824_03b:0051b04": "故名為出。就無差別門說故名為入。二者約",
    "T42n1824_03b:0051b05": "迷悟明其出入。以迷故名出。悟故名入。迷",
    "T42n1824_03b:0051b06": "故言出實無所出。悟故言入實無所入。故華",
    "T42n1824_03b:0051b07": "嚴云。一切眾生入真實無所入。亦一切眾生",
    "T42n1824_03b:0051b08": "出真實無所出也。問誰是出法性人。答如薩",
    "T42n1824_03b:0051b09": "婆多分別有色無色決定相者。即是出法性",
    "T42n1824_03b:0051b10": "人也。無相無緣者無相無所緣。無緣無能緣",
    "T42n1824_03b:0051b11": "也。譬如眾流下第二譬說也。從流入海。海是",
    "T42n1824_03b:0051b12": "流海。從海出流。流是海流。無有異流之海。無",
    "T42n1824_03b:0051b13": "有異海之流。若有異流之海則海非流海。若",
    "T42n1824_03b:0051b14": "有異海之流則流非海流。實法可信下第二",
    "T42n1824_03b:0051b15": "釋疑。疑有緣緣是佛說無緣緣亦是佛說。云",
    "T42n1824_03b:0051b16": "何以無破有耶。是故釋云。無緣緣是真實說。",
    "T42n1824_03b:0051b17": "有緣緣是隨宜說。所以用無以破有。問何故",
    "T42n1824_03b:0051b18": "就此偈明權實耶。答此偈有二意。一者引正",
    "T42n1824_03b:0051b19": "破邪。二者舉實顯權。偈既云真實微妙法。則",
    "T42n1824_03b:0051b20": "知。有方便隨宜法也。是故無緣緣下第三結",
    "T42n1824_03b:0051b21": "破也。增上緣者解有二家。一云。穀牙生時萬",
    "T42n1824_03b:0051b22": "法不障。是以穀牙得生長增上。故萬法為增",
    "T42n1824_03b:0051b23": "上果作緣。故云增上。此從果受名。次解云。穀",
    "T42n1824_03b:0051b24": "牙生時萬法於牙各有增上勝力。如地有勝",
    "T42n1824_03b:0051b25": "持空有容受。以萬法各有增上之力。故當體",
    "T42n1824_03b:0051b26": "受增上名也。增上緣有通有別。所言通者一",
    "T42n1824_03b:0051b27": "切法不障一法。故一法得生則一切法為一",
    "T42n1824_03b:0051b28": "法作緣。一法不障一切法。故一切法得生則",
    "T42n1824_03b:0051b29": "一法為一切法作增上緣義。但增上緣通為",
    "T42n1824_03b:0051c01": "無為。而果但是有為。又雖不相障而終取一",
    "T42n1824_03b:0051c02": "時因果及前緣後果。無有前後亂相生義也。",
    "T42n1824_03b:0051c03": "別者如眼識從眼根生眼根望識。但是別相",
    "T42n1824_03b:0051c04": "增上緣。若如成實云從勝受名。故云增上。如",
    "T42n1824_03b:0051c05": "空明等生而名眼識不名色識。以從勝受名",
    "T42n1824_03b:0051c06": "故名增上緣也。破增上緣者然緣緣具攝一",
    "T42n1824_03b:0051c07": "切法。若破緣緣則已破一切法竟。但縱外情",
    "T42n1824_03b:0051c08": "更復破耳。偈為二。上半破下半呵。破有三",
    "T42n1824_03b:0051c09": "意。一者緣果無性。由果有緣緣無性也。由緣",
    "T42n1824_03b:0051c10": "有果果無自性。即無自性即無法也。二者緣",
    "T42n1824_03b:0051c11": "果無定。如萬法不障牙。牙是果萬法為緣。今",
    "T42n1824_03b:0051c12": "牙不障萬法牙即是緣。萬法為果。故知緣果",
    "T42n1824_03b:0051c13": "無有定性。三善惡無定。如施不障人天。故",
    "T42n1824_03b:0051c14": "是善因者。施亦不障三塗施則是惡因。故無",
    "T42n1824_03b:0051c15": "定性也。故無有有相者一有是緣有。一有是",
    "T42n1824_03b:0051c16": "果有。恐外云雖無定性應有無性因果。故今",
    "T42n1824_03b:0051c17": "明。有性乃有因果。無性則無因果。下半呵者",
    "T42n1824_03b:0051c18": "說有是事故是事有此是牒。不然二字則呵",
    "T42n1824_03b:0051c19": "之。長行為三。初釋偈。二結無增上緣。三釋佛",
    "T42n1824_03b:0051c20": "立有四緣之意。初又三。前牒下半。何以故下",
    "T42n1824_03b:0051c21": "以上半釋破之。有相無故已下還取下半呵",
    "T42n1824_03b:0051c22": "之。是故無增上緣第二結也。問何故就十二",
    "T42n1824_03b:0051c23": "明無增上緣。答細論十二相生實具四緣。一",
    "T42n1824_03b:0051c24": "往麁論十二相生正是增上緣。故就十二破",
    "T42n1824_03b:0051c25": "增上緣也。又此論破四緣意欲顯十二無生。",
    "T42n1824_03b:0051c26": "上以破十二中三緣故。今破十二中增上緣",
    "T42n1824_03b:0051c27": "也。佛隨凡夫分別有無故說者。此釋破立之",
    "T42n1824_03b:0051c28": "意。論主破之經不應明有。經若明有而須破",
    "T42n1824_03b:0051c29": "者即是破經。故今明。若據理則無。但隨凡",
    "T42n1824_03b:0052a01": "夫分別故說有耳。佛說有無則明不二。汝但",
    "T42n1824_03b:0052a02": "見二故是愚人。論主了達無二名為智者。汝",
    "T42n1824_03b:0052a03": "見因緣能所二不信不二。即是破經。論主知",
    "T42n1824_03b:0052a04": "佛意說二為令悟不二。即是申經也。問此中",
    "T42n1824_03b:0052a05": "云何名分別有無耶。答若通約四緣則攝有",
    "T42n1824_03b:0052a06": "為無為之體。故名有無。若偏據增上緣明有",
    "T42n1824_03b:0052a07": "無者。有即是上是事有故是事有。無即是事",
    "T42n1824_03b:0052a08": "無故是事無。蓋是隨凡夫分別十二是有無",
    "T42n1824_03b:0052a09": "耳。十二本不生故不有。今亦不滅故不無也。",
    "T42n1824_03b:0052a10": "略廣眾緣中此第三一偈結破。上半結下半",
    "T42n1824_03b:0052a11": "呵責。青目意以前三偈總破為略。後四偈別",
    "T42n1824_03b:0052a12": "破為廣。古三論師不用青目注。而四偈破因",
    "T42n1824_03b:0052a13": "緣。三偈破三緣。此七偈破四緣。名之為廣。此",
    "T42n1824_03b:0052a14": "下四偈結破四緣名之為略。什公云。會指無",
    "T42n1824_03b:0052a15": "捲為略。散指亦無為廣。河西道朗師破四緣",
    "T42n1824_03b:0052a16": "為略。破六因為廣。曇影云。破四緣合生法",
    "T42n1824_03b:0052a17": "為略。四緣各生法為廣。依毘曇心法具從四",
    "T42n1824_03b:0052a18": "緣生。色法從二緣生。除緣緣及次第。非色非",
    "T42n1824_03b:0052a19": "心法有二分。若無想定滅盡定從三緣生。除",
    "T42n1824_03b:0052a20": "緣緣餘非色不相應行如色說也。下半呵云。",
    "T42n1824_03b:0052a21": "因緣中若無者。此是四緣中求果不可得言",
    "T42n1824_03b:0052a22": "無。非是因中無果之無也。今且依青目意結",
    "T42n1824_03b:0052a23": "上總別破者。發生下非緣決破意也。以廣略",
    "T42n1824_03b:0052a24": "就緣中求果不可得。當知緣中無果。以緣中",
    "T42n1824_03b:0052a25": "無果非緣亦無。若二俱是無則不應俱生果。",
    "T42n1824_03b:0052a26": "是以結破也。又所以結廣略者欲生下半呵",
    "T42n1824_03b:0052a27": "責故也。上雖破而未呵。夫欲呵者必須先騰",
    "T42n1824_03b:0052a28": "其失方得呵失。故上半騰失下半呵失也。又",
    "T42n1824_03b:0052a29": "有廣略者望十二門論意。上總別破並是廣。",
    "T42n1824_03b:0052b01": "今略廣則是略。以攝上總別為今略廣。今略",
    "T42n1824_03b:0052b02": "廣為上總別故也。若謂緣無果下自上來是",
    "T42n1824_03b:0052b03": "第一破四緣生果竟。今第二舉非緣決之。問",
    "T42n1824_03b:0052b04": "何故舉非緣決之。答四意。一者明非有非無",
    "T42n1824_03b:0052b05": "義。四緣中求果不可得。故不可言有。又不",
    "T42n1824_03b:0052b06": "從非緣出故則果不可無。破有無二見顯示",
    "T42n1824_03b:0052b07": "中道故也。二者欲斷執生之心。雖破四緣生",
    "T42n1824_03b:0052b08": "而意終謂果從四緣生。此心不去。故舉非緣",
    "T42n1824_03b:0052b09": "決之。令計生心畢竟盡。三者欲防外人起邪",
    "T42n1824_03b:0052b10": "見心。聞求四緣生果不得。便謂非四緣能生",
    "T42n1824_03b:0052b11": "果。是故今明非緣亦不生。四欲令外人悟緣",
    "T42n1824_03b:0052b12": "非緣不二。故俱破緣非緣生也。上半取意。意",
    "T42n1824_03b:0052b13": "云。雖略廣求四緣中果無。而果終從四緣生。",
    "T42n1824_03b:0052b14": "若果不從四緣生。離四緣外更無復法。當從",
    "T42n1824_03b:0052b15": "何處生耶。又眼見果從四緣中出。是故四緣",
    "T42n1824_03b:0052b16": "必定生果。又緣非緣終有異。非緣既不生。緣",
    "T42n1824_03b:0052b17": "則應生。下半舉非緣決者。四緣中無果非緣",
    "T42n1824_03b:0052b18": "亦無。則應等生。不爾應等不生。若等無而緣",
    "T42n1824_03b:0052b19": "生非緣不生者。亦應非緣生而四緣不生也。",
    "T42n1824_03b:0052b20": "問此舉何處非緣以決之耶。答從初至略廣",
    "T42n1824_03b:0052b21": "偈已來。破外立四緣偈上三句竟。今此一偈",
    "T42n1824_03b:0052b22": "破外人更無第五緣。彼謂世性等為第五緣。",
    "T42n1824_03b:0052b23": "故非緣中無果。所以今舉非緣決之。令知緣",
    "T42n1824_03b:0052b24": "與非緣一切不生。又難其四緣生成非緣。此",
    "T42n1824_03b:0052b25": "非緣亦不生果。又就四緣中互論緣非緣也。",
    "T42n1824_03b:0052b26": "若果從緣生此是破四緣中第三結破。開為",
    "T42n1824_03b:0052b27": "二別。初一行半結無所生之果。次半偈結無",
    "T42n1824_03b:0052b28": "能生緣非緣。一行半為二。初五句結破果不",
    "T42n1824_03b:0052b29": "從緣生。次一句結破果不從非緣生。五句為",
    "T42n1824_03b:0052c01": "二。初四句列果不從緣生。次一句結果不從",
    "T42n1824_03b:0052c02": "緣生。初四句為三門。第一句列所破門。第二",
    "T42n1824_03b:0052c03": "句列能破門。下半列呵責門。若果從緣生即",
    "T42n1824_03b:0052c04": "是上四緣生諸法。果即所生。緣是能生。總",
    "T42n1824_03b:0052c05": "舉一切能所也。是緣無自性列能破也。彼計。",
    "T42n1824_03b:0052c06": "以緣有生果自性果有從緣自性。上總別二",
    "T42n1824_03b:0052c07": "門求緣無能生之性。求果無所生之性。故云",
    "T42n1824_03b:0052c08": "無性。又緣由果有緣無自性。果由緣有果無",
    "T42n1824_03b:0052c09": "自性。又緣復賴緣緣無性也。又果生緣壞。緣",
    "T42n1824_03b:0052c10": "則改變。故無性也。下半呵云。從無自性生",
    "T42n1824_03b:0052c11": "者此意非是奪其自性。計其無自生。乃明都",
    "T42n1824_03b:0052c12": "無能生所生性。云何乃於無生法中計有生",
    "T42n1824_03b:0052c13": "耶。餘並如文。影師釋此二偈二意。初偈列品。",
    "T42n1824_03b:0052c14": "次偈結品。二云。初偈緣無故果無。後偈果無",
    "T42n1824_03b:0052c15": "故緣無。觀長行如吾釋也。長行破緣故說非",
    "T42n1824_03b:0052c16": "緣實無非緣法者。一意云。外人四緣攝一切",
    "T42n1824_03b:0052c17": "法盡。四緣以外無復非緣。而言有者蓋是橫",
    "T42n1824_03b:0052c18": "計有耳。二意云。以破汝緣故緣成非緣。何",
    "T42n1824_03b:0052c19": "處別有非緣而能生耶。問何以故緣非緣並",
    "T42n1824_03b:0052c20": "破。但破果不破非果。答內外同見一果故果",
    "T42n1824_03b:0052c21": "則無異。而內計從四緣生。外執從世性等生。",
    "T42n1824_03b:0052c22": "故有緣非緣也。",
    "T42n1824_03b:0052c23": "中觀論疏卷第三末"
}