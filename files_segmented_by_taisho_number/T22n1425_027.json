{
    "T22n1425_027:0443b02": "摩訶僧祇律卷第二十七",
    "T22n1425_027:0443b04": "東晉天竺三藏佛陀跋陀羅",
    "T22n1425_027:0443b05": "共法顯譯",
    "T22n1425_027:0443b06": "明雜誦跋渠法之五",
    "T22n1425_027:0443b07": "羯磨法者，佛住舍衛城，廣說如上。爾時瞻波",
    "T22n1425_027:0443b08": "比丘諍訟相言不和合住。諸比丘以是因緣",
    "T22n1425_027:0443b09": "往白世尊。佛語諸比丘：「從今日僧應羯磨，優",
    "T22n1425_027:0443b10": "波離為瞻波比丘斷當事。」羯磨人應作是說：",
    "T22n1425_027:0443b11": "「大德僧聽！長老優波離五法成就。若僧時到，",
    "T22n1425_027:0443b12": "僧拜長老優波離為瞻波比丘斷當事。白如",
    "T22n1425_027:0443b13": "是。」「大德僧聽！長老優波離五法成就，僧今拜",
    "T22n1425_027:0443b14": "優波離為瞻波比丘斷當事。諸大德忍僧拜",
    "T22n1425_027:0443b15": "優波離為瞻波比丘斷當事忍者默然，若不",
    "T22n1425_027:0443b16": "忍者便說。是第一羯磨。」第二、第三亦如是。「僧",
    "T22n1425_027:0443b17": "已拜優波離為瞻波比丘斷當事竟，僧忍默",
    "T22n1425_027:0443b18": "然故，是事如是持。」羯磨法者有二十八白一",
    "T22n1425_027:0443b19": "羯磨，如前說。八白三羯磨：拜斷事人、拜教誡",
    "T22n1425_027:0443b20": "比丘尼人、拜一月羯磨、[袖-由+(旃-方)]羯磨、癡羯磨、發",
    "T22n1425_027:0443b21": "露羯磨、覆鉢羯磨、拜學家羯磨，是名八白三",
    "T22n1425_027:0443b22": "羯磨。是中拜斷事人、拜教誡比丘尼人，眾僧",
    "T22n1425_027:0443b23": "應求不離衣宿羯磨，一月、[袖-由+(旃-方)]羯磨，前人應",
    "T22n1425_027:0443b24": "從僧乞癡羯磨。說他罪羯磨，是羯磨應內界",
    "T22n1425_027:0443b25": "僧現前作羯磨，非外界。學家羯磨、覆鉢羯磨，",
    "T22n1425_027:0443b26": "應界內僧現前作羯磨，非外界。斷事人受拜",
    "T22n1425_027:0443b27": "已不得停住，若晨起受拜晡時應發，晡時受",
    "T22n1425_027:0443b28": "拜晨起應發。去時不得從檀越迂迴道，應",
    "T22n1425_027:0443b29": "從直道；若直道有難者迴道無罪。到彼已不",
    "T22n1425_027:0443c01": "得停住，待客比丘食。若晡時到者晨起應斷，",
    "T22n1425_027:0443c02": "晨起到者晡時應斷，不得染衣、熏鉢、坐禪、誦",
    "T22n1425_027:0443c03": "經。若事難斷，中間閑者作無罪。斷事竟還亦",
    "T22n1425_027:0443c04": "如是，是名羯磨法。園田法者，",
    "T22n1425_027:0443c05": "佛住舍衛城，廣說如上。爾時諸比丘，以僧田",
    "T22n1425_027:0443c06": "地或借人、或賣、或自私受用。諸比丘以是因",
    "T22n1425_027:0443c07": "緣往白世尊。佛告諸比丘：「從今日後眾僧田",
    "T22n1425_027:0443c08": "地不得借人、不得賣、不得私受用，正使一切",
    "T22n1425_027:0443c09": "集僧亦不得借人、不得賣、不得私受用。若集",
    "T22n1425_027:0443c10": "僧借人、賣、私受用者，越毘尼罪。」若園田地好，",
    "T22n1425_027:0443c11": "惡人欲侵者，得語檀越：「知是地。」若檀越言：「此",
    "T22n1425_027:0443c12": "是好園田，何故知？」應答言：「此園田雖好，惡人",
    "T22n1425_027:0443c13": "欲侵，任檀越轉易。」",
    "T22n1425_027:0443c14": "復次佛住舍衛城，廣說如上。爾時僧地、王地、",
    "T22n1425_027:0443c15": "並王地入僧地中。時王波斯匿語尊者阿難",
    "T22n1425_027:0443c16": "言：「王地入僧地中，可持繩來共分地。」阿難答",
    "T22n1425_027:0443c17": "言：「須我白佛。」阿難以是事往白世尊。佛語阿",
    "T22n1425_027:0443c18": "難：「汝往語王：『王是地主，沙門釋子依王而住，",
    "T22n1425_027:0443c19": "不應共王分地。』」阿難受教，即詣王所作是言：",
    "T22n1425_027:0443c20": "「佛語大王：『王是地主，沙門釋子依王而住，不",
    "T22n1425_027:0443c21": "得與王分地。』」王言：「若然者，一切並施與僧。」今",
    "T22n1425_027:0443c22": "日故名王園，後人得知。復次佛住舍衛城，廣",
    "T22n1425_027:0443c23": "說如上。爾時僧有空地，時有長者來問：「是誰",
    "T22n1425_027:0443c24": "空地？」答言：「是僧地。」長者言：「若僧地者可與",
    "T22n1425_027:0443c25": "我，我欲為僧作房。」僧即與，經久不作。復有一",
    "T22n1425_027:0443c26": "居士問言：「是誰空地？」答言：「僧地。」居士言：「可與",
    "T22n1425_027:0443c27": "我，我欲為僧作房。」比丘答言：「本已有長者索，",
    "T22n1425_027:0443c28": "但不作。」居士言：「尊者但與我，何憂不作？」比",
    "T22n1425_027:0443c29": "丘即與。居士為功德，傾家財寶作好房舍，辦",
    "T22n1425_027:0444a01": "種種飲食供養眾僧，即以房舍施僧。復請前",
    "T22n1425_027:0444a02": "長者來共隨喜，長者見已問言：「尊者！是誰作",
    "T22n1425_027:0444a03": "房？」答言：「某甲居士。」長者言：「此地已先與我，",
    "T22n1425_027:0444a04": "何故復與居士？」諸比丘以是因緣往白世尊。",
    "T22n1425_027:0444a05": "佛言：「何故不先作要持地與他？從今日後不",
    "T22n1425_027:0444a06": "聽應不先作要持地與人。僧有空地，若人",
    "T22n1425_027:0444a07": "來索與僧作房者，應先與要齊幾時得作？若",
    "T22n1425_027:0444a08": "前人言：『齊爾許時作。』應語言：『若爾許時不作",
    "T22n1425_027:0444a09": "者，當更與餘人。』若二人俱索，一人言：『我為眾",
    "T22n1425_027:0444a10": "僧作一重閣。』一人言：『我作二重閣。』僧應與二",
    "T22n1425_027:0444a11": "重者。如是三、四重乃至七重。若俱言作七重",
    "T22n1425_027:0444a12": "者，爾時當相望其人，應與能成辦者。若二人",
    "T22n1425_027:0444a13": "俱能成辦，應與眷屬多者。若不先作要與地",
    "T22n1425_027:0444a14": "者，越毘尼罪。」",
    "T22n1425_027:0444a15": "復次佛住舍衛城，廣說如上。爾時比丘於僧",
    "T22n1425_027:0444a16": "地中作草屋，時上座來次第付房，此比丘不",
    "T22n1425_027:0444a17": "與。諸比丘以是因緣往白世尊。佛告諸比丘：",
    "T22n1425_027:0444a18": "「若僧地中作房，上座來次第不與者，應持草",
    "T22n1425_027:0444a19": "木更餘處去。若僧地中作房，上座來不次第",
    "T22n1425_027:0444a20": "與者，越毘尼罪。」田宅法者，若眾僧有好田宅",
    "T22n1425_027:0444a21": "貴價，與惡人隣接，欲侵欺者，得語檀越：「知是",
    "T22n1425_027:0444a22": "田宅。」若檀越言：「此貴價田宅，何故欲知？」應語",
    "T22n1425_027:0444a23": "言：「此田宅雖好，惡人隣接，常欲侵奪。」若言：「欲",
    "T22n1425_027:0444a24": "轉易耶？」答言：「任檀越知。」若檀越轉易者無罪。",
    "T22n1425_027:0444a25": "是名田宅法。僧伽藍法者，",
    "T22n1425_027:0444a26": "佛住舍衛城，廣說如上。爾時比丘逼僧伽藍",
    "T22n1425_027:0444a27": "作房，舊知事人語言：「長老！莫逼僧住處起房。」",
    "T22n1425_027:0444a28": "此比丘言：「長老！我為僧作房，莫於中作障礙。」",
    "T22n1425_027:0444a29": "二人共諍不解，遂至佛所，以上事具白世尊。",
    "T22n1425_027:0444b01": "佛言：「從今日後不得逼僧舊住處為僧作房，",
    "T22n1425_027:0444b02": "舊比丘亦不得於中作障礙。若二知事比丘",
    "T22n1425_027:0444b03": "意相得者，得共一覆別障、別覆共障、共覆共",
    "T22n1425_027:0444b04": "障、別覆別障。若二人不相憙者，別覆別障作。",
    "T22n1425_027:0444b05": "若逼舊房為僧作屋者，越毘尼罪。為僧作房",
    "T22n1425_027:0444b06": "於中障礙者，亦越毘尼罪」",
    "T22n1425_027:0444b07": "復次佛住舍衛城，廣說如上。爾時比丘多人",
    "T22n1425_027:0444b08": "行處起聲聞塔，諸居士來欲禮拜世尊，見已",
    "T22n1425_027:0444b09": "嫌言：「來欲禮拜世尊足，未見世尊先見死人",
    "T22n1425_027:0444b10": "塚。」諸比丘以是因緣往白世尊。佛告諸比丘：",
    "T22n1425_027:0444b11": "「汝云何多人行處先不羯磨地而起聲聞塔？",
    "T22n1425_027:0444b12": "從今日後不聽多人行處先不羯磨地而起聲",
    "T22n1425_027:0444b13": "聞塔，應當先作求聽羯磨。」羯磨人應作是說：",
    "T22n1425_027:0444b14": "「大德僧聽！某甲比丘無常若般泥洹，若僧時",
    "T22n1425_027:0444b15": "到，僧某甲比丘無常若般泥洹，於此處起",
    "T22n1425_027:0444b16": "聲聞塔。諸大德僧聽若甲比丘於此處起聲",
    "T22n1425_027:0444b17": "聞塔，僧忍默然故，是事如是持。」若不和合者",
    "T22n1425_027:0444b18": "應語：「長老！世尊說四人應起塔起相輪懸施",
    "T22n1425_027:0444b19": "幡蓋，如來、聲聞、辟支佛、轉輪聖王是。無常比",
    "T22n1425_027:0444b20": "丘若是須陀洹應語須陀洹、斯陀含、阿那含、",
    "T22n1425_027:0444b21": "阿羅漢應語阿羅漢。」若言：「持律。」若言：「法師。」若",
    "T22n1425_027:0444b22": "言：「營事。」德望比丘應語：「長老！是人持戒賢善，",
    "T22n1425_027:0444b23": "多供養僧，執事有勞應與起塔。」如是語已當",
    "T22n1425_027:0444b24": "為起塔。作聲聞塔，不得先見塔後見世尊，",
    "T22n1425_027:0444b25": "當令先見世尊後見塔，不得在多人行處當",
    "T22n1425_027:0444b26": "在屏處，不得在比丘經行處。若多人行處起",
    "T22n1425_027:0444b27": "聲聞塔者，越毘尼罪。",
    "T22n1425_027:0444b28": "復次佛住舍衛城，廣說如上。爾時尊者迦露，",
    "T22n1425_027:0444b29": "在迦尸耆梨大邑住。時有上座比丘來次第",
    "T22n1425_027:0444c01": "付房而不肯與，瞋恚捉钁自斲房破。諸比",
    "T22n1425_027:0444c02": "丘以是因緣往白世尊：「此比丘犯何等罪？」佛",
    "T22n1425_027:0444c03": "言：「破六種得偷蘭遮。何等六？破鉢、破衣、破塔、",
    "T22n1425_027:0444c04": "破房、破僧、破界。」破鉢者，鉢有三種上、中、下。若",
    "T22n1425_027:0444c05": "一一瞋恚破者，得偷蘭罪。若鉢破欲綴，誤鑽",
    "T22n1425_027:0444c06": "破者無罪。若拘鉢多羅鍵鎡，瞋破者，得越",
    "T22n1425_027:0444c07": "毘尼罪。破衣者，三衣中若一一衣瞋裂者，",
    "T22n1425_027:0444c08": "得偷蘭罪。若欲易邊著中、中著邊、若補作",
    "T22n1425_027:0444c09": "兩重，無罪。若尼師壇及餘種種衣瞋裂破，越",
    "T22n1425_027:0444c10": "毘尼罪。破塔者，若瞋恚破世尊塔者，得偷蘭",
    "T22n1425_027:0444c11": "罪，業行罪報多。若欲治更作好者，無罪。若尼",
    "T22n1425_027:0444c12": "揵塔及餘外道塔瞋恚破者，越毘尼罪。破",
    "T22n1425_027:0444c13": "房者，瞋恚破僧房者，偷蘭罪。若欲更好作者",
    "T22n1425_027:0444c14": "無罪。若瞋恚破外道僧房者，越毘尼罪。破僧",
    "T22n1425_027:0444c15": "者，瞋恚破和合僧，偷蘭罪，業行果報一劫",
    "T22n1425_027:0444c16": "泥梨中。破界者，若瞋恚過界作不名作，偷蘭",
    "T22n1425_027:0444c17": "罪。得捨界已更羯磨界，是名破六種偷蘭罪。",
    "T22n1425_027:0444c18": "復次佛住舍衛城，廣說如上。爾時尊者羅",
    "T22n1425_027:0444c19": "睺羅跋耆國遊行，漸漸至波羅柰林聚落。",
    "T22n1425_027:0444c20": "此聚落中有一居士，為羅睺羅起房。羅睺羅",
    "T22n1425_027:0444c21": "受已復遊行，是居士以此房更施餘比丘。羅",
    "T22n1425_027:0444c22": "睺羅還，如線經中廣說。乃至羅睺羅白佛",
    "T22n1425_027:0444c23": "言：「世尊！此房誰應得？」佛語羅睺羅：「若居士",
    "T22n1425_027:0444c24": "居士兒信心歡喜作房施僧，施僧已還轉施",
    "T22n1425_027:0444c25": "眾多人，是非法施、非法受用。若施眾多人已",
    "T22n1425_027:0444c26": "還轉與一人，是非法施、非法受用。若施一人",
    "T22n1425_027:0444c27": "已轉與眾多人、若施眾多人已轉與眾僧，",
    "T22n1425_027:0444c28": "是非法施、非法受用。施僧已不轉與眾多人、",
    "T22n1425_027:0444c29": "施眾多人已不轉與一人，是名如法施、如",
    "T22n1425_027:0445a01": "法受用。」佛語羅睺羅：「前與者是施，後與者",
    "T22n1425_027:0445a02": "非施。是王地依止住是中前，作前施，功德日",
    "T22n1425_027:0445a03": "夜增長。羅睺羅！汝應得房，後者不應得。」是名",
    "T22n1425_027:0445a04": "僧伽藍法。營事法者，",
    "T22n1425_027:0445a05": "佛住王舍城，廣說如上。如尊者達膩迦瓦",
    "T22n1425_027:0445a06": "師子作房，如第二波羅夷中說，乃至作是嫌",
    "T22n1425_027:0445a07": "言：「我辛苦作房，不避寒暑作房纔成，上座",
    "T22n1425_027:0445a08": "已奪，如猫伺鼠。」諸比丘以是因緣往白世尊。",
    "T22n1425_027:0445a09": "佛告諸比丘：「是營事比丘作房甚苦，應羯磨",
    "T22n1425_027:0445a10": "與營事比丘五年住。」羯磨人應作是說：「大德",
    "T22n1425_027:0445a11": "僧聽！某甲比丘欲為僧作房。若僧時到，僧某",
    "T22n1425_027:0445a12": "甲營事比丘為僧作房，欲從僧中乞五年住。」",
    "T22n1425_027:0445a13": "「諸大德聽某甲營事比丘欲從僧乞五年住，",
    "T22n1425_027:0445a14": "僧忍默然故，是事如是持。」是比丘應乞，偏",
    "T22n1425_027:0445a15": "袒右肩胡跪合掌，作是言：「大德僧聽！我某甲",
    "T22n1425_027:0445a16": "比丘為僧作房，今從僧乞營事五年住。哀愍",
    "T22n1425_027:0445a17": "故！惟願僧與我營事五年住。」如是三乞。羯磨",
    "T22n1425_027:0445a18": "人應作是說：「大德僧聽！某甲比丘為僧作房，",
    "T22n1425_027:0445a19": "已從僧乞五年營事住。若僧時到，僧與某甲",
    "T22n1425_027:0445a20": "比丘五年營事住。白如是。」「大德僧聽！某甲比",
    "T22n1425_027:0445a21": "丘為僧作房，已從僧乞五年營事住。僧今與",
    "T22n1425_027:0445a22": "某甲比丘營事五年住。諸大德忍僧與某甲",
    "T22n1425_027:0445a23": "比丘營事五年住者默然，若不忍者便說。是",
    "T22n1425_027:0445a24": "第一羯磨。」第二、第三亦如是說。「僧已與某甲",
    "T22n1425_027:0445a25": "比丘五年營事住竟，僧忍默然故，是事如是",
    "T22n1425_027:0445a26": "持。」僧已羯磨與五年住，還得自所作房，復應",
    "T22n1425_027:0445a27": "次第得僧房。若有上座來，次第得者應與，羯",
    "T22n1425_027:0445a28": "磨得者不應與。若欲遊行者，是二房應付僧",
    "T22n1425_027:0445a29": "隨次第住：「我來時當還取。」後來時從前日令",
    "T22n1425_027:0445b01": "滿。若先是僧房破壞，更易戶向二年、三年，隨",
    "T22n1425_027:0445b02": "功夫多少，應羯磨與住。若空房不任住，治",
    "T22n1425_027:0445b03": "事者應與一時住。若床机、枕褥垢膩破更浣",
    "T22n1425_027:0445b04": "染補治事者，應與一時住。若中間比丘嫌者，",
    "T22n1425_027:0445b05": "越毘尼罪，是名營事法。床褥法者，",
    "T22n1425_027:0445b06": "佛住舍衛城，廣說如上。爾時比丘安居中間，",
    "T22n1425_027:0445b07": "上座來隨次第取房，比丘運輦出房。佛知而",
    "T22n1425_027:0445b08": "故問比丘：「是客比丘耶？」「非也。世尊！」「是去比",
    "T22n1425_027:0445b09": "丘耶？」「非也。世尊！」「是何等比丘運輦？」答言：「世尊！",
    "T22n1425_027:0445b10": "隨次第取房，是故運徙。」佛告諸比丘：「汝等",
    "T22n1425_027:0445b11": "云何一切時隨上座次第起？從今日後不聽",
    "T22n1425_027:0445b12": "一切時隨上座次第起。僧應拜成就五法人",
    "T22n1425_027:0445b13": "知付房舍床褥。何等五法？不隨愛、不隨瞋、不",
    "T22n1425_027:0445b14": "隨怖、不隨癡、知得不得，是名五。」羯磨人應",
    "T22n1425_027:0445b15": "作是說：「大德僧聽！某甲比丘五法成就。若僧",
    "T22n1425_027:0445b16": "時到，僧拜某甲比丘典知付房舍床褥。白如",
    "T22n1425_027:0445b17": "是。」「大德僧聽！某甲比丘五法成就，僧今拜典",
    "T22n1425_027:0445b18": "知付房舍床褥。諸大德忍僧拜某甲比丘典知",
    "T22n1425_027:0445b19": "付房舍床褥忍者默然。若不忍者便說。」「僧已",
    "T22n1425_027:0445b20": "忍拜某甲比丘典知付房舍床褥竟，僧忍默",
    "T22n1425_027:0445b21": "然故，是事如是持。」羯磨已，從三月十六日已",
    "T22n1425_027:0445b22": "去，應語檀越浣治床褥、房舍、治禪坊、講堂、溫",
    "T22n1425_027:0445b23": "室、廁屋、治門屋、井屋、僧伽藍所有及齋日飲",
    "T22n1425_027:0445b24": "食，安居衣應一一條疏。若城邑聚落僧住處",
    "T22n1425_027:0445b25": "遠者，至四月十三日應付房。若不相容受者",
    "T22n1425_027:0445b26": "得餘處去。若住處相近者，十五日應付房，應",
    "T22n1425_027:0445b27": "眾僧中讀此疏：「某甲僧伽藍，有爾許房舍、爾",
    "T22n1425_027:0445b28": "許床褥、爾許齋日飲食、爾許衣。」上座應語：「付",
    "T22n1425_027:0445b29": "房舍共一安居施。」作是語已應付房舍，不得",
    "T22n1425_027:0445c01": "與沙彌房。若和上、阿闍梨言：「但與房舍，我自",
    "T22n1425_027:0445c02": "料理。」得與。若房舍多者，一人與兩房。若不肯",
    "T22n1425_027:0445c03": "取兩：「我正得一房足。」爾時應語：「是不為受",
    "T22n1425_027:0445c04": "用故與，為治事故與。」若比丘多、房舍少者，",
    "T22n1425_027:0445c05": "應兩人三人共與一房。若故不足，應五人、十",
    "T22n1425_027:0445c06": "人共與一房。若正有一大堂者，一切比丘應",
    "T22n1425_027:0445c07": "入中住。上座應與臥床，餘者與坐床。若故",
    "T22n1425_027:0445c08": "不足者，上座與坐床，餘者敷草蓐。若故不",
    "T22n1425_027:0445c09": "足者，上座敷草蓐，餘者跏趺坐。若復不足",
    "T22n1425_027:0445c10": "者，上座跏趺坐，餘者立住。若復不足者，上座",
    "T22n1425_027:0445c11": "立，餘者出外樹下、若空地。若冬時付房舍，治",
    "T22n1425_027:0445c12": "事故與，受用故與，若上座來隨次第住。春時",
    "T22n1425_027:0445c13": "付房舍，治事故與、受用故與，若上座來隨次",
    "T22n1425_027:0445c14": "第住。安居時付房舍，治事故與、受用故與，上",
    "T22n1425_027:0445c15": "座來不應次第住。若比丘不知法，安居中索",
    "T22n1425_027:0445c16": "次第房，不得即嫌，應語：「住！須我問知房舍人。」",
    "T22n1425_027:0445c17": "應語知房人言：「長老！有客比丘上座來語我",
    "T22n1425_027:0445c18": "起。」知房人應呵責言：「長老！汝不善知戒相。云",
    "T22n1425_027:0445c19": "何安居中起他？汝不知耶？不得一切時驅他",
    "T22n1425_027:0445c20": "起。」若冬春上座來次第應起，不起者，越毘尼",
    "T22n1425_027:0445c21": "罪。若比丘不善知戒相，安居時驅他起者，",
    "T22n1425_027:0445c22": "越毘尼罪。是名床褥法。恭敬法者，佛拘薩",
    "T22n1425_027:0445c23": "羅國遊行。世尊初夜為聲聞說法，中夜自還",
    "T22n1425_027:0445c24": "房。爾時諸比丘，有供給人先為取房，聽法已",
    "T22n1425_027:0445c25": "各到房眠。爾時尊者舍利弗、目連無供給人。",
    "T22n1425_027:0445c26": "初夜聽法已，中夜到房撓戶。問言：「是誰？」答",
    "T22n1425_027:0445c27": "言：「是舍利弗。」「房已滿。大智！」復有撓戶，問言：",
    "T22n1425_027:0445c28": "「是誰？」答言：「我是大目連。」「房已滿。大神足！」二人",
    "T22n1425_027:0445c29": "不得房已，一人在屋檐下坐、一人在樹下坐。",
    "T22n1425_027:0446a01": "時天夜雨，檐下坐者說是偈言：",
    "T22n1425_027:0446a02": "「檐下跏趺坐，　　屋漏兩膝頭；",
    "T22n1425_027:0446a03": "　已得安樂住，　　當斷後邊身。」",
    "T22n1425_027:0446a04": "樹下坐者，說是偈言：",
    "T22n1425_027:0446a05": "「樹下知止足，　　乞食草蓐坐，",
    "T22n1425_027:0446a06": "　是二不貪著，　　當斷後邊身。」",
    "T22n1425_027:0446a07": "時有優婆塞，晨起來欲禮覲世尊，見已嫌",
    "T22n1425_027:0446a08": "言：「云何沙門釋子無恭敬法，如是大德人而",
    "T22n1425_027:0446a09": "不與房住？」諸比丘以是因緣往白世尊。佛言：",
    "T22n1425_027:0446a10": "「是正應為世人所嫌。」佛告諸比丘：「待我拘薩",
    "T22n1425_027:0446a11": "羅國遊行還舍衛城，語我：『當為諸比丘制恭",
    "T22n1425_027:0446a12": "敬法。』」還已，諸比丘以是因緣往白世尊。佛告",
    "T22n1425_027:0446a13": "諸比丘：「誰應最上坐、先取水、先受食？誰應受",
    "T22n1425_027:0446a14": "禮？誰應起迎？誰應合掌低頭恭敬？」或有比丘",
    "T22n1425_027:0446a15": "言：「世尊子應受。」有比丘言：「世尊親里應受。」復",
    "T22n1425_027:0446a16": "有言：「世尊侍者應受。」復有言：「阿羅漢應受。」剎",
    "T22n1425_027:0446a17": "利出家者言：「剎利應受。」婆羅門出家者言：「婆",
    "T22n1425_027:0446a18": "羅門應受。」毘舍出家者言：「毘舍應受。」首陀羅",
    "T22n1425_027:0446a19": "出家者言：「首陀羅應受。」佛告諸比丘：「汝等各",
    "T22n1425_027:0446a20": "各長慢故作是語，與世尊子乃至首陀羅，非",
    "T22n1425_027:0446a21": "是人法。如來、應供、正遍知當為汝等說人法。」",
    "T22n1425_027:0446a22": "如線經中廣說。乃至佛告諸比丘：「從今日後",
    "T22n1425_027:0446a23": "制戒，先出家者應受禮起迎合掌低頭恭敬，",
    "T22n1425_027:0446a24": "先出家者應作上座，應先受請、先坐、先取水、",
    "T22n1425_027:0446a25": "先受食。」諸比丘歎言：「世尊能讚說應恭敬長",
    "T22n1425_027:0446a26": "老。」佛言：「不但今日能讚說恭敬長老，過去世",
    "T22n1425_027:0446a27": "時已曾如是。」諸比丘白佛言：「願欲聞之。」佛告",
    "T22n1425_027:0446a28": "諸比丘：「乃往過去久遠世時，有三獸巔多鳥、",
    "T22n1425_027:0446a29": "獼猴、象，共在尼拘類樹下。象言：『我等三類共",
    "T22n1425_027:0446b01": "在一處，此中誰大？誰應受恭敬？』象言：『我曾騎",
    "T22n1425_027:0446b02": "此樹過。』獼猴言：『我本曾尿此樹上。』鳥言：『我本",
    "T22n1425_027:0446b03": "雪山下噉此菓來，於糞於此，遂生此樹。』爾時",
    "T22n1425_027:0446b04": "鳥最大，二獸恭敬鳥故，命終皆生善處。爾",
    "T22n1425_027:0446b05": "時象者我身是。汝等應恭敬上座，如是毘尼",
    "T22n1425_027:0446b06": "得增長。」是名恭敬法。初受請者，有人來請，",
    "T22n1425_027:0446b07": "應先請上座。若檀越未曾為福，請年少比丘",
    "T22n1425_027:0446b08": "者，應語上座處，是名初受請。在上座坐者，敷",
    "T22n1425_027:0446b09": "座時不得使年少座高、上座座卑，應當上座",
    "T22n1425_027:0446b10": "座高、年少座卑。當令齊整正直坐具，好者應",
    "T22n1425_027:0446b11": "與上座，不好者與下座。若檀越家請為知識",
    "T22n1425_027:0446b12": "比丘敷好床褥者，不得諍，從施主意。若五年",
    "T22n1425_027:0446b13": "大會時，眾人猥多，下至上座八人應當如法",
    "T22n1425_027:0446b14": "敷座，下座隨宜，是名上座坐法。先受食者，行",
    "T22n1425_027:0446b15": "食時，應先與上座。若檀越未曾設福，先與年",
    "T22n1425_027:0446b16": "少者，應當語上座處：「行飯時應取好者與上",
    "T22n1425_027:0446b17": "座。」如是行一切飲食時，應教好者與上座。",
    "T22n1425_027:0446b18": "若檀越家請食時，差別與者，從施家意，不得",
    "T22n1425_027:0446b19": "與諍。若五年大會時，眾人猥多，從上座下至",
    "T22n1425_027:0446b20": "八人應與好者，下座隨宜與之。是名先受食。",
    "T22n1425_027:0446b21": "禮拜恭敬起迎低頭合掌者，爾時禮膝禮脛，",
    "T22n1425_027:0446b22": "諸比丘以是因緣往白世尊。佛言：「從今日後",
    "T22n1425_027:0446b23": "應當禮足。」時諸比丘從他索足作禮，擾亂修",
    "T22n1425_027:0446b24": "行者。諸比丘以是因緣往白世尊。佛言：「從今",
    "T22n1425_027:0446b25": "日後當口說和南。」時比丘調戲故作是言：「和",
    "T22n1425_027:0446b26": "南尊者。和南尊者！」復擾亂他。諸比丘以是因",
    "T22n1425_027:0446b27": "緣往白世尊。佛言：「從今日後和南有三種：身、",
    "T22n1425_027:0446b28": "口、心。身者，前人若坐、若立住，頭面禮足，是名",
    "T22n1425_027:0446b29": "身。口者，若前人遠遙，合掌低頭作是言『和南』，",
    "T22n1425_027:0446c01": "是名口。心者，若以背去，應合掌作敬，是名心",
    "T22n1425_027:0446c02": "恭敬。若見上座來，不起迎和南恭敬者，越毘",
    "T22n1425_027:0446c03": "尼罪。」是名恭敬上座法。",
    "T22n1425_027:0446c04": "　舉他及治罪、　　驅出并異住、",
    "T22n1425_027:0446c05": "　僧斷事田地，　　僧房拜五年、",
    "T22n1425_027:0446c06": "　床褥恭敬法。　　是名三跋渠。",
    "T22n1425_027:0446c07": "布薩法者，佛住王舍城，廣說如上。爾時九十",
    "T22n1425_027:0446c08": "六種出家人皆作布薩，時比丘不作布薩，為",
    "T22n1425_027:0446c09": "世人所嫌：「云何九十六種出家人皆作布薩，",
    "T22n1425_027:0446c10": "而沙門釋子不作布薩？」諸比丘以是因緣往",
    "T22n1425_027:0446c11": "白世尊。佛告諸比丘：「正應為世人所嫌。從今",
    "T22n1425_027:0446c12": "日後應作布薩。」所謂偈、十四日十五日、示布",
    "T22n1425_027:0446c13": "薩、晝日布薩、堂、賊、王、阿那律、二種數、不利、",
    "T22n1425_027:0446c14": "不一切利、順逆、欲聞初、未受具足人，太早說、",
    "T22n1425_027:0446c15": "一住處、二眾、二已說二未說、與欲、取欲、與欲",
    "T22n1425_027:0446c16": "多、等欲、瞿師羅、大愛道、闡陀、病、阿練若、不",
    "T22n1425_027:0446c17": "應與而與、阿脂羅河、十一事不名與欲轉欲、",
    "T22n1425_027:0446c18": "宿、界外、比丘尼、未受具足、持欲出、與欲出、",
    "T22n1425_027:0446c19": "取欲已還戒、與欲已還戒、失欲、壞眾、四布薩、",
    "T22n1425_027:0446c20": "四說、七事應語遮、二事應語遮。偈者，佛告",
    "T22n1425_027:0446c21": "比丘：「毘婆尸佛、如來、應供、正遍知，為寂靜僧",
    "T22n1425_027:0446c22": "最初說波羅提木叉：『忍辱第一道，涅槃佛稱",
    "T22n1425_027:0446c23": "最，出家惱他人，不名為沙門。』第二尸棄佛、如",
    "T22n1425_027:0446c24": "來、應供、正遍知，為寂靜僧最初說波羅提木",
    "T22n1425_027:0446c25": "叉：『譬如明眼人，能避嶮惡道；世有聰明人，能",
    "T22n1425_027:0446c26": "遠離諸惡。』第三毘鉢施佛、如來、應供、正遍知，",
    "T22n1425_027:0446c27": "為寂靜僧最初說波羅提木叉：『不惱不說過，",
    "T22n1425_027:0446c28": "如戒所說行；飯食知節量，常樂在閑處，心淨",
    "T22n1425_027:0446c29": "樂精進，是名諸佛教。』第四拘留孫佛、如來、應",
    "T22n1425_027:0447a01": "供、正遍知，為寂靜僧最初說波羅提木叉：『譬",
    "T22n1425_027:0447a02": "如蜂採花，不壞色與香，但取其味去。比丘入",
    "T22n1425_027:0447a03": "聚落，不破壞他事，不觀作不作，但自觀身",
    "T22n1425_027:0447a04": "行，諦視善不善。』第五拘那含牟尼佛、如來、應",
    "T22n1425_027:0447a05": "供、正遍知，為寂靜僧最初說波羅提木叉：『欲",
    "T22n1425_027:0447a06": "得好心莫放逸，聖人善法當勤學；若有智寂",
    "T22n1425_027:0447a07": "一心人，爾乃無復憂愁患。』第六迦葉佛、如來、",
    "T22n1425_027:0447a08": "應供、正遍知，為寂靜僧最初說波羅提木叉：",
    "T22n1425_027:0447a09": "『一切惡莫作，當具足善法，自淨其志意，是則",
    "T22n1425_027:0447a10": "諸佛教。』第七釋迦牟尼佛、如來、應供、正遍知，",
    "T22n1425_027:0447a11": "為寂靜僧最初說波羅提木叉：『護身為善哉，",
    "T22n1425_027:0447a12": "能護口亦善，護意為善哉，護一切亦善。比丘",
    "T22n1425_027:0447a13": "護一切，便得離眾苦，比丘守口意，身不犯諸",
    "T22n1425_027:0447a14": "惡，是三業道淨，得聖所得道。』」是名偈布薩。十",
    "T22n1425_027:0447a15": "四日十五日者，佛住舍衛城，廣說如上。爾時",
    "T22n1425_027:0447a16": "尊者阿難共行弟子欲行摩那埵，白佛言：「世",
    "T22n1425_027:0447a17": "尊！我共行弟子，欲詣聚落中小住處行摩那",
    "T22n1425_027:0447a18": "埵，時是十四日。」佛語阿難：「此十四日星宿隨",
    "T22n1425_027:0447a19": "順、時隨順、眾隨順，應作布薩竟然後去。」十四",
    "T22n1425_027:0447a20": "日者，冬第三布薩第七布薩、春第三第七、夏",
    "T22n1425_027:0447a21": "第三第七。十五日者，十八布薩。一歲中二十",
    "T22n1425_027:0447a22": "四布薩，六、十四日、十八、十五日，是名十四日、",
    "T22n1425_027:0447a23": "十五日布薩。示布薩者，",
    "T22n1425_027:0447a24": "佛住王舍城耆闍崛山中，爾時諸比丘不知",
    "T22n1425_027:0447a25": "布薩處，或得布薩、或不得布薩。諸比丘以是",
    "T22n1425_027:0447a26": "因緣往白世尊。佛告諸比丘：「耆闍崛山應羯",
    "T22n1425_027:0447a27": "磨，示作布薩處。」羯磨人應作是說：「大德僧聽！",
    "T22n1425_027:0447a28": "於是處，若僧時到，僧從今日耆闍崛山某處",
    "T22n1425_027:0447a29": "常作布薩。白如是。」「大德僧聽！於是處，僧今耆",
    "T22n1425_027:0447b01": "闍崛山某處常作布薩。諸大德忍某處常作",
    "T22n1425_027:0447b02": "布薩，忍者默然，若不忍便說。」「僧已忍某處常",
    "T22n1425_027:0447b03": "作布薩竟，僧忍默然故，是事如是持。」是名示",
    "T22n1425_027:0447b04": "作布薩處。晝日布薩者，",
    "T22n1425_027:0447b05": "佛住王舍城耆闍崛山中，爾時諸比丘夜作",
    "T22n1425_027:0447b06": "布薩，道嶮倒地劣極而來。以是因緣往白",
    "T22n1425_027:0447b07": "世尊：「得晝日布薩不？」佛言：「得。」若晝日布薩、若",
    "T22n1425_027:0447b08": "僧遠住者，應唱：「諸長老！今日僧十四日、若十",
    "T22n1425_027:0447b09": "五日，若食前、若食後，爾許人影應集某處，若",
    "T22n1425_027:0447b10": "講堂、禪坊、溫室、樹下。若不唱者，越毘尼罪。」",
    "T22n1425_027:0447b11": "是名晝日布薩。堂者，",
    "T22n1425_027:0447b12": "佛住王舍城，爾時阿闍貰王耆闍崛山作布",
    "T22n1425_027:0447b13": "薩堂，種種嚴飾作金蓮葉鍱，僧坐後世尊",
    "T22n1425_027:0447b14": "已坐。諸比丘悉入欲作布薩，有金華鍱墮",
    "T22n1425_027:0447b15": "地，有惡比丘盜心取挾腋下。佛比丘僧坐久",
    "T22n1425_027:0447b16": "不作布薩，時尊者阿難從坐起偏袒右肩胡",
    "T22n1425_027:0447b17": "跪合掌，白佛言：「世尊！初夜已過，僧坐疲久，",
    "T22n1425_027:0447b18": "唯願世尊為諸比丘說波羅提木叉作布薩。」",
    "T22n1425_027:0447b19": "時世尊默然。如是中夜乃至後夜，復白佛",
    "T22n1425_027:0447b20": "言：「世尊！明相已出，眾僧坐久，唯願世尊說",
    "T22n1425_027:0447b21": "波羅提木叉作布薩。」佛告阿難：「眾不清淨。」爾",
    "T22n1425_027:0447b22": "時尊者大目連作是念：「為誰故世尊說眾不",
    "T22n1425_027:0447b23": "清淨？」目連即入定，觀見是惡比丘斂身眾中",
    "T22n1425_027:0447b24": "而坐。見已即從坐起，往到其所，左手擒牽至",
    "T22n1425_027:0447b25": "戶，右手推出，說是言：「惡比丘！從今日汝非沙",
    "T22n1425_027:0447b26": "門、非比丘，不復得在眾中。」驅出已，佛言：「自今",
    "T22n1425_027:0447b27": "已後不聽曳人。」佛語阿難：「從今日後汝等當",
    "T22n1425_027:0447b28": "自說波羅提木叉。何以故？如來、應供、正遍知，",
    "T22n1425_027:0447b29": "眾不清淨不得為說。」佛告阿難：「如來法律中",
    "T22n1425_027:0447c01": "猶如大海，有八未曾有，如線經中廣說，我",
    "T22n1425_027:0447c02": "諸弟子見已生愛樂心。」是名堂。賊者，",
    "T22n1425_027:0447c03": "佛住王舍城耆闍崛山，爾時諸比丘作布薩，",
    "T22n1425_027:0447c04": "說波羅提木叉，至波夜提，後跋渠截已、波夜",
    "T22n1425_027:0447c05": "提破已、波夜提挽出已，波夜提當誦時賊來，",
    "T22n1425_027:0447c06": "誦人默然，賊立須臾便出，復重誦，如是至三。",
    "T22n1425_027:0447c07": "賊作是念：「此是惡沙門，作是說：『截已、破已、挽",
    "T22n1425_027:0447c08": "已，波夜提。』正當截我、破我、挽我等耳！」即便入",
    "T22n1425_027:0447c09": "打諸比丘。諸比丘心生疑惑：「賊前得說戒不？」",
    "T22n1425_027:0447c10": "以是因緣往白世尊。佛言：「賊是林中王，能作",
    "T22n1425_027:0447c11": "不饒益事，得說。汝等云何重誦本語？從今日",
    "T22n1425_027:0447c12": "後不聽若比丘布薩說波羅提木叉時，賊入",
    "T22n1425_027:0447c13": "者即應更誦餘經，若《波羅延》、若《八跋耆經》、若",
    "T22n1425_027:0447c14": "《牟尼偈》、若《法句》。若賊知比丘法，作是言：『沙門",
    "T22n1425_027:0447c15": "我已知，但說先所誦。』者，爾時比丘應急誦，使",
    "T22n1425_027:0447c16": "章句不辨，令彼不知初中後。若更誦本語，",
    "T22n1425_027:0447c17": "越毘尼罪。」是名賊。王者，",
    "T22n1425_027:0447c18": "佛住王舍城，耆舊菴婆羅園，如《沙門果線",
    "T22n1425_027:0447c19": "經》中廣說。乃至比丘生疑：「得王前說戒不？」",
    "T22n1425_027:0447c20": "以是因緣往白世尊。佛言：「王者能作不饒",
    "T22n1425_027:0447c21": "益事。」如上賊中廣說，是名王。阿那律者，",
    "T22n1425_027:0447c22": "佛住王舍城耆闍崛山，諸比丘作布薩羯磨",
    "T22n1425_027:0447c23": "時，尊者阿那律不來。諸比丘遣使往喚長老",
    "T22n1425_027:0447c24": "阿那律：「比丘僧集欲作布薩羯磨事。」答言：「世",
    "T22n1425_027:0447c25": "尊說清淨是布薩，世間清淨者我即是，我不",
    "T22n1425_027:0447c26": "去。」諸比丘以是因緣往白世尊。佛言：「汝往喚",
    "T22n1425_027:0447c27": "來，莫用天眼來。」是長老失肉眼故，涉山嶮道",
    "T22n1425_027:0447c28": "極苦乃到。佛語阿那律：「汝不恭敬布薩，誰當",
    "T22n1425_027:0447c29": "恭敬？」佛言：「從今日後布薩時盡應來，若不",
    "T22n1425_027:0448a01": "來、若病不與欲，越毘尼罪。」是名阿那律。二種",
    "T22n1425_027:0448a02": "數者，佛語優波離：「汝誦毘尼不？」答言：「誦，但雜",
    "T22n1425_027:0448a03": "碎句難持。」佛言：「當作籌數誦。」時優波離即作",
    "T22n1425_027:0448a04": "籌數誦。佛復問優波離：「汝作籌數誦毘尼不？」",
    "T22n1425_027:0448a05": "答言：「雜碎句籌數誦猶故難持。」佛言：「從今",
    "T22n1425_027:0448a06": "日後作二種數：一者五百，二者七百。若欲誦",
    "T22n1425_027:0448a07": "時應先淨洗手已，捉籌下至數齊五，猶當洗手，",
    "T22n1425_027:0448a08": "若有者應作香汁浴籌，餘人欲捉籌者亦復",
    "T22n1425_027:0448a09": "如是。」是名二種數。不利者，",
    "T22n1425_027:0448a10": "佛住舍衛城，爾時聚落中有比丘住，僧集欲",
    "T22n1425_027:0448a11": "作布薩羯磨，語上座言：「說波羅提木叉。」答言：",
    "T22n1425_027:0448a12": "「我不利。」如是第二、第三，乃至下座亦復如是。",
    "T22n1425_027:0448a13": "諸比丘心生疑惑，以是因緣往白世尊。佛言：",
    "T22n1425_027:0448a14": "「從今日後受具足已，應誦二部毘尼。若不能",
    "T22n1425_027:0448a15": "誦二部者，應誦一部；若復不能者，應誦五線",
    "T22n1425_027:0448a16": "經；若復不能者，應誦四、三、二、一。布薩時，應廣",
    "T22n1425_027:0448a17": "誦五綖經，若有因緣不得者，應誦四、三、二、一，",
    "T22n1425_027:0448a18": "乃至四波羅夷及偈餘者僧常聞。若不誦作",
    "T22n1425_027:0448a19": "布薩者，越毘尼罪。若如是比舉眾不利者，應",
    "T22n1425_027:0448a20": "遣上座出界外，心念口言：『作布薩。』餘三人界",
    "T22n1425_027:0448a21": "內作，三語：『布薩。』即是罰上座。」是名不利。不一",
    "T22n1425_027:0448a22": "切利者，",
    "T22n1425_027:0448a23": "佛住舍衛城，爾時聚落中有比丘住，僧集欲",
    "T22n1425_027:0448a24": "作布薩，語上座：「誦波羅提木叉。」答言：「我一篇",
    "T22n1425_027:0448a25": "利。」復語第二上座，答言：「我二篇利。」如是次第",
    "T22n1425_027:0448a26": "各誦一篇利，即便遞誦。共作布薩已心生疑",
    "T22n1425_027:0448a27": "惑，諸比丘以是因緣具白世尊。佛言：「從今日",
    "T22n1425_027:0448a28": "後不聽合誦作布薩。若有如是比者，應共授",
    "T22n1425_027:0448a29": "一聰明者使利已令誦。若誦時忘者，餘人",
    "T22n1425_027:0448b01": "得授，若合誦作布薩者，越毘尼罪。」是名不一",
    "T22n1425_027:0448b02": "切利。順逆者，",
    "T22n1425_027:0448b03": "佛住舍衛城，爾時有比丘聚落中住，僧集作",
    "T22n1425_027:0448b04": "布薩。有一比丘誦波羅提木叉利，順逆誦，",
    "T22n1425_027:0448b05": "從戒序乃至法隨順法，從法隨順法乃至戒",
    "T22n1425_027:0448b06": "序。布薩已心生疑悔，諸比丘以是因緣具白世",
    "T22n1425_027:0448b07": "尊。佛言：「從今日後不聽逆誦，應順誦。若誦時",
    "T22n1425_027:0448b08": "有忘失者，得還補誦。順逆誦作布薩者，越毘",
    "T22n1425_027:0448b09": "尼罪。」是名順逆。欲聞初者，",
    "T22n1425_027:0448b10": "佛住舍衛城，爾時諸比丘僧集作布薩，誦波",
    "T22n1425_027:0448b11": "羅提木叉，乃至法隨順法。時客比丘來言：",
    "T22n1425_027:0448b12": "「長老！我在聚落中住，未曾聞廣誦波羅提木",
    "T22n1425_027:0448b13": "叉，願長老為我廣誦。」誦者即為更從戒序，乃",
    "T22n1425_027:0448b14": "至法隨順法。諸比丘心生疑惑，以是因緣，",
    "T22n1425_027:0448b15": "具白世尊。佛言：「汝等云何為欲從初聞者更",
    "T22n1425_027:0448b16": "誦？從今日後不聽。若比丘僧集作布薩，誦波",
    "T22n1425_027:0448b17": "羅提木叉，乃至法隨順法，有客比丘來及坐者，",
    "T22n1425_027:0448b18": "即名得布薩。若客比丘言：『我聚落中住，未曾",
    "T22n1425_027:0448b19": "聞廣誦波羅提木叉，願為我廣誦。』待僧罷已",
    "T22n1425_027:0448b20": "然後與誦。若僧未罷為誦者，越毘尼罪。」是名",
    "T22n1425_027:0448b21": "欲聞初。未受具足者，",
    "T22n1425_027:0448b22": "佛住舍衛城，爾時比丘為未受具足人說五",
    "T22n1425_027:0448b23": "眾罪，波羅夷乃至越毘尼罪。後比丘入聚落",
    "T22n1425_027:0448b24": "中，俗人言：「長老！汝犯波羅夷罪乃至越毘尼",
    "T22n1425_027:0448b25": "罪。」諸比丘聞已慚愧，以是因緣具白世尊。佛",
    "T22n1425_027:0448b26": "言：「汝等云何為未受具足人說波羅提木叉",
    "T22n1425_027:0448b27": "五篇罪？從今日後不聽向未受具足人說，得",
    "T22n1425_027:0448b28": "教語：『汝不得作非梵行、不得盜、不得殺生、不得",
    "T22n1425_027:0448b29": "妄語。』如是比得為說。若為未受具足人說波",
    "T22n1425_027:0448c01": "羅提木叉五篇名者，越毘尼罪。」是名未受具",
    "T22n1425_027:0448c02": "足人。太早者，",
    "T22n1425_027:0448c03": "佛住舍衛城，爾時有一比丘在聚落中住，晨",
    "T22n1425_027:0448c04": "起作布薩竟，有客比丘來語舊比丘言：「長老！",
    "T22n1425_027:0448c05": "來共作布薩。」答言：「我已布薩竟。」客比丘言：「長",
    "T22n1425_027:0448c06": "老！作布薩乃太早。」比丘以是因緣具白世",
    "T22n1425_027:0448c07": "尊。佛言：「從今日後不應早作布薩。若一比丘",
    "T22n1425_027:0448c08": "聚落中住者，布薩日應掃塔及僧坊，中若有",
    "T22n1425_027:0448c09": "者，香汁灑地散華然燈，待客比丘來共作布",
    "T22n1425_027:0448c10": "薩。若無客比丘來，有罪者應作是念：『若得清",
    "T22n1425_027:0448c11": "淨比丘，此罪當如法除。』作是念已，應心念口",
    "T22n1425_027:0448c12": "言：『今十五日僧作布薩，我某甲比丘清淨受",
    "T22n1425_027:0448c13": "布薩。』如是三說。若布薩竟，有客比丘來者，應",
    "T22n1425_027:0448c14": "隨喜言：『長老！已作布薩，我某甲隨喜。』若不隨",
    "T22n1425_027:0448c15": "喜，應出界外作布薩。若晨朝作布薩，越毘尼",
    "T22n1425_027:0448c16": "罪。」是名太早。一住處者，",
    "T22n1425_027:0448c17": "佛住舍衛城，爾時諸比丘道路行，天陰闇謂",
    "T22n1425_027:0448c18": "日暮，入聚落至比丘住處作布薩。布薩已天",
    "T22n1425_027:0448c19": "晴，日故早，諸比丘作是念：「我應前行。」去已，須",
    "T22n1425_027:0448c20": "臾第二眾來，復於此處作布薩。即於中宿，明",
    "T22n1425_027:0448c21": "日去，與前布薩比丘相見。見已謂言：「長老！汝",
    "T22n1425_027:0448c22": "昨何處宿？」答言：「某處。」「何處布薩？」答言：「某處。」",
    "T22n1425_027:0448c23": "「我亦彼處作布薩。」諸比丘心生疑惑，以是因",
    "T22n1425_027:0448c24": "緣具白世尊。佛言：「從今日後一住處不得再",
    "T22n1425_027:0448c25": "作布薩。若比丘遠行，布薩日入聚落至比丘",
    "T22n1425_027:0448c26": "住處，作布薩已不得默然去，應囑沙彌、若園",
    "T22n1425_027:0448c27": "民、若放牧者：『若有比丘來語令知，此中已作",
    "T22n1425_027:0448c28": "布薩。』若無人者，應書桂戶扇、若散華作相，若",
    "T22n1425_027:0448c29": "後來者應問、應求相，不得輒作布薩。若前人",
    "T22n1425_027:0449a01": "不囑不作相，後人不問不求相，俱得越毘尼",
    "T22n1425_027:0449a02": "罪。」是名一住處。二眾者，二眾客比丘來，一眾",
    "T22n1425_027:0449a03": "十四日布薩，一眾十五日布薩，應從誰？從前",
    "T22n1425_027:0449a04": "入者。二眾同時入，應從上座。若無大小，應從",
    "T22n1425_027:0449a05": "持律。若俱持律，應從先發聲者。若十四日、若",
    "T22n1425_027:0449a06": "十五日，應從布薩。是名二眾。二已說、二未說",
    "T22n1425_027:0449a07": "者，客比丘來，客比丘十四日布薩，舊比丘十",
    "T22n1425_027:0449a08": "五日。舊比丘語客比丘：「長老！共作布薩來。」客",
    "T22n1425_027:0449a09": "比丘不得言：「我已作布薩。」與和合、若出界外。",
    "T22n1425_027:0449a10": "若舊比丘十四日，客比丘十五日。客比丘言：",
    "T22n1425_027:0449a11": "「長老！作布薩來。」舊比丘應言：「我已作布薩。」是",
    "T22n1425_027:0449a12": "客比丘應隨喜言：「長老！已作布薩，我隨喜。」若",
    "T22n1425_027:0449a13": "不隨喜，應出界外作布薩。是名二已說、二未",
    "T22n1425_027:0449a14": "說。與欲者，眾僧集布薩，時有比丘為衣鉢事",
    "T22n1425_027:0449a15": "不得往。諸比丘以是因緣具白世尊。佛言：「從",
    "T22n1425_027:0449a16": "今已後聽與欲。與欲法者，應作是言：『長老",
    "T22n1425_027:0449a17": "聽！今日僧布薩，若十四日、十五日，我比丘某",
    "T22n1425_027:0449a18": "甲與清淨布薩欲，為我說。』如是三說。與欲時",
    "T22n1425_027:0449a19": "不得趣與人，應與能持欲入僧中說者。若作",
    "T22n1425_027:0449a20": "衣鉢事布薩時不與欲者，越毘尼罪。」是名與",
    "T22n1425_027:0449a21": "欲。取欲者，",
    "T22n1425_027:0449a22": "佛住舍衛城，爾時比丘僧集作布薩羯磨，比",
    "T22n1425_027:0449a23": "丘病，為衣鉢事與欲，比丘不受。諸比丘以是",
    "T22n1425_027:0449a24": "因緣具白世尊。佛言：「從今已後應取欲，若",
    "T22n1425_027:0449a25": "取欲時應自思惟能傳欲不？不得取眾欲，得",
    "T22n1425_027:0449a26": "至三人。與欲時，應作是說：『長老憶念！今日僧作",
    "T22n1425_027:0449a27": "布薩，某甲比丘與布薩清淨欲。』若忘字者憶",
    "T22n1425_027:0449a28": "歲數，應言：『爾所歲比丘。』若客言客、若病言病，",
    "T22n1425_027:0449a29": "比丘與布薩清淨欲。若病為衣鉢事與欲，不",
    "T22n1425_027:0449b01": "取者，越毘尼罪。」是名取欲。欲多者，",
    "T22n1425_027:0449b02": "佛住舍衛城，爾時比丘僧布薩，時與欲者多、",
    "T22n1425_027:0449b03": "集者少。諸比丘以是因緣具白世尊。佛言：",
    "T22n1425_027:0449b04": "「從今已後不聽與欲者多、集者少作布薩，作",
    "T22n1425_027:0449b05": "者越毘尼罪。」是名與欲多。欲等者，",
    "T22n1425_027:0449b06": "佛住舍衛城，爾時比丘僧布薩。時與欲比丘",
    "T22n1425_027:0449b07": "與集者等作布薩。諸比丘以是因緣具白世",
    "T22n1425_027:0449b08": "尊，佛言：「從今已後不聽欲等作布薩，應集者",
    "T22n1425_027:0449b09": "多。若等欲作布薩者，越毘尼罪。」是名欲等。瞿",
    "T22n1425_027:0449b10": "師羅者，",
    "T22n1425_027:0449b11": "佛住俱睒彌瞿師羅園，爾時比丘僧集作布",
    "T22n1425_027:0449b12": "薩，斷事羯磨語聲高。時瞿師羅居士來入，",
    "T22n1425_027:0449b13": "僧默然，須臾還出，僧復斷事高聲如前，如是",
    "T22n1425_027:0449b14": "至三。居士作是念：「我入便默，我出便高聲。我",
    "T22n1425_027:0449b15": "今當入更不復出。」如瞿師羅問尊者阿難，如",
    "T22n1425_027:0449b16": "《六入線經》中廣說。爾時諸比丘心生疑惑，以",
    "T22n1425_027:0449b17": "是因緣具白世尊。佛言：「如是大德勝人欲聽",
    "T22n1425_027:0449b18": "眾僧斷事者，得聞斷事，若眾中有辯才能語",
    "T22n1425_027:0449b19": "使事相分明者說。若凡庶人前斷事者，越毘",
    "T22n1425_027:0449b20": "尼罪。」是名瞿師羅居士。大愛道者，",
    "T22n1425_027:0449b21": "佛住舍衛城，爾時大愛道瞿曇彌與欲，比丘",
    "T22n1425_027:0449b22": "不受。時大愛道瞿曇彌往到世尊所，頭面禮",
    "T22n1425_027:0449b23": "足却住一面，以是因緣具白世尊：「比丘不受",
    "T22n1425_027:0449b24": "我欲，誰當受？」爾時世尊為大愛道瞿曇彌隨",
    "T22n1425_027:0449b25": "順說法，發歡喜心已頭面禮足而退。佛言：「喚",
    "T22n1425_027:0449b26": "彼比丘來。」來已，佛問言：「汝實爾不？」答言：「實",
    "T22n1425_027:0449b27": "爾。」佛言：「從今已後比丘尼與欲應受。」若上",
    "T22n1425_027:0449b28": "坐應言：「我是僧上座，不應受。」若教誡尼人、若",
    "T22n1425_027:0449b29": "誦波羅提木叉人，應各自說：「不應受。」若守房",
    "T22n1425_027:0449c01": "人、若病人應言：「我不至僧中，更與餘人。」若言：",
    "T22n1425_027:0449c02": "「我是乞食、我是阿練若、我是糞掃衣、我是大",
    "T22n1425_027:0449c03": "德人。」不取欲者，越毘尼罪。若言：「我是上座、是",
    "T22n1425_027:0449c04": "教誡尼人、是誦戒人。」者，不取無罪。是名瞿曇",
    "T22n1425_027:0449c05": "彌。闡陀者，",
    "T22n1425_027:0449c06": "佛住俱睒彌瞿師羅園。爾時僧集作布薩，時",
    "T22n1425_027:0449c07": "闡陀比丘不肯來，諸比丘以是因緣具白世",
    "T22n1425_027:0449c08": "尊：「是犯何等罪？」佛言：「得偷蘭罪。」如是比丘",
    "T22n1425_027:0449c09": "布薩不肯來者，得偷蘭罪。若為衣鉢事不來",
    "T22n1425_027:0449c10": "不與欲者，越毘尼罪。病者，",
    "T22n1425_027:0449c11": "佛住舍衛城，爾時比丘僧集欲布薩，有一比",
    "T22n1425_027:0449c12": "丘風病動，語比房言：「長老！我風病動，與清淨",
    "T22n1425_027:0449c13": "欲。」比丘不受。即往至上座前，脫革屣胡跪合",
    "T22n1425_027:0449c14": "掌，作如是言：「我某甲清淨，僧憶念持。」如是三",
    "T22n1425_027:0449c15": "說已便去。諸比丘心生疑惑，以是因緣具白",
    "T22n1425_027:0449c16": "世尊：「得爾不？」佛言：「善！已如法作竟。但不受欲",
    "T22n1425_027:0449c17": "者，越毘尼罪。」是名病。阿練若者，",
    "T22n1425_027:0449c18": "佛住舍衛城阿練若聚落中，比丘常共作布",
    "T22n1425_027:0449c19": "薩。時阿練若入聚落作布薩已去。去不久有",
    "T22n1425_027:0449c20": "客比丘來，復於此處布薩，即於中宿。明日共",
    "T22n1425_027:0449c21": "相見，問：「長老！昨何處宿？」答：「此處。」「何處布薩？」",
    "T22n1425_027:0449c22": "答言：「此處。」聞已心生疑惑，以是因緣具白世",
    "T22n1425_027:0449c23": "尊。佛言：「從今日後不聽一住處再布薩。若阿",
    "T22n1425_027:0449c24": "練、若入聚落中布薩者，不得默然去，應囑沙",
    "T22n1425_027:0449c25": "彌、若園民、若放牧人：『若後有比丘來者，語令",
    "T22n1425_027:0449c26": "知此中已作布薩。』若無人者，應書柱戶扇作",
    "T22n1425_027:0449c27": "字、若散花作相。後來者應問應求相。若去不",
    "T22n1425_027:0449c28": "囑、不作相，後來者不問不求相，俱越毘尼罪。」",
    "T22n1425_027:0449c29": "是名阿練若。不應與而與者，",
    "T22n1425_027:0450a01": "佛住舍衛城爾，時諸比丘時集與羯磨欲，非",
    "T22n1425_027:0450a02": "時集與清淨欲。諸比丘以是因緣具白世尊。",
    "T22n1425_027:0450a03": "佛言：「從今日後不聽時集與羯磨欲、非時集",
    "T22n1425_027:0450a04": "與清淨欲。非時集應與羯磨欲、時集應與清",
    "T22n1425_027:0450a05": "淨欲，時集亦得與兩欲：『長老憶念！今僧若十",
    "T22n1425_027:0450a06": "四日、十五日作布薩，我某甲比丘與布薩清",
    "T22n1425_027:0450a07": "淨欲，與我說。』如是三說。與羯磨欲亦三說。若",
    "T22n1425_027:0450a08": "非時集與清淨欲、時集與羯磨欲，越毘尼罪。」",
    "T22n1425_027:0450a09": "是名不應與而與。阿脂羅河者，",
    "T22n1425_027:0450a10": "佛住舍衛城，爾時諸比丘到阿脂羅河邊，敷",
    "T22n1425_027:0450a11": "尼師壇坐誦波羅提木叉。時水汎漲漸漸齊",
    "T22n1425_027:0450a12": "膝，如是轉上齊口，極苦乃竟，還至佛所。以是",
    "T22n1425_027:0450a13": "因緣具白世尊：「得立作布薩不？」佛言：「得，得行、",
    "T22n1425_027:0450a14": "住、坐、臥作布薩。」行者，若比丘共商人行，至布",
    "T22n1425_027:0450a15": "薩日，有恐怖難，商人行不待，得行作布薩。先",
    "T22n1425_027:0450a16": "應籌量齊幾許得誦戒竟，若山、若石作幖",
    "T22n1425_027:0450a17": "幟，伸手相及羯磨作布薩界。羯磨已然後作",
    "T22n1425_027:0450a18": "布薩，是名行布薩。住者，比丘多，無床座，一切",
    "T22n1425_027:0450a19": "伸手相及作布薩，是名住布薩。坐者，有床座",
    "T22n1425_027:0450a20": "作布薩，是名坐布薩。臥者，比丘老病不能久",
    "T22n1425_027:0450a21": "坐，床角相接得臥作布薩，是名臥布薩。是名",
    "T22n1425_027:0450a22": "阿脂羅河。十一事不名與欲轉欲者，「我與長",
    "T22n1425_027:0450a23": "老欲，我向取某甲欲并與。」是名轉欲。宿與者，",
    "T22n1425_027:0450a24": "明日當布薩，今日與欲，是名宿與欲。界外者，",
    "T22n1425_027:0450a25": "出界與欲，是名界外。比丘尼者，與比丘尼欲，",
    "T22n1425_027:0450a26": "是名比丘尼。未受具足者，與未受具足人欲，",
    "T22n1425_027:0450a27": "是名未受具足。持欲出者，取欲已出界外，是",
    "T22n1425_027:0450a28": "名持欲出。與欲出者，與欲已出界外，是名與",
    "T22n1425_027:0450a29": "欲出。取欲已還戒者，取欲已還戒受具足，是",
    "T22n1425_027:0450b01": "名取欲已還戒。與欲已還戒者，與他欲已還",
    "T22n1425_027:0450b02": "戒受具足，是名與欲已還戒。失欲者，比丘病，",
    "T22n1425_027:0450b03": "與欲已，聞僧中法師說法、持律說毘尼，自力",
    "T22n1425_027:0450b04": "就聽，坐久疲苦已，先與欲默離座去，不名",
    "T22n1425_027:0450b05": "與欲，應更與。是名失欲。壞眾者，布薩日比",
    "T22n1425_027:0450b06": "丘僧集，不來諸比丘與清淨欲。若暴風雨、若",
    "T22n1425_027:0450b07": "火、若賊，諸比丘盡驚散，不名持欲到僧中；",
    "T22n1425_027:0450b08": "若一人在，是名到僧。是名十一不名與欲。四",
    "T22n1425_027:0450b09": "布薩者，一人受、二人說、三人說、四人廣誦。",
    "T22n1425_027:0450b10": "一人受者，有一比丘聚落中住，至布薩日應",
    "T22n1425_027:0450b11": "掃塔及僧院，若有者應香汁灑地、然燈散華",
    "T22n1425_027:0450b12": "待客比丘。若無來者，有罪應作是念：「得清淨",
    "T22n1425_027:0450b13": "比丘者，此罪當如法除。」作是念已，胡跪合掌",
    "T22n1425_027:0450b14": "心念口言：「今僧若十四日、十五日布薩，我某",
    "T22n1425_027:0450b15": "甲比丘清淨受布薩。」如是三說，是名一人",
    "T22n1425_027:0450b16": "受。二人說者，二比丘聚落中住，至布薩日",
    "T22n1425_027:0450b17": "應掃塔及僧院，若有者應香汁灑地散華然",
    "T22n1425_027:0450b18": "燈，若有罪者展轉如法悔已，應胡跪合掌作",
    "T22n1425_027:0450b19": "是說：「長老憶念！今僧若十四日、十五日作布",
    "T22n1425_027:0450b20": "薩，我某甲比丘清淨。長老憶念持。」是名說。三",
    "T22n1425_027:0450b21": "人亦如是。廣誦者，四人應廣誦波羅提木叉，",
    "T22n1425_027:0450b22": "是名廣誦。四說者，一從戒序盡四波羅夷，餘",
    "T22n1425_027:0450b23": "者僧常聞誦偈。二者盡十三事、二不定法，餘",
    "T22n1425_027:0450b24": "者僧常聞誦偈。三者盡三十尼薩耆，餘者僧",
    "T22n1425_027:0450b25": "常聞誦偈。四者入九十二波夜提，應盡廣誦。",
    "T22n1425_027:0450b26": "是名四說。布薩有七事應遮：一、不共住人；",
    "T22n1425_027:0450b27": "二者、別住人；三、未受具足人；四、未說欲；五、未",
    "T22n1425_027:0450b28": "行舍羅；六、為和合義故；七、和合未竟，是名七",
    "T22n1425_027:0450b29": "應遮。復次二事應遮布薩：一者若作布薩者",
    "T22n1425_027:0450c01": "僧鬪諍；二者僧破。是名二事應遮。是名布薩",
    "T22n1425_027:0450c02": "法、與欲法、受欲法。安居法者，",
    "T22n1425_027:0450c03": "佛住舍衛城，廣說如上。爾時諸比丘雨時遊",
    "T22n1425_027:0450c04": "行多所踐害，為世人所嫌：「九十六種出家人",
    "T22n1425_027:0450c05": "尚知安居，如鳥隱巢而自守住。沙門釋子自",
    "T22n1425_027:0450c06": "稱善好而不安居。」諸比丘以是因緣具白世",
    "T22n1425_027:0450c07": "尊。佛言：「正應為世人所嫌。從今已後雨時應",
    "T22n1425_027:0450c08": "安居。」安居法者，至四月十六日，應偏袒右肩",
    "T22n1425_027:0450c09": "胡跪合掌，應作是說：「長老憶念！我某甲比丘，",
    "T22n1425_027:0450c10": "於此僧伽藍雨安居前三月。」如是三說。若比",
    "T22n1425_027:0450c11": "丘行道未到住處，安居日至，即於路側，若依",
    "T22n1425_027:0450c12": "樹、若車，應受安居。至明相出趣所住處，到後",
    "T22n1425_027:0450c13": "安居日，應偏袒右肩胡跪合掌，作是言：「長老",
    "T22n1425_027:0450c14": "憶念！我某甲比丘，於此僧伽藍雨安居後三",
    "T22n1425_027:0450c15": "月。」如是三說。比丘行道，前安居日不受安居，",
    "T22n1425_027:0450c16": "一越毘尼罪。到所住處，後安居日不受安居，",
    "T22n1425_027:0450c17": "二越毘尼罪，是人破安居，不得衣施。",
    "T22n1425_027:0450c18": "復次佛住舍衛城，爾時有比丘依聚落雨安",
    "T22n1425_027:0450c19": "居，有檀越營僧事，須水溉灌，求比丘白王通",
    "T22n1425_027:0450c20": "水。時比丘衣鉢隨身，數詣王門不時得見。道",
    "T22n1425_027:0450c21": "路不近，恐失安居。時世尊見已知而故問：「汝",
    "T22n1425_027:0450c22": "是客比丘耶？」「非也。世尊！」「汝是去比丘耶？」「非也。",
    "T22n1425_027:0450c23": "世尊！」「何故持衣鉢自隨？」比丘以上因緣具白",
    "T22n1425_027:0450c24": "世尊。佛言：「從今已後雨安居時，若為塔事、為",
    "T22n1425_027:0450c25": "僧事，應作求聽羯磨。『大德僧聽！某甲比丘於",
    "T22n1425_027:0450c26": "此處雨安居，若僧時到，僧某甲比丘於此處",
    "T22n1425_027:0450c27": "雨安居，為塔事、僧事出界行，還此處住。諸大",
    "T22n1425_027:0450c28": "德聽某甲比丘為塔事、僧事出界行，還此處",
    "T22n1425_027:0450c29": "安居，僧忍默然故，是事如是持。』若有如是為",
    "T22n1425_027:0451a01": "塔、為僧所求索者，要有所得。若衣、若鉢、若小",
    "T22n1425_027:0451a02": "鉢、若鍵鎡鉹、若腰帶等及諸一切，要使得",
    "T22n1425_027:0451a03": "一物。若不得者，越毘尼罪。如是事訖應還，若",
    "T22n1425_027:0451a04": "半月、若一月、若二月，乃至後自恣應還。若不",
    "T22n1425_027:0451a05": "還者，越毘尼罪。若道路恐怖、賊難畏失命者，",
    "T22n1425_027:0451a06": "於彼自恣無罪。」是名安居法。自恣法者，",
    "T22n1425_027:0451a07": "佛住舍衛城，廣說如上。爾時諸比丘俱薩羅",
    "T22n1425_027:0451a08": "國遊行，見渠磨帝河邊有叢林，林中有一大",
    "T22n1425_027:0451a09": "空中薩羅樹，其蔭厚密，樹下平正寬博，去",
    "T22n1425_027:0451a10": "聚落不遠不近，作是念：「此中好，可安居。」如",
    "T22n1425_027:0451a11": "是前後人人見者，皆作是念。至安居日，一比",
    "T22n1425_027:0451a12": "丘先至，修治空樹，安置衣鉢敷草而坐。須臾",
    "T22n1425_027:0451a13": "復有比丘來，問言：「長老！欲此安居耶？」答言：",
    "T22n1425_027:0451a14": "「爾！善好。」如是相續乃至六十人。最初至者語",
    "T22n1425_027:0451a15": "後諸比丘言：「長老！盡欲此中安居耶？」答言：「爾！",
    "T22n1425_027:0451a16": "善好。此樹中可容衣鉢，其下左右足以安居。」",
    "T22n1425_027:0451a17": "受安居法已，復作是言：「諸長老！我等當作何",
    "T22n1425_027:0451a18": "法得安樂住？」諸人答言：「所生患惱皆由身口，",
    "T22n1425_027:0451a19": "既得靜處宜共默然，應立不語制。」立不語制",
    "T22n1425_027:0451a20": "竟三月已，還舍衛城往世尊所，頭面禮足却",
    "T22n1425_027:0451a21": "住一面，佛知而故問：「比丘汝何處安居？」答言：",
    "T22n1425_027:0451a22": "「某處。」佛問比丘：「少病少惱乞食不苦、行道如",
    "T22n1425_027:0451a23": "法安樂住不？」答言：「世尊！少病少惱乞食易得，",
    "T22n1425_027:0451a24": "默然樂住三月不語，已別去。」佛言：「此是惡事，",
    "T22n1425_027:0451a25": "如怨家共住，法應共語。」",
    "T22n1425_027:0451a26": "復次佛住舍衛城，廣說如上。阿那律、金毘盧",
    "T22n1425_027:0451a27": "跋提預在塔山安居竟還舍衛城，至佛所頭",
    "T22n1425_027:0451a28": "面禮足却住一面，佛知而故問：「何處安居？」答",
    "T22n1425_027:0451a29": "言：「某處。」復問：「比丘少病少惱、乞食不苦、行道",
    "T22n1425_027:0451b01": "如法安樂住不？」答言：「世尊！少病少惱乞食易",
    "T22n1425_027:0451b02": "得。默然樂住三月不語竟，已別去。」佛言：「此",
    "T22n1425_027:0451b03": "是惡事，如怨家共住。從今日後不聽不共語，",
    "T22n1425_027:0451b04": "欲方便少事不語得半月，至布薩日應共語、共",
    "T22n1425_027:0451b05": "相問訊、問事、答事、呪願，過布薩日續復如前。",
    "T22n1425_027:0451b06": "若憍慢若瞋恚不共語者，越毘尼罪。」自恣法",
    "T22n1425_027:0451b07": "者，佛告諸比丘：「從今日為諸弟子制自恣法，",
    "T22n1425_027:0451b08": "三月、三語、安居竟，是處安居、是處自恣，從上",
    "T22n1425_027:0451b09": "座和合。」三月者，從四月十六日，至七月十五",
    "T22n1425_027:0451b10": "日。三語者，見、聞、疑。安居竟者，前安居從四月",
    "T22n1425_027:0451b11": "十六日至七月十五日。後安居從五月十六",
    "T22n1425_027:0451b12": "日至八月十五日。若安居眾中有一人前安",
    "T22n1425_027:0451b13": "居者，至七月十五日，舉眾應同此一人受自",
    "T22n1425_027:0451b14": "恣，自恣訖坐至八月十五日。若一切後安居，",
    "T22n1425_027:0451b15": "一切應八月十五日自恣，是名安居竟。是處",
    "T22n1425_027:0451b16": "安居、是處自恣者，若比丘聚落中安居，聞城",
    "T22n1425_027:0451b17": "中自恣日種種供養竟夜說法，眾欲往者應",
    "T22n1425_027:0451b18": "十四日自恣已得去。若此處安居，餘處自恣",
    "T22n1425_027:0451b19": "者，越毘尼罪。從上座者，不得從小逆作次第，",
    "T22n1425_027:0451b20": "應從上座次第下。不得行行置人如益食法，",
    "T22n1425_027:0451b21": "不得超越，不得總唱言：「一切大德僧見聞疑",
    "T22n1425_027:0451b22": "罪自恣說。」是名從上座。應拜五法成就者作",
    "T22n1425_027:0451b23": "自恣人，若一、若二不得過。羯磨人應作是說：",
    "T22n1425_027:0451b24": "「大德僧聽！某甲某甲比丘五法成就，若僧時",
    "T22n1425_027:0451b25": "到，僧拜某甲某甲比丘作自恣人。諸大德聽",
    "T22n1425_027:0451b26": "某甲某甲比丘作自恣人，僧忍默然故，是事",
    "T22n1425_027:0451b27": "如是持。」受羯磨人應作是說：「大德僧聽！自",
    "T22n1425_027:0451b28": "恣時至，若僧時到，一切僧受自恣。白如是。」",
    "T22n1425_027:0451b29": "是自恣人應從上座為始。上座應偏袒右",
    "T22n1425_027:0451c01": "肩胡跪合掌作是說：「長老憶念！今僧十五日",
    "T22n1425_027:0451c02": "受自恣，我比丘某甲，長老及僧自恣說，若見",
    "T22n1425_027:0451c03": "聞疑罪當語我，憐愍故。我若知若見，當如",
    "T22n1425_027:0451c04": "法除。」如是三說。次至第二人。第二人若是下",
    "T22n1425_027:0451c05": "座，應接足言：「大德。」為異。若二人作自恣人者，",
    "T22n1425_027:0451c06": "一人受上座自恣，一人應下座前立，上座說",
    "T22n1425_027:0451c07": "已下座復說。如是展轉次第下到自坐處應",
    "T22n1425_027:0451c08": "受自恣，不得受僧自恣竟然後自恣。和合者，不",
    "T22n1425_027:0451c09": "得不和合受自恣，不得與欲受自恣。若病者",
    "T22n1425_027:0451c10": "應將來，若將來有危命憂者，僧應往就。若病",
    "T22n1425_027:0451c11": "人多者應舁床來、若床角相接，若床舁來",
    "T22n1425_027:0451c12": "有危命憂者，不病比丘應連座相接。若不周",
    "T22n1425_027:0451c13": "者，不病比丘應出界外作自恣，病比丘即界",
    "T22n1425_027:0451c14": "內自恣。大眾多者，若一萬、二萬，應一切集在",
    "T22n1425_027:0451c15": "一處，若講堂、若食堂、若浴室受自恣，餘人並",
    "T22n1425_027:0451c16": "嚼齒木並大小行並食，如是竟日通夜未離坐",
    "T22n1425_027:0451c17": "不得遠，乃至明相未出於中自恣。若大眾",
    "T22n1425_027:0451c18": "多六萬、八萬，畏不竟者，應減出界外作自",
    "T22n1425_027:0451c19": "恣。若一人受自恣，若二人說、若三人、若四人",
    "T22n1425_027:0451c20": "說自恣。五人廣自恣。一人受者，若一比丘聚",
    "T22n1425_027:0451c21": "落中安居，至自恣日應掃塔及僧院，若有",
    "T22n1425_027:0451c22": "者應香汁灑地散花然燈，若有罪者應作是",
    "T22n1425_027:0451c23": "念：「若得清淨比丘來者，此罪當如法除。」作是",
    "T22n1425_027:0451c24": "念已，胡跪合掌心念口言：「今僧十五日自恣，",
    "T22n1425_027:0451c25": "我某甲比丘清淨受自恣。」如是三說。二人說",
    "T22n1425_027:0451c26": "者，有罪展轉如法作已，偏袒右肩胡跪合掌",
    "T22n1425_027:0451c27": "言：「長老憶念！今僧十五日自恣。長老自恣說，",
    "T22n1425_027:0451c28": "若見聞疑罪語我，憐愍故。我若知、若見，當如",
    "T22n1425_027:0451c29": "法除。」如是三說。三人四人亦如是，五人應廣",
    "T22n1425_027:0452a01": "自恣。是名自恣法。",
    "T22n1425_027:0452a02": "摩訶僧祇律卷第二十七"
}