{
    "T30n1566_006:0079c09": "般若燈論釋卷第六",
    "T30n1566_006:0079c11": "偈本龍樹菩薩　釋論分別明菩薩",
    "T30n1566_006:0079c12": "大唐中印度三藏波羅頗蜜多羅譯",
    "T30n1566_006:0079c13": "觀作者業品第八",
    "T30n1566_006:0079c14": "復次空所對治。欲令驗知陰無體義。有此品",
    "T30n1566_006:0079c15": "起。有人言。第一義中有陰入界。婆伽婆說。以",
    "T30n1566_006:0079c16": "此為因。起作者作業故。此若無者。佛不應說",
    "T30n1566_006:0079c17": "與彼為因有作者及業。譬如馬角。由有作者",
    "T30n1566_006:0079c18": "及作業故。修多羅中說是偈曰。",
    "T30n1566_006:0079c19": "　應行善法行　　惡法不應行",
    "T30n1566_006:0079c20": "　此世及後生　　行者得安樂",
    "T30n1566_006:0079c21": "釋曰。如此經中說有作者及以作業。彼業有",
    "T30n1566_006:0079c22": "三種。善不善無記。彼善業者。分別有四。一自",
    "T30n1566_006:0079c23": "性。二相應。三發起。四第一義。不善亦爾。無",
    "T30n1566_006:0079c24": "記四種。謂報生。威儀。工巧。變化。是故如所",
    "T30n1566_006:0079c25": "說因有勢力故。第一義中陰等是有。論者",
    "T30n1566_006:0079c26": "言。若汝欲得第一義中以彼為因。知有作者",
    "T30n1566_006:0079c27": "及以作業。說此為因者。此義不成。若世諦中",
    "T30n1566_006:0079c28": "欲得爾者。則譬喻無體。如此無體。第一義中",
    "T30n1566_006:0079c29": "婆伽婆說。以彼為因有實作者及有作業。如",
    "T30n1566_006:0080a01": "此解者。於義不然。如其不然。應如是觀。今此",
    "T30n1566_006:0080a02": "作者為有實無實。亦有無實。能作業耶。業亦",
    "T30n1566_006:0080a03": "如是。有實無實。亦有無實。為作者所作耶。此",
    "T30n1566_006:0080a04": "皆不然。如偈曰。",
    "T30n1566_006:0080a05": "　若有實作者　　不作有實業",
    "T30n1566_006:0080a06": "釋曰。若彼作有。則作者有實與作相應。業亦",
    "T30n1566_006:0080a07": "有實。由翻此義二皆無實。彼無實者亦不能",
    "T30n1566_006:0080a08": "作。如偈曰。",
    "T30n1566_006:0080a09": "　若無實作者　　不作無實業",
    "T30n1566_006:0080a10": "釋曰。所作名業。能作名者。此中先觀立有實",
    "T30n1566_006:0080a11": "者。如偈曰。",
    "T30n1566_006:0080a12": "　有實者無作",
    "T30n1566_006:0080a13": "釋曰。若汝意欲不觀作業有作者體。若定如",
    "T30n1566_006:0080a14": "此則無作業。作既無體。則作者不成。復次",
    "T30n1566_006:0080a15": "有實無作者。此言何謂。立喻驗釋有實作者。",
    "T30n1566_006:0080a16": "彼五取陰但假施設。又如外道所計。提婆達",
    "T30n1566_006:0080a17": "多名若善業。若不善業。復次第一義中調達",
    "T30n1566_006:0080a18": "相續不能作業。何以故。以作者故。譬如耶若",
    "T30n1566_006:0080a19": "達多。復次若有實作者。非假施設。如食糠外",
    "T30n1566_006:0080a20": "道我為作者。如彼意欲。此義不然。為彼執故。",
    "T30n1566_006:0080a21": "此中立驗。第一義中彼調達我不能作業。何",
    "T30n1566_006:0080a22": "以故。以物故。譬如業。復次第一義中彼業亦",
    "T30n1566_006:0080a23": "非提婆達多相續我作。何以故。以業故。譬如",
    "T30n1566_006:0080a24": "餘物。復次若彼外人作如是意。汝此立義有",
    "T30n1566_006:0080a25": "何所以。如提婆達多彼相續業為是他作耶。",
    "T30n1566_006:0080a26": "為當無作耶。二俱不然。何以故。若他作者。汝",
    "T30n1566_006:0080a27": "立義破。若無作者。則譬喻無體。論者言。彼執",
    "T30n1566_006:0080a28": "不然。何以故。耶若達多彼相續業。提婆達多",
    "T30n1566_006:0080a29": "我不作故。由如是義。立譬得成。彼如是說。不",
    "T30n1566_006:0080b01": "觀作業有實作者虛妄分別。於義不然。以作",
    "T30n1566_006:0080b02": "者無體故。如偈曰。",
    "T30n1566_006:0080b03": "　業是無作者",
    "T30n1566_006:0080b04": "釋曰。業亦如是。不觀作者自然而有。由無作",
    "T30n1566_006:0080b05": "者。作是業故。若彼分別業有實者。業即無作。",
    "T30n1566_006:0080b06": "有此過失。又作者及業互不相觀。世無能信。",
    "T30n1566_006:0080b07": "是故彼二必相因待。應如是知。此中立驗。第",
    "T30n1566_006:0080b08": "一義中提婆達多相續作者不作提婆達多定",
    "T30n1566_006:0080b09": "業。何以故。以有觀故。譬如耶若達多。復次第",
    "T30n1566_006:0080b10": "一義中提婆達多相續作者不作調達定受報",
    "T30n1566_006:0080b11": "業。何以故。觀作者故。譬如耶若達多相續作",
    "T30n1566_006:0080b12": "業。復次今更立義。遮前所說。如偈曰。",
    "T30n1566_006:0080b13": "　業及彼作者　　則墮於無因",
    "T30n1566_006:0080b14": "釋曰。此後半偈欲顯業及作者墮無因過。此",
    "T30n1566_006:0080b15": "義云何。謂業離作者故。作者離業故。互不相",
    "T30n1566_006:0080b16": "待故墮無因。以無因義開示他者。一切世間",
    "T30n1566_006:0080b17": "所不能信。復次第一義中提婆達多相續不",
    "T30n1566_006:0080b18": "作提婆達多業因。何以故。以有觀故。譬如耶",
    "T30n1566_006:0080b19": "若達多。復次第一義中調達相續不作調達",
    "T30n1566_006:0080b20": "定報業因。何以故。觀作者故。譬如耶若達多",
    "T30n1566_006:0080b21": "相續作業。是故偈曰。",
    "T30n1566_006:0080b22": "　無因義不然　　無因無果故",
    "T30n1566_006:0080b23": "釋曰。云何名果。謂為各各決定因緣力起。故",
    "T30n1566_006:0080b24": "名為果。云何名因。謂近遠和合同有所作。由",
    "T30n1566_006:0080b25": "此有故彼法得起。是名為因。如汝分別因則",
    "T30n1566_006:0080b26": "無因。果亦無果。觀無體故。是義不然。應知此",
    "T30n1566_006:0080b27": "意。復次若不相觀則無彼體。此執不然。無何",
    "T30n1566_006:0080b28": "等體。如偈曰。",
    "T30n1566_006:0080b29": "　作及彼作者　　作用具皆無",
    "T30n1566_006:0080c01": "釋曰。於世間中瓶衣等物亦有作者欲作彼",
    "T30n1566_006:0080c02": "業。若謂作者不觀業。業不觀作者。彼瓶衣等",
    "T30n1566_006:0080c03": "則不藉人工。善巧方便自然成就。又彼瓶等",
    "T30n1566_006:0080c04": "種種技因之所成就。彼勝分具。若不觀者具",
    "T30n1566_006:0080c05": "等亦無如是一切斫者斫具及所斫物亦皆無",
    "T30n1566_006:0080c06": "體。又如偈曰。",
    "T30n1566_006:0080c07": "　法非法亦無　　作等無體故",
    "T30n1566_006:0080c08": "釋曰。何故無有法非法二。彼法非法作者作",
    "T30n1566_006:0080c09": "具所成就故。又彼作者作具了故。法與非法",
    "T30n1566_006:0080c10": "二亦無體。復次或有自部生如是心。諸行空",
    "T30n1566_006:0080c11": "故作者無體。彼作者空於我無咎。何以故。勝",
    "T30n1566_006:0080c12": "身口意自體能作。法與非法由如此義故我",
    "T30n1566_006:0080c13": "無咎。論者言。汝立因者。但有聚集饒益。於世",
    "T30n1566_006:0080c14": "諦中彼名作者。以觀法非法故。若無作者則",
    "T30n1566_006:0080c15": "無所觀業不成故。法等無體。汝不免過。以無",
    "T30n1566_006:0080c16": "相觀道理故。道理云何。如偈曰。",
    "T30n1566_006:0080c17": "　若無法非法　　從生果亦無",
    "T30n1566_006:0080c18": "釋曰。彼二為因。從生為果。人天等善道為可",
    "T30n1566_006:0080c19": "愛。地獄等惡道為不可愛。彼身根受用皆無",
    "T30n1566_006:0080c20": "自體。復次於善道中彼修行者。受戒習禪。三",
    "T30n1566_006:0080c21": "摩鉢底。八聖道支正見為首。離諸煩惱此義",
    "T30n1566_006:0080c22": "悉空。如是分別無實作者。無實作業。此諸過",
    "T30n1566_006:0080c23": "聚皆屬於汝。難可療治。知過失已應信作者",
    "T30n1566_006:0080c24": "及彼作業相觀道理。以是義故所說無過。以",
    "T30n1566_006:0080c25": "因有故。無實作者。無實作業。此執不然。此不",
    "T30n1566_006:0080c26": "然義。如先已說。復次或有人言。我立異門如",
    "T30n1566_006:0080c27": "是作者。亦有非有彼所作業。亦有非有。由此",
    "T30n1566_006:0080c28": "異門無如上過。論者偈曰。",
    "T30n1566_006:0080c29": "　有無互相違　　一法處無二",
    "T30n1566_006:0081a01": "釋曰。於一物體一剎那中。有及非有互相違",
    "T30n1566_006:0081a02": "故。二不可得。云何相違法。若是有云何非",
    "T30n1566_006:0081a03": "有法。若非有云何言有。猶如一火冷煖同",
    "T30n1566_006:0081a04": "時。世所不信。若汝意謂有實體故名之為實。",
    "T30n1566_006:0081a05": "無所作故名為不實。一物一時觀自在故。二",
    "T30n1566_006:0081a06": "義俱立無過失者。是義不然。何以故。彼二門",
    "T30n1566_006:0081a07": "者。前已遮故無過。相觀道理如後當遮。外人",
    "T30n1566_006:0081a08": "言。如耶若達多。亦有作者。亦無作者。汝立譬",
    "T30n1566_006:0081a09": "喻無體驗不能破。論者言。彼耶若達多自相",
    "T30n1566_006:0081a10": "續中無提婆達作者。作業分故。我意欲爾。",
    "T30n1566_006:0081a11": "非譬不成。是故無過。廣如前說。如是等分別。",
    "T30n1566_006:0081a12": "依止第一義中作者及業建立不成。復次有",
    "T30n1566_006:0081a13": "人言。我有作者無彼作業。是故無過。論者",
    "T30n1566_006:0081a14": "偈曰。",
    "T30n1566_006:0081a15": "　有者不作無　　無者不作有",
    "T30n1566_006:0081a16": "釋曰。此誰不作。謂作者業。何故不作。偈曰。",
    "T30n1566_006:0081a17": "　此由著有過　　彼過如先說",
    "T30n1566_006:0081a18": "釋曰。如上所說實不實門。第一義中無實作",
    "T30n1566_006:0081a19": "者作不實業。亦無實作者能作實業。此二句",
    "T30n1566_006:0081a20": "立義有別因及譬喻。廣如前說。復次偈曰。",
    "T30n1566_006:0081a21": "　作者實不實　　亦實亦不實",
    "T30n1566_006:0081a22": "　不作三種業　　是過先已說",
    "T30n1566_006:0081a23": "　作業實不實　　亦實亦不實",
    "T30n1566_006:0081a24": "　非俱作者作　　過亦如先說",
    "T30n1566_006:0081a25": "釋曰。此諸過失如前廣明。唯有立義為差別",
    "T30n1566_006:0081a26": "耳。由如是觀。偈曰。",
    "T30n1566_006:0081a27": "　緣作者有業　　緣業有作者",
    "T30n1566_006:0081a28": "　由此業義成　　不見異因故",
    "T30n1566_006:0081a29": "釋曰。於世諦中。作者作業更互相觀。離此之",
    "T30n1566_006:0081b01": "外。更無異因能成業義。如是外人品。初已來",
    "T30n1566_006:0081b02": "說因立譬。義皆不成。及違義故。不免過失。復",
    "T30n1566_006:0081b03": "次或有人言。第一義中有陰入界。以彼取故。",
    "T30n1566_006:0081b04": "佛婆伽婆作如是說。為遮彼故。偈曰。",
    "T30n1566_006:0081b05": "　如業作者離　　應知取亦爾",
    "T30n1566_006:0081b06": "釋曰。如先已遮。作者緣業。業緣作者。如是取",
    "T30n1566_006:0081b07": "緣取者取者緣取。第一義中不可得故。此義",
    "T30n1566_006:0081b08": "云何。由作者業二俱離故。彼取取者亦如是",
    "T30n1566_006:0081b09": "離。復次此中分別第一義中無實調達取者",
    "T30n1566_006:0081b10": "實取。何以故。以觀取故。譬如耶若達多。如是",
    "T30n1566_006:0081b11": "第一義中亦無無實取者取無實取。亦實不",
    "T30n1566_006:0081b12": "實取立義應知。復次第一義中無實可取為",
    "T30n1566_006:0081b13": "實提婆達多取觀彼取者故。譬如耶若達多",
    "T30n1566_006:0081b14": "取。如是第一義中亦無不實取。為不實取者",
    "T30n1566_006:0081b15": "取。亦實不實取。為亦實不實取者取。立義差",
    "T30n1566_006:0081b16": "別。因及譬喻如先已說。如是不等分別亦應",
    "T30n1566_006:0081b17": "類遮。復次由業作者及取取者。第一義中以",
    "T30n1566_006:0081b18": "性離故。如偈曰。",
    "T30n1566_006:0081b19": "　及餘一切法　　亦應如是觀",
    "T30n1566_006:0081b20": "釋曰。何等餘法。謂自他所解。若果若因。能依",
    "T30n1566_006:0081b21": "所依。能相所相。或總別等。如是諸法亦應觀",
    "T30n1566_006:0081b22": "察。果緣於因。因緣於果。此義得成。是世俗法",
    "T30n1566_006:0081b23": "非第一義。何以故。或有人謂第一義中因果",
    "T30n1566_006:0081b24": "等法皆有自體。今欲拔彼執著箭故。少分開",
    "T30n1566_006:0081b25": "示。非第一義中。乳實作酪。何以故。以觀果",
    "T30n1566_006:0081b26": "故。譬如經等。若言世間。悉見乳作於酪。汝說",
    "T30n1566_006:0081b27": "無者。即為破壞世間所見。此執不然。何以故。",
    "T30n1566_006:0081b28": "我立義言非第一義。故我無過。或有人言。第",
    "T30n1566_006:0081b29": "一義中乳不作酪。而世諦中作。由此義故。汝",
    "T30n1566_006:0081c01": "譬不成。立義亦壞。若言諸法不作自果者。譬",
    "T30n1566_006:0081c02": "亦不成。何以故。彼一切法各有定因果故。論",
    "T30n1566_006:0081c03": "者言。汝語不善。何以故。初分別者非我所受。",
    "T30n1566_006:0081c04": "次分別者譬喻亦成。何以故。以此經等非彼",
    "T30n1566_006:0081c05": "酪因。前立義中已簡別故。非譬喻無體。復次",
    "T30n1566_006:0081c06": "僧佉人言。如我立義因中有果。因能起作無",
    "T30n1566_006:0081c07": "不作故。此若無者彼因則無。如龜毛衣是何",
    "T30n1566_006:0081c08": "等因。謂酪瓶等。是故有果。復次若無果者。是",
    "T30n1566_006:0081c09": "義不然。何以故。如乳中無酪。草中亦無彼求",
    "T30n1566_006:0081c10": "酪者。何故取乳而不取草。由彼取故。知因",
    "T30n1566_006:0081c11": "有果。又如乳中無酪。亦無三界。等是無者。何",
    "T30n1566_006:0081c12": "因緣故從乳因緣而生於酪。不生三界。由彼",
    "T30n1566_006:0081c13": "乳中不生三界。非一切物從一因起。是故定",
    "T30n1566_006:0081c14": "知因中有果。又若無者。何故決定如窯師見",
    "T30n1566_006:0081c15": "土堪作瓶者取以為瓶。非取一切。由此功能。",
    "T30n1566_006:0081c16": "能有起作。知因有果。若無果者。因亦無體。終",
    "T30n1566_006:0081c17": "無一物無果有因。而無此事。是故當知。因有",
    "T30n1566_006:0081c18": "體故。彼果亦有。論者言。如汝立因。無不作",
    "T30n1566_006:0081c19": "者。非立義法。以是果故因義不成。汝言無",
    "T30n1566_006:0081c20": "果有因義則不爾。由有此故彼得成者。此於",
    "T30n1566_006:0081c21": "世諦中成。非第一義。以第一義中因及譬喻",
    "T30n1566_006:0081c22": "二皆無體。若物彼處有者。彼物不於彼處起",
    "T30n1566_006:0081c23": "故。如因自體。由此法體二種差別。彼義不成。",
    "T30n1566_006:0081c24": "有過失故。如破初因。彼取乳等諸因亦應以",
    "T30n1566_006:0081c25": "此道理答遣。復次如毘婆沙師所執因中無",
    "T30n1566_006:0081c26": "果而因能起果者。此因無力。亦不能起作彼",
    "T30n1566_006:0081c27": "無體故。譬如兔角。又如犢子兒。執果有非有。",
    "T30n1566_006:0081c28": "皆不可說。而因能起作如此意者。於世諦中",
    "T30n1566_006:0081c29": "作者因成。第一義中若因若果。有及非有。皆",
    "T30n1566_006:0082a01": "不可得故。我無過。復次異僧佉人言。因中果",
    "T30n1566_006:0082a02": "體不可得者。由果細故。此執不然。何以故。因",
    "T30n1566_006:0082a03": "中無麁故。麁先無體後時可得者。即是因中",
    "T30n1566_006:0082a04": "無果。汝立義破。若汝意欲細者為麁。是亦",
    "T30n1566_006:0082a05": "不然。何以故。不見細者轉為麁故。後時麁果",
    "T30n1566_006:0082a06": "與細相違。法體顛倒。立義過故。復次異僧佉",
    "T30n1566_006:0082a07": "人言。因作果者。是義不然。由了作故。應如是",
    "T30n1566_006:0082a08": "問。此了作者。其相云何。彼答如燈了作瓶等。",
    "T30n1566_006:0082a09": "此執已如觀緣品破。復次第一義中燈不了",
    "T30n1566_006:0082a10": "作彼瓶衣等。何以故。以眼取故。有礙故。色",
    "T30n1566_006:0082a11": "故。觸故。說故。因等譬如土塊。復次異僧佉",
    "T30n1566_006:0082a12": "言。果若未起及已滅功能自體有不名為了。",
    "T30n1566_006:0082a13": "是故我說有如是果。而言因能作果者。此云",
    "T30n1566_006:0082a14": "何作。謂因自體轉為果體。語意如此。論者言。",
    "T30n1566_006:0082a15": "若汝過去未來受為因者。依止不成。若謂現",
    "T30n1566_006:0082a16": "在受為因者。則無譬喻。彼果不成。有此等過。",
    "T30n1566_006:0082a17": "又汝因果不異。若不異者。則此非彼因。以不",
    "T30n1566_006:0082a18": "異故。如因自體。以非因故。因義不成。因不成",
    "T30n1566_006:0082a19": "故。法自性壞。立義過故。現在果者。亦無實",
    "T30n1566_006:0082a20": "體。以無起故。彼有不成。譬喻無體。如是諸不",
    "T30n1566_006:0082a21": "異門亦應隨所執破。已說實因不能作果。於",
    "T30n1566_006:0082a22": "世諦中若無因者。亦不作果。以彼無故。如無",
    "T30n1566_006:0082a23": "龜毛不可為衣。如是若無果者因亦不作。此",
    "T30n1566_006:0082a24": "立義有異。因喻同前。彼半有半無執者。二俱",
    "T30n1566_006:0082a25": "過故。亦如先說。復次自部及鞞世師等言。因",
    "T30n1566_006:0082a26": "有果無。此因能作。以未起無果。我不受故。如",
    "T30n1566_006:0082a27": "虛空華。已生果者。因無力用。未生果者。因有",
    "T30n1566_006:0082a28": "功能。由如此義。因中無果。論者言。如汝立因",
    "T30n1566_006:0082a29": "未起無果我不受者。此意云何。汝為現見故",
    "T30n1566_006:0082b01": "不受耶。為立驗故不受耶。為一切量不受耶。",
    "T30n1566_006:0082b02": "如是分別因義不成。立因有過。非一向故。彼",
    "T30n1566_006:0082b03": "未起果有故者。此驗不能令他信解。汝言無",
    "T30n1566_006:0082b04": "果起者。此無果起。無譬喻故。云何可知。復次",
    "T30n1566_006:0082b05": "第一義中乳不生酪。何以故。以觀因故。譬如",
    "T30n1566_006:0082b06": "絹起。復次泥實名求那假瓶名求泥。第一義",
    "T30n1566_006:0082b07": "中泥不成瓶。何以故。觀求泥故。譬如餘物。復",
    "T30n1566_006:0082b08": "次第一義中垂[古*頁]等相非牛體相。何以故。以",
    "T30n1566_006:0082b09": "觀體故。譬如馬相。復次別名阿婆也婆。總名",
    "T30n1566_006:0082b10": "阿婆也毘。第一義中無實經等成絹。何以故。",
    "T30n1566_006:0082b11": "以觀阿婆也毘故。譬如餘物。如是作者及業",
    "T30n1566_006:0082b12": "無自體性。品義如此。是故得成。如佛告極",
    "T30n1566_006:0082b13": "勇猛菩薩言。善男子。色非作者使作者。如是",
    "T30n1566_006:0082b14": "受想行識亦非作者使作者。若色至識非作",
    "T30n1566_006:0082b15": "者使作者。此是般若波羅蜜。又如摩訶般若",
    "T30n1566_006:0082b16": "波羅蜜經中。舍利弗言。婆伽婆。無作是般若",
    "T30n1566_006:0082b17": "波羅蜜。佛言。作者不可得故。又如佛告極勇",
    "T30n1566_006:0082b18": "猛菩薩言。善男子。色非善。非不善。受想行識",
    "T30n1566_006:0082b19": "亦復如是。若色至識非善非不善。是名般若",
    "T30n1566_006:0082b20": "波羅蜜。如是等諸修多羅。此中應廣說。",
    "T30n1566_006:0082b21": "釋觀作者業品竟。",
    "T30n1566_006:0082b22": "般若燈論釋觀取者品第九",
    "T30n1566_006:0082b23": "復次為令諦觀取者無體。有此品起。如偈曰。",
    "T30n1566_006:0082b24": "　眼耳等諸根　　受等諸心法",
    "T30n1566_006:0082b25": "　此先有人住　　一部如是說",
    "T30n1566_006:0082b26": "釋曰。一切自部皆無此執。唯有婆私弗多羅",
    "T30n1566_006:0082b27": "立如是義。眼等諸根。受等心法。此若有者。則",
    "T30n1566_006:0082b28": "有先住。道理如是。若不爾者。偈曰。",
    "T30n1566_006:0082b29": "　若取者無體　　眼等不可得",
    "T30n1566_006:0082c01": "　以是故當知　　先有此住體",
    "T30n1566_006:0082c02": "釋曰。我見有是取者先住。何以故。以取者故。",
    "T30n1566_006:0082c03": "由此取者可得故。在諸取先住。譬如織者在",
    "T30n1566_006:0082c04": "經緯前。復次取者之先有眼等取。何以故。以",
    "T30n1566_006:0082c05": "有取故。如竹篾等。如是取及取者二俱得成。",
    "T30n1566_006:0082c06": "以是義故。我先說言第一義中有是陰等取",
    "T30n1566_006:0082c07": "及取者。婆伽婆說不可破壞。論者偈曰。",
    "T30n1566_006:0082c08": "　若眼等諸根　　受等諸心法",
    "T30n1566_006:0082c09": "　彼先有取者　　因何而施設",
    "T30n1566_006:0082c10": "釋曰。眼及受等以無體故。異取更無一物可",
    "T30n1566_006:0082c11": "得有。何取者而施設耶。如是彼於爾時不有。",
    "T30n1566_006:0082c12": "以取無體故。此中立驗。眼等取前無彼取者。",
    "T30n1566_006:0082c13": "何以故。以施設故。如經絹等。是故取者不成。",
    "T30n1566_006:0082c14": "由取者不成故。因義則壞。由因壞故。彼經絹",
    "T30n1566_006:0082c15": "等譬喻無體。以第一義中取及取者體不成",
    "T30n1566_006:0082c16": "故。復次有異婆私弗多羅言。如先生天上。生",
    "T30n1566_006:0082c17": "天業盡天上取者得如是住。後取人等諸陰",
    "T30n1566_006:0082c18": "故。彼取者阿含得成。論者言。彼生天者。天",
    "T30n1566_006:0082c19": "上取體天施設故。又汝總說阿含。無別驗故。",
    "T30n1566_006:0082c20": "令生疑惑。不應定信。如偈曰。",
    "T30n1566_006:0082c21": "　若無眼等根　　先有彼住者",
    "T30n1566_006:0082c22": "　亦應無取者　　眼等有無疑",
    "T30n1566_006:0082c23": "釋曰。汝意如是。義則不然。何以故。若不觀取",
    "T30n1566_006:0082c24": "者。眼等諸取體則不成。此意如是。若此二法",
    "T30n1566_006:0082c25": "互不相觀。如此次第義不應爾。所謂此是眼",
    "T30n1566_006:0082c26": "等諸法取。此是調達名取者。此是調達名取",
    "T30n1566_006:0082c27": "者。此是眼等諸法取。由此偈曰。",
    "T30n1566_006:0082c28": "　或有取了人　　或有人了取",
    "T30n1566_006:0082c29": "　無取何有人　　無人何有取",
    "T30n1566_006:0083a01": "釋曰。或有取了人者。謂眼等諸法。或有人了",
    "T30n1566_006:0083a02": "取者。謂見者聞者。由取取者。更互相觀。世諦",
    "T30n1566_006:0083a03": "中成非第一義。後半偈者。由彼無體。彼因過",
    "T30n1566_006:0083a04": "失汝不得離。復次婆私弗多羅言。汝今何故",
    "T30n1566_006:0083a05": "自生分別言有先住。在彼眼等諸根之前。後",
    "T30n1566_006:0083a06": "還自破。我等法中亦作此說。如偈曰。",
    "T30n1566_006:0083a07": "　一切眼等根　　先無一人住",
    "T30n1566_006:0083a08": "釋曰。無一人住者。謂彼眼等一一根。先各有",
    "T30n1566_006:0083a09": "人住。何以故。偈曰。",
    "T30n1566_006:0083a10": "　由彼眼等根　　異異了彼異",
    "T30n1566_006:0083a11": "釋曰。眼等者謂耳鼻舌身受等。由眼至受各",
    "T30n1566_006:0083a12": "各有異。故得說言。此是見者。此是觸者。由觀",
    "T30n1566_006:0083a13": "異取故。彼取者得。成汝言因。不成者。無如此",
    "T30n1566_006:0083a14": "義。論者偈曰。",
    "T30n1566_006:0083a15": "　若眼等諸根　　先無一住者",
    "T30n1566_006:0083a16": "　眼等一一先　　彼別云何有",
    "T30n1566_006:0083a17": "釋曰。由諸外道一一取先立有取者。謂眼耳",
    "T30n1566_006:0083a18": "等先各有人住。是義不然。何以故。若不觀眼",
    "T30n1566_006:0083a19": "等取者無體故。此意如是。由前立驗。眼等取",
    "T30n1566_006:0083a20": "先一一取者。義亦不成。復次汝若定執有彼",
    "T30n1566_006:0083a21": "取者。今當問汝。為此見者。即是聞者。乃至受",
    "T30n1566_006:0083a22": "者。為見聞者。乃至受者。各各異耶。若受先說",
    "T30n1566_006:0083a23": "者。是義不然。如偈曰。",
    "T30n1566_006:0083a24": "　見者即聞者　　聞者即受者",
    "T30n1566_006:0083a25": "　一一若先有　　是義則不然",
    "T30n1566_006:0083a26": "釋曰。彼如是說則同外道。此義云何。外道所",
    "T30n1566_006:0083a27": "說彼身根處積聚法者。如草土成舍。而有別",
    "T30n1566_006:0083a28": "人於中受用。如是人者。不可識知。謂見者等。",
    "T30n1566_006:0083a29": "此義不然。何以故。彼一體故立義有過。復次",
    "T30n1566_006:0083b01": "非第一義中彼見者體不異聞者。何以故。聞",
    "T30n1566_006:0083b02": "者故如別體聞者由相續異故。見聞不同。汝",
    "T30n1566_006:0083b03": "言體不異者。此立義過。復次見者欲見不觀。",
    "T30n1566_006:0083b04": "於眼色應可得。何以故。不異聞者故。譬如聞",
    "T30n1566_006:0083b05": "者。由與聞者不異驗故。不觀於眼。彼色可得。",
    "T30n1566_006:0083b06": "若其不爾。見者異法。此皆不成。立義過故。復",
    "T30n1566_006:0083b07": "有異僧佉言。我若是一丈夫則墮餘根去過",
    "T30n1566_006:0083b08": "如歷諸窓牖。由彼處處眼等為因起色等覺。",
    "T30n1566_006:0083b09": "以我既不遍則有別方所。若不依彼眼等諸",
    "T30n1566_006:0083b10": "根。則見聞者等皆不得成。由我遍故。則不至",
    "T30n1566_006:0083b11": "餘根。是故無過。論者言。汝立因者有大過失。",
    "T30n1566_006:0083b12": "由一一根中皆先有我。是義不然。何以故。道",
    "T30n1566_006:0083b13": "理無有如此我故。若人欲得異陰入界。有一",
    "T30n1566_006:0083b14": "丈夫為見者等。論主教彼如先觀入品遮。當",
    "T30n1566_006:0083b15": "如此解不復廣釋。或有欲避如先過失說有",
    "T30n1566_006:0083b16": "取者。其相云何。彼謂見者聞者各各差別。而",
    "T30n1566_006:0083b17": "是一我。如此執者。是亦有過。如偈曰。",
    "T30n1566_006:0083b18": "　若見聞者異　　受者亦差別",
    "T30n1566_006:0083b19": "釋曰。如汝分別得何等過。今當示汝。如偈曰。",
    "T30n1566_006:0083b20": "　見聞者不同　　是我則多體",
    "T30n1566_006:0083b21": "釋曰。若世間物異彼物者。則彼此俱有。以其",
    "T30n1566_006:0083b22": "異故。如瓶鉢等。見聞者異亦復如是。由見聞",
    "T30n1566_006:0083b23": "者異故。嗅甞觸者亦各差別。以是義故。於一",
    "T30n1566_006:0083b24": "相續中有無量我。而不欲爾。是故第一義中",
    "T30n1566_006:0083b25": "見者聞者有別相續。此異不然。此中說驗。見",
    "T30n1566_006:0083b26": "者取者不異聞者。以彼取者因果合有故。如",
    "T30n1566_006:0083b27": "見者自體。復次如前偈言。見者聞者異。此言",
    "T30n1566_006:0083b28": "見者為緣則聞者可得。以如是義我成多體。",
    "T30n1566_006:0083b29": "又過去時等各差別故。復次此中說驗。第一",
    "T30n1566_006:0083c01": "義中取者無體。何以故。以緣起故。如取自體。",
    "T30n1566_006:0083c02": "復次第一義中調達眼等不名調達取者之",
    "T30n1566_006:0083c03": "取。何以故。以眼等故。譬如耶若達多眼等自",
    "T30n1566_006:0083c04": "體。是故取者及取。二皆不成。以不免前過故。",
    "T30n1566_006:0083c05": "婆私弗多羅言。取及取者。若一若異。俱不可",
    "T30n1566_006:0083c06": "說。是故無過。論者言。可說有故。豈非過耶。",
    "T30n1566_006:0083c07": "復次於一身根聚。若果若因諸聚食者。我則",
    "T30n1566_006:0083c08": "無量。而不欲爾。以是故我則不一。此義得成。",
    "T30n1566_006:0083c09": "以識別故。如多相續見者不一多我得成。復",
    "T30n1566_006:0083c10": "次有異人言。有如是取。如佛所說。名色緣六",
    "T30n1566_006:0083c11": "入。彼色是四大為取者取。是故有實取者。由",
    "T30n1566_006:0083c12": "六入具足次生受等。非眼等先有。彼取者因",
    "T30n1566_006:0083c13": "施設故。譬如瓶等。此是如來所說道理。汝違",
    "T30n1566_006:0083c14": "此理。是故汝先所立義破。論者偈曰。",
    "T30n1566_006:0083c15": "　眼耳及受等　　所從生諸大",
    "T30n1566_006:0083c16": "　於彼諸大中　　取者不可得",
    "T30n1566_006:0083c17": "釋曰。由彼取者。無實體故。依第一義名色位",
    "T30n1566_006:0083c18": "中取者無體。然世諦中名色為因施設取者。",
    "T30n1566_006:0083c19": "是故不違阿含所說。以彼眼等及大唯是聚",
    "T30n1566_006:0083c20": "故。汝立取者。為因此義。不成有過失故。如理",
    "T30n1566_006:0083c21": "諦觀。彼無實體。如偈曰。",
    "T30n1566_006:0083c22": "　眼先無取者　　今後亦復無",
    "T30n1566_006:0083c23": "　以無取者故　　無有彼分別",
    "T30n1566_006:0083c24": "釋曰。眼等諸取取者不然。彼異取故。如別相",
    "T30n1566_006:0083c25": "續四大取者。如是驗知前不可得。以實體不",
    "T30n1566_006:0083c26": "成故。譬如四大實體。由第一義無故。取及取",
    "T30n1566_006:0083c27": "者一異俱壞。一異不成故。彼分別滅。云何滅",
    "T30n1566_006:0083c28": "耶。以無實有故。有分別滅。因施設故。無分別",
    "T30n1566_006:0083c29": "滅。復次汝立有故。欲令我解。我於第一義中",
    "T30n1566_006:0084a01": "驗無體故。有分別滅。有既滅故。無亦隨滅。如",
    "T30n1566_006:0084a02": "婆伽婆楞伽經中偈曰。",
    "T30n1566_006:0084a03": "　以覺觀察時　　物體不可得",
    "T30n1566_006:0084a04": "　以無自體故　　彼法不可說",
    "T30n1566_006:0084a05": "如前人言。有取取者。彼皆不成。取為因過。已",
    "T30n1566_006:0084a06": "如上說。取及取者皆無自性。故有此品。以是",
    "T30n1566_006:0084a07": "義故。此證得成。如般若波羅蜜經中說。佛告",
    "T30n1566_006:0084a08": "極勇猛菩薩言。善男子。色無見者使見者。受",
    "T30n1566_006:0084a09": "想行識無見者使見者。若色至識無見者使",
    "T30n1566_006:0084a10": "見者。此是般若波羅蜜。復次色無知者見者。",
    "T30n1566_006:0084a11": "受想行識無知者見者。若色至識無知者見",
    "T30n1566_006:0084a12": "者。此是般若波羅蜜。如是等諸修多羅。此中",
    "T30n1566_006:0084a13": "應廣說。",
    "T30n1566_006:0084a14": "釋觀取者品竟。",
    "T30n1566_006:0084a15": "般若燈論釋卷第六"
}