{
    "X66n1297_020:0405b14": "宗鑑法林卷二十",
    "X66n1297_020:0405b16": "集雲堂　編",
    "X66n1297_020:0405b17": "　　大鑒下四世",
    "X66n1297_020:0405b18": "終南山雲際師祖禪師(南泉願嗣)初參南泉。問摩尼珠",
    "X66n1297_020:0405b19": "人不識。如來藏裏親收得。如何是藏。泉曰王老師",
    "X66n1297_020:0405b20": "與汝往來者是藏。師曰直得不往來時如何。泉曰",
    "X66n1297_020:0405b21": "亦是藏。師又問如何是珠。泉召師。祖師應諾。泉曰。",
    "X66n1297_020:0405b22": "去。汝不會我語。師從此信入。",
    "X66n1297_020:0405b23": "翠峯顯於往來者是處云。艸裏漢。於不往來者亦是",
    "X66n1297_020:0405b24": "處云。雪上加霜。於如何是珠處別云。險。又云。百尺竿",
    "X66n1297_020:0405c01": "頭作伎倆。不是好手。者裏著得隻眼。賓主互換。便能",
    "X66n1297_020:0405c02": "深入虎穴。或不漝麼。總饒師祖悟去。也是龍頭蛇尾。",
    "X66n1297_020:0405c03": "　白雲端云。雲際一顆摩尼珠。幾乎落在萬丈深坑。",
    "X66n1297_020:0405c04": "猶賴南泉老手親為托起。且道此珠現今在什麼處。",
    "X66n1297_020:0405c05": "海神知貴不知價。留與人間光照夜。　淨因成云。南",
    "X66n1297_020:0405c06": "泉應機酬對縱奪可觀。然終未能出他珠在。直饒道",
    "X66n1297_020:0405c07": "汝不會我語。正是藏。畢竟珠在什麼處。莫是海神知",
    "X66n1297_020:0405c08": "貴不知價麼。此是近來新婦禪。不勞拈出。拍禪牀云。",
    "X66n1297_020:0405c09": "珠之與藏。盡被老僧一拶粉碎。諸人更來者裏討什",
    "X66n1297_020:0405c10": "麼。又拍一下。　昭覺勤云。南泉一期垂手。收放擒縱",
    "X66n1297_020:0405c11": "則不無。要且未見向上事在。祇如盡大地是如來藏。",
    "X66n1297_020:0405c12": "向什麼處著珠。盡大地是摩尼珠。向甚麼處著藏。若",
    "X66n1297_020:0405c13": "明得有轉身處。許你具一隻眼。　南堂欲云。且道師",
    "X66n1297_020:0405c14": "祖悟去畢竟承誰恩力。者裏著得箇眼。便見頭正尾",
    "X66n1297_020:0405c15": "正。　古南門云。南泉太煞繁詞。待問如何是藏。但云",
    "X66n1297_020:0405c16": "更莫別求。如何是珠。一鎚粉碎了也。不妨好手。　理",
    "X66n1297_020:0405c17": "安洸云。山僧則不然。如何是藏。綿包特石。如何是珠。",
    "X66n1297_020:0405c18": "鐵褁泥團。",
    "X66n1297_020:0405c19": "碧波深處釣魚翁。拋餌牽絲力已窮。一棹清風明月",
    "X66n1297_020:0405c20": "下。不知身在水晶宮。(佛慧泉)",
    "X66n1297_020:0405c21": "別是非。明得喪。應之心。指諸掌。往來不往來。祇者便",
    "X66n1297_020:0405c22": "是藏。輪王賞之有功。黃帝得之罔象。轉樞機。能伎倆。",
    "X66n1297_020:0405c23": "明眼衲僧莫鹵莽。(天童覺)",
    "X66n1297_020:0405c24": "蒼鷹逐兔。驪龍玩珠。透青眼不瞬。照物手寧虗。往來",
    "X66n1297_020:0406a01": "不往來。艸裏謾塗糊。百尺竿頭入虎穴。分明月上長",
    "X66n1297_020:0406a02": "珊瑚。(圓悟勤)",
    "X66n1297_020:0406a03": "收者易。見者難。見者易。用者難。見得用得。二無兩般。",
    "X66n1297_020:0406a04": "閒把一枝歸去笛。夜深吹過汨羅灣。(遯菴演)",
    "X66n1297_020:0406a05": "分明月上長珊瑚。一段風光爍太虗。大地眾生同受",
    "X66n1297_020:0406a06": "用。如來藏裏本來無。(松源岳)",
    "X66n1297_020:0406a07": "古人唱歌兼唱情。今人唱歌惟唱聲。欲說向君君不",
    "X66n1297_020:0406a08": "會。試將此語問楊瓊。(海舟慈)",
    "X66n1297_020:0406a09": "野水光搖萬頃危。珊瑚枝上月埀埀。臺前露柱無巴",
    "X66n1297_020:0406a10": "鼻。却把春風畵遠眉。(靈巖儲)",
    "X66n1297_020:0406a11": "鄧州香嚴下堂義端禪師(南泉顧嗣)上堂。語是謗。默是",
    "X66n1297_020:0406a12": "誑。語默向上有事在。老僧口門窄。不能為汝說得。",
    "X66n1297_020:0406a13": "靈隱岳云。且道是說不是說。良久云。喫茶去。　天目",
    "X66n1297_020:0406a14": "禮云。若教頻下淚。滄海也須乾。　本覺微云。香嚴舌",
    "X66n1297_020:0406a15": "頭拕地。松源錯下注脚。清福祇管坐地看揚州。",
    "X66n1297_020:0406a16": "日子禪師(南泉願嗣)因亞谿來參。師作起勢。谿曰者老",
    "X66n1297_020:0406a17": "山鬼猶見某甲在。師曰。罪過罪過。適來失抵對。谿",
    "X66n1297_020:0406a18": "欲進語。師便喝。谿曰大陣當前不妨難禦。師曰是",
    "X66n1297_020:0406a19": "是。谿曰不是不是。",
    "X66n1297_020:0406a20": "趙州云。可憐兩箇漢。不識轉身句。　仙巖智云。放彌",
    "X66n1297_020:0406a21": "六合。卷藏於密。還他二老。欲離鬼家活計直是未在。",
    "X66n1297_020:0406a22": "列土分疆霸業成。英雄誰不慕桓文。自從劍戟為農",
    "X66n1297_020:0406a23": "器。齊晉江山分不分。(天目智)",
    "X66n1297_020:0406a24": "作家一見逞玄機。手眼通身八面威。物義不傷新力",
    "X66n1297_020:0406b01": "句。主賓互換賞柴扉。(弘鼎教)",
    "X66n1297_020:0406b02": "宣州刺史陸亘大夫(見南泉願)問南泉。弟子家中有一",
    "X66n1297_020:0406b03": "片石。或時坐或時臥。如今擬鐫作一尊佛。還得麼。",
    "X66n1297_020:0406b04": "泉曰得得。夫曰莫不得麼。泉曰不得不得。",
    "X66n1297_020:0406b05": "雲巖晟云。坐即佛。不坐即非佛。　洞山价云。不坐即",
    "X66n1297_020:0406b06": "佛。坐即非佛。　保福展云。南泉看樓打樓。雲巖洞山",
    "X66n1297_020:0406b07": "一起一倒。　五祖戒云。南泉祇解移風。不解易俗。雲",
    "X66n1297_020:0406b08": "巖洞山夢中說夢。　天童覺云。轉功就位。轉位就功。",
    "X66n1297_020:0406b09": "還他洞山父子。且道南泉意作麼生。直是鍼劄不入。",
    "X66n1297_020:0406b10": "　高峯妙云。正所謂聖人無常心。以百姓心為心也。",
    "X66n1297_020:0406b11": "　大巍倫云。大夫一片好石。不遇南泉。幾喪淳矣。",
    "X66n1297_020:0406b12": "　法林音云。即以其人之道。還治其人之身。南泉以之",
    "X66n1297_020:0406b13": "雖然。錯過陸亘大夫。",
    "X66n1297_020:0406b14": "得與不得。天寬地窄。坐臥經行。無勞疑惑。(真如哲)",
    "X66n1297_020:0406b15": "南泉得得。何似不得。淑人君子。其儀不忒。(黃龍震)",
    "X66n1297_020:0406b16": "前得得。後不得。一貫誰知兩五百。雨檜瀟瀟。風松瑟",
    "X66n1297_020:0406b17": "瑟。隔山人聽鷓鴣詞。錯認邊笳十八拍。(石菴玿)",
    "X66n1297_020:0406b18": "坐臥曾經幾度春。半封苔蘚半籠雲。無棱無縫難提",
    "X66n1297_020:0406b19": "掇。空把肝腸說向人。(閒極雲)",
    "X66n1297_020:0406b20": "兩手持來難蓋覆。依前兩手還分付。一枕清風睡正",
    "X66n1297_020:0406b21": "濃。鳥銜花落巖前路。(諾菴肇)",
    "X66n1297_020:0406b22": "楊柳溪邊埀綠線。黃鶯枝上聲聲囀。幾多貪翫不知",
    "X66n1297_020:0406b23": "春。空使落花千萬片。(高峯妙)",
    "X66n1297_020:0406b24": "陸亙問南泉。肇法師也甚奇怪。解道天地同根萬",
    "X66n1297_020:0406c01": "物一體。泉指庭前牡丹曰。大夫。時人見此一株花。",
    "X66n1297_020:0406c02": "如夢相似。",
    "X66n1297_020:0406c03": "保寧勇代拍手云。阿誰得到者般田地。　黃龍心問",
    "X66n1297_020:0406c04": "僧。南泉恁麼道。如何得見與我一體。僧舉起坐具。龍",
    "X66n1297_020:0406c05": "云。舉則易。見還難。毗盧頂上天風寒。峩峩直下蒼龍",
    "X66n1297_020:0406c06": "窟。誰敢覰著。　昭覺勤云。陸亙手攀金鎖。南泉八字",
    "X66n1297_020:0406c07": "打開。直得七珍八寶羅列目前。乃豎拂子云。天地一",
    "X66n1297_020:0406c08": "指。萬物一馬。通身是口。分疎不下。　徑山杲云。若向",
    "X66n1297_020:0406c09": "理上看。非但南泉瞞他大夫一點不得。亦未摸著他",
    "X66n1297_020:0406c10": "脚跟下一莖毛在。若向事上看。非但大夫瞞他南泉",
    "X66n1297_020:0406c11": "一點不得。亦未夢見他汗臭氣在。或有出來道。大小",
    "X66n1297_020:0406c12": "徑山說理說事。祇向他道。但向理事上會取。　天寧",
    "X66n1297_020:0406c13": "琦云。你若向同根一體上會。落在肇公圈圚。你若向",
    "X66n1297_020:0406c14": "事理上會。又落在妙喜葛藤中。總無自由分。祇如南",
    "X66n1297_020:0406c15": "泉與麼道。畢竟如何會。平蕪盡處是青山。行人更在",
    "X66n1297_020:0406c16": "青山外。　愚菴盂舉雪竇頌畢云。大夫夢中作夢。南",
    "X66n1297_020:0406c17": "泉夢中占夢。雪竇善於原夢。鏡裏山河。影中聞見。撲",
    "X66n1297_020:0406c18": "碎鏡。拂却影。可惜一枝花。拈向霜天月下。更來澄潭",
    "X66n1297_020:0406c19": "摸索。可不道。月落夜闌。不知何處相見。",
    "X66n1297_020:0406c20": "見聞覺知非一一。山河不在鏡中觀。霜天月落夜將",
    "X66n1297_020:0406c21": "半。誰共澄潭照影寒。(翠峯顯)",
    "X66n1297_020:0406c22": "山潤石韞玉。林秀淵藏珠。見此一株花似夢。灼然根",
    "X66n1297_020:0406c23": "本不同途。王老師脫規模解。向長安正鬧處。喚起悠",
    "X66n1297_020:0406c24": "悠陸大夫。(圓悟勤)",
    "X66n1297_020:0407a01": "照徹離微造化根。紛紛出入見其門。遊神劫外問何",
    "X66n1297_020:0407a02": "有。著眼聲前知妙存。虎嘯蕭蕭巖吹作。龍吟冉冉洞",
    "X66n1297_020:0407a03": "雲昏。南泉照破時人夢。要識堂堂補處尊。(宏智覺)",
    "X66n1297_020:0407a04": "若知天地本同根。不應重來更問人。却得南泉親指",
    "X66n1297_020:0407a05": "示。等閒花發夢中春。(鼓山珪)",
    "X66n1297_020:0407a06": "指點深紅與昔同。更無夭艶在芳藂。南泉笑裏移春",
    "X66n1297_020:0407a07": "去。留得殘紅醉蜜蜂。(心聞賁)",
    "X66n1297_020:0407a08": "玉洞玄關道路長。蟠桃豈是等閒芳。遮藏不許人間",
    "X66n1297_020:0407a09": "見。祇恐春風漏泄香。(正堂辨)",
    "X66n1297_020:0407a10": "天地同根元一體。畵師難畵亦難描。南泉轉步移身",
    "X66n1297_020:0407a11": "處。引得黃鸎下柳條。(嘯巖蔚)",
    "X66n1297_020:0407a12": "巢知風。穴知雨。磁石吸鍼潮漲酢。寄語諸人莫莽鹵。",
    "X66n1297_020:0407a13": "虎之缺兮馬之馵。東西如何密相付。(千巖長)",
    "X66n1297_020:0407a14": "湖光湛湛映雲山。公子遊花恣意觀。驀地一呼回首",
    "X66n1297_020:0407a15": "望。始知勒馬到長安。(林臯豫)",
    "X66n1297_020:0407a16": "陸亙問南泉。弟子家中缾內養一鵞。如今長大欲",
    "X66n1297_020:0407a17": "出此鵝。且不得打破缾。亦不得損其鵞。未審有何",
    "X66n1297_020:0407a18": "方便。泉召大夫。夫應諾。泉曰出也。",
    "X66n1297_020:0407a19": "高峰妙云。南泉潦倒手眼不親縱。饒出得也是死貨。",
    "X66n1297_020:0407a20": "若是高峰。祇向他道大夫還曾示人麼。纔擬抵對。便",
    "X66n1297_020:0407a21": "與亂棒打出。非特為伊脫却鶻臭布衫。要使天下衲",
    "X66n1297_020:0407a22": "僧箇箇解黏去縛。慶快平生。　瀛山誾云。大夫若不",
    "X66n1297_020:0407a23": "遇王老師。未免缾破鵝損。且道喚出後如何。萬里鵬",
    "X66n1297_020:0407a24": "同遠。千年鶴共飛。",
    "X66n1297_020:0407b01": "陸亙問南泉。大悲菩薩用許多手眼作什麼。泉曰",
    "X66n1297_020:0407b02": "如國家用大夫作甚麼。",
    "X66n1297_020:0407b03": "翠峰顯別云。不及大夫所問。　保寧勇別云。也未為",
    "X66n1297_020:0407b04": "分外。",
    "X66n1297_020:0407b05": "大悲手眼問來親。王老酬機列主賓。倒轉槍頭來快",
    "X66n1297_020:0407b06": "便。從茲六國絕烟塵。(野菴璇)",
    "X66n1297_020:0407b07": "陸亙問南泉。弟子從六合來。彼中還更有身否。曰",
    "X66n1297_020:0407b08": "分明記取。舉似作家。夫曰。和尚不可思議。到處世",
    "X66n1297_020:0407b09": "界成就。曰適來總是大夫分上事。",
    "X66n1297_020:0407b10": "法林音云。南泉老漢祇有殺人刀。要且無活人劍。以",
    "X66n1297_020:0407b11": "致陸亙大夫一死更不再活。何不待伊道和尚不可",
    "X66n1297_020:0407b12": "思議到處世界成就。便喝云。將謂大夫是箇人。陸亙",
    "X66n1297_020:0407b13": "向者裏掉回頭來。千古之下誰敢以俗漢視之。",
    "X66n1297_020:0407b14": "佳人見物隔羅縠。指問仙郎是何物。仙子手攜出戶",
    "X66n1297_020:0407b15": "看。雲裳更把清風拂。(二隱謐)",
    "X66n1297_020:0407b16": "焦桐謾說是奇琴。還有絲絃韻更沉。句得知音能擊",
    "X66n1297_020:0407b17": "賞。相投何止芥投鍼。(虗舟省)",
    "X66n1297_020:0407b18": "陸亙問南泉。弟子亦薄會佛法。泉便問大夫。十二",
    "X66n1297_020:0407b19": "時中作麼生。夫曰寸絲不挂。曰猶是階下漢。夫曰",
    "X66n1297_020:0407b20": "怎見得。曰不見道有道君王不納有智之臣。",
    "X66n1297_020:0407b21": "飛鳥盡。良弓藏。狡兔死。走狗烹。萬年牀上坐。智士豈",
    "X66n1297_020:0407b22": "攖情。塞外無兵革。丹山有鳳鳴。四海八荒王化裏。垂",
    "X66n1297_020:0407b23": "拱平章享太平。(達變權)",
    "X66n1297_020:0407b24": "髑髏喜立。枯木龍吟。謾言春到。水尚成冰。襟懷磊落",
    "X66n1297_020:0407c01": "兮不倚疎籬。眼目[序予+(林/目)]瞇兮勿自成羈。階下漢。知不知。",
    "X66n1297_020:0407c02": "雲舒海嶽鬼低雨。鶯愛春花遠近啼。(天岸昇)",
    "X66n1297_020:0407c03": "陸亙因南泉遷化來弔慰。院主問大夫何不哭先",
    "X66n1297_020:0407c04": "師。夫曰院主道得亙即哭。主無對。",
    "X66n1297_020:0407c05": "長慶稜云。且道合哭不合哭。　法林音代院主。但作",
    "X66n1297_020:0407c06": "哭聲。",
    "X66n1297_020:0407c07": "池州甘贄行者(見南泉願)開接待有問曰。行者接待不",
    "X66n1297_020:0407c08": "易。甘曰如餧驢餧馬。",
    "X66n1297_020:0407c09": "瑯瑯覺云。快把飯來。　五祖演云。願行者常似今日。",
    "X66n1297_020:0407c10": "　高峯妙云。瑯瑘美則美矣。祇是做造倉忙。不堪供",
    "X66n1297_020:0407c11": "養。五祖不鑒來風。一鍋淡韲羮。可惜著了許多鹽酢。",
    "X66n1297_020:0407c12": "譬如餧驢餧馬。祇向道殘羮餿飯不勞拈出。且道與",
    "X66n1297_020:0407c13": "古人是同是別。定當得出。日消萬兩黃金。不然。喫水",
    "X66n1297_020:0407c14": "也須防噎。　濟水洸云。若是有鼻孔底。者飯管取喫",
    "X66n1297_020:0407c15": "不下。要識甘贄麼。慣從五鳳樓前過。手握金鞭賀太",
    "X66n1297_020:0407c16": "平。",
    "X66n1297_020:0407c17": "甘贄入南泉設齋。黃檗為首座。甘請施財。檗曰財",
    "X66n1297_020:0407c18": "法二施等無差別。甘曰恁麼道爭消得某甲嚫。便",
    "X66n1297_020:0407c19": "舁錢出。須臾復入。曰請施財。檗曰財法二施等無",
    "X66n1297_020:0407c20": "差別。甘乃行嚫。",
    "X66n1297_020:0407c21": "翠巖真云。甘贄行者黠兒落節。黃檗施財何曾夢見。",
    "X66n1297_020:0407c22": "　雲居元云。大小黃檗被甘贄換却一隻眼。　徑山",
    "X66n1297_020:0407c23": "杲云。一等是隨邪逐惡。雲居羅漢較些子。　靈隱岳",
    "X66n1297_020:0407c24": "云。總是掩耳偷鈴。殊不知甘贄有收有放。首座徹底",
    "X66n1297_020:0408a01": "惺惺。雲收雨霽長空闊。一對鴛鴦畵不成。　明招補",
    "X66n1297_020:0408a02": "徵云。行者兩度請行施。是好心不是好心。黃檗始終",
    "X66n1297_020:0408a03": "答話一般。為甚肯一不肯一。",
    "X66n1297_020:0408a04": "拋來撒去互施呈。地獄門前鬼眼睛。覰破髑髏肝膽",
    "X66n1297_020:0408a05": "外。摩醯頂上復重明。(虗堂愚)",
    "X66n1297_020:0408a06": "甘贄因化主至宅。乃問是甚處。曰藥山。甘曰還將",
    "X66n1297_020:0408a07": "得藥來麼。曰未審有什麼病。甘忻然取銀一百兩",
    "X66n1297_020:0408a08": "施之。復曰。山中有人。此物乃回。主尋歸山納疏。藥",
    "X66n1297_020:0408a09": "山問歸何速。主即敘前問答。山曰。急送還他。子遭",
    "X66n1297_020:0408a10": "賊了也。主乃送還。甘曰。山中有人。更添一百兩施",
    "X66n1297_020:0408a11": "之。",
    "X66n1297_020:0408a12": "同安顯云。早知行者與麼問。終不道藥山來。　雪峯",
    "X66n1297_020:0408a13": "空云。藥山老漢亦自膽小。若是雪峯即便收下。何故。",
    "X66n1297_020:0408a14": "且教甘贄者漢疑三十年。　天童忞云。行者將蝦釣",
    "X66n1297_020:0408a15": "鰲。化主貪餌忘鉤。藥山亡羊而後補牢。得失未免相",
    "X66n1297_020:0408a16": "半。同安雖有入地之謀。且無衝天之計。山僧若作供",
    "X66n1297_020:0408a17": "養主。當時一喝便行。管取行者疑著半生。　龍唐柱",
    "X66n1297_020:0408a18": "云。我若作化主。待他施銀兩錠。復伸手云。行者還要",
    "X66n1297_020:0408a19": "再服三兩劑始得。管取傾囊以施。命根依舊在我手",
    "X66n1297_020:0408a20": "裏。",
    "X66n1297_020:0408a21": "甘贄問一僧什麼處來。曰溈山來。甘曰。曾有僧問",
    "X66n1297_020:0408a22": "溈山如何是西來意。溈山舉拂子。上座作麼生會。",
    "X66n1297_020:0408a23": "曰借事明心。附物顯理。甘曰且歸溈山去好。",
    "X66n1297_020:0408a24": "保福聞乃仰手覆手。　磬山鼎云。甘贄瞎者僧眼即",
    "X66n1297_020:0408b01": "不無。祇如者僧。從溈山來不從溈山來。",
    "X66n1297_020:0408b02": "西來祖意是如何。溪上梅花開已多。向上一機言外",
    "X66n1297_020:0408b03": "契。風前遙憶老維摩。(弘法澤)",
    "X66n1297_020:0408b04": "甘贄一日入南泉設粥。仍請南泉念誦。泉乃白椎",
    "X66n1297_020:0408b05": "曰。請大眾為狸奴白牯念摩訶般若波羅蜜。甘拂",
    "X66n1297_020:0408b06": "袖便出。泉粥後問典座。行者在甚麼處。座曰當時",
    "X66n1297_020:0408b07": "便去也。泉便打破鍋子。",
    "X66n1297_020:0408b08": "雲門信云。南泉老漢未免隨人起倒直。饒打破鍋子。",
    "X66n1297_020:0408b09": "也是賊過後張弓。　愚菴盂云。兔子懷胎。蚌含明月。",
    "X66n1297_020:0408b10": "三十棒寄打雪竇。六不收勘破雲門。女媧氏煉石補",
    "X66n1297_020:0408b11": "天。秦始皇驅山塞海。雖然。三十年後。一回飲水一回",
    "X66n1297_020:0408b12": "噎。　明昭補云。不奈船何。打破戽斗。",
    "X66n1297_020:0408b13": "異路相逢句已酬。閒吹羌管向汀洲。漁人貪顧沙頭",
    "X66n1297_020:0408b14": "鷺。不覺扁舟逐浪流。(雪峯預)",
    "X66n1297_020:0408b15": "高吟大笑性猖狂。潘閬騎驢出故鄉。驚起暮天沙上",
    "X66n1297_020:0408b16": "鴈。海門斜去兩三行。(湛堂凖)",
    "X66n1297_020:0408b17": "鍼鋒相湊便干戈。帶累南泉打粥鍋。莫謂當年輕放",
    "X66n1297_020:0408b18": "過。大都有罪不同科。(笑翁堪)",
    "X66n1297_020:0408b19": "福州芙蓉山靈訓禪師(歸宗常嗣)一日辭歸宗。宗問甚",
    "X66n1297_020:0408b20": "處去。師曰歸閩中去。曰。子在此多年。裝束了却來。",
    "X66n1297_020:0408b21": "為子說一上佛法。師結束了上去。宗曰近前來。師",
    "X66n1297_020:0408b22": "乃近前。宗曰。時寒。途中善為。師聽此言。頓忘前解。",
    "X66n1297_020:0408b23": "八十婆婆學畵眉。癡心欲比少年時。一朝打破當臺",
    "X66n1297_020:0408b24": "鏡。始信從前萬事非。(慈受深)",
    "X66n1297_020:0408c01": "芙蓉一日訪同參實性大師。性陞堂。以右手拈拄",
    "X66n1297_020:0408c02": "杖。倚左邊。良久曰。若不是芙蓉師兄。大難委悉。便",
    "X66n1297_020:0408c03": "下座。",
    "X66n1297_020:0408c04": "黃龍南云。實性用不得便休。却將佛法以為人情。致",
    "X66n1297_020:0408c05": "令千載之下與人作笑端。且道利害在什麼處。　青",
    "X66n1297_020:0408c06": "龍斯云。實性雖則人情佛法一時周備。大似向福建",
    "X66n1297_020:0408c07": "人前賣茘枝。未免旁觀者哂。",
    "X66n1297_020:0408c08": "陪盡老精神。杯盤越[打丁+羕]新。誰知村店酒。難勸御樓人。",
    "X66n1297_020:0408c09": "(西巖惠)",
    "X66n1297_020:0408c10": "五臺山大禪佛智通禪師(歸宗常嗣)初在歸宗會下。忽",
    "X66n1297_020:0408c11": "一夜連叫曰我大悟也。眾駭之。明日上堂。眾集。宗",
    "X66n1297_020:0408c12": "曰昨夜大悟底僧出來。師出曰某甲。宗曰。汝見箇",
    "X66n1297_020:0408c13": "甚麼道理便言大悟。試說看。師曰師姑元是女人",
    "X66n1297_020:0408c14": "作。宗異之。",
    "X66n1297_020:0408c15": "五月炎威當酷熱。浹背汗流無處說。帀地清風劈面",
    "X66n1297_020:0408c16": "來。大禪眼裏重添屑。(艸堂清)",
    "X66n1297_020:0408c17": "童子學順朱。赤處皆摹黑。若將白紙來。一點下不得。",
    "X66n1297_020:0408c18": "若下得翻成。紙上塗烟墨。(黃龍震)",
    "X66n1297_020:0408c19": "鎮州普化禪師(盤山積嗣)常入市振鐸曰。明頭來。明頭",
    "X66n1297_020:0408c20": "打。暗頭來。暗頭打。四方八面來。旋風打。虗空來。連",
    "X66n1297_020:0408c21": "架打。一日臨濟令僧捉住曰。總不恁麼來如何。師",
    "X66n1297_020:0408c22": "拓開曰。來日大悲院裏有齋僧。回舉似濟。濟曰我",
    "X66n1297_020:0408c23": "從來疑著者漢。",
    "X66n1297_020:0408c24": "五祖演云。山僧則不然。總不恁麼來如何。和聲便打。",
    "X66n1297_020:0409a01": "是他須道。五祖盲枷瞎棒。我祇要你恁麼道。何故。一",
    "X66n1297_020:0409a02": "任舉似諸方。　青獅信云。普化恁麼作怪。被臨濟將",
    "X66n1297_020:0409a03": "鼻孔一揑。酸去十分。若無大悲院躲得過。何處見有",
    "X66n1297_020:0409a04": "普化。　福嚴容云。普化恁麼帶累人。上天無路入地",
    "X66n1297_020:0409a05": "無門。且道端的在甚麼處。臨濟道我從來疑著者漢。",
    "X66n1297_020:0409a06": "也未必是好心。",
    "X66n1297_020:0409a07": "老倒分明兩路差。箭鋒相拄勿咼斜。龍蛇混雜人難",
    "X66n1297_020:0409a08": "辨。白日長空下雪花。(汾陽昭)",
    "X66n1297_020:0409a09": "旱天忽震數聲雷。遠近飛雲若往來。甘雨未曾施一",
    "X66n1297_020:0409a10": "點。返將風勢卷將回。(雲峰悅)",
    "X66n1297_020:0409a11": "婁羅慣要逞聰明。金榜何曾挂得名。捋下幞頭歸去",
    "X66n1297_020:0409a12": "好。莫騎驢子傍人門。(鼓山珪)",
    "X66n1297_020:0409a13": "一拶銀山鐵壁摧。大悲院裏趕村齋。善財拄杖如無",
    "X66n1297_020:0409a14": "用。乞與佯狂老萬回。(水菴一)",
    "X66n1297_020:0409a15": "水急魚行澀。風高鳥不棲。世情看冷暖。人面逐高低。",
    "X66n1297_020:0409a16": "(松源嶽)",
    "X66n1297_020:0409a17": "普化暮入臨濟院喫生菜。濟曰者漢大似一頭驢。",
    "X66n1297_020:0409a18": "師便作驢鳴。濟謂直歲曰細抹艸料著。師曰。少室",
    "X66n1297_020:0409a19": "人不識。金陵又再來。臨濟一隻眼。到處為人開。",
    "X66n1297_020:0409a20": "趙州云。何不與他本分草料。",
    "X66n1297_020:0409a21": "草裏相逢兩赤眉。交鋒一陣疾如飛。東西旗號渾相",
    "X66n1297_020:0409a22": "似。試問何人得勝歸。(上方益)",
    "X66n1297_020:0409a23": "賸[飢几+童]生菜似頭驢。臨濟堂前捉敗渠。聳耳長鳴隨踢",
    "X66n1297_020:0409a24": "蹋。不知業債倩誰除。(天目禮)",
    "X66n1297_020:0409b01": "普化因臨濟與河陽木塔同在僧堂內坐。相與議",
    "X66n1297_020:0409b02": "曰。普化者漢每日在街市掣瘋掣顛。知它是凡是",
    "X66n1297_020:0409b03": "聖。正議時。師忽從外來。濟便問汝是凡是聖。師曰",
    "X66n1297_020:0409b04": "汝且道我是凡是聖。濟便喝。師以手指曰。河陽新",
    "X66n1297_020:0409b05": "婦子。木塔老婆禪。臨濟小廝兒。却具一隻眼。濟曰",
    "X66n1297_020:0409b06": "者賊。師曰賊賊。便出去。",
    "X66n1297_020:0409b07": "首山念云。者兩箇賊。有箇正賊。且道那箇是正賊。復",
    "X66n1297_020:0409b08": "代云。劉盆子。",
    "X66n1297_020:0409b09": "騏驥駑駘辨者稀。淺深毛色混同之。若無伯樂垂精",
    "X66n1297_020:0409b10": "鑒。千里追風不易騎。(海印信)",
    "X66n1297_020:0409b11": "普化見馬部使出喝道。師亦喝道。作相撲勢。馬部",
    "X66n1297_020:0409b12": "使令人打五棒。師曰。似即似。是則不是。",
    "X66n1297_020:0409b13": "機境相投是妄真。入河漸漸見長人。受屈遭他一頓",
    "X66n1297_020:0409b14": "棒。元來不是好官人。(江陵柔)",
    "X66n1297_020:0409b15": "階頭放下劫初鈴。相撲呼他馬使名。五棒打來無雪",
    "X66n1297_020:0409b16": "處。却言渠不是官行。(天目禮)",
    "X66n1297_020:0409b17": "風流杰拉風流彥。膩巷歌樓恣飲宴。逗到樽空月亦",
    "X66n1297_020:0409b18": "消。却將紈扇斜遮面。(白巖符)",
    "X66n1297_020:0409b19": "普化一日同臨濟赴施主家齋。濟問。毛吞巨海。芥",
    "X66n1297_020:0409b20": "納須彌。為復是神通妙用。法爾如然。師遂踢倒飯",
    "X66n1297_020:0409b21": "牀。濟曰太麤生。師曰。者裏什麼所在。說麤說細。濟",
    "X66n1297_020:0409b22": "休去。次日又同赴齋。濟曰。今日供養。何似昨日。師",
    "X66n1297_020:0409b23": "又踢倒飯牀。濟曰太麤生。師曰。瞎漢。佛法說甚麼",
    "X66n1297_020:0409b24": "麤細。濟乃吐舌。",
    "X66n1297_020:0409c01": "翠峯顯云。兩箇老漢喫飯也不了。好與三十棒。棒雖",
    "X66n1297_020:0409c02": "行。且那箇是正賊。　南堂靜云。二尊宿如二龍爭珠。",
    "X66n1297_020:0409c03": "拏雲攫霧不動波瀾。如二虎爭餐。活捉生擒不傷物",
    "X66n1297_020:0409c04": "命。者裏忽有問。毛吞巨海芥納須彌。為復神通妙用",
    "X66n1297_020:0409c05": "法爾如然。祇向道。一拳拳倒黃鶴樓。一踢踢翻鸚鵡",
    "X66n1297_020:0409c06": "洲。有意氣時添意氣。不風流處也風流。　南華昺云。",
    "X66n1297_020:0409c07": "臨濟覿面提撕。普化全機酬醋。直得南山鱉鼻吞却",
    "X66n1297_020:0409c08": "東海鯉魚。陝府鐵牛觸倒嘉州大象。為甚如此。相逢",
    "X66n1297_020:0409c09": "不下馬。各自奔前程。　昭覺勤云。精金不百煉。怎見",
    "X66n1297_020:0409c10": "光煇。至寶不酬價。怎見真假。不是臨濟不能驗普化。",
    "X66n1297_020:0409c11": "不是普化不能抗臨濟。所謂如水入水。如金博金。雖",
    "X66n1297_020:0409c12": "然如是。放過彼此作家。檢點二俱失利。　天童華云。",
    "X66n1297_020:0409c13": "一出一沒。一往一來。猛虎口裏奪餐。毒蛇頭上揩癢。",
    "X66n1297_020:0409c14": "要且未稱大丈夫事。二老名諠宇宙價重當時。山僧",
    "X66n1297_020:0409c15": "豈可謹密三寸。二俱放過。為他弄假像真。二俱不放",
    "X66n1297_020:0409c16": "過。為他搕[打丁+(天/韭)]太甚。是汝諸人。若作佛法商量。達磨一",
    "X66n1297_020:0409c17": "宗掃土而盡。　南堂欲云。翠峰與麼道。也好與二十",
    "X66n1297_020:0409c18": "棒。不見道。正賊走了。邏贓人喫棒。　磬山修云。一箇",
    "X66n1297_020:0409c19": "具擒龍之手。一箇得陷虎之機。二俱作家。且道誰是",
    "X66n1297_020:0409c20": "陷虎。誰是擒龍。　古南門云。臨濟一條棒。尋常橫打",
    "X66n1297_020:0409c21": "豎打。到者裏因甚却吐舌。一聲羌笛離亭晚。君向瀟",
    "X66n1297_020:0409c22": "湘我向秦。",
    "X66n1297_020:0409c23": "要識真金須入火。再三煅煉見精麤。上行買賣不饒",
    "X66n1297_020:0409c24": "讓。好物從來價自殊。(海印信)",
    "X66n1297_020:0410a01": "撥動千鈞弩發機。穿雲透石電光飛。若無舉鼎拔山",
    "X66n1297_020:0410a02": "力。千里烏騅豈易騎。(玉笈乾)",
    "X66n1297_020:0410a03": "驪龍奮迅。渤海汪洋。氣蒸雲夢。波撼岳陽。迷雲陡黑。",
    "X66n1297_020:0410a04": "日月無光。誰云普化是顛狂。(天水廣)",
    "X66n1297_020:0410a05": "糠粃鑄堯舜。蜩鷽笑鯤鵬。石壓筍斜出。巖懸花倒生。",
    "X66n1297_020:0410a06": "扊扅炊。伏鷄烹。霹靂一聲天地裂。不許康衢歌太平。",
    "X66n1297_020:0410a07": "(三疾甫)",
    "X66n1297_020:0410a08": "相逢特地展機緣。出沒縱橫妙用全。翡翠蹋翻荷葉",
    "X66n1297_020:0410a09": "雨。鷺鷥衝破竹林烟。(浪山嶼)",
    "X66n1297_020:0410a10": "普化將入滅。謂人曰。乞與我一箇直裰。人與衣服",
    "X66n1297_020:0410a11": "皆不受。臨濟令人送一棺。師笑曰臨濟廝兒饒舌。",
    "X66n1297_020:0410a12": "便受之。乃辭眾曰。明日東門去死也。郡人相率送",
    "X66n1297_020:0410a13": "出城。師厲聲曰。今日葬不合青烏。明日南門遷化。",
    "X66n1297_020:0410a14": "人亦隨之。又曰。明日出西門方吉。人出漸稀。第四",
    "X66n1297_020:0410a15": "日自擎棺北門外振鐸入棺而逝。郡人奔走出城。",
    "X66n1297_020:0410a16": "揭棺視之已不見。惟聞空中鐸聲漸遠。莫測其由。",
    "X66n1297_020:0410a17": "風顛用盡到無餘。一箇棺材八箇舁。舁出鎮州城外",
    "X66n1297_020:0410a18": "去。聽他木鐸自分疎。(北磵簡)",
    "X66n1297_020:0410a19": "撮得虗空作近隣。便於北斗裏藏身。者掠虗漢何多",
    "X66n1297_020:0410a20": "事。猶把空棺誑後人。(東山源)",
    "X66n1297_020:0410a21": "壽州良遂禪師(麻谷徹嗣)參麻谷。谷見來便將鋤頭去",
    "X66n1297_020:0410a22": "鋤艸。師到鋤艸處。谷殊不顧。便歸方丈閉却門。師",
    "X66n1297_020:0410a23": "次日復去。谷又閉却門。師乃敲門。谷問阿誰。師擬",
    "X66n1297_020:0410a24": "稱名。忽然契悟。遽曰。和尚莫瞞良遂。良遂若不來",
    "X66n1297_020:0410b01": "禮拜和尚。洎合被經論賺過一生。及歸講肆。乃謂",
    "X66n1297_020:0410b02": "眾曰。諸人知處良遂總知。良遂知處諸人不知。",
    "X66n1297_020:0410b03": "雲門偃云。便有逆水之波。如今得入。是順水之意。亦",
    "X66n1297_020:0410b04": "喚作雙放時節。又云。作麼生是良遂知處。東林顏云。",
    "X66n1297_020:0410b05": "作麼生是良遂知處。鸕鶿語鶴。　靈隱嶽云。為人為",
    "X66n1297_020:0410b06": "徹。齩著生鐵。逆水之波。虗空釘橛。",
    "X66n1297_020:0410b07": "平生心膽向人傾。到此門中有幾人。別後都城舊知",
    "X66n1297_020:0410b08": "己。暖烟斜日又黃昏。(龍門遠)",
    "X66n1297_020:0410b09": "尋言逐句謾多端。祇為從前被眼瞞。撒手便能歸故",
    "X66n1297_020:0410b10": "國。暗思岐路幾多般。(丹霞淳)",
    "X66n1297_020:0410b11": "親到桃源景物幽。一壺明月湛如秋。反思洞口春殘",
    "X66n1297_020:0410b12": "日。無數紅英逐水流。(成枯木)",
    "X66n1297_020:0410b13": "相逢渾似活冤讐。惹得通身萬斛愁。一自不從人處",
    "X66n1297_020:0410b14": "覓。者回羞見鏡中頭。(惟一潤)",
    "X66n1297_020:0410b15": "虔州處微禪師(西堂藏嗣)因僧問。三乘十二分教。體理",
    "X66n1297_020:0410b16": "得妙。與祖意是同是別。師曰。須向六句外鑒。不得",
    "X66n1297_020:0410b17": "隨它聲色轉。曰如何是六句。師曰。語底。默底。不語",
    "X66n1297_020:0410b18": "底。不默底。總是。總不是。汝合作麼生。僧罔措。",
    "X66n1297_020:0410b19": "魯菴遠云。者僧真可謂禍不入慎家之門。末後一道",
    "X66n1297_020:0410b20": "真言。未免令旁觀者哂。惟者僧罔措。却較些子。",
    "X66n1297_020:0410b21": "天下紛紛欲帝秦。魯連寧死不稱臣。何如青嶂茅簷",
    "X66n1297_020:0410b22": "底。一覺高眠兩脚伸。(紫琈岠)",
    "X66n1297_020:0410b23": "金州操禪師(章敬惲嗣)請米和尚齋。不排坐位。米到展",
    "X66n1297_020:0410b24": "坐具禮拜。師下禪牀。米乃坐師位。師却席地而坐。",
    "X66n1297_020:0410c01": "齋訖米便去。侍者曰。和尚受一切人欽仰。今日坐",
    "X66n1297_020:0410c02": "位被人奪却。師曰三日後若來即受救在。米三日",
    "X66n1297_020:0410c03": "後果來。曰。前日遭賊。",
    "X66n1297_020:0410c04": "鏡清因僧問。前日遭賊意旨如何。清云。祇見錐頭利。",
    "X66n1297_020:0410c05": "不見鑿頭方。　愚菴盂云。當時米和尚一到便席地",
    "X66n1297_020:0410c06": "而坐。且教金州上天無路入地無門。直坐到樓至如",
    "X66n1297_020:0410c07": "來出世。我那時再來與渠相見。以手斫額云。貓。　報",
    "X66n1297_020:0410c08": "恩賢云。金州失位。米和遭賊。秤鉤打釘。剛是拽直。可",
    "X66n1297_020:0410c09": "惜侍者欠伶俐。若是箇漢。待米和尚道前日遭賊。便",
    "X66n1297_020:0410c10": "好問和尚失却甚麼。當時若下得者語。非但米師欽",
    "X66n1297_020:0410c11": "服。直使金州退身有分。",
    "X66n1297_020:0410c12": "河中府公畿禪師(章敬惲嗣)僧問。如何是道。如何是禪。",
    "X66n1297_020:0410c13": "師以偈示之曰。有名非大道。是非俱不禪。欲識箇",
    "X66n1297_020:0410c14": "中意。黃葉止嗁錢。",
    "X66n1297_020:0410c15": "資福玉云。道無禪不立。禪無道不行。如今杜蠻師家",
    "X66n1297_020:0410c16": "不解通變。不是一棒打到底。便就脂粉出無限。四六",
    "X66n1297_020:0410c17": "文章。未免公畿齩指有分。山僧更資一路。有名即大",
    "X66n1297_020:0410c18": "道。是非俱是禪。會得箇中意。徒勞化紙錢。",
    "X66n1297_020:0410c19": "五臺山秘魔巖禪師(馬祖一下永泰湍嗣)常持一木杈。凡見",
    "X66n1297_020:0410c20": "僧來。纔禮拜即扠却頸曰。那箇魔魅教汝出家。那",
    "X66n1297_020:0410c21": "箇魔魅教汝行脚。道得也扠下死。道不得也扠下",
    "X66n1297_020:0410c22": "死。速道速道。霍山通聞。往見之。未禮拜便攛入懷",
    "X66n1297_020:0410c23": "中。師乃拊通背三下。通拍手曰。師兄三千里外賺",
    "X66n1297_020:0410c24": "我來。三千里外賺我來。",
    "X66n1297_020:0411a01": "保福展云。當斷不斷。反招其亂。　首山念云。千聞不",
    "X66n1297_020:0411a02": "如一見。　法眼益於速道下代僧云。乞命乞命。　報",
    "X66n1297_020:0411a03": "慈遂代僧云。老兒家放下扠子得也。　法燈欽代僧。",
    "X66n1297_020:0411a04": "但引頸示之。　五祖戒云。當時若見。奪取扠來。驀面",
    "X66n1297_020:0411a05": "扠倒。點把火照看伊面皮厚多。少　明招謙云。我當",
    "X66n1297_020:0411a06": "時見伊欲道未道之際。先與一扠。　瑯琊覺云。雷聲",
    "X66n1297_020:0411a07": "甚大。雨點全無。",
    "X66n1297_020:0411a08": "把斷重津過者難。擎扠須信髑髏乾。霍山到後知端",
    "X66n1297_020:0411a09": "的。同死同生未足觀。(翠峯顯)",
    "X66n1297_020:0411a10": "手把長扠坐要津。乾坤誰是妄遊人。當時若遇英雄",
    "X66n1297_020:0411a11": "漢。往往反成脚下塵。(佛印元)",
    "X66n1297_020:0411a12": "自誇獨握誅龍劍。及遇真龍不奈何。也似將軍空索",
    "X66n1297_020:0411a13": "戰。無功徒枉動干戈。(海印信)",
    "X66n1297_020:0411a14": "嶮崖之句。無處插[此/束]。去却藥忌。露當門齒。扠下放身",
    "X66n1297_020:0411a15": "捨命。箇裏如龍得水。三千里外賺吾來。捋虎鬚兮捉",
    "X66n1297_020:0411a16": "虎尾。(惠通旦)",
    "X66n1297_020:0411a17": "威風凜凜不容攀。跳入懷中便解顏。不是酒腸寬似",
    "X66n1297_020:0411a18": "海。爭知詩膽大如山。(雪菴瑾)",
    "X66n1297_020:0411a19": "急水灘頭把釣竿。洪波洶湧暮江寒。錦鱗也解隨鉤",
    "X66n1297_020:0411a20": "上。一吸滄溟徹底乾。(率菴琮)",
    "X66n1297_020:0411a21": "芳樹吐花紅過雨。入簾飛絮白驚風。黃添晚色青舒",
    "X66n1297_020:0411a22": "桺。粉落晴香雪覆松。([卄/卬]溪森)",
    "X66n1297_020:0411a23": "湖南上林戒靈禪師(永泰湍嗣)初參溈山。溈問作什麼",
    "X66n1297_020:0411a24": "來。師曰介冑全具。曰盡卸了來與大德相見。師曰",
    "X66n1297_020:0411b01": "卸了也。溈咄曰。賊尚未打。卸作甚麼。師無對。仰山",
    "X66n1297_020:0411b02": "代曰。請和尚屏却左右。溈以手指曰諾諾。師後到",
    "X66n1297_020:0411b03": "永泰。方諭其旨。",
    "X66n1297_020:0411b04": "三宜盂云。且道上林悟溈山旨耶。悟仰山旨耶。若從",
    "X66n1297_020:0411b05": "溈山悟來。介冑何在。若從仰山處悟來。試問仰山還",
    "X66n1297_020:0411b06": "曾屏却也未。若總不恁麼。從自己領得。卸却箇甚麼。",
    "X66n1297_020:0411b07": "僧便問。和尚何得以己方人。宜以手指云。諾諾。",
    "X66n1297_020:0411b08": "湖南祇林禪師(永泰湍嗣)每叱文殊普賢為精魅。手持",
    "X66n1297_020:0411b09": "木劍。自謂降魔。每見僧來便曰。魔來也。魔來也。以",
    "X66n1297_020:0411b10": "劍亂揮。歸方丈。如是十二年無有契其機者。乃置",
    "X66n1297_020:0411b11": "劍不言。僧問十二年前為什麼降魔。師曰賊不打",
    "X66n1297_020:0411b12": "貧兒家。曰十二年後為什麼不降魔。師曰賊不打",
    "X66n1297_020:0411b13": "貧兒家。",
    "X66n1297_020:0411b14": "法林音云。且道十二年前是。十二年後是。",
    "X66n1297_020:0411b15": "劍有魔益熾。劍無魔自清。祇顧降魔全失照。不知身",
    "X66n1297_020:0411b16": "是老魔精。(皖山凝)",
    "X66n1297_020:0411b17": "一劍霜寒八百州。沙場苦戰志難酬。家園自有琴書",
    "X66n1297_020:0411b18": "在。月白風清歸去休。(天岸昇)",
    "X66n1297_020:0411b20": "宗鑑法林卷二十"
}