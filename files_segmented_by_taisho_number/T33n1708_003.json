{
    "T33n1708_003:0407c02": "仁王經疏卷下(本)",
    "T33n1708_003:0407c04": "西明寺沙門圓測撰",
    "T33n1708_003:0407c05": "護國品第五",
    "T33n1708_003:0407c06": "將釋此品。略有二義。一釋品名。二正釋文。",
    "T33n1708_003:0407c07": "釋品名者。若依本記。國土有二。一世間。二",
    "T33n1708_003:0407c08": "乘凡夫。二出世。十信至十地。賊有二。一外。",
    "T33n1708_003:0407c09": "劫盜禽獸等。二內。所謂煩惱。護有二。一外。",
    "T33n1708_003:0407c10": "即百部鬼神。二內。所謂智慧。若內若外。悉是",
    "T33n1708_003:0407c11": "諸佛菩薩神力。今解。般若能護人天國土。故",
    "T33n1708_003:0407c12": "名護國。",
    "T33n1708_003:0407c13": "經。爾時(至)般若波羅蜜。釋曰。自下第二依",
    "T33n1708_003:0407c14": "文正釋。能護佛果及十地行。皆是內護。護人",
    "T33n1708_003:0407c15": "天處。即是外護上來已釋二種內護。故今第",
    "T33n1708_003:0407c16": "二明護國品。若依本記即分為四。第一行法。",
    "T33n1708_003:0407c17": "第二能護第三引證。第四得益。行法有三。一",
    "T33n1708_003:0407c18": "誡聽。二勸持。三說護。此當前二。如經可知。",
    "T33n1708_003:0407c19": "今解不爾。於一品內。文別有三。初勅聽勸持。",
    "T33n1708_003:0407c20": "次當國土下。廣釋護法。後爾時釋迦下。辨眾",
    "T33n1708_003:0407c21": "得益。此即初也。誡聽許說勸持。如經可知。",
    "T33n1708_003:0407c22": "經。當國土(至)破國時。釋曰。自下第二廣釋護",
    "T33n1708_003:0407c23": "法。於中有三一。廣釋護法。二大王昔日下引",
    "T33n1708_003:0407c24": "古證今。三大王十六下。結示勸持。就廣釋中。",
    "T33n1708_003:0407c25": "復分為三。一釋護國。二大王不但下。釋其護",
    "T33n1708_003:0407c26": "福。三大王不但下。釋護眾難。就護國中。文別",
    "T33n1708_003:0407c27": "有四。一明護時。二釋護法。三汝國下。明能護",
    "T33n1708_003:0407c28": "體。四大王下。顯所護難。此即第一明護時",
    "T33n1708_003:0407c29": "節。據實護國道一切時。為顯要時。舉劫燒",
    "T33n1708_003:0408a01": "等。對說護法。言劫燒者。損害國故。名為劫",
    "T33n1708_003:0408a02": "燒。非三災中大火災也。",
    "T33n1708_003:0408a03": "經。當請百佛(至)百阿羅漢像。釋曰。自下第",
    "T33n1708_003:0408a04": "二釋護法或。於中有三。初請福田。次明供養。",
    "T33n1708_003:0408a05": "後顯說時。就福田中。文別有三。一諸聖福田。",
    "T33n1708_003:0408a06": "二講會聽眾。三請師講說。此即初也。謂上三",
    "T33n1708_003:0408a07": "尊實身難集。為通遠代福田具足。故置百像。",
    "T33n1708_003:0408a08": "經。百比丘眾(至)七眾共聽。釋曰。第二講會",
    "T33n1708_003:0408a09": "聽眾有三。一百比丘。二百四大眾。三百七眾。",
    "T33n1708_003:0408a10": "言百比丘者。有云。一一座前。皆有百比丘。若",
    "T33n1708_003:0408a11": "爾便成一萬人。人眾不滿。講法不成。今云百",
    "T33n1708_003:0408a12": "者。一一座前一比丘。撿挍徒眾。故言百也。",
    "T33n1708_003:0408a13": "言四大眾者。比丘。比丘尼。近事男近事女。有",
    "T33n1708_003:0408a14": "云。簡除沙彌沙彌尼式叉摩尼。今言攝在",
    "T33n1708_003:0408a15": "比丘比丘尼眾中。言七眾者。前四眾上。如沙",
    "T33n1708_003:0408a16": "彌等三眾。七眾往來眾也。問一一坐前。皆有",
    "T33n1708_003:0408a17": "六類。皆有百類。此有何意。解云。為欲莊嚴",
    "T33n1708_003:0408a18": "說法會故。問四眾等已攝比丘。何須別說百",
    "T33n1708_003:0408a19": "比丘耶。為顯一一會中定須一人。而為上",
    "T33n1708_003:0408a20": "座。故言百也。問曰。大眾與七眾。有何別。有",
    "T33n1708_003:0408a21": "說。門別故說。未必有別。或可四大眾皆大乘",
    "T33n1708_003:0408a22": "眾。言七眾者。聲聞眾也。",
    "T33n1708_003:0408a23": "經。請百法師(至)講般若波羅蜜。釋曰。第三",
    "T33n1708_003:0408a24": "請師講說。",
    "T33n1708_003:0408a25": "經。百師子(至)供養三寶。釋曰。第三明供",
    "T33n1708_003:0408a26": "養法。大別有三。初明三事供養三寶。謂燈",
    "T33n1708_003:0408a27": "香及華。言百燈等者。一一座前。各有一燈一",
    "T33n1708_003:0408a28": "華一香。若不爾者。便成萬華。其事難成。",
    "T33n1708_003:0408a29": "經。三衣什物供養法師。釋曰。第二別供法",
    "T33n1708_003:0408b01": "主。言什物者。此者兩釋。一相傳說云。三衣",
    "T33n1708_003:0408b02": "即三。鉢四。坐具五。剃刀六。刀子七。漉水袋",
    "T33n1708_003:0408b03": "八。鉢袋九。針筒十。二淨三藏云。三衣十物",
    "T33n1708_003:0408b04": "者。蓋是譯者之誤也。離為二處。不依梵本。別",
    "T33n1708_003:0408b05": "噵三衣。折分十物。訓什為離。臆斷斯甚。十三",
    "T33n1708_003:0408b06": "資具益兼中下。言十三資具者。一僧伽梨。",
    "T33n1708_003:0408b07": "二嗢呾囉僧伽。三安呾婆娑。四尼殺憚娜。五",
    "T33n1708_003:0408b08": "泥代珊娜(裙也)。六副泥代珊娜(副裙)。七僧劫[音*皮]迦(帔巾)。",
    "T33n1708_003:0408b09": "八副僧脚[音*皮]迦(副帔巾)。九勃里沙奢知迦(雨衣)。十迦",
    "T33n1708_003:0408b10": "耶褒折娜(拭身巾)。十一日佉褒折娜(拭面巾)。十二雞",
    "T33n1708_003:0408b11": "舍鉢喇底揭喇呵(剃髮時披不承髮)。十三揵豆鉢底",
    "T33n1708_003:0408b12": "車憚娜(遮瘡衣)。攝頌曰。三衣兼坐具。裙兩帔有",
    "T33n1708_003:0408b13": "雙。雨衣拭身面。剃髮及遮瘡。雖有兩釋。此",
    "T33n1708_003:0408b14": "猶未了仁王經梵本。為是數十百是什字。",
    "T33n1708_003:0408b15": "經。小飯中食。亦復以時。釋曰。第三飯食供",
    "T33n1708_003:0408b16": "養法主。或可通供大眾。",
    "T33n1708_003:0408b17": "經。大王一日二時講經(或有本云講讀此經)。釋曰。第三",
    "T33n1708_003:0408b18": "講經時分。講必精力。故隨二食。講亦兩時。",
    "T33n1708_003:0408b19": "經。汝國土中(至)護汝國土。釋曰。第三明其",
    "T33n1708_003:0408b20": "能護。若依本記。百部神者。出金眼仙人義。此",
    "T33n1708_003:0408b21": "仙人領鬼神。根本有十處。開十為百。十者。一",
    "T33n1708_003:0408b22": "大神。能化諸神。二童子神。是摩醯首羅兒。",
    "T33n1708_003:0408b23": "夜入仙寶。仙法不殺小兒。仙人記其年十",
    "T33n1708_003:0408b24": "六。成大仙必死。言既不空。此不可免。摩醯首",
    "T33n1708_003:0408b25": "羅遂駐此兒。恒年十四。以小兒為部黨。故害",
    "T33n1708_003:0408b26": "世間小兒。若年十五。此兒不復害也。三母神。",
    "T33n1708_003:0408b27": "即童子乳母。四梵神。摩醯首羅。面上三目。有",
    "T33n1708_003:0408b28": "一切智。若失物不得。主小兒。呪小兒面更",
    "T33n1708_003:0408b29": "生一目。直往取物。得竟還失目。五家頭神。",
    "T33n1708_003:0408c01": "障一切願。善惡事不成就。六龍神。多貪嗔。七",
    "T33n1708_003:0408c02": "脩羅神。能縛杵人天等。又有二健兒。惡健",
    "T33n1708_003:0408c03": "兒。善健兒。八沙神。食肉薄福德。身如沙土。",
    "T33n1708_003:0408c04": "九夜叉神。有大神通。十羅剎神。翻為極難(勘)。",
    "T33n1708_003:0408c05": "經。大王國土(至)多有賊起。釋曰。第四明所",
    "T33n1708_003:0408c06": "護難。文別有三。初明鬼等難。次明三災難。後",
    "T33n1708_003:0408c07": "一切請難下。對難辨護。此即初也。略有八",
    "T33n1708_003:0408c08": "難。一者鬼亂。二萬人亂。三賊來劫國。四百姓",
    "T33n1708_003:0408c09": "亡喪。五君臣是非。六天地怪異。七星宿失度。",
    "T33n1708_003:0408c10": "八日月失度。多有賊起。如是等難。不可具述。",
    "T33n1708_003:0408c11": "言二十八宿者。如大集經月藏分第十卷。星",
    "T33n1708_003:0408c12": "宿攝受品云。一方有七宿。四方合有二十八",
    "T33n1708_003:0408c13": "宿。東方七宿。謂角亢氐房心尾箕。南方七宿。",
    "T33n1708_003:0408c14": "謂井鬼柳星張翼軫。西方七宿。謂奎胃昴畢",
    "T33n1708_003:0408c15": "觜參。北方七宿。謂斗牛女虛危室壁。又月藏",
    "T33n1708_003:0408c16": "分第十卷。與上稍異。恐繁不述。",
    "T33n1708_003:0408c17": "經。大王(至)一切諸難。釋曰。第二火水風難。",
    "T33n1708_003:0408c18": "經。亦應講此經。法用如上說(或有本云講讀此經)。釋曰。",
    "T33n1708_003:0408c19": "第三准上護法。",
    "T33n1708_003:0408c20": "經。大王不但護國(至)法用如上說(或有本云講讀此經)。釋",
    "T33n1708_003:0408c21": "曰。第二明其護法文別有三。初標。次釋。後准",
    "T33n1708_003:0408c22": "上護法。如文可知。問富貴客安置講。貧賤",
    "T33n1708_003:0408c23": "如何可成。准下諸難。應有此妨。若准此難。講",
    "T33n1708_003:0408c24": "讀此經。以為正也。",
    "T33n1708_003:0408c25": "經。大王不但護福亦護眾難。釋曰。第三明",
    "T33n1708_003:0408c26": "沒諸難。大別有三。初標。次釋。後准。此即",
    "T33n1708_003:0408c27": "標也。",
    "T33n1708_003:0408c28": "經。若疾病苦難(至)一切無量苦難。釋曰。第",
    "T33n1708_003:0408c29": "二別釋諸難。謂疾病等。及枷鎖等果報難。或",
    "T33n1708_003:0409a01": "四重業。五逆因。八難六道業難。一切無量苦",
    "T33n1708_003:0409a02": "果難。言四重者。婬盜殺生及妄語罪。問講讀",
    "T33n1708_003:0409a03": "此經。能護四重業不。若能護者。應非失戒。若",
    "T33n1708_003:0409a04": "已失戒。如何能護。解云。諸宗不同。若依小",
    "T33n1708_003:0409a05": "乘。自有兩說。如俱舍第十五。敘三師釋。一薩",
    "T33n1708_003:0409a06": "婆多宗。別解脫戒。五緣捨故。彼頌云。捨別解",
    "T33n1708_003:0409a07": "調伏。由所捨命終。及二形俱生。斷善根夜",
    "T33n1708_003:0409a08": "盡。犯根本羅時。不捨出家戒。所以然者。非",
    "T33n1708_003:0409a09": "犯一邊。一切律儀。應遍捨故。然有二名。謂持",
    "T33n1708_003:0409a10": "犯戒。如有財者。負他債時。名為富人。及負債",
    "T33n1708_003:0409a11": "者。若於所犯。發露悔除。名具尸羅。不名犯",
    "T33n1708_003:0409a12": "戒。如還債已。但名富人。二經部師說。六緣",
    "T33n1708_003:0409a13": "捨勒策。及比丘別解脫戒。謂於前五。更加犯",
    "T33n1708_003:0409a14": "重。三法密部說。七緣捨別解脫戒。謂於前六。",
    "T33n1708_003:0409a15": "加正法滅。經部難薩婆多云。若爾何緣薄伽",
    "T33n1708_003:0409a16": "梵說。犯四重者。不名比丘。不名沙門。非釋迦",
    "T33n1708_003:0409a17": "子。破比丘性。害沙門性。懷滅墮落。立他勝",
    "T33n1708_003:0409a18": "名。薩婆多答。依勝義比丘密意說。正法滅",
    "T33n1708_003:0409a19": "時不新得。非捨舊戒。廣說如彼。今依大乘。諸",
    "T33n1708_003:0409a20": "教不同。若依瑜伽。犯重失戒。不說護法故。第",
    "T33n1708_003:0409a21": "四十云。略由二緣。捨諸菩薩淨戒律儀。一者",
    "T33n1708_003:0409a22": "棄捨無上正等菩提大願。二者現行上品纏。",
    "T33n1708_003:0409a23": "犯他勝處。法藏諸菩薩。雖復轉身遍十方",
    "T33n1708_003:0409a24": "界。在在生處。不捨菩薩淨戒律儀。由是菩薩",
    "T33n1708_003:0409a25": "不捨無上菩提大願。亦不現行上品纏。犯他",
    "T33n1708_003:0409a26": "勝處法。不五十三云。問有幾因緣。苾芻律",
    "T33n1708_003:0409a27": "儀受已還捨。答或由捨所學處故。或由犯根",
    "T33n1708_003:0409a28": "本罪故。或由形沒二形生故。或由善根斷故。",
    "T33n1708_003:0409a29": "或由棄捨眾同分故。苾芻律儀受已還捨。若",
    "T33n1708_003:0409b01": "正法毀壞。正法隱沒。雖無新受苾芻律儀。先",
    "T33n1708_003:0409b02": "已受得。當知不捨。若依普賢觀經云。若聲聞",
    "T33n1708_003:0409b03": "毀破三歸。及五戒八戒。比丘戒比丘尼戒。",
    "T33n1708_003:0409b04": "沙彌戒沙彌尼戒。式叉摩尼戒。及諸威儀。愚",
    "T33n1708_003:0409b05": "痴不善。惡邪心故。多犯諸戒。及諸威儀。若欲",
    "T33n1708_003:0409b06": "除滅。令無過患。還為比丘。具沙門法。當懃",
    "T33n1708_003:0409b07": "修集讀方等經典。思第一義甚深空法。令此",
    "T33n1708_003:0409b08": "空慧。與心相應。當知此人。於念念頃。一切罪",
    "T33n1708_003:0409b09": "垢。永盡無餘。是名具諸沙門法戒。具諸威",
    "T33n1708_003:0409b10": "儀。依方等經及此經文。亦得還生。故大方",
    "T33n1708_003:0409b11": "等陀羅尼經第一卷云。若菩薩二十四戒。沙",
    "T33n1708_003:0409b12": "彌十戒。式叉沙彌尼戒。比丘戒。比丘尼戒。",
    "T33n1708_003:0409b13": "如是諸戒。若犯一一諸戒。當一心懺悔。若不",
    "T33n1708_003:0409b14": "還生。無有是處。除不至心。若犯五逆罪。身有",
    "T33n1708_003:0409b15": "白癩。若不除差。無有是處。又第四云。若有比",
    "T33n1708_003:0409b16": "丘。毀四重禁至心憶念此陀羅尼經。誦千四",
    "T33n1708_003:0409b17": "百遍。誦千四百遍已乃懺悔。請一比丘。為",
    "T33n1708_003:0409b18": "作證人。自陳其罪。向形像前。如是次第。經八",
    "T33n1708_003:0409b19": "十七日。懃懺悔已。是諸戒根若不還生。終",
    "T33n1708_003:0409b20": "無是處。彼人能於八十七日懃懺悔已。若不",
    "T33n1708_003:0409b21": "堅固阿耨多羅三藐三菩提。亦無是處。若依",
    "T33n1708_003:0409b22": "涅槃。亦捨不捨。失其受力故名為捨。不失受",
    "T33n1708_003:0409b23": "經故名不捨。猶如燋一種有體無力。故涅槃",
    "T33n1708_003:0409b24": "經三十一云。善男子我於經中。作如是說。若",
    "T33n1708_003:0409b25": "有比丘。犯四重已。不名比丘。名破比丘。已",
    "T33n1708_003:0409b26": "失比丘。不復能生善牙種子。譬如燋種不生",
    "T33n1708_003:0409b27": "菓實。如多羅樹頭壞。則不生菓。犯重比丘。亦",
    "T33n1708_003:0409b28": "復如是。我諸弟子聞是說已。不解我意。唱言",
    "T33n1708_003:0409b29": "如來說諸比丘犯重禁已。失比丘戒。善男子。",
    "T33n1708_003:0409c01": "我於經中。為能陀說四種比丘。一者畢竟到",
    "T33n1708_003:0409c02": "道。二者樂道。三受道。四者污道。犯四重者。",
    "T33n1708_003:0409c03": "即是污道。我諸弟子聞是說已。不解我意。唱",
    "T33n1708_003:0409c04": "言如來說比丘犯四重已。不失禁戒。如是諸",
    "T33n1708_003:0409c05": "宗。應作四句。一一向不捨。如薩婆多。二一向",
    "T33n1708_003:0409c06": "捨戒。如經部宗。及瑜伽等。三亦捨亦不捨。如",
    "T33n1708_003:0409c07": "涅槃經等。四非捨非不捨。如方等經。及普賢",
    "T33n1708_003:0409c08": "觀經等。若懺不捨。不懺便捨。成第二句。及",
    "T33n1708_003:0409c09": "第四句。所以者何。汎論四句。有其二種。一者",
    "T33n1708_003:0409c10": "別體。如婆沙等。第三第四別法成句。二者問",
    "T33n1708_003:0409c11": "體。第三第四遮表一法。若表詮門。成第三句。",
    "T33n1708_003:0409c12": "若遮詮門。成第四句。由此涅槃方等。法同而",
    "T33n1708_003:0409c13": "別。今依方等及此經文。四重五逆。諸義得成。",
    "T33n1708_003:0409c14": "言五逆者。亦名無間業。謂殺父殺母。破和合",
    "T33n1708_003:0409c15": "僧。殺阿羅漢。及出佛身血。問此五逆業。能得",
    "T33n1708_003:0409c16": "護不。若能護在。應非定業。若不能護。此文",
    "T33n1708_003:0409c17": "相違。解云。諸宗不同。薩婆多宗決定受業。無",
    "T33n1708_003:0409c18": "有護法。具如諸論。依經部宗(勘)。今依大乘。諸",
    "T33n1708_003:0409c19": "教不同。若非勝緣。便生地獄。若勝緣自在",
    "T33n1708_003:0409c20": "兩說。一依造像經。雖受而輕。故彼經云。由造",
    "T33n1708_003:0409c21": "像緣。三惡道果略受速出。而不受苦。如箭射",
    "T33n1708_003:0409c22": "林。不住而過。觀無量壽云。有五逆者。亦生西",
    "T33n1708_003:0409c23": "方。兩方兩番。無量壽云。不許生彼。依涅槃",
    "T33n1708_003:0409c24": "經第二十卷梵行品。阿闍世王發菩提心。不",
    "T33n1708_003:0409c25": "入地獄。故彼經云。爾時世尊。讚阿闍世王。善",
    "T33n1708_003:0409c26": "哉善哉。若有人能發菩提心。當知是人莊嚴",
    "T33n1708_003:0409c27": "佛大眾。大王。汝昔已於毘婆尸佛。初發阿耨",
    "T33n1708_003:0409c28": "多羅三藐三菩提心。從是以來。至我出世。於",
    "T33n1708_003:0409c29": "其中間。未曾墮於地獄受苦。大王當知。菩提",
    "T33n1708_003:0410a01": "之心。乃至有如是無量果報。大王。從今已",
    "T33n1708_003:0410a02": "往。常當勤修菩提之心。又復前文云。阿闍世",
    "T33n1708_003:0410a03": "王發大心故。所有重罪。別得微薄。復云。阿闍",
    "T33n1708_003:0410a04": "世王語耆婆言。我今未死。已得天身。捨於短",
    "T33n1708_003:0410a05": "命。而得長命。廣說如彼。言八難者。依大般若",
    "T33n1708_003:0410a06": "五百六十八云。天王當知。菩薩終不生於無",
    "T33n1708_003:0410a07": "暇之處。是諸菩薩。無有惡業。墮地獄趣。無有",
    "T33n1708_003:0410a08": "破戒。墮傍生趣。無有嫉妬。墮餓鬼趣。不生邪",
    "T33n1708_003:0410a09": "見。常值善友。不缺諸根。成佛法器。不生邊",
    "T33n1708_003:0410a10": "地。根鈍愚痴。不知善惡。不生長壽天。不能利",
    "T33n1708_003:0410a11": "他。不見佛故。不生無佛世界。菩薩生處。必具",
    "T33n1708_003:0410a12": "三寶。具如彼說。舊勝天王般若。亦同此說。又",
    "T33n1708_003:0410a13": "增一阿含經八難品云。比丘當知。有八不聞",
    "T33n1708_003:0410a14": "之節。何等為八。一地獄。二畜生。三餓鬼。四",
    "T33n1708_003:0410a15": "長壽天。五生在邊地。誹謗賢聖。造諸惡業。六",
    "T33n1708_003:0410a16": "生中國。六情不具。不別善惡。七雖生中國六",
    "T33n1708_003:0410a17": "情具足。心識邪見。八生中國。六情具。佛不",
    "T33n1708_003:0410a18": "出世。亦不說法。具說如彼。依此阿含。尋大般",
    "T33n1708_003:0410a19": "若。八數應知。問何等名長壽天。答依智度論",
    "T33n1708_003:0410a20": "三十二。長壽天者。非想非無想壽。八萬",
    "T33n1708_003:0410a21": "大劫。或有人云。一切無色定。通名長壽天。以",
    "T33n1708_003:0410a22": "無形不可化故。不堪得道。常是凡夫處故。",
    "T33n1708_003:0410a23": "或從初禪至四禪。除淨居天。皆名長壽天。以",
    "T33n1708_003:0410a24": "著味邪見。不能受道。乃至彼問著味。善心",
    "T33n1708_003:0410a25": "難生故。又彼下文云。無色界中。無形不得說",
    "T33n1708_003:0410a26": "法故。不在中生。色界中雖有色身。可為說法。",
    "T33n1708_003:0410a27": "而深著禪味。不能大利益眾生故。是故不在",
    "T33n1708_003:0410a28": "中生。有云。北欝單越。以為一數。除其邊地",
    "T33n1708_003:0410a29": "(勘)。行六道事者。造六道業。一切無量苦難者。",
    "T33n1708_003:0410b01": "總結諸難。",
    "T33n1708_003:0410b02": "經。若講此經。法用如上說(有本云講讀此經)。釋曰。第三",
    "T33n1708_003:0410b03": "准釋也。",
    "T33n1708_003:0410b04": "經。大王昔(至)欲滅其國。釋曰。自下第二引",
    "T33n1708_003:0410b05": "古例今。文別有二。初引帝釋。證上諸國。二大",
    "T33n1708_003:0410b06": "王昔有下。引普明王。證上諸身。前中有三。",
    "T33n1708_003:0410b07": "初明難事。次明護法。後示說處。此即初也。依",
    "T33n1708_003:0410b08": "賢愚經頂生王品云。爾時世尊。見諸比丘。貪",
    "T33n1708_003:0410b09": "於飾好。著於名利。多畜盈長。積聚無厭。說",
    "T33n1708_003:0410b10": "往過去。有大國王。名瞿薩離圍斯(涅槃云善住王也)時",
    "T33n1708_003:0410b11": "王頂生欻生一胞。其形如繭。淨潔請徹。亦不",
    "T33n1708_003:0410b12": "疼痛。後轉轉大。乃至如瓠。便劈看之。得一童",
    "T33n1708_003:0410b13": "子。甚為端正。頭髮紺青。身紫金色。即召相",
    "T33n1708_003:0410b14": "師。占知有德。必為聖王。統領四域。因為立",
    "T33n1708_003:0410b15": "字。名文陀竭(晉云頂生)。年遂長大。英德遂著。王既",
    "T33n1708_003:0410b16": "薨背。諸附庸王。共詣頂生。而咸啟白。大王",
    "T33n1708_003:0410b17": "已崩。願嗣國位。頂生答言。若五福應為",
    "T33n1708_003:0410b18": "王者。要今四天及尊帝釋來相迎授。爾乃登",
    "T33n1708_003:0410b19": "位。立誓已竟。四天即下。各各捉寶瓶。盛滿",
    "T33n1708_003:0410b20": "香湯灌其頂。時天帝釋。復持寶冠。來為著",
    "T33n1708_003:0410b21": "之。於閻浮提。五欲自娛。經八萬四千歲。夜",
    "T33n1708_003:0410b22": "叉誦出。請遊東弗婆提。經八億歲。復請至",
    "T33n1708_003:0410b23": "西瞿尼耶。十四億歲。北欝單越。十八億歲。",
    "T33n1708_003:0410b24": "四天王處。經十四億歲。意中復念欲昇忉利",
    "T33n1708_003:0410b25": "天。五百仙人扶車御一象。共至天上。未到",
    "T33n1708_003:0410b26": "之次。遙覩天城。名曰快見城。有千二百門。",
    "T33n1708_003:0410b27": "諸天怖畏。悉閉諸門。著三重鐵關。頂生兵眾。",
    "T33n1708_003:0410b28": "直趣不礙。王即吹貝張弓扣彈。千二百門。一",
    "T33n1708_003:0410b29": "時自開。帝釋尋出。與共相見。因請入宮。與",
    "T33n1708_003:0410c01": "共分座。王於天上。受五欲樂。盡三十六帝。",
    "T33n1708_003:0410c02": "末後帝釋。是迦葉菩薩。時阿修羅王。與軍",
    "T33n1708_003:0410c03": "上天。與帝釋鬪。帝釋不如。退軍入城。頂生復",
    "T33n1708_003:0410c04": "出。吹貝扣弓。修羅即去。頂生自念。我如是",
    "T33n1708_003:0410c05": "無有等者。今與帝釋共坐何為。不如害之獨",
    "T33n1708_003:0410c06": "霸為快。惡心既發。因尋墮落。頂生王者。統",
    "T33n1708_003:0410c07": "領四域。四十億歲而無厭足。由貪而死。是故",
    "T33n1708_003:0410c08": "比丘。夫利養者。實為大患。廣說如彼。涅槃",
    "T33n1708_003:0410c09": "經第十二說。爾時帝釋。受持讀誦大乘經典。",
    "T33n1708_003:0410c10": "為他演說。因緣力故。有大威德。頂生於是帝",
    "T33n1708_003:0410c11": "釋。生惡其心故。即便墮落。還閻浮提。與所",
    "T33n1708_003:0410c12": "受念人天離別。生大苦惱。復過惡病。即便",
    "T33n1708_003:0410c13": "命終。爾時帝釋迦葉佛是。轉輪王我身是。",
    "T33n1708_003:0410c14": "廣說如彼說。與賢愚經。所有同異。恐繁不",
    "T33n1708_003:0410c15": "述。",
    "T33n1708_003:0410c16": "經。時帝釋天(至)頂生即退。釋曰。第二依",
    "T33n1708_003:0410c17": "經明護法。如文可知。",
    "T33n1708_003:0410c18": "經。如滅罪經中說。釋曰。第三示其說處(此經",
    "T33n1708_003:0410c19": "即是涅槃經也或可未翻)。",
    "T33n1708_003:0410c20": "經。大王昔有(至)斑足太子。釋曰。第二引普",
    "T33n1708_003:0410c21": "明王。證上護身。文別有二。初明難事。後其普",
    "T33n1708_003:0410c22": "明下。辨能護難。此之初也。於中有三。初明",
    "T33n1708_003:0410c23": "斑足因緣。次受邪師教。後正作難事。此即",
    "T33n1708_003:0410c24": "初也。言斑足者。釋有三義。一如賢愚經說。",
    "T33n1708_003:0410c25": "故名迦摩沙波陀王。漢言駮足。亦云斑足。",
    "T33n1708_003:0410c26": "波羅達王。將四種兵。入山遊獵。逢[牛*孚]師子。婬",
    "T33n1708_003:0410c27": "心猛盛。逼王行欲。王怖從之。師子得胎。日",
    "T33n1708_003:0410c28": "自滿足。生一男兒。遍身似人。唯足斑駮。似",
    "T33n1708_003:0410c29": "於師子。銜來歸王。王取為兒。立名斑足。二",
    "T33n1708_003:0411a01": "解。斑足飛行。食人因緣。亦如賢愚經。然斑足",
    "T33n1708_003:0411a02": "王。日日常供一箇仙人。恒奉淨食。不雜魚肉。",
    "T33n1708_003:0411a03": "遇值仙人一日不來。即有天神。化作仙形。詐",
    "T33n1708_003:0411a04": "入王室。索魚肉食。舊仙後日依時還來。王奉",
    "T33n1708_003:0411a05": "肉食。仙人嗔怪。何因相試。令王今後十二",
    "T33n1708_003:0411a06": "年中。恒食人肉。仙人語竟。飛還山中。是後",
    "T33n1708_003:0411a07": "厨監忘不辦。臨時無計。出外覓肉。見死小",
    "T33n1708_003:0411a08": "兒。肥白在地。念且應急。即去頭足。作食奉",
    "T33n1708_003:0411a09": "王。食之甚美。即問由來。厨人實答。王言自今",
    "T33n1708_003:0411a10": "常用此肉。厨人懼王。專捕小兒。殺以為食。日",
    "T33n1708_003:0411a11": "日供王。國人失兒。處處趣覓。乃見厨人抴他",
    "T33n1708_003:0411a12": "小兒提縛。國人告王。王言我教。國人聞之。咸",
    "T33n1708_003:0411a13": "言是王是我大怨。伺王池洗。伏兵提王。王既",
    "T33n1708_003:0411a14": "被提。即告國人。願見一恕。後更不殺。國人不",
    "T33n1708_003:0411a15": "許。王即起願。願我比來所修諸善。迴令今",
    "T33n1708_003:0411a16": "日變成羅剎。飛行食人。語已即飛。空中唱言。",
    "T33n1708_003:0411a17": "自今已後。次當食汝所愛妻兒。人聞藏走。多",
    "T33n1708_003:0411a18": "有羅剎。附為翼從。徒眾漸多。所害轉廣。後諸",
    "T33n1708_003:0411a19": "羅剎。白斑足言。我為王從。王今應當為我等",
    "T33n1708_003:0411a20": "輩搏取千王。設一大食。斑足言好。一一往",
    "T33n1708_003:0411a21": "取。已得九百九十九王。唯少一王。不得作食。",
    "T33n1708_003:0411a22": "諸王各言。我等今日。無所歸告。若當捕得須",
    "T33n1708_003:0411a23": "陀素王。有大方便。能救我命。作是計已。白",
    "T33n1708_003:0411a24": "斑足言。王欲作會。須陀素王。有高名德。若",
    "T33n1708_003:0411a25": "得彼來。王會圓滿。時羅剎王。即飛取之。值須",
    "T33n1708_003:0411a26": "陀王出城向園。入池欲洗。路見乞人。從王告",
    "T33n1708_003:0411a27": "乞。王言待洗。還當施道士。王始入池。羅剎王",
    "T33n1708_003:0411a28": "從空飛下。搏須陀王。著本山中。須陀王愁",
    "T33n1708_003:0411a29": "憂悲泣。斑足王言。聞汝名德第一。丈夫云何",
    "T33n1708_003:0411b01": "悲啼。如世小兒。須陀素言。我不愛身命。貪",
    "T33n1708_003:0411b02": "惜壽命。朝出見乞許施。值王將來。懼違誠",
    "T33n1708_003:0411b03": "信。是以悲耳。願王放我七日。布施道士。斑",
    "T33n1708_003:0411b04": "足即許。須陀尋還。七日布施道士。時婆羅門。",
    "T33n1708_003:0411b05": "見須陀素欲還就死。恐其戀國。為王說偈。偈",
    "T33n1708_003:0411b06": "同此經。八行相似。唯有一句。天龍人鬼於中",
    "T33n1708_003:0411b07": "彫喪。異此經也。須陀聞偈。思義歡喜。即立太",
    "T33n1708_003:0411b08": "子。自代為王。辭別就死。斑足至日。遙望候",
    "T33n1708_003:0411b09": "之。見須陀來。形有喜色。斑足怪問。汝今就",
    "T33n1708_003:0411b10": "死。何故歡喜。須陀答曰。大王恩寬。施我七",
    "T33n1708_003:0411b11": "日。布施道士。又聞妙法。心自開解。我願既",
    "T33n1708_003:0411b12": "滿。雖來就死。心喜無憂。斑足問言。汝聞何",
    "T33n1708_003:0411b13": "法。試為吾說。須陀即為宣說所聞八偈妙法。",
    "T33n1708_003:0411b14": "并更為說殺生罪報。斑足聞之。即放諸王。",
    "T33n1708_003:0411b15": "各還本國。須陀素王。即令兵眾。還將斑足。安",
    "T33n1708_003:0411b16": "置本國。復先王位。須陀王者。釋迦佛足。斑",
    "T33n1708_003:0411b17": "足王者。鴦掘摩是。三明諸經說斑足不同。如",
    "T33n1708_003:0411b18": "智論中說。斑足王名鹿足王。似定斑鹿。名",
    "T33n1708_003:0411b19": "鹿足也。亦名兩翅王。但說鹿足。欲食百王。如",
    "T33n1708_003:0411b20": "普明王經中說。斑足王名河群王。入山見大",
    "T33n1708_003:0411b21": "樹神。許貢百王。普明王為河群王。宣說四偈。",
    "T33n1708_003:0411b22": "河群王聞偈。放普明及九百九十九王。此仁",
    "T33n1708_003:0411b23": "王經。及賢愚經。宜說千王。然此諸經。本是應",
    "T33n1708_003:0411b24": "一。但以對人。見聞不同。故致別耳。",
    "T33n1708_003:0411b25": "經。其斑足許之一日。釋曰。第二許假一日。",
    "T33n1708_003:0411b26": "若依賢愚經。許之七日。",
    "T33n1708_003:0411b27": "經。時普明王(至)偈竟。釋曰。自下第三依時",
    "T33n1708_003:0411b28": "能護。文別有二。初依七佛所說能護。後第一",
    "T33n1708_003:0411b29": "法師下。依順別理。以明能護因。此即初也。問",
    "T33n1708_003:0411c01": "如何一日。能說八千億偈。答如來冥加。故能",
    "T33n1708_003:0411c02": "說之。偈數多少。後當會釋。",
    "T33n1708_003:0411c03": "經。其第一法師為王說偈。釋曰。第二依順",
    "T33n1708_003:0411c04": "別理。以明能護。文別有二。初正說護法。後爾",
    "T33n1708_003:0411c05": "時下。聞法獲益。前中有二初長行發起。後舉",
    "T33n1708_003:0411c06": "頌正釋。此即於百座中。第一法師將說八頌。",
    "T33n1708_003:0411c07": "依賢愚經道士說者。譯家別故。",
    "T33n1708_003:0411c08": "經。劫燒終訖(至)國有何常。釋曰。第二正釋",
    "T33n1708_003:0411c09": "護法。有八行偈。說四道理。即分為四。第一兩",
    "T33n1708_003:0411c10": "偈說無常理。第二兩偈說苦道理。第三兩偈",
    "T33n1708_003:0411c11": "說空道理。第四兩偈說無我理。此即初也。於",
    "T33n1708_003:0411c12": "中有三。初有一偈。辨器世間劫壞無常。次有",
    "T33n1708_003:0411c13": "半偈。明其內身一期無常。後有半偈。舉勝況",
    "T33n1708_003:0411c14": "劣。言劫燒終訖者。火終起始。從風輪乃至",
    "T33n1708_003:0411c15": "初禪。故言終訖。乾坤洞然者。乾者是天。乾者",
    "T33n1708_003:0411c16": "健也。天行不息。故說為乾。坤者是地。坤者順",
    "T33n1708_003:0411c17": "也。地順四時。生長萬物。說為坤。天地通燒。",
    "T33n1708_003:0411c18": "故曰洞然。言須彌巨海者。山水相對。都為灰",
    "T33n1708_003:0411c19": "燼。次有半偈。天龍彫表。皆由業故。若依賢愚",
    "T33n1708_003:0411c20": "經。天龍人鬼。於中彫喪。言二儀當殞國有",
    "T33n1708_003:0411c21": "何賴者。舉勝況劣。如上所說器及有情。天地",
    "T33n1708_003:0411c22": "二儀。當有殞沒。況國不滅。",
    "T33n1708_003:0411c23": "經。生老病死(至)國有何賴。釋曰。第二兩",
    "T33n1708_003:0411c24": "頌偈。釋諸苦相。文別有二。初一偈半。正明",
    "T33n1708_003:0411c25": "諸苦。後有半偈。舉勝況劣。前中有二。初有",
    "T33n1708_003:0411c26": "兩句。明其四苦相續不絕。次有二句。通顯",
    "T33n1708_003:0411c27": "三苦。謂怨憎會苦。愛別離苦。求不得苦。皆與",
    "T33n1708_003:0411c28": "願違。或是憂悲為害。後有二句。明五盛蘊苦。",
    "T33n1708_003:0411c29": "諸欲是集諦。禍重是苦。如是苦集。猶如瘡",
    "T33n1708_003:0412a01": "疣。如是苦集。不離自身。不出三界。故言無",
    "T33n1708_003:0412a02": "外。三界皆苦國有何樂者。舉勝況劣。謂三",
    "T33n1708_003:0412a03": "界勝劣。皆悉是苦。況其國土。何賴非苦。",
    "T33n1708_003:0412a04": "經。有本是無(至)國土亦如。釋曰。第三二偈",
    "T33n1708_003:0412a05": "明空。文別有二。初有一偈。明其法空。初句明",
    "T33n1708_003:0412a06": "所執性。下三句明依他空。謂依他上。無所執",
    "T33n1708_003:0412a07": "性。眾生蠢蠢都如幻居者。第二一偈明生空。",
    "T33n1708_003:0412a08": "言聲響俱空國土亦如者。以勝劣況。謂聲及",
    "T33n1708_003:0412a09": "響。皆於所說。非實有性。猶如聲響。非實故",
    "T33n1708_003:0412a10": "空。國土亦爾。諸法因緣所成法故。亦說為",
    "T33n1708_003:0412a11": "空也。",
    "T33n1708_003:0412a12": "經。識神無形(至)豈有國耶。釋曰。第四二偈。",
    "T33n1708_003:0412a13": "顯無我理。於中初之二句。明心識無我假依",
    "T33n1708_003:0412a14": "四大。次二句。明其心識妄計四大。以為我",
    "T33n1708_003:0412a15": "所。次一句明色身無我。次一句明其色身非",
    "T33n1708_003:0412a16": "我所住。後有二句。舉前無我。類國無我。又",
    "T33n1708_003:0412a17": "解。初有一偈半。明身無我。下之二句。牒無",
    "T33n1708_003:0412a18": "我說國亦無。前中初偈。明心是苦。以影無",
    "T33n1708_003:0412a19": "我。就中上半。正明心神無形。此明心神無",
    "T33n1708_003:0412a20": "有形段。假我四蛇。依止不安。所以是苦。所",
    "T33n1708_003:0412a21": "依四大。互相違反。從喻名蛇。下明痴者保",
    "T33n1708_003:0412a22": "為樂車。自下半偈。用彼無常。以顯無我。形",
    "T33n1708_003:0412a23": "無常主。明形無常。神無常家。明神無常。下",
    "T33n1708_003:0412a24": "牒況國形神當離。牒前段中。後之半偈。豈",
    "T33n1708_003:0412a25": "有國耶。況國亦無。",
    "T33n1708_003:0412a26": "經。爾時法師(至)得法眼空。釋曰。自下第二",
    "T33n1708_003:0412a27": "聞法獲益。於中有三。初聞法得益。次眾中下。",
    "T33n1708_003:0412a28": "轉教諸王。後時斑足下。諸王悟道。前中有二。",
    "T33n1708_003:0412a29": "初明眷屬得益。後王自得益。此即初也。謂王",
    "T33n1708_003:0412b01": "眷屬得法眼空。此即人空智也。",
    "T33n1708_003:0412b02": "經。王自證(至)斑足王所。釋曰。第二王自得",
    "T33n1708_003:0412b03": "益。謂王自證虛空等定。聞法悟解。此即法",
    "T33n1708_003:0412b04": "空觀也。由此定力。至斑足所。",
    "T33n1708_003:0412b05": "經。眾中即告(至)經中偈句。釋曰。第二轉教",
    "T33n1708_003:0412b06": "諸王。文別有七。一轉教諸王。二斑足王問。三",
    "T33n1708_003:0412b07": "普明奉答。四諸王等得益。五勅放餘王。六斑",
    "T33n1708_003:0412b08": "足捨國入道。七引說證成。此即初也。謂告",
    "T33n1708_003:0412b09": "諸王就命時到。應誦過去七佛經中偈句。",
    "T33n1708_003:0412b10": "經。時斑足王(至)皆誦何法。釋曰。第二王問",
    "T33n1708_003:0412b11": "所誦。",
    "T33n1708_003:0412b12": "經。時普明(至)答王。釋曰。第三普明奉答。可",
    "T33n1708_003:0412b13": "解。",
    "T33n1708_003:0412b14": "經。王聞此法(至)三空定門。釋曰。第四諸王",
    "T33n1708_003:0412b15": "得益。謂斑足王得空三昧。餘王皆證三定。謂",
    "T33n1708_003:0412b16": "空無願及以無相。",
    "T33n1708_003:0412b17": "經。時斑足王(至)名味句。釋曰。第五勅放諸",
    "T33n1708_003:0412b18": "王。於中有三。初生大歡喜示過自歸。次放還",
    "T33n1708_003:0412b19": "本國。後勸眾持經。",
    "T33n1708_003:0412b20": "經。時斑足(至)證無生忍。釋曰。第六捨國付",
    "T33n1708_003:0412b21": "弟。證無生忍。",
    "T33n1708_003:0412b22": "經。如十王地(至)現世生報。釋曰。第七引說證",
    "T33n1708_003:0412b23": "成。謂十王地說五千國王。當誦是經。於現報",
    "T33n1708_003:0412b24": "中。得現法樂。及生報中。得生人天。離諸難。",
    "T33n1708_003:0412b25": "經。十六大國王(至)汝當受持。釋曰。自下第",
    "T33n1708_003:0412b26": "三結示勸持。文別有三。初勸月光。次勸六",
    "T33n1708_003:0412b27": "道。後勸小王。此即初也。文有二節。初結示",
    "T33n1708_003:0412b28": "護國之法。後勸月光王。汝當受持。",
    "T33n1708_003:0412b29": "經。天上人中(至)名味句。釋曰。第二勸六道",
    "T33n1708_003:0412c01": "眾。皆應受持。",
    "T33n1708_003:0412c02": "經。未來世(至)羅蜜。釋曰。第三勸諸小王。如",
    "T33n1708_003:0412c03": "法受持。",
    "T33n1708_003:0412c04": "經。爾時釋迦(至)得入初地。釋曰。自下大段",
    "T33n1708_003:0412c05": "第三時眾得益。若依本記。文中有二。初廣顯",
    "T33n1708_003:0412c06": "得益。後吾今下。總結得益。前中有六。經時",
    "T33n1708_003:0412c07": "中王得入初地者。五百億人得入初地。初地",
    "T33n1708_003:0412c08": "即是十信也。二經復有六欲王得性空地",
    "T33n1708_003:0412c09": "者。六欲諸天八萬億人。得性空地。即是十",
    "T33n1708_003:0412c10": "解也。三經復有十八王法樂忍者。此明",
    "T33n1708_003:0412c11": "十八梵王得無生法忍。即是十行也。得無生",
    "T33n1708_003:0412c12": "法樂忍。即十迴向也。四經復有至乃至十",
    "T33n1708_003:0412c13": "地者。謂學位菩薩有證一地乃至十地。五",
    "T33n1708_003:0412c14": "經復有八部王天上正受者。明修羅得益。",
    "T33n1708_003:0412c15": "有其二種。一得十三昧。二三昧。十三昧者。",
    "T33n1708_003:0412c16": "一切處。二三昧者。二諦三昧。或可初入聖",
    "T33n1708_003:0412c17": "道。必具三昧。十三昧者。無想三昧。滅十地",
    "T33n1708_003:0412c18": "故。名十三昧。二三昧者。即空無願二三昧也。",
    "T33n1708_003:0412c19": "二轉鬼神天上正受。正受者得無漏聖道。",
    "T33n1708_003:0412c20": "六經在此會者至無量空信者。此明凡夫得信",
    "T33n1708_003:0412c21": "佛性。名自性信。無量空信者。信法空也。",
    "T33n1708_003:0412c22": "經。吾今略說等者。總結應知。",
    "T33n1708_003:0412c23": "散華品第六",
    "T33n1708_003:0412c24": "將釋此品。略有二義。一釋品名。二正釋文。釋",
    "T33n1708_003:0412c25": "品名者。諸王聞法。仰荷佛恩。散華供養。名散",
    "T33n1708_003:0412c26": "華品。",
    "T33n1708_003:0412c27": "經。爾時(至)歡喜無量。釋曰。第二依文正釋。",
    "T33n1708_003:0412c28": "上來四品。辨內外護。此即第三荷恩供養。於",
    "T33n1708_003:0412c29": "中有三。初諸王散華。供養世尊。次佛現神變。",
    "T33n1708_003:0413a01": "令眾得益。後讚般若。勸眾受持。前中有三。初",
    "T33n1708_003:0413a02": "聞經歡喜。次散華供養。後發願受持。此即初",
    "T33n1708_003:0413a03": "也。文有三節。即能聞人。次所聞法。後歡喜",
    "T33n1708_003:0413a04": "心。所謂諸王聞十萬億偈。歡喜無量。問於此",
    "T33n1708_003:0413a05": "經中所說般若。三處不同。一二諦品中說八",
    "T33n1708_003:0413a06": "萬億偈。二護國品末八千億偈。此散華品十",
    "T33n1708_003:0413a07": "萬億偈。三處所說。有何差別。解云。二諦品",
    "T33n1708_003:0413a08": "中。合說三時。諸佛所說。總有八萬億偈。而兆",
    "T33n1708_003:0413a09": "仁王護國品中。別引過去七佛所說仁王般",
    "T33n1708_003:0413a10": "若。於此品中。申今佛說仁王般若。由斯三處",
    "T33n1708_003:0413a11": "所說不同。問護國品言一日說八千億偈竟。",
    "T33n1708_003:0413a12": "如何一日能說如是八千億偈。解云。如來神",
    "T33n1708_003:0413a13": "力冥加被故。如報恩經。阿難暫時領得如來",
    "T33n1708_003:0413a14": "二十年中所說諸經。此亦如是。諸王聞佛所",
    "T33n1708_003:0413a15": "說十萬億偈。生歡喜故。散華供養。散華供養。",
    "T33n1708_003:0413a16": "即散華品。准此經文。此經一部。自有廣略。二",
    "T33n1708_003:0413a17": "本如上應知。",
    "T33n1708_003:0413a18": "經。即散(至)蓋諸大眾。釋曰。第二散華供養。",
    "T33n1708_003:0413a19": "於中有三。初散行華。次般若華。後妙覺華。此",
    "T33n1708_003:0413a20": "三種華。皆從所表。以立華名。初散行華。為表",
    "T33n1708_003:0413a21": "三賢。是有漏行。次般若華。為表十聖。是無漏",
    "T33n1708_003:0413a22": "智。後妙覺華。為顯佛地。覺法圓滿。座表三",
    "T33n1708_003:0413a23": "賢。最是下故。臺表十聖。出有漏故。城表涅",
    "T33n1708_003:0413a24": "槃。最大勝故。就前行華。文有四節。一諸王",
    "T33n1708_003:0413a25": "散華。二於虛空不華變為座。三十方下。化佛",
    "T33n1708_003:0413a26": "說法。四無量下。化眾散華。化佛說法。表法是",
    "T33n1708_003:0413a27": "真。以同說故。化眾散華。表人是勝。堪供養",
    "T33n1708_003:0413a28": "故。下准此釋。",
    "T33n1708_003:0413a29": "經。復散(至)及諸大眾。釋曰。第二散般若華。",
    "T33n1708_003:0413b01": "文有四節。一諸王散華。二於虛空下。華變為",
    "T33n1708_003:0413b02": "臺。三臺中下。化佛說法。四臺中下。化佛說法",
    "T33n1708_003:0413b03": "眾散華。",
    "T33n1708_003:0413b04": "經。復散(至)第一義諦。釋曰。第三散妙覺華。",
    "T33n1708_003:0413b05": "文有四別。一諸王散華。二於虛空下。華變為",
    "T33n1708_003:0413b06": "城。三城中下。化佛說法。四時城下。化眾散",
    "T33n1708_003:0413b07": "華。此即前三。金剛喻智。城譬涅槃。智斷雙",
    "T33n1708_003:0413b08": "明。名金剛城。",
    "T33n1708_003:0413b09": "經。時城中(至)而下。釋曰。第四化眾散華。由",
    "T33n1708_003:0413b10": "妙覺華功德力勝。是故此中三重散華。二重",
    "T33n1708_003:0413b11": "變現。初菩薩散華變成臺。次臺中佛等散城",
    "T33n1708_003:0413b12": "蓋。後蓋中天人散恒河沙華。",
    "T33n1708_003:0413b13": "經。時諸國王(至)波羅蜜。釋曰。第二諸王發",
    "T33n1708_003:0413b14": "願。於中有二。初諸王發願。後世尊印述。此",
    "T33n1708_003:0413b15": "即發願。願中有二。一願諸佛常說。二願四眾",
    "T33n1708_003:0413b16": "常行。",
    "T33n1708_003:0413b17": "經。佛告大王(至)神通生處。釋曰。第二世尊",
    "T33n1708_003:0413b18": "印述。雙印兩願。重言如是。諸佛母者。顯實相",
    "T33n1708_003:0413b19": "般若。菩薩母者。觀照般若。神通生處。文字般",
    "T33n1708_003:0413b20": "若。又解。般若能生諸佛菩薩。及彼神通。故說",
    "T33n1708_003:0413b21": "母言。如金剛般若云。一切諸佛阿耨菩提。皆",
    "T33n1708_003:0413b22": "從此經出。一切諸佛如來。皆從此經生。",
    "T33n1708_003:0413b23": "經。時佛為王(至)神變。釋曰。第二佛現神變。",
    "T33n1708_003:0413b24": "令眾得益。於中有二。初佛現神變。後時眾得",
    "T33n1708_003:0413b25": "益。前中有二。初標章舉數。後次第別敘。此即",
    "T33n1708_003:0413b26": "初也。神謂等持。變即轉變。由等持力。轉變自",
    "T33n1708_003:0413b27": "在。故名神變。不思議者。心不能思。語不能",
    "T33n1708_003:0413b28": "議。名不思議。故法華云。非口所宣。非心所",
    "T33n1708_003:0413b29": "測。智度論云。心行處滅。言語道斷。大般若",
    "T33n1708_003:0413c01": "云。心言路絕。名不思議。",
    "T33n1708_003:0413c02": "經。一華入(至)火風身。釋曰。第二次第別敘。",
    "T33n1708_003:0413c03": "於中有二。初別敘。後重讚。此別敘也。然此五",
    "T33n1708_003:0413c04": "變。諸說不同。一云。初一華等者。約華及土。",
    "T33n1708_003:0413c05": "一多相入。二無量佛土入毛孔等者。寬狹相",
    "T33n1708_003:0413c06": "入。三無量須彌等者。麁細相入。四一佛入無",
    "T33n1708_003:0413c07": "量眾生等者。因果相入。於中初約一趣相入。",
    "T33n1708_003:0413c08": "後約六趣相入。五佛身入四大身者。情非情",
    "T33n1708_003:0413c09": "相入。一云。第一就華一多相入。二就佛土一",
    "T33n1708_003:0413c10": "多相入。三佛土毛孔一多相入。四須彌等麁",
    "T33n1708_003:0413c11": "細相入。五就凡聖內外相入。若依本記。五變",
    "T33n1708_003:0413c12": "三意。五變者。一華。二佛土。三須彌。四佛身。",
    "T33n1708_003:0413c13": "五入地水火風。三意者。一遍空。一華入無量",
    "T33n1708_003:0413c14": "華下。為除不願樂大乘障。故有遍空。二轉變。",
    "T33n1708_003:0413c15": "一佛土入無量佛土下。為除執我所障。故有",
    "T33n1708_003:0413c16": "轉變。三顯了。一佛身入無量眾下。為除怖畏",
    "T33n1708_003:0413c17": "生死。故顯了入六道也。問須彌大海入芥子",
    "T33n1708_003:0413c18": "中。麁細相違。如何能入。解云。西方諸師。略",
    "T33n1708_003:0413c19": "作三釋。一云。一切諸法。用如為性。以所依如",
    "T33n1708_003:0413c20": "離諸相分。能依諸法。無定大小。由此道理。細",
    "T33n1708_003:0413c21": "須彌等。一云。依唯識理。一切諸法。皆不離",
    "T33n1708_003:0413c22": "識。隨心所變。亦無定相。以是義故。細須彌",
    "T33n1708_003:0413c23": "等。一云。一切諸法。因緣道理。皆無定相。由",
    "T33n1708_003:0413c24": "此因緣。細須彌等。問色有麁細。許得相入。時",
    "T33n1708_003:0413c25": "有長短。亦得相攝。答許亦無失。佛自在故。一",
    "T33n1708_003:0413c26": "念為多劫。多劫攝為一念。如是等教。誠證非",
    "T33n1708_003:0413c27": "一。難諸佛得自在。一念攝多念。諸佛得自在。",
    "T33n1708_003:0413c28": "一劫成多劫。若爾三劫時應無異。便違聖教。",
    "T33n1708_003:0413c29": "菩薩要經三無數。劫精勤修習。方證菩提。答",
    "T33n1708_003:0414a01": "此難不然。非凡等境。顯揚瑜伽。皆作此說。於",
    "T33n1708_003:0414a02": "不思議。強思量者。得誑麁報。",
    "T33n1708_003:0414a03": "經。佛身(至)世界不可思議。釋曰。第二重讚",
    "T33n1708_003:0414a04": "也。合前五變。為三不思議。佛身即是前一佛",
    "T33n1708_003:0414a05": "身。眾生即是無量眾生六道身也。世界即是",
    "T33n1708_003:0414a06": "四大及前四種變也。一云。世界除前四變。餘",
    "T33n1708_003:0414a07": "義同前。",
    "T33n1708_003:0414a08": "經。佛現(至)神通三昧。釋曰。第二云時眾得",
    "T33n1708_003:0414a09": "益。益有四種。一十方天人得佛華定。二十恒",
    "T33n1708_003:0414a10": "菩薩現身成佛。三三恒八部成菩提道。四十",
    "T33n1708_003:0414a11": "千女人得神通定。問一世界中。多佛並出不。",
    "T33n1708_003:0414a12": "答轉輪王當無有二並出。豈況如來而並出",
    "T33n1708_003:0414a13": "耶。問若爾如何此經十恒菩薩現身成佛。答",
    "T33n1708_003:0414a14": "但言現身。不道即成。何妨現身餘界成佛。如",
    "T33n1708_003:0414a15": "法華經龍女現身他方成佛。此亦應爾。問若",
    "T33n1708_003:0414a16": "受持品末十億菩薩現成正覺。如何會釋。解",
    "T33n1708_003:0414a17": "云。佛名通於十地。大般若等。即說十地名十",
    "T33n1708_003:0414a18": "種佛。又如法華經分別功德品。一四天下微",
    "T33n1708_003:0414a19": "塵菩薩。一生當得阿耨多羅三藐三菩提。法",
    "T33n1708_003:0414a20": "華論云。即是初地阿耨菩提。此經准彼。義亦",
    "T33n1708_003:0414a21": "無傷。",
    "T33n1708_003:0414a22": "經。善男子(至)如法修行。釋曰。第三讚般若",
    "T33n1708_003:0414a23": "益。勸眾修行。文有二節。初讚般若有三世益。",
    "T33n1708_003:0414a24": "後勸諦聽思念修行。諦聽顯聞慧。思念辨思",
    "T33n1708_003:0414a25": "慧。修行明修慧。",
    "T33n1708_003:0414a26": "仁王經疏卷下(本)",
    "T33n1708_003:0414b02": "仁王經疏卷下(末)",
    "T33n1708_003:0414b04": "大慈恩寺沙門圓測撰",
    "T33n1708_003:0414b05": "受持品第七",
    "T33n1708_003:0414b06": "將釋此品。略有二義。一釋品名。二正釋文。釋",
    "T33n1708_003:0414b07": "品名者。依智度論。由信力故。聞而奉行為受。",
    "T33n1708_003:0414b08": "由念力故。久久不失為持。此品正明十三法",
    "T33n1708_003:0414b09": "師受持般若。又令他受。名受持品。",
    "T33n1708_003:0414b10": "經。爾時月光(至)般若波羅蜜。釋曰。第二依",
    "T33n1708_003:0414b11": "文正釋。前五品中。辨正宗訖。故下二品。依教",
    "T33n1708_003:0414b12": "奉持。於中有二。初明受持。後明付屬。此即初",
    "T33n1708_003:0414b13": "也。於一品內。文別有三。初問答正說十三法",
    "T33n1708_003:0414b14": "師。次佛告波斯下。付王受持。後時諸大眾下。",
    "T33n1708_003:0414b15": "明時眾得益。前中有二。初月光王請。後大牟",
    "T33n1708_003:0414b16": "尼如來正說。請中有二。初觀瑞疑念。後發言",
    "T33n1708_003:0414b17": "陳請。此即初也。文有三節。一觀釋迦五種神",
    "T33n1708_003:0414b18": "變。二見臺上寶滿佛。是一切佛化身主者。若",
    "T33n1708_003:0414b19": "准梵網經。是盧舍那佛。或云盧招那。亦云盧",
    "T33n1708_003:0414b20": "折羅。此云照也。以報佛淨色。遍周法界故。又",
    "T33n1708_003:0414b21": "日月燈光。遍周一處。亦盧舍那。一也。或可義",
    "T33n1708_003:0414b22": "翻名寶滿。此佛化千葉釋迦佛。及百億葉上",
    "T33n1708_003:0414b23": "化佛。故言化身主也。三復現千華葉世界上",
    "T33n1708_003:0414b24": "佛者。即是千華葉上千佛。及一一葉上百億",
    "T33n1708_003:0414b25": "佛。其中如上諸佛。各各說般若波羅蜜。此當",
    "T33n1708_003:0414b26": "梵網經云。我今盧舍那。方坐蓮華臺。周匝千",
    "T33n1708_003:0414b27": "華上。復現千釋迦。一華百億國。一國一釋迦。",
    "T33n1708_003:0414b28": "各坐菩提樹。一時成佛道。問此上寶滿佛。於",
    "T33n1708_003:0414b29": "三身中。何身所攝。有說。自受用身。此說不",
    "T33n1708_003:0414c01": "爾。自受用土。無法眾故。有說。他受用身。此",
    "T33n1708_003:0414c02": "亦不然。諸微塵眾。聽佛說故。今解。於化身中",
    "T33n1708_003:0414c03": "本末差別。非受用身(更勘無上依經大乘同性經。毘盧舍那釋迦。有何差別也)。",
    "T33n1708_003:0414c04": "經。白佛言(至)不可以識識。釋曰。自下第二",
    "T33n1708_003:0414c05": "發言陳請。初讚。後請。此即讚也。若依本記。",
    "T33n1708_003:0414c06": "過言說故不可說。過想心故不可解。過覺觀",
    "T33n1708_003:0414c07": "故不可以識識。此當智度論說言語道斷心",
    "T33n1708_003:0414c08": "行處滅。依解深密經。云心言路絕。",
    "T33n1708_003:0414c09": "經。云何(至)開空法道。釋曰。第二請也。開謂",
    "T33n1708_003:0414c10": "開發。道即聖道。於人法境。開發空慧。名空法",
    "T33n1708_003:0414c11": "道。此中問意。諸佛所說甚深般若。難說難識。",
    "T33n1708_003:0414c12": "云何諸善男子。於此經中。明了覺解。依何觀",
    "T33n1708_003:0414c13": "門。為諸眾生。開法空道。",
    "T33n1708_003:0414c14": "經。大牟尼言(至)為大法王。釋曰。第二如來",
    "T33n1708_003:0414c15": "正說。於中有三。初總標。次善男子其法師下。",
    "T33n1708_003:0414c16": "別釋。後善男子如是諸菩薩下。總結。前中有",
    "T33n1708_003:0414c17": "三。初總標。次別敘。後勸供。此即初也。",
    "T33n1708_003:0414c18": "經。從習忍(至)依持建立。釋曰。第二別敘。依",
    "T33n1708_003:0414c19": "謂所依。持謂攝持。為眾所依。能攝持眾建立",
    "T33n1708_003:0414c20": "正法。",
    "T33n1708_003:0414c21": "經。汝等大眾(至)而以供養。釋曰。第二勸供",
    "T33n1708_003:0414c22": "應知。",
    "T33n1708_003:0414c23": "經。善男子其法師者。釋曰。第二別釋十三",
    "T33n1708_003:0414c24": "法師。文別有二。初諜總名。後次第別釋。此即",
    "T33n1708_003:0414c25": "初也。",
    "T33n1708_003:0414c26": "經。習種性菩薩。釋曰。自下第二次第別釋十",
    "T33n1708_003:0414c27": "三法師。分為十三。此即第一釋習種性。文別",
    "T33n1708_003:0414c28": "有五。一標位列名。二辨類差別。三行業不同。",
    "T33n1708_003:0414c29": "四舉劣顯勝。五入位時分。此即第一標位列",
    "T33n1708_003:0415a01": "名。謂十三法師中。第一法師名習種性菩薩。",
    "T33n1708_003:0415a02": "經。若在家(至)比丘尼。釋曰。第二辨類差別。",
    "T33n1708_003:0415a03": "略辨四眾。一婆差。二優婆差。三比丘。四比",
    "T33n1708_003:0415a04": "丘尼。言婆差者。或云優婆塞。皆訛略也。正言",
    "T33n1708_003:0415a05": "鄔波索迦。此云近事男。鄔波斯迦。此云近事",
    "T33n1708_003:0415a06": "女。索是男聲。斯是女聲。謂彼恒時親承善士。",
    "T33n1708_003:0415a07": "故名近事。廣釋如前。比丘及比丘尼。亦如前",
    "T33n1708_003:0415a08": "釋。",
    "T33n1708_003:0415a09": "經。修行十善。釋曰。第三行業不同。文別有",
    "T33n1708_003:0415a10": "三。初修十善。次修不淨忍。後住在佛家。此修",
    "T33n1708_003:0415a11": "十善。謂不殺生等十善業道。或可十信。十種",
    "T33n1708_003:0415a12": "信心。雖有兩說。本記意存十信。",
    "T33n1708_003:0415a13": "經。自觀己身(至)分分不淨。釋曰。第二修不",
    "T33n1708_003:0415a14": "淨忍。自有三種。一觀六大不淨。二觀諸根不",
    "T33n1708_003:0415a15": "淨。三觀三界不淨。此觀六大。謂諸有情六界",
    "T33n1708_003:0415a16": "成身。所謂四大及空界也。色界有漏識。皆是",
    "T33n1708_003:0415a17": "有漏。可破壞故。名為不淨。六界別觀。故言分",
    "T33n1708_003:0415a18": "分。",
    "T33n1708_003:0415a19": "經。復觀十四根(至)菩提心。釋曰。第二諸根",
    "T33n1708_003:0415a20": "不淨。謂於二十二根中。復觀十四根。以為不",
    "T33n1708_003:0415a21": "淨。所謂眼等五根。有五識情。或可有情數攝。",
    "T33n1708_003:0415a22": "名五情根。五受根者。苦樂憂喜捨。及男女意",
    "T33n1708_003:0415a23": "命。皆是有漏。有無量過。故說十四皆為不淨。",
    "T33n1708_003:0415a24": "信等五根。及三無漏。皆唯善性。過中不說。故",
    "T33n1708_003:0415a25": "觀行者觀十四根。即發無上菩提心也。",
    "T33n1708_003:0415a26": "經。常修三界(至)忍觀門。釋曰。第三觀三界",
    "T33n1708_003:0415a27": "不淨。謂三界繫法。皆有漏故。亦是不淨。問",
    "T33n1708_003:0415a28": "曰。四靜慮及無色界。亦有淨法。如何說為不",
    "T33n1708_003:0415a29": "淨邪。解云。不淨自有多種。如瑜伽第二十六",
    "T33n1708_003:0415b01": "卷說。有六種不淨。一朽穢不淨。自有二種。一",
    "T33n1708_003:0415b02": "依內不淨。謂髮毛等。二依外不淨。謂青瘀等。",
    "T33n1708_003:0415b03": "二者苦惱不淨。謂苦觸所生受。三下劣不淨。",
    "T33n1708_003:0415b04": "所謂欲界。四觀待不淨。如待無色勝清淨事。",
    "T33n1708_003:0415b05": "色界諸法便似不淨。待菩迦耶。寂滅涅槃。乃",
    "T33n1708_003:0415b06": "至有頂。皆似不淨。五煩惱不淨。謂三界中所",
    "T33n1708_003:0415b07": "有一切結縛睡眠隨煩惱纏。六違壞不淨。謂",
    "T33n1708_003:0415b08": "五取蘊。無常無恒。不可保信。變壞法性。具說",
    "T33n1708_003:0415b09": "如彼。由此靜慮無色。皆名不淨。",
    "T33n1708_003:0415b10": "經。住在佛家。釋曰。第三住在佛家。文別有",
    "T33n1708_003:0415b11": "二。初明住在佛家。後修六和敬。此即初也。謂",
    "T33n1708_003:0415b12": "空無我佛所住處。名為佛家。此習種性。初證",
    "T33n1708_003:0415b13": "空理。故名為住。",
    "T33n1708_003:0415b14": "經。修六和敬(至)波羅蜜道。釋曰。第二修六",
    "T33n1708_003:0415b15": "和敬。謂住佛家故。修六和敬。所謂三業同戒",
    "T33n1708_003:0415b16": "同見同學八萬四千波羅蜜。為六和敬。",
    "T33n1708_003:0415b17": "經。善男子(至)有退有進。釋曰。第四舉劣顯",
    "T33n1708_003:0415b18": "勝。文別有二。初舉劣。後是定人下。顯勝。前",
    "T33n1708_003:0415b19": "中有二。初上釋劣位。後雖以下。釋通伏難。前",
    "T33n1708_003:0415b20": "中有三。初法。次喻。後合。此即法說。謂習忍",
    "T33n1708_003:0415b21": "以前十信菩薩。有退有進。故名劣位。",
    "T33n1708_003:0415b22": "經。譬如輕毛隨風東西。釋曰。第二舉喻。可",
    "T33n1708_003:0415b23": "知。",
    "T33n1708_003:0415b24": "經。是諸菩薩亦復如是。釋曰。第三合喻。可",
    "T33n1708_003:0415b25": "知。",
    "T33n1708_003:0415b26": "經。雖以十千劫(至)名不定人。釋曰。第二釋",
    "T33n1708_003:0415b27": "通伏難。文有兩節。初牒三伏難。後而不可下。",
    "T33n1708_003:0415b28": "標宗。略答十善菩薩。有其三義。一以十千劫",
    "T33n1708_003:0415b29": "行十正道。發菩提心。當入習忍位。三亦常學",
    "T33n1708_003:0415c01": "三伏忍。以具三義。謂應不退。如何說言有退",
    "T33n1708_003:0415c02": "有進。故作此言。雖有三事。而不可字名。是習",
    "T33n1708_003:0415c03": "種性。是名不定人。",
    "T33n1708_003:0415c04": "經。此定人者(至)聖人性故。釋曰。第二顯其",
    "T33n1708_003:0415c05": "勝位。文別有二。初明證理。後明離過。此即初",
    "T33n1708_003:0415c06": "也。謂十住位。初證生空理。由此證得聖人性",
    "T33n1708_003:0415c07": "故。名為定人。亦是不退。問此種性菩薩。為如",
    "T33n1708_003:0415c08": "此經。定不退耶。或有即耶。解云。設爾何失。",
    "T33n1708_003:0415c09": "若廣分別。如前已說。",
    "T33n1708_003:0415c10": "經。必不起(至)無有是處。釋曰。第二離過。有",
    "T33n1708_003:0415c11": "其四重。一不起五逆。所謂殺父母羅漢。出佛",
    "T33n1708_003:0415c12": "身血。破和合僧。二不起六重。如優婆塞經第",
    "T33n1708_003:0415c13": "四卷受戒品說。一殺生。二偷盜。三婬蕩。四妄",
    "T33n1708_003:0415c14": "語。五沽酒。六謗說在家出家四眾過失。廣說",
    "T33n1708_003:0415c15": "如彼(餘經或說四重八重。四重者。一貪嫉。二慳。三嗔。四謗。三寶藏言八重者。即菩薩八重。前四重上加",
    "T33n1708_003:0415c16": "僧四重。即名八重。言十重者。前六重上加貪等四。名為十重。今此說六犯。即失戒法。名為重法。過中極重。名為",
    "T33n1708_003:0415c17": "重也)三者不起二十八輕。亦如優婆塞經受戒",
    "T33n1708_003:0415c18": "品說。一不供養父母師長。二耽樂飲酒。三污",
    "T33n1708_003:0415c19": "惡不能瞻視病苦。四見有乞者。不能多少隨",
    "T33n1708_003:0415c20": "宜。而與空遣還者。五若見比丘比丘尼長老",
    "T33n1708_003:0415c21": "先宿諸優婆塞優婆夷等。不起奉迎禮拜問",
    "T33n1708_003:0415c22": "訊。六若見比丘比丘尼優婆塞優婆夷。毀所",
    "T33n1708_003:0415c23": "受戒。心生憍慢。言我勝。彼彼不如我。七月月",
    "T33n1708_003:0415c24": "之中。不能六日受持八戒。供養三寶。八四十",
    "T33n1708_003:0415c25": "里中有講法處。不能往聽。九受招提僧眾具",
    "T33n1708_003:0415c26": "床座。十疑水有虫故便飲之。十一險難之處",
    "T33n1708_003:0415c27": "無伴獨行。十二獨宿尼寺。十三為於財命。打",
    "T33n1708_003:0415c28": "罵奴婢童僕外人。十四若以殘食施於比丘",
    "T33n1708_003:0415c29": "比丘尼優婆塞優婆夷。十五若畜猫狸。十六",
    "T33n1708_003:0416a01": "畜養象馬牛羊駝驢。一切畜獸。不作淨施未",
    "T33n1708_003:0416a02": "受戒者。十七若不貯畜僧伽梨衣鉢盂錫杖。",
    "T33n1708_003:0416a03": "十八若為身命。須田作者。不求淨水。及陸種",
    "T33n1708_003:0416a04": "處。十九為於身命。若作市易斗稱賣物。一說",
    "T33n1708_003:0416a05": "價已。不得前劫。捨賤趣貴。斗稱量物。仕前互",
    "T33n1708_003:0416a06": "用。如其不平。應語令平。二十若於非處非時",
    "T33n1708_003:0416a07": "行欲。二十一齎估反賣。不輸官稅。盜弄去者。",
    "T33n1708_003:0416a08": "二十二若犯國制。二十三若得新穀菓苽菜",
    "T33n1708_003:0416a09": "茹。不先奉獻師供養三寶。先自受用者。二十",
    "T33n1708_003:0416a10": "四僧若不聽說法讚歎。輒自作者。二十五道",
    "T33n1708_003:0416a11": "路若在諸比丘前沙彌前行。二十六僧中付",
    "T33n1708_003:0416a12": "食。若偏為師選擇美好。過分與者。二十七若",
    "T33n1708_003:0416a13": "養蠶者。二十八行路之時。遇見病者。不住瞻",
    "T33n1708_003:0416a14": "視。為作方便。付屬所在。而捨去者。四不起諦",
    "T33n1708_003:0416a15": "法。謂定位者。不謗佛法。經書言非佛說。",
    "T33n1708_003:0416a16": "經。能以一阿僧祇(至)僧伽陀位。釋曰。第四入",
    "T33n1708_003:0416a17": "位時分。梵音阿僧祇劫。此云無數劫。謂日月",
    "T33n1708_003:0416a18": "歲數。不可數故。名阿僧祇。或三災等劫。不可",
    "T33n1708_003:0416a19": "數故。乃至大小乘宗。三大阿祇。名阿僧祇。今",
    "T33n1708_003:0416a20": "於此中。依日月歲數。非三災等。僧伽陀位者。",
    "T33n1708_003:0416a21": "相傳釋云。性種性。或云離著。謂證人空而不",
    "T33n1708_003:0416a22": "執著我有情等。此意說云。一僧祇修行習忍。",
    "T33n1708_003:0416a23": "始入性種性。",
    "T33n1708_003:0416a24": "經。復次性種性。釋曰。第二性種性。文別有",
    "T33n1708_003:0416a25": "三。初標位列名。次辨觀差別。後入位時分。此",
    "T33n1708_003:0416a26": "即初也。初學名習。數習成性故。十行乃名性",
    "T33n1708_003:0416a27": "種性也。",
    "T33n1708_003:0416a28": "經。行十慧觀。釋曰。第二辨觀差別。於中有",
    "T33n1708_003:0416a29": "五。一行觀行。二滅障。三知俗。四練觀。五修",
    "T33n1708_003:0416b01": "行。此即初也。言行十慧觀者。謂四念處三善",
    "T33n1708_003:0416b02": "根及三世觀。如前教化品中說。",
    "T33n1708_003:0416b03": "經。滅十顛倒。釋曰。第二滅障。言滅十顛倒",
    "T33n1708_003:0416b04": "者。謂四念處觀除四顛倒。三善根觀除其三",
    "T33n1708_003:0416b05": "毒。或三世觀除三世執。定有過去因。有未來",
    "T33n1708_003:0416b06": "果。及現在因果執。皆不順理。並名顛倒。",
    "T33n1708_003:0416b07": "經。及我人知見(至)不可得。釋曰。第三知俗。",
    "T33n1708_003:0416b08": "謂我人知見者。依世俗說。分分假偽。而非實",
    "T33n1708_003:0416b09": "有。但有名即是名假。但有受即受假。但有法",
    "T33n1708_003:0416b10": "即法假。由此道理。實不可得。故知我人等者。",
    "T33n1708_003:0416b11": "皆世俗有。",
    "T33n1708_003:0416b12": "經。無定相(至)修道空觀。釋曰。第四練觀無",
    "T33n1708_003:0416b13": "定相者。總標我法。無其定相無自他相故者。",
    "T33n1708_003:0416b14": "別釋我法無自他相。此即兩釋。一云。無自相",
    "T33n1708_003:0416b15": "者。顯無我相。無他相者。顯無法相。一云。無",
    "T33n1708_003:0416b16": "自相者。無人我法我相。無他相者。無人我法",
    "T33n1708_003:0416b17": "我二種我所相。修護觀門者。如上觀門。未得",
    "T33n1708_003:0416b18": "名脩。已得名護。已上文意義趣難了。有諸異",
    "T33n1708_003:0416b19": "說。恐繁不述。",
    "T33n1708_003:0416b20": "經。亦常行百萬(至)念念不去心。釋曰。第五",
    "T33n1708_003:0416b21": "修行。謂此位中。觀漸勝故。行諸波羅蜜常不",
    "T33n1708_003:0416b22": "離心。",
    "T33n1708_003:0416b23": "經。以二阿僧祇(至)波羅陀位。釋曰。第三入",
    "T33n1708_003:0416b24": "位時分。波羅陀者。若依本記。翻名守護。謂道",
    "T33n1708_003:0416b25": "種性位。其行堅牢。不失自性。名守護位。此明",
    "T33n1708_003:0416b26": "十行以二僧祇行正道法。得住十迴向也。若",
    "T33n1708_003:0416b27": "依本記。配屬十行。名道種性。便違經說伏忍",
    "T33n1708_003:0416b28": "聖胎三十人。",
    "T33n1708_003:0416b29": "經。復次道種性。釋曰。第三道種性。文別有",
    "T33n1708_003:0416c01": "三。初標位列名。次辨觀差別。後入位時分。",
    "T33n1708_003:0416c02": "此即初也。地上聖道之種性故。名道種性。故",
    "T33n1708_003:0416c03": "上經云。修行上伏忍。進入平等道。名為道種",
    "T33n1708_003:0416c04": "性。",
    "T33n1708_003:0416c05": "經。住堅忍中(至)無生無滅。釋曰。第二辨觀",
    "T33n1708_003:0416c06": "差別。於中有二。初辨觀差別。後受報勝劣。前",
    "T33n1708_003:0416c07": "中有三。初總標觀相。次別敘十觀。後舉勝簡",
    "T33n1708_003:0416c08": "劣。此即初也。住十堅心名住忍。謂此位中觀",
    "T33n1708_003:0416c09": "一切法。皆是無生。生既不成。便無住滅。是",
    "T33n1708_003:0416c10": "觀空義。",
    "T33n1708_003:0416c11": "經。所謂五受(至)不可得故。釋曰。第二別敘",
    "T33n1708_003:0416c12": "十觀。所謂五受三界二諦。言五受者。有漏五",
    "T33n1708_003:0416c13": "蘊貪等所取。名五受蘊。由觀彼故。得五分法",
    "T33n1708_003:0416c14": "身。觀三界得三空忍。觀二諦得無常無生二",
    "T33n1708_003:0416c15": "忍。廣如前說。如是十法。無自他相。及如實",
    "T33n1708_003:0416c16": "性。不可得故。皆說為空。",
    "T33n1708_003:0416c17": "經。而常入(至)心心寂滅。釋曰。第三舉勝簡",
    "T33n1708_003:0416c18": "劣。謂此位中雖行十忍。而滿分中簡前九忍。",
    "T33n1708_003:0416c19": "而行第十真諦忍觀。即說無生忍觀。名為第",
    "T33n1708_003:0416c20": "一義諦觀也。心心寂滅者。寂謂寂靜。滅謂除",
    "T33n1708_003:0416c21": "滅。即彼心行。念念寂靜。滅除散動。故名心心",
    "T33n1708_003:0416c22": "寂滅。",
    "T33n1708_003:0416c23": "經。而受生三界。釋曰。第二受報勝劣。文別",
    "T33n1708_003:0416c24": "有三。初標。次徵。後釋。此即總標。雖心寂靜。",
    "T33n1708_003:0416c25": "而受生三界果報。",
    "T33n1708_003:0416c26": "經。何以故。釋曰。第二徵也。謂外詰云。已得",
    "T33n1708_003:0416c27": "寂滅。如何能受分段報耶。",
    "T33n1708_003:0416c28": "經。業習業報(至)順道生。釋曰。第三正釋。謂",
    "T33n1708_003:0416c29": "由舊業熏習力故。而受三界分段生死。能為",
    "T33n1708_003:0417a01": "聖道之所依止故。名順道生。或可為化有情。",
    "T33n1708_003:0417a02": "受六道身。隨順聖道故。言順道生。雖有兩釋。",
    "T33n1708_003:0417a03": "前說為勝。如上所說。種性菩薩。不生惡道",
    "T33n1708_003:0417a04": "故。",
    "T33n1708_003:0417a05": "經。復以三阿僧祇劫(至)正位。釋曰。第三入",
    "T33n1708_003:0417a06": "位時分。言平等聖人地名。謂入初地聖道。離",
    "T33n1708_003:0417a07": "能所取相。或可初地雙證二諦。故言平等阿",
    "T33n1708_003:0417a08": "毘跋致。此云不退。謂初地已上。證理不退。名",
    "T33n1708_003:0417a09": "不退。謂三阿僧祇修諸度故。當入聖位。當住",
    "T33n1708_003:0417a10": "不退。",
    "T33n1708_003:0417a11": "經。復次善覺菩薩摩訶薩。釋曰。第四善覺。",
    "T33n1708_003:0417a12": "文別有五。一標位列名。二辨修差別。三以四",
    "T33n1708_003:0417a13": "下。入藏時分。四無三界下。明受生差別。五常",
    "T33n1708_003:0417a14": "修下。登位分齊。此即第一標位列名。准上可",
    "T33n1708_003:0417a15": "知。",
    "T33n1708_003:0417a16": "經。住平等忍(至)不去心。釋曰。第二辨修差",
    "T33n1708_003:0417a17": "別。文別有二。初顯二智別相。後如是善男子",
    "T33n1708_003:0417a18": "下。重顯二智同異。前中有二。初立二章。後入",
    "T33n1708_003:0417a19": "無相捨下。別釋二章。此即初也。言平等忍者。",
    "T33n1708_003:0417a20": "第一章明其實智離有無相。名平等忍。言修",
    "T33n1708_003:0417a21": "行四攝念念不去心者。立第二方便智。謂以",
    "T33n1708_003:0417a22": "四攝化眾生。名方便智。",
    "T33n1708_003:0417a23": "經。入無相捨(至)貪煩惱。釋曰。自下第二別",
    "T33n1708_003:0417a24": "釋二章。於中有二。初釋實智。釋上平等。後無",
    "T33n1708_003:0417a25": "量下。顯方便智。釋上四攝。前中有三。初總標",
    "T33n1708_003:0417a26": "實智。滅三界貪。次別釋實智。證三無為。後顯",
    "T33n1708_003:0417a27": "無為。離有無相。此即初也。離三輪捨。無貪性",
    "T33n1708_003:0417a28": "故。能滅三界貪欲煩惱。",
    "T33n1708_003:0417a29": "經。於第一義(至)為法性無為。釋曰。第二別",
    "T33n1708_003:0417b01": "釋實智。證二無為。文別有三。初法性無為。",
    "T33n1708_003:0417b02": "次擇滅無為。後非擇滅無為。此即初也。此有",
    "T33n1708_003:0417b03": "兩名。一者法性。二者虛空。",
    "T33n1708_003:0417b04": "經。緣理而滅(至)無相無為。釋曰。第二擇滅",
    "T33n1708_003:0417b05": "無為。謂緣真如滅一切煩惱等相。所顯真如。",
    "T33n1708_003:0417b06": "為擇滅無為。此有三名。一者擇滅。體即是智。",
    "T33n1708_003:0417b07": "擇謂簡擇。擇所得滅。故名擇滅。二數緣滅。數",
    "T33n1708_003:0417b08": "謂慧數。慧數所得。名數緣滅。三智緣滅。擇之",
    "T33n1708_003:0417b09": "與智。其義一也。",
    "T33n1708_003:0417b10": "經。住初忍時(至)無相無為。釋曰。第三非擇",
    "T33n1708_003:0417b11": "滅無為。謂住信忍中。第一下忍。永斷一切分",
    "T33n1708_003:0417b12": "別煩惱。故能於無量未來法中。得非擇滅。無",
    "T33n1708_003:0417b13": "相無為。此有三名。一非擇滅。二非數緣滅。三",
    "T33n1708_003:0417b14": "非智緣滅。准上應知。然此二滅。有差別者。薩",
    "T33n1708_003:0417b15": "婆多宗。由智斷障。名為擇滅。滅不由智。名非",
    "T33n1708_003:0417b16": "擇滅。依經部宗。有漏智斷。名非擇滅。無漏智",
    "T33n1708_003:0417b17": "斷。名為擇滅。今依大乘。大同經部。具如別",
    "T33n1708_003:0417b18": "章。問豈不虛空及非擇滅非無漏智境。如何",
    "T33n1708_003:0417b19": "無相智得證三無為。解云。諸宗不同。薩婆多",
    "T33n1708_003:0417b20": "宗。不許無漏智緣二無為。依大乘宗於真如",
    "T33n1708_003:0417b21": "上。假安立故。許緣無失。",
    "T33n1708_003:0417b22": "經。無相無為(至)無無相故。釋曰。第三顯三",
    "T33n1708_003:0417b23": "無為。離有無相。意顯三種其性皆空。然釋",
    "T33n1708_003:0417b24": "此文。諸說不同。一云。釋無相有其三句。初",
    "T33n1708_003:0417b25": "無自他者遣其有相。無無者遣其無相。言",
    "T33n1708_003:0417b26": "無相故者雙遣。亦有無相。或有說者。具遣",
    "T33n1708_003:0417b27": "四句。無自他相。遣有相。無無者。遣無相。",
    "T33n1708_003:0417b28": "言無相者。遣第三句亦有亦無相。及第四",
    "T33n1708_003:0417b29": "句非有非無相。今解。無自他者遣我相。即顯",
    "T33n1708_003:0417b30": "生空理無。無無相者。顯法空理非無。相故言",
    "T33n1708_003:0417c01": "無無。非有相故言無相。",
    "T33n1708_003:0417c02": "經。無量方便皆現前觀。釋曰。第二顯方便",
    "T33n1708_003:0417c03": "智。文別有二。初總標六種。後別釋六種。此即",
    "T33n1708_003:0417c04": "初也。亦非一故名無量。非內證智故名方",
    "T33n1708_003:0417c05": "便。",
    "T33n1708_003:0417c06": "經。實相方便(至)不顛倒。釋曰。自下第二別",
    "T33n1708_003:0417c07": "釋六種方便。即分為六。皆有二段。先牒。後",
    "T33n1708_003:0417c08": "釋。此釋第一實相方便。緣第一義故名實相。",
    "T33n1708_003:0417c09": "起巧功能名為方便。問與根本智。有何差別。",
    "T33n1708_003:0417c10": "解云。如成唯識云。根本智內證自體。不變影",
    "T33n1708_003:0417c11": "像。此後得智。緣真如境變影而緣。不能親證",
    "T33n1708_003:0417c12": "於第一義諦。不沈等言。諸說不同。若依本記。",
    "T33n1708_003:0417c13": "凡夫名沈。沒生死故。二乘名出。出生死故。三",
    "T33n1708_003:0417c14": "十心至十地已還名不轉。佛地名不顛倒。十",
    "T33n1708_003:0417c15": "迴向中。學此法也。此說不然。所以者何。彼釋",
    "T33n1708_003:0417c16": "如是善男子下方屬初地。已上諸文屬十迴",
    "T33n1708_003:0417c17": "向。不當經意。故今不依。今解不然。一云。初",
    "T33n1708_003:0417c18": "二如上十住行可轉。十迴向猶有顛倒。初地",
    "T33n1708_003:0417c19": "離前四位。故說四不。一云。沈謂惛沈。即是",
    "T33n1708_003:0417c20": "定障。出即掉舉。即是慧障。轉者疑等餘惑顛",
    "T33n1708_003:0417c21": "倒。即是我見等倒。入初地時。離上四過。故",
    "T33n1708_003:0417c22": "說四不。",
    "T33n1708_003:0417c23": "經。遍學方便(至)一切學。釋曰。第二遍學方",
    "T33n1708_003:0417c24": "便。依本記云。俗中有真非證。真中有俗非不",
    "T33n1708_003:0417c25": "證。有說。五乘中不取人天及二乘故非證。有",
    "T33n1708_003:0417c26": "大乘故非不證。如成實論。廣學諸異論。遍知",
    "T33n1708_003:0417c27": "聖者意。又善戒經。遍學五明論等。而不分別",
    "T33n1708_003:0417c28": "證不證。雖非證不證。而能學一切法。有本云",
    "T33n1708_003:0417c29": "一切學者謬。",
    "T33n1708_003:0418a01": "經。迴向方便而向薩婆若。釋曰。第三迴向",
    "T33n1708_003:0418a02": "方便。謂求大菩提。不同二乘。求住小果。名非",
    "T33n1708_003:0418a03": "住果。不同凡夫無求住果。名非不住。求趣菩",
    "T33n1708_003:0418a04": "提。名向薩波若。",
    "T33n1708_003:0418a05": "經。魔自在(至)四魔所不動。釋曰。第四魔自",
    "T33n1708_003:0418a06": "在方便者。接引方便也。非道行佛道者。即維",
    "T33n1708_003:0418a07": "摩云。或現作淫女。引諸好色者。先以欲鉤牽。",
    "T33n1708_003:0418a08": "後令入佛道也。魔不動者。即維摩中。在欲而",
    "T33n1708_003:0418a09": "行禪。令魔心憒亂。不能得其便也。言四魔者。",
    "T33n1708_003:0418a10": "一煩惱。二陰魔。三者死魔。四者天魔。前四魔",
    "T33n1708_003:0418a11": "上。更加無常無我不淨苦。別名八魔也。又",
    "T33n1708_003:0418a12": "釋謂雖行魔事。巧便自在。故名魔自在方",
    "T33n1708_003:0418a13": "便。故維摩云。住不可思議解脫菩薩。以方",
    "T33n1708_003:0418a14": "便力。教化眾生。現作魔。又佛道品云。若菩薩",
    "T33n1708_003:0418a15": "行於非道。是為通達佛道。云何菩薩行於非",
    "T33n1708_003:0418a16": "道。答曰。菩薩行五無間。而無惱患。乃至云示",
    "T33n1708_003:0418a17": "有妻妾婇女。而常遠離五欲淤泥。是為菩薩",
    "T33n1708_003:0418a18": "通達佛道。具說如彼。",
    "T33n1708_003:0418a19": "經。一乘方便(至)一切行故。釋曰。第五一乘",
    "T33n1708_003:0418a20": "方便。謂理體無二。故說一乘。於一乘法。巧知",
    "T33n1708_003:0418a21": "眾生差別相。名為方便。不二相者。釋上一乘。",
    "T33n1708_003:0418a22": "於中通達一切行相者。釋其方便。又金光明",
    "T33n1708_003:0418a23": "經云。法界無分別。為度眾生。分別說三乘。又",
    "T33n1708_003:0418a24": "法華云諸佛以方便力。於一佛乘。分別說三。",
    "T33n1708_003:0418a25": "具說一乘。義如別章。",
    "T33n1708_003:0418a26": "經。變化方便(至)淨佛國土。釋曰。第六變化",
    "T33n1708_003:0418a27": "方便。言變化者。變易異名。故顯揚及唯識。依",
    "T33n1708_003:0418a28": "此說變易生死。名變化生。此明地上菩薩。由",
    "T33n1708_003:0418a29": "願力故。於淨土中。受變易生。不受三界分段",
    "T33n1708_003:0418b01": "之身。故名變化方便。",
    "T33n1708_003:0418b02": "經。如是善男子(至)實智照。釋曰。第二重顯",
    "T33n1708_003:0418b03": "二智同異。於中有三。初結上異相。次舉喻顯",
    "T33n1708_003:0418b04": "非一異。後以一切行成就者。顯行成就。此即",
    "T33n1708_003:0418b05": "初也。文別有二。初顯實智相。後顯方便智。此",
    "T33n1708_003:0418b06": "即初也。謂於初地。根本智生。創覺生法二空。",
    "T33n1708_003:0418b07": "故言初覺智。即此覺智。於有無相。而不二",
    "T33n1708_003:0418b08": "故。是實智照故。前文言無自他相。無無相故",
    "T33n1708_003:0418b09": "也。",
    "T33n1708_003:0418b10": "經。巧用不證(至)方便觀。釋曰。第二顯方便",
    "T33n1708_003:0418b11": "智。言巧用者。總標四用。謂即彼地後得智。四",
    "T33n1708_003:0418b12": "用巧妙。名為巧用。不證等者。別顯四用。不證",
    "T33n1708_003:0418b13": "者。不同外道證四靜慮以為涅槃。不沈者。不",
    "T33n1708_003:0418b14": "同凡夫沈沒生死不出者。不同二乘出離生",
    "T33n1708_003:0418b15": "死。不到者。不同地前菩薩不到初地。或可不",
    "T33n1708_003:0418b16": "到者謬也。應言不倒。謂地前菩薩猶起顛倒。",
    "T33n1708_003:0418b17": "為簡彼故。故言不倒。是方便觀者。結上四用。",
    "T33n1708_003:0418b18": "皆後得智。",
    "T33n1708_003:0418b19": "經。譬如水之與波不一不異。釋曰。自下第",
    "T33n1708_003:0418b20": "二舉喻。顯非一異。文別有二。初明二智不一",
    "T33n1708_003:0418b21": "不異。後類顯諸行。亦體非一異。謂上二智同",
    "T33n1708_003:0418b22": "一剎那。二用別故不一。同一慧故不異。譬如",
    "T33n1708_003:0418b23": "水之波。體相別故不一。波即水故不異。",
    "T33n1708_003:0418b24": "經。乃至一切行(至)不一不二故。釋曰。第二",
    "T33n1708_003:0418b25": "類釋。諸行亦非一異。謂如二智不一不異。如",
    "T33n1708_003:0418b26": "是乃至一切八萬四千波羅蜜行。諸禪定門。",
    "T33n1708_003:0418b27": "及陀羅尼門。展轉相望。皆非一異。",
    "T33n1708_003:0418b28": "經。而一一行成就。釋曰。第三顯行成就。謂",
    "T33n1708_003:0418b29": "此位中。二智成故。餘一切行。悉皆成就。",
    "T33n1708_003:0418c01": "經。以四阿僧祇(至)功德藏門。釋曰。第三入",
    "T33n1708_003:0418c02": "藏時分。謂於此地。無漏觀成。攝藏一切諸功",
    "T33n1708_003:0418c03": "德門。由斯別立功德藏門。理應諸位。應有此",
    "T33n1708_003:0418c04": "門。以非初故。故不別立。此中意說四阿僧祇",
    "T33n1708_003:0418c05": "行諸行故。入此藏門。有釋。此文准上下文。應",
    "T33n1708_003:0418c06": "置一切。淨土已後方說此文。所以者何。四劫",
    "T33n1708_003:0418c07": "滿當入後位故。",
    "T33n1708_003:0418c08": "經。無三界業(至)畢竟故不造新。釋曰。第四",
    "T33n1708_003:0418c09": "受生差別。文別有二。初明不生三界。後明生",
    "T33n1708_003:0418c10": "於淨土。此即初也。謂入初地。斷分別我見。不",
    "T33n1708_003:0418c11": "造三界業。故畢故業而不造新。問地上菩薩",
    "T33n1708_003:0418c12": "不受分段身。諸處所說十王報。以何業受。西",
    "T33n1708_003:0418c13": "方諸師。自有兩釋。一云。地上菩薩皆受變易。",
    "T33n1708_003:0418c14": "故受十王皆是化身。不爾十處應不見王。變",
    "T33n1708_003:0418c15": "易妙身非彼境故。一云。有一論師。名調伏光。",
    "T33n1708_003:0418c16": "依解深密。作如此說。八地已上所現王身。唯",
    "T33n1708_003:0418c17": "是變化。七地已前。故起煩惱。資三界業。受分",
    "T33n1708_003:0418c18": "段身。此則實身。受十王報。故無有失。",
    "T33n1708_003:0418c19": "經。以願力故(至)一切淨土。釋曰。第二以願",
    "T33n1708_003:0418c20": "力故。生於淨土。有解。從多分說。若煩惱資。",
    "T33n1708_003:0418c21": "或生三界。如調伏光說。",
    "T33n1708_003:0418c22": "經。常修捨觀(至)常授與人。釋曰。第五登位",
    "T33n1708_003:0418c23": "分齊。文別有二。初明登位。後明寶施。此明登",
    "T33n1708_003:0418c24": "位鳩摩伽。若依本記。翻為勝惡魔。初地離五",
    "T33n1708_003:0418c25": "怖畏。過二乘魔也。",
    "T33n1708_003:0418c26": "經。以四大寶藏常授與人。釋曰。第二寶施。",
    "T33n1708_003:0418c27": "諸說不同。一云。三藏及雜藏。施諸眾生。一",
    "T33n1708_003:0418c28": "云。依勝鬘經。四種寶藏。一者無價。菩薩乘",
    "T33n1708_003:0418c29": "也。二者上價。緣覺乘也。三者中價。聲聞乘",
    "T33n1708_003:0419a01": "也。四者下價。人天乘也。若依地持。四攝益",
    "T33n1708_003:0419a02": "物。名四寶藏。",
    "T33n1708_003:0419a03": "經。復次德慧菩薩。釋曰。第五德慧菩薩。文",
    "T33n1708_003:0419a04": "別有三。初標位列名。次辨觀差別。後入位時",
    "T33n1708_003:0419a05": "分。此即初也。謂具律儀等三種戒德。與慧俱",
    "T33n1708_003:0419a06": "生。故名德慧。",
    "T33n1708_003:0419a07": "經。以四無量心。釋曰。第二辨觀差別。文別",
    "T33n1708_003:0419a08": "有三。初顯地別行。次辨除障。後位分齊。此即",
    "T33n1708_003:0419a09": "初也。為欲對治嗔煩惱故。修四無量。義如上",
    "T33n1708_003:0419a10": "說。",
    "T33n1708_003:0419a11": "經。滅三有嗔等煩惱。釋曰。第二辨除障也。",
    "T33n1708_003:0419a12": "由修慈故。能滅三界嗔等煩惱。然嗔煩惱。諸",
    "T33n1708_003:0419a13": "宗不同。若依薩婆多。唯在欲界。依經部宗。嗔",
    "T33n1708_003:0419a14": "通三界。依大乘宗。瑜伽等說。同薩婆多。今依",
    "T33n1708_003:0419a15": "此經。同經部說。或可此經隨轉理門。或可此",
    "T33n1708_003:0419a16": "文言總意別。謂三有中。欲界有嗔。故言三有。",
    "T33n1708_003:0419a17": "嗔等據實。不通上界。",
    "T33n1708_003:0419a18": "經。住中忍中行一切功德。釋曰。第三位分",
    "T33n1708_003:0419a19": "齊也。謂信忍住。通在三地。此當第二。故名中",
    "T33n1708_003:0419a20": "忍。謂此位中。無量為首。通修諸行。",
    "T33n1708_003:0419a21": "經。以五阿僧祇(至)化一切眾生。釋曰。第三",
    "T33n1708_003:0419a22": "入位時分。闍陀波羅。若依本記。翻為滿足力。",
    "T33n1708_003:0419a23": "謂五大劫行大慈觀。常現前故。智力滿足。化",
    "T33n1708_003:0419a24": "諸眾生故。亦入闍陀波羅位。亦云離闍。亦名",
    "T33n1708_003:0419a25": "無畏。",
    "T33n1708_003:0419a26": "經。復次明慧道人。釋曰。第六明慧菩薩。文",
    "T33n1708_003:0419a27": "別有三。初標位列名。次辨觀差別。後入位時",
    "T33n1708_003:0419a28": "分。此即初也。謂此位中。行三明觀。故名明",
    "T33n1708_003:0419a29": "慧。",
    "T33n1708_003:0419b01": "經。常以無相(至)三明觀。釋曰。第二辨觀差",
    "T33n1708_003:0419b02": "別。文別有三。初顯地別行。次辨位除障。後明",
    "T33n1708_003:0419b03": "滿足。前中有二。初標三明觀。後釋其行相。此",
    "T33n1708_003:0419b04": "即初也。三明觀者。一宿命智明。二生死智明。",
    "T33n1708_003:0419b05": "三漏盡智明。廣如序品。",
    "T33n1708_003:0419b06": "經。如三世法(至)心心寂滅。釋曰。第二釋其",
    "T33n1708_003:0419b07": "行相。知三世法者。標三明。知三世法。無來",
    "T33n1708_003:0419b08": "無去無住處者。別顯三明所行之境。謂未來",
    "T33n1708_003:0419b09": "未有。過去已滅。現在不住。不同薩婆多宗三",
    "T33n1708_003:0419b10": "世皆有實體。心心寂滅者。所緣無故。能緣之",
    "T33n1708_003:0419b11": "心。念念寂滅。",
    "T33n1708_003:0419b12": "經。盡三界痴煩惱。釋曰。第二辨位。除障知",
    "T33n1708_003:0419b13": "三世故。能除三界迷三世愚。",
    "T33n1708_003:0419b14": "經。得三明一切功德觀故。釋曰。第三明德",
    "T33n1708_003:0419b15": "滿足。謂除三世愚故。能得隨順三明諸功德",
    "T33n1708_003:0419b16": "觀。",
    "T33n1708_003:0419b17": "經。常以六阿僧(至)一切法。釋曰。第三入位",
    "T33n1708_003:0419b18": "時分。伽羅陀者。此云度邊。謂此位中。離於邊",
    "T33n1708_003:0419b19": "鄙下賤諸見。故云伽羅陀。雖有此釋。未勘誠",
    "T33n1708_003:0419b20": "文。謂六大僧祇集無量明故。入伽羅陀位。以",
    "T33n1708_003:0419b21": "無相行。受持諸法。",
    "T33n1708_003:0419b22": "經。復次(至)聖覺菩薩。釋曰。自下第七法師。",
    "T33n1708_003:0419b23": "文別有三。初標位列名。次顯地別行。後行位",
    "T33n1708_003:0419b24": "時分。此即初也。言爾炎者。此云智母。謂此位",
    "T33n1708_003:0419b25": "中。生法二空。能生聖道。故名智母。言聖覺達",
    "T33n1708_003:0419b26": "者。即所生聖智。前之三地。行施戒修。相同凡",
    "T33n1708_003:0419b27": "夫。於此位中。起道品觀。初證聖覺。達二空",
    "T33n1708_003:0419b28": "理。名聖覺達。",
    "T33n1708_003:0419b29": "經。修行順法忍。釋曰。第二顯地別行。文別",
    "T33n1708_003:0419c01": "有三。初修忍法位。次起五神通。後滅障分齊。",
    "T33n1708_003:0419c02": "就初位中。文復有二。初屬順忍。後辨住位。此",
    "T33n1708_003:0419c03": "即初也。謂順忍中。有其三位。謂下中上。此第",
    "T33n1708_003:0419c04": "四地。於三忍中。位在初忍。順聖道故。名為修",
    "T33n1708_003:0419c05": "行。順法忍也。",
    "T33n1708_003:0419c06": "經。逆五見流(至)住須陀洹。釋曰。第二辨其",
    "T33n1708_003:0419c07": "住位。言須陀洹者。有其二義。一逆流。二修",
    "T33n1708_003:0419c08": "習。於此地中。起道品觀。逆五見流。集無量德",
    "T33n1708_003:0419c09": "故。名住須陀洹位。依瑜伽等翻為預流。預者",
    "T33n1708_003:0419c10": "入也。流即流類。初入聖流。故名預流。問是不",
    "T33n1708_003:0419c11": "五見分別起者。入初地時。皆已永斷。如何此",
    "T33n1708_003:0419c12": "云依第四地。逆五見流。解云。據實分別五見。",
    "T33n1708_003:0419c13": "初地位斷。今斷習氣。名斷五見。若不爾者。疑",
    "T33n1708_003:0419c14": "但分別煩惱所攝。唯見所斷。如何此云五地",
    "T33n1708_003:0419c15": "所斷。故知此約習氣而說。",
    "T33n1708_003:0419c16": "經。常以天眼(至)身通達。釋曰。此即第二起",
    "T33n1708_003:0419c17": "五神通。於此位中。未至究竟。故六通中除漏",
    "T33n1708_003:0419c18": "盡通。而智度論及下文中。說菩薩漏盡者。依",
    "T33n1708_003:0419c19": "未盡位。假說漏盡。故不相違。",
    "T33n1708_003:0419c20": "經。念念中滅三界一切見。釋曰。此即第三",
    "T33n1708_003:0419c21": "滅障分齊。謂此位中配須陀洹。故說能滅三",
    "T33n1708_003:0419c22": "界諸見。",
    "T33n1708_003:0419c23": "經。亦以(至)不離心。釋曰。第三行位時分。以",
    "T33n1708_003:0419c24": "七大劫。行五神通。及波羅蜜故。於滿分中。如",
    "T33n1708_003:0419c25": "上功德。常不離色也。",
    "T33n1708_003:0419c26": "經。復次勝達菩薩。釋曰。次辨第八法師。文",
    "T33n1708_003:0419c27": "別有三。初標位列名。次顯地別行。後修行時",
    "T33n1708_003:0419c28": "分。此即初也。謂能了達二三諦。故名勝達。亦",
    "T33n1708_003:0419c29": "名勝慧。或可此地真俗雙行。如是難事此地",
    "T33n1708_003:0420a01": "能勝。故名勝達。",
    "T33n1708_003:0420a02": "經。於順道忍以四無畏。釋曰。第二顯地別",
    "T33n1708_003:0420a03": "行。文別有三。一行四無畏。二辨除障。三入位",
    "T33n1708_003:0420a04": "分齊。就地數中。文別有二。初總標四數。後",
    "T33n1708_003:0420a05": "次第別釋。此即初也。謂第五地依順道忍。起",
    "T33n1708_003:0420a06": "四無畏。於外四難。心無怯懼。故名無畏。",
    "T33n1708_003:0420a07": "經。觀那由他諦(至)一切智人。釋曰。第二次",
    "T33n1708_003:0420a08": "第別釋。釋四無畏。即分為四。此即第一一切",
    "T33n1708_003:0420a09": "智無畏。謂於二境無所不知。一觀那由他諦。",
    "T33n1708_003:0420a10": "謂二三諦及八諦等。其數甚多。名那由他。二",
    "T33n1708_003:0420a11": "觀內道論。即五明中。內明論也。外道論者。因",
    "T33n1708_003:0420a12": "明論及聲明。藥方即是醫方。工巧究術。並是",
    "T33n1708_003:0420a13": "工巧明論。此四明論雖通內外。今依一相。且",
    "T33n1708_003:0420a14": "說外言。我是一切智人者。自唱德號。於四無",
    "T33n1708_003:0420a15": "畏。皆有二義。一執跡生疑。謂外疑難佛。問阿",
    "T33n1708_003:0420a16": "難從何所來。或問外聲是何聲等。若一切智。",
    "T33n1708_003:0420a17": "何謂發問。二自唱德號。我是一切智。隨順世",
    "T33n1708_003:0420a18": "間故。作此慰問。",
    "T33n1708_003:0420a19": "經。滅三界(至)我相已盡。釋曰。第二漏盡無",
    "T33n1708_003:0420a20": "畏。亦有二事。一執跡生疑。謂外難言。世尊或",
    "T33n1708_003:0420a21": "時愛語羅睺。呵罵提婆。如何漏盡。二自唱德",
    "T33n1708_003:0420a22": "號。我漏已盡。順世間故。示現愛嗔(或有本云我相已盡謬也)。",
    "T33n1708_003:0420a23": "經。知地地有所出故名出道。釋曰。第三釋",
    "T33n1708_003:0420a24": "出苦道無畏。亦有二事。一執跡生疑。謂外難",
    "T33n1708_003:0420a25": "言。以諸聖道。不能盡苦。見阿羅漢。蛇蜇等",
    "T33n1708_003:0420a26": "苦。似不盡故。二自唱德號。謂諸羅漢斷未來",
    "T33n1708_003:0420a27": "苦。故言斷苦。非謂現苦無故說斷。",
    "T33n1708_003:0420a28": "經。有何不出故名障道。釋曰。第四惑能障",
    "T33n1708_003:0420a29": "道無畏。亦有二事。一執跡生疑。謂須陀洹等。",
    "T33n1708_003:0420b01": "雖有愛等。而有聖道故。欲不能障道。三自唱",
    "T33n1708_003:0420b02": "德號。雖不能障預流果等。而能障礙那含等",
    "T33n1708_003:0420b03": "道。上來且釋佛四無畏。今此文中。說第五地",
    "T33n1708_003:0420b04": "菩薩無畏。無畏之相。尋即可知。",
    "T33n1708_003:0420b05": "經。逆三界疑。釋曰。第二除障。此約習氣。故",
    "T33n1708_003:0420b06": "說除疑。據實已斷。唯分別故。",
    "T33n1708_003:0420b07": "經。修集無量(至)入斯陀含位。釋曰。第三入",
    "T33n1708_003:0420b08": "位分齊。謂此地中。已滅三界疑等惑故。修集",
    "T33n1708_003:0420b09": "無量勝分功德。由此便入斯陀含位。斯陀含",
    "T33n1708_003:0420b10": "者。此云一往來。謂斷欲界六品惑盡。有三品",
    "T33n1708_003:0420b11": "故。於人天中一往來。名一往來。",
    "T33n1708_003:0420b12": "經。復集行(至)不去心。釋曰。第三修行時分。",
    "T33n1708_003:0420b13": "謂於此地。八劫修行諸陀羅尼。及四無畏。常",
    "T33n1708_003:0420b14": "不去心。",
    "T33n1708_003:0420b15": "經。復次常現真實。釋曰。次釋第九法師。文",
    "T33n1708_003:0420b16": "別有三。初標位列名。次辨觀差別。後明修行",
    "T33n1708_003:0420b17": "時分。此即初也。",
    "T33n1708_003:0420b18": "經。住順忍中。釋曰。自下第二辨觀差別。文",
    "T33n1708_003:0420b19": "別有五。一配忍分齊。二作地別觀。三辨取除",
    "T33n1708_003:0420b20": "障。四辨觀行相。五立果差別。此即初也。謂順",
    "T33n1708_003:0420b21": "忍中。上品取攝。故言住順忍中。",
    "T33n1708_003:0420b22": "經。作中道觀。釋曰。第二作地別觀。謂入無",
    "T33n1708_003:0420b23": "相觀。離於有無。及常斷等。或依十二緣生",
    "T33n1708_003:0420b24": "觀。離斷常故。名中道觀也。",
    "T33n1708_003:0420b25": "經。盡三界集因集果一切煩惱故。釋曰。第",
    "T33n1708_003:0420b26": "三辨所除障。言集因者。總標三煩惱。及業",
    "T33n1708_003:0420b27": "名為集諦。言集業者。別釋罪等諸業。一切煩",
    "T33n1708_003:0420b28": "惱者。別釋根本隨惑等諸煩惱。或可集因",
    "T33n1708_003:0420b29": "者。發業煩惱。一切煩惱者。潤業煩惱。",
    "T33n1708_003:0420c01": "經。觀非有非無(至)而無二。釋曰。第四辨觀",
    "T33n1708_003:0420c02": "行相。言一切者。真如一味相。即是一相。名為",
    "T33n1708_003:0420c03": "無相。是以無量義經云。一相即無相也。而無",
    "T33n1708_003:0420c04": "二者。結上一相及無相。皆無有無等二相也。",
    "T33n1708_003:0420c05": "經。證阿那含位。釋曰。第五立果也。謂此地",
    "T33n1708_003:0420c06": "中。雖斷三界一切煩惱。而微細者。猶現在前。",
    "T33n1708_003:0420c07": "是取解深密等云。第七地來諸菩薩眾。猶起",
    "T33n1708_003:0420c08": "三界貪等煩惱。是故此中。立阿那含。阿那含",
    "T33n1708_003:0420c09": "者。翻為不還。據實六地菩薩。亦生欲界。如智",
    "T33n1708_003:0420c10": "度論。今一相配。故言不還。",
    "T33n1708_003:0420c11": "經。復作九阿僧祇劫(至)一切佛土。釋曰。第",
    "T33n1708_003:0420c12": "三修行時分。樂謂願樂。謂於此地。九阿僧祇",
    "T33n1708_003:0420c13": "集中道觀。隨願樂力。生諸佛土。",
    "T33n1708_003:0420c14": "經。復次玄達菩薩。釋曰。辨第十法師。文別",
    "T33n1708_003:0420c15": "有三。初標位列名。次入位時分。三常行三空",
    "T33n1708_003:0420c16": "下。辨觀差別。此即標名。玄謂玄遠。達即通",
    "T33n1708_003:0420c17": "達。遠至功用後邊。名之為玄。創入無生忍。名",
    "T33n1708_003:0420c18": "為達也。",
    "T33n1708_003:0420c19": "經。十阿僧祇劫中修無生法樂忍。釋曰。自",
    "T33n1708_003:0420c20": "下第二入位時分。文有五別。一入位分齊。二",
    "T33n1708_003:0420c21": "辨所滅分辨。三住身分齊。四具諸德。五立果。",
    "T33n1708_003:0420c22": "此即第一入位分齊。語五忍中。第四無生忍。",
    "T33n1708_003:0420c23": "有其三品。此即下品。此地菩薩十僧祇。修下",
    "T33n1708_003:0420c24": "無生忍。",
    "T33n1708_003:0420c25": "經。滅三界習因業果。釋曰。第二所滅分齊。",
    "T33n1708_003:0420c26": "於此位中。滅三界中業果細習。",
    "T33n1708_003:0420c27": "經。住後身中。釋曰。第三住身分齊。住分段",
    "T33n1708_003:0420c28": "生死中。最後一身。至第八地。即成變易報也。",
    "T33n1708_003:0420c29": "經。無量功德(至)皆滿足。釋曰。第四顯具諸",
    "T33n1708_003:0421a01": "德。謂六神通。盡無生智。乃至五分法身。悉皆",
    "T33n1708_003:0421a02": "具足。如是諸德。皆如上說。",
    "T33n1708_003:0421a03": "經。住第十地(至)梵天位。釋曰。第五立果也。",
    "T33n1708_003:0421a04": "謂十三法師中。住第十法師位。於四果中。第",
    "T33n1708_003:0421a05": "四果也。梵天位者。梵者淨也。已住清淨行位",
    "T33n1708_003:0421a06": "故。",
    "T33n1708_003:0421a07": "經。常脩三空(至)弘化法藏。釋曰。第三辨觀",
    "T33n1708_003:0421a08": "差別。謂此地中。空等三昧。已得圓滿。具足百",
    "T33n1708_003:0421a09": "萬三昧。又以如來脩多羅藏等三藏聖教。弘",
    "T33n1708_003:0421a10": "化眾生。",
    "T33n1708_003:0421a11": "經。復次等覺者。釋曰。次辨第十一法師。文",
    "T33n1708_003:0421a12": "別有三。初標位列名。次辨觀差別。後千阿僧",
    "T33n1708_003:0421a13": "祇下。脩行時分。此即初也。者謂假者。謂第八",
    "T33n1708_003:0421a14": "地。於一切或時。真俗雙觀。名等覺者。",
    "T33n1708_003:0421a15": "經。住無生忍中。釋曰。自下第二辨觀差別。",
    "T33n1708_003:0421a16": "文別有三。初明有無觀。次辨十力觀。後顯登",
    "T33n1708_003:0421a17": "位差別。前中有二。初配屬忍位。後正明有無",
    "T33n1708_003:0421a18": "觀。此即初也。謂於三品無生忍中。住中品忍",
    "T33n1708_003:0421a19": "也。",
    "T33n1708_003:0421a20": "經。觀心心寂滅(至)無知知。釋曰。第二辨有",
    "T33n1708_003:0421a21": "無觀。文別有三。初別釋有無。次合釋有無。後",
    "T33n1708_003:0421a22": "雙結有無。前中有二。初寂而常用。後用而常",
    "T33n1708_003:0421a23": "寂。此即初也。此地中。觀心心寂滅者。念念皆",
    "T33n1708_003:0421a24": "空故。心心寂滅。此顯常寂靜義。言無相相無",
    "T33n1708_003:0421a25": "身身無知知者。顯常用義。謂常寂故離一切",
    "T33n1708_003:0421a26": "相。而依俗故示現無相。似常空寂故色身。而",
    "T33n1708_003:0421a27": "依俗故常用色身。以常寂故無知。而依故恒",
    "T33n1708_003:0421a28": "能照。",
    "T33n1708_003:0421a29": "經。而用心(至)無住之住。釋曰。第二用而常",
    "T33n1708_003:0421b01": "寂。初之二句。顯其有用。惔怕已下。顯常寂義",
    "T33n1708_003:0421b02": "(有本任於無任之任者謬)。",
    "T33n1708_003:0421b03": "經。在有(至)常萬化。釋曰。第二合釋有無。言",
    "T33n1708_003:0421b04": "在有常脩空者。釋上用而常寂。處空常萬化",
    "T33n1708_003:0421b05": "者。釋上寂而常用。",
    "T33n1708_003:0421b06": "經。雙照一切法故。釋曰。第三雙結。謂俗不",
    "T33n1708_003:0421b07": "離真。寂而常用。真不離俗。用而常寂。",
    "T33n1708_003:0421b08": "經。知是處非處。乃至一切智。十力觀故。釋",
    "T33n1708_003:0421b09": "曰。第二明十力觀。謂此位中。學十力觀。舉",
    "T33n1708_003:0421b10": "初後二。顯中間八合。有十力觀。十力差別。義",
    "T33n1708_003:0421b11": "如別章。",
    "T33n1708_003:0421b12": "經。而能發摩訶羅伽位。化一切國土(有本無登字)。",
    "T33n1708_003:0421b13": "釋曰。第三登位差別。摩訶羅伽。若依本記。翻",
    "T33n1708_003:0421b14": "為大聖。即佛法之大將。或云無功用位。或翻",
    "T33n1708_003:0421b15": "大力。或翻龍象。",
    "T33n1708_003:0421b16": "經。千阿僧祇劫(至)見佛三昧。釋曰。第三脩",
    "T33n1708_003:0421b17": "行時分。此結住自位經爾所劫。從此以後。功",
    "T33n1708_003:0421b18": "難成故。時分漸多。",
    "T33n1708_003:0421b19": "經。復次慧光神變者。釋曰。次辨第十二法",
    "T33n1708_003:0421b20": "師。文別有三。初標位列名。次辨觀差別。後萬",
    "T33n1708_003:0421b21": "阿僧祇下。明入位時分。此即初也。謂第九地",
    "T33n1708_003:0421b22": "四無礙智。化諸有情。或起六神通。名為慧光",
    "T33n1708_003:0421b23": "及神變者。",
    "T33n1708_003:0421b24": "經。住上上無生忍。釋曰。自下第二辨觀差",
    "T33n1708_003:0421b25": "別。文有四節。一配忍三品。二明滅心心相。三",
    "T33n1708_003:0421b26": "四眼見法觀。四生淨土。此即第一配忍三位。",
    "T33n1708_003:0421b27": "謂無生忍有其三品。此即上品。而言上上者。",
    "T33n1708_003:0421b28": "前上是勝義。後上順品數。謂此第九地。得四",
    "T33n1708_003:0421b29": "辨等。故言勝也。",
    "T33n1708_003:0421c01": "經。滅心心相。釋曰。第二明滅心相。於此位",
    "T33n1708_003:0421c02": "中。除滅心心有執相故。名言勝也滅心心相。",
    "T33n1708_003:0421c03": "有說滅見分相分二相。故言滅心心相。今解。",
    "T33n1708_003:0421c04": "滅心自性。名為滅心。若滅心上差別。名滅心",
    "T33n1708_003:0421c05": "相。",
    "T33n1708_003:0421c06": "經。法眼見一切法三眼色空見。釋曰。第三四",
    "T33n1708_003:0421c07": "眼觀門。謂法眼見一切法病藥等種種別相。",
    "T33n1708_003:0421c08": "三眼見色空者。謂肉眼見麁色。天眼見麁細。",
    "T33n1708_003:0421c09": "慧眼見色空。據實慧眼觀諸法空。今對肉天",
    "T33n1708_003:0421c10": "二眼。故但說見色空也。若依本記。法眼見一",
    "T33n1708_003:0421c11": "切真如也。餘如前說。",
    "T33n1708_003:0421c12": "經。以大願力。常生一切淨土。釋曰。第四常",
    "T33n1708_003:0421c13": "生淨土。",
    "T33n1708_003:0421c14": "經。萬阿僧祇(至)佛華三昧。釋曰。第三入位",
    "T33n1708_003:0421c15": "時分。薄伽梵位。此云世尊。具諸德故。亦說九",
    "T33n1708_003:0421c16": "地名世尊。佛華三昧亦復如是。似佛定故。名",
    "T33n1708_003:0421c17": "為佛華。",
    "T33n1708_003:0421c18": "經。復次觀佛菩薩。釋曰。次辨第十三法師。",
    "T33n1708_003:0421c19": "文別有四。一標位列名。二登住時分。三善男",
    "T33n1708_003:0421c20": "子下。諸位相對辨差別相。四常脩下。明入位",
    "T33n1708_003:0421c21": "住定。此即第一標位列名。謂此位中。二種觀",
    "T33n1708_003:0421c22": "佛。一眼見者。唯他受用。二定心見。通觀三",
    "T33n1708_003:0421c23": "身。",
    "T33n1708_003:0421c24": "經。住寂滅忍者(至)住金剛臺。釋曰。第二登",
    "T33n1708_003:0421c25": "位時分。文有四節。一配五忍。二逕時分齊。三",
    "T33n1708_003:0421c26": "辨所脩德。四顯登住位。言住寂滅忍者。配五",
    "T33n1708_003:0421c27": "忍位。謂寂滅忍。自有二種。一者下品。二者上",
    "T33n1708_003:0421c28": "品。今第十地。即是第五寂滅忍中。位下品忍",
    "T33n1708_003:0421c29": "也。言從始至逕百萬阿僧祇劫者。總計從習",
    "T33n1708_003:0422a01": "種性。至灌頂忍。逕百萬阿僧祇劫也。言脩百",
    "T33n1708_003:0422a02": "萬阿僧祇劫功德者。辨所脩德量。言登一切",
    "T33n1708_003:0422a03": "法解脫者。就當得位。即是妙覺。住金剛臺者。",
    "T33n1708_003:0422a04": "金剛三昧。正明等覺如來。或可解脫自有兩",
    "T33n1708_003:0422a05": "種。一者等覺。二者妙覺。今此金剛雖非妙覺",
    "T33n1708_003:0422a06": "解脫果攝。而成等覺解脫。故名登一切法解",
    "T33n1708_003:0422a07": "脫。",
    "T33n1708_003:0422a08": "經。善男子(至)一切煩惱。釋曰。自下第三諸",
    "T33n1708_003:0422a09": "位相對。辨差別相。文別有五。一伏斷差別。二",
    "T33n1708_003:0422a10": "信見差別。三頓漸差別。四常無常異。五等無",
    "T33n1708_003:0422a11": "等異。此即第一伏斷差別。文別有二。先伏。後",
    "T33n1708_003:0422a12": "斷。此即伏也。謂從習忍。至頂三昧。皆名為伏",
    "T33n1708_003:0422a13": "一切煩惱者。伏義寬故。通名為伏。依本記云。",
    "T33n1708_003:0422a14": "皆名伏者。從十信至金剛末。斷阿賴耶識。一",
    "T33n1708_003:0422a15": "剎那在。故說為伏一切煩惱。廣說如彼。",
    "T33n1708_003:0422a16": "經。而無相信(至)照第一義諦。釋曰。此顯第",
    "T33n1708_003:0422a17": "二斷義狹故。初地已上無漏信位。方能欲斷。",
    "T33n1708_003:0422a18": "言無相者。即是無漏也。無有漏相。故名無相。",
    "T33n1708_003:0422a19": "謂無相信。為無間道。斷滅一切煩惱。生解脫",
    "T33n1708_003:0422a20": "道。照見第一義諦。",
    "T33n1708_003:0422a21": "經。不名為見。所謂見者。是薩婆若。釋曰。第",
    "T33n1708_003:0422a22": "二信見差別。文別有二。初正釋信見。後引說",
    "T33n1708_003:0422a23": "證成。此即初也。除佛已前。但說為信。不名為",
    "T33n1708_003:0422a24": "見。所謂見者。是一切智。",
    "T33n1708_003:0422a25": "經。是故(至)不見不覺(有本云。唯佛所知者謬)。釋曰。第二",
    "T33n1708_003:0422a26": "引說證成。知見覺三。異名同體。雖通因果。皆",
    "T33n1708_003:0422a27": "得此名。今從勝說。故唯在果。",
    "T33n1708_003:0422a28": "經。唯佛頓解。不名為信。漸漸伏者。釋曰。第",
    "T33n1708_003:0422a29": "三漸頓差別。唯佛頓解。不名為信。漸漸伏者。",
    "T33n1708_003:0422b01": "所以者何。頓斷一切二障盡故。但名為見。不",
    "T33n1708_003:0422b02": "名信者。亦不名為漸漸伏者。",
    "T33n1708_003:0422b03": "經。慧雖起滅(至)無生無滅。釋曰。第四常無",
    "T33n1708_003:0422b04": "常異。或可無礙。與解脫異。即依此文。自有",
    "T33n1708_003:0422b05": "兩釋。一真諦三藏立如是義。佛果功德。菩提",
    "T33n1708_003:0422b06": "涅槃。皆無生滅。故通伏難。以三宗義。謂外難",
    "T33n1708_003:0422b07": "云。無間道時。慧有生滅。如何能生無生滅智。",
    "T33n1708_003:0422b08": "故作此言。金剛時慧雖有生滅。能證知無生",
    "T33n1708_003:0422b09": "滅理。由斯勝慧。證理深故。此心若滅。便能證",
    "T33n1708_003:0422b10": "得累盡涅槃。亦能證得無生無滅。常住菩提。",
    "T33n1708_003:0422b11": "故前經言。薩云若覺非有非無。湛然清淨。常",
    "T33n1708_003:0422b12": "住不變。同真際。等法性。二慈恩三藏。作如是",
    "T33n1708_003:0422b13": "說。金剛時慧雖有生滅。而能證解無生滅理。",
    "T33n1708_003:0422b14": "故能證得果盡涅槃。亦能證得常住法大菩",
    "T33n1708_003:0422b15": "提也。前經所說常住不變者。就勝說故。且說",
    "T33n1708_003:0422b16": "實相。而非觀照。",
    "T33n1708_003:0422b17": "經。入理盡金剛三昧(至)等無等等。釋曰。第",
    "T33n1708_003:0422b18": "五等無等異。或可無間與解脫異。文別有三。",
    "T33n1708_003:0422b19": "初法。次喻。後合。此即法說。謂入理盡金剛三",
    "T33n1708_003:0422b20": "昧。清淨無染。同道後真如際等。於道前法性",
    "T33n1708_003:0422b21": "真如也。言而未能等無等等者。謂佛世尊下",
    "T33n1708_003:0422b22": "不及故。名為無等。與諸佛齊。故名為等。金剛",
    "T33n1708_003:0422b23": "已還無能等。無等等也。",
    "T33n1708_003:0422b24": "經。譬如有人(至)無不斯了。釋曰。第二舉喻。",
    "T33n1708_003:0422b25": "可知。",
    "T33n1708_003:0422b26": "經。住理盡三昧。亦復如是。釋曰。第三合喻。",
    "T33n1708_003:0422b27": "應知。",
    "T33n1708_003:0422b28": "經。常脩一切(至)佛慧三昧。釋曰。第四入位",
    "T33n1708_003:0422b29": "住定。謂此位中。一切六度。及四攝等。行已滿",
    "T33n1708_003:0422c01": "足。具功德藏。入婆伽度。住佛慧三昧。梵音婆",
    "T33n1708_003:0422c02": "伽度。此云世尊。即十號中之一位也。住此位",
    "T33n1708_003:0422c03": "中。觀三身三昧。方得圓滿。",
    "T33n1708_003:0422c04": "經。善男子如是(至)等無有果。釋曰。就依請",
    "T33n1708_003:0422c05": "正說十三法師。文別有三。初標。次善男子下。",
    "T33n1708_003:0422c06": "別釋。後善男子下。結歎。上來已釋兩段訖。此",
    "T33n1708_003:0422c07": "即第三結歎勝德與佛無異。",
    "T33n1708_003:0422c08": "經。佛告波斯(至)般若波羅蜜。釋曰。自下第",
    "T33n1708_003:0422c09": "二付王受持。文別有四。一讚用勸持。二大王",
    "T33n1708_003:0422c10": "是般若下。讚名勸持。三大王我今下。釋勸所",
    "T33n1708_003:0422c11": "由。四大王今下。稱名付屬。初中有二。前略讚",
    "T33n1708_003:0422c12": "勸持。後大王下。廣讚勸持。略中有五。一應時",
    "T33n1708_003:0422c13": "勸持。二勸持所由。三結屬諸王四外人徵詰。",
    "T33n1708_003:0422c14": "五如來釋。此即初也。謂我正法滅時。受持一",
    "T33n1708_003:0422c15": "部仁王般若。",
    "T33n1708_003:0422c16": "經。大作佛事(至)般若波羅蜜。釋曰。第二勸",
    "T33n1708_003:0422c17": "持所由。有其三種。一大作佛事。謂滅惡生善。",
    "T33n1708_003:0422c18": "二國土安立。三萬姓快樂。或可初一內護。後",
    "T33n1708_003:0422c19": "二外護。如是利益。皆由般若。",
    "T33n1708_003:0422c20": "經。是故付屬(至)清信女。釋曰。第三結屬諸",
    "T33n1708_003:0422c21": "王。",
    "T33n1708_003:0422c22": "經。何以故。釋曰。第四外人徵詰。",
    "T33n1708_003:0422c23": "經。無王力(至)解其義理。釋曰。第五始來正",
    "T33n1708_003:0422c24": "釋。",
    "T33n1708_003:0422c25": "經。大王吾今(至)帝王歡喜。釋曰。自下第二",
    "T33n1708_003:0422c26": "廣讚勸持。文別有二。初總標。除難福生。後問",
    "T33n1708_003:0422c27": "答分別。別釋七難。此即初也。三千大千世界",
    "T33n1708_003:0422c28": "分齊。義如常釋。言七福者。如本記說。返前七",
    "T33n1708_003:0422c29": "難。以為七福。七福者。一萬姓愛重國王。二四",
    "T33n1708_003:0423a01": "海賓伏。三怨敵退散。四國王自受已身。五四",
    "T33n1708_003:0423a02": "方歌讚。六百姓豐樂。七未來入善道。",
    "T33n1708_003:0423a03": "經。云何為難。釋曰。第二問答分別釋七難。",
    "T33n1708_003:0423a04": "文別有二。先問。後答。此即問也。",
    "T33n1708_003:0423a05": "經。日月失度(至)為一難也。釋曰。第二答也。",
    "T33n1708_003:0423a06": "就答七難。即分為八。此即第一日月失度難",
    "T33n1708_003:0423a07": "也。謂時節轉異。多令飢餓。數量轉異。多刀兵",
    "T33n1708_003:0423a08": "起。色相轉異。多疾病也。",
    "T33n1708_003:0423a09": "經。二十八宿(至)為二難也。釋曰。第二星宿",
    "T33n1708_003:0423a10": "變怪難。",
    "T33n1708_003:0423a11": "經。大火燒國(至)為三難也。釋曰。第三大火",
    "T33n1708_003:0423a12": "焚燒難。",
    "T33n1708_003:0423a13": "經。大水漂沒(至)為四難也。釋曰。四大水漂",
    "T33n1708_003:0423a14": "沒難。",
    "T33n1708_003:0423a15": "經。大風吹殺(至)為五難也。釋曰。第五大風",
    "T33n1708_003:0423a16": "吹殺難。",
    "T33n1708_003:0423a17": "經。天地國土(至)為六難也。釋曰。六亢旱不",
    "T33n1708_003:0423a18": "熟難。",
    "T33n1708_003:0423a19": "經。四方賊來(至)為七難也。釋曰。第七惡賊",
    "T33n1708_003:0423a20": "侵逼難。廣釋七難。具如本記。",
    "T33n1708_003:0423a21": "經。大王是般(至)龍寶神王。釋曰。第二讚名",
    "T33n1708_003:0423a22": "勸持。文別有二。初讚名殊勝。後勸持王供養",
    "T33n1708_003:0423a23": "也。此即初也。然此八名。諸說不同。一云。八",
    "T33n1708_003:0423a24": "中初一顯實相般若。是諸凡聖心神體故。第",
    "T33n1708_003:0423a25": "二明觀照般若。生諸國王慧解心故。後六辨",
    "T33n1708_003:0423a26": "文字般若。有六勝因。護國土故。一云。此能與",
    "T33n1708_003:0423a27": "凡聖為依。故名神本。能生王位。故譬父母。能",
    "T33n1708_003:0423a28": "護身命。故譬神符。能治邪魔。名辟鬼珠。能滿",
    "T33n1708_003:0423a29": "諸願。故名如意珠。令國安隱。名護國珠。明顯",
    "T33n1708_003:0423b01": "因果。名天地鏡。法中最勝。威力難思。名龍寶",
    "T33n1708_003:0423b02": "神王。本記云。六識名心。第七名識。第八名",
    "T33n1708_003:0423b03": "神。此經能與凡聖八識為依。故名為本。能生",
    "T33n1708_003:0423b04": "世出世國王。故譬父母。外道魔王不能降伏。",
    "T33n1708_003:0423b05": "故喻神符。能除不活等五種怖畏。名辟鬼珠。",
    "T33n1708_003:0423b06": "能攝利眾生。名如意珠。能降七難。名護國珠。",
    "T33n1708_003:0423b07": "能顯所知。名天地鏡。道前道後。清淨不異。名",
    "T33n1708_003:0423b08": "龍寶神王。廣說如彼。",
    "T33n1708_003:0423b09": "經。彼佛告(至)以經置。上。釋曰。第二勸王供",
    "T33n1708_003:0423b10": "養。文別有二。初示供養法。後別示行住供養。",
    "T33n1708_003:0423b11": "此即初也。法有六事。一九色幡長九丈。二九",
    "T33n1708_003:0423b12": "色華高二丈。三千枝燈高五丈。四九玉箱。五",
    "T33n1708_003:0423b13": "九玉巾。六七寶案。言九色者。依本記云。白黑",
    "T33n1708_003:0423b14": "黃赤青。此是五塵色。并四大色為九。四大色",
    "T33n1708_003:0423b15": "者。地依灰色。水依頗梨色水精。火作光色火",
    "T33n1708_003:0423b16": "珠。風作烟色。",
    "T33n1708_003:0423b17": "經。若王行時(至)罪過不生。釋曰。第二行住",
    "T33n1708_003:0423b18": "供養。文別有二。初行時供養法。後住時供養",
    "T33n1708_003:0423b19": "法。此即行時也。",
    "T33n1708_003:0423b20": "經。若王住時(至)如事帝釋。釋曰。第二住時",
    "T33n1708_003:0423b21": "供養。如經可知。",
    "T33n1708_003:0423b22": "經。大王我今五眼(至)七難安起。釋曰。第三",
    "T33n1708_003:0423b23": "釋勸所由。文別有二。初明三世諸王福有興",
    "T33n1708_003:0423b24": "衰。後明未來護持。大作利益。此即初也。",
    "T33n1708_003:0423b25": "經。若未來世(至)往護其國。釋曰。未來護持。",
    "T33n1708_003:0423b26": "文別有三。一標章舉數。二次第別釋。三結釋",
    "T33n1708_003:0423b27": "勸供養。此即初也。",
    "T33n1708_003:0423b28": "經。一金剛吼(至)往護其國。釋曰。自下第二。",
    "T33n1708_003:0423b29": "次第別釋。文顯可知。",
    "T33n1708_003:0423c01": "經。是大力士(至)而供養之。釋曰。第三結釋",
    "T33n1708_003:0423c02": "勸供。是五大力士者。結五菩薩。五千神王等",
    "T33n1708_003:0423c03": "者。釋成利益。當立像形下。勸供養。勸供養",
    "T33n1708_003:0423c04": "法。如五神王因緣經中說。雷電吼菩薩因緣",
    "T33n1708_003:0423c05": "中。教人作讀經寫經法。法用者。應作一團屋。",
    "T33n1708_003:0423c06": "八面安壁。外薝隨力莊嚴。今其精好。八角之",
    "T33n1708_003:0423c07": "中。開小門通人入出。於其室內。置八面床。留",
    "T33n1708_003:0423c08": "小空地。擬人行處。八壁內外。香泥塗飾。一一",
    "T33n1708_003:0423c09": "壁上。各量身坐當兩眼前。以開兩吼。使得見",
    "T33n1708_003:0423c10": "經。正當二手。復開二孔。得容二手。來去捉",
    "T33n1708_003:0423c11": "經。欲讀經時。安經壁外經架案上。壁內壁外。",
    "T33n1708_003:0423c12": "並燒好香。香湯豆麵。以浴身手。及將瀨口。善",
    "T33n1708_003:0423c13": "須看風。若也東風。即東壁外安置經卷。在壁",
    "T33n1708_003:0423c14": "內向東讀經。使風吹口氣。隨風西去。不熏經",
    "T33n1708_003:0423c15": "卷。以口有番氣。故作此屋。寫經類讚。法用如",
    "T33n1708_003:0423c16": "前(更勘)。",
    "T33n1708_003:0423c17": "經。大王吾今三寶(至)一切諸王。釋曰。第四",
    "T33n1708_003:0423c18": "稱名付屬。文別有三。初總明付屬。次就勝列",
    "T33n1708_003:0423c19": "名。後如是一切下。結勸應持。此即初也。",
    "T33n1708_003:0423c20": "經。憍薩羅國(至)波提國。釋曰。第二就勝列",
    "T33n1708_003:0423c21": "名(或有經本。列十五國。闕沙陀衛國也)然十六大國名號。大集月藏",
    "T33n1708_003:0423c22": "分第十六。大毘婆沙一百二十四。梵音不同。",
    "T33n1708_003:0423c23": "不可和會(勘)。",
    "T33n1708_003:0423c24": "經。如是一切(至)波羅蜜。釋曰。第三結勸應",
    "T33n1708_003:0423c25": "持。",
    "T33n1708_003:0423c26": "經。時諸大眾(至)願不生彼國。釋曰。第三時",
    "T33n1708_003:0423c27": "眾得益。於中有五。一明脩羅得益。二顯人王",
    "T33n1708_003:0423c28": "獲益。三辨梵天等益。四解餘眾獲益。五釋菩",
    "T33n1708_003:0423c29": "薩獲益。此即初也。時諸大眾即總句。阿脩輪",
    "T33n1708_003:0424a01": "下。顯利益也。謂彼脩羅聞說七難。身怖聲",
    "T33n1708_003:0424a02": "悲。發願不生彼惡國土。即是厭惡欣善益也。",
    "T33n1708_003:0424a03": "經。時十六國王(至)出家脩道。釋曰。自下第",
    "T33n1708_003:0424a04": "二人王獲益。於中有二。初總明諸王捨俗入",
    "T33n1708_003:0424a05": "道。後明脩道起觀差別。此即初也。以國付弟。",
    "T33n1708_003:0424a06": "即是捨俗。出家脩道。即是入道。廣釋在家過",
    "T33n1708_003:0424a07": "失出家勝利。如文殊問經第二卷。",
    "T33n1708_003:0424a08": "經。觀四大(至)勝出相。釋曰。自下第二別明",
    "T33n1708_003:0424a09": "脩道。起觀差別。於中有二。初明諸觀。後是為",
    "T33n1708_003:0424a10": "下。結成證得。前中有四。一明八勝處二明十",
    "T33n1708_003:0424a11": "遍處。三顯初地相。四辨九地相。此即初也。觀",
    "T33n1708_003:0424a12": "地水火風能造四大。青黃赤白所造四色。名",
    "T33n1708_003:0424a13": "八勝處。所緣境勝煩惱。故名勝處。出離貪欲。",
    "T33n1708_003:0424a14": "故名勝出。相謂體相。或是相狀。或是行相。是",
    "T33n1708_003:0424a15": "八勝處行解相也。依大般若。與此稍異。彼云。",
    "T33n1708_003:0424a16": "一內有色想觀外色小。二內有色想觀外色",
    "T33n1708_003:0424a17": "多。三內無色想觀外色小。四內無色想觀外",
    "T33n1708_003:0424a18": "色多。內無色想觀外諸色青黃赤白。復為四",
    "T33n1708_003:0424a19": "種。名八勝處。依瓔珞經。八名復異。四大同此",
    "T33n1708_003:0424a20": "經。四色同般若經。有色等四。不說青等以為",
    "T33n1708_003:0424a21": "四色。或可此經。同瓔珞經。義亦無違。",
    "T33n1708_003:0424a22": "經。四大四色(至)入行相。釋曰。第二明十遍",
    "T33n1708_003:0424a23": "處。地水火風。青黃赤白。空處識處。名十遍",
    "T33n1708_003:0424a24": "處。亦十一切入。即是處所緣寬廣。無有間隙。",
    "T33n1708_003:0424a25": "故名遍處行相。即是十一切入行解相也。言",
    "T33n1708_003:0424a26": "不用者。乘語故也。故以不說八解脫者。此三",
    "T33n1708_003:0424a27": "科法。是下中上三根人觀。此中唯有中上二",
    "T33n1708_003:0424a28": "根。無下根故。以是不論。",
    "T33n1708_003:0424a29": "經。三十忍是初地相。釋曰。第三明初地相。",
    "T33n1708_003:0424b01": "地前三十心。名三十忍。即是初地方便相也。",
    "T33n1708_003:0424b02": "初地即用第一義諦為體。",
    "T33n1708_003:0424b03": "經。第一義諦九地相。釋曰。第四明九地相。",
    "T33n1708_003:0424b04": "初地證如境智平等。名第一義。與後九地。作",
    "T33n1708_003:0424b05": "其因相。名九地相。故攝論云。若於初地。達法",
    "T33n1708_003:0424b06": "界時。速能通達。後一切言如地頌有。如。作破",
    "T33n1708_003:0424b07": "初節。餘節速能破。得初地真智。諸地疾當",
    "T33n1708_003:0424b08": "成。",
    "T33n1708_003:0424b09": "經。是故大王(至)般若波羅蜜。釋曰。此即第",
    "T33n1708_003:0424b10": "二結成證得。文有兩節。初明捨凡入聖。後明",
    "T33n1708_003:0424b11": "捨分段入變易。言是故大王者。結所告人。言",
    "T33n1708_003:0424b12": "捨凡夫身者。謂捨地前凡夫身也。言入六住",
    "T33n1708_003:0424b13": "身者。謂入初地至第六地住地身也。此上即",
    "T33n1708_003:0424b14": "捨凡入聖。言捨七報身者。謂捨七地分段報",
    "T33n1708_003:0424b15": "身也。故智度論云。七地未捨虫身肉身。言入",
    "T33n1708_003:0424b16": "八法身者。謂入八地已上變易法身。故前偈",
    "T33n1708_003:0424b17": "云。未度報身一生在。進入等觀法流地。言一",
    "T33n1708_003:0424b18": "地行般若波羅者。此法身萬行俱也。或可通",
    "T33n1708_003:0424b19": "說。十地萬行俱也。",
    "T33n1708_003:0424b20": "經。十八梵天王同無生境。釋曰。自下第三",
    "T33n1708_003:0424b21": "梵天等益。等言等取阿須輪也。於中有二。初",
    "T33n1708_003:0424b22": "明得益。後顯供養。此即初也。謂梵天等。隨其",
    "T33n1708_003:0424b23": "根性。證得三乘真實觀門。問觀人法無生空",
    "T33n1708_003:0424b24": "理。以為境也。前說脩羅。得厭世益。今此脩羅",
    "T33n1708_003:0424b25": "得三乘觀。與前異故。與梵天同。故與梵天一",
    "T33n1708_003:0424b26": "處合說。",
    "T33n1708_003:0424b27": "經。復散華供養。釋曰。自下第二別釋供養。",
    "T33n1708_003:0424b28": "文有三別。初總標供養。次別列華名。後正顯",
    "T33n1708_003:0424b29": "供養。此即初也。供養有二。一財。二法。今此",
    "T33n1708_003:0424c01": "文中。顯法供養。",
    "T33n1708_003:0424c02": "經。空華(至)三十七品華。釋曰。第二別列華",
    "T33n1708_003:0424c03": "名。空華顯人空。法性華明法空。此二種華。表",
    "T33n1708_003:0424c04": "伏忍也。地前仰學二空觀故。聖人華表信忍",
    "T33n1708_003:0424c05": "也。初入聖法無漏信故。順華表順忍也。四",
    "T33n1708_003:0424c06": "五六地順無生故。無生華表下中品無生忍",
    "T33n1708_003:0424c07": "也。證解無生最是初故。法樂華表上品無無",
    "T33n1708_003:0424c08": "忍也。四辨自在說法樂故。金剛華表下品寂",
    "T33n1708_003:0424c09": "滅忍也。金剛三昧破諸結故。此上七華表大",
    "T33n1708_003:0424c10": "乘法。緣觀中道華表緣覺法。證解緣生中道",
    "T33n1708_003:0424c11": "觀故。三十七品華表聲聞法。道品觀中得自",
    "T33n1708_003:0424c12": "在故。",
    "T33n1708_003:0424c13": "經。而散佛上(至)大菩薩眾。釋曰。第三正顯",
    "T33n1708_003:0424c14": "供養。由前梵等。得三乘觀。以三乘華。散佛等",
    "T33n1708_003:0424c15": "上。",
    "T33n1708_003:0424c16": "經。其餘一切眾證道迹果。釋曰。第四明餘",
    "T33n1708_003:0424c17": "眾益。文有三段。初明得益。次列華名。後正供",
    "T33n1708_003:0424c18": "養。此即初也。是前眾餘。故名餘眾。道迹是",
    "T33n1708_003:0424c19": "向。果即是果。又解。道迹有學。果即無學。通",
    "T33n1708_003:0424c20": "三乘也。前得三乘觀。此證三乘果。故有差",
    "T33n1708_003:0424c21": "別。",
    "T33n1708_003:0424c22": "經。散心空華(至)妙覺華。釋曰。第二別列華",
    "T33n1708_003:0424c23": "名。心空華者。四空也。三學之中名為心學。心",
    "T33n1708_003:0424c24": "樹華者。緣生觀也。十二緣生名為華樹。六波",
    "T33n1708_003:0424c25": "羅蜜華者。十地行也。此上三華。如次顯彼三",
    "T33n1708_003:0424c26": "乘法也。妙覺華者。佛果行也。因中說果。名妙",
    "T33n1708_003:0424c27": "覺華。",
    "T33n1708_003:0424c28": "經。十千菩薩念來世眾生。釋曰。第五明菩",
    "T33n1708_003:0424c29": "薩益。於中有二。初明十千菩薩得三昧益。後",
    "T33n1708_003:0425a01": "顯十億菩薩現成佛益。前中有二。初明能證",
    "T33n1708_003:0425a02": "人。後辨所證定。此即初也。謂此皆是地上菩",
    "T33n1708_003:0425a03": "薩。得同體大悲。憐念未來惡世眾生也。",
    "T33n1708_003:0425a04": "經。即登(至)金剛三昧。釋曰。第二明所證定。",
    "T33n1708_003:0425a05": "於中有三。初明緣果定。次顯緣義定。後顯得",
    "T33n1708_003:0425a06": "餘定。此即初也。謂佛果德妙窮真俗。故云妙",
    "T33n1708_003:0425a07": "覺。照理圓盡。故曰圓明。不沮壞故云金剛。今",
    "T33n1708_003:0425a08": "此菩薩證得緣三之定。從所緣為名也。",
    "T33n1708_003:0425a09": "經。世諦三昧(至)第一義諦三昧。釋曰。第二",
    "T33n1708_003:0425a10": "緣義定也。於中有二。初明三定。後顯三勝。此",
    "T33n1708_003:0425a11": "即初也。知有漏定。名世諦三昧。知無漏定。名",
    "T33n1708_003:0425a12": "真諦三昧。知非安立真如。名第一義諦三昧。",
    "T33n1708_003:0425a13": "經。此三諦(至)王三昧。釋曰。第二顯三勝也。",
    "T33n1708_003:0425a14": "此三統攝一切三昧。有大勝用。故名為王。智",
    "T33n1708_003:0425a15": "度論云。三昧王三昧。",
    "T33n1708_003:0425a16": "經。亦得(至)一切行三昧。釋曰。第三得餘定",
    "T33n1708_003:0425a17": "也。無量三昧者。四無量定也。七財三昧者。緣",
    "T33n1708_003:0425a18": "七財定也。一信二戒三慚四愧五施六聞七",
    "T33n1708_003:0425a19": "慧。如瓔珞經說。廣釋如集異門論第十六卷。",
    "T33n1708_003:0425a20": "二十五有三昧者。證解二十五有定也。四人",
    "T33n1708_003:0425a21": "四惡趣四空及四禪梵王六欲天無想及那",
    "T33n1708_003:0425a22": "含。是名二十五有。廣如涅槃三十四。及智度",
    "T33n1708_003:0425a23": "論說。又解。對治二十五有定。名二十五有三",
    "T33n1708_003:0425a24": "昧。故涅槃云。無垢三昧。能對治地獄有。乃至",
    "T33n1708_003:0425a25": "得我三昧。能對治非想非非想有。廣說如彼。",
    "T33n1708_003:0425a26": "一切行三昧者。總攝諸行定也。",
    "T33n1708_003:0425a27": "經。復有現成正覺。釋曰。第二十億菩薩現",
    "T33n1708_003:0425a28": "成佛益。謂此皆是第十地菩薩。聞經力故。登",
    "T33n1708_003:0425a29": "金剛座。坐金剛定。現成佛故。",
    "T33n1708_003:0425b01": "囑累品第八將釋此品。略有二義。一釋",
    "T33n1708_003:0425b02": "品名。二正釋文。釋品名者。囑謂付囑。累即重",
    "T33n1708_003:0425b03": "累。如來重付囑此經。累代流行。故名囑累",
    "T33n1708_003:0425b04": "品。",
    "T33n1708_003:0425b05": "經。佛告(至)我誡勅汝等(有本無等字者脫也)。釋曰。自下",
    "T33n1708_003:0425b06": "第二正釋經文。前品已明勸學流通。故此品",
    "T33n1708_003:0425b07": "明付囑流通。於中有二。初明付囑誡勸。後",
    "T33n1708_003:0425b08": "爾時無量下。依教奉持。前中有二。初累標付",
    "T33n1708_003:0425b09": "屬誡勅。後廣釋付囑誡勸。此即初也。誡謂誡",
    "T33n1708_003:0425b10": "勸。即標七誡。勅謂教勅。明其付囑。等言等取",
    "T33n1708_003:0425b11": "餘大眾也。",
    "T33n1708_003:0425b12": "經。吾滅度後(至)信女時。釋曰。第二廣釋付",
    "T33n1708_003:0425b13": "囑誡勸。於中有二。初明付囑。後五濁下。廣明",
    "T33n1708_003:0425b14": "誡勸。前中有二。初明付囑時。後正明付囑。此",
    "T33n1708_003:0425b15": "即初也。言八十年等者。釋此經文。諸說不同。",
    "T33n1708_003:0425b16": "一云。佛滅後一百年內。五人住持。一迦葉二",
    "T33n1708_003:0425b17": "十年。二阿難二十年。三未田地二十年。三人",
    "T33n1708_003:0425b18": "持法。經六十年。見佛在世。以行法故。持法不",
    "T33n1708_003:0425b19": "滅。第四商那和脩二十年持。第五優婆毱多",
    "T33n1708_003:0425b20": "亦二十年。此上二人。各二十年。商那和脩以",
    "T33n1708_003:0425b21": "不現見佛化故。威儀法滅。言八百年者。正法",
    "T33n1708_003:0425b22": "五百年內。二十五師住持佛法。並是聖人相",
    "T33n1708_003:0425b23": "傳。佛法不滅。第六百年馬鳴菩薩。第七百年",
    "T33n1708_003:0425b24": "龍樹菩薩。二人持故。佛法不滅。八百年中持",
    "T33n1708_003:0425b25": "法人小。故言法滅。言八千年者。像法末法。眾",
    "T33n1708_003:0425b26": "生行邪法。故像末二法滅。涅槃云。末世有十",
    "T33n1708_003:0425b27": "二萬大菩薩。善持我法不滅。就凡所見。故",
    "T33n1708_003:0425b28": "言滅耳。有說。此云八十年者。正法五百年內",
    "T33n1708_003:0425b29": "後八十年。八百年者。像法一千年中後八百",
    "T33n1708_003:0425c01": "年。故言八百年。八千年者。末法一萬年中取",
    "T33n1708_003:0425c02": "後八千年。故八千年也。雖有此說。未見誠文。",
    "T33n1708_003:0425c03": "故不可依。然此正像末法。意趣難了。故今略",
    "T33n1708_003:0425c04": "以五門分別。第一釋名。二出體性。三時分長",
    "T33n1708_003:0425c05": "短。四四滅法之相。五會釋違文廣如別記。言",
    "T33n1708_003:0425c06": "無佛至信女時者。顯上唯舉八十年八百年",
    "T33n1708_003:0425c07": "八千年意。以此時中三寶沈沒弘法人希。是",
    "T33n1708_003:0425c08": "故唯舉八十年等無佛法時。今言無少有名",
    "T33n1708_003:0425c09": "無。亦有令無名無。",
    "T33n1708_003:0425c10": "經。此經三寶(至)讀誦解義者。釋曰。自下第",
    "T33n1708_003:0425c11": "二正明付囑。文別有二。初付法令持。後付眾",
    "T33n1708_003:0425c12": "令化。此即初也。謂此惡時付王四眾。皆令受",
    "T33n1708_003:0425c13": "持讀誦解義。",
    "T33n1708_003:0425c14": "經。為三界眾生(至)化一切眾生。釋曰。第二",
    "T33n1708_003:0425c15": "付眾令化。謂與三界眾生。開三行化也。言三",
    "T33n1708_003:0425c16": "行者。一者空行。二七賢行。三十善行。有說。",
    "T33n1708_003:0425c17": "付囑有二。初付囑令解。後為三界下。付眾令",
    "T33n1708_003:0425c18": "化。開空慧道者。無漏慧也。七賢行者。七方便",
    "T33n1708_003:0425c19": "觀。十善行者。十善業道。此即從勝向劣行也。",
    "T33n1708_003:0425c20": "或可信行等七賢行也。問何故前品唯付諸",
    "T33n1708_003:0425c21": "王。今此品中通付四眾。解云。前品付囑護持。",
    "T33n1708_003:0425c22": "故唯付王。此品付囑令解教化眾生。故通四",
    "T33n1708_003:0425c23": "部眾也。",
    "T33n1708_003:0425c24": "經。後五濁世(至)滅破吾法。釋曰。自下第二",
    "T33n1708_003:0425c25": "廣辨七誡。文別有二。初廣辨七誡。後爾時十",
    "T33n1708_003:0425c26": "六下。依教奉持。此即第一廣辨七誡。即分為",
    "T33n1708_003:0425c27": "七。一誡諸滅法過。二誡壞四部行。三誡約因",
    "T33n1708_003:0425c28": "禁不依法。四誡自毀。五誡使役。六誡自咎。七",
    "T33n1708_003:0425c29": "誡謬信。此即第一誡諸滅法過。文別有三。初",
    "T33n1708_003:0426a01": "明滅法人。次明作下。辨滅法過。後當知下。",
    "T33n1708_003:0426a02": "結成過。此即初也。文有三節。初五濁世者。滅",
    "T33n1708_003:0426a03": "法時分。即五濁時。此五濁義。略以三門分別。",
    "T33n1708_003:0426a04": "一別釋名。二出體。三立五所由。第一釋名。略",
    "T33n1708_003:0426a05": "有二種。一者總名。二者別名。言五濁者。即是",
    "T33n1708_003:0426a06": "總名。五是標數。濁是滓穢美。故俱舍論第十",
    "T33n1708_003:0426a07": "二云。劫減時將末。壽等鄙下。如滓穢故。說名",
    "T33n1708_003:0426a08": "為濁。又順正理三十二云。云何濁義。極鄙下",
    "T33n1708_003:0426a09": "故。應辨捨故。如滓穢故。總言五濁者。帶數釋",
    "T33n1708_003:0426a10": "也。言別名者。一者壽濁。二者劫濁。三煩惱",
    "T33n1708_003:0426a11": "濁。四者見濁。五有情濁。瑜伽三十四云。如於",
    "T33n1708_003:0426a12": "今時。人壽短促。極長壽者。不過百年。昔時不",
    "T33n1708_003:0426a13": "爾。是名壽濁(文殊問經云。十歲而生。二十三十乃至千年。有長短故。此謂命濁也)。如於",
    "T33n1708_003:0426a14": "今時。漸次趣入三災中劫。現有眾多飢饉疫",
    "T33n1708_003:0426a15": "病刀兵可得。昔時不爾。是名劫濁。如於今時。",
    "T33n1708_003:0426a16": "有情多分習非法貪。不平等貪。執持刀劍。執",
    "T33n1708_003:0426a17": "持器杖。鬪訟諍競。多行諂誑詐偽妄語。攝受",
    "T33n1708_003:0426a18": "邪法。有無量種惡。下不善法。現可了知。昔時",
    "T33n1708_003:0426a19": "不爾。是名煩惱濁(經云。多貪嗔痴。名煩惱濁)。如於今時。有情",
    "T33n1708_003:0426a20": "多分為壞正法。為滅正法。造立眾多像似正",
    "T33n1708_003:0426a21": "法。靈推求邪法邪義。以為先故。昔時不爾。是",
    "T33n1708_003:0426a22": "名見濁(經云邪見戒見取。見取。常見。斷見。有見。無見。我見。眾生見。是名見濁也)。如於",
    "T33n1708_003:0426a23": "今時。有情多分。不識父母沙門婆羅門。不識",
    "T33n1708_003:0426a24": "家長可尊敬者。作義利者。作所作者。今後世",
    "T33n1708_003:0426a25": "罪。不見怖畏。不修惠施。不作福業。不受齋",
    "T33n1708_003:0426a26": "法。不受淨戒。昔時不爾。是名有情濁。地持五",
    "T33n1708_003:0426a27": "濁。亦同瑜伽(經云。善惡眾生。下中上眾生。勝劣眾生。第一不第一眾生。是名眾生濁)第",
    "T33n1708_003:0426a28": "二出體。壽濁。即以命根為性。劫濁。眾生濁。",
    "T33n1708_003:0426a29": "謂以五蘊為性。煩惱濁。除五見。一切煩惱為",
    "T33n1708_003:0426b01": "性。見濁。即用五見為性。第三立五所由者。如",
    "T33n1708_003:0426b02": "順正理云。豈不壽劫有情濁三。互不相離。見",
    "T33n1708_003:0426b03": "濁即用煩惱為性。五應不成。理實應然。但為",
    "T33n1708_003:0426b04": "次第顯五衰損。極增盛時。何等名為五種衰",
    "T33n1708_003:0426b05": "損。壽命衰損。時極短故。二資具衰損。少光澤",
    "T33n1708_003:0426b06": "故。三善品衰損。欣惡行故。四寂靜衰損。展轉",
    "T33n1708_003:0426b07": "相違。來諠諍故。五自體衰損。非出世間功德",
    "T33n1708_003:0426b08": "器故。為欲次第顯此五種衰損不同。故分五",
    "T33n1708_003:0426b09": "濁。顯宗亦同。又俱舍論第十二云。由前二濁。",
    "T33n1708_003:0426b10": "如其次第。壽命資具極致衰損。由次二濁。善",
    "T33n1708_003:0426b11": "品衰損。以耽欲樂自在行故。或損在家出家",
    "T33n1708_003:0426b12": "善故。由後一濁。衰損自身。身量色力。念智勤",
    "T33n1708_003:0426b13": "勇。及無病故。廣如別章。次比丘等者。辨滅法",
    "T33n1708_003:0426b14": "人。有其四類。一四部眾。言比丘比丘尼四部",
    "T33n1708_003:0426b15": "弟子者。標別顯總。二天龍八部者。即八部眾。",
    "T33n1708_003:0426b16": "此亦標別顯總。三鬼神眾。四王等貴眾。後自",
    "T33n1708_003:0426b17": "恃齊高貴(或有本云。自是高貴者。謬也)滅破吾法者。滅法勝",
    "T33n1708_003:0426b18": "緣。由高貴故。能成諸過也。",
    "T33n1708_003:0426b19": "經。明作制法(至)佛塔形。釋曰。第二辨滅法",
    "T33n1708_003:0426b20": "過。文別有二。初制四福。後立四邪。此制四",
    "T33n1708_003:0426b21": "福。一制出家。二制行道。三制造像。四制造",
    "T33n1708_003:0426b22": "塔。如經可知。",
    "T33n1708_003:0426b23": "經。立統官(至)都非吾法。釋曰。第二立四邪",
    "T33n1708_003:0426b24": "教。一立統官。制眾安籍記僧。不依僧法過。二",
    "T33n1708_003:0426b25": "比丘地立白衣高坐。此即失高下相。此有兩",
    "T33n1708_003:0426b26": "釋。一云。於僧地中。白衣高坐。二云。同處比丘",
    "T33n1708_003:0426b27": "下立。白衣高坐。三兵奴為比丘。便違福田尊",
    "T33n1708_003:0426b28": "貴之相。四受別請者。失福田相。是外道法。非",
    "T33n1708_003:0426b29": "吾法也。是故比丘應供法行經云。若我弟子",
    "T33n1708_003:0426c01": "有受別請者。是人定失一果二果三果四果。",
    "T33n1708_003:0426c02": "不名比丘。是其不得國王地行。不得飲食國",
    "T33n1708_003:0426c03": "王水。有五百大鬼。常遮其前。是比丘七劫不",
    "T33n1708_003:0426c04": "見佛。佛不授手。不得受檀越物。五千大鬼常",
    "T33n1708_003:0426c05": "隨其後。言佛法中大賊。諸比丘應作次第請",
    "T33n1708_003:0426c06": "僧。七佛法如是。次第僧中。有佛化僧四道果",
    "T33n1708_003:0426c07": "僧菩薩僧七賢僧凡夫僧。欲使四方檀越得",
    "T33n1708_003:0426c08": "如是僧故。莫別受請。具說如彼。又梵網經云。",
    "T33n1708_003:0426c09": "一切不得受別請。利養入已。而此利養屬十",
    "T33n1708_003:0426c10": "方僧而別受請。即取十方僧物入已。又云。次",
    "T33n1708_003:0426c11": "第請者。即得十方賢聖僧。而世人別請五百",
    "T33n1708_003:0426c12": "羅漢。不如一僧次一凡夫僧。若別請者。是外",
    "T33n1708_003:0426c13": "道法。七佛無也。具說如彼。居士請僧福田經。",
    "T33n1708_003:0426c14": "大意亦同。",
    "T33n1708_003:0426c15": "經。當知爾時(至)不久。釋曰。第三結過。應知。",
    "T33n1708_003:0426c16": "經。大王(至)是汝等作。釋曰。第三滅壞四部",
    "T33n1708_003:0426c17": "行。文別有四。一標過名。二辨過相。三顯其",
    "T33n1708_003:0426c18": "累。四結過重。此即初也。壞亂四部所行正",
    "T33n1708_003:0426c19": "道。",
    "T33n1708_003:0426c20": "經。自恃威力(至)弟子。釋曰。第二辨過相也。",
    "T33n1708_003:0426c21": "謂制四部所行正理。",
    "T33n1708_003:0426c22": "經。百姓疾病(至)破國因緣。釋曰。第三顯其",
    "T33n1708_003:0426c23": "果也。由制四部。現感惡報。",
    "T33n1708_003:0426c24": "經。說五(至)不盡。釋曰。第四結過重也。如理",
    "T33n1708_003:0426c25": "可知。",
    "T33n1708_003:0426c26": "經。大王(至)非法之行。釋曰。第三誡約囚禁。",
    "T33n1708_003:0426c27": "不依法律。文別有四。一總標過失。二別顯過",
    "T33n1708_003:0426c28": "相。三非法等。明非法囚禁。四當知等者。結過",
    "T33n1708_003:0426c29": "重。此即初也。",
    "T33n1708_003:0427a01": "經。橫與佛法(至)作諸罪過。釋曰。第二別顯",
    "T33n1708_003:0427a02": "過相。如經可知。",
    "T33n1708_003:0427a03": "經。非法非律(至)如囚禁法。釋曰。第三非法",
    "T33n1708_003:0427a04": "囚禁。",
    "T33n1708_003:0427a05": "經。當爾之時法滅不久。釋曰。第四結成過重。",
    "T33n1708_003:0427a06": "經。大王(至)滅破三寶。釋曰。自下第四誡約",
    "T33n1708_003:0427a07": "自毀。文別有三。初自毀。次起惡。後招報。就",
    "T33n1708_003:0427a08": "自毀中。先法。後喻。此即初也。如經可知。",
    "T33n1708_003:0427a09": "經。如師子身中虫(至)非外道也。釋曰。第二舉",
    "T33n1708_003:0427a10": "喻重釋。釋此喻相。如蓮華面經。佛告阿難。",
    "T33n1708_003:0427a11": "譬如師子。命終身死。若空若地。若水若陸。所",
    "T33n1708_003:0427a12": "有眾生。不敢食彼師子身肉。唯師子身自生",
    "T33n1708_003:0427a13": "諸虫。還自噉食師子之肉。阿難。我之佛法。",
    "T33n1708_003:0427a14": "非餘能壞。是我法中諸惡比丘。破我三大阿",
    "T33n1708_003:0427a15": "僧祇劫。積行勤苦所集佛法。解云。彼經但喻",
    "T33n1708_003:0427a16": "出家比丘。不同此經通喻道俗。",
    "T33n1708_003:0427a17": "經。壞我佛法(至)至于百歲。釋曰。第二明起",
    "T33n1708_003:0427a18": "惡。惡有三種。一壞法得罪惡。二正教不行惡。",
    "T33n1708_003:0427a19": "三惡增壽減惡。",
    "T33n1708_003:0427a20": "經。其壞佛教(至)連禍縱橫。釋曰。第三招報。",
    "T33n1708_003:0427a21": "於中有三。初法。次喻。後合。此即法說。於中",
    "T33n1708_003:0427a22": "有三。初明現報。次顯生報。後辨後報。此明現",
    "T33n1708_003:0427a23": "報。有其五種。一壞佛教。二無孝子。三六親不",
    "T33n1708_003:0427a24": "和(父母兄弟夫妻)。四天神不祐等。五災怪不絕。",
    "T33n1708_003:0427a25": "經。死入地獄餓鬼畜生。釋曰。第二顯生報也。",
    "T33n1708_003:0427a26": "經。若出為人兵奴果報。釋曰。第三辨後報",
    "T33n1708_003:0427a27": "也。廣辨三報。具如別章。",
    "T33n1708_003:0427a28": "經。如響如影(至)火滅字在。釋曰。第二舉喻。",
    "T33n1708_003:0427a29": "喻有三種。初之二喻。喻其現報。如有聲形。響",
    "T33n1708_003:0427b01": "影必逐。有現業處。報定同時故。後之一喻。喻",
    "T33n1708_003:0427b02": "生後報。如人夜書。火滅字在現業雖滅。二報",
    "T33n1708_003:0427b03": "仍在。或可前二通喻三時。若有三業。必有果",
    "T33n1708_003:0427b04": "隨。如聲形處。必有響影。",
    "T33n1708_003:0427b05": "經。三界果報亦復如是。釋曰。第三合法。應",
    "T33n1708_003:0427b06": "知。",
    "T33n1708_003:0427b07": "經。大王(至)如兵奴法。釋曰。第五誡使役也。",
    "T33n1708_003:0427b08": "文有四別。一橫制。二使役。三攝錄。四示過。",
    "T33n1708_003:0427b09": "橫制有三。一能制人。二橫制誡。三屬當白衣。",
    "T33n1708_003:0427b10": "是兵奴法也。",
    "T33n1708_003:0427b11": "經。若我弟子(至)是兵奴法。釋曰。第二使役",
    "T33n1708_003:0427b12": "也。文有三節。一立籍。二強使。三顯非佛弟",
    "T33n1708_003:0427b13": "子。是兵奴法。",
    "T33n1708_003:0427b14": "經。立統官攝僧(至)兵奴之法。釋曰。第三攝",
    "T33n1708_003:0427b15": "錄也。文有四節。一官攝。二典攝。三僧攝。四",
    "T33n1708_003:0427b16": "屬是獄囚。兵奴法也。",
    "T33n1708_003:0427b17": "經。當爾之時佛法不久。釋曰。第四示過也。",
    "T33n1708_003:0427b18": "經。大王(至)非佛法僧。釋曰。第六誡自咎也。",
    "T33n1708_003:0427b19": "破國等緣。自作自受。非佛法僧。",
    "T33n1708_003:0427b20": "經。大王(至)常所行道。釋曰。第七誡謬信也。",
    "T33n1708_003:0427b21": "文有四別。一示善。二示惡。三謬信。四示過。",
    "T33n1708_003:0427b22": "此即示善。此經乃是七佛法器。十方諸佛常",
    "T33n1708_003:0427b23": "所行路。故應流通。",
    "T33n1708_003:0427b24": "經。諸惡比丘(至)破國因緣。釋曰。第二示惡",
    "T33n1708_003:0427b25": "也。諸惡比丘求名利故。於王等前。自說破法",
    "T33n1708_003:0427b26": "破國因緣。比丘自說。名為破法。教王令作。",
    "T33n1708_003:0427b27": "名為破國。",
    "T33n1708_003:0427b28": "經。其王不別(至)不依佛法。釋曰。第三謬信",
    "T33n1708_003:0427b29": "也。王等不知求名利故。信受諂言。橫作法制。",
    "T33n1708_003:0427c01": "不依佛誡。",
    "T33n1708_003:0427c02": "經。是為破佛(至)正法不久。釋曰。第四示過",
    "T33n1708_003:0427c03": "也。信他諂語。不依信佛言。定是破佛國因緣。",
    "T33n1708_003:0427c04": "法滅不久也。",
    "T33n1708_003:0427c05": "經。爾時十六(至)失光不現。釋曰。自下第二",
    "T33n1708_003:0427c06": "大眾奉持。於中有二。初人王傷感。後天王嗟",
    "T33n1708_003:0427c07": "歎。前中有二。初明傷感。後顯受持。此即初",
    "T33n1708_003:0427c08": "也。十六大王聞佛七誡未來惡事。悲泣出聲。",
    "T33n1708_003:0427c09": "震動三千。諸光不現也。",
    "T33n1708_003:0427c10": "經。時諸王等(至)當如佛教。釋曰。第二受持",
    "T33n1708_003:0427c11": "佛教。依如佛誡。不敢違逆。",
    "T33n1708_003:0427c12": "經。爾時大眾(至)是無佛世。釋曰。第二天王",
    "T33n1708_003:0427c13": "嗟歎。謂天王等。嗟歎惡時。無佛出世。是空虛",
    "T33n1708_003:0427c14": "也。",
    "T33n1708_003:0427c15": "經。爾時無量(至)阿須輪王。釋曰。自下第二",
    "T33n1708_003:0427c16": "大眾奉行。於中有二。初明能受人。後顯所受",
    "T33n1708_003:0427c17": "法。此即初也。文有三節。一是菩薩。二是聲",
    "T33n1708_003:0427c18": "聞。三是雜品。",
    "T33n1708_003:0427c19": "經。聞佛所說(至)波羅蜜。釋曰。第二結所受",
    "T33n1708_003:0427c20": "法。聞佛所說二護因緣。頂戴受持。奉行此法",
    "T33n1708_003:0427c21": "也。",
    "T33n1708_003:0427c22": "仁王經疏卷下(末)"
}