{
    "X79n1559_012:0364b13": "嘉泰普燈錄卷第十二",
    "X79n1559_012:0364b15": "平江府報恩光孝禪寺(臣)僧　(正受)　編",
    "X79n1559_012:0364b16": "南嶽第十四世(臨濟十世翠巖三世)",
    "X79n1559_012:0364b17": "智海普融道平禪師法嗣",
    "X79n1559_012:0364b18": "東京淨因佛慈蹣庵繼成禪師袁之宜春人。族劉氏。",
    "X79n1559_012:0364b19": "冠以愽學知名。崇寧中入貢。于宗伯不第。慨然有出",
    "X79n1559_012:0364b20": "塵志。師仰山普禪師得度。去依雲蓋老智。得其大略。",
    "X79n1559_012:0364b21": "往扣普融。深明旨要。融力稱之。尋往玉泉分座。名震",
    "X79n1559_012:0364b22": "舊京。宣和六年春。　詔住右街顯忠寺。久而徙淨因。",
    "X79n1559_012:0364b23": "高宗皇帝潛邸時。賜　御書扇面二十一事及　賜",
    "X79n1559_012:0364b24": "錢飯僧。命陞座。建炎初。居天台華頂。紹興間。移閩中",
    "X79n1559_012:0364c01": "秀峰。　上堂。拈拄杖曰。清淨本然。云何忽生山河大",
    "X79n1559_012:0364c02": "地。看看富樓那穿過釋迦老子鼻孔。釋迦老子鑽破",
    "X79n1559_012:0364c03": "虗空肚皮。且道山河大地在甚麼處。擲下拄杖。召大",
    "X79n1559_012:0364c04": "眾曰。虗空翻筋斗。向新羅國裏去也。是儞諸人切忌",
    "X79n1559_012:0364c05": "認葉止啼。刻舟尋劒。　上堂。太陽門下。日日三秋。從",
    "X79n1559_012:0364c06": "東過西。明月堂前。時時九夏。指鹿為馬。會麼。珊瑚枝",
    "X79n1559_012:0364c07": "枝撐著月。　上堂。茫茫盡是覓佛漢。舉世難尋閑道",
    "X79n1559_012:0364c08": "人。棒喝交馳成藥忌。了亡藥忌未天真。上堂。崑崙",
    "X79n1559_012:0364c09": "奴著鐵袴。打一棒行一步。爭似火中釣鼈。日裏藏水。",
    "X79n1559_012:0364c10": "陰影問翻魍魎。虗空縛殺麻繩。　上堂。踞坐曰。擒虎",
    "X79n1559_012:0364c11": "兕剉於菟。坐斷千聖路頭。打破群魔境界。還有如是",
    "X79n1559_012:0364c12": "衲僧麼。時有僧問。不求諸聖。不重己靈時如何。曰。一",
    "X79n1559_012:0364c13": "釣便上。云。學人會也。曰。休將披地竹。擬比拂雲松。云。",
    "X79n1559_012:0364c14": "爭奈上無攀仰。下絕己躬。曰。一任撑天拄地。僧禮拜。",
    "X79n1559_012:0364c15": "師拍禪床下座。一日。同法真．慈受．圓悟十法師。洎四",
    "X79n1559_012:0364c16": "禪諸講千僧。赴太尉陳公良弼府伊蒲塞供。",
    "X79n1559_012:0364c17": "徽宗皇帝私幸觀之。太師魯國公與焉。有善華嚴者。",
    "X79n1559_012:0364c18": "乃賢首宗之義虎也。對眾問諸禪曰。吾佛設教。自小",
    "X79n1559_012:0364c19": "乘至於圓頓。掃除空有。獨證真常。然後萬德莊嚴。方",
    "X79n1559_012:0364c20": "名為佛。甞聞禪宗一喝。能轉凡成聖。則與諸經論似",
    "X79n1559_012:0364c21": "相違背。今一喝若能入吾宗五教。是為正說。若不能",
    "X79n1559_012:0364c22": "入。是為邪說。諸禪視師。師曰。如法師所問。不足三大",
    "X79n1559_012:0364c23": "禪師所酬。淨因小長老可以使法師無惑也。師召善。",
    "X79n1559_012:0364c24": "善應諾。師曰。法師所謂愚法小乘教者。乃有義也。大",
    "X79n1559_012:0365a01": "乘始教者。乃無義也。大乘終教者。乃不有不空義也。",
    "X79n1559_012:0365a02": "大乘頓教者。乃即有即空義也。一乘圓教者。乃不有",
    "X79n1559_012:0365a03": "而有。不空而空(或作空而不有有而不空)義也。如我一喝。非唯能",
    "X79n1559_012:0365a04": "入五教。至於工巧技藝。諸子百家。悉皆能入。師震聲",
    "X79n1559_012:0365a05": "喝一喝。問善曰。聞麼。云。聞。曰。汝既聞。此一喝是有。能",
    "X79n1559_012:0365a06": "入小乘教。須臾。又問善曰。聞麼。云。不聞。曰。汝既不聞。",
    "X79n1559_012:0365a07": "適來一喝是無。能入始教。遂顧善曰。我初一喝。汝既",
    "X79n1559_012:0365a08": "道有。喝久聲消。汝復道無。道無。則元初實有。道有。則",
    "X79n1559_012:0365a09": "而今實無。不有不無。能入終教。我有一喝之時。非有",
    "X79n1559_012:0365a10": "是有。因無故有。無一喝之時。非無是無。因有故無。即",
    "X79n1559_012:0365a11": "有即無。能入頓教。須知我此一喝不作一喝用。有無",
    "X79n1559_012:0365a12": "不及。情解俱忘。道有之時。纖塵不立。道無之時。橫徧",
    "X79n1559_012:0365a13": "虗空。即此一喝入百千萬億喝。百千萬億喝入此一",
    "X79n1559_012:0365a14": "喝。是故能入圓教。善乃起再拜。師復謂曰。非唯一喝",
    "X79n1559_012:0365a15": "為然。乃至語默動靜。一切時．一切處．一切事．一切物。",
    "X79n1559_012:0365a16": "契理契機。周遍無餘。聞者靡不歎仰。　皇帝顧謂近",
    "X79n1559_012:0365a17": "臣曰。禪宗玄妙。深極如此。淨因才辯。亦罕有也。近臣",
    "X79n1559_012:0365a18": "奏云。此宗師之緒餘耳。癸亥秋。終于秀峰。祥異甚眾。",
    "X79n1559_012:0365a19": "潭州南巖法輪達宗彥孜禪師處之龍泉陳氏子也。",
    "X79n1559_012:0365a20": "上堂曰。若是諦當漢。通身無隔礙。舉措絕毫釐。擺手",
    "X79n1559_012:0365a21": "出紅塵。撥開向上竅。當頭劄定。不犯鋒棱。轉握將來。",
    "X79n1559_012:0365a22": "應用恰好。絲毫不漏。函蓋相應。任是諸佛諸祖覷著。",
    "X79n1559_012:0365a23": "寒毛卓竪。會麼。喫茶去。　僧問。如何是不涉煙波底",
    "X79n1559_012:0365a24": "句。曰。皎皎寒松月。飄飄谷口風。云。萬差俱掃蕩。一句",
    "X79n1559_012:0365b01": "截流機。曰。點。僧云。到。師曰。借人面具舞三臺。　問。如",
    "X79n1559_012:0365b02": "何是佛。曰。白額大虫。云。只如洞山道麻三斤。又作麼",
    "X79n1559_012:0365b03": "生。曰。毒虵鑽露柱。云。學人不曉。曰。踏著始驚人。",
    "X79n1559_012:0365b04": "衡州開福崇哲禪師邵州人。族劉氏。於新化廣福寺",
    "X79n1559_012:0365b05": "得度。徧踵叢席。晚見普融。深得法忍。出住開福。　上",
    "X79n1559_012:0365b06": "堂曰。妙體堂堂觸處彰。快須回首便承當。今朝對眾",
    "X79n1559_012:0365b07": "全分付。莫道儂家有覆藏。擲拂子。召侍者曰。因甚打",
    "X79n1559_012:0365b08": "下老僧拂子。　上堂。山僧有三印。更無增減剩。覿面",
    "X79n1559_012:0365b09": "便相呈。能轉凡成聖。諸人還知麼。若也未知。不免重",
    "X79n1559_012:0365b10": "重注破。一印印空。日月星辰列下風。一印印泥。頭頭",
    "X79n1559_012:0365b11": "物物顯真機。一印印水。捩轉魚龍頭作尾。三印分明",
    "X79n1559_012:0365b12": "體一同。看來非赤又非紅。互換高低如不薦。青山依",
    "X79n1559_012:0365b13": "舊白雲中。　僧問。一水吞空遠。三峰峭壁危。猊臺重",
    "X79n1559_012:0365b14": "拂拭。共喜主人歸。未審到家如何施設。曰。空手捻雙",
    "X79n1559_012:0365b15": "拳。云。意旨如何。曰。突出難辨。",
    "X79n1559_012:0365b16": "泐潭景祥禪師法嗣",
    "X79n1559_012:0365b17": "台州鴻福德昇禪師衡陽人。幼選經得度。即依泐潭",
    "X79n1559_012:0365b18": "密授法印。　上堂曰。諸人恁麼上來。墮在見聞覺知。",
    "X79n1559_012:0365b19": "恁麼下去。落在動靜施為。若也不去不來。正是鬼窟",
    "X79n1559_012:0365b20": "活計。如何道得出身底句。若也道得。則分付拄杖子。",
    "X79n1559_012:0365b21": "若道不得。依而行之。卓拄杖。下座。",
    "X79n1559_012:0365b22": "建寧府萬壽惠素禪師郡之浦城人。族黃氏。年二十",
    "X79n1559_012:0365b23": "七。依南峰俊禪師下髮。持頭陀行。閱三載。辭謁圓悟．",
    "X79n1559_012:0365b24": "草堂諸宗匠。尋詣寶峰。頓悟心法。服勤久之。龍圖祖",
    "X79n1559_012:0365c01": "公秀實聞府座以萬壽固請。師不得辭。　上堂。僧問。",
    "X79n1559_012:0365c02": "劫火洞然。大千俱壞。未審這箇還壞也無。大隨云。壞。",
    "X79n1559_012:0365c03": "修山主云。不壞。未審孰是孰非。師曰。一壞一不壞。笑",
    "X79n1559_012:0365c04": "殺觀自在。師子驀齩人。狂狗盡逐塊。復曰。會麼。云。不",
    "X79n1559_012:0365c05": "會。師曰。漆桶不快。便下座。　一日。有僧來作禮。師問。",
    "X79n1559_012:0365c06": "甚處來。云。和尚合知某來處。曰。湖南擔屎漢。江西刈",
    "X79n1559_012:0365c07": "禾客。云。和尚真人天眼目。某在大溈充園頭。東林作",
    "X79n1559_012:0365c08": "藏主。師打三棒。喝出。紹興二十三年六月朔。沐浴。趺",
    "X79n1559_012:0365c09": "坐書偈曰。昨夜風雷忽爾。露柱生出兩指。天明笑倒",
    "X79n1559_012:0365c10": "燈籠。拄杖依前扶起。拂子[跳-兆+孛]跳過流沙。奪轉胡僧一",
    "X79n1559_012:0365c11": "奪隻履。於是儼然而逝。壽七十有九。臘五十有三。",
    "X79n1559_012:0365c12": "慶元府香山道淵禪師本郡人。　上堂曰。酒市魚行。",
    "X79n1559_012:0365c13": "頭頭寶所。鴉鳴鵲噪。一一妙音。卓拄杖曰。且道這箇",
    "X79n1559_012:0365c14": "是何佛事。狼藉不少。　上堂。香山有箇話頭。彌滿四",
    "X79n1559_012:0365c15": "大神洲。若以佛法批判。還如認馬作牛。諸人既不作",
    "X79n1559_012:0365c16": "佛法批判。畢竟是甚麼道理。擊拂子曰。無鑐鏁子。不",
    "X79n1559_012:0365c17": "厭動搖。半夜枕頭。要須摸著。珍重。",
    "X79n1559_012:0365c18": "隆興府泐潭惟足禪師上堂曰。奔流渡刃。疾焰過",
    "X79n1559_012:0365c19": "風。已是鷂子過新羅。倒拈蝎尾。逆捋虎鬚。作死馬醫",
    "X79n1559_012:0365c20": "了。移星換斗。倒嶽傾湫。却較些子。咦。足上座前言不",
    "X79n1559_012:0365c21": "副後語。便下座。",
    "X79n1559_012:0365c22": "慶元府啟霞德宏禪師衡陽人。徧游師席。後契悟於",
    "X79n1559_012:0365c23": "泐潭。出住烏回。次遷啟霞。　上堂曰。上士相逢擊石",
    "X79n1559_012:0365c24": "火。迸出流星眨眼過。是渠成佛已多時。堪笑癡禪黑",
    "X79n1559_012:0366a01": "處坐。阿呵呵。冥然作夢幾時休。守却飯籮空忍餓。",
    "X79n1559_012:0366a02": "建寧府開善木菴道瓊首座信之上饒人。叢林以耆",
    "X79n1559_012:0366a03": "德尊之。泐潭亦謂其飽參。分座日。甞舉隻履西歸語",
    "X79n1559_012:0366a04": "謂眾曰。坐脫立亡倒化即不無。要且未有逝而復出",
    "X79n1559_012:0366a05": "遺履者。惟復後代兒孫不及祖師。惟復祖師剩有這",
    "X79n1559_012:0366a06": "一著子。乃大笑曰。老野狐。紹興庚申冬。信守以超化",
    "X79n1559_012:0366a07": "革律為禪。迎為第一祖。瓊語專使曰。吾初無意人間。",
    "X79n1559_012:0366a08": "欲為山子。正其宗派耳。然恐多不能往。受請已。取所",
    "X79n1559_012:0366a09": "藏寶峰繪像與木庵二字。仍書偈囑清泉亨老。寄得",
    "X79n1559_012:0366a10": "法弟子慧山。偈曰。口觜不中祥老子。愛向叢林鼓是",
    "X79n1559_012:0366a11": "非。分付雪峰山首座。為吾痛罵莫饒伊。顧專使曰。為",
    "X79n1559_012:0366a12": "我傳語侍郎。行計迫甚。不及修答。聲絕而化。時十月",
    "X79n1559_012:0366a13": "十六日也。",
    "X79n1559_012:0366a14": "景淳知藏梅州人。於化度寺得度。往依寶峰。入室次。",
    "X79n1559_012:0366a15": "峰問。陝府鉄牛重多少。淳叉手近前云。且道重多少。",
    "X79n1559_012:0366a16": "峰曰。尾在黃河北。頭枕黃河南。善財無鼻孔。依舊向",
    "X79n1559_012:0366a17": "南參。淳擬議。峰便打。忽頓徹。巾侍有年。竟隱居林壑。",
    "X79n1559_012:0366a18": "甞作偈曰。怕寒懶剃髼鬆髮。愛暖頻添榾柮柴。破衲",
    "X79n1559_012:0366a19": "伽梨撩亂搭。誰能勞力強安排。",
    "X79n1559_012:0366a20": "信州懷玉用宣首座四明人。族彭氏。幼為僧。徑趨叢",
    "X79n1559_012:0366a21": "室。侍泐潭於黃檗。一日。自臨川持鉢歸。值潭晚參。有",
    "X79n1559_012:0366a22": "云。一葉飄空便見秋。法身須透閙瞅瞅。宣聞領旨。潭",
    "X79n1559_012:0366a23": "為證據。後依大慧。慧亦謂其類已。以是名卿鉅公以",
    "X79n1559_012:0366a24": "列剎禮迎。不就。甞頌大愚答佛話曰。鋸解秤鎚。出老",
    "X79n1559_012:0366b01": "杜詩。紅稻啄殘鸚鵡顆。碧梧棲老鳳凰枝。",
    "X79n1559_012:0366b02": "光孝碧落慧蘭禪師法嗣",
    "X79n1559_012:0366b03": "慶元府蘆山無相法真禪師江南後主之裔也。於和",
    "X79n1559_012:0366b04": "之東城廣聖圓具。飫游叢社。即光孝之室。遂舉臨濟",
    "X79n1559_012:0366b05": "參黃檗因緣問之。師擬對。孝震聲一喝。師聞。竟死偷",
    "X79n1559_012:0366b06": "心。乃蒙記莂。留一宿而退。由此名重一時。出住興教。",
    "X79n1559_012:0366b07": "遷薦福及蘆山。　上堂曰。蘆峰深處無人到。門前雪",
    "X79n1559_012:0366b08": "壓枯松倒。板聲驚起夢中人。一條古路清風掃。　上",
    "X79n1559_012:0366b09": "堂。欲明向上事。須具頂門眼。若具頂門眼。始契出家",
    "X79n1559_012:0366b10": "心。既契出家心。常具頂門眼。要會頂門眼麼。四京人",
    "X79n1559_012:0366b11": "著衣喫飯。兩淅人飽暖自如。通玄峰頂香風清。華發",
    "X79n1559_012:0366b12": "蟠桃三四株。",
    "X79n1559_012:0366b13": "青原第十四世(雲門八世)",
    "X79n1559_012:0366b14": "淨慈寶印楚明禪師法嗣",
    "X79n1559_012:0366b15": "溫州靈巖德宗禪師會稽人。族李氏。於大善寺得度。",
    "X79n1559_012:0366b16": "為城下都表白。去趨寶印之席。清苦為志。日唯一食。",
    "X79n1559_012:0366b17": "久乃開悟。未幾。聞文關西道化盛行。往謁。文見稱賞。",
    "X79n1559_012:0366b18": "印聞。迎歸為第一座。聲名籍籍。溫守以靈巖遣使命",
    "X79n1559_012:0366b19": "住持。堅臥不答。閉戶絕糧。屢日而後就。學侶雲萃。入",
    "X79n1559_012:0366b20": "院日。僧問。如何是靈巖境。曰。地從三島裏分出。門向",
    "X79n1559_012:0366b21": "雙峰中處開。會方臘嘯聚。眾奔逃。師端坐怡然。賊至。",
    "X79n1559_012:0366b22": "拜敬而去。宣和辛丑六月二十三日。應供次。偶中油",
    "X79n1559_012:0366b23": "毒病革。門人請以酒進藥。師叱曰。有生則有死。可破",
    "X79n1559_012:0366b24": "戒而逃死乎。乃揮偈曰。一住二十四年。隨宜建立因",
    "X79n1559_012:0366c01": "緣。如今去也何時節。風在青松月在天。飲目而化。",
    "X79n1559_012:0366c02": "臨安府淨慈象禪師上堂。古者道。一翳在眼。空華",
    "X79n1559_012:0366c03": "亂墜。拈拄杖曰。淨慈拈起拄杖。豈不是一翳在眼。百",
    "X79n1559_012:0366c04": "千諸佛總在拄杖頭。現丈六紫磨金色之身。乘其國",
    "X79n1559_012:0366c05": "土。遊歷十方。說一切法。度一切眾。豈不是空華亂墜。",
    "X79n1559_012:0366c06": "即今莫有向拄杖未拈已前坐斷得底麼。出來與淨",
    "X79n1559_012:0366c07": "慈相見。如無。切忌向空本無華。眼本無翳處著到。乃",
    "X79n1559_012:0366c08": "擲拄杖。下座。",
    "X79n1559_012:0366c09": "福州雪峰海月隆禪師上堂曰。一不成。二不是。口",
    "X79n1559_012:0366c10": "喫飯。鼻出氣。休云北斗藏身。說甚南山鼈鼻。家財運",
    "X79n1559_012:0366c11": "出任交關。勸君莫競錐頭利。",
    "X79n1559_012:0366c12": "長蘆祖照道和禪師法嗣",
    "X79n1559_012:0366c13": "鎮江府甘露達珠禪師福之長樂人。妙齡得度。一鉢",
    "X79n1559_012:0366c14": "游方。高行異倫。叢林尊仰。出住甘露。　上堂曰。聖賢",
    "X79n1559_012:0366c15": "不分。古今惟一。可謂火就燥。水流濕。鑿井而飲。耕田",
    "X79n1559_012:0366c16": "而食。大眾。東村王老去不歸。紛紛黃葉空狼藉。",
    "X79n1559_012:0366c17": "沂州天寧明禪師僧問。靈雲見桃華悟道。還端的",
    "X79n1559_012:0366c18": "也無。曰。窮有所自。云。只如玄沙道。諦當。甚諦當。敢保",
    "X79n1559_012:0366c19": "老兄未徹。意作麼生。曰。疑殺天下人。",
    "X79n1559_012:0366c20": "臨安府靈隱圓智法淳禪師上堂曰。吾心似秋月。",
    "X79n1559_012:0366c21": "碧潭清皎潔。師喝曰。寒山子話墮了也。諸禪德。皎潔",
    "X79n1559_012:0366c22": "無塵。豈中秋之月可比。靈明絕待。非照世之珠可倫。",
    "X79n1559_012:0366c23": "獨露乾坤。光吞萬象。普天匝地。耀古騰今。且道是箇",
    "X79n1559_012:0366c24": "甚麼。良久。曰。此夜一輪滿。清光何處無。　臘八上堂。",
    "X79n1559_012:0367a01": "舉。祖照和尚云。半夜逾城喚不回。雪山深處絕纖埃。",
    "X79n1559_012:0367a02": "蘆芽穿膝尋常事。一見明星眼豁開。先師恁麼說話。",
    "X79n1559_012:0367a03": "盡善盡美。要且未有出身一路。山僧見處也要諸人",
    "X79n1559_012:0367a04": "共知。半夜逾城景象虗。雪山深處觜盧都。直饒一見",
    "X79n1559_012:0367a05": "明星悟。已是當時不丈夫。明眼衲僧。一任眨剝。",
    "X79n1559_012:0367a06": "雪峰妙湛思慧禪師法嗣",
    "X79n1559_012:0367a07": "臨安府淨慈佛行月堂道昌禪師霅之寶溪人。族吳",
    "X79n1559_012:0367a08": "氏。母感異夢而生。六歲從鹿苑證大德。十三祝髮。逾",
    "X79n1559_012:0367a09": "二年。謁妙湛於道場。聞舉須彌山話。言下知歸。湛戒",
    "X79n1559_012:0367a10": "其藏器於身。復示以雪竇為道日損偈。令洞究。一日。",
    "X79n1559_012:0367a11": "始徹證淵微。亟往告湛。湛為助喜。於是以徧參為志。",
    "X79n1559_012:0367a12": "率時輩俊傑。如聞庵宗．正堂辯。偕游淮楚湖湘間。依",
    "X79n1559_012:0367a13": "長靈卓．保寧璣．圓悟勤諸大宗師。咸器賞之。尤於圓",
    "X79n1559_012:0367a14": "悟室中。問答無滯。特加前席。命典翰。拂衣不顧。歸省",
    "X79n1559_012:0367a15": "湛於淨慈。俾掌藏。為眾說法。道聲藹著(時年二十三)。久之。",
    "X79n1559_012:0367a16": "湖守以何山從妙湛勾有道者住持。以師應命。未幾。",
    "X79n1559_012:0367a17": "補穹窿．瑞光。遷育王。建炎中。退席。跨黃犢。游天台。紹",
    "X79n1559_012:0367a18": "興初。居閩中大吉。徙秀峰龜山。方來萬指。　詔移金",
    "X79n1559_012:0367a19": "陵蔣山。蔣山新經戎嬧。師至一新之。復奉　旨擢徑",
    "X79n1559_012:0367a20": "山靈隱。庚辰冬。上表乞行度牒。辛巳春。蒙放行。是年",
    "X79n1559_012:0367a21": "退藏靈泉。乾道丙戌秋。適淨慈闕主法。衲子荷包懇",
    "X79n1559_012:0367a22": "師座。乞師振之。王公炎入山禮請。遂不得辭。　上堂",
    "X79n1559_012:0367a23": "曰。道不屬知。不屬不知。知是妄覺。不知是無記。若真",
    "X79n1559_012:0367a24": "達不疑之道。礙他銅盤不打老鼠。所以抽身入遷。從",
    "X79n1559_012:0367b01": "屋裏來扱。教臺凳穩。聊且勸三杯。兄呼弟喚殷勤處。",
    "X79n1559_012:0367b02": "留得兒孫辨劫灰。　上堂。未透祖師關。千難與高難。",
    "X79n1559_012:0367b03": "既透祖師關。千難與萬難。未透時難即且置。既透了。",
    "X79n1559_012:0367b04": "因甚麼却難。放下笊籬雖得價。動他杓柄大無端。",
    "X79n1559_012:0367b05": "　上堂。與我相似。共儞無緣。打翻藥銚。傾出爐煙。還丹",
    "X79n1559_012:0367b06": "一粒分明在。流落人間是幾年。咄。　上堂。雁過長空。",
    "X79n1559_012:0367b07": "影沉寒水。雁無遺蹤之意。水無沉影之心。若能如是。",
    "X79n1559_012:0367b08": "正好買草鞋行脚。所以道。動則影現。覺則冰生。不動",
    "X79n1559_012:0367b09": "不覺。正在死水裏。薦福老人出頭不得即且置。育王",
    "X79n1559_012:0367b10": "今日又作麼生。向道莫行山下路。果聞猿呌斷膓聲。",
    "X79n1559_012:0367b11": "　歲旦上堂。舉拂子曰。歲朝把筆。萬事皆吉。忽有箇",
    "X79n1559_012:0367b12": "漢出來道。和尚。這箇是三家村裏保正書門底。為甚",
    "X79n1559_012:0367b13": "麼將在華王座上當作宗乘。只向他道。牛進千頭。馬",
    "X79n1559_012:0367b14": "入百疋。　僧問。大用現前。不存軌則時如何。曰。張家",
    "X79n1559_012:0367b15": "兄弟太無良。云。恁麼則一切處皆是去也。曰。莫唐突",
    "X79n1559_012:0367b16": "人好。　問。心生則法生。心滅則法滅。只如心法雙忘",
    "X79n1559_012:0367b17": "時。生滅在甚麼處。曰。左手得來右手用。　問。如何是",
    "X79n1559_012:0367b18": "從上宗門中事。曰。一畝地。云。便恁麼會時如何。曰。埋",
    "X79n1559_012:0367b19": "沒不少。　問。擎頭戴角來時如何。曰。老僧只管看。云。",
    "X79n1559_012:0367b20": "看後如何。曰。自起自倒。云。和尚還出得麼。曰。啣取一",
    "X79n1559_012:0367b21": "莖草來。僧擬議。師曰。著甚死急。　問。如何是諸佛本",
    "X79n1559_012:0367b22": "源。曰。屋頭問路。云。向上還有事也無。曰。月下拋塼。",
    "X79n1559_012:0367b23": "　問。如何是十身調御。曰。喫水論噎。師以智證精徹。操",
    "X79n1559_012:0367b24": "履高邈。埀手之際不少假。透關之土多望崖而退。紹",
    "X79n1559_012:0367c01": "興之來。叢林殆欲委地。師力扶之以正教。化餘五十",
    "X79n1559_012:0367c02": "年。而王公大臣有過門者將迎。未甞埀堂。甞謂眾曰。",
    "X79n1559_012:0367c03": "吾欲得真實慕道之士。令大徹大悟。起雲門一派。俾",
    "X79n1559_012:0367c04": "天下向吾教者。知有此宗。則人自然如水赴壑。豈為",
    "X79n1559_012:0367c05": "枉道而涉叢林耶。辛卯正月二十。擊鼓辭眾。遠近咸",
    "X79n1559_012:0367c06": "集。無不泣留。侍者請偈至再。師呵曰。圓照大通與先",
    "X79n1559_012:0367c07": "師皆不作此態。即瞑目而逝。後七日。塔全身於寺之",
    "X79n1559_012:0367c08": "東巘。號曰常樂。壽八十有三。臘六十有九。",
    "X79n1559_012:0367c09": "臨安府徑山照堂了一禪師上堂曰。參玄之士。觸",
    "X79n1559_012:0367c10": "境遇緣。不能直下透脫者。蓋為業識深重。情妄膠固。",
    "X79n1559_012:0367c11": "六門未息。一處不通。絕點純清。含生難到。直須入林",
    "X79n1559_012:0367c12": "不動草。入水不動波。始可順生死流。入人間世。諸人",
    "X79n1559_012:0367c13": "要會麼。以拄杖一畫。曰。只向這裏薦取。",
    "X79n1559_012:0367c14": "福州大吉法圓禪師上堂。竪拂子曰。描不成。畫不",
    "X79n1559_012:0367c15": "就。吞熱鐵圓。解開大口。吉山報應如斯。自笑人間罕",
    "X79n1559_012:0367c16": "有。",
    "X79n1559_012:0367c17": "鎮江府金山了心禪師上堂曰。佛之一字孰云無。",
    "X79n1559_012:0367c18": "木馬泥牛滿道途。倚徧欄干春色晚。海風吹斷碧珊",
    "X79n1559_012:0367c19": "瑚。還有同聲相應。同氣相求者麼。百鳥不來樓閣閉。",
    "X79n1559_012:0367c20": "只聞夜雨滴芭蕉。",
    "X79n1559_012:0367c21": "福州石松祖天禪師僧問。如何是一心不生。曰。七",
    "X79n1559_012:0367c22": "縱八橫。云。如何是萬法無咎。曰。一場漏逗。",
    "X79n1559_012:0367c23": "報恩寶月覺然禪師法嗣",
    "X79n1559_012:0367c24": "嘉興府資聖元祖禪師僧問。紫金蓮捧干輪足。白",
    "X79n1559_012:0368a01": "玉毫輝萬德身。如何是佛。曰。拖槍帶甲。云。貫華千偈",
    "X79n1559_012:0368a02": "雖殊品。標月還歸理一如。如何是法。曰。元豐條。紹興",
    "X79n1559_012:0368a03": "令。云。林下雅為方外客。人間堪作火中蓮。如何是僧。",
    "X79n1559_012:0368a04": "曰。披席把椀。",
    "X79n1559_012:0368a05": "慧林慈受懷深禪師法嗣",
    "X79n1559_012:0368a06": "臨安府靈隱寂室慧光禪師錢塘夏候氏子。為人克",
    "X79n1559_012:0368a07": "苦。凡四坐道場。三奉　詔旨。　上堂曰。不用求真。何",
    "X79n1559_012:0368a08": "須息見。倒騎牛兮入佛殿。羗笛一聲天地空。不知誰",
    "X79n1559_012:0368a09": "識瞿曇面。　僧問。飛來峰頂山色示清淨法身。合澗",
    "X79n1559_012:0368a10": "橋邊溪聲演廣長舌相。正當恁麼時。如何是雲門一",
    "X79n1559_012:0368a11": "曲。曰。芭蕉葉上三更雨。云。一句全提超佛祖。滿筵朱",
    "X79n1559_012:0368a12": "紫盡知音。曰。逢人不得錯舉。",
    "X79n1559_012:0368a13": "台州國清愚谷妙印禪師上堂曰。滿口道得底。為",
    "X79n1559_012:0368a14": "甚麼不知有。十分知有底。為甚麼滿口道不得。且道",
    "X79n1559_012:0368a15": "殽訛在甚麼處。若也知得。許你照用同時。明闇俱了。",
    "X79n1559_012:0368a16": "其或未然。道得道不得。知有不知有。南山石大虫。解",
    "X79n1559_012:0368a17": "作師子吼。",
    "X79n1559_012:0368a18": "台州國清垂慈普紹禪師上堂曰。靈雲悟桃華。賢",
    "X79n1559_012:0368a19": "沙傍不肯。多少癡禪和。擔雪去填井。今春華又開。此",
    "X79n1559_012:0368a20": "意誰能領。端的少人知。華落春風靜。",
    "X79n1559_012:0368a21": "泉州九座慧邃禪師上堂曰。九座今日向孤峰絕",
    "X79n1559_012:0368a22": "頂駕一隻鐵船。截斷天下人要津。教他揮篙動棹不",
    "X79n1559_012:0368a23": "得。有箇錦標子。且道在甚麼人手裏。舉拄杖曰。看看。",
    "X79n1559_012:0368a24": "向道是龍剛不信。等閑奪得始驚人。",
    "X79n1559_012:0368b01": "慧林月印慧海禪師法嗣",
    "X79n1559_012:0368b02": "廬山萬杉壽堅禪師相州人也。　歲旦上堂曰。有一",
    "X79n1559_012:0368b03": "人不拜歲。不迎新。寒暑不能侵其體。聖凡不能混其",
    "X79n1559_012:0368b04": "跡。從來鼻孔遼天。誰管多年曆日。大眾。且道此人即",
    "X79n1559_012:0368b05": "今在甚麼處。卓拄杖曰。咄咄咄。沒處去。",
    "X79n1559_012:0368b06": "廬山萬杉壽隆禪師自繼兄堅禪師之席。學者四至。",
    "X79n1559_012:0368b07": "一夕。小參敘語畢。復曰。不免舉箇公案辭別大眾。良",
    "X79n1559_012:0368b08": "久。曰。青山無限好。猶道不如歸。聲輟而卒。眾愕眙。時",
    "X79n1559_012:0368b09": "方仲夏如焚。留七日。神色無少變。火後。設利如雨。",
    "X79n1559_012:0368b10": "開先宗禪師法嗣",
    "X79n1559_012:0368b11": "筠州黃檗惟初禪師毗陵錦溪人。族蔡氏。妙齡捨家。",
    "X79n1559_012:0368b12": "試經得度。即詣開先。先問。十方智者。皆入此宗。只如",
    "X79n1559_012:0368b13": "此宗作麼生入。師擬對。先喝曰。你纔開口。堪作甚麼。",
    "X79n1559_012:0368b14": "師悚然曰。願師指示。先曰。譬如習射。念念只在紅心。",
    "X79n1559_012:0368b15": "眼無異盻。手不虗拈。箭發離弦。管取中的。於是豁然",
    "X79n1559_012:0368b16": "領解。出住黃檗。　上堂曰。我見宗大哥。平生槁默危",
    "X79n1559_012:0368b17": "坐。所謂朽木形骸。未甞口角譊譊。將佛祖言教以當",
    "X79n1559_012:0368b18": "門庭。只要當人歇得十成。自然不向這殻漏子上著",
    "X79n1559_012:0368b19": "到。時有僧問。既不向這殻漏子上著到。未審如何保",
    "X79n1559_012:0368b20": "任。曰。無儞用心處。曰。和尚豈無方便。曰。鏊餅既無汁。",
    "X79n1559_012:0368b21": "壓沙那有油。",
    "X79n1559_012:0368b22": "潭州嶽麓海禪師僧問。進前三步時如何。曰。撞頭",
    "X79n1559_012:0368b23": "磕額。云。退後三步時如何。曰。墮坑落壍。云。直得不進",
    "X79n1559_012:0368b24": "不退時又作麼生。曰。立地死漢。",
    "X79n1559_012:0368c01": "雪峰圓覺宗演禪師法嗣",
    "X79n1559_012:0368c02": "福州鳳山道沼禪師上堂曰。如來正眼。列祖真規。",
    "X79n1559_012:0368c03": "向出聖凡。超諸有表。不是目前法。莫生種種心。起滅",
    "X79n1559_012:0368c04": "不相知。箇中無向背。既無向背。如何湊泊徹底。若能",
    "X79n1559_012:0368c05": "無見見。舉頭方證不空空。",
    "X79n1559_012:0368c06": "福州西禪慧舜禪師真定府人也。　上堂曰。五日一",
    "X79n1559_012:0368c07": "參。三八普說。千說萬說。橫說竪說。忽有箇衲僧出來",
    "X79n1559_012:0368c08": "道。說即不無。爭奈三門頭兩箇不肯。山僧即向他道。",
    "X79n1559_012:0368c09": "瞎漢。若不得他兩箇。西禪大似不遇知音。　上堂。今",
    "X79n1559_012:0368c10": "朝清旦。萬事成辦。直饒只麼休去。已是生枝引蔓。且",
    "X79n1559_012:0368c11": "道截斷葛藤一句作麼生道。臥水鐵牛歸北嶺。雙趺",
    "X79n1559_012:0368c12": "單枕雁南飛。　上堂。說不得處。作麼生舉。舉不得處。",
    "X79n1559_012:0368c13": "作麼生會。會不得處。作麼生明。明不得處。作麼生透。",
    "X79n1559_012:0368c14": "良久。曰。乞火和煙得。擔泉帶月歸。箇中如未委。紅日",
    "X79n1559_012:0368c15": "曉來輝。",
    "X79n1559_012:0368c16": "香嚴海印智月禪師法嗣",
    "X79n1559_012:0368c17": "鄧州香嚴倚松如璧禪師撫之臨川人。族饒氏。舊名",
    "X79n1559_012:0368c18": "節。字德操。業儒起家。自妙齡飽於學。優於才。工於搜",
    "X79n1559_012:0368c19": "抉。高於志節。深為人所知。然連蹇場屋不弟。後走京",
    "X79n1559_012:0368c20": "師。以詩文鳴上庠。故一時名士皆與之遊。丞相曾公",
    "X79n1559_012:0368c21": "布聞其名。延為上客。一日。上書陳利害。曾不納。去之",
    "X79n1559_012:0368c22": "鄧。依俞公彥明。留數月。因館僕占對異常。竊恠之。謂",
    "X79n1559_012:0368c23": "僕曰。汝其有以語我來。僕徐對曰。某向守舍。無所用",
    "X79n1559_012:0368c24": "心。聞隣寺海印長老有道價。往請一轉語體究。忽爾",
    "X79n1559_012:0369a01": "覺悟。身心泰然。無它也。顧僕曰。汝能是。我乃不能。何",
    "X79n1559_012:0369a02": "哉。徑往扣印。旬餘。忽掣鏁而悟。印印之以偈。師作書",
    "X79n1559_012:0369a03": "報友人呂公本中舍人曰。某自去年十二月二十八",
    "X79n1559_012:0369a04": "日於海印老人處請話咨决。從此日日去參。正月半",
    "X79n1559_012:0369a05": "間。瞥然有箇省處。奇哉。奇哉。世間元來有此不可說。",
    "X79n1559_012:0369a06": "不可說。不可說。無量無邊勝事。佛言一大事因緣。豈",
    "X79n1559_012:0369a07": "欺我哉。便向山河大地。草木叢林。墻壁瓦礫。雞鳴狗",
    "X79n1559_012:0369a08": "吠。著衣喫飯。舉手動足處。一一見本來面目。始悟無",
    "X79n1559_012:0369a09": "始以來。生死顛倒。為物所轉。到這裏。如燈破暗。一時",
    "X79n1559_012:0369a10": "失却。豈不是無量大緣乎。於是棄婚宦。盡發囊橐市",
    "X79n1559_012:0369a11": "之。與僕同祝髮。僕名如琳。尊為兄。已而偕琳遍參諸",
    "X79n1559_012:0369a12": "名宿。所至蒙肯可。歸。結茆香嚴之鶻壁。賢士大夫初",
    "X79n1559_012:0369a13": "聞師圓顱。太息曰。吾黨中失一國士。重為四海惜。襄",
    "X79n1559_012:0369a14": "守趙公岍以天寧挽師開法。衲子爭集。檀信委施無",
    "X79n1559_012:0369a15": "虗日。方盛而棄去。鄧師王公仲癡請居香嚴。未幾。復",
    "X79n1559_012:0369a16": "棄去。道俗遮留不可。遂隱於故廬。示眾曰。變化密移",
    "X79n1559_012:0369a17": "何太急。剎那念念一呼吸。八萬四千方便門。且道何",
    "X79n1559_012:0369a18": "門不可入。入不入。曉來雨打芭蕉濕。殷勤更問箇中",
    "X79n1559_012:0369a19": "人。門外堂堂相對立。聞啄木鳥鳴。說偈曰。剝剝剝。裏",
    "X79n1559_012:0369a20": "面有蟲外面啄。多少茫茫瞌睡人。頂後一推猶未覺。",
    "X79n1559_012:0369a21": "若不覺。更聽山僧剝剝剝。餘語未見。惜其錄非衲子",
    "X79n1559_012:0369a22": "所編。今唯文集行於世。建炎三年四月旦。書偈遺眾。",
    "X79n1559_012:0369a23": "無疾而逝。士庶致祭不輟。五月旦。奉全身塔于曰崖",
    "X79n1559_012:0369a24": "之下。世壽六十有五。夏臘二十有七。",
    "X79n1559_012:0369b01": "嘉泰普燈錄卷第十二",
    "X79n1559_012:0369b03": "音釋",
    "X79n1559_012:0369b04": "　蹣音盤　泐音勒　琂音言　璘音隣",
    "X79n1559_012:0369b05": "　於音烏　菟音徒　與去聲　眨音劄",
    "X79n1559_012:0369b06": "　髼音蓬　鬆音松　榾音骨　柮音咄",
    "X79n1559_012:0369b07": "　飫音瘀　扱初洽切　巘魚蹇切　譊女交初",
    "X79n1559_012:0369b08": "　岍口強切　[薿-(予-(丁-一))+(了-(丁-一))]音紀切"
}