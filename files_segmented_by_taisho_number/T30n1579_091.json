{
    "T30n1579_091:0814a18": "瑜伽師地論卷第九十一",
    "T30n1579_091:0814a20": "彌勒菩薩說",
    "T30n1579_091:0814a21": "三藏法師玄奘奉　詔譯",
    "T30n1579_091:0814a22": "攝事分中契經事處擇攝第二之三",
    "T30n1579_091:0814a23": "復次嗢拕南曰。",
    "T30n1579_091:0814a24": "離欲未離欲　　問因緣染路",
    "T30n1579_091:0814a25": "保命著處等　　皆廣說應知",
    "T30n1579_091:0814a26": "若有苾芻。於其欲界或已離欲。或未離欲。",
    "T30n1579_091:0814a27": "於五妙欲意所識法。定地三世。由三種纏及",
    "T30n1579_091:0814a28": "彼根本所有隨眠。正雜染時。於現法中。不",
    "T30n1579_091:0814a29": "任趣證究竟涅槃。當知此中由過去世。",
    "T30n1579_091:0814b01": "依彼取識。由未來世。屬彼取識。由現在",
    "T30n1579_091:0814b02": "世。著彼取識。由彼根本所有隨眠。墮在相",
    "T30n1579_091:0814b03": "續常隨逐故。執彼取識。與此相違。無雜",
    "T30n1579_091:0814b04": "染時於現法中。堪能趣證究竟涅槃。",
    "T30n1579_091:0814b05": "復次於聖教中。當知有四如理問者。一有",
    "T30n1579_091:0814b06": "淨信。若諸長者。若長者子。二具聰慧多聞",
    "T30n1579_091:0814b07": "苾芻。三是大師親承侍者。四即大師。有二因",
    "T30n1579_091:0814b08": "緣。佛於弟子知而故問。謂觀弟子雖欲請",
    "T30n1579_091:0814b09": "問。而無無畏。或於其義無所了知。為遮",
    "T30n1579_091:0814b10": "現在未來過故。為令正法得久住故。",
    "T30n1579_091:0814b11": "復次由二因緣。說六識身。以內六處為因。",
    "T30n1579_091:0814b12": "以外六處為緣。謂內六處為彼種子所依",
    "T30n1579_091:0814b13": "附故。又內六處相續一類。如先所得畢竟",
    "T30n1579_091:0814b14": "轉故。境界不爾。非彼種子所依附故。又非",
    "T30n1579_091:0814b15": "一類相續轉故。",
    "T30n1579_091:0814b16": "一切雜染。一者一切雜染自性。二者一切雜",
    "T30n1579_091:0814b17": "染行路。言自性者。所謂欲貪與諸雜染為",
    "T30n1579_091:0814b18": "根本故。言行路者。謂內外處。能取所取有",
    "T30n1579_091:0814b19": "差別故。",
    "T30n1579_091:0814b20": "復次若諸苾芻。於二處所。等隨觀察。若行若",
    "T30n1579_091:0814b21": "住。如理作意為所依止。於二雜染。應脫其",
    "T30n1579_091:0814b22": "心。云何名為於二處。所謂自保命忽然殀",
    "T30n1579_091:0814b23": "喪。不善心殞往諸惡趣。云何名為如理作意",
    "T30n1579_091:0814b24": "為所依止。復於何等二種雜染。應脫其心。",
    "T30n1579_091:0814b25": "謂我寧遭種種楚撻損害。於己諸處之身。",
    "T30n1579_091:0814b26": "勿復令我不善心殞生諸惡趣。又我應當",
    "T30n1579_091:0814b27": "與喜樂俱如實觀察。為欲對治現行不善。",
    "T30n1579_091:0814b28": "懇勵修習諸行無常。若經行時。於諸境界",
    "T30n1579_091:0814b29": "執取諸相。執取隨好所有雜染。令心解脫。",
    "T30n1579_091:0814c01": "遠離住時。於諸不善種種尋思所有雜染。令",
    "T30n1579_091:0814c02": "心解脫。當知此中第一雜染。是相似因。第",
    "T30n1579_091:0814c03": "二雜染是相似果。又二雜染現在轉時。生於",
    "T30n1579_091:0814c04": "二處。謂自保命。即於爾時倏歸殀喪。不善",
    "T30n1579_091:0814c05": "心殞往諸惡趣。是故於彼二種雜染。一剎那",
    "T30n1579_091:0814c06": "中深見過患。發生慚愧尚為妙善。況能相",
    "T30n1579_091:0814c07": "續。",
    "T30n1579_091:0814c08": "復有眾多魔所歸向所有雜染著安足處。智",
    "T30n1579_091:0814c09": "者了知應當遠避。謂已離欲諸異生類繫屬",
    "T30n1579_091:0814c10": "定生喜樂諸處所有愛味著安足處。未離欲",
    "T30n1579_091:0814c11": "者於妙五欲受為依故。憙樂諍競貪愛耽",
    "T30n1579_091:0814c12": "染著安足處。於恩於怨。諸有情所一切愛",
    "T30n1579_091:0814c13": "恚著安足處。廣大上品能引境界順樂順苦",
    "T30n1579_091:0814c14": "所求所尋所可貪愛所有三世著安足處。",
    "T30n1579_091:0814c15": "當知此中。可欣可樂可愛可意諸句差別。",
    "T30n1579_091:0814c16": "如前已辯。不可欣者。於未來世。不可樂",
    "T30n1579_091:0814c17": "故。不可樂者。於過去世。由隨憶念不可",
    "T30n1579_091:0814c18": "樂故。不可愛者。於諸境界。不可樂故。不",
    "T30n1579_091:0814c19": "可意者。由於諸受不可樂故。又言苦者。",
    "T30n1579_091:0814c20": "即於境界不可樂故。言損惱者。即於諸",
    "T30n1579_091:0814c21": "受不可樂故。言違背者。於過去世不可",
    "T30n1579_091:0814c22": "樂故。言逆意者。於未來世。不可樂故。",
    "T30n1579_091:0814c23": "復次有二雜染。一者外境雜染。二者內受雜",
    "T30n1579_091:0814c24": "染。眼等為依。於色等境。起諸貪著。名外境",
    "T30n1579_091:0814c25": "雜染。諸觸為依。貪著內受。名內受雜染。此",
    "T30n1579_091:0814c26": "二雜染。於永寂滅般涅槃中。皆不可得。非",
    "T30n1579_091:0814c27": "諸魔怨所能遊履。",
    "T30n1579_091:0814c28": "復次由十五相。應當了知一切種類愛見雜",
    "T30n1579_091:0814c29": "染。謂於諸處由諸纏故。名藏。由隨眠故。",
    "T30n1579_091:0815a01": "名護。由我見故。名覆。所餘差別。廣說如",
    "T30n1579_091:0815a02": "前攝異門分。6項 第二總嗢拕南一頌標列四門復次總嗢拕南曰。",
    "T30n1579_091:0815a03": "因同分等　　唯作緣等　　上品貪等",
    "T30n1579_091:0815a04": "後多住等",
    "T30n1579_091:0815a05": "別嗢拕南曰。",
    "T30n1579_091:0815a06": "因同分思縛　　解脫相觸遍",
    "T30n1579_091:0815a07": "勝解護根門　　教愛相為後",
    "T30n1579_091:0815a08": "諸聖弟子。因同分識。隨入無我。由三種相。",
    "T30n1579_091:0815a09": "於諸識中正觀而住。云何因同分識。隨入",
    "T30n1579_091:0815a10": "無我。謂由現見五有色處。四大種身若增若",
    "T30n1579_091:0815a11": "減。若取若捨。無常性故。於緣彼識隨入無",
    "T30n1579_091:0815a12": "常。無常則苦。苦則無我。由是因緣。隨入無",
    "T30n1579_091:0815a13": "我。云何隨入無我性已。由三種相。於諸識",
    "T30n1579_091:0815a14": "中。正觀而住。謂諸邪見。一切皆以我見為",
    "T30n1579_091:0815a15": "根。是故此根必應先斷。又以正慧即觀彼",
    "T30n1579_091:0815a16": "識。所依所緣差別轉故。有無量種。又觀此",
    "T30n1579_091:0815a17": "識差別轉時。如剎那量安住堅實。尚不可",
    "T30n1579_091:0815a18": "得。何況畢竟。",
    "T30n1579_091:0815a19": "復次於六處滅究竟。寂靜無戲論中。由戲",
    "T30n1579_091:0815a20": "論俱四種行相。不應思惟。不應分別。不",
    "T30n1579_091:0815a21": "應詰問。唯應依他增長覺慧。審諦觀察真",
    "T30n1579_091:0815a22": "實意趣。云何為四。謂或有無。或異不異。以",
    "T30n1579_091:0815a23": "彼六處有生有滅。展轉異相。施設可知。由",
    "T30n1579_091:0815a24": "生滅故。有無可得。有異相故。待他種類",
    "T30n1579_091:0815a25": "異性可得。待自種類前後無別不異可得。",
    "T30n1579_091:0815a26": "六處永滅。常寂靜相。是故由彼戲論俱行四",
    "T30n1579_091:0815a27": "種行相。思惟觀察不應道理。當知此中能",
    "T30n1579_091:0815a28": "引無義思惟分別所發語言。名為戲論。何",
    "T30n1579_091:0815a29": "以故。於如是事。勤加行時。不能少分增益",
    "T30n1579_091:0815b01": "善法。損不善法。是故說彼名為戲論。",
    "T30n1579_091:0815b02": "復次於內外處。若有欲貪境界現前。或不",
    "T30n1579_091:0815b03": "現前。而其諸根不能棄捨故。名為縛。若無",
    "T30n1579_091:0815b04": "欲貪。設有境界正現在前。諸根於彼尚能棄",
    "T30n1579_091:0815b05": "捨。況不現前。故名解脫。",
    "T30n1579_091:0815b06": "復次善修梵行。於諸蘊處我我所見已永斷",
    "T30n1579_091:0815b07": "者。若為損身。乃至奪命苦受所觸。終無色",
    "T30n1579_091:0815b08": "變心變可得。如是名麁善守根相。彼由如",
    "T30n1579_091:0815b09": "是善守諸根。四苦解脫增上力故。得四種",
    "T30n1579_091:0815b10": "喜。一由當來外緣生苦得解脫故。二由當",
    "T30n1579_091:0815b11": "來內緣生苦得解脫故。三於現法般涅槃",
    "T30n1579_091:0815b12": "時。由二種依所作眾苦得解脫故。四命終",
    "T30n1579_091:0815b13": "已與世所見草木相似一切眾苦不相續",
    "T30n1579_091:0815b14": "故。由二種相草木相似。一者六處離有情",
    "T30n1579_091:0815b15": "想。與世所見草木相似。二者六處為所依",
    "T30n1579_091:0815b16": "止貪瞋癡火乃得燒然。與世所見草木相",
    "T30n1579_091:0815b17": "似。善修梵行諸聖弟子。當來後有苦不生",
    "T30n1579_091:0815b18": "故。與諸如來成就明力。少分相似。非現法",
    "T30n1579_091:0815b19": "緣苦不生故。設暫生已速疾斷故。然諸如",
    "T30n1579_091:0815b20": "來。二種明力。皆悉成就。是故說名無上明",
    "T30n1579_091:0815b21": "持。",
    "T30n1579_091:0815b22": "復次有一沙門或婆羅門。越勝現量。世間愚",
    "T30n1579_091:0815b23": "夫尚不迷惑。況諸智者。一切愚癡所安足",
    "T30n1579_091:0815b24": "處。虛妄推度以為依止。或依前際。或依現",
    "T30n1579_091:0815b25": "法。堅固執著建立四種苦樂邪論。謂依前",
    "T30n1579_091:0815b26": "際。虛妄計度宿作因故立諸苦樂。一向自",
    "T30n1579_091:0815b27": "作。虛妄計度自在變化以為因故立諸苦",
    "T30n1579_091:0815b28": "樂。一向他作。虛妄計度先自在作。然後宿作",
    "T30n1579_091:0815b29": "因所作故。立諸苦樂。自作他作。虛妄計度",
    "T30n1579_091:0815c01": "無因生故立諸苦樂。非自非他所作因生。",
    "T30n1579_091:0815c02": "或依現法虛妄計度。若隨自欲自作功用。",
    "T30n1579_091:0815c03": "所生起者。立為自作。若不隨欲。不自覺",
    "T30n1579_091:0815c04": "知。他所引者。立為他作。若隨所欲。自所覺",
    "T30n1579_091:0815c05": "知。他所引者。立自他作。若非自他功用為",
    "T30n1579_091:0815c06": "先。所生起者。但由境界現在前故。不能",
    "T30n1579_091:0815c07": "了達微細因觸。便起邪執。謂非自他所作",
    "T30n1579_091:0815c08": "因生。立無因生。此中唯有諸根境識和合所",
    "T30n1579_091:0815c09": "生苦樂可得。都無前際。或現法中。若自若",
    "T30n1579_091:0815c10": "他實有可得。唯即於此三事和合。假立自",
    "T30n1579_091:0815c11": "他。是故當知。唯有其觸遍行一切為苦樂",
    "T30n1579_091:0815c12": "因。",
    "T30n1579_091:0815c13": "盡無餘。何等為四。一者發起平等精進。謂",
    "T30n1579_091:0815c14": "不極掉舉。發勤精進。令其身心疲倦損惱。",
    "T30n1579_091:0815c15": "亦不極下。發起精進。虛棄身命令無所",
    "T30n1579_091:0815c16": "得。是名初相。又不由此而生憍慢。謂我",
    "T30n1579_091:0815c17": "獨能發勤精進。餘則不爾。是第二相。又於",
    "T30n1579_091:0815c18": "正發勤精進果世間安觸所證差別無有",
    "T30n1579_091:0815c19": "愛味。與此俱行修不放逸。是第三相。又於",
    "T30n1579_091:0815c20": "精進平等之相。能善攝受。令於當來無有",
    "T30n1579_091:0815c21": "退失。是第四相。如是正發勤精進故。永盡",
    "T30n1579_091:0815c22": "諸漏。成阿羅漢。若欲於彼大師有智同梵",
    "T30n1579_091:0815c23": "行所。記別自己所證差別。唯阿羅漢六處",
    "T30n1579_091:0815c24": "勝解能正記別。謂依三學及以五種補特伽",
    "T30n1579_091:0815c25": "羅。云何名為六處勝解。一出離勝解。二無惱",
    "T30n1579_091:0815c26": "勝解。三遠離勝解。四愛盡勝解。五取盡勝",
    "T30n1579_091:0815c27": "解。六心無忘失勝解。云何三學。一增上戒學。",
    "T30n1579_091:0815c28": "二增上心學。三增上慧學。云何五種補特伽",
    "T30n1579_091:0815c29": "羅。一者異生處在居家。唯依於信發生欣",
    "T30n1579_091:0816a01": "樂出離勝解。從境界縛心求出離。是名第",
    "T30n1579_091:0816a02": "一補特伽羅。二者異生既出離已。唯依於戒。",
    "T30n1579_091:0816a03": "於諸有情由身語意行無惱行。是名第二",
    "T30n1579_091:0816a04": "補特伽羅。三者異生能斷利養及恭敬愛。於",
    "T30n1579_091:0816a05": "現法中離欲界欲。是名第三補特伽羅。四",
    "T30n1579_091:0816a06": "者有學已見諦跡。是名第四補特伽羅。五者",
    "T30n1579_091:0816a07": "無學得阿羅漢。是名第五補特伽羅。當知",
    "T30n1579_091:0816a08": "此中。第一第二處所勝解。初學所依。第三處",
    "T30n1579_091:0816a09": "所所起勝解。與第二學作其所依。後三處",
    "T30n1579_091:0816a10": "所所起勝解與第三學作其所依。若由此",
    "T30n1579_091:0816a11": "智能斷煩惱。及煩惱斷當知是名心無忘",
    "T30n1579_091:0816a12": "失。又於當來。後有因斷。說名愛盡。現法境",
    "T30n1579_091:0816a13": "界諸雜染斷。說名取盡。又彼第一補特伽羅。",
    "T30n1579_091:0816a14": "雖有正信出離勝解。而未決定堪於當",
    "T30n1579_091:0816a15": "來令彼一切悉皆棄捨及與變異。第二有其",
    "T30n1579_091:0816a16": "無惱勝解。第三有其遠離勝解。當知亦爾。",
    "T30n1579_091:0816a17": "若諸有學六處勝解。雖無堪能當來棄捨及",
    "T30n1579_091:0816a18": "與變異。然似幼童等持念慧。皆悉羸劣。雖",
    "T30n1579_091:0816a19": "生聖處未善修故。於貪瞋癡。不能遠離",
    "T30n1579_091:0816a20": "無餘永斷。由慧劣故。及由貪等未永斷",
    "T30n1579_091:0816a21": "故。若遇勝妙境界現前。時時忘念。由此因",
    "T30n1579_091:0816a22": "緣而勤生起。學心解脫及慧解脫。盡諸煩",
    "T30n1579_091:0816a23": "惱。是故有學補特伽羅。仍有所作。由此分",
    "T30n1579_091:0816a24": "故。而名減劣。若阿羅漢六處勝解。尚無堪",
    "T30n1579_091:0816a25": "能當來變異。況有棄捨。善修道故。貪瞋癡",
    "T30n1579_091:0816a26": "等永斷無餘。愛盡取盡勝解圓滿。已得盡智",
    "T30n1579_091:0816a27": "無生智故。六種恒住所攝受故。所有智慧",
    "T30n1579_091:0816a28": "非如有學時時忘念故。阿羅漢六處勝解。",
    "T30n1579_091:0816a29": "由第一義最極圓滿。亦名成就最極清淨。",
    "T30n1579_091:0816b01": "非餘下位補特伽羅由此因緣亦無自高",
    "T30n1579_091:0816b02": "記別所解。於三摩地所行所緣。無散亂故。",
    "T30n1579_091:0816b03": "名內心住。即三摩地善成滿故。名不狹小。",
    "T30n1579_091:0816b04": "一切煩惱皆離繫故。名善解脫。所有智慧善",
    "T30n1579_091:0816b05": "積集故。說名善修。見滅盡故。無有愛味。其",
    "T30n1579_091:0816b06": "心一向善而無罪。",
    "T30n1579_091:0816b07": "復次略有二種補特伽羅。一者不能密護",
    "T30n1579_091:0816b08": "根門。二者善能密護根門。云何名為不能",
    "T30n1579_091:0816b09": "密護根門補特伽羅。謂如有一。於諸境",
    "T30n1579_091:0816b10": "界不能如理作意思惟。於可愛色為貪欲",
    "T30n1579_091:0816b11": "纏之所纏縛。於不愛色為瞋恚纏之所纏",
    "T30n1579_091:0816b12": "縛。又於彼境不能隨念所有過患。設有隨",
    "T30n1579_091:0816b13": "念。不善修習。由是因緣。心為諸纏之所覆",
    "T30n1579_091:0816b14": "蔽。起諸纏已不能制伏。又是異生未得有",
    "T30n1579_091:0816b15": "學心慧解脫。於上無學心慧解脫。不如實",
    "T30n1579_091:0816b16": "知。由不知故。於諸有學心慧解脫。亦不能",
    "T30n1579_091:0816b17": "滿。彼於爾時未以修力為所依止。於煩",
    "T30n1579_091:0816b18": "惱品所有麁重。未能永害。又不依先善思",
    "T30n1579_091:0816b19": "擇力。念不成就為因緣故。當知不能密",
    "T30n1579_091:0816b20": "護根門。由此三相補特伽羅。應知不能密",
    "T30n1579_091:0816b21": "護根門。一由纏故。二由思擇所攝對治有",
    "T30n1579_091:0816b22": "缺減故。三由修力所攝對治有缺減故。",
    "T30n1579_091:0816b23": "與此相違。當知白品。於諸根門善能密",
    "T30n1579_091:0816b24": "護。",
    "T30n1579_091:0816b25": "復次由二種相諸聖弟子。於其大師所說",
    "T30n1579_091:0816b26": "法教。能正記別能善宣說。謂能辯釋真實",
    "T30n1579_091:0816b27": "義故。云何為二。一者由是意趣宣說。善能",
    "T30n1579_091:0816b28": "悟入如是意趣。而正記別",
    "T30n1579_091:0816b29": "二者如來以無量門廣宣聖教。為無量品",
    "T30n1579_091:0816c01": "補特伽羅種種辯說。於此法教不違法性。",
    "T30n1579_091:0816c02": "能正記別。",
    "T30n1579_091:0816c03": "復次於佛善說法毘奈耶。深心愛樂新學苾",
    "T30n1579_091:0816c04": "芻。由二種相。應正了知。一由身相無變異",
    "T30n1579_091:0816c05": "故。二由心相無變異故。謂由形色極光淨",
    "T30n1579_091:0816c06": "故。面貌熙怡極鮮潔故。膚體充實不羸損",
    "T30n1579_091:0816c07": "故。諸根適悅而寂靜故。身無變異隨有所",
    "T30n1579_091:0816c08": "得生喜足故。遠離貪樂畜積資財而受用",
    "T30n1579_091:0816c09": "故。於其室家無顧戀故。心無變異。復有三",
    "T30n1579_091:0816c10": "種婬貪對治。能令婬貪未生不生。已生尋",
    "T30n1579_091:0816c11": "斷。一者思惟不應行想。二者思惟極不淨想。",
    "T30n1579_091:0816c12": "三者密護一切根門。此中密護一切根門。",
    "T30n1579_091:0816c13": "略廣應知如聲聞地。謂能密護諸根門者。",
    "T30n1579_091:0816c14": "不令母邑摩觸身故。名善護身。於諸",
    "T30n1579_091:0816c15": "母邑不觀不聽不憶念故。名善守根。設",
    "T30n1579_091:0816c16": "見設聞設隨憶念。即能長時攝受正念。以",
    "T30n1579_091:0816c17": "猛利慧深見過故。名善住念。彼由如是",
    "T30n1579_091:0816c18": "善護其身。善守諸根。善住正念。便能思惟",
    "T30n1579_091:0816c19": "不應行想。由此煩惱不能蔽心令暫欣味。",
    "T30n1579_091:0816c20": "又能思惟極不淨想。由此煩惱不能蔽心",
    "T30n1579_091:0816c21": "令速迴轉。8項 別嗢拕南第二舉二頌別釋唯緣等十二門復次嗢拕南曰。",
    "T30n1579_091:0816c22": "唯緣尋思願　　一切種律儀",
    "T30n1579_091:0816c23": "入聖教不護　　勝資糧善備",
    "T30n1579_091:0816c24": "捨所學著處　　不善義隨流",
    "T30n1579_091:0816c25": "菩薩勝餘乘　　論施設最後",
    "T30n1579_091:0816c26": "由先所作諸業煩惱及自種子相續所引諸",
    "T30n1579_091:0816c27": "受。生起其六觸處。唯為作緣。如心所起功",
    "T30n1579_091:0816c28": "用所引諸取受業。手唯能作助取受緣。當",
    "T30n1579_091:0816c29": "知此中道理亦爾。",
    "T30n1579_091:0817a01": "邊際臥具。安住空閑。若有能令尋思躁擾。",
    "T30n1579_091:0817a02": "勝妙境相來現於心。當知是魔品類所作。",
    "T30n1579_091:0817a03": "此中苾芻應以九相安住其心。從諸境界",
    "T30n1579_091:0817a04": "相應尋思。攝心令住無客尋思隨一更起。",
    "T30n1579_091:0817a05": "若由此依由此境界有所喰味。於此境",
    "T30n1579_091:0817a06": "界。隨其所得隨其所住。能自遠離彼。於爾",
    "T30n1579_091:0817a07": "時於可愛事。終不依止諸欲尋思。而有所",
    "T30n1579_091:0817a08": "作。於恚尋思及害尋思。亦能遠離。淨修其",
    "T30n1579_091:0817a09": "心。於現法中能得涅槃。得涅槃已。終不",
    "T30n1579_091:0817a10": "共他諍競而住。謂諸諍競於佛聖法毘奈耶",
    "T30n1579_091:0817a11": "中。極作衰損。如是愚癡所生尋思。亦不尋",
    "T30n1579_091:0817a12": "思如餘外道。",
    "T30n1579_091:0817a13": "現法中有六觸處果法而轉。由六境界所",
    "T30n1579_091:0817a14": "損惱時。若有苾芻。為求後有。自發誓願。",
    "T30n1579_091:0817a15": "修行梵行。彼於爾時令其第七後有苦因",
    "T30n1579_091:0817a16": "倍更增長。轉為損惱。於現法中能障涅",
    "T30n1579_091:0817a17": "槃。由此因緣能得當來有暇。圓滿不決定",
    "T30n1579_091:0817a18": "故。此後有願。當知於彼微細縛中。最極微",
    "T30n1579_091:0817a19": "細。何以故。如彼三十三天宮中有一囹圄。",
    "T30n1579_091:0817a20": "其中禁縛天或非天。然彼法爾暫得解脫。",
    "T30n1579_091:0817a21": "以天妙欲遊戲而住。乃至未起逃竄之心。",
    "T30n1579_091:0817a22": "此心若起便失妙欲。還見自身為縛所縛。",
    "T30n1579_091:0817a23": "彼纔起心便為微細縛之所縛。以時分故。",
    "T30n1579_091:0817a24": "說名微細。非難識故而說微細。由被縛",
    "T30n1579_091:0817a25": "時。能自解了我今有縛。若諸苾芻心願後",
    "T30n1579_091:0817a26": "有。此心若起便即被縛。既被縛已不能了",
    "T30n1579_091:0817a27": "知自身有縛是故此縛最極微細。當知時分",
    "T30n1579_091:0817a28": "及以難識俱微細。故名極微細。",
    "T30n1579_091:0817a29": "復次若諸苾芻精勤加行。守護諸根。於其律",
    "T30n1579_091:0817b01": "儀及非律儀。應當了知。於軟中上世間有學",
    "T30n1579_091:0817b02": "無學律儀。應當了知。云何律儀。謂如有一。",
    "T30n1579_091:0817b03": "於可愛境諸雜染心。不忍不受不執不",
    "T30n1579_091:0817b04": "取。設令暫起尋還棄捨。是名律儀。云何非",
    "T30n1579_091:0817b05": "律儀。謂一苾芻如營農者。親近善士聽聞",
    "T30n1579_091:0817b06": "正法。如理作意。正修所緣境界良田。令其",
    "T30n1579_091:0817b07": "生起善根苗稼。然其種性猛利多貪。未嘗",
    "T30n1579_091:0817b08": "串習貪欲對治猛利慚愧。亦未曾有若遇",
    "T30n1579_091:0817b09": "勝妙境界現前。彼由本性猛利貪故。未曾",
    "T30n1579_091:0817b10": "串習貪對治故。所有慚愧皆羸劣故。便起",
    "T30n1579_091:0817b11": "貪纏。堅執不捨。心於貪纏不能防護。而自",
    "T30n1579_091:0817b12": "放縱非理作意相應心牛入境界田。損壞所",
    "T30n1579_091:0817b13": "有善根苗稼。以是因緣。名非律儀。又如有",
    "T30n1579_091:0817b14": "一。能速作意。於諸境界而自攝斂。然未能",
    "T30n1579_091:0817b15": "觀所有過患令不再起。是名為軟世間律",
    "T30n1579_091:0817b16": "儀。又如有一。能速作意。於諸境界而自攝",
    "T30n1579_091:0817b17": "斂。亦能觀彼所有過患。令不再起。是名為",
    "T30n1579_091:0817b18": "中世間律儀。由此為依。獲得四種作意所",
    "T30n1579_091:0817b19": "攝九相心住。當知如前聲聞地說。由得此",
    "T30n1579_091:0817b20": "故。名離欲貪諸異生類。彼先修習加行觀",
    "T30n1579_091:0817b21": "時如營農者。今得增上猶如大王。於先",
    "T30n1579_091:0817b22": "所得等至所生勝妙諸受。能正了知是大放",
    "T30n1579_091:0817b23": "逸安足處已。便使如臣。聽聞正法增上所",
    "T30n1579_091:0817b24": "生勝奢摩他之所攝護毘鉢舍那。令其觀",
    "T30n1579_091:0817b25": "察彼所生受性是緣生。緣生性故體是無",
    "T30n1579_091:0817b26": "常。彼由此故。便以意地諸過患相俱行作",
    "T30n1579_091:0817b27": "意。而得離欲。既離欲已復觀等至所依別",
    "T30n1579_091:0817b28": "故。十種差別。時分別故。多百差別。此中等至",
    "T30n1579_091:0817b29": "所依別故十種別者。謂有尋有伺。無尋唯",
    "T30n1579_091:0817c01": "伺。無尋無伺。若喜俱行。若樂俱行。若捨俱",
    "T30n1579_091:0817c02": "行。退分。住分。若勝進分。順決擇分。時分別",
    "T30n1579_091:0817c03": "故多百差別者。謂即觀察如是行相。依生",
    "T30n1579_091:0817c04": "住滅時分所作差別道理。當知復有多百",
    "T30n1579_091:0817c05": "差別。如是了知彼所生受是無常性。流轉",
    "T30n1579_091:0817c06": "差別種種性已。略由三相。復審觀彼是無",
    "T30n1579_091:0817c07": "常性。謂所依故。現行故。因故。所依故者。謂",
    "T30n1579_091:0817c08": "極乃至第四靜慮所有色身。是受所依。現行",
    "T30n1579_091:0817c09": "故者。謂極乃至滅受想定其間想受多分現",
    "T30n1579_091:0817c10": "行。言因故者。謂當來世所有受因。即思求",
    "T30n1579_091:0817c11": "願。觀察如是乃至有頂所有諸法緣生性故",
    "T30n1579_091:0817c12": "皆是無常。如是如理審正觀察諸離欲地。是",
    "T30n1579_091:0817c13": "名上品世間律儀。當知此中前二律儀。思擇",
    "T30n1579_091:0817c14": "力攝。後一律儀。修習力攝。彼既成就如是",
    "T30n1579_091:0817c15": "勝妙不放逸力。如實通達聖諦理故。便能",
    "T30n1579_091:0817c16": "永斷執我我所。以為前行一切見道所斷",
    "T30n1579_091:0817c17": "煩惱。又能獲得有學律儀。彼即修習有學",
    "T30n1579_091:0817c18": "律儀。復能永斷妄執我慢以為前行一切",
    "T30n1579_091:0817c19": "修道所斷煩惱。究竟證得無學律儀。此上",
    "T30n1579_091:0817c20": "更無若過若勝所餘律儀。",
    "T30n1579_091:0817c21": "復次若諸苾芻。已入聖教不護諸根。彼便",
    "T30n1579_091:0817c22": "一向造作眾苦。謂後法苦。或現法苦。當知",
    "T30n1579_091:0817c23": "如是不護根者。如癩病人入蘆荻叢。為",
    "T30n1579_091:0817c24": "如其葉可愛境界破裂其身。攝受當來微",
    "T30n1579_091:0817c25": "細俱行後有眾苦。而不能覺。如是名為",
    "T30n1579_091:0817c26": "由後法苦。說造眾苦。彼又於此起染起",
    "T30n1579_091:0817c27": "著廣生毀犯。由是因緣。雖住空寂阿練若",
    "T30n1579_091:0817c28": "處。而受現行追悔所起尋思之苦。如菅茅",
    "T30n1579_091:0817c29": "刺傷害其足。不能無畏往淨仙眾。設強",
    "T30n1579_091:0818a01": "趣入清淨僧中。便為有智同梵行人舉其所",
    "T30n1579_091:0818a02": "犯。由彼內懷覆藏意故。心如鴆毒。於能舉",
    "T30n1579_091:0818a03": "邊發憤摻害。又諸有智同梵行者。知其鄙",
    "T30n1579_091:0818a04": "劣樂捨沙門。即便遠避不與同住若諸村",
    "T30n1579_091:0818a05": "邑若阿練若。咸共譏毀言。此長老如是毀犯。",
    "T30n1579_091:0818a06": "如是惡說。如是惡作。如是非法雜染而住。",
    "T30n1579_091:0818a07": "已淨信者。令其變退。未淨信者。令信不",
    "T30n1579_091:0818a08": "生。是故彼人於現法中。領受如此追悔所",
    "T30n1579_091:0818a09": "作。發憤所作。遠避所作。譏毀所作。種種諸",
    "T30n1579_091:0818a10": "苦。此及前說領受後法所作眾苦。總略為",
    "T30n1579_091:0818a11": "一。名受眾苦。此中云何名非律儀。謂於如",
    "T30n1579_091:0818a12": "是現法後法。具眾過患。行處境界。起不如",
    "T30n1579_091:0818a13": "理。妄執諸相隨好邪想。邪想為先於其住",
    "T30n1579_091:0818a14": "處發起順彼相應尋思。由此不能於前所",
    "T30n1579_091:0818a15": "說一切過失如實觀見。雖復觀見所有過",
    "T30n1579_091:0818a16": "失。未能數數多修習故。於所依中諸煩惱",
    "T30n1579_091:0818a17": "品所有麁重。未能除遣。身未輕安。謂色心",
    "T30n1579_091:0818a18": "身。由此行相纏及隨眠猶尚和合。能令違",
    "T30n1579_091:0818a19": "背思擇修習二力對治。名非律儀。與此相",
    "T30n1579_091:0818a20": "違。當知即是律儀行相。又此律儀三因緣故。",
    "T30n1579_091:0818a21": "能令修習速得圓滿。何等為三。所謂最初",
    "T30n1579_091:0818a22": "於善說法毘奈耶中。淨信出家。既出家已。便",
    "T30n1579_091:0818a23": "用神力相應聞慧。攝持蟲獸相似六根。既攝",
    "T30n1579_091:0818a24": "持已。復用如理作意思慧。正審觀察過患。",
    "T30n1579_091:0818a25": "方便在聞慧上修慧下。故中間繫縛。中間繫",
    "T30n1579_091:0818a26": "已。為欲試察於彼神力得自在不。乃取",
    "T30n1579_091:0818a27": "淨相。於諸境界而放縱之。於彼神力未自",
    "T30n1579_091:0818a28": "在故。各各馳散別別境界。然其不能究竟",
    "T30n1579_091:0818a29": "逃竄。未善觀見彼過患故。令彼蟲獸未善",
    "T30n1579_091:0818b01": "調伏。又令神力不得自在。了知是已。復多",
    "T30n1579_091:0818b02": "修習如理思慧。令到究竟。超過作意。轉更",
    "T30n1579_091:0818b03": "勤修循身正念。於此正念善修習故。彼不",
    "T30n1579_091:0818b04": "復能各各馳散別別境界。當知爾時彼善調",
    "T30n1579_091:0818b05": "伏。神力於彼而得自在。",
    "T30n1579_091:0818b06": "復次有諸苾芻。先已修集妙慧資糧。復得",
    "T30n1579_091:0818b07": "值遇善友。圓滿聽聞諸行三種過患。謂現法",
    "T30n1579_091:0818b08": "過患。後法過患。現法後法過患。當知此中大",
    "T30n1579_091:0818b09": "種互違為所依止一切疾病。名現法過患。",
    "T30n1579_091:0818b10": "惡趣諸行常恒隨逐能作能往。名後法過患。",
    "T30n1579_091:0818b11": "先於現法成就憙貪以為所依。能引現法",
    "T30n1579_091:0818b12": "後法老死。名現法後法過患。如是總略有",
    "T30n1579_091:0818b13": "三種苦。一疾病苦。二惡趣苦。三老死苦。謂",
    "T30n1579_091:0818b14": "依善趣及依惡趣。聽聞如是諸過患已。精",
    "T30n1579_091:0818b15": "進修行。法隨法行。因斯能入聖諦現觀。次",
    "T30n1579_091:0818b16": "由善淨無我真智。如入空室。現觀內外六",
    "T30n1579_091:0818b17": "處皆空。彼於爾時。以慧通達依諸境界忘",
    "T30n1579_091:0818b18": "念。所生諸煩惱纏能為損害。及有餘殘煩",
    "T30n1579_091:0818b19": "惱隨眠貪愛隨眠。又自通達於相續中。有諸",
    "T30n1579_091:0818b20": "煩惱。有諸貪愛。有諸苦惱。有諸損害及過。一",
    "T30n1579_091:0818b21": "切煩惱貪愛。證有餘依般涅槃界。一向寂靜。",
    "T30n1579_091:0818b22": "次後復證無有餘依般涅槃界。彼先修習譬",
    "T30n1579_091:0818b23": "如草木枝條莖葉。正法門慧積集聖道。法",
    "T30n1579_091:0818b24": "隨法行為所依筏。於修道中正勤修習。漸",
    "T30n1579_091:0818b25": "次證於心善解脫。住有餘依般涅槃界。一切",
    "T30n1579_091:0818b26": "災惱皆得解脫。既住於此。當知究竟越度",
    "T30n1579_091:0818b27": "眾苦。到於彼岸。",
    "T30n1579_091:0818b28": "復次由七因緣。於善說法毘奈耶中。雖出家",
    "T30n1579_091:0818b29": "已。復還退捨正所修學。云何為七。謂諸異",
    "T30n1579_091:0818c01": "生未能超度諸異生地。於五取蘊眾苦惱",
    "T30n1579_091:0818c02": "法。不能如實了知五轉。或復異生於諸妙",
    "T30n1579_091:0818c03": "欲。不能上品觀其過患。又於行時及於住",
    "T30n1579_091:0818c04": "時。恒常縱逸於可愛境。取不如理所有相",
    "T30n1579_091:0818c05": "貌。不繫念故。恒常尋思善品惡刺非理尋",
    "T30n1579_091:0818c06": "思。又無無畏。若王若餘因事呼逼由怖畏",
    "T30n1579_091:0818c07": "故。則便隨從。復有親愛於諸親屬有所顧",
    "T30n1579_091:0818c08": "戀。彼若招命由親愛故。則便隨從。又於境",
    "T30n1579_091:0818c09": "界或隨順貪。或隨順瞋。或隨順癡。發起猛",
    "T30n1579_091:0818c10": "利諸煩惱纏。又即於彼心相續中。常有隨",
    "T30n1579_091:0818c11": "縛。又由成就下劣勝解。無有一切廣大勝",
    "T30n1579_091:0818c12": "解。謂於出離遠離涅槃。由彼成就劣勝解",
    "T30n1579_091:0818c13": "故。於諸境界其心趣入。由於一切父母等",
    "T30n1579_091:0818c14": "事。不能孑然無顧戀故。於其出離心不",
    "T30n1579_091:0818c15": "趣入。於八聖支無勝解故。於其遠離心",
    "T30n1579_091:0818c16": "不趣入。由於彼果煩惱斷中無勝解故。",
    "T30n1579_091:0818c17": "於其涅槃心不趣入。略由二處攝一切漏。",
    "T30n1579_091:0818c18": "一見所斷。二修所斷。當知此中非理作意。及",
    "T30n1579_091:0818c19": "所緣境。名順漏法。若諸有學於能發起修所",
    "T30n1579_091:0818c20": "斷漏非理作意所緣境界。雖未永斷。而由",
    "T30n1579_091:0818c21": "妙慧正通達故。說名於此順漏法中其心",
    "T30n1579_091:0818c22": "寂靜。猶有失念增上所生微劣纏故。未名",
    "T30n1579_091:0818c23": "清涼。未名宴默。然其所起一切見道所斷",
    "T30n1579_091:0818c24": "諸漏。皆永斷故。亦名清涼。以於當來不生",
    "T30n1579_091:0818c25": "法故。亦名宴默。而彼異生成就下劣諸勝",
    "T30n1579_091:0818c26": "解者。遍於一切順諸漏法。心不寂靜不",
    "T30n1579_091:0818c27": "名清涼。不名宴默。當知由是七因緣故。",
    "T30n1579_091:0818c28": "復還退捨正所修學。與此相違所有白品七",
    "T30n1579_091:0818c29": "因緣故。於善說法毘奈耶中。既出家已。終不",
    "T30n1579_091:0819a01": "退捨正所修學。",
    "T30n1579_091:0819a02": "復次若有苾芻。依四著處。當知彼行四種",
    "T30n1579_091:0819a03": "邪行。何等名為四種著處。謂有苾芻。於內",
    "T30n1579_091:0819a04": "外處有貪愛故。能感後有。於現法中不樂",
    "T30n1579_091:0819a05": "涅槃。是初著處。復有苾芻。於先所捨外諸",
    "T30n1579_091:0819a06": "所有父母等事。有所顧戀繫縛其心。如是",
    "T30n1579_091:0819a07": "名為第二著處。復如有一。於現法中希求",
    "T30n1579_091:0819a08": "一切利養恭敬。於諸所得利養恭敬。耽著不",
    "T30n1579_091:0819a09": "捨。如是名為第三著處。復如有一。是有",
    "T30n1579_091:0819a10": "學者已見諦跡。有餘我慢。少分貪愛之所",
    "T30n1579_091:0819a11": "隨逐。於修棄捨縱逸而住。如是名為第四",
    "T30n1579_091:0819a12": "著處。云何名為四種邪行。謂彼最初愛樂後",
    "T30n1579_091:0819a13": "有補特伽羅。於現法中不樂涅槃。若諸有",
    "T30n1579_091:0819a14": "學行於縱逸。由此著處增上力故。樂與在",
    "T30n1579_091:0819a15": "家及出家眾共相雜住。如是名為最初邪",
    "T30n1579_091:0819a16": "行。又復即前愛樂後有補特伽羅。愛樂後",
    "T30n1579_091:0819a17": "有增上力故。發起邪願。行於梵行。如是名",
    "T30n1579_091:0819a18": "為第二邪行。又復於先所捨外事有所顧",
    "T30n1579_091:0819a19": "戀。由彼著處增上力故。能令退捨正所修",
    "T30n1579_091:0819a20": "學。如是名為第三邪行。又於現世希求",
    "T30n1579_091:0819a21": "利養及與恭敬。於諸所得利養恭敬。耽著不",
    "T30n1579_091:0819a22": "捨補特伽羅。由此著處增上力故。毀犯尸",
    "T30n1579_091:0819a23": "羅。廣說乃至。螺音狗行。彼由顧戀利養恭",
    "T30n1579_091:0819a24": "敬。不捨所學。不見是罪。公然犯戒。如是",
    "T30n1579_091:0819a25": "名為第四邪行。",
    "T30n1579_091:0819a26": "復次有諸苾芻。於義不善從他所聞種種",
    "T30n1579_091:0819a27": "文字一義言說。便懷猶豫不生歡喜。今於",
    "T30n1579_091:0819a28": "是中何者為實。復有四種能生微妙清淨",
    "T30n1579_091:0819a29": "智見無倒觀門。何等為四。謂極精勤觀察",
    "T30n1579_091:0819b01": "苦者。於生受因如實妙智。又於依持及所",
    "T30n1579_091:0819b02": "依因如實妙智。又於住因如實妙智。又於",
    "T30n1579_091:0819b03": "依緣自性助伴隨順苦樂非苦樂行如實妙",
    "T30n1579_091:0819b04": "智。又二緣故。如來除滅於義不善補特伽",
    "T30n1579_091:0819b05": "羅所有猶豫。一者顯示種種文詞所表一義。",
    "T30n1579_091:0819b06": "文有差別。義無差別。由是能令斷除猶豫。",
    "T30n1579_091:0819b07": "二者開顯聖教廣義。由此能令於義通達。",
    "T30n1579_091:0819b08": "云何名為聖教廣義。謂從資糧地乃至漏",
    "T30n1579_091:0819b09": "盡。皆說名為聖教廣義。此中邊際根成熟",
    "T30n1579_091:0819b10": "住。如來所化無我相應善受堅固聞思所成",
    "T30n1579_091:0819b11": "正見成就。此為依止。此為建立。獨處空閑。",
    "T30n1579_091:0819b12": "緣內外處四種識住。為欲斷滅諸有取識。",
    "T30n1579_091:0819b13": "修循身念勝奢摩他毘鉢舍那之所攝受。",
    "T30n1579_091:0819b14": "由此親近修習勢力。發生如實緣初識住",
    "T30n1579_091:0819b15": "隣逼現觀止觀雙行。從此無間於聖諦中",
    "T30n1579_091:0819b16": "能入現觀。復更修習。如所得道以漸進趣。",
    "T30n1579_091:0819b17": "能得一切諸漏永盡。如能如實緣初識住。",
    "T30n1579_091:0819b18": "乃至如實緣第四識住。當知亦爾。",
    "T30n1579_091:0819b19": "復次如先所說。不護根門補特伽羅。煩惱",
    "T30n1579_091:0819b20": "諸纏現前不捨。世及出世思擇修習二力對",
    "T30n1579_091:0819b21": "治有所闕乏。煩惱生已性多堅執。魔既了",
    "T30n1579_091:0819b22": "知性堅執已。便往其所以諸境界而媚惑",
    "T30n1579_091:0819b23": "之。如是彼魔於性執著煩惱諸纏補特伽",
    "T30n1579_091:0819b24": "羅。而得其便。為欲媚惑。於其相續安立",
    "T30n1579_091:0819b25": "所緣。又即如是不護根門。補特伽羅。於般",
    "T30n1579_091:0819b26": "涅槃欲樂劣故。親愛劣故。譬如乾朽葦草",
    "T30n1579_091:0819b27": "舍宅。魔便於彼積集可愛境界炬火而焚",
    "T30n1579_091:0819b28": "燎之。由二因緣。彼為境界常所蔽伏。一未",
    "T30n1579_091:0819b29": "生纏令其生故。二已生纏令相續故。由為",
    "T30n1579_091:0819c01": "境界愛所蔽伏。於廣追覓諸境界時。多行",
    "T30n1579_091:0819c02": "種種惡不善行。於行如是邪惡行時。復",
    "T30n1579_091:0819c03": "為種種惡不善法之所蔽伏。如前所說。",
    "T30n1579_091:0819c04": "行邪行已。失路而行。沿流而去。名順流",
    "T30n1579_091:0819c05": "者。與此相違。所有白品。當知是名非順流",
    "T30n1579_091:0819c06": "者。",
    "T30n1579_091:0819c07": "復次由八種相。當知總攝後有菩薩諸正行",
    "T30n1579_091:0819c08": "道。及以道果。勝聲聞乘為無有上。何等為",
    "T30n1579_091:0819c09": "八。謂哀愍故。內勇悍故。諦察法忍性現前",
    "T30n1579_091:0819c10": "故。能出離故。自內發起觀諦行故。廣大善",
    "T30n1579_091:0819c11": "修世間正見現在前故。由獲無漏菩提分法",
    "T30n1579_091:0819c12": "得清淨故。由善清淨修覺分。俱進修無",
    "T30n1579_091:0819c13": "上純淨修道。依止六處修習圓滿。獲得六",
    "T30n1579_091:0819c14": "種最勝無上圓滿德故。當知此中於諸有",
    "T30n1579_091:0819c15": "情長時哀愍。熏修其心。住最後有諸大菩",
    "T30n1579_091:0819c16": "薩。見諸愚夫墮貪愛河。順流漂溺為五相",
    "T30n1579_091:0819c17": "苦之所逼切。既觀見已深起大悲。何等為",
    "T30n1579_091:0819c18": "五。一者見彼墮貪愛河。不正尋思。不可愛",
    "T30n1579_091:0819c19": "水常所逼觸。二者見彼內外六處三毒火",
    "T30n1579_091:0819c20": "雞住於兩岸。三者見彼在於欲界眾多",
    "T30n1579_091:0819c21": "憂苦種種災橫諸惡毒刺遍布其下。四者見",
    "T30n1579_091:0819c22": "彼在於色界世間慧眼有所闕故猶如盲",
    "T30n1579_091:0819c23": "冥處在其中。五者見彼在無色界世間慧",
    "T30n1579_091:0819c24": "眼已圓滿故。諸聖慧眼有所闕故。猶如昏",
    "T30n1579_091:0819c25": "闇居在其上。既見如是墮貪愛河諸有情",
    "T30n1579_091:0819c26": "類。遍於一切皆不寂靜。若觸若岸若下中",
    "T30n1579_091:0819c27": "上苦逼迫已。發起大悲。是名哀愍。又即成",
    "T30n1579_091:0819c28": "就此哀愍者。或生王家或帝師家。雖未出",
    "T30n1579_091:0819c29": "家內興勇悍。我今定當通達妙跡。歸修梵",
    "T30n1579_091:0820a01": "行。終無退轉。如是名為內興勇悍。又彼即",
    "T30n1579_091:0820a02": "於未出家位。居贍部影。獨坐思惟。便能證",
    "T30n1579_091:0820a03": "入最初靜慮。後於自他老病死法。正審觀察。",
    "T30n1579_091:0820a04": "能定忍可。如是名為諦察法忍內自現前。又",
    "T30n1579_091:0820a05": "彼宿世所習善根。一切善行之所覺發。復",
    "T30n1579_091:0820a06": "由勇悍諦察法忍增上力故。便能棄捨廣大",
    "T30n1579_091:0820a07": "妙欲。淨信出家。雖無施設。正梵行者而能",
    "T30n1579_091:0820a08": "自然受持禁戒。由此禁戒為依止故。漸次",
    "T30n1579_091:0820a09": "能證乃至非想非非想處。如是名為能正出",
    "T30n1579_091:0820a10": "離。又彼為欲棄世間道正求出離。由於",
    "T30n1579_091:0820a11": "先世正等覺。所獲得無上究竟出離。正聞",
    "T30n1579_091:0820a12": "勝解。積集熏修。身相續故。於世間道都無",
    "T30n1579_091:0820a13": "信樂。由是因緣往菩提樹。即依先時觀老",
    "T30n1579_091:0820a14": "病死假想之道。於諸諦相次第觀察。作是",
    "T30n1579_091:0820a15": "思惟。是諸世間有情之類。墮在種種艱險",
    "T30n1579_091:0820a16": "眾苦。有生有老有病有死。然其不能於",
    "T30n1579_091:0820a17": "老病死究竟出離。如實了知如是次第。觀",
    "T30n1579_091:0820a18": "於老死。觀老死集。觀老死滅。觀能趣證老",
    "T30n1579_091:0820a19": "死滅行。如理作意為依止故。久已積集大",
    "T30n1579_091:0820a20": "資糧故。以俱生慧便能覺悟一切法性。安",
    "T30n1579_091:0820a21": "住諸法法住法界。如是名為自內發起觀",
    "T30n1579_091:0820a22": "察諦行。又彼復欲求上漏盡。方便發起宿",
    "T30n1579_091:0820a23": "住念智。憶念先世。從諸如來正等覺所。於",
    "T30n1579_091:0820a24": "漏盡道積習聞思。由是發起長時積集。世",
    "T30n1579_091:0820a25": "間正見令現在前。然此正見。如教授者以",
    "T30n1579_091:0820a26": "此為依。能令菩薩安處一坐。乃至證得究",
    "T30n1579_091:0820a27": "竟漏盡。如是名為廣大善修正見現前。又",
    "T30n1579_091:0820a28": "即由彼如教授者所有正見漸次勝進。先",
    "T30n1579_091:0820a29": "已遠離下地諸欲。乃至上極無所有處。當",
    "T30n1579_091:0820b01": "於聖諦得現觀時。便證無漏四念住等。乃",
    "T30n1579_091:0820b02": "至最後八聖支道所有一切菩提分法。舉其",
    "T30n1579_091:0820b03": "最後。當知亦攝前位一切。由得彼故。成不",
    "T30n1579_091:0820b04": "還果。以得無漏菩提分法。是故說名獲得",
    "T30n1579_091:0820b05": "清涼。彼由如是獲得世間究竟安樂。獲得",
    "T30n1579_091:0820b06": "出世無漏安樂得清涼故。名離熾然。由世",
    "T30n1579_091:0820b07": "間道。乃至已離無所有處所繫煩惱。及已遠",
    "T30n1579_091:0820b08": "離見道所斷諸煩惱故。名離熱惱。為欲無",
    "T30n1579_091:0820b09": "餘永斷有頂所繫煩惱故。復勤修純無漏",
    "T30n1579_091:0820b10": "道。所謂修習無上覺支。是名進修無上修",
    "T30n1579_091:0820b11": "道。由此修故。無學地中六種修法究竟圓",
    "T30n1579_091:0820b12": "滿。一者修聖神通。究竟圓滿。二者修淨五",
    "T30n1579_091:0820b13": "根。究竟圓滿。三者證得煩惱并諸習氣無餘",
    "T30n1579_091:0820b14": "離繫。究竟圓滿。四者證得四種現法樂住。究",
    "T30n1579_091:0820b15": "竟圓滿。五者證得世間靜慮解脫等持等至。",
    "T30n1579_091:0820b16": "究竟圓滿。六者證得名身句身文身得隨",
    "T30n1579_091:0820b17": "所欲。得無艱難宣說正法。究竟圓滿。當知",
    "T30n1579_091:0820b18": "此中修淨信根究竟滿者。謂於涅槃意樂",
    "T30n1579_091:0820b19": "淨故。修精進根究竟滿者。謂能勇猛造作",
    "T30n1579_091:0820b20": "一切有情義利。善清淨故。修習念根究竟滿",
    "T30n1579_091:0820b21": "者。謂三念住無忘失法。善清淨故。修習定",
    "T30n1579_091:0820b22": "根究竟滿者。謂於聖天及以梵住善清淨",
    "T30n1579_091:0820b23": "故。修習慧根究竟滿者。謂十智力善清淨",
    "T30n1579_091:0820b24": "故。彼由如是能住六處修圓滿因。得為",
    "T30n1579_091:0820b25": "大王。所謂法王由是證得六種圓滿。謂聖",
    "T30n1579_091:0820b26": "神通增上力故。得大財富自在圓滿。諸根",
    "T30n1579_091:0820b27": "清淨增上力故。得大舍宅自在圓滿。斷諸",
    "T30n1579_091:0820b28": "煩惱增上力故。得受安樂諸坐臥具自在",
    "T30n1579_091:0820b29": "圓滿。現法樂住增上力故。處其舍宅。坐臥",
    "T30n1579_091:0820c01": "具中。證得第一無諸損惱大安樂住自在",
    "T30n1579_091:0820c02": "圓滿。靜慮解脫等持等至增上力故。證得",
    "T30n1579_091:0820c03": "能辦一切有情正利益事。遊戲喜樂自在圓",
    "T30n1579_091:0820c04": "滿。於諸名身句身文身。得隨所欲。得無艱",
    "T30n1579_091:0820c05": "難宣說正法增上力故。得為法王能於",
    "T30n1579_091:0820c06": "他所獲得。平等分布作用自在圓滿。如是名",
    "T30n1579_091:0820c07": "為六處修滿為依止故。證得六種自在圓",
    "T30n1579_091:0820c08": "滿。",
    "T30n1579_091:0820c09": "復次略有四種尋求我論。由此論故。薩迦",
    "T30n1579_091:0820c10": "耶見未永斷者。求我尋思數數現行。云何",
    "T30n1579_091:0820c11": "為四。一者尋求我。我用何以為自性。二者",
    "T30n1579_091:0820c12": "尋求我。我為常。為是無常。三者尋求云何",
    "T30n1579_091:0820c13": "我。我是常。無常。四者尋求我。所有我住在",
    "T30n1579_091:0820c14": "何處。當知此中略有四種尋求於我。一者",
    "T30n1579_091:0820c15": "尋求自性。二者尋求其轉。三者尋求其因。",
    "T30n1579_091:0820c16": "四者尋求窟宅。此中三種可得施設諸行",
    "T30n1579_091:0820c17": "差別。又此施設可非顛倒。第四一種由一",
    "T30n1579_091:0820c18": "切種。終不可得施設差別。當知施設我自",
    "T30n1579_091:0820c19": "性者。謂即施設十二種處所生六識并受想",
    "T30n1579_091:0820c20": "思。以為其我。過此餘我不可得故。又即此",
    "T30n1579_091:0820c21": "我體是無常。由有生故。老故。死故。又此諸",
    "T30n1579_091:0820c22": "行以於諸趣種種自體生起差別。不成實",
    "T30n1579_091:0820c23": "故。說如幻事。想心見倒迷亂性故。說如",
    "T30n1579_091:0820c24": "陽焰。起盡法故。說有增減。剎那性故。名曰",
    "T30n1579_091:0820c25": "暫時。數數壞已速疾有餘。頻頻續故。說為",
    "T30n1579_091:0820c26": "速疾現前相續。來無所從。往無所至。是故",
    "T30n1579_091:0820c27": "說為本無今有有已散滅。由如是相。略說",
    "T30n1579_091:0820c28": "生身展轉無常。及有因剎那展轉無常。如是",
    "T30n1579_091:0820c29": "三種如理施設我之自性若轉若因。施設我",
    "T30n1579_091:0821a01": "之所有窟宅。終不可得。由諸行中離諸",
    "T30n1579_091:0821a02": "行性別有實我。住諸行中不可得故。由是",
    "T30n1579_091:0821a03": "因緣。約世俗諦諸行尚空不可施設。何況",
    "T30n1579_091:0821a04": "勝義。是故一向於空立空。如是由心如理",
    "T30n1579_091:0821a05": "作意。聞解了故。思等了故。修諦了故。如其",
    "T30n1579_091:0821a06": "次第差別說言。應當歡喜。應當等喜。應當",
    "T30n1579_091:0821a07": "遍喜。",
    "T30n1579_091:0821a08": "瑜伽師地論卷第九十一"
}