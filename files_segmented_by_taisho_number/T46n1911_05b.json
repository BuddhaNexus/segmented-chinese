{
    "T46n1911_05b:0059b10": "folio_5b 摩訶止觀卷第五下",
    "T46n1911_05b:0059b12": "隋天台智者大師說",
    "T46n1911_05b:0059b13": "門人灌頂記",
    "T46n1911_05b:0059b14": "第四明破法遍者法性清淨不合不散。",
    "T46n1911_05b:0059b15": "言語道斷心行處滅。非破非不破何故言",
    "T46n1911_05b:0059b16": "破。但眾生多顛倒少不顛倒。破顛倒令",
    "T46n1911_05b:0059b17": "不顛倒。故言破法遍耳。上善巧安心則定",
    "T46n1911_05b:0059b18": "慧開發。不俟更破。若未相應。應用有定之",
    "T46n1911_05b:0059b19": "慧而盡淨之。故言破耳。然破法須依門。經",
    "T46n1911_05b:0059b20": "說門不同。或文字為門。大品明四十二字",
    "T46n1911_05b:0059b21": "門是也。或觀行為門。釋論明菩薩修三三",
    "T46n1911_05b:0059b22": "昧緣諸法實相是也。或智慧為門。法華云",
    "T46n1911_05b:0059b23": "其智慧門是也。或理為門。大品明無生法",
    "T46n1911_05b:0059b24": "無來無去即是佛也。依教門通觀。依觀",
    "T46n1911_05b:0059b25": "門通智。依智門通理。理為門復通何處。",
    "T46n1911_05b:0059b26": "教觀智等諸門悉依於理。能依是門。所依何",
    "T46n1911_05b:0059b27": "得非門。雖無所通究竟遍通。是妙門也。三",
    "T46n1911_05b:0059b28": "門置之今但說教門。三藏四門先破見。後",
    "T46n1911_05b:0059b29": "破思。亦俱破云云。通教四門亦先破見。後破",
    "T46n1911_05b:0059c01": "思。亦俱破。但破四住不得言遍也。別教",
    "T46n1911_05b:0059c02": "四門次第斷五住。斯乃竪遍橫不遍。並非",
    "T46n1911_05b:0059c03": "今所用。今不思議一境一切境。一心一切心。",
    "T46n1911_05b:0059c04": "橫竪諸法悉趣於心。破心故一切皆破。故言",
    "T46n1911_05b:0059c05": "遍也。餘門破不遍則不須說。圓教四門皆",
    "T46n1911_05b:0059c06": "能破遍。所謂有門無門。亦有亦無門。非有非",
    "T46n1911_05b:0059c07": "無門。今且置三門。且依空無生門。無生門",
    "T46n1911_05b:0059c08": "能通止觀。到因到果。又能顯無生使門光",
    "T46n1911_05b:0059c09": "揚。何者。止觀是行。無生門是教。依教修行",
    "T46n1911_05b:0059c10": "通至無生法忍。因位具足。淨名三十二菩薩。",
    "T46n1911_05b:0059c11": "各說入不二門。皆是菩薩從門入位。而無",
    "T46n1911_05b:0059c12": "生為首。大品明阿字門。所謂諸法初不生。",
    "T46n1911_05b:0059c13": "此證無生門通止觀到因。其義可見。止觀",
    "T46n1911_05b:0059c14": "光揚無生門者。法不自顯。弘之在人。人能",
    "T46n1911_05b:0059c15": "行行。法門光顯。使無生教縱橫無礙。觸處",
    "T46n1911_05b:0059c16": "皆通。門義方成。譬如世人門戶出入。有人",
    "T46n1911_05b:0059c17": "有位門則榮顯。能譬既然所譬可解。門通",
    "T46n1911_05b:0059c18": "果者。大經云。般涅言不。槃者言生。不生之",
    "T46n1911_05b:0059c19": "義名大涅槃。又云。定慧二法能大利益乃",
    "T46n1911_05b:0059c20": "至菩提。大品云。無生法無來無去。無生法",
    "T46n1911_05b:0059c21": "即是佛。法華云。佛自住大乘。如其所得法。",
    "T46n1911_05b:0059c22": "定慧力莊嚴。以此度眾生。且引三經果義",
    "T46n1911_05b:0059c23": "明矣。止觀能顯果者。果不自顯。由行故果",
    "T46n1911_05b:0059c24": "滿。果滿故一切皆滿。巍巍堂堂如星中月照",
    "T46n1911_05b:0059c25": "十寶山影臨四海。果亦如是無上無上。功",
    "T46n1911_05b:0059c26": "高十地汲引四機。金光明中佛禮骨塔。即",
    "T46n1911_05b:0059c27": "其義也。無生教門竪攝因果。其義已彰。橫攝",
    "T46n1911_05b:0059c28": "之意今當說。大品云。若聞無生門則解一",
    "T46n1911_05b:0059c29": "切義。初阿字攝四十一字。四十一字攝阿",
    "T46n1911_05b:0060a01": "字。中間亦然。橫竪備攝。其文如此。此意難",
    "T46n1911_05b:0060a02": "見。更引佛藏示其相。次引涅槃釋其義。",
    "T46n1911_05b:0060a03": "後說無生門破法遍。佛藏云。劫火起時菩薩",
    "T46n1911_05b:0060a04": "一唾火即滅。一吹世界即成。非是先滅後成。",
    "T46n1911_05b:0060a05": "秖一唾中即滅即成。彼經明外用。內合無生",
    "T46n1911_05b:0060a06": "門。即破遍。即立遍破立不須二念。若內無",
    "T46n1911_05b:0060a07": "是德則外無大用。寄外顯內其相如是。須",
    "T46n1911_05b:0060a08": "識觀心者。眾生一期將訖。即是劫盡。三毒",
    "T46n1911_05b:0060a09": "三災火為語端。以止止之如唾滅。以觀觀",
    "T46n1911_05b:0060a10": "之如吹成云云。大經釋義者。不聞聞一句",
    "T46n1911_05b:0060a11": "有種種義。初云。不生生。不生不生。生不生。",
    "T46n1911_05b:0060a12": "生生。按此四句說無生門。攝自行因果化",
    "T46n1911_05b:0060a13": "他能所等法皆遍。不生生者。安住世諦。初",
    "T46n1911_05b:0060a14": "出胎時名不生生。今解世諦者。無明共法",
    "T46n1911_05b:0060a15": "性。出生一切隔歷分別。故名世諦。安住者。",
    "T46n1911_05b:0060a16": "以止觀安於世諦。即是不可思議境。觀行",
    "T46n1911_05b:0060a17": "位成。故名安住。以安住故名託聖胎。初",
    "T46n1911_05b:0060a18": "開佛知見得無生忍。名出聖胎。不見無",
    "T46n1911_05b:0060a19": "明世諦故言不生。獲佛知佛見故名為生。",
    "T46n1911_05b:0060a20": "論云。諸法不生而般若生。即其義也。此說自",
    "T46n1911_05b:0060a21": "行無生忍位。因義成也。經釋不生不生者。不",
    "T46n1911_05b:0060a22": "生不生名大涅槃。生相盡故。修道得故。今",
    "T46n1911_05b:0060a23": "解果由因剋故言修道得故。斷德已圓無明",
    "T46n1911_05b:0060a24": "不生。智德已圓般若不生。故言不生不生。",
    "T46n1911_05b:0060a25": "此說自行寂滅忍。果義成也。因果既圓即如",
    "T46n1911_05b:0060a26": "佛藏所明一吹唾即滅即立。是其義焉。經釋",
    "T46n1911_05b:0060a27": "生不生者。世諦死時名生不生。今解世諦者。",
    "T46n1911_05b:0060a28": "無明是其根本。既破無明故言世死。世死",
    "T46n1911_05b:0060a29": "故名生不生。此釋初句初句上緣於理智",
    "T46n1911_05b:0060b01": "德成故言不生生。此句下破於惑。斷德成故",
    "T46n1911_05b:0060b02": "言生不生。不生名雖同事理大異。初句詺",
    "T46n1911_05b:0060b03": "智慧開發為生。此句詺結業起動為生。生",
    "T46n1911_05b:0060b04": "名雖同而縛脫大異。莫迷名惑旨。須精識",
    "T46n1911_05b:0060b05": "之須精識之。初句如唾中吹此句如吹中",
    "T46n1911_05b:0060b06": "唾。唾吹一時不可前後也。經重釋此句云。",
    "T46n1911_05b:0060b07": "四住菩薩名生不生。生自在故。今解先生不",
    "T46n1911_05b:0060b08": "生說自行之惑滅。重釋生不生明化道之",
    "T46n1911_05b:0060b09": "興。何者。菩薩斷四住時。破結業生即能自",
    "T46n1911_05b:0060b10": "在生。況斷五住耶。以劣顯勝彌彰化道。二",
    "T46n1911_05b:0060b11": "乘斷惑沈空不能如此。故標菩薩也。惑",
    "T46n1911_05b:0060b12": "滅顯唾化興顯吹也。經釋生生者。一切有",
    "T46n1911_05b:0060b13": "漏念念生故。今解此句明化用之所耳。菩薩",
    "T46n1911_05b:0060b14": "何意不生而生。良由一切有漏眾生相續不",
    "T46n1911_05b:0060b15": "斷。是故菩薩而起大悲。示自在生而度脫",
    "T46n1911_05b:0060b16": "之。是為無生門攝自行因果化他能所。皆悉",
    "T46n1911_05b:0060b17": "具足矣。四住菩薩者。地持云。從初發心住",
    "T46n1911_05b:0060b18": "至十地。束為六住。一種性住。二解行住。三",
    "T46n1911_05b:0060b19": "淨心住。四行道迹住。五決定住。六究竟住。種",
    "T46n1911_05b:0060b20": "性住者。若人無有種性。雖生善道數退數",
    "T46n1911_05b:0060b21": "進。不得在菩薩六人數中。若種性處成就",
    "T46n1911_05b:0060b22": "無有退失。數數增進得是一人也。解行人",
    "T46n1911_05b:0060b23": "是初地方便。淨心住是入初地。得出世間",
    "T46n1911_05b:0060b24": "心離凡夫我相障。故名淨心住。行道迹住",
    "T46n1911_05b:0060b25": "者。從二地至七地住修道也。決定住者。",
    "T46n1911_05b:0060b26": "八地九地也。已得報行不還不退。故名決",
    "T46n1911_05b:0060b27": "定。究竟住者。第十地學行窮滿。故言究竟",
    "T46n1911_05b:0060b28": "住也。經稱四住名生不生者。正是行道迹",
    "T46n1911_05b:0060b29": "住。從二地止正是入假化他之位。處處現",
    "T46n1911_05b:0060c01": "生而非實生。將別顯圓。初出胎時。即能利",
    "T46n1911_05b:0060c02": "他化生自在。於圓義亦應無失。經又六句。",
    "T46n1911_05b:0060c03": "不生生亦不可說。生生亦不可說。生不生",
    "T46n1911_05b:0060c04": "亦不可說。不生不生亦不可說。生亦不可",
    "T46n1911_05b:0060c05": "說。不生亦不可說。按此六句明無生門破",
    "T46n1911_05b:0060c06": "法遍。若破思議惑用前四句。若破不思議",
    "T46n1911_05b:0060c07": "惑用後二句。何者。思議惑雖多不出界內",
    "T46n1911_05b:0060c08": "外。界外惑附體生。故言不生生。界內惑是",
    "T46n1911_05b:0060c09": "枝末。故言生生。此惑紛綸並是所化之境。",
    "T46n1911_05b:0060c10": "為此境故施自在生。所化既不可得。何處",
    "T46n1911_05b:0060c11": "有能化。能所俱亡。是故不生生生生俱不可",
    "T46n1911_05b:0060c12": "說。若破思議解此解雖多。不出界內外。",
    "T46n1911_05b:0060c13": "界內解止遣分段故言生不生。界外解雙",
    "T46n1911_05b:0060c14": "遣分段變易故言不生不生。此解淺深故",
    "T46n1911_05b:0060c15": "有種種自行因果。理尚非一寧有種種。今",
    "T46n1911_05b:0060c16": "遍唾破故言生不生不可說。不生不生亦不",
    "T46n1911_05b:0060c17": "可說。若破不可思議惑者。秖是無明。無明",
    "T46n1911_05b:0060c18": "故生。生故無明。無明不可得。生亦不可得。今",
    "T46n1911_05b:0060c19": "皆唾破故言生不可得。若破不思議解者。",
    "T46n1911_05b:0060c20": "秖是圓解。圓解始終判出因果。理不遍圓",
    "T46n1911_05b:0060c21": "亦非始終。那有因果。今皆唾破故言不生",
    "T46n1911_05b:0060c22": "不可得。將彼經意釋無生門破法遍者。其",
    "T46n1911_05b:0060c23": "義分明。佛自釋六句。云何不生生不可說。不",
    "T46n1911_05b:0060c24": "生名為生故不可說。今解。不生者法性也。",
    "T46n1911_05b:0060c25": "生者無明也。二乘證不生猶受法性生。故",
    "T46n1911_05b:0060c26": "言不生名為生。依佛此旨知是界外附體",
    "T46n1911_05b:0060c27": "之惑。不生而名為生。生即顛倒。顛倒即不",
    "T46n1911_05b:0060c28": "顛倒。心行處滅言語道斷。故不可說。云何",
    "T46n1911_05b:0060c29": "生生不可說。生生故生。生生故不生。故不",
    "T46n1911_05b:0061a01": "可說。今解。生生故生者。即是大生生小生。",
    "T46n1911_05b:0061a02": "八相所遷有漏之法也。依佛此旨知是界內",
    "T46n1911_05b:0061a03": "有漏惑也。生生故不生者。因緣生法即空即",
    "T46n1911_05b:0061a04": "中。心行處滅言語道斷。故不可說也。云何",
    "T46n1911_05b:0061a05": "生不生不可說。生即名為生。生不自生故",
    "T46n1911_05b:0061a06": "不可說。今解。生即名為生者。乃是諸法不",
    "T46n1911_05b:0061a07": "生般若生也。生不自生者。此般若生不從",
    "T46n1911_05b:0061a08": "四句生。生不自生是初句耳。具言生不",
    "T46n1911_05b:0061a09": "他生。生不共生。生不無因生。又般若生時",
    "T46n1911_05b:0061a10": "世諦已死。無復有生而生三界者。為緣故",
    "T46n1911_05b:0061a11": "生非業生也。故言生不自生。若般若生。若",
    "T46n1911_05b:0061a12": "自在生。皆言語道斷故不可說也。據此意",
    "T46n1911_05b:0061a13": "知是界內之解也。云何不生不生不可說。以",
    "T46n1911_05b:0061a14": "修道得故。今解。修道得者。乃是極果所證。",
    "T46n1911_05b:0061a15": "尚非下十地所知。豈可言說。據此知是界",
    "T46n1911_05b:0061a16": "外之解也。經云。生亦不可說。以生無故。今",
    "T46n1911_05b:0061a17": "解。此破不思議惑。界內生生亦是生。界外不",
    "T46n1911_05b:0061a18": "生生亦是生。祇是無明之生生必託緣生。緣",
    "T46n1911_05b:0061a19": "生即空即中。心行處滅言語道斷。故不可說",
    "T46n1911_05b:0061a20": "也經云。不生不可說以有得故。今解。此破",
    "T46n1911_05b:0061a21": "不思議解。及界內之解。亦是修道得故。界",
    "T46n1911_05b:0061a22": "外之解。亦是修道得故。得即詣理。理絕心",
    "T46n1911_05b:0061a23": "口故不可說也。佛以六句破諸法解惑。皆",
    "T46n1911_05b:0061a24": "言不可說。彌顯無生門破法遍也。依佛藏",
    "T46n1911_05b:0061a25": "經前四句亦吹亦唾。後兩句結前吹唾耳。",
    "T46n1911_05b:0061a26": "此六句專論於唾也。又楞伽云。我從得",
    "T46n1911_05b:0061a27": "道夜至涅槃夜。不說一字。佛因二法作",
    "T46n1911_05b:0061a28": "如此說。謂緣自法及本住法。自法者。彼如來",
    "T46n1911_05b:0061a29": "所得我亦得之。無增無減離言說妄想文",
    "T46n1911_05b:0061b01": "字二趣。釋曰。緣自法是證聖真諦實性也。",
    "T46n1911_05b:0061b02": "離言說妄想者。不可思議也。離文字者離",
    "T46n1911_05b:0061b03": "假名也。離二趣者。離說所說想所想名所",
    "T46n1911_05b:0061b04": "名也。本住法者。謂古先聖道法界常住。如",
    "T46n1911_05b:0061b05": "道趣城道為人行。非行者作道。城由道",
    "T46n1911_05b:0061b06": "至。非至者作城。經曰。士夫見平坦道。即",
    "T46n1911_05b:0061b07": "隨入城受如意樂。我及先佛法界常住亦復",
    "T46n1911_05b:0061b08": "如是。是故二夜不說一字。當知二法決定",
    "T46n1911_05b:0061b09": "非口言分別所能變異。本法者如理也。自法",
    "T46n1911_05b:0061b10": "者證實此義與大經四不可說意同。生生",
    "T46n1911_05b:0061b11": "不可說者。本法不可說也。生隨順緣生。本",
    "T46n1911_05b:0061b12": "法不可說也。生不生不可說者。即自斷法",
    "T46n1911_05b:0061b13": "不可說也。不生生不可說者。即自智法不",
    "T46n1911_05b:0061b14": "可說也。不生不生不可說者。即是究竟自證",
    "T46n1911_05b:0061b15": "法不可說也。後二句一結生不可說。結本",
    "T46n1911_05b:0061b16": "法不可說也。一句結不生不可說。結自證",
    "T46n1911_05b:0061b17": "法不可說也。大經云。十因緣法為生作因。",
    "T46n1911_05b:0061b18": "亦可得說者。今解。此即無生門遍立之義。",
    "T46n1911_05b:0061b19": "亦如佛藏遍吹即成也。十因緣者。從無明",
    "T46n1911_05b:0061b20": "支乃至有支立諸法也。立有三義。一立眾",
    "T46n1911_05b:0061b21": "生。二立機緣。三立聲教。立眾生者。過去二",
    "T46n1911_05b:0061b22": "因現在五果。更互因緣。而立五陰假名眾生",
    "T46n1911_05b:0061b23": "也。立根機者。過去或修行析行體行漸行頓",
    "T46n1911_05b:0061b24": "行。以行為業無明潤之。致今五果於此陰",
    "T46n1911_05b:0061b25": "果更起本習。或起析愛取有。或起體愛取",
    "T46n1911_05b:0061b26": "有。或起漸愛取有。或起頓愛取有。取有起",
    "T46n1911_05b:0061b27": "故得為機緣也。立聲教者。析愛取有起故",
    "T46n1911_05b:0061b28": "感三藏教。是為生生不可說十因緣法。為",
    "T46n1911_05b:0061b29": "生生作因。亦可得說。說生生也。體愛取",
    "T46n1911_05b:0061c01": "有感於通教。是為生不生不可說十因緣法。",
    "T46n1911_05b:0061c02": "為生不生作因。亦可得說。說生不生也。",
    "T46n1911_05b:0061c03": "漸愛取有感於別教。是為不生生不可說十",
    "T46n1911_05b:0061c04": "因緣法。為不生生作因。亦可得說。說不",
    "T46n1911_05b:0061c05": "生生也。頓愛取有感於圓教。是為不生不",
    "T46n1911_05b:0061c06": "生不可說十因緣法。為不生不生作因。亦",
    "T46n1911_05b:0061c07": "可得說。說不生不生也。眾生若立。一切惑",
    "T46n1911_05b:0061c08": "法因果立。一切所化立。機教若立。一切解行",
    "T46n1911_05b:0061c09": "因果立。一切能化立。是為無生門一立一切",
    "T46n1911_05b:0061c10": "立。故大品云。若聞阿字門則解一切義。佛",
    "T46n1911_05b:0061c11": "藏云。一吹一切悉成。此之謂也。如地持四",
    "T46n1911_05b:0061c12": "種成熟。謂聲聞種性。緣覺種性。佛種性。菩",
    "T46n1911_05b:0061c13": "薩種性。無此四性以善趣熟之。佛種性即",
    "T46n1911_05b:0061c14": "此圓機。菩薩種性即此別機。彼文云。菩薩種",
    "T46n1911_05b:0061c15": "子有佛無佛堪能次第斷煩惱障及智障。豈",
    "T46n1911_05b:0061c16": "非別機。聲聞種性當開之。別異善根即三",
    "T46n1911_05b:0061c17": "藏機。退大取小種性即通機。彼四成熟即此",
    "T46n1911_05b:0061c18": "四種機緣義也。問。上六句是無生門一破一",
    "T46n1911_05b:0061c19": "切破。十因緣法是無生門一立一切立。上",
    "T46n1911_05b:0061c20": "四句是無生門亦破亦立。亦應有第四句非",
    "T46n1911_05b:0061c21": "破非立不。答。大經十九卷初云。十事功",
    "T46n1911_05b:0061c22": "德不可思議。聞者驚怪。非難非易非內",
    "T46n1911_05b:0061c23": "非外。非相非非相非方非圓。非尖非斜",
    "T46n1911_05b:0061c24": "等。即是第四句非破非立之文義。問。若無生",
    "T46n1911_05b:0061c25": "門攝一切法者。則無復諸門也。答。無生門",
    "T46n1911_05b:0061c26": "亦攝諸門。諸門亦攝無生門。欲依智德義",
    "T46n1911_05b:0061c27": "便故言無生門。此應四句。生門無生門亦",
    "T46n1911_05b:0061c28": "生亦無生門非生非無生門。一一門各有四",
    "T46n1911_05b:0061c29": "門。四四十六門。若依斷德義便。應有滅門",
    "T46n1911_05b:0062a01": "不滅門。亦滅亦不滅門。非滅非不滅門。一一",
    "T46n1911_05b:0062a02": "門各有四門。四四十六門。合三十二門。大經",
    "T46n1911_05b:0062a03": "舉十五日月光增正喻智德。十六日月光減",
    "T46n1911_05b:0062a04": "正喻斷德。月無增無減。約白論增約黑",
    "T46n1911_05b:0062a05": "論減。實相無智無斷。約照論智約寂論",
    "T46n1911_05b:0062a06": "斷。若無生門攝一切法高極。此竪攝一切",
    "T46n1911_05b:0062a07": "法也。若無生門攝諸法廣遍者。即無生門",
    "T46n1911_05b:0062a08": "橫攝一切法也。問。無生門門稱無生。其境",
    "T46n1911_05b:0062a09": "惑智斷等。悉應稱為無生。那忽言無生生",
    "T46n1911_05b:0062a10": "生生生自在故。答。此還助顯無生門。無生",
    "T46n1911_05b:0062a11": "忍發故言無生生。明其所化故言生生。明",
    "T46n1911_05b:0062a12": "其應用故言生自在。還是無生門。即唾故",
    "T46n1911_05b:0062a13": "言無生。即吹故言無生生等。彌顯無生門",
    "T46n1911_05b:0062a14": "攝法遍耳。約大經釋門義竟云云。○次明",
    "T46n1911_05b:0062a15": "破法遍者為三。一無生門從始至終。盡",
    "T46n1911_05b:0062a16": "其源底竪破法遍。二歷諸法門當門從始",
    "T46n1911_05b:0062a17": "至終。盡其源底橫破法遍。三橫竪不二",
    "T46n1911_05b:0062a18": "從始至終。盡其源底非橫非竪破法遍。",
    "T46n1911_05b:0062a19": "竪則論高橫則論廣。竪來入橫無橫而不",
    "T46n1911_05b:0062a20": "高。橫來入竪無竪而不廣。法華云。其車高",
    "T46n1911_05b:0062a21": "廣。橫竪不二則非橫非竪。故云。是法平等無",
    "T46n1911_05b:0062a22": "有高下。一無生門破法遍者。又為三。一從",
    "T46n1911_05b:0062a23": "假入空破法遍。二從空入假破法遍。三兩觀",
    "T46n1911_05b:0062a24": "為方便得入中道第一義諦破法遍。如此",
    "T46n1911_05b:0062a25": "三觀實在一心。法妙難解寄三以顯一耳。",
    "T46n1911_05b:0062a26": "大論云。三智實在一心。為向人說令易解",
    "T46n1911_05b:0062a27": "故分屬三人。華嚴亦有二意。宣說菩薩歷",
    "T46n1911_05b:0062a28": "劫修行。彼為鈍根也。初發心時便成正覺。",
    "T46n1911_05b:0062a29": "所有慧身不由他悟。彼是利根也。法華唯一",
    "T46n1911_05b:0062a30": "意。正直捨方便但說無上道。今欲借別",
    "T46n1911_05b:0062b01": "顯總舉次而論不次。故先三義解釋也。從",
    "T46n1911_05b:0062b02": "假入空破法遍。又為三。先從見假入空。次",
    "T46n1911_05b:0062b03": "從思假入空。後四門料簡。後見假入空",
    "T46n1911_05b:0062b04": "又為二。先明見假。次明空觀。見惑附體而",
    "T46n1911_05b:0062b05": "生還能障體。如炎依空而動亂於空。似夢",
    "T46n1911_05b:0062b06": "因眠夢昏於眠。夢若不息眠不得覺。此惑",
    "T46n1911_05b:0062b07": "不除體不得顯。然見則見理見實非惑。見",
    "T46n1911_05b:0062b08": "理時能斷此惑從解得名。名為見惑耳。見",
    "T46n1911_05b:0062b09": "惑有四。一單四見。二複四見。三具足四見。",
    "T46n1911_05b:0062b10": "四無言見。單四見者。執有執無執亦有亦",
    "T46n1911_05b:0062b11": "無執非有非無。於一有見復起利鈍。謂有",
    "T46n1911_05b:0062b12": "於我我與有俱。恒起我心與我相應。即是",
    "T46n1911_05b:0062b13": "我見。以計我故能生邊見。以我邊故破世",
    "T46n1911_05b:0062b14": "出世因果。即是邪見。執此為道望通涅槃。",
    "T46n1911_05b:0062b15": "名為戒取。謂此為實餘皆妄語不受餘見。",
    "T46n1911_05b:0062b16": "名為見取。是己法者愛。非己法故瞋。我",
    "T46n1911_05b:0062b17": "解他不解生慢不識有見中苦集為癡。猶",
    "T46n1911_05b:0062b18": "豫不決為疑。如是十使歷欲界四諦。苦下",
    "T46n1911_05b:0062b19": "具十。集下有七除身邊戒取。道下有八除",
    "T46n1911_05b:0062b20": "身邊。滅下有七除身邊戒取。合三十二使。",
    "T46n1911_05b:0062b21": "歷色界四諦有二十八。無色亦爾。例除一",
    "T46n1911_05b:0062b22": "瞋合有八十八使。餘三見亦各具八十八",
    "T46n1911_05b:0062b23": "使。若歷六十二見。見見各具八十八使倒浪",
    "T46n1911_05b:0062b24": "瀾漫不可稱數。邪網彌密障於體理。五十",
    "T46n1911_05b:0062b25": "校計經云。若眼見好色中有陰有集。見惡",
    "T46n1911_05b:0062b26": "色中有陰有集。見平平色中有陰有集。",
    "T46n1911_05b:0062b27": "乃至意緣法亦如是。一根有三。三中有六。",
    "T46n1911_05b:0062b28": "六根具三十六。三世合百八。歷六十二見八",
    "T46n1911_05b:0062b29": "十八使。各各百八。當知舉心動念浩然無",
    "T46n1911_05b:0062b30": "際。昏而且盲都無見覺云云。世講者。謂有",
    "T46n1911_05b:0062c01": "是見。無非是見。亦有亦無是見。非有非無",
    "T46n1911_05b:0062c02": "非是見。此語違經負心。經云。依止此諸見。",
    "T46n1911_05b:0062c03": "具足六十二。如汝解者。數則欠少。中論破",
    "T46n1911_05b:0062c04": "自他性。有是自性。對有說無無是他性。若",
    "T46n1911_05b:0062c05": "有若無皆是性。何意無非是見又此無既非",
    "T46n1911_05b:0062c06": "證理之無。寧得非見。諸外道本劫本見末劫",
    "T46n1911_05b:0062c07": "末見。介爾計謂是事實餘妄語。增見長非",
    "T46n1911_05b:0062c08": "吾我毒盛。捉頭拔髮構造生死。如長爪",
    "T46n1911_05b:0062c09": "雖不受一切法而受於不受。不識苦集。",
    "T46n1911_05b:0062c10": "佛以一責墮二負處。高著外道尚未免見。",
    "T46n1911_05b:0062c11": "云何底下謬謂為是。今判。此並屬單四見",
    "T46n1911_05b:0062c12": "攝也。複四見者。謂有有。有無。無有。無無。",
    "T46n1911_05b:0062c13": "亦有有無。亦無有無。非有有無。非無有無。",
    "T46n1911_05b:0062c14": "此是複四見。於一一見。具八十八使。若六",
    "T46n1911_05b:0062c15": "十二見。見見又具八十八使百八等。如上",
    "T46n1911_05b:0062c16": "說。具足四見者。有見具四者。謂有有。有",
    "T46n1911_05b:0062c17": "無。有亦有亦無。有非有非無。無具四者。無",
    "T46n1911_05b:0062c18": "有。無無。無亦有亦無。無非有非無。亦有",
    "T46n1911_05b:0062c19": "亦無具四者。亦有亦無有。亦有亦無無。亦",
    "T46n1911_05b:0062c20": "有亦無亦有亦無。亦有亦無非有非無。非有",
    "T46n1911_05b:0062c21": "非無具四者。非有非無有。非有非無無。非",
    "T46n1911_05b:0062c22": "有非無亦有亦無非有非無非有非無。是名",
    "T46n1911_05b:0062c23": "具足四見。一句具八十八使。如是六十二",
    "T46n1911_05b:0062c24": "見。見見具八十八使百八等。如前說絕言",
    "T46n1911_05b:0062c25": "見者。單四見外一絕言見。複四句外一絕言",
    "T46n1911_05b:0062c26": "見。具足四句外一絕言見。一一見皆起八十",
    "T46n1911_05b:0062c27": "八使六十二見百八等。如前說。如是等約",
    "T46n1911_05b:0062c28": "外道法生如是等見也。又約佛法生見",
    "T46n1911_05b:0062c29": "者。三藏四門生四見。通教四門生四見。別",
    "T46n1911_05b:0062c30": "教四門生四見。圓教四門生四見。又一種",
    "T46n1911_05b:0063a01": "四門外。各有絕言見。如是一一見中。各各",
    "T46n1911_05b:0063a02": "起八十八使六十二見百八等惑。如前說。復",
    "T46n1911_05b:0063a03": "次見惑非但隨解得名。亦當體受稱稱之",
    "T46n1911_05b:0063a04": "為假。假者虛妄顛倒名之假耳。例前亦應",
    "T46n1911_05b:0063a05": "言單四假複四假具足四假。一一各有絕",
    "T46n1911_05b:0063a06": "言之假。依於佛法復有十六假。一一如前",
    "T46n1911_05b:0063a07": "說又於一一假中。復有三假。謂因成假。相",
    "T46n1911_05b:0063a08": "續假。相待假。法塵對意根生一念心起。即",
    "T46n1911_05b:0063a09": "因成假。前念後念次第不斷。即相續假。待",
    "T46n1911_05b:0063a10": "餘無心知有此心。即相待假。上因成約外",
    "T46n1911_05b:0063a11": "塵內根。相續但約內根。相待竪待滅無之",
    "T46n1911_05b:0063a12": "無。又橫待三無為之無心也。開善云。因兼",
    "T46n1911_05b:0063a13": "二假或亦過之。明第三假起時因上兩假。",
    "T46n1911_05b:0063a14": "故言因兼。上假未除後假復起。故言過之。",
    "T46n1911_05b:0063a15": "此就心明三假也。又約色明三假。先世行",
    "T46n1911_05b:0063a16": "業託生父母得有此身。即因成假。從胎相",
    "T46n1911_05b:0063a17": "續迄乎皓首。即相續假。以身待不身。即相",
    "T46n1911_05b:0063a18": "待假。又約依報亦具三假。如四微成柱。時",
    "T46n1911_05b:0063a19": "節改變相續不斷。此柱待不柱。長短大小",
    "T46n1911_05b:0063a20": "等也。此是三藏經中隨事三假。委釋如論",
    "T46n1911_05b:0063a21": "師。但此名通用。不獨在小乘。大乘亦名三",
    "T46n1911_05b:0063a22": "假。附無明起如幻如化。但有名字實不",
    "T46n1911_05b:0063a23": "可得。鏡中能成之四微尚不可得。況所成",
    "T46n1911_05b:0063a24": "之幻柱。柱尚不可得。況歷時節相續以幻",
    "T46n1911_05b:0063a25": "化長短相待。寧復可得。舉易況難而明十",
    "T46n1911_05b:0063a26": "喻。即色是空非色滅空。即此義也。是名大",
    "T46n1911_05b:0063a27": "乘隨理三假。又釋論明三種有。相待有假名",
    "T46n1911_05b:0063a28": "有法有。相待有者。長因短有。短亦因長。此",
    "T46n1911_05b:0063a29": "彼亦爾。物東則以此為西。在西則東。一物",
    "T46n1911_05b:0063b01": "未異而有東西之別。有名無實是為相待",
    "T46n1911_05b:0063b02": "有。假名有者。如酪色香味觸四事因緣和合",
    "T46n1911_05b:0063b03": "故。假名為酪雖有不同因緣之有。雖無不",
    "T46n1911_05b:0063b04": "如兔角龜毛之無。但以因緣和合故有。假",
    "T46n1911_05b:0063b05": "名為酪。又如極微色香味觸故有毛分。毛",
    "T46n1911_05b:0063b06": "分故有毳。毳故有㲲。㲲故有衣。是為假名",
    "T46n1911_05b:0063b07": "有。法有者。即是色香味觸四微和合。故名法",
    "T46n1911_05b:0063b08": "有。論又云三假施設。與三假云何。答。別義",
    "T46n1911_05b:0063b09": "不論今通會之。法假施設如因成。受假施",
    "T46n1911_05b:0063b10": "設如相續。名假施設如相待。論云。五眾等",
    "T46n1911_05b:0063b11": "法是法波羅聶提。五眾和合故名眾生。如根",
    "T46n1911_05b:0063b12": "莖枝葉故有樹名。是受波羅聶提。用是名",
    "T46n1911_05b:0063b13": "字取二法相說是二種。是名波羅聶提。故",
    "T46n1911_05b:0063b14": "知三假義同也。瓔珞經亦有三假之文。大品",
    "T46n1911_05b:0063b15": "云。有緣思生無緣思不生。即因成意。大",
    "T46n1911_05b:0063b16": "經云。如讀誦法雖念念滅。亦能從一阿含",
    "T46n1911_05b:0063b17": "至一阿含。猶如飲食雖念念滅。亦能初飢",
    "T46n1911_05b:0063b18": "後飽。相續意也。淨名云。說法不相待一念",
    "T46n1911_05b:0063b19": "不住故。當知三假之名大小通用。非但小",
    "T46n1911_05b:0063b20": "乘名生死法以為見為假。如前說。大乘亦",
    "T46n1911_05b:0063b21": "名生死為見為假。所謂三藏四門生四見。",
    "T46n1911_05b:0063b22": "見見有三假六十二見百八煩惱等云云。通教",
    "T46n1911_05b:0063b23": "四門生四見。見見具三假六十二見百八煩",
    "T46n1911_05b:0063b24": "惱等。別教四門生四見。見見具三假六十二",
    "T46n1911_05b:0063b25": "見百八煩惱等。圓教四門生四見。見見具三",
    "T46n1911_05b:0063b26": "假六十二見百八煩惱等。如來教門示人無",
    "T46n1911_05b:0063b27": "諍法。消者成甘露。不消成毒藥。實語是虛",
    "T46n1911_05b:0063b28": "語生語見故。故於四門十六門起見起假",
    "T46n1911_05b:0063b29": "云云。二明破假觀者。即為三。一破假觀。二",
    "T46n1911_05b:0063c01": "明得失。三明位。觀又為四。一破單。二破",
    "T46n1911_05b:0063c02": "複。三破具。四破無言。破單為兩。初略後",
    "T46n1911_05b:0063c03": "廣。略者若一念心起於單四見中。必是一見。",
    "T46n1911_05b:0063c04": "見即三假虛妄無實。八十八使浩浩如前說。",
    "T46n1911_05b:0063c05": "諸惡彰露具如後說。應當體達颺依炎炎",
    "T46n1911_05b:0063c06": "依空空無所依。空尚無空。何處復有若炎",
    "T46n1911_05b:0063c07": "若颺。又如眠夢百千憂喜。本末雙寂畢竟清",
    "T46n1911_05b:0063c08": "淨。是名為止。又觀無明即法性不二不異。",
    "T46n1911_05b:0063c09": "法性本來清淨不起不滅。無明惑心亦復清",
    "T46n1911_05b:0063c10": "淨。誰起誰滅。若謂此心有起滅者。橫謂法",
    "T46n1911_05b:0063c11": "性有起滅耳。法性無起誰復生憂。法性無",
    "T46n1911_05b:0063c12": "滅誰復生喜。若無憂喜。誰復分別此是法",
    "T46n1911_05b:0063c13": "性此是無明。能觀所觀猶如虛空。如此觀時",
    "T46n1911_05b:0063c14": "畢竟清淨。是為從假入空觀。信行利根一聞",
    "T46n1911_05b:0063c15": "即悟。法行思已即能得解。其鈍根者非唯聞",
    "T46n1911_05b:0063c16": "思不悟更增眾失。故中論云。將來世中人",
    "T46n1911_05b:0063c17": "根轉鈍。造作諸惡。不知何因緣故說畢竟",
    "T46n1911_05b:0063c18": "空。是故廣作觀法說於中論。今亦如是為",
    "T46n1911_05b:0063c19": "鈍根故廣破。單複訖至無言說見。通用龍",
    "T46n1911_05b:0063c20": "樹四句破令盡淨。若一念心起即具三假。三",
    "T46n1911_05b:0063c21": "假如前說。當觀此一念。為從心自生心。",
    "T46n1911_05b:0063c22": "為對塵生心。為根塵共生心。為根塵離",
    "T46n1911_05b:0063c23": "生心。若心自生者。前念為根後念為識為",
    "T46n1911_05b:0063c24": "從根生心為從識生心。若根能生識。根",
    "T46n1911_05b:0063c25": "為有識故生識。根為無識故生識。根若有",
    "T46n1911_05b:0063c26": "識根識則並。又無能生所生。根若無識而",
    "T46n1911_05b:0063c27": "能生識。諸無識物不能生識。根既無識。",
    "T46n1911_05b:0063c28": "何能生識。根雖無識而有識性故能生識",
    "T46n1911_05b:0063c29": "者。此之識性是有是無。有已是識並在於根。",
    "T46n1911_05b:0064a01": "何謂為性。根無識性不能生識。又識性與",
    "T46n1911_05b:0064a02": "識為一為異。若一。性即是識。無能無所。",
    "T46n1911_05b:0064a03": "若異。還是他生非心自生。如是推求畢竟",
    "T46n1911_05b:0064a04": "知心不從自生。若言心不自生。塵來發心",
    "T46n1911_05b:0064a05": "故有心生。引經云有緣思生無緣思不生。",
    "T46n1911_05b:0064a06": "若爾。塵在意外來發內識。則心由他生。",
    "T46n1911_05b:0064a07": "今推此塵為是心故生心。為非心故生",
    "T46n1911_05b:0064a08": "心。塵若是心則不名塵。亦非意外則同",
    "T46n1911_05b:0064a09": "自生。又二心並則無能所。塵若非心那能",
    "T46n1911_05b:0064a10": "生心。如前破。若塵中有生性是故生心。此",
    "T46n1911_05b:0064a11": "性為有為無。性若是有。性與塵並亦無能",
    "T46n1911_05b:0064a12": "所。若無。無不能生。如是推求知心畢竟不",
    "T46n1911_05b:0064a13": "從塵生。若根塵合故有心生者。根塵各各",
    "T46n1911_05b:0064a14": "有心故合生心。各各無心故合生心。若各",
    "T46n1911_05b:0064a15": "各有合則兩心生。墮自他性中。若各各無合",
    "T46n1911_05b:0064a16": "時亦無。譬如鏡面各有像故合生像。各無",
    "T46n1911_05b:0064a17": "像故合生像。若各有像應有兩像。若各無",
    "T46n1911_05b:0064a18": "像合不能生。若鏡面合為一而生像者。今",
    "T46n1911_05b:0064a19": "實不合合則無像。若鏡面離故生像者。各",
    "T46n1911_05b:0064a20": "在一方則應有像。今實不爾。根塵離合亦",
    "T46n1911_05b:0064a21": "得如是。如是推求知心畢竟不從合生。又",
    "T46n1911_05b:0064a22": "根塵各有心性。合則心生者。當檢此性為",
    "T46n1911_05b:0064a23": "有為無。如前破云云。若根塵各離而有心",
    "T46n1911_05b:0064a24": "生者此是無因緣生。為有此離為無此",
    "T46n1911_05b:0064a25": "離。若有此離還從緣生。何謂為離若無此",
    "T46n1911_05b:0064a26": "離無何能生。若言此離有性性為有為無。",
    "T46n1911_05b:0064a27": "若性是有還從緣生。不名為離。若性是無",
    "T46n1911_05b:0064a28": "無何能生。如是推求知心畢竟不從離生。",
    "T46n1911_05b:0064a29": "中論云。諸法不自生。亦不從他生。不共不",
    "T46n1911_05b:0064b01": "無因。是故說無生。即此意也。若推因成假",
    "T46n1911_05b:0064b02": "四句求生不得。執性即薄。但有名字名為",
    "T46n1911_05b:0064b03": "心生。名不在內外中間。亦不常自有。是字",
    "T46n1911_05b:0064b04": "不住。不住有四句。亦不不住。不住無四",
    "T46n1911_05b:0064b05": "句。故無住之心。雖有心名字。名字即空。若",
    "T46n1911_05b:0064b06": "四句推性不見性。是世諦破性亦名性空。",
    "T46n1911_05b:0064b07": "若四句推名不見名。是真諦破假亦名相",
    "T46n1911_05b:0064b08": "空。性相俱空者是為總相從假入空觀也。故",
    "T46n1911_05b:0064b09": "中論曰。諸法不自生。如此用觀者與中",
    "T46n1911_05b:0064b10": "論意同也。若根檢不得心即是內空。塵檢",
    "T46n1911_05b:0064b11": "無心即是外空。根塵合檢不得即內外空。",
    "T46n1911_05b:0064b12": "離檢不得即是空空。四性檢不得即是性空。",
    "T46n1911_05b:0064b13": "四句檢不得即是相空。若就塵檢無十方",
    "T46n1911_05b:0064b14": "分即是大空。求最上所以不得。即是第",
    "T46n1911_05b:0064b15": "一義空。四句因緣不得即有為空。因有為",
    "T46n1911_05b:0064b16": "說無為。既不得有為亦不得無為。即無",
    "T46n1911_05b:0064b17": "為空。四句求心生元不得即無始空四句",
    "T46n1911_05b:0064b18": "求心滅不可得即散空。四句求心生滅不",
    "T46n1911_05b:0064b19": "可得。亦不得心不生不滅。即畢竟空。三",
    "T46n1911_05b:0064b20": "界無別法唯是一心作。今求心不可得。即",
    "T46n1911_05b:0064b21": "一切空。觀心無心觀空無空。即無所得",
    "T46n1911_05b:0064b22": "空。觀有見三假不可得。即有法空。觀無見",
    "T46n1911_05b:0064b23": "三假不可得。即無法空。觀亦有亦無見三",
    "T46n1911_05b:0064b24": "假不可得。即無法有法空。如此觀者即與",
    "T46n1911_05b:0064b25": "大品意同。是為十八種從假入空觀也。若",
    "T46n1911_05b:0064b26": "不悟者轉入相續假破之。何以故。雖因成",
    "T46n1911_05b:0064b27": "四破不得心生。今現見心。念念生滅相續",
    "T46n1911_05b:0064b28": "不斷。何謂不生。此之念念為當前念滅後",
    "T46n1911_05b:0064b29": "念生。為前念不滅後念生。為前念亦滅亦",
    "T46n1911_05b:0064c01": "不滅後念生。為前念非滅非不滅後念生。",
    "T46n1911_05b:0064c02": "若前念不滅後念生。此則念自生念。兩生相",
    "T46n1911_05b:0064c03": "並亦無能所。若前念有生性生於後念。此",
    "T46n1911_05b:0064c04": "性為有為無有則非性無則不生如前。若",
    "T46n1911_05b:0064c05": "前念滅後念生者。前不滅生名為自性。今由",
    "T46n1911_05b:0064c06": "滅生不滅望滅。豈非他性。他性滅中有生",
    "T46n1911_05b:0064c07": "故生無生故生。有生是生生滅相違。乃是生",
    "T46n1911_05b:0064c08": "生。何謂滅生。若滅無生無何能生。若滅有",
    "T46n1911_05b:0064c09": "生性性破如前。若前念亦滅亦不滅後念生",
    "T46n1911_05b:0064c10": "者。若滅已屬滅。若不滅已屬不滅。若不滅",
    "T46n1911_05b:0064c11": "合滅能生。即是共生。共生自相違。相違何能",
    "T46n1911_05b:0064c12": "生。又若各各有生。即有二過。各各無生合",
    "T46n1911_05b:0064c13": "亦不生。若滅不滅中有生性者。為有為無。",
    "T46n1911_05b:0064c14": "若性定有何謂滅不滅。若性定無亦何謂滅",
    "T46n1911_05b:0064c15": "不滅。此不免斷常之失還墮共過。若前念",
    "T46n1911_05b:0064c16": "非滅非不滅。而後念心生者為有此非滅",
    "T46n1911_05b:0064c17": "非不滅。為無此非滅非不滅。若有則非無",
    "T46n1911_05b:0064c18": "因。若無無因不能生。若無因有生性者。此",
    "T46n1911_05b:0064c19": "性即因。何謂無因。若無無不能生。如是四",
    "T46n1911_05b:0064c20": "句推相續假求心不得。無四性實執心即",
    "T46n1911_05b:0064c21": "薄。但有心名字。是字不住內外兩中間。亦",
    "T46n1911_05b:0064c22": "不常自有。相續無性即世諦破性。名為性",
    "T46n1911_05b:0064c23": "空相續無名即真諦破假。名為相空性相",
    "T46n1911_05b:0064c24": "俱空乃至作十八空如前說。是名從假以",
    "T46n1911_05b:0064c25": "入空觀。若不得入者。猶計有心待於無心。",
    "T46n1911_05b:0064c26": "相待惑起此與上異。因成取根塵兩法和合",
    "T46n1911_05b:0064c27": "為因成。相續竪取意根前後為相續。竪望",
    "T46n1911_05b:0064c28": "生滅此是別滅。別滅則狹。今相待假待於通",
    "T46n1911_05b:0064c29": "滅。此義則寬。通滅者。如三無為雖不併是",
    "T46n1911_05b:0065a01": "滅而得是無生。待虛空無生而說心生即",
    "T46n1911_05b:0065a02": "是相待假。上既不悟復因上惑共起此惑",
    "T46n1911_05b:0065a03": "故言因兼。上惑猶在復起此惑故言過之。",
    "T46n1911_05b:0065a04": "又因兼者。無生法塵待意根生。亦是因成。",
    "T46n1911_05b:0065a05": "因上假心來續相待。即是相續。故言因兼。",
    "T46n1911_05b:0065a06": "過之者。上兩假不於通滅起惑。今約通起",
    "T46n1911_05b:0065a07": "豈非過之。釋既異舊而借彼語示相待假",
    "T46n1911_05b:0065a08": "相耳。今檢此心為待無生心生。為待有",
    "T46n1911_05b:0065a09": "生心生。為待亦生亦無生而心生。為待非",
    "T46n1911_05b:0065a10": "生非不生而心生。若待無生而生心者。有",
    "T46n1911_05b:0065a11": "此無生無此無生。若有生可待還是待有。",
    "T46n1911_05b:0065a12": "何謂待無。有有相待即是自生。若無此無",
    "T46n1911_05b:0065a13": "生無何所待。若秖待此無無而生心者。一",
    "T46n1911_05b:0065a14": "切無無亦應生心。無望於有無即是他生",
    "T46n1911_05b:0065a15": "也。又無生雖無而有生性。待此性故而知",
    "T46n1911_05b:0065a16": "有心。此性為已生為未生。若已生。生即是",
    "T46n1911_05b:0065a17": "於生。何謂為性。性若未生。未生何能生。若",
    "T46n1911_05b:0065a18": "待生而心生者。生還待生長應待長。既無",
    "T46n1911_05b:0065a19": "此義。何得心生。若待生無生故有心生。如",
    "T46n1911_05b:0065a20": "待長短得有於長。此墮二過。各有。則二生",
    "T46n1911_05b:0065a21": "並。各無。全不可得如前。若待非生非無生",
    "T46n1911_05b:0065a22": "而有心生者。論云。從因緣生尚不可。何況",
    "T46n1911_05b:0065a23": "無因緣。又此無因為有為無。若有還是待",
    "T46n1911_05b:0065a24": "有。若無還是待無。何謂無因。若言有性性",
    "T46n1911_05b:0065a25": "為有為無。性若是有為生非生。若生已是",
    "T46n1911_05b:0065a26": "生何謂為性。若無生云何能生。如是四句",
    "T46n1911_05b:0065a27": "推相待假求心生不可得。執心即薄。不起",
    "T46n1911_05b:0065a28": "性實。但有名字。名字之生生則非生。是字不",
    "T46n1911_05b:0065a29": "在內外中間。亦不常自有。是字無所有。求",
    "T46n1911_05b:0065b01": "性不可得世諦破性。是名性空。求名不可",
    "T46n1911_05b:0065b02": "得真諦破假。是名相空。復次此性相中求",
    "T46n1911_05b:0065b03": "陰入界不可得。即是法空。性相中求人我知",
    "T46n1911_05b:0065b04": "見不可得。名眾生空。乃至作十八空如前",
    "T46n1911_05b:0065b05": "說。是名從假入空慧眼得開見第一義。非",
    "T46n1911_05b:0065b06": "但有見三假惑除。一切見惑無不清淨正智",
    "T46n1911_05b:0065b07": "現前。是名無生門通於止觀。亦是止觀成",
    "T46n1911_05b:0065b08": "無生門。若不悟者當善用止觀巧破見假。",
    "T46n1911_05b:0065b09": "信法迴轉成方便道伏於有見。無量煩惱悉",
    "T46n1911_05b:0065b10": "皆被伏。伏故名善有漏五陰也。以被伏故",
    "T46n1911_05b:0065b11": "有見不起。度入無見計中如後破。夫破見",
    "T46n1911_05b:0065b12": "之由聞思不定。若上根人聞觀於生知生",
    "T46n1911_05b:0065b13": "無生破執得悟。中根執輕成伏見方便善",
    "T46n1911_05b:0065b14": "有漏五陰。下根執重猶懷取著聞破生不",
    "T46n1911_05b:0065b15": "得生。謂無生是實。更起無生見。又當總別",
    "T46n1911_05b:0065b16": "破之。總破者如大品云。識無生尚不可得。",
    "T46n1911_05b:0065b17": "何況識生。又識生尚不可得。何況識無生。",
    "T46n1911_05b:0065b18": "生與無生俱不可得。楞伽經中又廣破無生",
    "T46n1911_05b:0065b19": "見。然無生之理非識所知。云何謂情捨有",
    "T46n1911_05b:0065b20": "緣無。如步屈蟲。又似獼猴。不應虛妄執",
    "T46n1911_05b:0065b21": "此見著。是為總破。別破者。行人用止觀破",
    "T46n1911_05b:0065b22": "因成三假不得性相。泯然入定不見內外",
    "T46n1911_05b:0065b23": "亦無前後。無相形待。寂然定住。或豁亡身",
    "T46n1911_05b:0065b24": "心一切都淨。便發此無心自謂得無生止",
    "T46n1911_05b:0065b25": "觀定慧已成。而起見著著此空想。諸佛不",
    "T46n1911_05b:0065b26": "化。何故不化。觀心推畫。發一分細定生一",
    "T46n1911_05b:0065b27": "分空解。此是空見法塵與心相應。何關無",
    "T46n1911_05b:0065b28": "生。釋論簡外道佛法二俱觀空。云何有異。",
    "T46n1911_05b:0065b29": "外道愛著觀空智慧。即是向者所發空塵謂",
    "T46n1911_05b:0065c01": "為涅槃。即有能觀者。能觀者便成身見。身",
    "T46n1911_05b:0065c02": "見故即有利鈍十使乃至八十八等。生死浩",
    "T46n1911_05b:0065c03": "然如前說。如是罪過。皆由空塵而起。障真",
    "T46n1911_05b:0065c04": "失道豈會涅槃。是名外道觀空。佛弟子觀",
    "T46n1911_05b:0065c05": "無生。若發空心空心生時即知是愛。何者。",
    "T46n1911_05b:0065c06": "生名愛法。愛法即是無明。無明生我見等八",
    "T46n1911_05b:0065c07": "十八使。一一皆具三假之惑。終不執謂是",
    "T46n1911_05b:0065c08": "真無生。云何三假。良由上來有見三假被伏",
    "T46n1911_05b:0065c09": "度入無見。無生法塵對意根。一念空心生。",
    "T46n1911_05b:0065c10": "即因成假。以生心滅故無生心生。是相續",
    "T46n1911_05b:0065c11": "假。豁爾無生待於有生。是相待假。當推此",
    "T46n1911_05b:0065c12": "無生心生。為意根生為法塵生。為合為離。",
    "T46n1911_05b:0065c13": "若意根生者。為根生為識生。若根生。為根",
    "T46n1911_05b:0065c14": "中有識故生識。為無識故生識。若根有",
    "T46n1911_05b:0065c15": "識。為是根為非根。識若是根。則無能所。",
    "T46n1911_05b:0065c16": "根若無識。何能生識。若根有生識之性。此",
    "T46n1911_05b:0065c17": "性為有為無。性若有者。識性與識為一為",
    "T46n1911_05b:0065c18": "異。若一。性即是識。若異。異何能生。自生中",
    "T46n1911_05b:0065c19": "檢心不可得。具如上說。若由塵起無生心",
    "T46n1911_05b:0065c20": "者。塵為有心為無心。若有心則無能所。",
    "T46n1911_05b:0065c21": "若無無不能生。又塵為一為異。一則無能",
    "T46n1911_05b:0065c22": "所。異則不能生。檢他心不可得。具如上說。",
    "T46n1911_05b:0065c23": "若根塵合有無生心生者。此有二過。如前",
    "T46n1911_05b:0065c24": "說云云。又離根離塵有無生心生者。從因",
    "T46n1911_05b:0065c25": "緣尚不可得。何況無因如前。當知無生之",
    "T46n1911_05b:0065c26": "心。不自不他不共不離。無四性。無四性",
    "T46n1911_05b:0065c27": "故名性空。性空即無心而言心者。但有名",
    "T46n1911_05b:0065c28": "字。名字不在內外是名相空。乃至十八空",
    "T46n1911_05b:0065c29": "如上說。是為從假入空見第一義。非但無",
    "T46n1911_05b:0066a01": "見假破上惑下障一切皆除。得正智慧。若未",
    "T46n1911_05b:0066a02": "去者。勤用止觀善巧修習。信法迴轉成方",
    "T46n1911_05b:0066a03": "便道。伏於苦集。所有陰界入等。八十八使皆",
    "T46n1911_05b:0066a04": "悉被伏。以被伏故名善有漏也。勤修力故",
    "T46n1911_05b:0066a05": "無見中假不復得起。度入有無假中如後",
    "T46n1911_05b:0066a06": "破云云。次破亦有亦無見三假者。行人善用",
    "T46n1911_05b:0066a07": "止觀伏無見惑。無假不起。或進一分定慧。",
    "T46n1911_05b:0066a08": "豁發亦有亦無與心相應。即便謂言若無心",
    "T46n1911_05b:0066a09": "者。誰知無生。無生是無。知即是有。發此心",
    "T46n1911_05b:0066a10": "時受是亦有亦無見。謂是事實堅著不可",
    "T46n1911_05b:0066a11": "捨不知過患。如長爪自謂有道。實是苦",
    "T46n1911_05b:0066a12": "集。不能識故。佛點示之即便得悟。發見",
    "T46n1911_05b:0066a13": "之人亦復如是。迷此見毒不識正真。若",
    "T46n1911_05b:0066a14": "聞指示執心颯解。云何指示。大品五受皆不",
    "T46n1911_05b:0066a15": "受。汝云何受是亦有亦無法塵。豈非受陰。",
    "T46n1911_05b:0066a16": "緣此像貌行用此法了別此法。四陰宛然。",
    "T46n1911_05b:0066a17": "如此受想皆名污穢。是見依色陰。又意根",
    "T46n1911_05b:0066a18": "受是亦有亦無法塵即是界。根塵相涉即是",
    "T46n1911_05b:0066a19": "入。是名苦也。又我能行能受能知此法假",
    "T46n1911_05b:0066a20": "名。即起我見。我見既生即有邊見。若撥因",
    "T46n1911_05b:0066a21": "果是邪見。計此為道是戒取。計為涅槃是",
    "T46n1911_05b:0066a22": "見取。違瞋順喜我解慢他。不識苦集即癡。",
    "T46n1911_05b:0066a23": "後當大疑。如是等十使。歷三界具八十八。",
    "T46n1911_05b:0066a24": "違於實道順於生死。悉於亦有亦無見心",
    "T46n1911_05b:0066a25": "中生。又此見心即備三假。例前可知。今破",
    "T46n1911_05b:0066a26": "此見三假者。還用四句。一一例前可解。如",
    "T46n1911_05b:0066a27": "是破已。三假四句陰入皆無實性。即是性",
    "T46n1911_05b:0066a28": "空。但有名字。名字即空。是名相空。性相既",
    "T46n1911_05b:0066a29": "空。乃至十八空如上說。即是入第一義正",
    "T46n1911_05b:0066b01": "智現前。若不入者善用悉檀。信法迴轉巧",
    "T46n1911_05b:0066b02": "修止觀。伏於諸見。令成方便善有漏法。亦",
    "T46n1911_05b:0066b03": "有亦無見雖伏不起。仍度入非有非無見",
    "T46n1911_05b:0066b04": "中。如後破。次破非有非無見者。上勤用方",
    "T46n1911_05b:0066b05": "便伏有無見。豁然更發離有無心。所以者",
    "T46n1911_05b:0066b06": "何。心若定有不可令無。心若定無不可令",
    "T46n1911_05b:0066b07": "有。云何乃謂亦有亦無。若不定有則非有。",
    "T46n1911_05b:0066b08": "若不定無則非無。非有者非生也。非無",
    "T46n1911_05b:0066b09": "者非滅也。出於有無之表是名中道。與中",
    "T46n1911_05b:0066b10": "論同。何以故。前有見是因緣生法。無見是即",
    "T46n1911_05b:0066b11": "空。亦有亦無是即假。今是即中。堅著此心",
    "T46n1911_05b:0066b12": "計以為實。是人能起無量過患。何以故。汝",
    "T46n1911_05b:0066b13": "謂此心為實者。乃以虛語為實語。生語",
    "T46n1911_05b:0066b14": "見故。故非真實。若真實者此心應是常樂",
    "T46n1911_05b:0066b15": "我淨。此心生滅故非常。受此心故非樂。不",
    "T46n1911_05b:0066b16": "自在故非我。污穢故非淨。我心生故是身",
    "T46n1911_05b:0066b17": "見。身見有無未免非有非無。如屈步蟲。是",
    "T46n1911_05b:0066b18": "名邊見。謂非有非無見以為中道通諸",
    "T46n1911_05b:0066b19": "生死。是愚癡論。非道非字謂是道字。是名",
    "T46n1911_05b:0066b20": "戒取。謂非有非無心為涅槃。具陰界入利",
    "T46n1911_05b:0066b21": "鈍等使。是名見取。謂非有非無以為正法。",
    "T46n1911_05b:0066b22": "乃破一切世間因果故名非有。破一切出",
    "T46n1911_05b:0066b23": "世間因果故名非無。破正見威儀尚不當",
    "T46n1911_05b:0066b24": "世間道理。云何能當出世道理。寧起我見",
    "T46n1911_05b:0066b25": "如須彌山。不惡取空不正為正。是名邪",
    "T46n1911_05b:0066b26": "見。若順歎則愛。違毀則瞋。不識此心毒草",
    "T46n1911_05b:0066b27": "藥王則癡。自擅陵他則慢。後當大疑。略過",
    "T46n1911_05b:0066b28": "有十。廣不可盡。如是等過皆從非有非無",
    "T46n1911_05b:0066b29": "見心中出。又一一過悉具三假。如前云云。若",
    "T46n1911_05b:0066c01": "破此見假。還用前四句止觀。逐而破之。",
    "T46n1911_05b:0066c02": "如前云云。復次點出諸見五陰者。是示其苦。",
    "T46n1911_05b:0066c03": "點出十使者。是示其集。用止觀破者。是",
    "T46n1911_05b:0066c04": "示其道。諸見若伏若無。是示其滅。夫一切",
    "T46n1911_05b:0066c05": "外道邪解。佛法僻計。無量過患。皆用四諦",
    "T46n1911_05b:0066c06": "破之。無不革凡成聖。如來初說阿含四",
    "T46n1911_05b:0066c07": "諦之力。尚能如此。何況大乘三種四諦。何",
    "T46n1911_05b:0066c08": "所不破耶。若非有非無見破者。一切諸惑亦",
    "T46n1911_05b:0066c09": "悉斷壞。發正智慧。是名從假入空見第",
    "T46n1911_05b:0066c10": "一義。若不入者。當用止觀信法迴轉。善巧",
    "T46n1911_05b:0066c11": "四隨方便修習。伏諸見惑執心即薄。住方",
    "T46n1911_05b:0066c12": "便道成善有漏法。此見不起度入無言說",
    "T46n1911_05b:0066c13": "中。如後破云云。所以節節說見過者。殷勤",
    "T46n1911_05b:0066c14": "行人。令於觀心善識毒草明解藥王。若",
    "T46n1911_05b:0066c15": "得此意。終不謬計也。章節雖煩番番不雜。",
    "T46n1911_05b:0066c16": "能了此者可與論道。兀然如盲若為識乳。",
    "T46n1911_05b:0066c17": "次破無言說見假者。若能如上破者。或進",
    "T46n1911_05b:0066c18": "發定慧豁然明靜。復起異解。謂適有此有",
    "T46n1911_05b:0066c19": "即有生死。四句皆假虛妄不實。理在言外",
    "T46n1911_05b:0066c20": "絕於四句。乃是無生。謂出四句實不出也。",
    "T46n1911_05b:0066c21": "略有三種四句外。一單。二複。三具足。若謂",
    "T46n1911_05b:0066c22": "理在言外者。乃是出單四句外。不出複見",
    "T46n1911_05b:0066c23": "第二句。亦不出具足見初句。故知見網蒙密",
    "T46n1911_05b:0066c24": "難可得出。法華云。魑魅魍魎處處皆有。複",
    "T46n1911_05b:0066c25": "具諸見一一皆有三假苦集。破假之觀皆如",
    "T46n1911_05b:0066c26": "上說。若人能於諸見修習道品。皆應節節",
    "T46n1911_05b:0066c27": "得悟。從假入空見第一義。若未得入者。",
    "T46n1911_05b:0066c28": "單複具足一切諸見悉皆被伏。成善有漏五",
    "T46n1911_05b:0066c29": "陰。見不得起或進發禪解。又復言出單複",
    "T46n1911_05b:0067a01": "具足四句之外。言語道斷心行處滅。泯然清",
    "T46n1911_05b:0067a02": "淨。即是無生絕言之道。如此計者還是不可",
    "T46n1911_05b:0067a03": "說絕言之見。何關正道。徒謂絕言言終不",
    "T46n1911_05b:0067a04": "絕。何以故。待不絕而論絕。絕還是待。待對",
    "T46n1911_05b:0067a05": "得起不應言絕。如避虛空豈有免理。又",
    "T46n1911_05b:0067a06": "竪破不絕者。心不絕故。無言見具起一切",
    "T46n1911_05b:0067a07": "生死因果。云何稱絕。上來節節皆有橫竪兩",
    "T46n1911_05b:0067a08": "破。於一有見是橫破。重累四見是竪破。因",
    "T46n1911_05b:0067a09": "戒假是橫破。相續假是竪破。相待假是亦橫",
    "T46n1911_05b:0067a10": "亦竪破。總破是非橫非竪破。大途秖是橫",
    "T46n1911_05b:0067a11": "破。今當竪破。汝執心是有。有即是生。汝是",
    "T46n1911_05b:0067a12": "何等生。為是五停總別念處煗頂忍世第一",
    "T46n1911_05b:0067a13": "生。為是苦忍真明生。為是重慮思惟生。為",
    "T46n1911_05b:0067a14": "是乾慧似道生。為是八人見諦生。為是神通",
    "T46n1911_05b:0067a15": "遊戲誓扶習氣生。為是三賢伏道似解生。為",
    "T46n1911_05b:0067a16": "是十聖真解生。為是鐵輪似道生。為是銅輪",
    "T46n1911_05b:0067a17": "真道生。為是遍法界自在生。用此諸生勘",
    "T46n1911_05b:0067a18": "汝執心。全無氣分。而言非見孰是見乎。若",
    "T46n1911_05b:0067a19": "計心是無生無即不生。汝是何等不生。為",
    "T46n1911_05b:0067a20": "是見不生。為是思不生。為習氣不生。為塵",
    "T46n1911_05b:0067a21": "沙不生。為無明不生。為業不生。為報不生。",
    "T46n1911_05b:0067a22": "為行不生。為理不生。世人云。不生不生即",
    "T46n1911_05b:0067a23": "是佛。秖道是法佛。今釋此語即是三佛。理",
    "T46n1911_05b:0067a24": "不生即法佛。無明不生即報佛。塵沙見思不",
    "T46n1911_05b:0067a25": "生即應佛。又無明不生即法佛。見思不生即",
    "T46n1911_05b:0067a26": "報佛。塵沙不生即應佛。又業行位不生即應",
    "T46n1911_05b:0067a27": "佛。智業不生即報佛。理不生即法佛。又應佛",
    "T46n1911_05b:0067a28": "從緣因生。報佛從了因生。法佛從正因",
    "T46n1911_05b:0067a29": "生。三佛生即無生。無生即三佛生。若聞阿字",
    "T46n1911_05b:0067b01": "門即解一切義。云何秖作一解耶。利钁斵",
    "T46n1911_05b:0067b02": "地徹至金剛。聞一不生遍解法界不生。將",
    "T46n1911_05b:0067b03": "諸不生勘汝執心。了無一分非見是何。有",
    "T46n1911_05b:0067b04": "人難中論云。不生不滅未會深理。何者。煩",
    "T46n1911_05b:0067b05": "惱是生法。三相遷謝是滅法。秖不此生滅",
    "T46n1911_05b:0067b06": "故言不生不滅。但是入空不見中意。中論",
    "T46n1911_05b:0067b07": "師解云。不生不滅者。不不生不不滅以顯",
    "T46n1911_05b:0067b08": "中道。此解扶中而傷文失義。何者。龍樹之",
    "T46n1911_05b:0067b09": "意兼通含別故言不生不滅。不生者不二",
    "T46n1911_05b:0067b10": "十五有之生。不三相遷滅之滅。能破二十種",
    "T46n1911_05b:0067b11": "身見。成須陀洹乃至無學。豈非兼申通意",
    "T46n1911_05b:0067b12": "亦兼三藏意。若生若滅皆屬於生。涅槃但空",
    "T46n1911_05b:0067b13": "唯屬寂滅。不此之生不此之滅。雙遮二邊。",
    "T46n1911_05b:0067b14": "豈非含別之意。若生滅是因緣所生法。即空",
    "T46n1911_05b:0067b15": "即假即中。即空故不生。即假故不滅。不生不",
    "T46n1911_05b:0067b16": "滅即是中道。按文解釋兼二含別顯中。四",
    "T46n1911_05b:0067b17": "義宛然。龍樹之巧以不生不滅一句。廣攝諸",
    "T46n1911_05b:0067b18": "法。乃會摩訶衍耳。若開脣動舌重吃鳳兮",
    "T46n1911_05b:0067b19": "之聲。抽筆染毫加於點淰之字。秖得一意",
    "T46n1911_05b:0067b20": "全失三門。懸疣附贅。雖欲補助還成漏失。",
    "T46n1911_05b:0067b21": "今解不生一句。何啻含於四義。且略出十不",
    "T46n1911_05b:0067b22": "生不不生意也。一者一切法可破可壞。一",
    "T46n1911_05b:0067b23": "切語可轉。非有非無。絕言離句無一法",
    "T46n1911_05b:0067b24": "入心。是一不生。不生亦不生。故名不不生。",
    "T46n1911_05b:0067b25": "雖情謂不生而實是生。如非想謂言無想",
    "T46n1911_05b:0067b26": "而成就細想。此乃邪見外道之不不生也。二",
    "T46n1911_05b:0067b27": "者犢子道人計我在第五不可說藏中。此是",
    "T46n1911_05b:0067b28": "一不生。不生亦不生故名不不生。若三藏二",
    "T46n1911_05b:0067b29": "乘斷三界見思。一不不見。一不不思。故名",
    "T46n1911_05b:0067c01": "不不生。而習氣猶生。若三藏佛正習俱盡名",
    "T46n1911_05b:0067c02": "不不生。一不不正一不不習。故言不不生。此",
    "T46n1911_05b:0067c03": "析法不不生。若通教體見本不生。體思本",
    "T46n1911_05b:0067c04": "不生。故言不不生。思益云。我於無生無作",
    "T46n1911_05b:0067c05": "而得作證。二乘雖體不見思而習氣猶生。",
    "T46n1911_05b:0067c06": "通教佛坐道場正習俱盡。亦是不不生。此",
    "T46n1911_05b:0067c07": "乃分段不不生耳。若別教人斷通別惑。一不",
    "T46n1911_05b:0067c08": "不通一不不別。名不不生。此一品一分二品",
    "T46n1911_05b:0067c09": "二分不不生耳。上分猶生。若別教佛上分盡",
    "T46n1911_05b:0067c10": "名不不生。此猶是方便權說不不生。若圓",
    "T46n1911_05b:0067c11": "人一不不通一不不別。名不不生。猶居因",
    "T46n1911_05b:0067c12": "地猶有上地行智報等生在。若妙覺智滿其",
    "T46n1911_05b:0067c13": "智更不生。無明究竟盡。惑更不生。行智報",
    "T46n1911_05b:0067c14": "等畢竟不不生。又真理極故一不不生。圓理",
    "T46n1911_05b:0067c15": "極故一不不生。又理本本不生。今亦不不生。",
    "T46n1911_05b:0067c16": "若作單不生語攝法亦盡。如前說。若作不",
    "T46n1911_05b:0067c17": "不生語攝法亦盡。汝作不生齊何處不生。",
    "T46n1911_05b:0067c18": "汝作不不生。復齊何處不不生。他尚不識",
    "T46n1911_05b:0067c19": "外道不不生。況識最後不不生。那得不愜",
    "T46n1911_05b:0067c20": "是見。當苦破之。竪破亦有亦無見非有非",
    "T46n1911_05b:0067c21": "無見。如上菩提心中釋名絕待中示其相",
    "T46n1911_05b:0067c22": "也。若謂心亦生亦不生者。為是何等亦生",
    "T46n1911_05b:0067c23": "亦不生。為是見不生而真生。為是思不生",
    "T46n1911_05b:0067c24": "而真生。為是習不生而真生。為是塵沙不",
    "T46n1911_05b:0067c25": "生通用生。為是無明不生中道生。為是內",
    "T46n1911_05b:0067c26": "業不生外業生。為是內報不生外報生。為",
    "T46n1911_05b:0067c27": "是小行不生大行生。為是偏理不生圓理",
    "T46n1911_05b:0067c28": "生。而言亦生亦不生。若非如此等亦生亦",
    "T46n1911_05b:0067c29": "不生。非見何謂。若言心非生非不生者。為",
    "T46n1911_05b:0068a01": "是何等非生非不生。為是析斷常非生非不",
    "T46n1911_05b:0068a02": "生為體斷常非生非不生。為是八地道觀",
    "T46n1911_05b:0068a03": "雙流非生非不生。為是初地破生死得涅",
    "T46n1911_05b:0068a04": "槃非生非不生。為是十地後果非生非不生。",
    "T46n1911_05b:0068a05": "為是初住雙遮二邊非生非不生。為是十",
    "T46n1911_05b:0068a06": "行增進中道非生非不生。為是十迴向非生",
    "T46n1911_05b:0068a07": "非不生。為是十地非生非不生。為是妙覺極",
    "T46n1911_05b:0068a08": "地非生非不生。既非此等非生非不生非見",
    "T46n1911_05b:0068a09": "是何。若絕言者。絕言甚多是何等絕言。單四",
    "T46n1911_05b:0068a10": "句外亦稱絕言。複外具外亦稱絕言。如婆",
    "T46n1911_05b:0068a11": "羅門受啞法者。亦是絕言。又長爪一切法不",
    "T46n1911_05b:0068a12": "受。亦是絕言。犢子云。世諦有我我在不可",
    "T46n1911_05b:0068a13": "說藏中。不可說亦是絕言。三藏入實證真亦",
    "T46n1911_05b:0068a14": "不可說。故身子云。吾聞解脫之中無有言",
    "T46n1911_05b:0068a15": "說。三藏解脫凡有四門入實。即有四種不可",
    "T46n1911_05b:0068a16": "說。通教三乘人同以無言說道斷煩惱。亦",
    "T46n1911_05b:0068a17": "有四門不可說。別教人觀常住理無言無說。",
    "T46n1911_05b:0068a18": "亦有四門不可說。圓教不可宣示。淨名杜",
    "T46n1911_05b:0068a19": "口文殊印之。此亦有四門不可說。不可說",
    "T46n1911_05b:0068a20": "眾多。汝所計不可說。為是何等。汝尚不及",
    "T46n1911_05b:0068a21": "犢子不可說。何況三藏四不可說。何以故。犢",
    "T46n1911_05b:0068a22": "子謂不可說為世諦。不計為涅槃。汝計為",
    "T46n1911_05b:0068a23": "實故知不及犢子。犢子尚是見汝寧非見。",
    "T46n1911_05b:0068a24": "為此見故廣起煩惱浩然。如前說。更重破",
    "T46n1911_05b:0068a25": "絕言者。汝謂絕言在四句外。今明十種四",
    "T46n1911_05b:0068a26": "句。汝之絕言在何等四句外。十種者。一往四",
    "T46n1911_05b:0068a27": "句。無窮四句。結位四句。襵牒四句。得悟四",
    "T46n1911_05b:0068a28": "句。攝屬四句。權實四句。開顯四句。失意四",
    "T46n1911_05b:0068a29": "句。得意四句。一往四句者。凡聖通途皆論四",
    "T46n1911_05b:0068b01": "句。此意可知。無窮四句者。四四瀾漫無貲。",
    "T46n1911_05b:0068b02": "如四十八番中示其相云云。結位四句者。分",
    "T46n1911_05b:0068b03": "齊四句剋定是非。如單複具足等住著不",
    "T46n1911_05b:0068b04": "亡。即凡夫四句。若無句義為句義。是聖人",
    "T46n1911_05b:0068b05": "四句。襵牒四句者。結凡夫四句牒為有句。",
    "T46n1911_05b:0068b06": "牒二乘為無句。牒菩薩為亦有亦無句。牒",
    "T46n1911_05b:0068b07": "佛為非有非無句。得悟四句者。隨句入處",
    "T46n1911_05b:0068b08": "即成悟入之門。四句即成四門。攝屬四句",
    "T46n1911_05b:0068b09": "者。隨諸句門悟入何法。以法分之屬諸法",
    "T46n1911_05b:0068b10": "門也。權實四句者。諸法四句之門。三四為",
    "T46n1911_05b:0068b11": "權一四為實也。開顯四句者。開一切四句",
    "T46n1911_05b:0068b12": "皆入一實四句。若入實四句皆不可說也。",
    "T46n1911_05b:0068b13": "佛教四句齊此。失意四句者。執佛四句而",
    "T46n1911_05b:0068b14": "起諍競。過同凡夫也。得意四句者。菩薩見",
    "T46n1911_05b:0068b15": "失意之過。作小大論申佛兩四句。破執遣",
    "T46n1911_05b:0068b16": "迷則有得意四句。作論之功息矣。若不愜",
    "T46n1911_05b:0068b17": "是絕言見者。前諸四句。汝出何等四句外。",
    "T46n1911_05b:0068b18": "而謂理在言外耶。前橫破四句。今竪破四",
    "T46n1911_05b:0068b19": "句之言外也。今世多有惡魔比丘。退戒還",
    "T46n1911_05b:0068b20": "家懼畏驅策。更越濟道士。復邀名利誇談",
    "T46n1911_05b:0068b21": "莊老。以佛法義偷安邪典。押高就下推尊",
    "T46n1911_05b:0068b22": "入卑。概令平等。以道可道非常道。名可",
    "T46n1911_05b:0068b23": "名非常名。均齊佛法不可說示。如蟲食",
    "T46n1911_05b:0068b24": "木偶得成字。檢校道理邪正懸絕。愚者所",
    "T46n1911_05b:0068b25": "信智者所蚩。何者。如前所說諸生諸不生",
    "T46n1911_05b:0068b26": "諸四句諸不可說。汝尚非單四句外不可說。",
    "T46n1911_05b:0068b27": "何況複外。何況具足外。何況犢子耶。尚非犢",
    "T46n1911_05b:0068b28": "子。何況三藏通別圓耶。諸法理本往望常名",
    "T46n1911_05b:0068b29": "常道。云何得齊。教相往望已不得齊。況以",
    "T46n1911_05b:0068c01": "苦集往檢過患彰露。云何得齊。況將道品",
    "T46n1911_05b:0068c02": "往望。云何得齊正法之要。本既不齊迹亦",
    "T46n1911_05b:0068c03": "不齊。佛迹世世是正天竺金輪剎利。莊老是",
    "T46n1911_05b:0068c04": "真丹邊地小國柱下書史。宋國漆園吏。此云",
    "T46n1911_05b:0068c05": "何齊。佛以三十二相八十種好。纏絡其身。莊",
    "T46n1911_05b:0068c06": "老身如凡流。凡流之形痤小醜篾。經云。閻浮",
    "T46n1911_05b:0068c07": "提人形狀如鬼。云何齊佛。佛說法時放光",
    "T46n1911_05b:0068c08": "動地。天人畢會叉手聽法。適機而說。梵響",
    "T46n1911_05b:0068c09": "如流辯不可盡。當於語下言不虛發聞皆",
    "T46n1911_05b:0068c10": "得道。老在周朝主上不知群下不識。不敢",
    "T46n1911_05b:0068c11": "出一言諫諍。不能化得一人。乘壞板車",
    "T46n1911_05b:0068c12": "出關西。竊說尹喜有何公灼。又漆園染毫",
    "T46n1911_05b:0068c13": "題簡句治改足。軋軋若抽。造內外篇以規",
    "T46n1911_05b:0068c14": "顯達。誰共同聞復誰得道。云何得齊。如是",
    "T46n1911_05b:0068c15": "不齊其義無量。倦不能說。云何以邪而干",
    "T46n1911_05b:0068c16": "於正。復次如來行時。帝釋在右梵王在左。",
    "T46n1911_05b:0068c17": "金剛前導四部後從飛空而行。老自御薄板",
    "T46n1911_05b:0068c18": "青牛車。向關西作田。莊為他所使看守漆",
    "T46n1911_05b:0068c19": "樹。如此舉動復云何齊。如來定為轉輪聖帝。",
    "T46n1911_05b:0068c20": "四海顒顒待神寶至。忽此榮位出家得佛。",
    "T46n1911_05b:0068c21": "老仕關東悋小吏之職。墾農關西惜數畝",
    "T46n1911_05b:0068c22": "之田。公私怱遽不能棄此。云何言齊。盲人",
    "T46n1911_05b:0068c23": "無眼信汝所說。有智慧者愍而怪之。是",
    "T46n1911_05b:0068c24": "故當知汝不可說。是絕言之見。三假具足",
    "T46n1911_05b:0068c25": "苦集成就。生死宛然。抱炬自燒甚可傷痛。",
    "T46n1911_05b:0068c26": "若破此見如前所說云云。復次外人或時用",
    "T46n1911_05b:0068c27": "道可道非常道為絕言。破中論不生不滅。",
    "T46n1911_05b:0068c28": "云是第四句。絕言出過四句。一往聞語謂",
    "T46n1911_05b:0068c29": "言出過。理則不然。言不生者見心不生。",
    "T46n1911_05b:0069a01": "既不生即不滅。故言不生不滅。絕言見心",
    "T46n1911_05b:0069a02": "生一切愛見疑慢。云何以生滅破他不生",
    "T46n1911_05b:0069a03": "不滅。愚癡戲論不應如此。又問。起不生不",
    "T46n1911_05b:0069a04": "滅見。此復云何。答。應有六句。絕言破不生",
    "T46n1911_05b:0069a05": "不滅。不生不滅破絕言。絕言修不生不滅。",
    "T46n1911_05b:0069a06": "不生不滅修絕言。絕言即不生不滅。不生不",
    "T46n1911_05b:0069a07": "滅即絕言云云。一切凡夫未階聖道。介爾起",
    "T46n1911_05b:0069a08": "計悉皆是見。以有見故三假苦集煩惱隨",
    "T46n1911_05b:0069a09": "從。魚王貝母眾使具足。結業蕪蔓生死浩然。",
    "T46n1911_05b:0069a10": "一人經歷尚無邊畔。何況多人。當知見惑大",
    "T46n1911_05b:0069a11": "可怖畏。勤用止觀而摧伏之。若起單見。",
    "T46n1911_05b:0069a12": "用止觀四句逐體破之若避單入複避複",
    "T46n1911_05b:0069a13": "入具。避具入絕言。無趣薳起。止觀逐之。",
    "T46n1911_05b:0069a14": "無遠不屆。常寂常照治之不休。如金剛刀",
    "T46n1911_05b:0069a15": "所擬皆斷。取悟為期。能如是觀雖不發",
    "T46n1911_05b:0069a16": "真。諸見被伏成方便五陰。若得入空眾見",
    "T46n1911_05b:0069a17": "消盡。故初果所破如竭四十里水。功夫甚",
    "T46n1911_05b:0069a18": "大。恐聞者生疑。略斷三結。餘殘不盡如一",
    "T46n1911_05b:0069a19": "渧水。思雖未盡見已無餘。從多為言亦得",
    "T46n1911_05b:0069a20": "明破法遍也。問。從假入空破無量見。下二",
    "T46n1911_05b:0069a21": "觀復何所破。答。入空之觀破見及思。束而",
    "T46n1911_05b:0069a22": "言之秖是破有。次觀所破秖是破無。中觀",
    "T46n1911_05b:0069a23": "所破雙非二邊正顯中道。故釋論云。有無",
    "T46n1911_05b:0069a24": "二見滅無餘。稽首佛所尊重法。故知諸見",
    "T46n1911_05b:0069a25": "縱橫尚不為第二觀所破。云何謬謂為真",
    "T46n1911_05b:0069a26": "法耶。問。束生死為有。束二乘為無。有見",
    "T46n1911_05b:0069a27": "縱橫無量。無亦應然。答。凡夫妄計觸處生",
    "T46n1911_05b:0069a28": "著。是故有多。二乘已斷見思無復橫計。唯",
    "T46n1911_05b:0069a29": "證於空。大乘破之。名為空見耳。二料簡得",
    "T46n1911_05b:0069b01": "失者。問。如此止觀隨逐諸見有何得失。",
    "T46n1911_05b:0069b02": "答。當四句料簡。一故惑不除新惑又生。二",
    "T46n1911_05b:0069b03": "故惑除新惑又生。三故惑不除新惑不生。四",
    "T46n1911_05b:0069b04": "故惑除新惑不生。一譬如服藥故病不差",
    "T46n1911_05b:0069b05": "藥更成病。二所治病差而藥作病。三病雖",
    "T46n1911_05b:0069b06": "不差藥不成妨。四故病既差藥亦隨歇。前",
    "T46n1911_05b:0069b07": "二種是外道得失相。後二種是佛弟子得失",
    "T46n1911_05b:0069b08": "相。所以者何。本用止觀治生死惑。而貪欲",
    "T46n1911_05b:0069b09": "之心都不休息。因此止觀。更發諸見破因",
    "T46n1911_05b:0069b10": "破果無所不為。是則故惑不除而新惑更",
    "T46n1911_05b:0069b11": "起也。二修止觀時貪求衣食。諸鈍煩惱息",
    "T46n1911_05b:0069b12": "而不起。忍耐寒苦刀割香塗不生憎愛。財",
    "T46n1911_05b:0069b13": "物得失其心平等。而執見之心甚可怖畏。如",
    "T46n1911_05b:0069b14": "渴馬護水搪揬破壞。撥無因果。是則故惑去",
    "T46n1911_05b:0069b15": "而新惑生。此兩屬外道。愛處生愛瞋處生",
    "T46n1911_05b:0069b16": "瞋。若學止觀墮如此者。同彼外道也。三",
    "T46n1911_05b:0069b17": "佛弟子修此止觀為方便道。深識見愛無",
    "T46n1911_05b:0069b18": "明因緣。介爾心起即知三假。止觀隨逐破性",
    "T46n1911_05b:0069b19": "破相。雖復貪瞋尚在而見著已虛。六十二",
    "T46n1911_05b:0069b20": "等被伏不起。是名故惑不除而新惑不生。",
    "T46n1911_05b:0069b21": "是為方便道中人也。四若能如此三假四觀",
    "T46n1911_05b:0069b22": "逐念檢責。體達虛妄性相俱空。豁然發真",
    "T46n1911_05b:0069b23": "即得見理。非唯故病永除新病不發。是為",
    "T46n1911_05b:0069b24": "入見諦道成聖人云云。三明破見位者。若",
    "T46n1911_05b:0069b25": "修此方法明識四諦。巧用觀慧諸見被伏",
    "T46n1911_05b:0069b26": "者。依三藏法是總別念處。正伏四倒四倒",
    "T46n1911_05b:0069b27": "不生煖即得發。成方便等位。進破諸見發",
    "T46n1911_05b:0069b28": "真成聖。即初果位也。若依通教伏見之位。",
    "T46n1911_05b:0069b29": "是乾慧地。若得理水沾心即成性地。若進",
    "T46n1911_05b:0069c01": "破見者。即是八人見地位也若依別教伏",
    "T46n1911_05b:0069c02": "見者。是鐵輪十信位。破見是銅輪十住位。",
    "T46n1911_05b:0069c03": "若依圓教伏見是五品弟子位。破見是六",
    "T46n1911_05b:0069c04": "根清淨位。斷伏名同觀智大異。三藏觀思議",
    "T46n1911_05b:0069c05": "真析法觀智伏斷。通教觀思議真體法觀智",
    "T46n1911_05b:0069c06": "伏斷。別教雖知中道次第觀智伏斷。圓教",
    "T46n1911_05b:0069c07": "即中一心觀智伏斷。不可聞名仍混其義。",
    "T46n1911_05b:0069c08": "問。若伏見假入賢位者。故惑雖未差新",
    "T46n1911_05b:0069c09": "惑不應生。那得修止觀時有諸見境發。",
    "T46n1911_05b:0069c10": "答。此發宿習。宿習之見還是故惑。如人服",
    "T46n1911_05b:0069c11": "藥藥擊宿病。宿病既動須臾自差。非是藥",
    "T46n1911_05b:0069c12": "為新病也。問。何不直明別圓入空破假位。",
    "T46n1911_05b:0069c13": "而明三藏通教等入空位為。答。上明修發",
    "T46n1911_05b:0069c14": "不修發十境交互等。欲示行人淺深法故。",
    "T46n1911_05b:0069c15": "敘諸位耳。又欲明半滿之位令行者識之",
    "T46n1911_05b:0069c16": "耳。又半字入空法。悉是別圓助道方便。又多",
    "T46n1911_05b:0069c17": "僕從而侍衛之。即其義也。又豈離方便而",
    "T46n1911_05b:0069c18": "別有真實。即此半字而是滿字。故云。二乘",
    "T46n1911_05b:0069c19": "若智若斷。即是菩薩無生法忍也。體假入空",
    "T46n1911_05b:0069c20": "結成止觀義者。諸見輪息一受不退。永寂",
    "T46n1911_05b:0069c21": "然名為止。達見無性性空相空。名為觀。見",
    "T46n1911_05b:0069c22": "真諦理名為不生。理既不生理亦不滅。是",
    "T46n1911_05b:0069c23": "為不生不滅名無生忍。又見惑不生名因",
    "T46n1911_05b:0069c24": "不生。不受三惡報生。名果不生。因果不生",
    "T46n1911_05b:0069c25": "亦復不滅。不生不滅名無生忍。是為無生門",
    "T46n1911_05b:0069c26": "通於止觀。亦是止觀成無生門。從假入空",
    "T46n1911_05b:0069c27": "破見惑遍竟。",
    "T46n1911_05b:0069c28": "摩訶止觀卷第五下"
}