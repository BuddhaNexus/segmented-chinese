{
    "T10n0279_054:0284a02": "大方廣佛華嚴經卷第五十四",
    "T10n0279_054:0284a04": "于闐國三藏實叉難陀奉　制譯",
    "T10n0279_054:0284a05": "離世間品第三十八之二",
    "T10n0279_054:0284a06": "「佛子！菩薩摩訶薩有十種大欣慰。何等為十？",
    "T10n0279_054:0284a07": "所謂：諸菩薩發如是心：『盡未來世所有諸佛",
    "T10n0279_054:0284a08": "出興于世，我當皆得隨逐承事令生歡喜。』",
    "T10n0279_054:0284a09": "如是思惟，心大欣慰。復作是念：『彼諸如來出",
    "T10n0279_054:0284a10": "興於世，我當悉以無上供具恭敬供養。』如是",
    "T10n0279_054:0284a11": "思惟，心大欣慰。復作是念：『我於諸佛所興供",
    "T10n0279_054:0284a12": "養時，彼諸如來必示誨我法，我悉以深心恭",
    "T10n0279_054:0284a13": "敬聽受、如說修行，於菩薩地必得已生、現生、",
    "T10n0279_054:0284a14": "當生。』如是思惟，心大欣慰。復作是念：『我當於",
    "T10n0279_054:0284a15": "不可說不可說劫行菩薩行，常與一切諸佛",
    "T10n0279_054:0284a16": "菩薩而得共俱。』如是思惟，心大欣慰。復作是",
    "T10n0279_054:0284a17": "念：『我於往昔未發無上大菩提心，有諸怖畏，",
    "T10n0279_054:0284a18": "所謂：不活畏、惡名畏、死畏、墮惡道畏、大眾威",
    "T10n0279_054:0284a19": "德畏。自一發心，悉皆遠離，不驚不恐，不畏不",
    "T10n0279_054:0284a20": "懼，不怯不怖，一切眾魔及諸外道所不能",
    "T10n0279_054:0284a21": "壞。』如是思惟，心大欣慰。復作是念：『我當令一",
    "T10n0279_054:0284a22": "切眾生成無上菩提；成菩提已，我當於彼佛",
    "T10n0279_054:0284a23": "所修菩薩行盡其形壽，以大信心興所應供",
    "T10n0279_054:0284a24": "佛諸供養具而為供養；及涅槃後，各起無量",
    "T10n0279_054:0284a25": "塔供養舍利，及受持守護所有遺法。』如是",
    "T10n0279_054:0284a26": "思惟，心大欣慰。又作是念：『十方所有一切世",
    "T10n0279_054:0284a27": "界，我當悉以無上莊嚴而莊嚴之，皆令具足",
    "T10n0279_054:0284a28": "種種奇妙平等清淨，復以種種大神通力住",
    "T10n0279_054:0284a29": "持震動，光明照曜普使周遍。』如是思惟，心",
    "T10n0279_054:0284b01": "大欣慰。復作是念：『我當斷一切眾生疑惑，淨",
    "T10n0279_054:0284b02": "一切眾生欲樂，啟一切眾生心意，滅一切眾",
    "T10n0279_054:0284b03": "生煩惱，閉一切眾生惡道門，開一切眾生善",
    "T10n0279_054:0284b04": "趣門，破一切眾生黑闇，與一切眾生光明，令",
    "T10n0279_054:0284b05": "一切眾生離眾魔業，使一切眾生至安隱處。』",
    "T10n0279_054:0284b06": "如是思惟，心大欣慰。菩薩摩訶薩復作是念：",
    "T10n0279_054:0284b07": "『諸佛如來如優曇華，難可值遇，於無量劫莫",
    "T10n0279_054:0284b08": "能一見。我當於未來世欲見如來則便得見，",
    "T10n0279_054:0284b09": "諸佛如來常不捨我，恒住我所，令我得見，為",
    "T10n0279_054:0284b10": "我說法無有斷絕；既聞法已，心意清淨，遠離",
    "T10n0279_054:0284b11": "諂曲，質直無偽，於念念中常見諸佛。』如是思",
    "T10n0279_054:0284b12": "惟，心大欣慰。復作是念：『我於未來當得成",
    "T10n0279_054:0284b13": "佛，以佛神力，於一切世界，為一切眾生各別",
    "T10n0279_054:0284b14": "示現成等正覺清淨無畏大師子吼，以本大",
    "T10n0279_054:0284b15": "願周遍法界，擊大法鼓，雨大法雨，作大法施，",
    "T10n0279_054:0284b16": "於無量劫常演正法，大悲所持身、語、意業無",
    "T10n0279_054:0284b17": "有疲厭。』如是思惟，心大欣慰。佛子！是為菩薩",
    "T10n0279_054:0284b18": "摩訶薩十種大欣慰。若諸菩薩安住此法，則",
    "T10n0279_054:0284b19": "得無上成正覺智慧大欣慰。「佛子！菩薩摩訶",
    "T10n0279_054:0284b20": "薩有十種深入佛法。何等為十？所謂：入過去",
    "T10n0279_054:0284b21": "世一切世界；入未來世一切世界；入現在世",
    "T10n0279_054:0284b22": "世界數、世界行、世界說、世界清淨；入一切世",
    "T10n0279_054:0284b23": "界種種性；入一切眾生種種業報；入一切菩",
    "T10n0279_054:0284b24": "薩種種行；知過去一切佛次第；知未來一",
    "T10n0279_054:0284b25": "切佛次第；知現在十方虛空法界等一切",
    "T10n0279_054:0284b26": "諸佛、國土眾會、說法調伏；知世間法、聲聞",
    "T10n0279_054:0284b27": "法、獨覺法、菩薩法、如來法，雖知諸法皆無",
    "T10n0279_054:0284b28": "分別而說種種法，悉入法界無所入故，如其",
    "T10n0279_054:0284b29": "法說無所取著。是為十。若諸菩薩安住此",
    "T10n0279_054:0284c01": "法，則得入於阿耨多羅三藐三菩提大智慧",
    "T10n0279_054:0284c02": "甚深性。「佛子！菩薩摩訶薩有十種依止，菩薩",
    "T10n0279_054:0284c03": "依此行菩薩行。何等為十？所謂：依止供養一",
    "T10n0279_054:0284c04": "切諸佛，行菩薩行；依止調伏一切眾生，行菩",
    "T10n0279_054:0284c05": "薩行；依止親近一切善友，行菩薩行；依止",
    "T10n0279_054:0284c06": "積集一切善根，行菩薩行；依止嚴淨一切佛",
    "T10n0279_054:0284c07": "土，行菩薩行；依止不捨一切眾生，行菩薩行；",
    "T10n0279_054:0284c08": "依止深入一切波羅蜜，行菩薩行；依止滿足",
    "T10n0279_054:0284c09": "一切菩薩願，行菩薩行；依止無量菩提心，",
    "T10n0279_054:0284c10": "行菩薩行；依止一切佛菩提，行菩薩行。是",
    "T10n0279_054:0284c11": "為十。菩薩依此行菩薩行。「佛子！菩薩摩訶",
    "T10n0279_054:0284c12": "薩有十種發無畏心。何等為十？所謂：滅一",
    "T10n0279_054:0284c13": "切障礙業，發無畏心；於佛滅後護持正法，",
    "T10n0279_054:0284c14": "發無畏心；降伏一切魔，發無畏心；不惜身",
    "T10n0279_054:0284c15": "命，發無畏心；摧破一切外道邪論，發無畏心；",
    "T10n0279_054:0284c16": "令一切眾生歡喜，發無畏心；令一切眾會皆",
    "T10n0279_054:0284c17": "悉歡喜，發無畏心；調伏一切天、龍、夜叉、乾闥",
    "T10n0279_054:0284c18": "婆、阿脩羅、迦樓羅、緊那羅、摩睺羅伽，發無畏",
    "T10n0279_054:0284c19": "心；離二乘地，入甚深法，發無畏心；於不可說",
    "T10n0279_054:0284c20": "不可說劫行菩薩行，心無疲厭，發無畏心。是",
    "T10n0279_054:0284c21": "為十。若諸菩薩安住此法，則得如來無上大",
    "T10n0279_054:0284c22": "智無所畏心。「佛子！菩薩摩訶薩發十種無疑",
    "T10n0279_054:0284c23": "心，於一切佛法心無疑惑。何等為十？所謂：",
    "T10n0279_054:0284c24": "菩薩摩訶薩發如是心：『我當以布施，攝一切",
    "T10n0279_054:0284c25": "眾生；以戒、忍、精進、禪定、智慧、慈、悲、喜、捨，攝一",
    "T10n0279_054:0284c26": "切眾生。』發此心時，決定無疑；若生疑心，無有",
    "T10n0279_054:0284c27": "是處。是為第一發無疑心。菩薩摩訶薩又作",
    "T10n0279_054:0284c28": "是念：『未來諸佛出興于世，我當一切承事",
    "T10n0279_054:0284c29": "供養。』發此心時，決定無疑；若生疑心，無有是",
    "T10n0279_054:0284c30": "處。是為第二發無疑心。菩薩摩訶薩又作是",
    "T10n0279_054:0285a01": "念：『我當以種種奇妙光明網，周遍莊嚴一切",
    "T10n0279_054:0285a02": "世界。』發此心時，決定無疑；若生疑心，無有是",
    "T10n0279_054:0285a03": "處。是為第三發無疑心。菩薩摩訶薩又作是",
    "T10n0279_054:0285a04": "念：『我當盡未來劫修菩薩行。無數、無量、無邊、",
    "T10n0279_054:0285a05": "無等、不可數、不可稱、不可思、不可量、不可說、不",
    "T10n0279_054:0285a06": "可說不可說，過諸算數，究竟法界、虛空界一",
    "T10n0279_054:0285a07": "切眾生，我當悉以無上教化調伏法而成熟",
    "T10n0279_054:0285a08": "之。』發此心時，決定無疑；若生疑心，無有是",
    "T10n0279_054:0285a09": "處。是為第四發無疑心。菩薩摩訶薩又作是",
    "T10n0279_054:0285a10": "念：『我當修菩薩行，滿大誓願，具一切智，安住",
    "T10n0279_054:0285a11": "其中。』發此心時，決定無疑；若生疑心，無有是",
    "T10n0279_054:0285a12": "處。是為第五發無疑心。菩薩摩訶薩又作是",
    "T10n0279_054:0285a13": "念：『我當普為一切世間行菩薩行，為一切法",
    "T10n0279_054:0285a14": "清淨光明，照明一切所有佛法。』發此心時，決",
    "T10n0279_054:0285a15": "定無疑；若生疑心，無有是處。是為第六發無",
    "T10n0279_054:0285a16": "疑心。菩薩摩訶薩又作是念：『我當知一切法",
    "T10n0279_054:0285a17": "皆是佛法，隨眾生心，為其演說，悉令開悟。』發",
    "T10n0279_054:0285a18": "此心時，決定無疑；若生疑心，無有是處。是為",
    "T10n0279_054:0285a19": "第七發無疑心。菩薩摩訶薩又作是念：『我當",
    "T10n0279_054:0285a20": "於一切法得無障礙門，知一切障礙不可得",
    "T10n0279_054:0285a21": "故；其心如是，無有疑惑，住真實性，乃至成於",
    "T10n0279_054:0285a22": "阿耨多羅三藐三菩提。』發此心時，決定無疑；",
    "T10n0279_054:0285a23": "若生疑心，無有是處。是為第八發無疑心。菩",
    "T10n0279_054:0285a24": "薩摩訶薩又作是念：『我當知一切法莫不皆",
    "T10n0279_054:0285a25": "是出世間法，遠離一切妄想顛倒，以一莊嚴",
    "T10n0279_054:0285a26": "而自莊嚴而無所莊嚴；於此自了，不由他悟。』",
    "T10n0279_054:0285a27": "發此心時，決定無疑；若生疑心，無有是處。是",
    "T10n0279_054:0285a28": "為第九發無疑心。菩薩摩訶薩又作是念：『我",
    "T10n0279_054:0285a29": "當於一切法成最正覺，離一切妄想顛倒故，",
    "T10n0279_054:0285b01": "得一念相應智故，若一若異不可得故，離一",
    "T10n0279_054:0285b02": "切數故，究竟無為故，離一切言說故，住不可",
    "T10n0279_054:0285b03": "說境界際故。』發此心時，決定無疑；若生疑心，",
    "T10n0279_054:0285b04": "無有是處。是為第十發無疑心。若諸菩薩安",
    "T10n0279_054:0285b05": "住此法，則於一切佛法心無所疑。「佛子！菩薩",
    "T10n0279_054:0285b06": "摩訶薩有十種不可思議。何等為十？所謂：一",
    "T10n0279_054:0285b07": "切善根，不可思議。一切誓願，不可思議。知一",
    "T10n0279_054:0285b08": "切法如幻，不可思議。發菩提心修菩薩行，善",
    "T10n0279_054:0285b09": "根不失，無所分別，不可思議。雖深入一切法，",
    "T10n0279_054:0285b10": "亦不取滅度，以一切願未成滿故，不可思議。",
    "T10n0279_054:0285b11": "修菩薩道而示現降神、入胎、誕生、出家、苦行、",
    "T10n0279_054:0285b12": "往詣道場、降伏眾魔、成最正覺、轉正法輪、",
    "T10n0279_054:0285b13": "入般涅槃，神變自在無有休息，不捨悲願救",
    "T10n0279_054:0285b14": "護眾生，不可思議。雖能示現如來十力神變",
    "T10n0279_054:0285b15": "自在，而亦不捨等法界心教化眾生，不可思",
    "T10n0279_054:0285b16": "議。知一切法無相是相，相是無相，無分別是",
    "T10n0279_054:0285b17": "分別，分別是無分別，非有是有，有是非有，無",
    "T10n0279_054:0285b18": "作是作，作是無作，非說是說，說是非說，不可",
    "T10n0279_054:0285b19": "思議。知心與菩提等，知菩提與心等，心及菩",
    "T10n0279_054:0285b20": "提與眾生等，亦不生心顛倒、想顛倒、見顛",
    "T10n0279_054:0285b21": "倒，不可思議。於念念中入滅盡定，盡一切",
    "T10n0279_054:0285b22": "漏而不證實際，亦不盡有漏善根；雖知一切",
    "T10n0279_054:0285b23": "法無漏，而知漏盡，亦知漏滅；雖知佛法即世",
    "T10n0279_054:0285b24": "間法，世間法即佛法，而不於佛法中分別世",
    "T10n0279_054:0285b25": "間法，不於世間法中分別佛法；一切諸法悉",
    "T10n0279_054:0285b26": "入法界，無所入故；知一切法皆無二，無變易",
    "T10n0279_054:0285b27": "故；是為第十不可思議。佛子！是為菩薩摩訶",
    "T10n0279_054:0285b28": "薩十種不可思議。若諸菩薩安住其中，則得",
    "T10n0279_054:0285b29": "一切諸佛無上不可思議法。「佛子！菩薩摩訶",
    "T10n0279_054:0285c01": "薩有十種巧密語。何等為十？所謂：於一切佛",
    "T10n0279_054:0285c02": "經中，巧密語；於一切受生處，巧密語；於一切",
    "T10n0279_054:0285c03": "菩薩神通變現、成等正覺，巧密語；於一切眾",
    "T10n0279_054:0285c04": "生業報，巧密語；於一切眾生所起染淨，巧密",
    "T10n0279_054:0285c05": "語；於一切法究竟無障礙門，巧密語；於一切",
    "T10n0279_054:0285c06": "虛空界，一一方處悉有世界或成或壞，間無",
    "T10n0279_054:0285c07": "空處，巧密語；於一切法界、一切十方，乃至微",
    "T10n0279_054:0285c08": "細處，悉有如來示現初生，乃至成佛、入般涅",
    "T10n0279_054:0285c09": "槃，充滿法界悉分別見，巧密語；見一切眾生",
    "T10n0279_054:0285c10": "平等涅槃無變易故，而不捨大願，以一切智",
    "T10n0279_054:0285c11": "願未得圓滿令滿足故，巧密語；雖知一切法",
    "T10n0279_054:0285c12": "不由他悟，而不捨離諸善知識，於如來所轉",
    "T10n0279_054:0285c13": "加尊敬，與善知識和合無二，於諸善根修",
    "T10n0279_054:0285c14": "集種植，迴向安住，同一所作，同一體性，同",
    "T10n0279_054:0285c15": "一出離，同一成就，巧密語。是為十。若諸菩薩",
    "T10n0279_054:0285c16": "安住其中，則得如來無上善巧微密語。「佛子！",
    "T10n0279_054:0285c17": "菩薩摩訶薩有十種巧分別智。何等為十？所",
    "T10n0279_054:0285c18": "謂：入一切剎巧分別智；入一切眾生處巧分",
    "T10n0279_054:0285c19": "別智；入一切眾生心行巧分別智；入一切眾",
    "T10n0279_054:0285c20": "生根巧分別智；入一切眾生業報巧分別智；",
    "T10n0279_054:0285c21": "入一切聲聞行巧分別智；入一切獨覺行巧",
    "T10n0279_054:0285c22": "分別智；入一切菩薩行巧分別智；入一切世",
    "T10n0279_054:0285c23": "間法巧分別智；入一切佛法巧分別智。是為",
    "T10n0279_054:0285c24": "十。若諸菩薩安住其中，則得一切諸佛無上",
    "T10n0279_054:0285c25": "善巧分別諸法智。「佛子！菩薩摩訶薩有十種",
    "T10n0279_054:0285c26": "入三昧。何等為十？所謂：於一切世界入三昧；",
    "T10n0279_054:0285c27": "於一切眾生身入三昧；於一切法入三昧；見",
    "T10n0279_054:0285c28": "一切佛入三昧；住一切劫入三昧；從三昧起",
    "T10n0279_054:0285c29": "現不思議身入三昧；於一切佛身入三昧；覺",
    "T10n0279_054:0286a01": "悟一切眾生平等入三昧；一念中入一切菩",
    "T10n0279_054:0286a02": "薩三昧智入三昧；一念中以無礙智成就一",
    "T10n0279_054:0286a03": "切諸菩薩行願無有休息入三昧。是為十。若",
    "T10n0279_054:0286a04": "諸菩薩安住其中，則得一切諸佛無上善巧",
    "T10n0279_054:0286a05": "三昧法。「佛子！菩薩摩訶薩有十種遍入。何等",
    "T10n0279_054:0286a06": "為十？所謂：眾生遍入；國土遍入；世間種種相",
    "T10n0279_054:0286a07": "遍入；火災遍入；水災遍入；佛遍入；莊嚴遍",
    "T10n0279_054:0286a08": "入；如來無邊功德身遍入；一切種種說法遍",
    "T10n0279_054:0286a09": "入；一切如來種種供養遍入。是為十。若諸",
    "T10n0279_054:0286a10": "菩薩安住其中，則得如來無上大智遍入法。",
    "T10n0279_054:0286a11": "「佛子！菩薩摩訶薩有十種解脫門。何等為十？",
    "T10n0279_054:0286a12": "所謂：一身周遍一切世界解脫門；於一切世",
    "T10n0279_054:0286a13": "界示現無量種種色相解脫門；以一切世界",
    "T10n0279_054:0286a14": "入一佛剎解脫門；普加持一切眾生界解脫",
    "T10n0279_054:0286a15": "門；以一切佛莊嚴身充滿一切世界解脫門；",
    "T10n0279_054:0286a16": "於自身中見一切世界解脫門；一念中往一",
    "T10n0279_054:0286a17": "切世界解脫門；於一世界示現一切如來出",
    "T10n0279_054:0286a18": "世解脫門；一身充滿一切法界解脫門；一念",
    "T10n0279_054:0286a19": "中示現一切佛遊戲神通解脫門。是為十。若",
    "T10n0279_054:0286a20": "諸菩薩安住其中，則得如來無上解脫門。「佛",
    "T10n0279_054:0286a21": "子！菩薩摩訶薩有十種神通。何等為十？所謂：",
    "T10n0279_054:0286a22": "憶念宿命方便智通；天耳無礙方便智通；知",
    "T10n0279_054:0286a23": "他眾生不思議心行方便智通；天眼觀察無",
    "T10n0279_054:0286a24": "有障礙方便智通；隨眾生心現不思議大神",
    "T10n0279_054:0286a25": "通力方便智通；一身普現無量世界方便智",
    "T10n0279_054:0286a26": "通；一念遍入不可說不可說世界方便智通；",
    "T10n0279_054:0286a27": "出生無量莊嚴具，莊嚴不思議世界方便智",
    "T10n0279_054:0286a28": "通；示現不可說變化身方便智通；隨不思議",
    "T10n0279_054:0286a29": "眾生心，於不可說世界現成阿耨多羅三藐",
    "T10n0279_054:0286b01": "三菩提方便智通。是為十。若諸菩薩安住其",
    "T10n0279_054:0286b02": "中，則得如來無上大善巧神通，為一切眾生",
    "T10n0279_054:0286b03": "種種示現，令其修學。「佛子！菩薩摩訶薩有十",
    "T10n0279_054:0286b04": "種明。何等為十？所謂：知一切眾生業報，善巧",
    "T10n0279_054:0286b05": "智明。知一切眾生境界，寂滅清淨，無諸戲論，",
    "T10n0279_054:0286b06": "善巧智明。知一切眾生種種所緣唯是一相",
    "T10n0279_054:0286b07": "悉不可得，一切諸法皆如金剛，善巧智明。能",
    "T10n0279_054:0286b08": "以無量微妙音聲，普聞十方一切世界，善巧",
    "T10n0279_054:0286b09": "智明。普壞一切心所染著，善巧智明。能以方",
    "T10n0279_054:0286b10": "便示現受生或不受生，善巧智明。捨離一切",
    "T10n0279_054:0286b11": "想、受境界，善巧智明。知一切法非相、非無相，",
    "T10n0279_054:0286b12": "一性無性，無所分別，而能了知種種諸法，於",
    "T10n0279_054:0286b13": "無量劫分別演說，住於法界，成阿耨多羅三",
    "T10n0279_054:0286b14": "藐三菩提，善巧智明。菩薩摩訶薩知一切眾",
    "T10n0279_054:0286b15": "生生本無有生，了達受生不可得故，而知因、",
    "T10n0279_054:0286b16": "知緣、知事、知境界、知行、知生、知滅、知言說、",
    "T10n0279_054:0286b17": "知迷惑、知離迷惑、知顛倒、知離顛倒、知雜染、",
    "T10n0279_054:0286b18": "知清淨、知生死、知涅槃、知可得、知不可得、",
    "T10n0279_054:0286b19": "知執著、知無執著、知住、知動、知去、知還、知起、",
    "T10n0279_054:0286b20": "知不起、知失壞、知出離、知成熟、知諸根、知",
    "T10n0279_054:0286b21": "調伏，隨其所應種種教化，未曾忘失菩薩所",
    "T10n0279_054:0286b22": "行。何以故？菩薩但為利益眾生故，發阿耨多",
    "T10n0279_054:0286b23": "羅三藐三菩提心，無餘所為。是故，菩薩常化",
    "T10n0279_054:0286b24": "眾生，身無疲倦，不違一切世間所作。是名：緣",
    "T10n0279_054:0286b25": "起善巧智明。菩薩摩訶薩於佛無著，不起著",
    "T10n0279_054:0286b26": "心；於法無著，不起著心；於剎無著，不起著",
    "T10n0279_054:0286b27": "心；於眾生無著，不起著心；不見有眾生而行",
    "T10n0279_054:0286b28": "教化調伏說法，然亦不捨菩薩諸行，大悲大",
    "T10n0279_054:0286b29": "願，見佛聞法，隨順修行，依於如來種諸善",
    "T10n0279_054:0286c01": "根，恭敬供養無有休息，能以神力震動十",
    "T10n0279_054:0286c02": "方無量世界，其心廣大等法界故，知種種說",
    "T10n0279_054:0286c03": "法，知眾生數，知眾生差別，知苦生，知苦滅，",
    "T10n0279_054:0286c04": "知一切行皆如影像，行菩薩行，永斷一切受",
    "T10n0279_054:0286c05": "生根本，但為救護一切眾生，行菩薩行而無",
    "T10n0279_054:0286c06": "所行，隨順一切諸佛種性，發如大山王心，知",
    "T10n0279_054:0286c07": "一切虛妄顛倒，入一切種智門，智慧廣大不",
    "T10n0279_054:0286c08": "可傾動，當成正覺，於生死海平等濟渡一",
    "T10n0279_054:0286c09": "切眾生，善巧智明。是為十。若諸菩薩安住其",
    "T10n0279_054:0286c10": "中，則得如來無上大善巧智明。「佛子！菩薩摩",
    "T10n0279_054:0286c11": "訶薩有十種解脫。何等為十？所謂：煩惱解脫；",
    "T10n0279_054:0286c12": "邪見解脫；諸取解脫；蘊、界、處解脫；超二乘解",
    "T10n0279_054:0286c13": "脫；無生法忍解脫；於一切世間、一切剎、一切",
    "T10n0279_054:0286c14": "眾生、一切法離著解脫；無邊住解脫；發起一",
    "T10n0279_054:0286c15": "切菩薩行入如來無分別地解脫；於一念中",
    "T10n0279_054:0286c16": "悉能了知一切三世解脫。是為十。若諸菩薩",
    "T10n0279_054:0286c17": "安住此法，則能施作無上佛事，教化成熟一",
    "T10n0279_054:0286c18": "切眾生。「佛子！菩薩摩訶薩有十種園林。何等",
    "T10n0279_054:0286c19": "為十？所謂：生死是菩薩園林，無厭捨故；教化",
    "T10n0279_054:0286c20": "眾生是菩薩園林，不疲倦故；住一切劫是菩",
    "T10n0279_054:0286c21": "薩園林，攝諸大行故；清淨世界是菩薩園林，",
    "T10n0279_054:0286c22": "自所止住故；一切魔宮殿是菩薩園林，降伏",
    "T10n0279_054:0286c23": "彼眾故；思惟所聞法是菩薩園林，如理觀察",
    "T10n0279_054:0286c24": "故；六波羅蜜、四攝事、三十七菩提分法是菩",
    "T10n0279_054:0286c25": "薩園林，紹繼慈父境界故；十力、四無所畏、十",
    "T10n0279_054:0286c26": "八不共乃至一切佛法是菩薩園林，不念餘",
    "T10n0279_054:0286c27": "法故；示現一切菩薩威力自在神通是菩薩",
    "T10n0279_054:0286c28": "園林，以大神力轉正法輪調伏眾生無休息",
    "T10n0279_054:0286c29": "故；一念於一切處為一切眾生示成正覺是",
    "T10n0279_054:0287a01": "菩薩園林，法身周遍盡虛空一切世界故。是",
    "T10n0279_054:0287a02": "為十。若諸菩薩安住此法，則得如來無上離",
    "T10n0279_054:0287a03": "憂惱、大安樂行。「佛子！菩薩摩訶薩有十種宮",
    "T10n0279_054:0287a04": "殿。何等為十？所謂：菩提心是菩薩宮殿，恒不",
    "T10n0279_054:0287a05": "忘失故；十善業道福德智慧是菩薩宮殿，教",
    "T10n0279_054:0287a06": "化欲界眾生故；四梵住禪定是菩薩宮殿，教",
    "T10n0279_054:0287a07": "化色界眾生故；生淨居天是菩薩宮殿，一切",
    "T10n0279_054:0287a08": "煩惱不染故；生無色界是菩薩宮殿，令諸眾",
    "T10n0279_054:0287a09": "生離難處故；生雜染世界是菩薩宮殿，令一",
    "T10n0279_054:0287a10": "切眾生斷煩惱故；現處內宮妻子、眷屬是菩",
    "T10n0279_054:0287a11": "薩宮殿，成就往昔同行眾生故；現居輪王、護",
    "T10n0279_054:0287a12": "世、釋、梵是菩薩宮殿，為調伏自在心眾生故；",
    "T10n0279_054:0287a13": "住一切菩薩行遊戲神通皆得自在是菩薩",
    "T10n0279_054:0287a14": "宮殿，善遊戲諸禪解脫三昧智慧故；一切佛",
    "T10n0279_054:0287a15": "所受無上自在、一切智王灌頂記是菩薩宮",
    "T10n0279_054:0287a16": "殿，住十力莊嚴作一切法王自在事故。是為",
    "T10n0279_054:0287a17": "十。若諸菩薩安住其中，則得法灌頂，於一切",
    "T10n0279_054:0287a18": "世間神力自在。「佛子！菩薩摩訶薩有十種",
    "T10n0279_054:0287a19": "所樂。何等為十？所謂：樂正念，心不散亂故；樂",
    "T10n0279_054:0287a20": "智慧，分別諸法故；樂往詣一切佛所，聽法無",
    "T10n0279_054:0287a21": "厭故；樂諸佛，充滿十方無邊際故；樂菩薩，自",
    "T10n0279_054:0287a22": "在為諸眾生以無量門而現身故；樂諸三昧",
    "T10n0279_054:0287a23": "門，於一三昧門入一切三昧門故；樂陀羅尼，",
    "T10n0279_054:0287a24": "持法不忘轉授眾生故；樂無礙辯才，於一文",
    "T10n0279_054:0287a25": "一句經不可說劫分別演說無窮盡故；樂成",
    "T10n0279_054:0287a26": "正覺，為一切眾生以無量門示現於身成正",
    "T10n0279_054:0287a27": "覺故；樂轉法輪，摧滅一切異道法故。是為十。",
    "T10n0279_054:0287a28": "若諸菩薩安住此法，則得一切諸佛如來無",
    "T10n0279_054:0287a29": "上法樂。「佛子！菩薩摩訶薩有十種莊嚴。何等",
    "T10n0279_054:0287b01": "為十？所謂：力莊嚴，不可壞故；無畏莊嚴，無能",
    "T10n0279_054:0287b02": "伏故；義莊嚴，說不可說義無窮盡故；法莊嚴，",
    "T10n0279_054:0287b03": "八萬四千法聚觀察演說無忘失故；願莊嚴，",
    "T10n0279_054:0287b04": "一切菩薩所發弘誓無退轉故；行莊嚴，修普",
    "T10n0279_054:0287b05": "賢行而出離故；剎莊嚴，以一切剎作一剎",
    "T10n0279_054:0287b06": "故；普音莊嚴，周遍一切諸佛世界雨法雨故；",
    "T10n0279_054:0287b07": "力持莊嚴，於一切劫行無數行不斷絕故；",
    "T10n0279_054:0287b08": "變化莊嚴，於一眾生身示現一切眾生數等",
    "T10n0279_054:0287b09": "身，令一切眾生悉得知見，求一切智無退轉",
    "T10n0279_054:0287b10": "故。是為十。若諸菩薩安住此法，則得如來一",
    "T10n0279_054:0287b11": "切無上法莊嚴。「佛子！菩薩摩訶薩發十種不",
    "T10n0279_054:0287b12": "動心。何等為十？所謂：於一切所有悉皆能捨",
    "T10n0279_054:0287b13": "不動心；思惟觀察一切佛法不動心；憶念供",
    "T10n0279_054:0287b14": "養一切諸佛不動心；於一切眾生誓無惱害",
    "T10n0279_054:0287b15": "不動心；普攝眾生不揀怨親不動心；求一",
    "T10n0279_054:0287b16": "切佛法無有休息不動心；一切眾生數等不",
    "T10n0279_054:0287b17": "可說不可說劫，行菩薩行不生疲厭亦無退",
    "T10n0279_054:0287b18": "轉不動心；成就有根信、無濁信、清淨信、極清",
    "T10n0279_054:0287b19": "淨信、離垢信、明徹信、恭敬供養一切佛信、不",
    "T10n0279_054:0287b20": "退轉信、不可盡信、無能壞信、大歡喜踊躍信",
    "T10n0279_054:0287b21": "不動心；成就出生一切智方便道不動心；聞",
    "T10n0279_054:0287b22": "一切菩薩行法信受不謗不動心。是為十。若",
    "T10n0279_054:0287b23": "諸菩薩安住此法，則得無上一切智不動心。",
    "T10n0279_054:0287b24": "「佛子！菩薩摩訶薩有十種不捨深大心。何等",
    "T10n0279_054:0287b25": "為十？所謂：不捨成滿一切佛菩提深大心；不",
    "T10n0279_054:0287b26": "捨教化調伏一切眾生深大心；不捨不斷一",
    "T10n0279_054:0287b27": "切諸佛種性深大心；不捨親近一切善知識深",
    "T10n0279_054:0287b28": "大心；不捨供養一切諸佛深大心；不捨專求",
    "T10n0279_054:0287b29": "一切大乘功德法深大心；不捨於一切佛所",
    "T10n0279_054:0287c01": "修行梵行、護持淨戒深大心；不捨親近一切",
    "T10n0279_054:0287c02": "菩薩深大心；不捨求一切佛法方便護持深",
    "T10n0279_054:0287c03": "大心；不捨滿一切菩薩行願、集一切諸佛法",
    "T10n0279_054:0287c04": "深大心。是為十。若諸菩薩安住其中，則能",
    "T10n0279_054:0287c05": "不捨一切佛法。「佛子！菩薩摩訶薩有十種智",
    "T10n0279_054:0287c06": "慧觀察。何等為十？所謂：善巧分別說一切法",
    "T10n0279_054:0287c07": "智慧觀察；了知三世一切善根智慧觀察；了",
    "T10n0279_054:0287c08": "知一切諸菩薩行自在變化智慧觀察；了知",
    "T10n0279_054:0287c09": "一切諸法義門智慧觀察；了知一切諸佛威",
    "T10n0279_054:0287c10": "力智慧觀察；了知一切陀羅尼門智慧觀察；",
    "T10n0279_054:0287c11": "於一切世界普說正法智慧觀察；入一切法",
    "T10n0279_054:0287c12": "界智慧觀察；知一切十方不可思議智慧觀",
    "T10n0279_054:0287c13": "察；知一切佛法智慧光明無有障礙智慧觀",
    "T10n0279_054:0287c14": "察。是為十。若諸菩薩安住其中，則得如來無",
    "T10n0279_054:0287c15": "上大智慧觀察。「佛子！菩薩摩訶薩有十種說",
    "T10n0279_054:0287c16": "法。何等為十？所謂：說一切法皆從緣起；說一",
    "T10n0279_054:0287c17": "切法皆悉如幻；說一切法無有乖諍；說一切",
    "T10n0279_054:0287c18": "法無有邊際；說一切法無所依止；說一切",
    "T10n0279_054:0287c19": "法猶如金剛；說一切法皆悉如如；說一切",
    "T10n0279_054:0287c20": "法皆悉寂靜；說一切法皆悉出離；說一切",
    "T10n0279_054:0287c21": "法皆住一義，本性成就。是為十。若諸菩薩",
    "T10n0279_054:0287c22": "安住其中，則能善巧說一切法。「佛子！菩薩摩",
    "T10n0279_054:0287c23": "訶薩有十種清淨。何等為十？所謂：深心清淨；",
    "T10n0279_054:0287c24": "斷疑清淨；離見清淨；境界清淨；求一切智清",
    "T10n0279_054:0287c25": "淨；辯才清淨；無畏清淨；住一切菩薩智清淨；",
    "T10n0279_054:0287c26": "受一切菩薩律儀清淨；具足成就無上菩提、",
    "T10n0279_054:0287c27": "三十二種百福相、白淨法、一切善根清淨。是",
    "T10n0279_054:0287c28": "為十。若諸菩薩安住其中，則得一切如來無",
    "T10n0279_054:0287c29": "上清淨法。「佛子！菩薩摩訶薩有十種印。何等",
    "T10n0279_054:0288a01": "為十？所謂：菩薩摩訶薩知苦苦、壞苦、行苦，專",
    "T10n0279_054:0288a02": "求佛法，不生懈怠，行菩薩行無有疲懈，不驚",
    "T10n0279_054:0288a03": "不畏，不恐不怖，不捨大願，求一切智堅固不",
    "T10n0279_054:0288a04": "退，究竟阿耨多羅三藐三菩提，是為第一印。",
    "T10n0279_054:0288a05": "菩薩摩訶薩見有眾生愚癡狂亂，或以麁弊",
    "T10n0279_054:0288a06": "惡語而相毀辱，或以刀杖瓦石而加損害，終",
    "T10n0279_054:0288a07": "不以此境界捨菩薩心，但忍辱柔和，專修佛",
    "T10n0279_054:0288a08": "法，住最勝道，入離生位，是為第二印。菩薩摩",
    "T10n0279_054:0288a09": "訶薩聞說與一切智相應甚深佛法，能以自",
    "T10n0279_054:0288a10": "智，深信忍可，解了趣入，是為第三印。菩薩摩訶",
    "T10n0279_054:0288a11": "薩又作是念：『我發深心求一切智，我當",
    "T10n0279_054:0288a12": "成佛得阿耨多羅三藐三菩提。一切眾生流",
    "T10n0279_054:0288a13": "轉五趣受無量苦，亦當令其發菩提心，深信",
    "T10n0279_054:0288a14": "歡喜，勤修精進，堅固不退。』是為第四印。菩薩",
    "T10n0279_054:0288a15": "摩訶薩知如來智無有邊際，不以齊限測如",
    "T10n0279_054:0288a16": "來智；菩薩曾於無量佛所聞如來智無有邊",
    "T10n0279_054:0288a17": "際故，能不以齊限測度；一切世間文字所說",
    "T10n0279_054:0288a18": "皆有齊限，悉不能知如來智慧；是為第五印。",
    "T10n0279_054:0288a19": "菩薩摩訶薩於阿耨多羅三藐三菩提得最",
    "T10n0279_054:0288a20": "勝欲、甚深欲、廣欲、大欲、種種欲、無能勝欲、",
    "T10n0279_054:0288a21": "無上欲、堅固欲、眾魔外道并其眷屬無能壞",
    "T10n0279_054:0288a22": "欲、求一切智不退轉欲，菩薩住如是等欲，於",
    "T10n0279_054:0288a23": "無上菩提畢竟不退，是為第六印。菩薩摩訶",
    "T10n0279_054:0288a24": "薩行菩薩行，不顧身命，無能沮壞，發心趣向",
    "T10n0279_054:0288a25": "一切智故，一切智性常現前故，得一切佛智",
    "T10n0279_054:0288a26": "光明故，終不捨離佛菩提，終不捨離善知識，",
    "T10n0279_054:0288a27": "是為第七印。菩薩摩訶薩若見善男子、善女",
    "T10n0279_054:0288a28": "人趣大乘者，令其增長求佛法心，令其安住",
    "T10n0279_054:0288a29": "一切善根，令其攝取一切智心，令其不退無",
    "T10n0279_054:0288b01": "上菩提，是為第八印。菩薩摩訶薩令一切",
    "T10n0279_054:0288b02": "眾生得平等心，勸令勤修一切智道，以大悲",
    "T10n0279_054:0288b03": "心而為說法，令於阿耨多羅三藐三菩提永",
    "T10n0279_054:0288b04": "不退轉，是為第九印。菩薩摩訶薩與三世諸",
    "T10n0279_054:0288b05": "佛同一善根，不斷一切諸佛種性，究竟得至",
    "T10n0279_054:0288b06": "一切智智，是為第十印。佛子！是為菩薩摩訶",
    "T10n0279_054:0288b07": "薩十種印。菩薩以此速成阿耨多羅三藐三",
    "T10n0279_054:0288b08": "菩提，具足如來一切法無上智印。「佛子！菩薩",
    "T10n0279_054:0288b09": "摩訶薩有十種智光照。何等為十？所謂：知定",
    "T10n0279_054:0288b10": "當成阿耨多羅三藐三菩提智光照；見一切",
    "T10n0279_054:0288b11": "佛智光照；見一切眾生死此生彼智光照；解",
    "T10n0279_054:0288b12": "一切修多羅法門智光照；依善知識發菩提",
    "T10n0279_054:0288b13": "心集諸善根智光照；示現一切諸佛智光照；",
    "T10n0279_054:0288b14": "教化一切眾生悉令安住如來地智光照；演",
    "T10n0279_054:0288b15": "說不可思議廣大法門智光照；善巧了知一",
    "T10n0279_054:0288b16": "切諸佛神通威力智光照；滿足一切諸波羅",
    "T10n0279_054:0288b17": "蜜智光照。是為十。若諸菩薩安住此法，則得",
    "T10n0279_054:0288b18": "一切諸佛無上智光照。「佛子！菩薩摩訶薩有",
    "T10n0279_054:0288b19": "十種無等住，一切眾生、聲聞、獨覺悉無與等。",
    "T10n0279_054:0288b20": "何等為十？所謂：菩薩摩訶薩雖觀實際而不",
    "T10n0279_054:0288b21": "取證，以一切願未成滿故，是為第一無等住。",
    "T10n0279_054:0288b22": "菩薩摩訶薩種等法界一切善根，而不於中",
    "T10n0279_054:0288b23": "有少執著，是為第二無等住。菩薩摩訶薩修",
    "T10n0279_054:0288b24": "菩薩行，知其如化，以一切法悉寂滅故，而於",
    "T10n0279_054:0288b25": "佛法不生疑惑，是為第三無等住。菩薩摩訶",
    "T10n0279_054:0288b26": "薩雖離世間所有妄想，然能作意，於不可說",
    "T10n0279_054:0288b27": "劫行菩薩行，滿足大願，終不中起疲厭之心，",
    "T10n0279_054:0288b28": "是為第四無等住。菩薩摩訶薩於一切法無",
    "T10n0279_054:0288b29": "所取著，以一切法性寂滅故，而不證涅槃。何",
    "T10n0279_054:0288c01": "以故？一切智道未成滿故，是為第五無等住。",
    "T10n0279_054:0288c02": "菩薩摩訶薩知一切劫皆即非劫，而真實說",
    "T10n0279_054:0288c03": "一切劫數，是為第六無等住。菩薩摩訶薩知",
    "T10n0279_054:0288c04": "一切法悉無所作，而不捨作道，求諸佛法，是",
    "T10n0279_054:0288c05": "為第七無等住。菩薩摩訶薩知三界唯心、三",
    "T10n0279_054:0288c06": "世唯心，而了知其心無量無邊，是為第八無",
    "T10n0279_054:0288c07": "等住。菩薩摩訶薩為一眾生，於不可說劫行",
    "T10n0279_054:0288c08": "菩薩行，欲令安住一切智地；如為一眾生，為",
    "T10n0279_054:0288c09": "一切眾生悉亦如是，而不生疲厭，是為第九",
    "T10n0279_054:0288c10": "無等住。菩薩摩訶薩雖修行圓滿，而不證菩",
    "T10n0279_054:0288c11": "提。何以故？菩薩作如是念：『我之所作本為眾",
    "T10n0279_054:0288c12": "生，是故我應久處生死，方便利益，皆令安住",
    "T10n0279_054:0288c13": "無上佛道。』是為第十無等住。佛子！是為菩薩",
    "T10n0279_054:0288c14": "摩訶薩十種無等住。若諸菩薩安住其中，則",
    "T10n0279_054:0288c15": "得無上大智、一切佛法無等住。",
    "T10n0279_054:0288c16": "大方廣佛華嚴經卷第五十四"
}