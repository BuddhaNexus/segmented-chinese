{
    "T37n1763_050:0528b05": "大般涅槃經集解卷第五十",
    "T37n1763_050:0528b07": "　辨四量心",
    "T37n1763_050:0528b08": "　廣辯十事滅除有餘斷除業緣",
    "T37n1763_050:0528b09": "　辯戒有五種心下中上上上上中上",
    "T37n1763_050:0528b10": "　辯百福德成三十二相之一相及八十種好",
    "T37n1763_050:0528b11": "　辯涅槃經能令眾生離二十五有",
    "T37n1763_050:0528b12": "　廣辨金剛三昧",
    "T37n1763_050:0528b13": "德王品之第六",
    "T37n1763_050:0528b14": "復次善男子云何菩薩(至)成就具足第三功",
    "T37n1763_050:0528b15": "德。案。僧亮曰。第三四等行功德也。捨慈得",
    "T37n1763_050:0528b16": "慈者。世間之慈。則緣親與樂也。若怨親同等。",
    "T37n1763_050:0528b17": "是則無緣也。假慈是世諦。實慈是第一義諦",
    "T37n1763_050:0528b18": "也。亦可有相緣者。是世諦。無相緣。是第一義",
    "T37n1763_050:0528b19": "諦也。寶亮曰。第三功德。以慈悲為體。捨世諦",
    "T37n1763_050:0528b20": "慈。得第一義慈者。此非空第一義。欲明菩薩",
    "T37n1763_050:0528b21": "得真無相慈。現前不從緣得。若凡夫行慈。必",
    "T37n1763_050:0528b22": "須見緣則方生。菩薩不然。心常懷慈悲。不待",
    "T37n1763_050:0528b23": "緣後方發故。所以捨世諦虛妄之慈。得真實",
    "T37n1763_050:0528b24": "第一無相之慈。既解慈體竟。下便出三事。就",
    "T37n1763_050:0528b25": "所無來明慈。第一捨闡提等得相之慈。第二",
    "T37n1763_050:0528b26": "捨黃門等嫗弱之慈。第三捨二乘無如理解",
    "T37n1763_050:0528b27": "之意。既捨此三慈。得真無相如來之慈。",
    "T37n1763_050:0528b28": "復次善男子云何菩薩摩訶薩(至)十者斷除二",
    "T37n1763_050:0528b29": "邊。案。僧亮曰。具四等成十功德。說行一周",
    "T37n1763_050:0528c01": "也。寶亮曰。第四功德。以十事為體。十事即是",
    "T37n1763_050:0528c02": "喜捨。自身決定是喜相。餘多是捨也。",
    "T37n1763_050:0528c03": "云何根深難可傾拔(至)修大涅槃根深難拔。",
    "T37n1763_050:0528c04": "案。僧亮曰。不放逸者。總萬行之名也。下十根",
    "T37n1763_050:0528c05": "是其事也。僧宗曰。不放逸體。即智慧性。所謂",
    "T37n1763_050:0528c06": "信根者。釋所以難拔也。寶亮曰。第一云根深",
    "T37n1763_050:0528c07": "難拔者。諸不放逸。失不放逸。乃有別心。無有",
    "T37n1763_050:0528c08": "別行。如精進之流。正背一切惡。不涉五欲。唯",
    "T37n1763_050:0528c09": "修善為德。此心若立。無行不成。唯佛是極不",
    "T37n1763_050:0528c10": "放逸人。故又言不放逸。乃是無上道之根本。",
    "T37n1763_050:0528c11": "眾善皆從之所生。下去作十二譬。來明不放",
    "T37n1763_050:0528c12": "逸行勝也。",
    "T37n1763_050:0528c13": "云何於身作決定想(至)於自身中生決定想。",
    "T37n1763_050:0528c14": "案。僧亮曰。十根不拔。自知決定成佛也。寶亮",
    "T37n1763_050:0528c15": "曰。第二自身生決定者。從昔教來。學者未體",
    "T37n1763_050:0528c16": "乎大理。見法未分明。不知身為佛因。今於此",
    "T37n1763_050:0528c17": "教。識因果性。知神明妙體。生死依如來藏。有",
    "T37n1763_050:0528c18": "決定修。行因取果。心無移易。亦不非時證。唯",
    "T37n1763_050:0528c19": "曠被為德。既如此勇決。來果必剋。寶亮曰。第",
    "T37n1763_050:0528c20": "三不觀福田者。若如昔教法。必應先選擇福",
    "T37n1763_050:0528c21": "田。然後行施。此本是化下愚之辭。今六行菩",
    "T37n1763_050:0528c22": "薩。心既體理。復有異凡夫之念處故。所以不",
    "T37n1763_050:0528c23": "問是田非田。但以捨為德。一切皆施。若纖毫",
    "T37n1763_050:0528c24": "有存。即成分別。若不懷此心。終不會理也。",
    "T37n1763_050:0528c25": "云何菩薩不觀福田(至)不觀福田及非福田。",
    "T37n1763_050:0528c26": "案。僧亮曰。心已決定菩提要行。唯先度人。不",
    "T37n1763_050:0528c27": "觀田與非田也。",
    "T37n1763_050:0528c28": "云何名為淨佛國土(至)是名菩薩修淨佛土。",
    "T37n1763_050:0528c29": "案。僧亮曰。行慈者。乃未始不益眾生。向舉",
    "T37n1763_050:0529a01": "施。言因時之益。此修淨土。是果時益也。僧宗",
    "T37n1763_050:0529a02": "曰。此中偏出願耳。亦如維摩經中。為化眾生。",
    "T37n1763_050:0529a03": "而取佛土也。寶亮曰。第四修淨佛土者。勸修",
    "T37n1763_050:0529a04": "行十善。除於十惡。若十善滿。眾惡永盡。功德",
    "T37n1763_050:0529a05": "圓備。至金剛心。後無土之土。此為真淨。若降",
    "T37n1763_050:0529a06": "此以還。悉於形中辯淨。今菩薩發願。修行此",
    "T37n1763_050:0529a07": "德。為接引下愚。示備善之基漸也。",
    "T37n1763_050:0529a08": "云何菩薩摩訶薩滅除有餘(至)摩訶薩滅除有",
    "T37n1763_050:0529a09": "餘。案。僧亮曰。所以二事合釋者。欲通說餘",
    "T37n1763_050:0529a10": "有也。何者。菩薩得無緣慈。現不起惡。過去有",
    "T37n1763_050:0529a11": "善惡餘業。能累行者。根業重別為二事。有輕",
    "T37n1763_050:0529a12": "不數。雖輕是患。通欲釋之。三事并稱餘業。是",
    "T37n1763_050:0529a13": "名餘有者。是障二果無知也。僧宗曰。四果善",
    "T37n1763_050:0529a14": "業。豈可滅耶。以能潤者滅故。所潤乾枯。不能",
    "T37n1763_050:0529a15": "感果。謂之業滅。餘有者。二乘人。各證所得無",
    "T37n1763_050:0529a16": "為果也。無結無業。而轉二果者。言無三界結",
    "T37n1763_050:0529a17": "業。而報身猶存。正是有餘涅槃。要捨報身。得",
    "T37n1763_050:0529a18": "於無餘。所言二者。二家同轉。亦言無餘。於前",
    "T37n1763_050:0529a19": "為二也。若依數經。轉鈍作利。今言如來。不復",
    "T37n1763_050:0529a20": "同此菩薩。以經力故能滅也。寶亮曰。第五曰。",
    "T37n1763_050:0529a21": "滅除有餘。第六斷除業緣。今為三章門。解此",
    "T37n1763_050:0529a22": "二事。一餘報。二餘有。餘報者。此明習性報。",
    "T37n1763_050:0529a23": "如過去多欲。雖出地獄來生人中。亦多欲等",
    "T37n1763_050:0529a24": "也。餘業者。即是人天中。受報未盡者是也。餘",
    "T37n1763_050:0529a25": "有者。此明三界外習障。如小乘無知等。轉鈍",
    "T37n1763_050:0529a26": "作利也。",
    "T37n1763_050:0529a27": "云何菩薩修清淨身(至)菩薩摩訶薩修於淨",
    "T37n1763_050:0529a28": "身。案。僧亮曰。五種心者。五品心得五品。或",
    "T37n1763_050:0529a29": "至正見亦爾。名初發心者。具五十心。名壹決",
    "T37n1763_050:0529b01": "定心。名滿足者。具五十定心。名滿足一福也。",
    "T37n1763_050:0529b02": "僧宗曰。五品心。修十善為十。若此心成就。復",
    "T37n1763_050:0529b03": "有五十。是以百福。凡成三千二百。為三十二",
    "T37n1763_050:0529b04": "相也。寶亮曰。第七修清淨身者。初後不殺戒。",
    "T37n1763_050:0529b05": "有五種心。論萬行不出十善。十善滿足。則得",
    "T37n1763_050:0529b06": "成佛。菩薩初在性地時。持一戒。有五品心。若",
    "T37n1763_050:0529b07": "持十戒。則成五十心。三十心滿。登初住。又持",
    "T37n1763_050:0529b08": "十戒。復成五十。具有百心。名百福德。如是十",
    "T37n1763_050:0529b09": "地無漏具足。後時成佛。還來應三十。故有三",
    "T37n1763_050:0529b10": "十二相。今言百福成一相者。若就十地。有萬",
    "T37n1763_050:0529b11": "福。應言成百相。何故言成三十二解者。意言",
    "T37n1763_050:0529b12": "三十二。是一方之所須。若一一相來取盡具",
    "T37n1763_050:0529b13": "萬福。所以復修八十種好者。因世八十人。事",
    "T37n1763_050:0529b14": "八十神。然凡夫得相來久。所事之神。欲使各",
    "T37n1763_050:0529b15": "各相異。如來今欲化此人等故。一時之中。令",
    "T37n1763_050:0529b16": "此人於佛身上。各各見其所事之神。既見佛",
    "T37n1763_050:0529b17": "身上。有己家所事者。便來歸依。受佛之化。下",
    "T37n1763_050:0529b18": "從十二日去。盡是列己家所事神之名。",
    "T37n1763_050:0529b19": "云何菩薩了知諸緣(至)是名菩薩了知諸緣。",
    "T37n1763_050:0529b20": "案。僧亮曰。斷煩惱修菩提。知斷結緣中解縛。",
    "T37n1763_050:0529b21": "說了諸緣也。寶亮曰。第八了知諸緣者。正善",
    "T37n1763_050:0529b22": "知境界。於萬法不取相。既體因緣。以為虛假。",
    "T37n1763_050:0529b23": "即有為不有。既知有無可有。無亦無可無。正",
    "T37n1763_050:0529b24": "體性如此。故稱了知諸緣。",
    "T37n1763_050:0529b25": "云何菩薩離諸怨敵(至)是名菩薩離諸怨敵。",
    "T37n1763_050:0529b26": "案。僧亮曰。了緣則煩惱盡。是以說之。謗方等",
    "T37n1763_050:0529b27": "相。煩惱非定怨。此說定怨也。寶亮曰。第九離",
    "T37n1763_050:0529b28": "怨敵者。自不此經中學。終不能得除煩惱之",
    "T37n1763_050:0529b29": "怨敵。故五住菩薩。除色界結盡。下地麁惑已",
    "T37n1763_050:0529c01": "斷。所餘未治者。不名為怨。盡用為道也。",
    "T37n1763_050:0529c02": "云何菩薩遠離二邊(至)具足成就第四功德。",
    "T37n1763_050:0529c03": "案。僧亮曰。因果為二。謂煩惱盡因果滅。得常",
    "T37n1763_050:0529c04": "住也。寶亮曰。除二邊者。二十五有因果無明",
    "T37n1763_050:0529c05": "愛都盡也。",
    "T37n1763_050:0529c06": "爾時光明遍照高貴德王(至)世界無不莊嚴嚴",
    "T37n1763_050:0529c07": "淨。案。僧亮曰。土有二種。佛行報有眾生行",
    "T37n1763_050:0529c08": "報佛王土。始法身無定相。無定方所。眾生土",
    "T37n1763_050:0529c09": "有淨有穢。初成道要處眾生淨土。何者。由眾",
    "T37n1763_050:0529c10": "生行熟。應淨眾生。不出惡土。自報土無方。不",
    "T37n1763_050:0529c11": "須說名也。無勝土是眾生土。言淨土者。初成",
    "T37n1763_050:0529c12": "佛處也。今此世界清淨者。彌勒成佛時。此世",
    "T37n1763_050:0529c13": "界變淨。應淨眾生。亦不出淨土也。寶亮曰。既",
    "T37n1763_050:0529c14": "列解十事竟。時眾有不達之流。謂言。釋迦唯",
    "T37n1763_050:0529c15": "修九事。不修於淨土。是以德王。為申疑而致",
    "T37n1763_050:0529c16": "問。佛下答云。十方諸佛。無有不修十事者。答",
    "T37n1763_050:0529c17": "一因不滿。不得成佛。何容我獨闕斯行。由世",
    "T37n1763_050:0529c18": "癡人言。此方有日月。他方無。作如此之疑者。",
    "T37n1763_050:0529c19": "與癡人何異。設譬既竟。於下愚之流。信心未",
    "T37n1763_050:0529c20": "立。故佛懸指西方無勝佛國。以示物云。是我",
    "T37n1763_050:0529c21": "之本國。今之所居者。是現來此化故。得知尋",
    "T37n1763_050:0529c22": "於此言無。一佛應世。無穢無淨。其事如初功",
    "T37n1763_050:0529c23": "德中所明。此間既說東方滿月如來之淨。滿",
    "T37n1763_050:0529c24": "月佛於彼。復何容疑釋迦所王是穢。答當彼",
    "T37n1763_050:0529c25": "土純淨。心無所執。亦不容與此間德王。作定",
    "T37n1763_050:0529c26": "有定無難同故。得知彼此兩國。各辨其一邊。",
    "T37n1763_050:0529c27": "令眾生盡得進行也。",
    "T37n1763_050:0529c28": "復次善男子云何菩薩(至)具足如是五事功",
    "T37n1763_050:0529c29": "德。案。僧亮曰。第五第六天行功德也。而經",
    "T37n1763_050:0530a01": "文不出。依餘經四禪是天行。此五是修禪之",
    "T37n1763_050:0530a02": "本也。僧宗曰。悉是定家之緣也。若諸根及生",
    "T37n1763_050:0530a03": "邊地者。何能修禪定耶。寶亮曰。第五功德。以",
    "T37n1763_050:0530a04": "五事為體。第一第二以離難故。能修定。第三",
    "T37n1763_050:0530a05": "第四以宿殖因緣故。天護人愛。第五事即是",
    "T37n1763_050:0530a06": "定果。即既解五事竟。德王今執昔教作難。昔",
    "T37n1763_050:0530a07": "言因布施故。得此五事。今云何言因大涅槃",
    "T37n1763_050:0530a08": "經。得五事耶。佛答云。昔日因布施得五事者。",
    "T37n1763_050:0530a09": "不定不常。今因涅槃。得此五事。是定是常。乃",
    "T37n1763_050:0530a10": "至得無漏故。得知法華以前教。無入道者。若",
    "T37n1763_050:0530a11": "使有實得道。不應言非無漏。尋斯之語。當知",
    "T37n1763_050:0530a12": "無會理也。",
    "T37n1763_050:0530a13": "光明遍照高貴德王(至)具足成就第五功德。",
    "T37n1763_050:0530a14": "案。僧亮曰。是定是常。一一對前五事。渴愛之",
    "T37n1763_050:0530a15": "病者。對不定下四。亦有分有果者。有三有分",
    "T37n1763_050:0530a16": "果。無常變異。金剛三昧者。具上五事。必得四",
    "T37n1763_050:0530a17": "禪。金剛三昧。定中之勝。說其德也。寶亮曰。",
    "T37n1763_050:0530a18": "俱是明定。前淺後深。此中三段。第一就空行",
    "T37n1763_050:0530a19": "中成就萬行。第二明是眾定王萬行之果。第",
    "T37n1763_050:0530a20": "三明非唯了空亦是萬有也。",
    "T37n1763_050:0530a21": "復次善男子云何菩薩(至)具足成就第六功",
    "T37n1763_050:0530a22": "德。案。寶亮曰。第六功德。以金剛三昧為體。",
    "T37n1763_050:0530a23": "金剛三昧即一切智。于時集諦累盡。體由是",
    "T37n1763_050:0530a24": "苦無常。苦果亦謝。無學佛果。任運而來。則金",
    "T37n1763_050:0530a25": "剛心時。始是功用心滿。名為學佛。不得稱無",
    "T37n1763_050:0530a26": "學。所以說金剛眾定之極。就此一切德中。略",
    "T37n1763_050:0530a27": "科為八段。第一從悉能破散一切諸法下。明",
    "T37n1763_050:0530a28": "得金剛定時。知世諦理窮。第二從住是地中。",
    "T37n1763_050:0530a29": "乃至不見一眾生實下。明悉見真諦理周。第",
    "T37n1763_050:0530b01": "三從一切三昧。悉來歸屬下。明得此定時。一",
    "T37n1763_050:0530b02": "切三昧。皆來歸屬金剛三昧。第四從譬如有",
    "T37n1763_050:0530b03": "人在大海浴下。明得此定時。非唯歸屬而已。",
    "T37n1763_050:0530b04": "即用此眾定為體。一心之中。得用一切定也。",
    "T37n1763_050:0530b05": "第五從若有菩薩。住金剛定。見一切法無障",
    "T37n1763_050:0530b06": "礙下。明得天眼通滿。第六從如由乾陀已下。",
    "T37n1763_050:0530b07": "明漏盡通滿。第七從若有菩薩。住金剛三昧。",
    "T37n1763_050:0530b08": "於一念中。能變身如佛下。明身通用備。第八",
    "T37n1763_050:0530b09": "從譬如金剛。若在日中。色則不定下。頻有三",
    "T37n1763_050:0530b10": "譬。來讚歎金剛三昧。能種種變應。無不益物",
    "T37n1763_050:0530b11": "也。所以證金剛心時。結累永盡。照理周者。正",
    "T37n1763_050:0530b12": "以此文為據也。",
    "T37n1763_050:0530b13": "菩薩摩訶薩修大涅槃(至)乃至具足般若波羅",
    "T37n1763_050:0530b14": "蜜。案。僧宗曰。第一歎就空行中。成就萬行",
    "T37n1763_050:0530b15": "也。",
    "T37n1763_050:0530b16": "善男子譬如金剛所擬之處(至)修集一切諸餘",
    "T37n1763_050:0530b17": "三昧。案。僧宗曰。第二明是眾定之王。萬行",
    "T37n1763_050:0530b18": "之果。",
    "T37n1763_050:0530b19": "善男子若有菩薩安住如是(至)乃至十方亦復",
    "T37n1763_050:0530b20": "如是。案。僧宗曰。第三明非唯了空。亦見於",
    "T37n1763_050:0530b21": "有也。",
    "T37n1763_050:0530b22": "善男子如由乾陀山(至)而初無心言我能滅。",
    "T37n1763_050:0530b23": "案。僧亮曰。第四明能滅一切惑也。",
    "T37n1763_050:0530b24": "若有菩薩安住如是(至)各隨本解而得聞之。",
    "T37n1763_050:0530b25": "案。僧宗曰。第五明能有運變之力也。",
    "T37n1763_050:0530b26": "菩薩安住如是三昧(至)見一切法如本無相。",
    "T37n1763_050:0530b27": "案。僧亮曰。第六更舉空境。言諸德所以成就。",
    "T37n1763_050:0530b28": "良由善識空也。",
    "T37n1763_050:0530b29": "何故名為金剛三昧(至)具足成就第六功德。",
    "T37n1763_050:0530c01": "案。僧亮曰。具上五事。必得四禪。金剛三昧。",
    "T37n1763_050:0530c02": "定中之勝。說其德也。能有二種。一壞有。二成",
    "T37n1763_050:0530c03": "六度也。無不碎壞者。為上壞有作譬。悉來歸",
    "T37n1763_050:0530c04": "屬者。將與成萬行為譬。先說法之所歸。下六",
    "T37n1763_050:0530c05": "是其譬也。無有障礙者。說六通廣金剛之能。",
    "T37n1763_050:0530c06": "先總諸通。後但別說三通耳。僧宗曰。第七釋",
    "T37n1763_050:0530c07": "金剛之名也。",
    "T37n1763_050:0530c08": "大般涅槃經集解卷第五十"
}