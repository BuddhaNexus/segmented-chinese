{
    "T26n1536_017:0436c12": "2阿毘達磨集異門足論卷第十七",
    "T26n1536_017:0436c14": "尊者舍利子說",
    "T26n1536_017:0436c15": "三藏法師玄奘奉　詔譯",
    "T26n1536_017:0436c16": "七法品第八之二",
    "T26n1536_017:0436c17": "七非妙法者，云何為七？答：一、不信；二、無慚；三、",
    "T26n1536_017:0436c18": "無愧；四、懈怠；五、失念；六、不定；七、惡慧。云何",
    "T26n1536_017:0436c19": "不信？答：諸不信不信性、不現前信性，不隨順、",
    "T26n1536_017:0436c20": "不印可、不已忍樂、不當忍樂、不現忍樂，心不",
    "T26n1536_017:0436c21": "清淨，是名不信。云何無慚？答：諸無慚乃至廣",
    "T26n1536_017:0436c22": "說，是名無慚。云何無愧？答：諸無愧乃至廣說，",
    "T26n1536_017:0436c23": "是名無愧。云何懈怠？答：諸下精進性、劣精進",
    "T26n1536_017:0436c24": "性、怯精進性、懼精進性，廣說乃至心懈怠懈",
    "T26n1536_017:0436c25": "怠性、心不勇悍不勇悍性，是名懈怠。云何失",
    "T26n1536_017:0436c26": "念？答：諸空念性、虛念性、失念性、心外念性，是",
    "T26n1536_017:0436c27": "名失念。云何不定？答：心散亂性。云何心散亂",
    "T26n1536_017:0436c28": "性？答？諸心散性，若心亂性、心躁擾性、心流",
    "T26n1536_017:0436c29": "蕩性、不一境性、不安住性，是名心散亂性。云",
    "T26n1536_017:0437a01": "何惡慧？答：於不如理所引簡擇，執為如理所",
    "T26n1536_017:0437a02": "引；於如理所引簡擇，執為不如理所引，是",
    "T26n1536_017:0437a03": "名惡慧。如是七種名非妙法。問：何緣是七名",
    "T26n1536_017:0437a04": "非妙法？答：非妙謂非善士，此是彼法，名非妙",
    "T26n1536_017:0437a05": "法。謂此諸法非善士邊可獲可得，此是彼士",
    "T26n1536_017:0437a06": "所有現有故，說是七名非妙法。",
    "T26n1536_017:0437a07": "七妙法者，云何為七？答：一、信；二、慚；三、愧；四、精",
    "T26n1536_017:0437a08": "進；五、念；六、定；七慧。云何信？答：諸信信性、現前",
    "T26n1536_017:0437a09": "信性，隨順印可、已忍樂、當忍樂、現忍樂，心清",
    "T26n1536_017:0437a10": "淨，是名信。云何慚？答：諸慚慚性乃至廣說，是",
    "T26n1536_017:0437a11": "名慚。云何愧？答：諸愧愧性乃至廣說，是名愧。",
    "T26n1536_017:0437a12": "云何精進，答：諸非下精進性乃至廣說，是名",
    "T26n1536_017:0437a13": "精進。云何念？答：諸念隨念，廣說乃至心明記",
    "T26n1536_017:0437a14": "性，是名念。云何定？答：諸心住，廣說乃至心一",
    "T26n1536_017:0437a15": "境性，是名定。云何慧？答：於如理所引簡擇覺",
    "T26n1536_017:0437a16": "為如理所引，於不如理所引簡擇覺為不如",
    "T26n1536_017:0437a17": "理所引，是名慧。如是七種名為妙法。問：何緣",
    "T26n1536_017:0437a18": "是七名為妙法？答：妙謂善士，此是彼法，故名",
    "T26n1536_017:0437a19": "妙法。謂此諸法唯善士邊可獲可得，此是彼",
    "T26n1536_017:0437a20": "士所有現有故，說是七名為妙法。",
    "T26n1536_017:0437a21": "復有七非妙法者，云何為七？答：一、不知法；二、",
    "T26n1536_017:0437a22": "不知義；三、不知時；四、不知量；五、不自知；六、不",
    "T26n1536_017:0437a23": "知眾；七、不知補特伽羅有勝有劣。不知法者，",
    "T26n1536_017:0437a24": "謂不了知如來教法，謂契經、應誦、記說、伽他、",
    "T26n1536_017:0437a25": "自說、因緣、譬喻、本事、本生、方廣、希法、論議，是",
    "T26n1536_017:0437a26": "名不知法。不知義者，謂不了知彼彼語義，謂",
    "T26n1536_017:0437a27": "如是如是語有如是如是義，是名不知義。不",
    "T26n1536_017:0437a28": "知時者，謂不了知是時非時，謂此時應修止",
    "T26n1536_017:0437a29": "相、此時應修舉相、此時應修捨相等，是名不",
    "T26n1536_017:0437b01": "知時。不知量者，謂不了知種種分量，謂所飲",
    "T26n1536_017:0437b02": "所食所嘗所噉、若行若住若坐若臥、若睡",
    "T26n1536_017:0437b03": "若覺若語若默、若解勞悶等所有分量，是名",
    "T26n1536_017:0437b04": "不知量。不自知者，謂不了知自德多少，謂自",
    "T26n1536_017:0437b05": "所有若信若戒、若聞若捨若慧若教、若證若",
    "T26n1536_017:0437b06": "念若族姓若辯才等，是名不自知。不知眾者，",
    "T26n1536_017:0437b07": "謂不了知眾會勝劣，謂此是剎帝利眾、此是",
    "T26n1536_017:0437b08": "婆羅門眾、此是長者眾、此是居士眾、此是",
    "T26n1536_017:0437b09": "沙門眾、此是外道眾，我於此中應如是行、",
    "T26n1536_017:0437b10": "應如是住、應如是坐、應如是語、應如是默",
    "T26n1536_017:0437b11": "等，是名不知眾。不知補特伽羅有勝有劣",
    "T26n1536_017:0437b12": "者，謂不了知補特伽羅德行勝劣，謂如是",
    "T26n1536_017:0437b13": "如是補特伽羅有如是如是德行或勝或劣，",
    "T26n1536_017:0437b14": "是名不知補特伽羅有勝有劣。如是七種名",
    "T26n1536_017:0437b15": "非妙法。問：何緣是七名非妙法？答：非妙謂非",
    "T26n1536_017:0437b16": "善士，此是彼法，名非妙法。謂此諸法非善士",
    "T26n1536_017:0437b17": "邊可獲可得，此是彼士所有現有故，說是七",
    "T26n1536_017:0437b18": "名非妙法。復有七妙法者，云何為七？答：一、知",
    "T26n1536_017:0437b19": "法；二、知義；三、知時；四、知量；五、自知；六、知眾；",
    "T26n1536_017:0437b20": "七、知補特伽羅有勝有劣。知法者，謂正了知",
    "T26n1536_017:0437b21": "如來教法，謂契經、應誦、記說、伽他、自說、因緣、",
    "T26n1536_017:0437b22": "譬喻、本事、本生、方廣、希法、論議，是名知法。知",
    "T26n1536_017:0437b23": "義者，謂正了知彼彼語義，謂如是如是語有",
    "T26n1536_017:0437b24": "如是如是義，是名知義。知時者，謂正了知是",
    "T26n1536_017:0437b25": "時非時，謂此時應修止相、此時應修舉相、此",
    "T26n1536_017:0437b26": "時應修捨相等，是名知時。知量者，謂正了知",
    "T26n1536_017:0437b27": "種種分量，謂所飲所食所嘗所噉、若行若住",
    "T26n1536_017:0437b28": "若坐若臥、若睡若覺若語若默、若解勞悶等",
    "T26n1536_017:0437b29": "所有分量，是名知量。自知者，謂正了知自德",
    "T26n1536_017:0437c01": "多少，謂自所有若信若戒、若聞若捨若慧、若",
    "T26n1536_017:0437c02": "教若證若念、若族姓若辯才等，是名自知。知",
    "T26n1536_017:0437c03": "眾者，謂正了知眾會勝劣，謂此是剎帝利眾、",
    "T26n1536_017:0437c04": "此是婆羅門眾、此是長者眾、此是居士眾、此",
    "T26n1536_017:0437c05": "是沙門眾、此是外道眾，我於此中應如是行、",
    "T26n1536_017:0437c06": "應如是住、應如是坐、應如是語、應如是默等，",
    "T26n1536_017:0437c07": "是名知眾。知補特伽羅有勝有劣者，謂正了",
    "T26n1536_017:0437c08": "知補特伽羅德行勝劣，謂如是如是補特伽",
    "T26n1536_017:0437c09": "羅有如是如是德行或勝或劣，是名知補特",
    "T26n1536_017:0437c10": "伽羅有勝有劣。如是七種名為妙法。問：何緣",
    "T26n1536_017:0437c11": "是七名為妙法？答：妙謂善士，此是彼法，故名",
    "T26n1536_017:0437c12": "妙法。謂此諸法唯善士邊可獲可得，此是彼",
    "T26n1536_017:0437c13": "士所有現有，故名妙法。七識住者，云何為七？",
    "T26n1536_017:0437c14": "答：有色有情種種身種種想，如人及一分天，",
    "T26n1536_017:0437c15": "是名第一識住。有色有情種種身一種想，如",
    "T26n1536_017:0437c16": "梵眾天劫初起位，是名第二識住。有色有情",
    "T26n1536_017:0437c17": "一種身種種想，如光音天，是名第三識住。有",
    "T26n1536_017:0437c18": "色有情一種身一種想，如遍淨天，是名第四",
    "T26n1536_017:0437c19": "識住。無色有情超一切色想滅有對想，不思",
    "T26n1536_017:0437c20": "惟種種想，入無邊空空無邊處具足住，如空",
    "T26n1536_017:0437c21": "無邊處天，是名第五識住。無色有情超一切",
    "T26n1536_017:0437c22": "空無邊處，入無邊識識無邊處具足住，如識",
    "T26n1536_017:0437c23": "無邊處天，是名第六識住。無色有情超一切識",
    "T26n1536_017:0437c24": "無邊處，入無所有無所有處具足住，如無所",
    "T26n1536_017:0437c25": "有處天，是名第七識住。此中有色者，謂彼有",
    "T26n1536_017:0437c26": "情，有色施設、有色身有、有色處有、有色界、有",
    "T26n1536_017:0437c27": "色蘊，故名有色。有情者，謂諦義勝義雖諸有",
    "T26n1536_017:0437c28": "情不可獲不可得無所有非現有，而依蘊界",
    "T26n1536_017:0437c29": "處假立有情，諸想等想施設言說轉，謂有情、",
    "T26n1536_017:0438a01": "人、意生、儒童、命者、生者、養者、士夫、補特伽羅，",
    "T26n1536_017:0438a02": "故名有情。種種身者，謂彼有情有種種顯色",
    "T26n1536_017:0438a03": "身、種種相、種種形，非一顯色、非一相、非一形，",
    "T26n1536_017:0438a04": "故名種種身。種種想者，謂彼有情有樂想、苦",
    "T26n1536_017:0438a05": "想、不苦不樂想，故名種種想。如人及一分天",
    "T26n1536_017:0438a06": "者，謂總顯示人及欲界天，故名如人及一分",
    "T26n1536_017:0438a07": "天。是名第一者，漸次順次相續次第數為第",
    "T26n1536_017:0438a08": "一。識住者，云何識住？答：即此所繫所有色受",
    "T26n1536_017:0438a09": "想行識蘊，總名識住。有色者，謂彼有情有色",
    "T26n1536_017:0438a10": "施設、有色身有、有色處有、有色界、有色蘊，故",
    "T26n1536_017:0438a11": "名有色。有情者，謂諦義勝義雖諸有情不可",
    "T26n1536_017:0438a12": "獲不可得無所有非現有，而依蘊界處假立",
    "T26n1536_017:0438a13": "有情，諸想等想施設言說轉，謂有情、人、意生、",
    "T26n1536_017:0438a14": "儒童、命者、生者、養者、士夫、補特伽羅，故名有",
    "T26n1536_017:0438a15": "情。種種身者，謂彼有情有種種顯色身、種種",
    "T26n1536_017:0438a16": "相、種種形，非一顯色、非一相、非一形故，名種",
    "T26n1536_017:0438a17": "種身。一種想者，謂諸有情有時有分，於此",
    "T26n1536_017:0438a18": "世界劫將壞時，多往生上光音等天眾同分",
    "T26n1536_017:0438a19": "中。於彼具足意成色身，根無缺減，支分圓滿",
    "T26n1536_017:0438a20": "形顯清淨，喜為所噉喜為所食，長壽久住有",
    "T26n1536_017:0438a21": "時有分。於此世界劫初成時，於下空中有空",
    "T26n1536_017:0438a22": "宮殿欻然而起，有一有情由壽盡故、業盡故、",
    "T26n1536_017:0438a23": "福盡故，先從光音等天眾同分沒，生下梵世",
    "T26n1536_017:0438a24": "空宮殿中，獨一無二無諸侍者長壽久住。時",
    "T26n1536_017:0438a25": "彼有情長時住已，欻然生愛及生不樂，作如",
    "T26n1536_017:0438a26": "是念：「云何當令諸餘有情生我同分為我伴",
    "T26n1536_017:0438a27": "侶？」當彼有情起此心願，有餘有情亦壽盡故、",
    "T26n1536_017:0438a28": "業盡故、福盡故，復從光音等天眾同分沒，生",
    "T26n1536_017:0438a29": "下梵宮與前有情共為伴侶。時前生者便作",
    "T26n1536_017:0438b01": "是念：「我先於此獨一無二長壽久住，長時住",
    "T26n1536_017:0438b02": "已欻然生愛及生不樂，作如是念：『云何當令",
    "T26n1536_017:0438b03": "諸餘有情生我同分為我伴侶？』我起如是心",
    "T26n1536_017:0438b04": "願之時，是諸有情便生此處，滿我意願為我",
    "T26n1536_017:0438b05": "伴侶。是故當知此有情類是我所化，我於此",
    "T26n1536_017:0438b06": "類及餘世間，是自在者、作者、化者、生者、起者，",
    "T26n1536_017:0438b07": "是真父祖。」時諸有情亦作是念：「我等曾見如",
    "T26n1536_017:0438b08": "是有情獨一無二長壽久住。時彼有情長時",
    "T26n1536_017:0438b09": "住已，欻然生愛及生不樂，作如是念：『云何當",
    "T26n1536_017:0438b10": "令諸餘有情生我同分為我伴侶？』於彼正起",
    "T26n1536_017:0438b11": "此心願時，我等便生彼同分內為彼伴侶。由",
    "T26n1536_017:0438b12": "斯我等是彼所化，彼於有情及世間物，是自",
    "T26n1536_017:0438b13": "在者、作者、化者、生者、起者，是真父祖。」故名一",
    "T26n1536_017:0438b14": "想。如梵眾天者，謂此義中總顯生在梵眾等",
    "T26n1536_017:0438b15": "天，有種種身唯有一想。劫初起住者，謂劫",
    "T26n1536_017:0438b16": "初生時。是名第二者，漸次順次相續次第數",
    "T26n1536_017:0438b17": "為第二。識住者，云何識住？答即此所繫所有",
    "T26n1536_017:0438b18": "色受想行識蘊，總名識住。有色者，謂彼有情",
    "T26n1536_017:0438b19": "有色施設、有色身有、有色處有、有色界、有色",
    "T26n1536_017:0438b20": "蘊，故名有色。有情者，謂諦義勝義雖諸有情",
    "T26n1536_017:0438b21": "不可獲不可得無所有非現有，而依蘊界處",
    "T26n1536_017:0438b22": "假立有情，諸想等想施設言說轉，謂有情、人、",
    "T26n1536_017:0438b23": "意生、儒童、命者、生者、養者、士夫、補特伽羅，故",
    "T26n1536_017:0438b24": "名有情。一種身者，謂彼有情有一顯色身、一",
    "T26n1536_017:0438b25": "種相、一種形，無種種顯色、無種種相、無種種",
    "T26n1536_017:0438b26": "形，故名一種身。種種想者，謂彼有情有樂想、",
    "T26n1536_017:0438b27": "不苦不樂想，故名種種想。如光音天者，謂總",
    "T26n1536_017:0438b28": "顯示光音等天。是名第三者，漸次順次相續",
    "T26n1536_017:0438b29": "次第數為第三。識住者，云何識住？答即此所",
    "T26n1536_017:0438c01": "繫所有色受想行識蘊，總名識住。有色者，謂",
    "T26n1536_017:0438c02": "彼有情有色施設、有色身有、有色處有、有色",
    "T26n1536_017:0438c03": "界、有色蘊，故名有色。有情者，謂諦義勝義雖",
    "T26n1536_017:0438c04": "諸有情不可獲不可得無所有非現有，而依",
    "T26n1536_017:0438c05": "蘊界處假立有情，諸想等想施設言說轉，謂",
    "T26n1536_017:0438c06": "有情、人、意生、儒童、命者、生者、養者、士夫、補特伽",
    "T26n1536_017:0438c07": "羅。故名有情。一種身者，謂彼有情有一顯色",
    "T26n1536_017:0438c08": "身、一種相、一種形，無種種顯色、無種種相、無",
    "T26n1536_017:0438c09": "種種形，故名一種身。一種想者，謂彼有情唯",
    "T26n1536_017:0438c10": "有樂想，故名一種想。如遍淨天者，謂總顯示",
    "T26n1536_017:0438c11": "遍淨等天。是名第四者，漸次順次相續次第",
    "T26n1536_017:0438c12": "數為第四。識住者，云何識住？答即此所繫所",
    "T26n1536_017:0438c13": "有色受想行識蘊，名識住。無色者，謂彼有情",
    "T26n1536_017:0438c14": "無色施設、無色身、無有色處、無有色界、無色",
    "T26n1536_017:0438c15": "蘊，故名無色。有情者，謂諦義勝義雖諸有情",
    "T26n1536_017:0438c16": "不可獲不可得無所有非現有，而依蘊界處",
    "T26n1536_017:0438c17": "假立有情，諸想等想施設言說轉，謂有情、人、",
    "T26n1536_017:0438c18": "意生、儒童、命者、生者、養者、士夫、補特伽羅，故",
    "T26n1536_017:0438c19": "名有情。超一切色想者，謂超一切眼識身相",
    "T26n1536_017:0438c20": "應想。滅有對想者，謂滅四識身相應想。不思",
    "T26n1536_017:0438c21": "惟種種想者，謂無五身識所引意識相應緣",
    "T26n1536_017:0438c22": "色等種種障礙定想。入無邊空空無邊處具",
    "T26n1536_017:0438c23": "足住，如空無邊處天者，謂總顯示空無邊天。",
    "T26n1536_017:0438c24": "是名第五者，漸次順次相續次第數為第五。",
    "T26n1536_017:0438c25": "識住者，云何識住，答即此所繫所有受想行",
    "T26n1536_017:0438c26": "識蘊，總名識住。無色者，謂彼有情無色施設、",
    "T26n1536_017:0438c27": "無色身、無有色處、無有色界、無色蘊，故名無",
    "T26n1536_017:0438c28": "色。有情者，謂諦義勝義雖諸有情不可獲不可",
    "T26n1536_017:0438c29": "得無所有非現有，而依蘊界處假立有情，諸",
    "T26n1536_017:0439a01": "想等想施設言說轉，謂有情、人、意生、儒童、命",
    "T26n1536_017:0439a02": "者、生者、養者、士夫、補特伽羅，故名有情。超一",
    "T26n1536_017:0439a03": "切空無邊處，入無邊識識無邊處具足住，如",
    "T26n1536_017:0439a04": "識無邊處天者，謂總顯示識無邊處天。是名",
    "T26n1536_017:0439a05": "第六者，漸次順次相續次第數為第六。識住",
    "T26n1536_017:0439a06": "者，云何識住？答：即此所繫所有受想行識蘊，",
    "T26n1536_017:0439a07": "總名識住。無色者，謂彼有情無色施設、無色",
    "T26n1536_017:0439a08": "身、無有色處、無有色界、無色蘊，故名無色。有",
    "T26n1536_017:0439a09": "情者，謂諦義勝義雖諸有情不可獲不可得",
    "T26n1536_017:0439a10": "無所有非現有，而依蘊界處假立有情，諸想",
    "T26n1536_017:0439a11": "等想施設言說轉，謂有情、人、意生、儒童、命者、",
    "T26n1536_017:0439a12": "生者、養者、士夫、補特伽羅，故名有情。超一切",
    "T26n1536_017:0439a13": "識無邊處，入無所有無所有處具足住，如無",
    "T26n1536_017:0439a14": "所有處天者，謂總顯示無所有處天。是名第",
    "T26n1536_017:0439a15": "七者，漸次順次相續次第數為第七。識住者，",
    "T26n1536_017:0439a16": "云何識住？答即此所繫所有受想行識蘊，總",
    "T26n1536_017:0439a17": "名識住。",
    "T26n1536_017:0439a18": "七隨眠者，云何為七？答：一、欲貪隨眠；二、瞋隨",
    "T26n1536_017:0439a19": "眠；三、有貪隨眠；四、慢隨眠；五、無明隨眠；六、見",
    "T26n1536_017:0439a20": "隨眠；七、疑隨眠。云何欲貪隨眠？答：若於諸欲",
    "T26n1536_017:0439a21": "諸貪等貪，乃至廣說，是名欲貪隨眠。云何瞋",
    "T26n1536_017:0439a22": "隨眠？答：若於有情欲為損害，乃至廣說，是名",
    "T26n1536_017:0439a23": "瞋隨眠。云何有貪隨眠？答：於色無色諸貪等",
    "T26n1536_017:0439a24": "貪，乃至廣說，是名有貪隨眠。云何慢隨眠？答：",
    "T26n1536_017:0439a25": "諸慢恃執，乃至廣說，是名慢隨眠。云何無明",
    "T26n1536_017:0439a26": "隨眠？答：三界無智是名無明隨眠。云何見隨",
    "T26n1536_017:0439a27": "眠？答：五見是名見隨眠，謂有身見、邊執見、邪",
    "T26n1536_017:0439a28": "見、見取、戒禁取，如是五見名見隨眠。云何疑",
    "T26n1536_017:0439a29": "隨眠？答：於諦猶豫是名疑隨眠。",
    "T26n1536_017:0439b01": "七無過失事者，云何為七？具壽當知，有聖弟",
    "T26n1536_017:0439b02": "子，於如來所修植淨信根生安住，不為沙門",
    "T26n1536_017:0439b03": "或婆羅門或天魔梵或餘世間如法引奪，是",
    "T26n1536_017:0439b04": "名第一無過失事。復次具壽，有聖弟子，安住",
    "T26n1536_017:0439b05": "淨戒精勤守護，別解脫律儀軌則所行無不",
    "T26n1536_017:0439b06": "具足，於微小罪見大怖畏，受學學處常無毀",
    "T26n1536_017:0439b07": "犯，是名第二無過失事。復次具壽，有聖弟子，",
    "T26n1536_017:0439b08": "親近善友，善為伴侶與善交通，是名第三無",
    "T26n1536_017:0439b09": "過失事。復次具壽，有聖弟子，樂居閑寂具二",
    "T26n1536_017:0439b10": "遠離，謂身遠離及心遠離，是名第四無過失",
    "T26n1536_017:0439b11": "事。復次具壽，有聖弟子，勤精進住有勢有勤",
    "T26n1536_017:0439b12": "有勇堅猛，於諸善法常不捨軛，是名第五無",
    "T26n1536_017:0439b13": "過失事。復次具壽，有聖弟子具念安住，成就",
    "T26n1536_017:0439b14": "最勝常委念支，久作久說皆能憶念，是名第",
    "T26n1536_017:0439b15": "六無過失事。復次具壽，有聖弟子具慧安住，",
    "T26n1536_017:0439b16": "成就世間有出沒慧、聖慧、出慧、善通達慧，彼",
    "T26n1536_017:0439b17": "所作慧正盡苦慧，是名第七無過失事。於如",
    "T26n1536_017:0439b18": "來所修植淨信者，云何如來？答：應正等覺說",
    "T26n1536_017:0439b19": "名如來。云何淨信？答：若依出離遠離所生善",
    "T26n1536_017:0439b20": "法，諸信信性廣說乃至心清淨性，故名淨信。",
    "T26n1536_017:0439b21": "即此淨信於如來所，已修植當修植現修植，",
    "T26n1536_017:0439b22": "是故說為於如來所修植淨信根生等言，如",
    "T26n1536_017:0439b23": "前廣說。是名第一者，漸次順次相續次第數",
    "T26n1536_017:0439b24": "為第一。無過失事者，謂能顯示清淨永斷。安",
    "T26n1536_017:0439b25": "住淨戒者，云何淨戒？答：諸所作業，謂身律儀、",
    "T26n1536_017:0439b26": "語律儀、命清淨，是名淨戒。安住者，謂成就淨",
    "T26n1536_017:0439b27": "戒，修行勝行進趣契會，故名安住。精勤守護",
    "T26n1536_017:0439b28": "別解脫律儀者，云何別解脫？答：謂諸如來、應、",
    "T26n1536_017:0439b29": "正等覺廣說，乃至佛薄伽梵自知自見，為諸",
    "T26n1536_017:0439c01": "苾芻半月半月常所宣說別解脫契經，是名",
    "T26n1536_017:0439c02": "別解脫。問：何緣說此名別解脫？答：最勝善法",
    "T26n1536_017:0439c03": "由此為門、此為上首、此為初緣，別行別住，由",
    "T26n1536_017:0439c04": "斯故立別解脫名。精勤守護此律儀者，謂於",
    "T26n1536_017:0439c05": "如是別解脫法，恒隨作恒隨轉，由斯故說精",
    "T26n1536_017:0439c06": "勤守護別解脫律儀。軌則所行無不具足者，",
    "T26n1536_017:0439c07": "謂諸苾芻眾有五非軌則及五非所行。云何",
    "T26n1536_017:0439c08": "名為五非軌則？答：一、他勝罪；二、眾餘罪；三、墮",
    "T26n1536_017:0439c09": "煮罪；四、別首罪；五、惡作罪。云何名為五非所",
    "T26n1536_017:0439c10": "行？答：一、國王家；二、執惡家；三、婬女家；四、音樂",
    "T26n1536_017:0439c11": "家；五、酤酒家。諸聖弟子於此所說五非軌則、",
    "T26n1536_017:0439c12": "五非所行，常樂遠離止息棄捨，於正軌則及",
    "T26n1536_017:0439c13": "正所行具足成就，由斯故說軌則所行無不",
    "T26n1536_017:0439c14": "具足。於微小罪見大怖畏者，謂於小罪起極",
    "T26n1536_017:0439c15": "怖想，由斯故說於微小罪見大怖畏。受學學",
    "T26n1536_017:0439c16": "處常無毀犯者，謂聖弟子不作是念：「我於如",
    "T26n1536_017:0439c17": "是如是學處應勤修學、我於如是如是學處",
    "T26n1536_017:0439c18": "不勤修學。」諸聖弟子常作是念：「一切如來、應、",
    "T26n1536_017:0439c19": "正等覺，廣說乃至佛薄伽梵自知自見，凡所",
    "T26n1536_017:0439c20": "制立一切學處，我皆受學常無毀犯。」由斯故",
    "T26n1536_017:0439c21": "說受學學處常無毀犯。是名第二者，漸次順",
    "T26n1536_017:0439c22": "次相續次第數為第二。無過失事者，謂能顯",
    "T26n1536_017:0439c23": "示清淨永斷。親近善友者，云何善友？答：一切",
    "T26n1536_017:0439c24": "如來、應、正等覺及佛弟子皆名善友。復次若",
    "T26n1536_017:0439c25": "有補特伽羅具戒具德，乃至廣說，故名善友。",
    "T26n1536_017:0439c26": "於斯善友親近等親近極親近，隨順承奉供",
    "T26n1536_017:0439c27": "養恭敬，是故說為親近善友。云何名為善為",
    "T26n1536_017:0439c28": "伴侶？答：於斷生命、若不與取、若欲邪行、若虛",
    "T26n1536_017:0439c29": "誑語、若飲諸酒，皆能遠離止息棄捨厭患永",
    "T26n1536_017:0440a01": "斷，說名為善。與此善者為伴為侶，隨順趣向",
    "T26n1536_017:0440a02": "身心無二，是故說為善為伴侶。云何名為與",
    "T26n1536_017:0440a03": "善交通？答：若於具信具戒多聞具捨具慧，隨",
    "T26n1536_017:0440a04": "轉隨屬隨順不逆，是故說為與善交通。復次",
    "T26n1536_017:0440a05": "若於具足出離遠離善法，隨轉隨屬隨順不",
    "T26n1536_017:0440a06": "逆，是故說為與善交通。復次若於具足出離",
    "T26n1536_017:0440a07": "遠離善法，一樂一欲一喜一愛、同樂同欲同",
    "T26n1536_017:0440a08": "喜同愛，是故說為與善交通。是名第三者，",
    "T26n1536_017:0440a09": "漸次順次相續次第數為第三。無過失事者，",
    "T26n1536_017:0440a10": "謂能顯示清淨永斷。樂居閑寂者，云何名為",
    "T26n1536_017:0440a11": "樂居閑寂？答：諸空逈舍皆名閑寂。若住此中",
    "T26n1536_017:0440a12": "歡喜愛樂，不生愁思心無厭怖，是故說為樂",
    "T26n1536_017:0440a13": "居閑寂。具二遠離謂身遠離及心遠離者，謂",
    "T26n1536_017:0440a14": "住此中能勤修學，內心寂止不離靜慮，成就",
    "T26n1536_017:0440a15": "妙觀，長空逈舍勤修自義。能勤修學內心寂",
    "T26n1536_017:0440a16": "止者，謂住此中能勤精進，修學世間四種靜",
    "T26n1536_017:0440a17": "慮。不離靜慮者，謂於世間四種靜慮常勤思",
    "T26n1536_017:0440a18": "慕，不下不劣無怯無斷，是故說為不離靜慮。",
    "T26n1536_017:0440a19": "成就妙觀者，謂於世間四種靜慮相應妙慧",
    "T26n1536_017:0440a20": "具足成就，是故說為成就妙觀。長空逈舍者，",
    "T26n1536_017:0440a21": "謂住閑寂空逈舍中，由簡擇力歡喜愛樂，不",
    "T26n1536_017:0440a22": "生愁思心無厭怖，增長身心及諸善法，是故",
    "T26n1536_017:0440a23": "說為長空逈舍。勤修自義者，謂諸愛盡離滅",
    "T26n1536_017:0440a24": "涅槃，名最上義亦名自義，於如是義精勤修",
    "T26n1536_017:0440a25": "學求疾證得，是故說為勤修自義。是名第四",
    "T26n1536_017:0440a26": "者，漸次順次相續次第數為第四。無過失事",
    "T26n1536_017:0440a27": "者，謂能顯示清淨增語。勤精進住者。云何精",
    "T26n1536_017:0440a28": "進？答：若於出離遠離所生善法，精勤勇猛勢",
    "T26n1536_017:0440a29": "用策勵，不可制伏策心相續，是名精進。由彼",
    "T26n1536_017:0440b01": "成就如是精進，於所修習能行勝行進趣證",
    "T26n1536_017:0440b02": "會，是故說為勤精進。住有勢者，謂彼上品精",
    "T26n1536_017:0440b03": "進圓滿，故名有勢。有勤者，謂即顯示精進堅",
    "T26n1536_017:0440b04": "固，故名有勤。有勇堅猛者，謂由成就精進力",
    "T26n1536_017:0440b05": "故，勇決而取、堅住而取、猛利而取，諸有所取",
    "T26n1536_017:0440b06": "是善非惡，隨所取相守護不捨，如獲他國善",
    "T26n1536_017:0440b07": "能守護，是故說為有勇堅猛。於諸善法常不",
    "T26n1536_017:0440b08": "捨軛者，謂於善法不捨勤勇，熾然精進無間",
    "T26n1536_017:0440b09": "無斷，是故說為於諸善法常不捨軛。是名第",
    "T26n1536_017:0440b10": "五者，漸次順次相續次第數為第五。無過失",
    "T26n1536_017:0440b11": "事者，謂能顯示清淨增語。具念安住者，云何",
    "T26n1536_017:0440b12": "為念？答：若依出離遠離所生善法，諸念隨念",
    "T26n1536_017:0440b13": "乃至廣說，是名為念。成就最勝常委念支者，",
    "T26n1536_017:0440b14": "謂八支聖道說名常委，此念是彼一支所攝，",
    "T26n1536_017:0440b15": "謂正念支，是故說為成就最勝常委念支。久",
    "T26n1536_017:0440b16": "作久說皆能憶念者，謂由此念，於曾更事不",
    "T26n1536_017:0440b17": "忘不失令心明記，是故記為久作久說皆",
    "T26n1536_017:0440b18": "能憶念。是名第六者，漸次順次相續次第數",
    "T26n1536_017:0440b19": "為第六。無過失事者，謂能顯示清淨增語。具",
    "T26n1536_017:0440b20": "慧安住者，云何名慧？答：若依出離遠離所生",
    "T26n1536_017:0440b21": "善法：於諸法相能簡擇極簡擇：廣說乃至毘",
    "T26n1536_017:0440b22": "鉢舍那：是名為慧。言安住者，謂由成就如是",
    "T26n1536_017:0440b23": "慧故，於諸法相能行勝行進趣證會，由斯故",
    "T26n1536_017:0440b24": "說具慧安住。成就世間有出沒慧者，世間謂",
    "T26n1536_017:0440b25": "五取蘊。云何為五？謂色取蘊受想行識取蘊。",
    "T26n1536_017:0440b26": "彼由成就如是慧故，能如實知此五取蘊生",
    "T26n1536_017:0440b27": "及變壞，由斯故說成就世間有出沒慧。言聖",
    "T26n1536_017:0440b28": "慧者，有二種聖：一者善故聖；二者無漏故聖。",
    "T26n1536_017:0440b29": "此慧具由二種聖故，說名為聖故名聖慧。言",
    "T26n1536_017:0440c01": "出慧者，謂彼成就如是慧故，能出離欲界及",
    "T26n1536_017:0440c02": "能出離色無色界，故名出慧。善通達慧者，謂",
    "T26n1536_017:0440c03": "彼成就如是慧故，於苦集滅道諦、由苦集滅",
    "T26n1536_017:0440c04": "道相，能通達、善通達、各別通達，是故名為善",
    "T26n1536_017:0440c05": "通達慧。彼所作慧者，謂彼所引學無間道所",
    "T26n1536_017:0440c06": "有勝慧，此中說為彼所作慧。正盡苦慧者，云",
    "T26n1536_017:0440c07": "何名正？答：因故、門故、理趣故、行相故，說名為",
    "T26n1536_017:0440c08": "正。盡苦慧者，五取蘊名為苦，此慧能令五取",
    "T26n1536_017:0440c09": "蘊盡等盡遍盡，證永盡故，名盡苦慧。是名第",
    "T26n1536_017:0440c10": "七者，漸次順次相續次第數為第七。無過失",
    "T26n1536_017:0440c11": "事者，謂能顯示清淨增語。此中世尊說伽他",
    "T26n1536_017:0440c12": "曰：",
    "T26n1536_017:0440c13": "「具信戒善友，　　居寂樂精勤，",
    "T26n1536_017:0440c14": "成就念正知，　　名七無過事。」",
    "T26n1536_017:0440c15": "七止諍法者，云何為七？答：一、現前毘柰耶；二、",
    "T26n1536_017:0440c16": "憶念毘柰耶；三、不癡毘柰耶；四、求彼自性毘",
    "T26n1536_017:0440c17": "柰耶；五、取多人語毘柰耶；六、取自言持毘柰",
    "T26n1536_017:0440c18": "耶；七、如草覆地毘柰耶。如是名為七止諍法。",
    "T26n1536_017:0440c19": "問：何緣是七名止諍法？答：諍謂彼此鬪訟違",
    "T26n1536_017:0440c20": "諍。由斯七法隨一現前，令所起諍皆調止息，",
    "T26n1536_017:0440c21": "由此因緣名止諍法。",
    "T26n1536_017:0440c22": "說一切有部集異門足論卷第十七"
}