{
    "T51n2072_003:0150a13": "往生集卷之三",
    "T51n2072_003:0150a15": "古杭雲棲寺沙門袾宏輯",
    "T51n2072_003:0150a16": "諸聖同歸類諸聖同歸類",
    "T51n2072_003:0150a17": "擇生極樂擇生極樂",
    "T51n2072_003:0150a18": "觀無量壽佛經云。爾時韋提希。號泣白佛言。",
    "T51n2072_003:0150a19": "世尊願為我。廣說無憂惱處。我當往生。不樂",
    "T51n2072_003:0150a20": "閻浮濁惡世也。於是世尊放眉間光。遍照十",
    "T51n2072_003:0150a21": "方世界。諸佛國土皆於中現。時韋提希見已",
    "T51n2072_003:0150a22": "向佛言。是諸佛土雖復清淨皆有光明。我今",
    "T51n2072_003:0150a23": "惟願生於極樂世界阿彌陀佛所。",
    "T51n2072_003:0150a24": "往生無數往生無數",
    "T51n2072_003:0150a25": "大無量壽經云。彌勒白佛言。於此世界。有幾",
    "T51n2072_003:0150a26": "菩薩。往生極樂。佛告彌勒。於此世界。有六十",
    "T51n2072_003:0150a27": "二億不退菩薩。往生彼國。小行菩薩不可稱",
    "T51n2072_003:0150a28": "計。不但此國。他方佛土。如遠照佛剎。有百八",
    "T51n2072_003:0150a29": "十億菩薩。皆當往生。乃至十方佛剎。往生者",
    "T51n2072_003:0150b01": "甚多無數。我若具說。一劫猶未能盡。",
    "T51n2072_003:0150b02": "贊曰。此界他方。往生無量。淨土何以容之。噫",
    "T51n2072_003:0150b03": "滄海尚納百川。虛空猶含萬象。而無邊剎海。",
    "T51n2072_003:0150b04": "不出普賢一毛孔中。然則舉淨土針鋒之地。",
    "T51n2072_003:0150b05": "而容無盡之往生。不亦恢恢乎。有餘裕哉。",
    "T51n2072_003:0150b06": "面見彌陀面見彌陀",
    "T51n2072_003:0150b07": "觀佛三昧經。佛記文殊。當生極樂。文殊發願",
    "T51n2072_003:0150b08": "偈云。願我命終時。滅除諸障礙。面見彌陀佛。",
    "T51n2072_003:0150b09": "往生安樂剎。生彼佛國已。滿足我大願。阿彌",
    "T51n2072_003:0150b10": "陀如來。現前授我記。",
    "T51n2072_003:0150b11": "十願求生十願求生",
    "T51n2072_003:0150b12": "華嚴經。普賢菩薩列十種大願。普為眾生。求",
    "T51n2072_003:0150b13": "生淨土。偈云。願我臨欲命終時。盡除一切諸",
    "T51n2072_003:0150b14": "障礙。面見彼佛阿彌陀。即得往生安樂剎。又",
    "T51n2072_003:0150b15": "云。彼佛眾會咸清淨。我時於勝蓮華生。親覩",
    "T51n2072_003:0150b16": "如來無量光。現前授我菩提記。",
    "T51n2072_003:0150b17": "贊曰。文殊七佛之祖。普賢萬行攸宗。而淨土",
    "T51n2072_003:0150b18": "往生。諄諄如出一口。娑婆良弼。即安養親臣。",
    "T51n2072_003:0150b19": "明亦甚矣。薄淨土而不願往生謬哉。",
    "T51n2072_003:0150b20": "偈論淨土偈論淨土",
    "T51n2072_003:0150b21": "天親菩薩。天竺人。廣造諸論。昇兜率內院。禮",
    "T51n2072_003:0150b22": "覲彌勒。復著無量壽經論及淨土偈。五門修",
    "T51n2072_003:0150b23": "法。普勸往生。",
    "T51n2072_003:0150b24": "請佛形儀請佛形儀",
    "T51n2072_003:0150b25": "天竺雞頭摩寺。五通菩薩。以神力往安樂國。",
    "T51n2072_003:0150b26": "見阿彌陀佛。陳云。娑婆眾生。願生淨土。無佛",
    "T51n2072_003:0150b27": "形儀。請垂降許。佛言。汝應先行。尋當現彼。",
    "T51n2072_003:0150b28": "五通還。聖儀已至一佛五十菩薩。各坐蓮華。",
    "T51n2072_003:0150b29": "在樹葉上。遂傳寫流布。見感通傳。",
    "T51n2072_003:0150c01": "贊曰。人疑安樂非神力可到。噫一念往生。不",
    "T51n2072_003:0150c02": "勞彈指。獨何歟。",
    "T51n2072_003:0150c03": "造論起信造論起信",
    "T51n2072_003:0150c04": "馬鳴菩薩。西天第十二祖。甞著起信論。後明",
    "T51n2072_003:0150c05": "求生淨土。最為切要。",
    "T51n2072_003:0150c06": "龍樹記生龍樹記生",
    "T51n2072_003:0150c07": "楞伽經云。大慧汝當知。善逝涅槃後。未來世",
    "T51n2072_003:0150c08": "當有持於我法者大名德比丘。厥號為龍樹。",
    "T51n2072_003:0150c09": "能破有無宗。世間中顯我無上大乘法。得初",
    "T51n2072_003:0150c10": "歡喜地。往生安樂國。",
    "T51n2072_003:0150c11": "集善往生集善往生",
    "T51n2072_003:0150c12": "大悲經云。佛言。我滅度後。北天竺國有比丘。",
    "T51n2072_003:0150c13": "名祁婆伽。修集無量種種最勝菩提善根。已",
    "T51n2072_003:0150c14": "而命終。生於西方過百千億世界無量壽國。",
    "T51n2072_003:0150c15": "於彼佛所。種諸善根。後當作佛。號無垢光。",
    "T51n2072_003:0150c16": "得忍往生得忍往生",
    "T51n2072_003:0150c17": "菩薩生地經云。佛言。時摩差竭。得不起法忍。",
    "T51n2072_003:0150c18": "五百清信士。二十五清信女。皆得不退轉地",
    "T51n2072_003:0150c19": "壽終。俱生無量壽佛清淨國。",
    "T51n2072_003:0150c20": "贊曰。求生西方。為欲悟無生忍登不退地也。",
    "T51n2072_003:0150c21": "已得忍已得不退。而復求生。菩薩之樂近如",
    "T51n2072_003:0150c22": "來乃如此。今具縛凡夫。忍力未充。退緣無限。",
    "T51n2072_003:0150c23": "而不刻心淨土。謂之何哉。是則名為可憐憫",
    "T51n2072_003:0150c24": "者。",
    "T51n2072_003:0150c25": "第二大願第二大願",
    "T51n2072_003:0150c26": "菩薩內戒經云。菩薩有三願。其第二願。願我",
    "T51n2072_003:0150c27": "命終。往生阿彌陀佛前。",
    "T51n2072_003:0150c28": "念佛滅罪念佛滅罪",
    "T51n2072_003:0150c29": "大智度論云。有諸菩薩。自念謗大般若。墮惡",
    "T51n2072_003:0151a01": "道。歷無量劫。雖修餘行。不能滅罪。後遇知識",
    "T51n2072_003:0151a02": "教念阿彌陀佛。乃得滅障。超生淨土。",
    "T51n2072_003:0151a03": "贊曰。至心念佛一聲。滅八十億劫重罪。此其",
    "T51n2072_003:0151a04": "明徵乎。所以者何。至心故也。若匪至心。罪",
    "T51n2072_003:0151a05": "則不滅。毋曰聖訓之無稽哉。",
    "T51n2072_003:0151a06": "勝會書名勝會書名",
    "T51n2072_003:0151a07": "長蘆賾禪師。遵遠祖遺範。建蓮花勝會。普勸",
    "T51n2072_003:0151a08": "念佛。一夕夢。一人烏巾白衣。風貌清美。揖而",
    "T51n2072_003:0151a09": "曰。欲入公蓮花勝會。乞書一名。賾問何名。答",
    "T51n2072_003:0151a10": "曰。普慧書已。又云家兄普賢亦乞併書。賾覺",
    "T51n2072_003:0151a11": "而檢華嚴離世間品。有二菩薩名。遂以為會",
    "T51n2072_003:0151a12": "首云。",
    "T51n2072_003:0151a13": "贊曰。凡僧結社。古聖書名甚哉。淨土之非小",
    "T51n2072_003:0151a14": "緣也。良由事出真誠。則冥通靈應。一有偽焉。",
    "T51n2072_003:0151a15": "人世自好者不屑。而況古聖乎。今之所謂佛",
    "T51n2072_003:0151a16": "會者。賾公見之。當為太息矣。",
    "T51n2072_003:0151a17": "略舉尊宿略舉尊宿",
    "T51n2072_003:0151a18": "百丈海禪師。馬祖傳道嫡子。萬世叢林大宗。",
    "T51n2072_003:0151a19": "其立法祈禱病僧。化送亡僧。悉歸淨土○黃",
    "T51n2072_003:0151a20": "龍新禪師。參覺老得旨。繼席黃龍。宗風大振",
    "T51n2072_003:0151a21": "而切意淨業。有勸念佛文。行世令人發哀起",
    "T51n2072_003:0151a22": "信○真歇了禪師。嗣丹霞諄公。洞下一宗。至",
    "T51n2072_003:0151a23": "師大顯。後卓菴補陀。菴名孤絕。專意西方。有",
    "T51n2072_003:0151a24": "淨土說。普勸四眾○慈受深禪師。得法於長蘆",
    "T51n2072_003:0151a25": "信公。專心念佛。謂修行捷徑。無越淨邦。建西",
    "T51n2072_003:0151a26": "方道場。苦口勸眾。翕然化之○石芝曉法師。",
    "T51n2072_003:0151a27": "嗣月堂詢公。洞徹教部。以淨業化人。甞集大",
    "T51n2072_003:0151a28": "藏諸書。有樂邦文類行世○寂堂元禪師。學",
    "T51n2072_003:0151a29": "禪於密菴傑公。篤行念佛三昧。感金甲神自",
    "T51n2072_003:0151b01": "天而降。夢紅蓮花從地而出。由是十州蓮宗",
    "T51n2072_003:0151b02": "大行○中峯本禪師。得法於高峯妙公。人仰",
    "T51n2072_003:0151b03": "之如山斗。有懷淨土詩百篇。盛傳於世○王",
    "T51n2072_003:0151b04": "以寧待制。自稱彌陀弟子○晁悅之翰林。答",
    "T51n2072_003:0151b05": "趙子昂書。稱西方淨土是真語實語○陳瓘",
    "T51n2072_003:0151b06": "待制。作延慶寺淨土院記。極贊念佛○優曇",
    "T51n2072_003:0151b07": "宗主。居廬山東林善法堂。著蓮宗寶鑑。奉旨",
    "T51n2072_003:0151b08": "板行。為淨土中興云。",
    "T51n2072_003:0151b09": "贊曰。始百丈。終優曇。歷代尊宿。無不奉行淨",
    "T51n2072_003:0151b10": "土。嗚呼盛哉。",
    "T51n2072_003:0151b11": "總論總論",
    "T51n2072_003:0151b12": "天如禪師謂。今人鄙視淨土。非鄙愚夫愚婦",
    "T51n2072_003:0151b13": "也。是鄙文殊普賢馬鳴龍樹也。吾故集群經。",
    "T51n2072_003:0151b14": "以實其說。或者猶疑菩薩道大。似已不必求",
    "T51n2072_003:0151b15": "生。噫自非位登妙覺。雖等地大聖。不能一日",
    "T51n2072_003:0151b16": "離佛。況其下者乎。蓋甞譬之爵彌尊。則覲主",
    "T51n2072_003:0151b17": "彌密。彼荷擔挾鋤之輩。侶漁樵以自足。絕望",
    "T51n2072_003:0151b18": "於九重。而囂囂然曰。明主之不足親也。可哂",
    "T51n2072_003:0151b19": "也夫。",
    "T51n2072_003:0151b20": "生存感應類生存感應類",
    "T51n2072_003:0151b21": "鬼不敢噉鬼不敢噉",
    "T51n2072_003:0151b22": "佛世有一國。隣於羅剎。羅剎食人無度。王約",
    "T51n2072_003:0151b23": "自今國人。家專一日。以次送與。勿得枉殺。有",
    "T51n2072_003:0151b24": "奉佛家。止生一子。次當克行。父母哀號。囑令",
    "T51n2072_003:0151b25": "至心念佛。以佛威力。鬼不得近。明晨往視。見",
    "T51n2072_003:0151b26": "子尚在。歡喜將還。自是羅剎之患遂絕。國人",
    "T51n2072_003:0151b27": "慶慕焉。",
    "T51n2072_003:0151b28": "夢得聰辯夢得聰辯",
    "T51n2072_003:0151b29": "隋南嶽慧思禪師。精心事佛。因夢阿彌陀佛",
    "T51n2072_003:0151c01": "與之說法。自是聰慧過人。辯才無礙。",
    "T51n2072_003:0151c02": "冤對捨離冤對捨離",
    "T51n2072_003:0151c03": "唐邵彪。鎮江人。為士人時。夢至一公府。人稱",
    "T51n2072_003:0151c04": "安撫使司。俄而一官人問云。汝知所以不第",
    "T51n2072_003:0151c05": "否。彪對不知。因引彪前行。見大鑊中。煮蛤",
    "T51n2072_003:0151c06": "蜊。作人語。呼彪名彪怖。遂念阿彌陀佛。方",
    "T51n2072_003:0151c07": "啟口。蛤蜊變黃雀飛去。彪後及第。官至安撫。",
    "T51n2072_003:0151c08": "贊曰。殺生遲其得祿。念佛解其殺冤。今士人",
    "T51n2072_003:0151c09": "以牲牢。乞祐於鬼神。而不知持萬德之洪名。",
    "T51n2072_003:0151c10": "其為計亦左矣。願三獻連城者。識此於鐵硯",
    "T51n2072_003:0151c11": "之側。",
    "T51n2072_003:0151c12": "夫婦見佛夫婦見佛",
    "T51n2072_003:0151c13": "宋葛濟之。句容人。稚川後也。世事仙學。妻紀",
    "T51n2072_003:0151c14": "氏。獨精誠念佛。元嘉十三年。方在機杼。忽覺",
    "T51n2072_003:0151c15": "空中清明。因投杼仰瞻四表。見西方有佛現",
    "T51n2072_003:0151c16": "身。寶蓋幢幡映蔽雲漢。喜曰。經言。無量壽",
    "T51n2072_003:0151c17": "佛。其即此耶。面佛作禮。濟之驚異。就之。紀",
    "T51n2072_003:0151c18": "氏指示佛所。濟之亦見半身。俄而隱沒。祥雲",
    "T51n2072_003:0151c19": "五彩親里咸覩焉。自是多歸佛法矣。",
    "T51n2072_003:0151c20": "却鬼不現却鬼不現",
    "T51n2072_003:0151c21": "宋陳企。龍舒人。甞殺人。後見鬼現。企大怖。",
    "T51n2072_003:0151c22": "急念阿彌陀佛。鬼不得近。因念佛不已。鬼遂",
    "T51n2072_003:0151c23": "不現。",
    "T51n2072_003:0151c24": "贊曰。負命之鬼。云何念佛。而得却之。良以阿",
    "T51n2072_003:0151c25": "彌陀佛。功德威神。不可思議。一稱其名。鬼獲",
    "T51n2072_003:0151c26": "超濟。故不現耳。豈尋常禁呪。驅逐此耶。",
    "T51n2072_003:0151c27": "薦拔亡靈薦拔亡靈",
    "T51n2072_003:0151c28": "宋張繼祖。鎮江人。信西方淨土。乳母死。多為",
    "T51n2072_003:0151c29": "念佛追薦。一夕夢。母來謝云。荷君念佛。已生",
    "T51n2072_003:0152a01": "善趣。",
    "T51n2072_003:0152a02": "睡寢得安睡寢得安",
    "T51n2072_003:0152a03": "宋劉仲慧。湖州長興人。患夜夢恐怖。有教以",
    "T51n2072_003:0152a04": "念佛者。遂至誠高念一百八遍。然後就寢。當",
    "T51n2072_003:0152a05": "夜神魂晏然。自是繼念不輟。",
    "T51n2072_003:0152a06": "贊曰。古人喻睡眠。為小死。此語最善。蓋夢寐",
    "T51n2072_003:0152a07": "之顛倒。較生死之昏迷幾何而寢息神安。命",
    "T51n2072_003:0152a08": "盡之時。庶稍稍有自由分。善導大師。教人臨",
    "T51n2072_003:0152a09": "睡入觀。良有以哉。",
    "T51n2072_003:0152a10": "病目重明病目重明",
    "T51n2072_003:0152a11": "宋阮念三嫂者。懷寧農婦也。雙目將盲。常念",
    "T51n2072_003:0152a12": "佛不絕。遂得明朗。",
    "T51n2072_003:0152a13": "又",
    "T51n2072_003:0152a14": "柴氏女雙瞽。念佛三年。精勤不替。雙目重明",
    "T51n2072_003:0152a15": "如故。",
    "T51n2072_003:0152a16": "贊曰。彌陀光明。無量照十方國。苟至心憶念。",
    "T51n2072_003:0152a17": "就使肉睛不朗。當必心目洞開。而今時瞽者。",
    "T51n2072_003:0152a18": "往往作師巫。造殺業。是謂從冥入冥。終無時",
    "T51n2072_003:0152a19": "得覩天日矣。嗟乎。吾安能以此。普告盡世之",
    "T51n2072_003:0152a20": "盲人乎。",
    "T51n2072_003:0152a21": "瘧疾不作瘧疾不作",
    "T51n2072_003:0152a22": "宋李子清。久患瘧。龍舒居士。教以臨發之時。",
    "T51n2072_003:0152a23": "專志念佛。然後服藥。子清信而行之。當日減",
    "T51n2072_003:0152a24": "半。次日復念。遂全愈自是篤信念佛。",
    "T51n2072_003:0152a25": "舍利迸現舍利迸現",
    "T51n2072_003:0152a26": "宋贛州廉中大夫恭人。綉丈六阿彌陀佛。方",
    "T51n2072_003:0152a27": "及半。忽有舍利。現彩縷中。舉宅驚嘆。",
    "T51n2072_003:0152a28": "又",
    "T51n2072_003:0152a29": "真州鍾離少師夫人任氏。刻阿彌陀佛像。高",
    "T51n2072_003:0152b01": "四寸八分。龕室甚嚴。常頂戴行道。像眉間忽",
    "T51n2072_003:0152b02": "現舍利。大如黍米。光彩照人。",
    "T51n2072_003:0152b03": "治病皆愈治病皆愈",
    "T51n2072_003:0152b04": "宋秀州一僧。常念阿彌陀佛。為人治病。病者",
    "T51n2072_003:0152b05": "請治輒愈。州人敬信如佛。",
    "T51n2072_003:0152b06": "俘囚脫難俘囚脫難",
    "T51n2072_003:0152b07": "元至正十五年冬。張士誠攻湖州。江浙丞相",
    "T51n2072_003:0152b08": "與戰。獲四十人。囚檻送官。夜宿西湖鳥窠寺。",
    "T51n2072_003:0152b09": "適大猷謀禪師。徐步廓下。囚者見師。神觀閒",
    "T51n2072_003:0152b10": "雅。持誦不輟。因告曰。長老救我。師曰。我不",
    "T51n2072_003:0152b11": "能救。但至誠念南無救苦救難阿彌陀佛。却",
    "T51n2072_003:0152b12": "救得爾曹也。中有三人。信受其語。念不絕口。",
    "T51n2072_003:0152b13": "天曉發囚。易枷鎖。偶至三人。刑具不足。惟繫",
    "T51n2072_003:0152b14": "以繩耳。既而審鞠。乃良民被虜者。遂得釋。",
    "T51n2072_003:0152b15": "贊曰。普門品云。或囚禁枷鎖。手足被杻械。念",
    "T51n2072_003:0152b16": "彼觀音力。釋然得解脫。古今人信之矣。念佛",
    "T51n2072_003:0152b17": "解脫。人或未信。此狃於常見也。佛之威神。更",
    "T51n2072_003:0152b18": "超菩薩。不知其幾。爾不見。斫截手足。念釋迦",
    "T51n2072_003:0152b19": "如來。而四體重生乎。肢截尚可重生。何有於",
    "T51n2072_003:0152b20": "杻械。而信之者寡。吾故表而出之。",
    "T51n2072_003:0152b21": "總論總論",
    "T51n2072_003:0152b22": "念佛法門。人知為亡歿之歸宿。而不知生存",
    "T51n2072_003:0152b23": "之利益。是故聞持呪得靈通。即改而持呪。聞",
    "T51n2072_003:0152b24": "講演得聰辯。即改而講演。聞營造得福報。聞",
    "T51n2072_003:0152b25": "齋會得人緣。乃至聞攝養得長壽。種種變易。",
    "T51n2072_003:0152b26": "曾無執持。安在其一心不亂。而望淨業之有",
    "T51n2072_003:0152b27": "成耶。吾故集此。姑以斷時人之外慕。據實而",
    "T51n2072_003:0152b28": "論。求生淨土。本為成佛度生。既非圖身後之",
    "T51n2072_003:0152b29": "樂。復何計身前之利與否哉。",
    "T51n2072_003:0152c01": "往生集卷之三終",
    "T51n2072_003:0152c02": "西方有佛。開法藏於六八。正覺積功唱寶號",
    "T51n2072_003:0152c03": "於彌陀。恒演大光。普塞惡道。廣放智眼。滅",
    "T51n2072_003:0152c04": "此昏盲。瑤林矗地。珠寶麗空。池流八德。華發",
    "T51n2072_003:0152c05": "眾光。身土微妙全是不二矣。蓋寶地雖研。實",
    "T51n2072_003:0152c06": "不離當處。且神識雖去。曾不出自心。修有上",
    "T51n2072_003:0152c07": "下。益該淺深。若信之則甚近而不遠。若迷之",
    "T51n2072_003:0152c08": "則增遠而無人。誠信深行至者。剎那超於苦",
    "T51n2072_003:0152c09": "海。盍咄聲念甘永迷矣。今也志一而不撓。為",
    "T51n2072_003:0152c10": "諸善之母。無乃純粹而無雜。為眾行之本故。",
    "T51n2072_003:0152c11": "修淨業者。所以務本也。其本立而道生。惟念",
    "T51n2072_003:0152c12": "佛三昧歟。縱向塵緣。連乎無傾。若遇業風。確",
    "T51n2072_003:0152c13": "乎不拔矣。古有言。淨土往生萬牛不能挽焉。",
    "T51n2072_003:0152c14": "深信之功。往生之用。德高易進至矣。盡矣。爰",
    "T51n2072_003:0152c15": "有一大德。號蓮池禪師。姓沈氏。古杭人。法諱",
    "T51n2072_003:0152c16": "上袾下宏。生而頴異。世味澹如。少遊黌校。有",
    "T51n2072_003:0152c17": "聲而已。覺世無常。年三十一而傾心於至道。",
    "T51n2072_003:0152c18": "投于無門洞性天理和尚。祝髮乞於昭慶寺",
    "T51n2072_003:0152c19": "無塵玉律師。受具簟瓢隻杖。遊學諸方。遍參",
    "T51n2072_003:0152c20": "知識。宗教精通。晚居于雲棲。遙踵伏虎跡。專",
    "T51n2072_003:0152c21": "興蓮宗。慕惠遠之風。念佛往生。超耀昔日見。",
    "T51n2072_003:0152c22": "著述有部。今秉其一也。以此書行于世。先哲",
    "T51n2072_003:0152c23": "有孝。後學有助。古云。見賢思齊。予今依之",
    "T51n2072_003:0152c24": "功身。嗚呼。高己而蔑如於淨土。得恥於當時。",
    "T51n2072_003:0152c25": "招苦於來際。殊告修淨業者。上慎旃哉。代代",
    "T51n2072_003:0152c26": "前賢事跡。往往雖載傳錄焉。知來者靡曠。其",
    "T51n2072_003:0152c27": "人該羅別錄。芟繁補闕。類成九種。增廣新聞",
    "T51n2072_003:0152c28": "間。作之贊。發其隱義。緇素並列。隱顯畢收。",
    "T51n2072_003:0152c29": "可謂融鉺鐺釵釧於釜。會江河淮濟於一海",
    "T51n2072_003:0153a01": "矣。予雖學術空疎。後生有恥。加倭點。及未闋",
    "T51n2072_003:0153a02": "繡良。梓行後世。觀之者。務進悟之者。深信願",
    "T51n2072_003:0153a03": "共登三藐之山。入薩雲之海云。",
    "T51n2072_003:0153a04": "慶安歲次壬辰夷則自恣日",
    "T51n2072_003:0153a05": "遊方軒　釋子　慧竟　謹跋"
}