{
    "T51n2097_003:1080c20": "南嶽總勝集卷下",
    "T51n2097_003:1080c22": "敘唐宋得道異人高僧敘唐宋得道異人高僧隱逸附",
    "T51n2097_003:1080c23": "梁雙襲祖梁雙襲祖。字仲遠。吳人也。居南嶽白馬洞。",
    "T51n2097_003:1080c24": "幼而淳素。不喜多言。凡所觀視。及接親友。",
    "T51n2097_003:1080c25": "皆毅然正容而待之。人不敢輕易者。得泝流",
    "T51n2097_003:1080c26": "之妙。往來荊襄一二百年。人莫之測。復入南",
    "T51n2097_003:1080c27": "嶽遊五峯。遇至人服霧炁之法。久之入雲陽",
    "T51n2097_003:1080c28": "山。秦人洞居曰。昔赤君曾降此山。乃朱陵之",
    "T51n2097_003:1080c29": "陽也。於是誦黃庭玉經不輟。弟子請之。就",
    "T51n2097_003:1081a01": "邑之觀宇。以便供侍。先生云。經曰。何不登",
    "T51n2097_003:1081a02": "山誦我書。人間紛紛臭如帤。吾謂。臭帤之所",
    "T51n2097_003:1081a03": "萬境紛紜。外則六鑿相攘。內則三彭所擾。昔",
    "T51n2097_003:1081a04": "魏夫人傳此玉經。而東遷陽洛而成道。代不",
    "T51n2097_003:1081a05": "乏人。但恐虛之不極守之不篤則道無由成",
    "T51n2097_003:1081a06": "矣。數年而入九疑山。白馬巖。悠然而住曰。吾",
    "T51n2097_003:1081a07": "始於白馬洞。而今終白馬巖。必吾反真之地。",
    "T51n2097_003:1081a08": "夫馬乃乾健浩然之炁。白為見素還元之方。",
    "T51n2097_003:1081a09": "吾居焉。忽一日謂門人曰。吾將入室之後。若",
    "T51n2097_003:1081a10": "有天炁異常。速來報吾。翌日中午四炁澄清。",
    "T51n2097_003:1081a11": "弟子報之。而索沐浴焚香。寂然歸真。俄而輕",
    "T51n2097_003:1081a12": "舉。遺帔於木杪。時則貞觀元年夏四月也。",
    "T51n2097_003:1081a13": "巖中臥席并坐壇。經二百餘年而不潰。弟子",
    "T51n2097_003:1081a14": "致之於觀真堂中供養。",
    "T51n2097_003:1081a15": "廖沖廖沖。字清虛。梁大通三年。居連山郡。以才德",
    "T51n2097_003:1081a16": "見稱。為本郡主簿。後辭其印綬。遊探道要。居",
    "T51n2097_003:1081a17": "嵩高山。久之過荊渚。公安二神作妖。起風浪",
    "T51n2097_003:1081a18": "阻船。遂伏之令護船。而渡至南嶽。於融頂遇",
    "T51n2097_003:1081a19": "太平真君傳道要。復謂二神曰。吾居郴陽作",
    "T51n2097_003:1081a20": "丹。可為吾守鑪。他日丹就。汝亦有分。丹成歸",
    "T51n2097_003:1081a21": "鄉。常乘一虎。執蛇為鞭。年一百餘。光天二年",
    "T51n2097_003:1081a22": "風雲晦冥而昇舉。",
    "T51n2097_003:1081a23": "蕭靈護蕭靈護。字天佑。廬陵人也。生五七歲能詩。凡",
    "T51n2097_003:1081a24": "所作皆塵外意。十五好道裝。遇至人傳金丹",
    "T51n2097_003:1081a25": "胎息。周訪名山。負道書百餘卷。常云。欲昇南",
    "T51n2097_003:1081a26": "宮。先度朱陵。迤邐訪洞陽過嶽麓。瞻鄧真人",
    "T51n2097_003:1081a27": "之像曰。此山乃朱陵之一福地。夜遇真人傳",
    "T51n2097_003:1081a28": "火鼎之術。貞觀年。泝瀟湘躬禮注生行法驅",
    "T51n2097_003:1081a29": "邪。邦鄉得濟者不可勝計。後居招仙觀。鍊",
    "T51n2097_003:1081b01": "火鼎之術。化黃白而外鬻之。修其觀宇。為之",
    "T51n2097_003:1081b02": "一新。侯王禮敬。請為法主。皆北面而事之。後",
    "T51n2097_003:1081b03": "選其幽勝。以鍊神丹。凡經三壇方始鍊就。後",
    "T51n2097_003:1081b04": "服之。於弘道二年中秋。謂門人曰。吾行期已",
    "T51n2097_003:1081b05": "至。當有所適。不可淹留。汝等精懃將有所繼。",
    "T51n2097_003:1081b06": "遂尸解。香氣滿室。似有清音盼於戶外。經時",
    "T51n2097_003:1081b07": "而止。",
    "T51n2097_003:1081b08": "張惠明張惠明。趙郡人。結庵於中條山。受法於元真",
    "T51n2097_003:1081b09": "觀。常以呪禁驅馳精魅。後往長安。遇混元子。",
    "T51n2097_003:1081b10": "受高奔之道行之。功濟德備。道學超群。凡諸",
    "T51n2097_003:1081b11": "就席。皆章甫之徒。太宗詔之內殿致醮有感。",
    "T51n2097_003:1081b12": "後乞歸山林。上允勅住南嶽。封妙濟大師。忽",
    "T51n2097_003:1081b13": "一夕遇南嶽右英夫人。傳抱一守真三五混",
    "T51n2097_003:1081b14": "合之要。行之一紀。復詔之西嶽。以便問事。",
    "T51n2097_003:1081b15": "後尸解。",
    "T51n2097_003:1081b16": "南嶽西園蘭若曇藏禪師南嶽西園蘭若曇藏禪師。養一靈犬。常夜行",
    "T51n2097_003:1081b17": "次。其犬銜其師衣。師即歸房。又於門側伏守",
    "T51n2097_003:1081b18": "而吠。自奮身作猛噬之勢。詰旦東嶺有一大",
    "T51n2097_003:1081b19": "蟒。長數丈許。張口呀氣。毒焰熾然。侍者請",
    "T51n2097_003:1081b20": "避。師曰。死可避乎。彼以毒來。我以慈受。毒",
    "T51n2097_003:1081b21": "無實性。激發則強。慈苟無緣。冤親一揆。言",
    "T51n2097_003:1081b22": "訖。其蟒按首徐行。倏然不見。又一夕有盜。犬",
    "T51n2097_003:1081b23": "亦銜師衣。語盜曰。草舍有可意物。一任取去。",
    "T51n2097_003:1081b24": "盜感其言皆去。",
    "T51n2097_003:1081b25": "何尊師何尊師者。不知何許人也。龍朔中居衡嶽。不",
    "T51n2097_003:1081b26": "顯名氏。其顏若四十許。行步如飛。常往來蒼",
    "T51n2097_003:1081b27": "梧五嶺間。來無所慕。去無所斁。僅百餘年。人",
    "T51n2097_003:1081b28": "常見之。狀貌不改。或問其氏族及年壽。但云",
    "T51n2097_003:1081b29": "何何。或詰其鄉里及修證。亦云何何。時人",
    "T51n2097_003:1081c01": "號曰何尊師。衣弊履穿。其心浩如也。逸人",
    "T51n2097_003:1081c02": "田虛應鄧虛中嘗請曰。尊師卒無言。何以開",
    "T51n2097_003:1081c03": "悟學者。則曰知不知者上不知知者病。誰能",
    "T51n2097_003:1081c04": "鑿混沌之竅。遺自然之理耶。遂杖藜而入林",
    "T51n2097_003:1081c05": "中。須臾群虎隨之不復見。開元中。司馬承",
    "T51n2097_003:1081c06": "禎遊南嶽祝融峯曰。當有高仙處之。何氣色",
    "T51n2097_003:1081c07": "之秀異若此。已而見尊師於林中出。承禎致",
    "T51n2097_003:1081c08": "禮造問。則據石而坐。若無所覩。時不見答",
    "T51n2097_003:1081c09": "而退。歎曰。此可謂才全而德不形者也。乃建",
    "T51n2097_003:1081c10": "庵於峯頂延之。尊師就止復不出。觀察使呂",
    "T51n2097_003:1081c11": "渭即其廬。請傳符籙。張太虛田虛應鄧虛中",
    "T51n2097_003:1081c12": "師事之。皆不得其旨。天寶二年下元日。有",
    "T51n2097_003:1081c13": "雲鶴翔空。異香芬郁。謂弟子曰。吾去之後。",
    "T51n2097_003:1081c14": "當舉之於紫蓋南峯盤石之上。遂化。顏色不",
    "T51n2097_003:1081c15": "變。弟子乃環衛行遷神之法。中夕聞雷震聲。",
    "T51n2097_003:1081c16": "即失其所在。衡陽太守蘇務廉文。其碑在銓",
    "T51n2097_003:1081c17": "德觀。",
    "T51n2097_003:1081c18": "徐敬業 老僧住括唐則天朝。徐敬業楊州相亂。則天命討之軍",
    "T51n2097_003:1081c19": "敗而遁。敬業素養一人。貌類於已而寵遇。及",
    "T51n2097_003:1081c20": "敬業敗。擒得所養者斬其元以為敬業。而敬",
    "T51n2097_003:1081c21": "業實隱大孤山。與同伴數十人結庵耕鑿。不",
    "T51n2097_003:1081c22": "通人事。乃削髮為僧。其侶亦多削髮。天寶",
    "T51n2097_003:1081c23": "初。有老僧法名住括。年九十餘。與弟子至南",
    "T51n2097_003:1081c24": "嶽衡嶽寺。訪諸僧而居之月餘。忽請集僧徒。",
    "T51n2097_003:1081c25": "懺悔殺人罪咎。僧徒異之。老僧曰。汝頗聞有",
    "T51n2097_003:1081c26": "徐敬業乎。則吾身也。吾兵敗入於大孤山精",
    "T51n2097_003:1081c27": "懃修道。今將命終。故來此寺。令世人知吾已",
    "T51n2097_003:1081c28": "證第四果矣。因自言死期。果如期而卒。遂葬",
    "T51n2097_003:1081c29": "於衡山。",
    "T51n2097_003:1082a01": "薛季昌薛季昌。漢州綿竹人。世皆宦族。季昌幼不好",
    "T51n2097_003:1082a02": "榮不茹葷。常布素酷於山水。一日遊請城。父",
    "T51n2097_003:1082a03": "母謂不遠而從之。遂南遊桃源。後遇正一先",
    "T51n2097_003:1082a04": "生於南嶽。受三洞祕籙。研窮真要。屢感高真",
    "T51n2097_003:1082a05": "密降。明皇詔每問道德。而談辯通博。上喜",
    "T51n2097_003:1082a06": "之。久乞回山上。命賦詩贈之序曰。練師志慕",
    "T51n2097_003:1082a07": "玄門。棲心南嶽。及登道錄。忽然來辭。願歸舊",
    "T51n2097_003:1082a08": "山。以守虛白。不違雅志。且重精修。若遇至",
    "T51n2097_003:1082a09": "人靈藥時。來城闕也。詩曰。洞府修真客衡",
    "T51n2097_003:1082a10": "陽。念舊居將成金闕。要願玉清書雲路。三",
    "T51n2097_003:1082a11": "天近松溪萬籟虛。猶宜傳祕訣來候。仙輿",
    "T51n2097_003:1082a12": "季昌住九真降聖觀。復華蓋舊隱修鍊丹成。",
    "T51n2097_003:1082a13": "一日忽謂弟子曰。祝融今夕有真之會。余被",
    "T51n2097_003:1082a14": "召當往。遂凌虛而去不復回。後建凌虛宮。",
    "T51n2097_003:1082a15": "鄧紫陽鄧紫陽。撫州南城人。初居麻姑山。後因省親",
    "T51n2097_003:1082a16": "山下逢大蟒攔路步罡而逐之。蟒化為劍。遂",
    "T51n2097_003:1082a17": "得劍佩之。性愈剛毅。常負濟世之才。每憩於",
    "T51n2097_003:1082a18": "溪壑之間。誦天蓬呪不輟。北帝遣神人授劍",
    "T51n2097_003:1082a19": "法。遠訪南嶽朱陵。謁青玉光天二壇。禮鄧真",
    "T51n2097_003:1082a20": "人。夢有所感。有劉有宗師之。求傳禁呪。而謂",
    "T51n2097_003:1082a21": "之曰。石廩倒洞。夕陽迷津。山鬽群居。昔吾祖",
    "T51n2097_003:1082a22": "驅之已經三百餘年。今以生氣不正此類承",
    "T51n2097_003:1082a23": "之襲人。汝後建壇辟除。兼內養浩然。方冀仙",
    "T51n2097_003:1082a24": "階矣。後明皇詔紫陽。因內殿建醮破胡番。封",
    "T51n2097_003:1082a25": "為天師。後尸解。有宗依法建壇院於石廩下。",
    "T51n2097_003:1082a26": "遂郡兇奔他山。",
    "T51n2097_003:1082a27": "田虛應田虛應。字艮逸。齊國人。賦性朴拙。吐露無忌",
    "T51n2097_003:1082a28": "諱。開皇時侍親於攸縣。以喧冗遷於南嶽。躬",
    "T51n2097_003:1082a29": "耕於紫蓋峯下。以盡子職。凡五十餘年。母",
    "T51n2097_003:1082b01": "既即世。乃遊五峯。放志自適。龍朔中。州牧",
    "T51n2097_003:1082b02": "田侯於衡嶽觀建降真堂以居。田于乘贊以",
    "T51n2097_003:1082b03": "分璧。所受上清大洞法籙。自正一先生傳。",
    "T51n2097_003:1082b04": "天師傳虛應天師。天師傳虛應。既承道要。涉歷雲水。為",
    "T51n2097_003:1082b05": "友善者。惟蔣舍洪時呂渭陽憑皆使湖南。嘗",
    "T51n2097_003:1082b06": "就訪高論。潭州旱祈雨。久之不獲。召虛應",
    "T51n2097_003:1082b07": "蓬髮弊衣。至郡無言。雨自下。又嘗久雨不",
    "T51n2097_003:1082b08": "止。郡守建壇于衡嶽觀。默然岸幘而坐。洎昇",
    "T51n2097_003:1082b09": "壇即霽。元和中。東入天台不復出。憲宗時。詔",
    "T51n2097_003:1082b10": "不起。有歐陽平者。道學亦高。常師事之。一日",
    "T51n2097_003:1082b11": "夢。三神人各持金鑪。自天而降。若有所召。密",
    "T51n2097_003:1082b12": "謂人曰。二先生不久去矣。我必繼之。未幾虛",
    "T51n2097_003:1082b13": "應果羽化。蔣亦繼往。門弟達者。棲瑤憑惟良",
    "T51n2097_003:1082b14": "香林陳寡言方瀛徐靈府三人。盡相聯而尸",
    "T51n2097_003:1082b15": "解。",
    "T51n2097_003:1082b16": "李思慕李思慕。成紀人。與東楚董鍊師白先生結煙",
    "T51n2097_003:1082b17": "霞之友。周遊三湘名山。後訪南嶽五峯。雖",
    "T51n2097_003:1082b18": "師範不同而各有指歸。白既於石鼓上昇。思",
    "T51n2097_003:1082b19": "慕入京師。高力士佞吳筠而進之於明皇。答",
    "T51n2097_003:1082b20": "問稱旨。後乞歸山。上厚賜錢。行注清淨經。行",
    "T51n2097_003:1082b21": "於世。後玄化於紫蓋峯。惟董混迹於衡陽後",
    "T51n2097_003:1082b22": "洞。常以呪術治人病。若有酬之者。為酒一醉",
    "T51n2097_003:1082b23": "為妙於是凡醒時醉臥衢路。或溪谷遇驟雨",
    "T51n2097_003:1082b24": "而衣不濡。凌嚴霜而皓如也。數年。巡門告人",
    "T51n2097_003:1082b25": "曰。各好將息。人皆訝之。亦於後洞尸解。如",
    "T51n2097_003:1082b26": "蟬蛻也。唐杜甫有憶昔行詩末句云。更訪衡",
    "T51n2097_003:1082b27": "陽董鍊師。南游早鼓瀟湘柁。",
    "T51n2097_003:1082b28": "薜幽棲薜幽棲。蒲州寶鼎人也。性沈靜有敏識卓見。",
    "T51n2097_003:1082b29": "修舉業之暇。好問方外事。開元中。及進士",
    "T51n2097_003:1082c01": "第。年始弱冠。調官陵郡尉秩未滿。有林泉之",
    "T51n2097_003:1082c02": "興。遂拂衣去服冠褐。出入青城峨嵋。久之遊",
    "T51n2097_003:1082c03": "鶴鳴山。訪漢天師治所。修行僅一紀。而道炁",
    "T51n2097_003:1082c04": "愈充。天寶初復遊南岳。卜修真之地。乃晦其",
    "T51n2097_003:1082c05": "名氏。於五峯之下。游心於自得之場。曠然無",
    "T51n2097_003:1082c06": "所繫。而能和光混俗。毀方瓦合。其於三洞經",
    "T51n2097_003:1082c07": "誥靡不該覽。故幽人逸客嚮風稟受。日集于",
    "T51n2097_003:1082c08": "左右。而師辯論宏博。隨其性根。各有發明。進",
    "T51n2097_003:1082c09": "玄微論三卷。上明皇稱旨。賞其達悟。末幾尸",
    "T51n2097_003:1082c10": "解。注靈寶於世。今凌虛宮有天香臺。乃注經",
    "T51n2097_003:1082c11": "之所。曉夕雲煙起。如香繚繞。",
    "T51n2097_003:1082c12": "唐若山唐若山。魯郡人。先天中。歷官尚書郎連典劇",
    "T51n2097_003:1082c13": "郡。開元中出守澗州。頗有惠政。遠近稱之。",
    "T51n2097_003:1082c14": "若山好長生之道。令弟若水為衡岳道士。與",
    "T51n2097_003:1082c15": "兄同得胎元谷神之要。嘗詔入內殿。後求歸",
    "T51n2097_003:1082c16": "山。詔許之。若山後揚子江中乘五色霧而仙。",
    "T51n2097_003:1082c17": "其弟尸解於南嶽。",
    "T51n2097_003:1082c18": "申泰芝申泰芝。字廣祥。其先洛陽人也。因守官湖外",
    "T51n2097_003:1082c19": "世代寓居長沙。後散徙四方。其遠近欽慕。秦",
    "T51n2097_003:1082c20": "芝卜居邵州仁風村柳塘。數世皆修慈惠。自",
    "T51n2097_003:1082c21": "幼敻處。不與親友交。好讀書常清儉。遊息南",
    "T51n2097_003:1082c22": "岳。訪神仙之事。一夕於融頂遇真人。傳金丹",
    "T51n2097_003:1082c23": "火龍之術。婦煉丹雲山之北余胡之頂。積有",
    "T51n2097_003:1082c24": "年矣。大藥已成。功行俱備。而能乘虛神遊。隱",
    "T51n2097_003:1082c25": "顯出入綽有神異。人不可測。開元二十六年",
    "T51n2097_003:1082c26": "歲在戊寅八月十六日。明皇詔近臣曰。朕昨",
    "T51n2097_003:1082c27": "宵中秋夜寢夢有神人告朕言。湖南邵州雲",
    "T51n2097_003:1082c28": "山有道人。煉丹得仙。若禮遇之可為國歸。",
    "T51n2097_003:1082c29": "宰相劉晏宰相劉晏。少好遊術。精懇不倦而無所遇。嘗",
    "T51n2097_003:1083a01": "聞異人多在市肆間。以其喧雜可混迹也。因",
    "T51n2097_003:1083a02": "遊長安。至一藥舖。偶問曰。常有三四老人。紗",
    "T51n2097_003:1083a03": "帽拄杖。來取酒飲訖即去。兼覓藥看。亦不多",
    "T51n2097_003:1083a04": "買。某意非凡俗者。劉公曰。早晚當至。曰明日",
    "T51n2097_003:1083a05": "合來。劉公平旦往。少頃果有道流三人到。引",
    "T51n2097_003:1083a06": "滿飲酒。談謔極歡。旁若無人。良久曰。世間還",
    "T51n2097_003:1083a07": "有得似我輩否。一人云。王十八。遂去自後每",
    "T51n2097_003:1083a08": "記之不可求。及作刺史往南中過衡山縣。時",
    "T51n2097_003:1083a09": "春初風景和暖。喫冷淘一盤。香菜茵蔯之類。",
    "T51n2097_003:1083a10": "甚為芳潔。劉公異之。訊郵吏曰。側近莫有衣",
    "T51n2097_003:1083a11": "冠居否。此菜何所得。答曰。縣有官園子王十",
    "T51n2097_003:1083a12": "八能種。所以館中常有好菜蔬。劉公忽驚記",
    "T51n2097_003:1083a13": "所遇道人之說。乃曰。園近遠行去得否。曰即",
    "T51n2097_003:1083a14": "館後。遂往問見王十八。衣犢鼻灌畦狀貌山",
    "T51n2097_003:1083a15": "野望劉公趨拜戰慄漸次問其鄉里家屬曰飄",
    "T51n2097_003:1083a16": "蓬不省。亦無親族。劉公益異之。令坐索酒與",
    "T51n2097_003:1083a17": "喫。固不肯却歸。乃詣縣自請同往嶺外縣令",
    "T51n2097_003:1083a18": "都不喻當時發遣。王十八亦不甚拒。破衣草",
    "T51n2097_003:1083a19": "履登舟而行。劉公漸與之熟。令妻子見拜之。",
    "T51n2097_003:1083a20": "同坐茶飯。形容衣服日益穢敝。家人並竊惡",
    "T51n2097_003:1083a21": "之。夫人曰。豈茲有異。何為如此。劉公不懈去",
    "T51n2097_003:1083a22": "所詣數百里。患痢朝夕困極。舟船隘窄不離",
    "T51n2097_003:1083a23": "劉公之所。左右掩鼻罷食。不勝其苦。劉公都",
    "T51n2097_003:1083a24": "無厭忌之色。但憂慘而已。勸就湯粥。數日遂",
    "T51n2097_003:1083a25": "斃。劉公嗟歎涕泣。送終之禮無不精備。乃葬",
    "T51n2097_003:1083a26": "於路隅。後年官替歸朝。却至衡山縣。縣令郊",
    "T51n2097_003:1083a27": "迎。既坐曰。使君所將園子去尋却來。應是不",
    "T51n2097_003:1083a28": "堪驅使。劉公驚問。何時歸。曰後月餘日即歸",
    "T51n2097_003:1083a29": "云。奉處分放回。劉公大駭。當時步至園中。茅",
    "T51n2097_003:1083b01": "屋雖存都無所覩。隣人曰。王十八昨夜去矣。",
    "T51n2097_003:1083b02": "怨恨加甚。向屋再拜泣涕而反審。其到縣之",
    "T51n2097_003:1083b03": "日。乃途中疾卒之辰也。遣人往發塚。瘞所空",
    "T51n2097_003:1083b04": "存衣服耳。數月至京城。官居朝列。偶得重疾。",
    "T51n2097_003:1083b05": "近至屬纊家人妻子圍視號叫俄。聞扣門甚",
    "T51n2097_003:1083b06": "急。閽者走呼曰。有人稱王十八。令報歡躍迎",
    "T51n2097_003:1083b07": "拜。王十八微笑而入其臥所。疾已不知人久",
    "T51n2097_003:1083b08": "矣。乃盡令去障蔽等及湯藥。自於腰間取一",
    "T51n2097_003:1083b09": "葫蘆。開之出藥三圓。如小豆大。用葦筒引水",
    "T51n2097_003:1083b10": "半甌。灌而搖之。少頃腹中如雷鳴。逡巡開眼。",
    "T51n2097_003:1083b11": "蹶然而起。都不似先有疾。夫人日王十八。乃",
    "T51n2097_003:1083b12": "涕泗交下。牽衣再拜。若不勝情。妻妾僕使並",
    "T51n2097_003:1083b13": "泣。王十八悽然曰。奉愧舊情。故來相救。此",
    "T51n2097_003:1083b14": "藥一圓可延十載。至期某却來。自取啜茶一",
    "T51n2097_003:1083b15": "椀而去。劉公因請少淹留不可。又欲與之金",
    "T51n2097_003:1083b16": "帛。復大笑。後劉公拜相兼領鹽鐵。坐事貶忠",
    "T51n2097_003:1083b17": "州三十年。一旦有疾。王十八復來曰。要見",
    "T51n2097_003:1083b18": "相公。劉公感歎頗極。延入閤中。又懇求王",
    "T51n2097_003:1083b19": "十八。日所疾即愈。且還某藥。乃以鹽一兩",
    "T51n2097_003:1083b20": "投水飲之大吐。吐中有藥三圓。顏色與三十",
    "T51n2097_003:1083b21": "年前服者無異。王十八索香湯洗之。劉公堂",
    "T51n2097_003:1083b22": "姪侍疾側。遂攫其二圓吞之。王十八熟視笑",
    "T51n2097_003:1083b23": "曰。汝有道炁。我固知為汝掠也。趨出而去。",
    "T51n2097_003:1083b24": "不復言別。劉公尋病復數月。有詔至。乃卒",
    "T51n2097_003:1083b25": "高僧懶殘者。唐天寶初。衡岳寺執役僧也。食",
    "T51n2097_003:1083b26": "退即收所餘而食。性懶而食殘故號懶殘也。",
    "T51n2097_003:1083b27": "畫專一寺之工。夜止群牛之下。曾無倦色已",
    "T51n2097_003:1083b28": "二十年。時鄴侯李泌寺中讀書。察懶殘所為",
    "T51n2097_003:1083b29": "非凡物。聽其中宵梵唱響徹於上。李泌情頗",
    "T51n2097_003:1083c01": "知音。能辯休戚。謂懶殘經音悽惋而後喜悅。",
    "T51n2097_003:1083c02": "必謫墮之人。通名而謁。懶殘大詬覿面而唾",
    "T51n2097_003:1083c03": "曰。是將賊我。李公愈敬之雅拜。懶殘正撥牛",
    "T51n2097_003:1083c04": "糞出芋啖之。良久而曰。可以席地。取所啖",
    "T51n2097_003:1083c05": "芋之半以授焉。李公盡食之。後謂曰。慎無",
    "T51n2097_003:1083c06": "多語。領取十年宰相。公謝之而退。後月餘。刺",
    "T51n2097_003:1083c07": "史祭岳崇道甚嚴。忽中夜風雷而一峯摧倒。",
    "T51n2097_003:1083c08": "凡山路行所為大石橫攔。遂以十牛縻絆以",
    "T51n2097_003:1083c09": "挽之。又以數百鼓噪以推之。人力竭而石愈",
    "T51n2097_003:1083c10": "固。更無他塗可以修事。懶殘曰。不假人力略",
    "T51n2097_003:1083c11": "試去之。眾皆大笑。以為狂人。懶殘曰。何在",
    "T51n2097_003:1083c12": "見嗤試可乃已。寺僧笑而許之。遂履石而動。",
    "T51n2097_003:1083c13": "忽轉磐而下。聲若震雷。山路既開。眾僧皆羅",
    "T51n2097_003:1083c14": "拜。見者皆呼至聖。刺史奉之如神。懶殘悄然。",
    "T51n2097_003:1083c15": "乃懷去意。寺外虎豹忽爾成群。日有傷無由",
    "T51n2097_003:1083c16": "禁。懶殘曰授我箠。為爾盡驅除。眾曰。大石",
    "T51n2097_003:1083c17": "猶推。此物容易。因與之荊梃皆躡而觀之。才",
    "T51n2097_003:1083c18": "出門見一虎銜之登山噬之。人歎其不免數。",
    "T51n2097_003:1083c19": "初懶殘居巖久之。嘗作歌。其略云。世事悠",
    "T51n2097_003:1083c20": "悠。不如山坵。青松蔽日。碧㵎長流。山雲賞",
    "T51n2097_003:1083c21": "慕。夜月為鉤。臥藤蘿下。塊石枕頭。不朝天",
    "T51n2097_003:1083c22": "子。豈羨王侯。死生無慮。更復何憂。水月無",
    "T51n2097_003:1083c23": "形。我常自寧。萬法皆爾。不死不生。兀然無",
    "T51n2097_003:1083c24": "箇事。春來草自青。其後李泌果入相。一云。",
    "T51n2097_003:1083c25": "懶殘在石廩伏山妖。而售寶被訟。獄中卒。乃",
    "T51n2097_003:1083c26": "尸解也。",
    "T51n2097_003:1083c27": "衡山隱者衡山隱者。不知姓名。數因賣藥往來衡岳寺",
    "T51n2097_003:1083c28": "寄宿。或時四五日無所食。僧徒怪之。後復",
    "T51n2097_003:1083c29": "賣藥至僧所眾見不食。知是異人。敬接甚",
    "T51n2097_003:1084a01": "厚。會樂人將女詣寺。其女有色。眾欲取",
    "T51n2097_003:1084a02": "之。父母求五百千俱不引退。隱者聞女嫁。",
    "T51n2097_003:1084a03": "邀僧往看。喜欲取之。仍持金兩鋌正二百兩。",
    "T51n2097_003:1084a04": "謂女父曰。此金直七百貫。今亦不論自金畢",
    "T51n2097_003:1084a05": "將去。樂師時充官使倉卒便別。隱者示其所",
    "T51n2097_003:1084a06": "居云。去此四十餘里。但上山當知也。女父母",
    "T51n2097_003:1084a07": "事畢憶女乃往訪之。正見朱門崇麗叩門。隱",
    "T51n2097_003:1084a08": "者與女俱出迎接。初至一食。便不復饑。留",
    "T51n2097_003:1084a09": "連五六日。亦不思食。父母將還。隱者以五色",
    "T51n2097_003:1084a10": "箱盛黃金五錠贈送。謂父母曰。此間深邃。不",
    "T51n2097_003:1084a11": "復人居此。後無煩更來也。其後父母重往。但",
    "T51n2097_003:1084a12": "見山草荒蕪。不復人居。方知是神仙之窟",
    "T51n2097_003:1084a13": "李泌者。肅宗朝隱於衡山。詔給三品祿賜隱",
    "T51n2097_003:1084a14": "士服為治宮室。泌嘗採松脂以隱背。名曰養",
    "T51n2097_003:1084a15": "和。後得如龍形者。以獻帝。幼曾作詩云。天生",
    "T51n2097_003:1084a16": "吾地載吾。天地生吾有意無。不然絕粒昇天",
    "T51n2097_003:1084a17": "衢。不然鳴珂遊帝都。焉能不貴復不去。空自",
    "T51n2097_003:1084a18": "昂藏一丈夫。一丈夫兮一丈夫。平生志氣多",
    "T51n2097_003:1084a19": "良圖。請君看取百年事。業就扁舟泛五湖。庵",
    "T51n2097_003:1084a20": "基見在煙霞峯。得玄和先生祕語懶殘開發。",
    "T51n2097_003:1084a21": "道業兩全。其詩末句已先見也。",
    "T51n2097_003:1084a22": "俞靈璝俞靈璝者。河間人。居衡山九真觀。後學道",
    "T51n2097_003:1084a23": "十餘年。南岳赤君憫之。傳回風混合之道。及",
    "T51n2097_003:1084a24": "守明梁之法二十年。能坐見天下事如視諸",
    "T51n2097_003:1084a25": "掌。然自晦不為異以驚人。而人亦莫知有道",
    "T51n2097_003:1084a26": "者也。與談說多及四海九州遊歷事。其貌常",
    "T51n2097_003:1084a27": "若三十許人。元和中。郴州官吏迎候太守因",
    "T51n2097_003:1084a28": "集于觀門。靈璝衣弊自若。人見之亦不甚禮",
    "T51n2097_003:1084a29": "待。忽歷諸官吏說其祖父名氏狀貌性情職",
    "T51n2097_003:1084b01": "掌年壽皆中。眾驚異而禮之。且曰。我偶然",
    "T51n2097_003:1084b02": "耳。非所知也。遂入閉關不出。雖懇之再三亦",
    "T51n2097_003:1084b03": "不復有言。方知其異人。常誦大洞經。或絕粒",
    "T51n2097_003:1084b04": "或飲酒。有潘老仙遊岳與靈璝甚款。常養一",
    "T51n2097_003:1084b05": "龜。廣四五尺。力可敵十人。見者畏憚。靈璝乘",
    "T51n2097_003:1084b06": "之入九疑山。樵者時見之。",
    "T51n2097_003:1084b07": "昔舜時有鳥如雀昔舜時有鳥如雀。自丹州來。吐五色之氣。氤",
    "T51n2097_003:1084b08": "氳如雲。名一曰憑霄。雀能群飛銜書砂珠輕",
    "T51n2097_003:1084b09": "細風吹塵。起名曰珠塵。今蒼梧之外山人採",
    "T51n2097_003:1084b10": "藥時。得青石圓如珠。服之不死。帶之身輕。元",
    "T51n2097_003:1084b11": "和末。仙人方回遊南嶽遇之七言贊曰。珠塵",
    "T51n2097_003:1084b12": "圓浮輕且明。有道服之得長生。王子年曰雲",
    "T51n2097_003:1084b13": "密峯。流洲岸亦有此珠。遊人嘗得服之不死。",
    "T51n2097_003:1084b14": "劉元靖劉元靖。武昌人。師王道宗傳正一籙。未幾道",
    "T51n2097_003:1084b15": "宗將告寂。以所有均遺諸門人。元靖惟收圖",
    "T51n2097_003:1084b16": "書。既葬於東山。晴夜有炁出墓中。高十數丈。",
    "T51n2097_003:1084b17": "元靖異之。遂開葬。及發棺但遺衣被而已。始",
    "T51n2097_003:1084b18": "知其師得道。元靖感悟。泛洞庭遊武陵。復入",
    "T51n2097_003:1084b19": "南岳。師曰。先生因魏夫人仙壇乃有卜居意。",
    "T51n2097_003:1084b20": "自壇東尋峻峯上十數里。見一石穴南向闢",
    "T51n2097_003:1084b21": "以為居。引泉環流。伐木誅茅。前建上閣。某局",
    "T51n2097_003:1084b22": "茶竈鑿石而成。使君韓曄遊此。命其閣曰會",
    "T51n2097_003:1084b23": "仙。常以柏葉醞酒雖絕粒煉氣而一飲斗餘。",
    "T51n2097_003:1084b24": "寶歷初。敬宗求方士。監軍呂令琮邀至譚州。",
    "T51n2097_003:1084b25": "先生曰。某有山妻侍妾。以牛肉為命。若以為",
    "T51n2097_003:1084b26": "術士恐將軍有罔上之名。因請彘肩自剸以",
    "T51n2097_003:1084b27": "蒜𦵔而食之。令琮愈疑因為摩足乞行。先生",
    "T51n2097_003:1084b28": "不得已上道。以十二月一日到京。便召於司",
    "T51n2097_003:1084b29": "政殿。敬宗問以神仙之事。師曰。無利無營。少",
    "T51n2097_003:1084c01": "私寡欲。修身出世之旨也。上不悅而難作。文",
    "T51n2097_003:1084c02": "皇放歸山。李訓欲用。董昌齡自交廣乘傳過",
    "T51n2097_003:1084c03": "岳下禮先生。先生曰。觀中丞王氣未動。不宜",
    "T51n2097_003:1084c04": "有此。行且徐之。齡昌因緩轡入商山。訓果興",
    "T51n2097_003:1084c05": "亂。朗州刺史唐伸妻病。求符於元靖。遂戒來",
    "T51n2097_003:1084c06": "者曰。此符當示使君。無先於夫人。使還伸已",
    "T51n2097_003:1084c07": "殂矣。夫人自愈櫓。嘗聞先生門人趙中閑曰。",
    "T51n2097_003:1084c08": "先生言董唐之事如目擊。中閑曰。先生在中",
    "T51n2097_003:1084c09": "山多年。境靜忽忽有所見。亦無指定之說。會",
    "T51n2097_003:1084c10": "昌三年。武宗奉玄元之教。將除佛寺。徵先生",
    "T51n2097_003:1084c11": "赴闕。及對見。武宗見神貌清古。改容欽敬。因",
    "T51n2097_003:1084c12": "問佛法傾烈祖之風。朕欲去之。先生對曰。釋",
    "T51n2097_003:1084c13": "氏久遠。將遏絕可漸革其弊。卒有變更。即",
    "T51n2097_003:1084c14": "繫眾害事。却不利於道門。又問金丹之術。先",
    "T51n2097_003:1084c15": "生對以至靈之物非深山獨往之士不可得。",
    "T51n2097_003:1084c16": "上曰師其得之耶。又對曰。如臣期欲得之。今",
    "T51n2097_003:1084c17": "實未有得得即陛下不可見矣。上賜縑百匹",
    "T51n2097_003:1084c18": "及米麥飴密。止于太清宮。時召入訪道。每有",
    "T51n2097_003:1084c19": "恩賜。先生立捨與監引勅使及諸門至望仙",
    "T51n2097_003:1084c20": "門則已空手矣。五年秋武宗微疾。將傳法籙。",
    "T51n2097_003:1084c21": "內臣以趙歸真有私累嗜貨財。推先生清淨",
    "T51n2097_003:1084c22": "可為帝師。遂召入內君靈符殿。武宗問受籙",
    "T51n2097_003:1084c23": "盟信歃血之事。先生對以至尊最重莫過於",
    "T51n2097_003:1084c24": "誠敬齋戒。陛下七日齋三日戒。自可朝玉帝",
    "T51n2097_003:1084c25": "矣。不合以金玉髮血為信斷髮歃血非常王",
    "T51n2097_003:1084c26": "之事金玦白璧非至尊之寶。當時以為中論。",
    "T51n2097_003:1084c27": "及事畢除銀青光祿大夫崇玄館大學士號廣",
    "T51n2097_003:1084c28": "成先生。別築崇玄館以居之。後乞還山。時上",
    "T51n2097_003:1084c29": "亦欲令茅山投龍遂許自茅山歸南嶽。武皇",
    "T51n2097_003:1085a01": "大漸。道者許元長趙歸真輩十餘人皆處極。",
    "T51n2097_003:1085a02": "法。上獨詔觀察使存問賜之束帛香茗等。初",
    "T51n2097_003:1085a03": "九真觀道士周混汗在岳中。事望亞於先生",
    "T51n2097_003:1085a04": "朝之未徵失生也。有衡岳觀道士毛太玄。嘗",
    "T51n2097_003:1085a05": "夢真官執錄自天降云。以混汗為大羅觀主。",
    "T51n2097_003:1085a06": "太玄因曰。劉先生曷不先徵乎。真官曰。劉君",
    "T51n2097_003:1085a07": "世業未盡。徵則役為仙官。更不為修行人矣。",
    "T51n2097_003:1085a08": "果如其說。先生自朝歸岳歎曰。吾今為地仙",
    "T51n2097_003:1085a09": "數百年。根不能脫身。為二帝所累。今已計不",
    "T51n2097_003:1085a10": "乃矣。大中五年冬十月。有雲鶴頻降。未幾去",
    "T51n2097_003:1085a11": "世。聞天樂浮空。及遷神日。惟杖屢在。弟子呂",
    "T51n2097_003:1085a12": "志真。亦得其道。",
    "T51n2097_003:1085a13": "謝修通謝修通。宜春人也。稟性和雅。不好裝飾。聞",
    "T51n2097_003:1085a14": "喜則喜。見惡如探湯。奉母至孝。常懷悅色。一",
    "T51n2097_003:1085a15": "夕夢冠褐者曰。子骨相非凡。何不出家學道。",
    "T51n2097_003:1085a16": "遂告母。母允之。於是詣南岳。投衡岳觀潘如",
    "T51n2097_003:1085a17": "松為道士。而寄籍焉。因遊五峯。尋訪靈迹。一",
    "T51n2097_003:1085a18": "夕夢神人曰。朱陵洞府未合居之。後五十年",
    "T51n2097_003:1085a19": "再得棲。此東有玉峯洞天福地。亦朱陵之憲",
    "T51n2097_003:1085a20": "司。子宜處之。將有所遇。於是修通省親。而告",
    "T51n2097_003:1085a21": "母曰。今值儉歲。時凶難於給用母。有所感宜",
    "T51n2097_003:1085a22": "往玉笥洞天可以修其若何。母諾之。遂肩輿",
    "T51n2097_003:1085a23": "其母。往玉笥山。穴居數年。甘旨之奉棗栗芋",
    "T51n2097_003:1085a24": "茱黃菁百合。其後母即世塋葬訖。敻居三紀。",
    "T51n2097_003:1085a25": "遇梅蕭二真人傳道。行之後蟬蛻于清虛館之",
    "T51n2097_003:1085a26": "東隅。復入南嶽。隱真於洞靈原。果五十年矣。",
    "T51n2097_003:1085a27": "元和中元和中。有柳實元徹者。居于衡嶽。二公俱有",
    "T51n2097_003:1085a28": "從父為官浙右為理。庶人連累各竄于驩愛",
    "T51n2097_003:1085a29": "之州。二公共結行邁而往省焉。至于廉州合",
    "T51n2097_003:1085b01": "浦縣登州。而欲越海將抵交阯。艤舟合浦岸。",
    "T51n2097_003:1085b02": "夜有村人饗神簫鼓諠嘩。舟人與三公僕使",
    "T51n2097_003:1085b03": "咸往觀焉。夜將半。俄颺風起斷纜。飄于大海。",
    "T51n2097_003:1085b04": "莫之所適。俄抵孤島而風止。二公愁沮而陟",
    "T51n2097_003:1085b05": "焉。見天尊像瑩然于案所。有金鑪香燼。而別",
    "T51n2097_003:1085b06": "無一物。二公周覽。次忽覩東海上有巨獸。出",
    "T51n2097_003:1085b07": "首四顧。若有俯聽。良久乃沒去逡巡。有紫雲",
    "T51n2097_003:1085b08": "自海而湧出。蔓衍數百步。有五色芙蕖高",
    "T51n2097_003:1085b09": "百餘尺。葉葉而綻。內有帳幄。若綺繡雜錯。耀",
    "T51n2097_003:1085b10": "奪人目。見虹橋忽展直抵于島上。俄有雙󱤔",
    "T51n2097_003:1085b11": "侍女。捧玉盒。持金鑪似蓮花。而至于天尊所。",
    "T51n2097_003:1085b12": "易其殘燼。炷以異香。二公見雙󱤔。叩頭再",
    "T51n2097_003:1085b13": "拜。辭理哀酸。求反人世。雙󱤔不答。二子請",
    "T51n2097_003:1085b14": "益。良久女曰。子何人而致此。二子以事告。女",
    "T51n2097_003:1085b15": "曰。少頃有玉虛尊師。當降此島。與南溟夫人",
    "T51n2097_003:1085b16": "會約子堅請之將有所遂。言訖。有道士乘白",
    "T51n2097_003:1085b17": "鹿馭彩霞直降于島上。二子拜而泣告。天師",
    "T51n2097_003:1085b18": "憫之曰。子隨此女而謁南溟天人。當有歸期",
    "T51n2097_003:1085b19": "無慮。尊師語雙󱤔曰。予暫修真畢。當詣彼。二",
    "T51n2097_003:1085b20": "子受教至帳前。行拜謁之禮。見女子未笄衣",
    "T51n2097_003:1085b21": "五色文章。二子告以姓字。夫人哂之曰。昔",
    "T51n2097_003:1085b22": "時天台有劉晨。今有柳實。昔有阮肇。今有元",
    "T51n2097_003:1085b23": "徹。莫非天也。設二榻而坐。俄頃尊師至。夫人",
    "T51n2097_003:1085b24": "迎拜遂還坐。有仙娥數輩。奏以笙竿簫笛。傍",
    "T51n2097_003:1085b25": "引鸞鳳。雅合節奏。二子恍若夢于鈞天則人",
    "T51n2097_003:1085b26": "世罕聞見也。遂命飛觴。忽有玄鶴。銜彩牋自",
    "T51n2097_003:1085b27": "空而下曰。安期先生知尊師赴南溟會。暫請",
    "T51n2097_003:1085b28": "枉駕。尊師讀之謂玄鶴曰。尋當至彼。尊師語",
    "T51n2097_003:1085b29": "夫人曰。與安期先生間闊千載不值。南游無",
    "T51n2097_003:1085c01": "因訪話。夫人促侍女進饌。玉器光潔。與夫人",
    "T51n2097_003:1085c02": "對食。而二子不得饗。尊師曰。二客未合饗。然",
    "T51n2097_003:1085c03": "為致人間之食而食之。夫人曰然。則進饌。乃",
    "T51n2097_003:1085c04": "人間常味也。尊師食畢。懷出丹篆一卷而授",
    "T51n2097_003:1085c05": "夫人。夫人拜而捧之。遂告回。謂二子曰。子有",
    "T51n2097_003:1085c06": "道骨。歸不難。然邂逅相遇。合有靈藥相貺。但",
    "T51n2097_003:1085c07": "子宿分自有師。吾不合為子師爾。二子拜尊",
    "T51n2097_003:1085c08": "師遂去。夫人命侍女曰。可送二客去曰所乘",
    "T51n2097_003:1085c09": "者何。侍女曰。有百花橋可馭。二子感謝拜",
    "T51n2097_003:1085c10": "別。夫人贈以玉壺一枚。高尺餘。夫人命筆題",
    "T51n2097_003:1085c11": "玉壺詩云。來從一葉舟中來。去向百花橋上",
    "T51n2097_003:1085c12": "去。若到人間扣玉壺。鴛鴦自解分明語。俄有",
    "T51n2097_003:1085c13": "橋長數百步。欄檻之上皆有異花。二子於花",
    "T51n2097_003:1085c14": "間潛窺見。千龍萬虬遞相繳繞為橋柱石。有",
    "T51n2097_003:1085c15": "使者曰。吾不當為使而送子。蓋有深意。欲",
    "T51n2097_003:1085c16": "奉託強為此行。襟帶間一盒子。盒子中有物",
    "T51n2097_003:1085c17": "隱。隱然如蜘蛛形狀。謂二子曰。吾輩水仙也。",
    "T51n2097_003:1085c18": "水仙則陰也。而無男子。吾昔道遇番禺少年",
    "T51n2097_003:1085c19": "情之至則有子。未三歲令棄之。夫人命與南",
    "T51n2097_003:1085c20": "岳神為子其來久矣。中間南岳回雁峯使者",
    "T51n2097_003:1085c21": "有事于水府。回日憑寄吾子所弄玉環往而",
    "T51n2097_003:1085c22": "使者隱之。吾頗為根。二君子為持盒子。到回",
    "T51n2097_003:1085c23": "雁峯下。訪使者廟而投之。當有異變。儻得",
    "T51n2097_003:1085c24": "玉環。為送吾子。吾子亦當有報効。爾慎勿啟",
    "T51n2097_003:1085c25": "之。二子受之。謂使者曰。夫人詩云。若到人",
    "T51n2097_003:1085c26": "間扣玉壺。鴛鴦自解分明語何也。曰子歸有",
    "T51n2097_003:1085c27": "事但扣玉壺。當有禽而應之。事無不從意。又",
    "T51n2097_003:1085c28": "曰。玉虛尊師云。吾輩自有師。師復是誰。曰南",
    "T51n2097_003:1085c29": "嶽太極先生。爾當自遇之。遂與使者別橋之",
    "T51n2097_003:1086a01": "已盡。達昔日合浦。維舟處回視之無橋矣。二",
    "T51n2097_003:1086a02": "元詢時代已十年也。驩愛二州親屬殂矣。二",
    "T51n2097_003:1086a03": "子惆悵問道。將歸衡山。中途因以手扣玉壺。",
    "T51n2097_003:1086a04": "遂有鴛鴦語曰。當飲食前行自遇。俄頃道左",
    "T51n2097_003:1086a05": "有盂肴饌羅列。二子食而飽。數日尋即達家。",
    "T51n2097_003:1086a06": "昔日童稚已弱冠。然二子妻各謝世已三日。",
    "T51n2097_003:1086a07": "家人輩悲喜不自勝。人云郎君已沒大海。服",
    "T51n2097_003:1086a08": "闋已九秋也。二子似厭世體已清虛。觀妻之",
    "T51n2097_003:1086a09": "喪不甚悲戚。因相共抵回雁訪下。訪使者廟。",
    "T51n2097_003:1086a10": "以盒子投之。條有黑龍。長數丈。激風噴雹。",
    "T51n2097_003:1086a11": "折木拔屋。霹靂一聲。廟宇立碎。二子戰慄不",
    "T51n2097_003:1086a12": "敢熟視。空中乃有擲玉環者。二子取之而送",
    "T51n2097_003:1086a13": "于南岳廟。及歸有黃衣少年。持二金盒子。各",
    "T51n2097_003:1086a14": "到二子家曰。郎君持此藥曰反魂膏。而報二",
    "T51n2097_003:1086a15": "君子。家有斃者。雖一甲子猶可塗項而活。受",
    "T51n2097_003:1086a16": "之而少年忽不見。二子遂以活妻。後共尋雲",
    "T51n2097_003:1086a17": "水。訪太極先生。而曾無影響。悶然而歸。因雪",
    "T51n2097_003:1086a18": "見老叟負薪而賣。二子哀老年而寒。飲之以",
    "T51n2097_003:1086a19": "酒。睹薪檐上。有刻太極字。乃疑異之。禮為師。",
    "T51n2097_003:1086a20": "持玉壺以告之。叟曰。吾貯玉液者此壺也。往",
    "T51n2097_003:1086a21": "來數久甚喜。遂拉二子。同上祝融峯。更不出。",
    "T51n2097_003:1086a22": "疑自此皆得道也。",
    "T51n2097_003:1086a23": "東陵聖母廟主女冠道土康紫霞東陵聖母廟主女冠道土康紫霞自言。少時",
    "T51n2097_003:1086a24": "嘗夢中被人錄去一處言。天符令攝將軍巡",
    "T51n2097_003:1086a25": "南嶽。遂以金鎖甲令騎。導從千餘。人馬蹀",
    "T51n2097_003:1086a26": "蹀南云。須臾至嶽神拜馬前。夢中如有處分。",
    "T51n2097_003:1086a27": "嶽中峯巒溪谷無不歷也。恍惚而返。雞鳴驚",
    "T51n2097_003:1086a28": "覺。自是生鬚數十莖。",
    "T51n2097_003:1086a29": "憑惟良憑惟良。字雲翼。湘人也。修道於南嶽中宮。",
    "T51n2097_003:1086b01": "與徐靈符陳寡言為煙霞之友。香火之外琴",
    "T51n2097_003:1086b02": "酒自娛。久之就降真堂師田先生受三洞祕",
    "T51n2097_003:1086b03": "訣。治病痊毒。於元和中。侍師東入天台山而",
    "T51n2097_003:1086b04": "得道。",
    "T51n2097_003:1086b05": "南海貢盧眉娘唐貞元年。南海貢盧眉娘。年十四。眉如綠且",
    "T51n2097_003:1086b06": "長。故有是名。眉娘幼而慧悟。工巧無比。能",
    "T51n2097_003:1086b07": "於一丈絹上繡法華經七卷。字如粟粒。而點",
    "T51n2097_003:1086b08": "畫分明。又善作飛雲蓋。以絲一絇分為三段。",
    "T51n2097_003:1086b09": "染成五色。結為金蓋。其中有十洲三島臺殿",
    "T51n2097_003:1086b10": "麟鳳之像。而執幢捧節童子亦不啻千數。順",
    "T51n2097_003:1086b11": "宗歎其土謂之神。度為道士。賜號逍遙。勅住",
    "T51n2097_003:1086b12": "南岳魏閣。久之告期而羽化。",
    "T51n2097_003:1086b13": "呂志真先生呂志真。不知何許人也。廣成先生之弟",
    "T51n2097_003:1086b14": "子。內潔而外和。終日而閴坐。似不能言者。",
    "T51n2097_003:1086b15": "居南嶽隱真嵓十餘年。此後每歲一至京師。",
    "T51n2097_003:1086b16": "遊瀟湘。謁諸門人之家。常荷二大瓢。藥物服",
    "T51n2097_003:1086b17": "飾經籙道具皆貯之。善以藥術救人。入林谷",
    "T51n2097_003:1086b18": "間。虎豹馴之。人問其道。則默無所對。出商",
    "T51n2097_003:1086b19": "山道中忽失色不前。人皆訝之且曰。前有剽",
    "T51n2097_003:1086b20": "掠者來。果見兵刃至。志真謂賊曰。此行皆吾",
    "T51n2097_003:1086b21": "弟子無得于之。其徒斂衽避路不復敢前。又",
    "T51n2097_003:1086b22": "至一谷口曰。此有害人之物。同行欲見之。遂",
    "T51n2097_003:1086b23": "石金山自中夜達旦而止。翌日往訪之皆同。",
    "T51n2097_003:1086b24": "或曰。採藥而聞仙樂。豈非得道之兆耶。後遊",
    "T51n2097_003:1086b25": "南嶽。禮青玉光天二壇。寓招仙觀。辟穀七日。",
    "T51n2097_003:1086b26": "入洞靈源。訪彭蔡真人舊隱山行抵。晚溪上",
    "T51n2097_003:1086b27": "見一樵人坐。問師道子獨何往。對曰。聞彭蔡",
    "T51n2097_003:1086b28": "真人隱此。願一禮謁。樵人曰。蔡真人所居不",
    "T51n2097_003:1086b29": "可到。日將暮矣。且行過此山東。有人家可",
    "T51n2097_003:1086c01": "宿。言訖。荷樵人溪去水甚淺。師道往則深矣。",
    "T51n2097_003:1086c02": "樵人回顧曰。五十年方得過此。師道遂東行",
    "T51n2097_003:1086c03": "十餘里至草舍一所籬落雞犬見一人狀貌類",
    "T51n2097_003:1086c04": "農者。年可三十許。謂師道曰。此來何求。對",
    "T51n2097_003:1086c05": "曰。尋彭蔡真人。曰路上見樵者否。曰然。曰此",
    "T51n2097_003:1086c06": "乃蔡真人也。師道驚歎曰。遇仙人而不識。豈",
    "T51n2097_003:1086c07": "非命也。因留宿。榻下有鑪。中有湯鼎存焉。後",
    "T51n2097_003:1086c08": "有數磁盒環列。謂師道曰。置米未回。盒中物",
    "T51n2097_003:1086c09": "可以喫。從意取之。師道曰。遊山尋訪。不以",
    "T51n2097_003:1086c10": "飲食為念。於是揭一盒視之乃茶也。以湯點",
    "T51n2097_003:1086c11": "喫。甘香異常。再揭則不復開。諸盒亦然。師道",
    "T51n2097_003:1086c12": "不敢言。因就寢日高。主人未興。師道訝而潛",
    "T51n2097_003:1086c13": "行約十數里。逢一老人邀坐石上問之。具以",
    "T51n2097_003:1086c14": "對。老人曰。蔡真人父子俱隱此山。昨夜所宿",
    "T51n2097_003:1086c15": "之處。即其子也。又曰。汝道炁但濃。而骨未",
    "T51n2097_003:1086c16": "就。因折草一莖與師道。莖若薑苗。長尺餘。味",
    "T51n2097_003:1086c17": "甘味。復令飲泉。水舉頭忽失所在。自是喫草",
    "T51n2097_003:1086c18": "茶。復覺炁力輕健。愈於來時。復招仙觀道眾",
    "T51n2097_003:1086c19": "驚駭異曰。去已月餘。何如是之久耶。山中無",
    "T51n2097_003:1086c20": "居宿處。師道自驚曰。才經一宿。具以所見白",
    "T51n2097_003:1086c21": "之。道眾復歎曰。吾輩居此觀。徒為學道。子",
    "T51n2097_003:1086c22": "一入山三逢仙人。一宿已經月餘矣。老人乃",
    "T51n2097_003:1086c23": "彭真人也。既見蔡真人父子。又遇彭真人。得",
    "T51n2097_003:1086c24": "非修習之至耶。久之以省親歸問政山每採",
    "T51n2097_003:1086c25": "樵斫藥皆以虎豹負歸母喜曰。汝以孝養。我",
    "T51n2097_003:1086c26": "以道資。我亦幸為汝母已。而復遊玉笥清虛。",
    "T51n2097_003:1086c27": "訪梅蕭二真人。三遊郁木杭冀一見之山行。",
    "T51n2097_003:1086c28": "或逢一布衣烏帽顏若平十許人。師道問以",
    "T51n2097_003:1086c29": "梅蕭二真所在。且曰。吾乃謝修通也。吾居",
    "T51n2097_003:1087a01": "南嶽洞靈源溪彭蔡同隱二百餘年。知汝嘗",
    "T51n2097_003:1087a02": "遊南嶽。我適被東華君所命。為玉笥山地仙。",
    "T51n2097_003:1087a03": "兼管清虛館。爾與我素有道緣。故得相見。言",
    "T51n2097_003:1087a04": "訖忽不見。師道復洞靈源已五十年矣。相衛",
    "T51n2097_003:1087a05": "之間有僧。自少博習經論善講說。每有講筵。",
    "T51n2097_003:1087a06": "自謂超絕然而聽者稀少。財利寡薄。如此積",
    "T51n2097_003:1087a07": "年。真僧不憤。遂將經論。遍歷名山。以訪知",
    "T51n2097_003:1087a08": "者。後遊湖外至南嶽衡嶽寺。憩洎月餘。常於",
    "T51n2097_003:1087a09": "寺閑齋獨坐。尋譯經論。又自咎曰。所曉義",
    "T51n2097_003:1087a10": "理。無乃乖於聖意乎。沈思之次。忽舉頭見一",
    "T51n2097_003:1087a11": "老僧。杖錫而入曰。師習讀何經論。究何義",
    "T51n2097_003:1087a12": "理。僧疑是異人。乃述其由。兼自咎曰。若遇智",
    "T51n2097_003:1087a13": "者分別此事。即鉗口結舌無復開演耳。老僧",
    "T51n2097_003:1087a14": "笑曰。師識至廣。豈不知此義。大聖猶不度無",
    "T51n2097_003:1087a15": "緣之人。況其初心乎。師只是與眾人無緣耳。",
    "T51n2097_003:1087a16": "僧曰。若然者豈終世如此乎。老僧曰。吾試為",
    "T51n2097_003:1087a17": "汝結緣。因問師今有機資糧。僧曰。自徂南方。",
    "T51n2097_003:1087a18": "歷行萬里。糧食所費。皆已竭矣。昨抵南岳。",
    "T51n2097_003:1087a19": "只有大衣七條而已。老師曰。只此可矣。可賣",
    "T51n2097_003:1087a20": "之。以所得值。皆作磨餅油食之物。僧如言作",
    "T51n2097_003:1087a21": "之。約數十人食相與。持之平野之中散掇此",
    "T51n2097_003:1087a22": "物。焚香長跪呪曰。今日食我施者。願當來之",
    "T51n2097_003:1087a23": "世與我為弟子。我當教之。得至菩提。言訖。",
    "T51n2097_003:1087a24": "烏鳥亂下啄食。地下螻螘復不知數。老師謂",
    "T51n2097_003:1087a25": "曰。爾後三十年。方可歸開法席。今且周遊不",
    "T51n2097_003:1087a26": "用講說也。言訖而去。僧如其言。後二十年却",
    "T51n2097_003:1087a27": "歸河北開講。聽徒動即千萬人。皆年二十已",
    "T51n2097_003:1087a28": "下。其老壯十無一二焉。",
    "T51n2097_003:1087a29": "姚泓唐時有一僧。居于南岳。見一物。綠毛覆",
    "T51n2097_003:1087b01": "體。直至座前僧曰。貧道禪居不撓。生靈神有",
    "T51n2097_003:1087b02": "知無相惱也。此物曰。子知有晉宋乎。僧曰。",
    "T51n2097_003:1087b03": "自晉至唐四百年矣。其物曰。子知有姚泓乎。",
    "T51n2097_003:1087b04": "僧曰。吾聞泓已死矣。其物曰。我即泓也。其",
    "T51n2097_003:1087b05": "時示之以死。脫身逃遁。遊行洞天福地。飢食",
    "T51n2097_003:1087b06": "柏葉。遍身生毛。唐代宗時。有高僧法照。為",
    "T51n2097_003:1087b07": "國師。乃言。其師南岳大長老有異德。天子南",
    "T51n2097_003:1087b08": "嚮而禮之。度其道不可徵。乃名其居曰般舟",
    "T51n2097_003:1087b09": "道場。用尊其位。始居山西南巖之下。人遺之",
    "T51n2097_003:1087b10": "食則食。不遺則食土泥茹草木。其取衣類是。",
    "T51n2097_003:1087b11": "南極海裔。北至幽都。來求其道。或之崖谷。羸",
    "T51n2097_003:1087b12": "形垢面。躬負薪槱。以為僕役。後數年功成道",
    "T51n2097_003:1087b13": "備。人皆負布帛代木石。委之岩戶。不拒不營。",
    "T51n2097_003:1087b14": "祠宇既具。德宗申詔褒立是為彌陀寺。施餘",
    "T51n2097_003:1087b15": "則與餓疾者不尸其功邊洞元洛陽人於嵩山",
    "T51n2097_003:1087b16": "㟧嶺遇道後醉酒風狂混塵。一旦歸洛陽。承",
    "T51n2097_003:1087b17": "醉入水不復出而後有客自衡湘來。洞元於",
    "T51n2097_003:1087b18": "南嶽山託附書至洛陽。其法屬交友敘舊。及",
    "T51n2097_003:1087b19": "墨遂乃洞元親染。人皆曰水仙。",
    "T51n2097_003:1087b20": "長慶中有馬拯處士長慶中有馬拯處士。性閑清虛。好遊山水。不",
    "T51n2097_003:1087b21": "擇險峭。盡能躋攀。居于閩中。因詣衡山祝融",
    "T51n2097_003:1087b22": "峯伏虎師佛堂道場。嚴潔果食馨香。兼列白",
    "T51n2097_003:1087b23": "金三笏于佛榻上。見一老僧。眉毛俱白。狀貌",
    "T51n2097_003:1087b24": "魁梧。甚喜拯來。拯使一僕挈其囊。僧曰。暫",
    "T51n2097_003:1087b25": "請郎君僕夫至近縣市少鹽醯。拯許之。僕乃",
    "T51n2097_003:1087b26": "持錢下山去。僧旋亦不知所向。續又有一馬",
    "T51n2097_003:1087b27": "沼山人。亦獨登此來。見拯甚相慰悅。沼告拯",
    "T51n2097_003:1087b28": "曰。適來中道遇一虎食一夫。不知唯氏之子。",
    "T51n2097_003:1087b29": "說其服飾。即拯僕使爾。拯大駭。沼又云。遙見",
    "T51n2097_003:1087c01": "虎食人盡乃脫鞹衣。衣禪衣乃老僧也。拯愈",
    "T51n2097_003:1087c02": "怖怯。及沼見僧。曰只此是也。拯白僧曰。馬",
    "T51n2097_003:1087c03": "山人來云。某僕使至半山路已被虎食如何。",
    "T51n2097_003:1087c04": "僧怒曰。貧道此境山無虎狼。草無毒螫。路絕",
    "T51n2097_003:1087c05": "蛇虺。林絕鴟鴞。無信偶語耳。拯細窺僧口吻。",
    "T51n2097_003:1087c06": "猶帶殷血而不欲言。二人跧其食堂。牢扁其",
    "T51n2097_003:1087c07": "戶。明燭伺之。夜深聞戶外有虎怒首觸其扇",
    "T51n2097_003:1087c08": "者二四。賴戶壯而不墮。二子懼而焚香虔誠",
    "T51n2097_003:1087c09": "叩首於堂內土偶賓頭盧者久之。聞土偶吟",
    "T51n2097_003:1087c10": "詩曰。寅人且溺欄中水。午子須分艮畔金。若",
    "T51n2097_003:1087c11": "教特進重張弩。過後將軍必損心。二子聆之",
    "T51n2097_003:1087c12": "而解其義曰。寅人乃僧虎也。欄中水即井也。",
    "T51n2097_003:1087c13": "午子即我也。艮畔金者銀也。其下兩句即不",
    "T51n2097_003:1087c14": "能解。乃明僧扣門乃曰。郎君起來食粥。二",
    "T51n2097_003:1087c15": "子方敢起關食糜異。二子計之曰。此僧且在。",
    "T51n2097_003:1087c16": "我等無敢下山去。乃召僧窺井中云有怪物。",
    "T51n2097_003:1087c17": "僧細視。次二子推僧墮井。乃化為虎。以巨石",
    "T51n2097_003:1087c18": "鎮之而斃。二子遂取銀三笏而下山。僅昏黑",
    "T51n2097_003:1087c19": "而遇一獵人於道旁。張󱡪弓了上其樹而為",
    "T51n2097_003:1087c20": "柵居之。語二子曰。無觸我機。兼語二子曰。",
    "T51n2097_003:1087c21": "山下猶遠虎方暴。何不且上此柵來。二子悸",
    "T51n2097_003:1087c22": "慄。遂攀緣而上。將欲人定。忽三五十人過。或",
    "T51n2097_003:1087c23": "僧或道。或丈夫或女人。歌吟者戲舞者。忽至",
    "T51n2097_003:1087c24": "󱡪弓所。眾怒曰。朝來已被二賊殺我禪和。今",
    "T51n2097_003:1087c25": "方追捕。次又敢有人張我將軍。遂發其機而",
    "T51n2097_003:1087c26": "去。二子並聞其說。因詰獵者曰。此是倀鬼乃",
    "T51n2097_003:1087c27": "虎食之人也。為虎前呵道耳。二子因徵獵者",
    "T51n2097_003:1087c28": "姓氏。曰進姓牛。二子大喜曰。土偶詩下句今",
    "T51n2097_003:1087c29": "有驗矣。牛進即特進也。將軍即虎矣。遂勸獵",
    "T51n2097_003:1088a01": "者。重張其箭。獵者然之。纔却登柵。果有一虎",
    "T51n2097_003:1088a02": "咆哮而至。前足觸機。箭乃中其第三班貫心",
    "T51n2097_003:1088a03": "而踣逡巡。諸倀鬼奔走却回。伏其虎前哭甚",
    "T51n2097_003:1088a04": "哀曰。誰人又殺我將軍。二子因怒而叱之曰。",
    "T51n2097_003:1088a05": "汝輩無知下鬼。生遭虎嚙死。吾今為汝報讐。",
    "T51n2097_003:1088a06": "不能慚謝。猶敢慟哭。豈有為鬼不靈如是遂",
    "T51n2097_003:1088a07": "悄寂。忽有一鬼答曰。都不知將軍乃虎耳聆",
    "T51n2097_003:1088a08": "郎君之說方大惶悟躡其尾而罵之。感謝而",
    "T51n2097_003:1088a09": "去。乃明二子分白金一笏與獵者而歸出傳奇",
    "T51n2097_003:1088a10": "向子文。長沙人。寶歷中。得官衡州。貧不能",
    "T51n2097_003:1088a11": "歸。愛山水之勝。一旦謁嶽神廟。時當盛暑。",
    "T51n2097_003:1088a12": "留宿旬餘。忽有一人。青巾紫裘。面如琢玉。",
    "T51n2097_003:1088a13": "神色威整。鬚眉如畫。子文異之。骨相非凡。",
    "T51n2097_003:1088a14": "翊旦往見。問之乃曰。余龔慶長也。世家洛陽。",
    "T51n2097_003:1088a15": "少遇司馬隱元于鳴皐山下。隱元者自是委",
    "T51n2097_003:1088a16": "羽洞天之靈官也。凡五嶽四瀆洞天福地。各",
    "T51n2097_003:1088a17": "有靈官主之。較量功罪。採訪善惡。聞于九天",
    "T51n2097_003:1088a18": "使者府。隱元謂慶長曰。汝宿生常居要職。有",
    "T51n2097_003:1088a19": "辯冤雪死之勞。當時土民陰受汝賜。逮朱泚",
    "T51n2097_003:1088a20": "僭逆仗節死事。忠憤之氣毅然不衰。故得再",
    "T51n2097_003:1088a21": "生為人。他時通悟必能記憶矣。九天使者錄",
    "T51n2097_003:1088a22": "汝之功命。我授汝石精金光藏景錄形神劍",
    "T51n2097_003:1088a23": "之法中黃太一默朝之朝。因得度世。近登紫",
    "T51n2097_003:1088a24": "霄峯望氣。見嶺外妖氣氛。欲往禳除。經過嶽",
    "T51n2097_003:1088a25": "祠。故來朝謁。子文為之致躬。慶長顧侍者取",
    "T51n2097_003:1088a26": "琴鼓之。其曲名曰金鯨躍海雨滴秋荷醉淘",
    "T51n2097_003:1088a27": "月白雲引之類。音韻清越。非凡聲也。陪從連",
    "T51n2097_003:1088a28": "日。臨別子文再拜言曰。幸得際遇欲從先生",
    "T51n2097_003:1088a29": "南遊可乎。慶長曰。未可也。汝當仕進。更十八",
    "T51n2097_003:1088b01": "年中條山相見。子文再拜乞言。慶長曰。學先",
    "T51n2097_003:1088b02": "乎功行逢時得志。汝宜勉之。至于吐納服餌。",
    "T51n2097_003:1088b03": "乃其餘事。子文懇請再三。慶長曰。當俟後會。",
    "T51n2097_003:1088b04": "子文曰。更有教戒。誓當稟奉。慶長沈思良久",
    "T51n2097_003:1088b05": "云。汝父祖旅殯僧舍。頗苦鬼役。早卜吉壤以",
    "T51n2097_003:1088b06": "終大事。子文流涕拜謝。翩然而去。",
    "T51n2097_003:1088b07": "練師聶紹元練師聶紹元。幼而雅好。詩書老莊文列。一日",
    "T51n2097_003:1088b08": "詣金陵。師方外高明昭受戒籙。是夕夢入一",
    "T51n2097_003:1088b09": "城。宮府嚴肅。中有朱衣者。按几謂紹元曰。此",
    "T51n2097_003:1088b10": "司祿之所也。可自開籍。籍云。聶紹元十八",
    "T51n2097_003:1088b11": "入道。二十受上清畢法。二十二往南嶽。遂掩",
    "T51n2097_003:1088b12": "卷。而悟久之。自金陵還問政山。築室以居。不",
    "T51n2097_003:1088b13": "偶世俗。自號無名子。世多以鍊師稱之。每侍",
    "T51n2097_003:1088b14": "母極懃瘁。一日晨起沐浴曰。我伯祖戒云。吾",
    "T51n2097_003:1088b15": "家世世宜修煉可率勵。勿忘太上教。俄有四",
    "T51n2097_003:1088b16": "鶴集于屋。又神光從空而下。望見者疑為火",
    "T51n2097_003:1088b17": "所焚。即之則𨵙然無他。但紹元已化矣。四鶴",
    "T51n2097_003:1088b18": "與神光亦冉冉而去。詰旦莊隸來云。鍊師與",
    "T51n2097_003:1088b19": "三道士衣緋綠乘者。從者數輩。悉冠帶南去。",
    "T51n2097_003:1088b20": "鍊師回首曰。我往南嶽矣。",
    "T51n2097_003:1088b21": "潘發潘發。字文伯。隴右人。自幼參受法籙。檄召鬼",
    "T51n2097_003:1088b22": "神。行符施藥。濟人病苦。遠近稱之。於元夜入",
    "T51n2097_003:1088b23": "靜精益南岳真官云。昨天臘日。東隣攝召東",
    "T51n2097_003:1088b24": "岳云已得開度。南岳受生未審。東嶽攝魂考",
    "T51n2097_003:1088b25": "過。南岳練度。法主復掌何事。真官夢云。五",
    "T51n2097_003:1088b26": "嶽方面分野之屬。洞天福地。名山溪盧各有",
    "T51n2097_003:1088b27": "主。司人間功罪。國之財賦器用。洎水陸眾",
    "T51n2097_003:1088b28": "類。火嶽管四瀆四足負荷之屬。又云。南嶽有",
    "T51n2097_003:1088b29": "赤脚仙人。子懃修德。必際遇之。乃子師耳。乃",
    "T51n2097_003:1088c01": "李守微也。",
    "T51n2097_003:1088c02": "北夢瑣道士秦保言北夢瑣道士秦保言勤於焚修。嘗白南岳真",
    "T51n2097_003:1088c03": "君云。上真何以須紙錢為有所未諭。既而夜",
    "T51n2097_003:1088c04": "夢真君曰。紙錢即冥吏所籍。吾何須由。是嶽",
    "T51n2097_003:1088c05": "中益信。",
    "T51n2097_003:1088c06": "湖南馬希聲湖南馬希聲。嗣父位。連年亢旱。祈禱不應。",
    "T51n2097_003:1088c07": "乃封閉南嶽司天王廟及境內神祠。竟不雨。",
    "T51n2097_003:1088c08": "其兄希震入諫之。飲酒至中夜而退。聞堂前",
    "T51n2097_003:1088c09": "諠譟連召希震。復入見希聲。倒立於階下。衣",
    "T51n2097_003:1088c10": "裳不被。其首已碎。令視信扶上以帛蒙首。翌",
    "T51n2097_003:1088c11": "日發喪。以弟希烈嗣位。先是大將周達自南",
    "T51n2097_003:1088c12": "嶽親見江上雲霧中擁執希聲而去。祕不敢",
    "T51n2097_003:1088c13": "言。此夕有物如黑幕。突入堂前。即時而卒。",
    "T51n2097_003:1088c14": "率子廉開寶年中。有率子廉者。本南岳之耕民。獷戾",
    "T51n2097_003:1088c15": "愚無取。眾皆謂率牛。一日厭為農時。乃投衡",
    "T51n2097_003:1088c16": "岳觀李尊師出家。未幾披戴為道士。後眾舉",
    "T51n2097_003:1088c17": "於紫虛閣住持。非當其才。但令彼洒掃而已。",
    "T51n2097_003:1088c18": "子廉得此欣然而往。常恃酒狂醉。往往倒臥",
    "T51n2097_003:1088c19": "於衢路。或山谷之間。雖風雨暴作虎狼鬪見",
    "T51n2097_003:1088c20": "蔑如也。一日禮部詔帥臣王公祐禱南岳。公",
    "T51n2097_003:1088c21": "為性簡傲。時山中道釋悉奔祗謁。及行祭禮",
    "T51n2097_003:1088c22": "畢。忽問左右曰。吾聞有魏夫人壇安在。對",
    "T51n2097_003:1088c23": "曰。即紫虛閣是也。有主否。曰道士率子廉。",
    "T51n2097_003:1088c24": "一人何謂不來參謁。答曰。子廉本山下之農",
    "T51n2097_003:1088c25": "夫。殊無他能。人皆以率牛呼之。性好酒不來",
    "T51n2097_003:1088c26": "參謁。必酒病也。公乃逕詣閣見子廉。果中酒",
    "T51n2097_003:1088c27": "首不能舉視。其生涯只有破鐵銚及缺磁椀",
    "T51n2097_003:1088c28": "器數事而已。外索然無覩。公呼之。但努目注",
    "T51n2097_003:1088c29": "視曰。深山道士罕遇酒。遇酒則大醉。所以委",
    "T51n2097_003:1089a01": "頓如此。望明公不責。公大喜以為任真守朴",
    "T51n2097_003:1089a02": "信所謂道人也。翌日與同舟而歸府。置之於",
    "T51n2097_003:1089a03": "水閣中。經月使之將行。復謂之曰。尊師韜光",
    "T51n2097_003:1089a04": "內映之人也。誠所珍重。幾欲作成一篇。為王",
    "T51n2097_003:1089a05": "事所迫。矻矻未暇。五七日間詩成。當令送上。",
    "T51n2097_003:1089a06": "幸勿訝然。子廉歸岳。數月未聞至。公一夕因",
    "T51n2097_003:1089a07": "觀書倦而假寢。恍然見子廉遽入府。主曾云",
    "T51n2097_003:1089a08": "詩許。以五七日為約。數月未聞。得非事有所",
    "T51n2097_003:1089a09": "廢忘乎。言訖逕去。公覺甚懷感愧。遂乃燈下",
    "T51n2097_003:1089a10": "為三絕。仍加序以寄之。詩曰。古屋當崖映月",
    "T51n2097_003:1089a11": "開。年年常伴白雲閑。餱糧丹火何從出。四面",
    "T51n2097_003:1089a12": "無人見下山。下瞰虛空臨絕磵。上排煙霧倚",
    "T51n2097_003:1089a13": "山巔。四邊嶮絕無猿鳥。獨臥白雲三十年。心",
    "T51n2097_003:1089a14": "意逍遙物莫知。山中山下識人稀。想君絕累",
    "T51n2097_003:1089a15": "忘塵境。不是王喬即令威。翌日命寫於版。遣",
    "T51n2097_003:1089a16": "人齎送南嶽。懸於本閣。子廉曰。我則何用以",
    "T51n2097_003:1089a17": "慰。閣之清虛爾。本詩石在縣之江亭。熙寧",
    "T51n2097_003:1089a18": "間碑為火所焚。今銓德觀。復刻石記之。東",
    "T51n2097_003:1089a19": "坡居士序兼書。紹興中。住持黃庭觀道士陳",
    "T51n2097_003:1089a20": "子常再刻之於本觀閣下。太平興國五年六",
    "T51n2097_003:1089a21": "月十七日。子廉忽使人白衡岳觀李尊師云。",
    "T51n2097_003:1089a22": "以他遊故來辭。請令人來照管。師得之云。此",
    "T51n2097_003:1089a23": "人土木愚子盛暑何往。遂親去訪之。至則奄",
    "T51n2097_003:1089a24": "然。師謂童行曰。吾不料率牛先知其死日耶。",
    "T51n2097_003:1089a25": "遂以禮葬之。未幾有南臺寺僧守澄。自京師",
    "T51n2097_003:1089a26": "回。於南薰門外。忽遇子廉。相敘契闊。其詞甚",
    "T51n2097_003:1089a27": "優逸。曰尊師歸岳中否。曰思欲一看京師。臨",
    "T51n2097_003:1089a28": "行蒙尊師贐送甚厚。欲奉一書致謝。勞大德",
    "T51n2097_003:1089a29": "為達之還可否。守澄遂領書往衡岳李尊師",
    "T51n2097_003:1089b01": "處。開對之則六月十七日書也。遂發其塚而",
    "T51n2097_003:1089b02": "觀之。但遺一拄杖并鞵爾。",
    "T51n2097_003:1089b03": "雲修南岳廟乾德二年。雲修南岳廟。塑繪鬼神及人馬尤",
    "T51n2097_003:1089b04": "多。忽一日一時嘶噉旗纛。盡皆倒而西指。工",
    "T51n2097_003:1089b05": "人役夫皆怖仆于地。良久方甦。廟乃具事由。",
    "T51n2097_003:1089b06": "申舉本州。按驗得實。然後飛奏考其月日破",
    "T51n2097_003:1089b07": "蜀之日也。朝野莫不異之。",
    "T51n2097_003:1089b08": "樂學士史樂學士史。景德末。為西京留臺御史。嘗夢",
    "T51n2097_003:1089b09": "一人具冠服稱帝命來召。俄宮闕壯麗。因問",
    "T51n2097_003:1089b10": "使者。云此帝所也。既陞見帝謂曰。主求嗣吾",
    "T51n2097_003:1089b11": "為擇之少選一人至。帝曰。中原求嗣。汝往勿",
    "T51n2097_003:1089b12": "辭。頓首求免者再三。帝曰。往哉。遂唯而去。",
    "T51n2097_003:1089b13": "旁拱立者曰。此南岳赤脚李仙人也。嘗酣于",
    "T51n2097_003:1089b14": "酒。明年果生仁宗皇帝此一段與本朝實錄甚異。今亦存之。",
    "T51n2097_003:1089b15": "藍方藍方。字元道。亳州父老言。自兒童時。見先生",
    "T51n2097_003:1089b16": "狀貌。迄今如一先生。髮委地黑光可愛。肌若",
    "T51n2097_003:1089b17": "截膏。眉目疎秀。唇若積朱。齒如排玉。舉動溫",
    "T51n2097_003:1089b18": "厚。接物以和。大小皆得。其歡心時人呼為笑",
    "T51n2097_003:1089b19": "先生也。或遊旗亭遇廢民。日於道路探懷出",
    "T51n2097_003:1089b20": "錢盈掬遺之。頗好施藥軫救疾苦。仁廟聞",
    "T51n2097_003:1089b21": "先生之名。特召先生。上殿賜坐及茶。館先生",
    "T51n2097_003:1089b22": "於芳林園告去。帝賜號南岳養素先生。先生",
    "T51n2097_003:1089b23": "乃往南岳招仙觀。是時學士賈昌朝贈先生",
    "T51n2097_003:1089b24": "詩云。聖澤濃沾隱逸身。道裝宜用葛為巾。祝",
    "T51n2097_003:1089b25": "融峯下醉明月。湘水源頭釣錦鱗。曾見海桃",
    "T51n2097_003:1089b26": "三結子。不知仙豆幾回春。他年我若功成去。",
    "T51n2097_003:1089b27": "願作雲橋跪禮人。先生獨宿閣上。一夕與人",
    "T51n2097_003:1089b28": "言語。侍者窺牖望之。但見紅光滿室。明日客",
    "T51n2097_003:1089b29": "詢之。先生曰。吾師劉道君行雨過此。留話少",
    "T51n2097_003:1089c01": "刻。先生一日沐浴召侍者謂之曰。吾今一百",
    "T51n2097_003:1089c02": "七十二歲安可復願。先生位號。但不願拒聖",
    "T51n2097_003:1089c03": "君之意。今當去矣。乃奄然。先生多遊西川。亦",
    "T51n2097_003:1089c04": "來湖湘。今人時復見之。",
    "T51n2097_003:1089c05": "王靈輿王靈輿。晉陵人。幼自廬阜庵居。後遷南岳中",
    "T51n2097_003:1089c06": "宮。修真煉行。一紀道成。復朱陵之東。旦暮朝",
    "T51n2097_003:1089c07": "斗祈感上真而後昇舉。今宮前有片石。其文",
    "T51n2097_003:1089c08": "細如磨礱者。昔真人朝斗之石也。本宮舊有",
    "T51n2097_003:1089c09": "田地數頃為別宮所佃。景祐乙亥年正月。樞",
    "T51n2097_003:1089c10": "密學士富春公孫󱒓為御史　上因問事忤",
    "T51n2097_003:1089c11": "　旨貶永州市征。仲秋抵宮下。十月十八日",
    "T51n2097_003:1089c12": "就枕酣寐。夢遊清都觀。其觀數軒。竹樹蕭疎。",
    "T51n2097_003:1089c13": "潔洒可愛。有衣冠四人。中有峭峻端秀微有",
    "T51n2097_003:1089c14": "鬚黃衣道士。服頂紗巾。前揖公曰。賦壽甚",
    "T51n2097_003:1089c15": "遠。恩命將至矣。某有田疇。乃衡山邑君之部",
    "T51n2097_003:1089c16": "中也。幸惟顧屬之。公時在夢中。心自惟始被",
    "T51n2097_003:1089c17": "遣左官何遽有恩典。此皆術士妄言也。道士",
    "T51n2097_003:1089c18": "曰。何不相信之。良久日。足下心胸間有誌大",
    "T51n2097_003:1089c19": "如錢。公惟默未嘗有試。退手袖中捫其所如",
    "T51n2097_003:1089c20": "其說。道士曰。則向之言不誣矣。公益謝焉。乃",
    "T51n2097_003:1089c21": "唯而退。又連呼之。公回眄間。復言曰。某姓王",
    "T51n2097_003:1089c22": "氏。幸記勿忘。俄頃遂悟訝然。風度眉宇歷歷",
    "T51n2097_003:1089c23": "可記心目間。未幾奉　詔移倅長沙。十二月",
    "T51n2097_003:1089c24": "赴所官至衡岳觀。禮星像。目九仙宮。左右列",
    "T51n2097_003:1089c25": "真仙四人。王中者乃夢中所見。顏貌暗符。而",
    "T51n2097_003:1089c26": "衣冠則異。因觀其傳記。且曰中尊姓王。始覺",
    "T51n2097_003:1089c27": "其姓與夢中所說契矣。公雖訪其本觀所在。",
    "T51n2097_003:1089c28": "且撰日受暑迫於期會遂不及往。明年孟夏。",
    "T51n2097_003:1089c29": "刺史當奉　詔禱岳。以疾不克行。公實代往",
    "T51n2097_003:1090a01": "至昭潭晝寢。舟中忽如聞空中有語曰。移命",
    "T51n2097_003:1090a02": "將至。所禱之事竟不為理何也。忽然四顧無",
    "T51n2097_003:1090a03": "人。自呼舟中後使皆自舟後至者索其語言",
    "T51n2097_003:1090a04": "之人。悉無得焉。公思豈九仙未往有是異也。",
    "T51n2097_003:1090a05": "翌日至其岳祀事畢。詣觀中見古屋塑像。位",
    "T51n2097_003:1090a06": "於中者。榜曰王靈輿真人。其顏狀衣巾。乃夢",
    "T51n2097_003:1090a07": "中所見。無毫髮之差。公爇香再拜。感歎久之。",
    "T51n2097_003:1090a08": "遂與縣官推之逾年。果得若干田土屬隣觀。",
    "T51n2097_003:1090a09": "歲收地利。因而申明。勒還舊管。集賢章公岷",
    "T51n2097_003:1090a10": "作篆刻之石記之。并張覿奏復宮額內一記",
    "T51n2097_003:1090a11": "八分書存焉。又觀之西北五里有巖一所。深",
    "T51n2097_003:1090a12": "下平坦三四丈是。",
    "T51n2097_003:1090a13": "國家昔日投金龍之所。深下透雲密峯斷石",
    "T51n2097_003:1090a14": "源。傳云。前洞是朱陵洞天之東門也。中洞後",
    "T51n2097_003:1090a15": "洞在靈境之西。亦洞天之便門也。",
    "T51n2097_003:1090a16": "陳良卿陳良卿。景祐四年。自永州隨鄉書赴部試。十",
    "T51n2097_003:1090a17": "月至長沙。夢一人引入一巨艦中。見一道士。",
    "T51n2097_003:1090a18": "自稱青精先生。與之談論。辭語高古。謂陳曰。",
    "T51n2097_003:1090a19": "吾已薦子於堯為直言極諫臣。陳曰。堯今何",
    "T51n2097_003:1090a20": "在。曰見司南岳。陳曰。堯者古聖君也。安可在",
    "T51n2097_003:1090a21": "公侯之列。先生曰。堯人間之帝也。秉火德而",
    "T51n2097_003:1090a22": "王。棄天下而位。神乎南方。子何疑焉。陳辭以",
    "T51n2097_003:1090a23": "名宦未立俟它。曰應乃許以十年為期。既悟",
    "T51n2097_003:1090a24": "甚惡之為異夢。錄以自寬。明年登甲第。調官",
    "T51n2097_003:1090a25": "全州判官。道出嶽州南驛。偶晝寢夢使者持",
    "T51n2097_003:1090a26": "檄來召。遽驚覺喟曰。豈堯命乎。同行相勉以",
    "T51n2097_003:1090a27": "夢不足信。復執書秩臥讀之。晚食具呼之已",
    "T51n2097_003:1090a28": "逝。",
    "T51n2097_003:1090a29": "劉山甫劉山甫。隨侍官於嶺外。北歸泊舟洞庭登岸。",
    "T51n2097_003:1090b01": "見北方毘沙門天王廟祠。因謁之。見廟宇頹",
    "T51n2097_003:1090b02": "圮。乃題云。壞牆風雨幾經春。草色盈庭一坐",
    "T51n2097_003:1090b03": "塵。自是神仙無感應。盛衰何得却由人。是夜",
    "T51n2097_003:1090b04": "夢神真曰。我南嶽神也。汝何相侮。俄而風濤",
    "T51n2097_003:1090b05": "大作舟幾覆。悔謝徹去詩牌乃止。",
    "T51n2097_003:1090b06": "尚書郎李觀尚書郎李觀為進士時。遊南嶽。過長沙。飲旗",
    "T51n2097_003:1090b07": "亭中。忽有負竹奩釘鉸具者。請曰。子往南嶽。",
    "T51n2097_003:1090b08": "謂我問養素先生。十月懷胎如何出得。觀至",
    "T51n2097_003:1090b09": "南嶽以語元道大驚曰。真人眉間有白誌乎。",
    "T51n2097_003:1090b10": "曰然。是海蟾子也。吾義聖胎以成患無以出",
    "T51n2097_003:1090b11": "之。非斯人不足以成吾道。今聲問相及而不",
    "T51n2097_003:1090b12": "得接。吾之不遇斯人命也。",
    "T51n2097_003:1090b13": "章詧神宗朝。章詧。字隱之。成都人。自幼不群。天",
    "T51n2097_003:1090b14": "才卓異。修舉業之暇。精妙於易。注太玄經。至",
    "T51n2097_003:1090b15": "九卷。忽晝寢夢見揚子雲。曰太玄猶如一浮",
    "T51n2097_003:1090b16": "圖有十三。汝注至九卷。機豈易泄耶。詧覺",
    "T51n2097_003:1090b17": "甚疑異之。後略注至十卷進上。",
    "T51n2097_003:1090b18": "帝喜賜爵不受。封為冲退處士。嘗與邵雍康",
    "T51n2097_003:1090b19": "節友善。因遊廣漢金雁橋。見一童年十二鬻",
    "T51n2097_003:1090b20": "詩。詧喜之拉同歸。更名經童。詧常看黃庭經。",
    "T51n2097_003:1090b21": "凡看罷。童竊窺之。一日有青衣童。持書至",
    "T51n2097_003:1090b22": "詧。接書已失青童。詧觀書皮云。南嶽布衣真",
    "T51n2097_003:1090b23": "一子書至西州沖退處士處開。及開但只一",
    "T51n2097_003:1090b24": "章詩云。未遂山中吟。時聞世上音。笑言失真",
    "T51n2097_003:1090b25": "詮。塵穢濁神襟。歸植南園芝。馳化北溟金。千",
    "T51n2097_003:1090b26": "日勤耕耘。自然生瑤琳。詧因遊西溪。偶濯足。",
    "T51n2097_003:1090b27": "有異人李士寧訪之。詧遽云足濯西溪流去",
    "T51n2097_003:1090b28": "水。李速應云。手持南嶽寄來詩。詧驚而笑",
    "T51n2097_003:1090b29": "曰。何以知之。李云久矣。李辭云。吾先往南",
    "T51n2097_003:1090c01": "嶽。君宜早來。自後李不復見。經童忽一日告",
    "T51n2097_003:1090c02": "去。詧曰。汝欲何往。童曰。先往南嶽候先生。",
    "T51n2097_003:1090c03": "詧曰。汝何知之。童曰久矣。童坐亡。逾月詧別",
    "T51n2097_003:1090c04": "相知而尸解。詧嘗煉丹。後服丹化如蛇蟬也。",
    "T51n2097_003:1090c05": "今人時見之於南岳。段願言弔之詩略云。尸",
    "T51n2097_003:1090c06": "解去難尋。空留一鼎金。西州大隱沒。北極少",
    "T51n2097_003:1090c07": "徵沈。又張賢良詩云。西海從來鎮大名。或聞",
    "T51n2097_003:1090c08": "蟬蛻棄遐齡。青城已結神仙侶。碧落俄沈處",
    "T51n2097_003:1090c09": "士星。金鼎煉成丹汞藥。玉堂傳授太玄經。平",
    "T51n2097_003:1090c10": "生是我深投分。自愧無才與勒銘。",
    "T51n2097_003:1090c11": "周琬周琬。湘中人。艤舟南沙。夢二吏引入南嶽廟",
    "T51n2097_003:1090c12": "內陞殿。王起接之曰。知入京銓。欲率留在",
    "T51n2097_003:1090c13": "此。亦與人世之樂不殊。琬曰。名宦未達。且欲",
    "T51n2097_003:1090c14": "赴銓王曰。如此則不敢奉縻也。乃作詩送周",
    "T51n2097_003:1090c15": "琬曰。住此既非樂。捨此去何圖。若問青氈事。",
    "T51n2097_003:1090c16": "惟留一角書。至京調中牟尉。忽臥病旅中且",
    "T51n2097_003:1090c17": "慮不起。作妻子書一角封畢而卒此一段與陳良卿事類辭殊。",
    "T51n2097_003:1090c18": "今兩存之。出洞微志。",
    "T51n2097_003:1090c19": "衡嶽泉禪師衡嶽泉禪師。南人也。名谷泉少。聰敏性耐垢",
    "T51n2097_003:1090c20": "污。大言不遜。流俗憎惡。造汾陽昭禪師。密使",
    "T51n2097_003:1090c21": "記南歸。放浪湘中。與虎湫蛟穴為伴。因遊南",
    "T51n2097_003:1090c22": "嶽雲峯寺。住懶瓚巖。又移芭蕉庵。復遷寶",
    "T51n2097_003:1090c23": "真。大書壁曰。予此芭蕉庵。幽古堆雲處。千",
    "T51n2097_003:1090c24": "般異境未暇數。且看矮松三四樹。寒來燒枯",
    "T51n2097_003:1090c25": "杉。飢飡大紫芋。而今拋之去。不知誰來住。寶",
    "T51n2097_003:1090c26": "真庵最險絕處。夜地坐祝融峯下。有大蟒蟠",
    "T51n2097_003:1090c27": "繞之。泉解衣帶縛其腰。夜不見。明日杖山策",
    "T51n2097_003:1090c28": "遍山尋之。衣帶纏枯松上。蓋松妖也。又自後",
    "T51n2097_003:1090c29": "洞負一石像至南臺。約數百斤。眾僧驚駭莫",
    "T51n2097_003:1091a01": "知其來。後洞僧亦不知其去。因相傳云飛來",
    "T51n2097_003:1091a02": "羅漢。嘗過衡山縣。見屠者斫肉。立其旁作可",
    "T51n2097_003:1091a03": "憐態。指其肉又指其口。屠問曰。汝啞耶。即肯",
    "T51n2097_003:1091a04": "首。屠憐之。割巨臠置鉢中。泉喜出望外□謝",
    "T51n2097_003:1091a05": "而去。一市大笑。而泉自若。以杖荷大瓢。來往",
    "T51n2097_003:1091a06": "山中。人曰。瓢中何物。大道漿也。自作偈曰。",
    "T51n2097_003:1091a07": "我不誰管爾。誰是不管底。着箇破紙褉。一味",
    "T51n2097_003:1091a08": "工打睡。金烏住東上。玉免從西墜。榮辱何繫",
    "T51n2097_003:1091a09": "我。興亡不相關。一條拄杖一葫蘆。閑走南山",
    "T51n2097_003:1091a10": "與北山。醉臥山路間。值大雪。起作偈曰。今",
    "T51n2097_003:1091a11": "朝甚好雪。紛紛如秋月。文殊不出頭。普賢呈",
    "T51n2097_003:1091a12": "醜拙。畜一奴名調。古日令捨薪汲澗。或呼",
    "T51n2097_003:1091a13": "對坐巖石間。贈之以偈。我有山童名調。古",
    "T51n2097_003:1091a14": "不誦經不禮祖。能搬榾柮禦冬寒。隨分衣衫",
    "T51n2097_003:1091a15": "破不補。會栽蔬能種芋。千山萬山去無懼。呵",
    "T51n2097_003:1091a16": "呵呵有甚討處。",
    "T51n2097_003:1091a17": "張君猷張君猷。為湖南漕過南岳。自肩輿中。見路左",
    "T51n2097_003:1091a18": "一道觀甚麗。榜曰朱陵宮。遙望其中。有一羽衣",
    "T51n2097_003:1091a19": "立殿上。君猷意欲下。而從騎半已過。明年再",
    "T51n2097_003:1091a20": "經其地。求朱陵宮無之。父老云。旁近但有朱",
    "T51n2097_003:1091a21": "真人祠。至其下乃前所見朱陵宮之處。才小",
    "T51n2097_003:1091a22": "屋一二楹。其變異如此此一段與張徽言意同辭異。今亦存之。",
    "T51n2097_003:1091a23": "饒州妙果長老師立饒州妙果長老師立。少年時行去至衡山褐",
    "T51n2097_003:1091a24": "嚴寺。方夏四月晚遊寺前兜率橋。見潭下峭",
    "T51n2097_003:1091a25": "壁間。有僧背負石而立。師立夙聞人言此地",
    "T51n2097_003:1091a26": "有羅漢。隱見不常。且憶藏經有持地菩薩入",
    "T51n2097_003:1091a27": "石壁事。竦然敬視。忽壁開尺許。僧入其中。復",
    "T51n2097_003:1091a28": "合無纖罅。又旬日放參畢。與同參二人信步",
    "T51n2097_003:1091a29": "到寺後。虎跑泉亭上。天風倏起。二僧欲歸。",
    "T51n2097_003:1091b01": "師立獨少留。二僧曰。久知亭下多異。師無庸",
    "T51n2097_003:1091b02": "留。立方壯不以為意。俄亭西南角有扣柱者。",
    "T51n2097_003:1091b03": "繼即伸手內向漸進不止。時幾過五尺。立戲",
    "T51n2097_003:1091b04": "之曰。復能縮否。應聲而漸退。少頃又聞扣柱",
    "T51n2097_003:1091b05": "聲。立曰。若聖者邪當隱。若山鬼即見形。又一",
    "T51n2097_003:1091b06": "食久一手復出五指。初大如椽。漸小如嬰",
    "T51n2097_003:1091b07": "兒。初生指狀。立頗恐即下山。",
    "T51n2097_003:1091b08": "紹聖中紹聖中。宜春季觀守臨賀。有一叟曰陳非自",
    "T51n2097_003:1091b09": "羅浮山來。觀延之因詰其年。曰五十歲。語次",
    "T51n2097_003:1091b10": "因問呂真人。叟曰。昔見之於南岳。陪速數",
    "T51n2097_003:1091b11": "日。自云。近遊巴陵。見老木精。留一絕於白鶴",
    "T51n2097_003:1091b12": "寺壁。臨別謂觀曰。我一百二十六歲矣。前",
    "T51n2097_003:1091b13": "日驟見不敢言。懼見疑也。今已別。言之無",
    "T51n2097_003:1091b14": "害。再復南嶽矣。觀計此叟。亦真人之流也。",
    "T51n2097_003:1091b15": "隱逸隱逸",
    "T51n2097_003:1091b16": "皇甫渙皇甫。名渙。字致遠。開封人也。賦性閑淡。有",
    "T51n2097_003:1091b17": "敏識卓見。修舉業之暇。尤妙於三玄。知命不",
    "T51n2097_003:1091b18": "負學作黃冠。在京東太一宮受業。舉止狀義",
    "T51n2097_003:1091b19": "而不明。政和初　朝廷興道學。先生向化。次",
    "T51n2097_003:1091b20": "年攻試。辟雍作魁　聖覽程文□金壇郎不",
    "T51n2097_003:1091b21": "就乞換自在公患野裝游歷尋訪於西洛。遇",
    "T51n2097_003:1091b22": "至人憑野人得其道要。後遊南岳。棲淩虛臺",
    "T51n2097_003:1091b23": "會真觀思真已　皇帝詔赴闕居太一宮高士",
    "T51n2097_003:1091b24": "寮。後乞還山居汝水而坐亡。又有蔣風子者。",
    "T51n2097_003:1091b25": "本邵陽之居民。賦性愚直。言無忌憚。人事",
    "T51n2097_003:1091b26": "不入。或有小疵。不拘貴賤面而伸之。周游",
    "T51n2097_003:1091b27": "南嶽。見中嶺陡峻出意修之。亦之知其宿食",
    "T51n2097_003:1091b28": "之所。忽日有樵者慎青巾。負薪而鬻之。曰千",
    "T51n2097_003:1091b29": "辛苦而食用不給。與子一粒藥。吞之力可倍",
    "T51n2097_003:1091c01": "矣。自此但飲酒水而已。衣衫盡棄。寒暑不問。",
    "T51n2097_003:1091c02": "眾謂之曰。風子常倒臥衢路。雖勢位不能屈。",
    "T51n2097_003:1091c03": "毒藥不能加。虎狼無所損。獨行自語。人莫之",
    "T51n2097_003:1091c04": "測。皆逆知人意。逮今見之三十餘年。浩然如",
    "T51n2097_003:1091c05": "故。",
    "T51n2097_003:1091c06": "皇甫坦近有皇甫坦者。字履道。西蜀人也。賦性穎",
    "T51n2097_003:1091c07": "達。立行清高。道學兼該。不類常輩。通老莊",
    "T51n2097_003:1091c08": "之外。尤精於術數。甞游岷峨訪天師治所。遇",
    "T51n2097_003:1091c09": "唐朱真人。得其元奧。又常以氣術治人疾病。",
    "T51n2097_003:1091c10": "又示以經字言人吉凶。或波撆少剩。或點畫",
    "T51n2097_003:1091c11": "草。真人詰之。則指東畫西。說南道北。禍福無",
    "T51n2097_003:1091c12": "不備矣。迤邐謁平都。歷荊渚過洞庭。凡所到",
    "T51n2097_003:1091c13": "處。遇其窮廢。並蒙恩惠。道行愈超。聲流於",
    "T51n2097_003:1091c14": "朝。紹興二十七年　皇帝徵之。赴闕及登。對",
    "T51n2097_003:1091c15": "答問稱　旨。主上深加禮待。後乞還廬山。",
    "T51n2097_003:1091c16": "結庵於撥雲峯下。以嗇精神。二十八年秋",
    "T51n2097_003:1091c17": "　太上皇復下詔命　御製詔書曰。先生清標",
    "T51n2097_003:1091c18": "孤映。寄迹物外。粃糠塵俗。嘯詠煙霞。信可樂",
    "T51n2097_003:1091c19": "也。去秋為別。俯仰周歲。興懷晤言。馳神緬",
    "T51n2097_003:1091c20": "邈。討青城會友於元覽。白雲遂無心於帝鄉",
    "T51n2097_003:1091c21": "也。秋涼甚邇。不知何日可相見。願早踐言。則",
    "T51n2097_003:1091c22": "騎鯨御炁。泠然無難。行且湘雲。橫素桂子。吹",
    "T51n2097_003:1091c23": "香燕館。超然下風。問道虛懷。結想久矣。專此",
    "T51n2097_003:1091c24": "為問。殘暑在近。益保清虛。後令先生降香於",
    "T51n2097_003:1091c25": "南岳。隆興改元　太上皇退居德壽宮。又下",
    "T51n2097_003:1091c26": "詔徵先生。每問道要皆稱　旨。復令先生降",
    "T51n2097_003:1091c27": "香於南嶽兼賜。",
    "T51n2097_003:1091c28": "御書黃庭道德陰符三經。　御製詔書曰。自",
    "T51n2097_003:1091c29": "退處別宮日以頤神養志為事思見風采款親",
    "T51n2097_003:1092a01": "道話幸早命駕少同閑適專信奉速用伸至懷",
    "T51n2097_003:1092a02": "　上又令書院待詔寫先生神　上親贊曰。",
    "T51n2097_003:1092a03": "皇甫高士。眉宇列仙。以道興世。孰計其年。孤",
    "T51n2097_003:1092a04": "鶴在野。白雲行天。掀髯一笑。合乎自然。",
    "T51n2097_003:1092a05": "右此一段亦教門之盛事。故全錄之。大抵",
    "T51n2097_003:1092a06": "探幽賾隱。負步游方。尋師訪道。須誠心格",
    "T51n2097_003:1092a07": "志。柔外寬中者。凡所會遇。無不潛符。則知",
    "T51n2097_003:1092a08": "至道。果在我也。道果在我。升度南宮。不亦",
    "T51n2097_003:1092a09": "宜乎。故前所謂欲升南宮。先度朱陵。世諺",
    "T51n2097_003:1092a10": "云。不遊南岳。陰簿不削。信不誣矣。今則逮",
    "T51n2097_003:1092a11": "至我宋運值昌朝。異人高僧隱士接踵而",
    "T51n2097_003:1092a12": "棲者。亦不減於古矣。",
    "T51n2097_003:1092a13": "敘古跋敘古跋",
    "T51n2097_003:1092a14": "今接真誥云。名山五嶽中學道者數百萬人。",
    "T51n2097_003:1092a15": "今年有得道昇天者。人名如別。年年月月皆",
    "T51n2097_003:1092a16": "有去者如此不可悉紀今為疏一年之得道人",
    "T51n2097_003:1092a17": "耳。有不樂上昇仙而長在五嶽名山者。亦不",
    "T51n2097_003:1092a18": "可稱數。或為仙官使掌名山者。亦復有數千。",
    "T51n2097_003:1092a19": "又按司馬天師云。南嶽祠宇庵巖僅三百餘",
    "T51n2097_003:1092a20": "所。超越於漢武之朝。盛隆在唐皇之代。他山",
    "T51n2097_003:1092a21": "無可擬者。豈不以萬古靈蹤千真遺化。併協",
    "T51n2097_003:1092a22": "壬辰之運。悉同黃帝之。□□□□□□□□",
    "T51n2097_003:1092a23": "□□□□□□□□□□□□□作詩云。野",
    "T51n2097_003:1092a24": "鵲灘西一棹孤。月光遙接洞庭湖。堪憎回雁",
    "T51n2097_003:1092a25": "峯前過。望斷家山一字無。近自五季之後。山",
    "T51n2097_003:1092a26": "頗岑寂。今直　昌朝大道興隆。就寒棲而樂淡",
    "T51n2097_003:1092a27": "泊者往往居之。其諸名山亦復如是。豈非道",
    "T51n2097_003:1092a28": "化所洽將返純古乎。每值三春。四方遊禮者",
    "T51n2097_003:1092a29": "甚眾。近歲道會愈盛。祥應頻彰。至於冠蓋星",
    "T51n2097_003:1092b01": "軺之士。皆降屈於麻衣紙襖之流參問。元微",
    "T51n2097_003:1092b02": "搜訪高上於一言半句。似有感通。如在汾水",
    "T51n2097_003:1092b03": "之陽而喪天下。豈非真仙默示道化所及而",
    "T51n2097_003:1092b04": "至於此哉。",
    "T51n2097_003:1092b05": "南嶽總勝集卷下",
    "T51n2097_003:1092b07": "跋跋",
    "T51n2097_003:1092b08": "吾家距衡山二百里而遙。嘗以秋八月為親祈",
    "T51n2097_003:1092b09": "年。重繭山下頓首嶽詞。其後復往禱登祝融",
    "T51n2097_003:1092b10": "峯。欲作一書紀其勝蹟。以曠岣嶁。太史志頗",
    "T51n2097_003:1092b11": "詳且衣食於犇走未遑也。然先人邱壠皆在",
    "T51n2097_003:1092b12": "衡山支麓。桑梓松楸極不忘焉。泰山之麓則",
    "T51n2097_003:1092b13": "　先君子遺愛。長留　先慈窀穸所寄。余為",
    "T51n2097_003:1092b14": "書院主講。是以蒐輯成帙。名曰岱覽。然積十",
    "T51n2097_003:1092b15": "餘年而其書未成。蓋山經水志編纂為難。況",
    "T51n2097_003:1092b16": "又簿書鞅掌乎。頃當量移海州。聞其俗朴政",
    "T51n2097_003:1092b17": "簡或有餘間。卒成此書。亦未可知。而衡山之",
    "T51n2097_003:1092b18": "書。則非歸田後躡履懷鉛摩。以歲月不能成",
    "T51n2097_003:1092b19": "也。適孫淵如觀察。以宋本南嶽總勝集見示。",
    "T51n2097_003:1092b20": "向無善槧。因急付梓以廣其傳。余作吏江南",
    "T51n2097_003:1092b21": "十年矣。非特鄉國雲山遠在二千里外。即岱",
    "T51n2097_003:1092b22": "下林泉。疇昔負土安硯之地。曾不得一伸拜",
    "T51n2097_003:1092b23": "埽。載訪朋儕。倘得抽身就間往來衡岱之間。",
    "T51n2097_003:1092b24": "既以訂岱覽之闕遺。亦將以是集與曠志參",
    "T51n2097_003:1092b25": "考。而成衡山之記載矣。是則余桑梓松楸之",
    "T51n2097_003:1092b26": "懷所欲遂。而幾幾乎不可必得者也。付刻緣",
    "T51n2097_003:1092b27": "起詳孫序中。其欵式悉仍宋本之舊。壬戌春",
    "T51n2097_003:1092b28": "正月既望。善化唐仲冕跋。"
}