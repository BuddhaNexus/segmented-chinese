{
    "T28n1549_001:0721b07": "尊婆須蜜菩薩所集論卷第一",
    "T28n1549_001:0721b09": "尊婆須蜜造",
    "T28n1549_001:0721b10": "符秦罽賓三藏僧伽跋澄等譯",
    "T28n1549_001:0721b11": "1 聚揵度首1聚揵度首第一秦言地親也。自品首盡七品，名聚揵度",
    "T28n1549_001:0721b12": "十力哀出世，　　覺知一切法，",
    "T28n1549_001:0721b13": "我今禮如來，　　法及諸聖眾。",
    "T28n1549_001:0721b14": "最勝之善句，　　諸賢聖聽聞，",
    "T28n1549_001:0721b15": "瞿曇大眾中，　　有益眾生類。",
    "T28n1549_001:0721b16": "云何為色相？問：色相云何？答曰：如覺知諸法。",
    "T28n1549_001:0721b17": "云何覺知諸法？答曰：為有界想。為有勝耶？答",
    "T28n1549_001:0721b18": "曰：彼有一想。問：一想為有勝耶？答曰：一想",
    "T28n1549_001:0721b19": "之中著欲諸垢諸界所縛，終不縛者是故諸",
    "T28n1549_001:0721b20": "結則衰。問：如中諸結為有勝耶？答曰：當有",
    "T28n1549_001:0721b21": "還甘露。問：如中當還甘露為有勝耶？答",
    "T28n1549_001:0721b22": "曰：依生身意受諸苦惱緣亦不起，是故身意",
    "T28n1549_001:0721b23": "諸苦惱已過去。問：如中無色相。問：設無色相，",
    "T28n1549_001:0721b24": "色亦無相。答曰：若無色相，亦無彼色。色相",
    "T28n1549_001:0721b25": "亦無相，亦無淫色相。問：猶如汝無色相有色，",
    "T28n1549_001:0721b26": "如是我無色相亦無相，亦有色相耶？或作是",
    "T28n1549_001:0721b27": "說：漸漸興色相。問：一色中或興或不興，此",
    "T28n1549_001:0721b28": "義云何？或作是說：若色一時漸積，彼無色",
    "T28n1549_001:0721b29": "相。或作是說：漸漸分別色相，此亦如本所",
    "T28n1549_001:0721c01": "說。或作是說：攝統色相。問：過去未來色最",
    "T28n1549_001:0721c02": "別無教，便有無色。或作是說：攝繫色相。或",
    "T28n1549_001:0721c03": "作是說：及諸蓋色相。或作是說：壞敗色相。",
    "T28n1549_001:0721c04": "此亦過去未來所說。或作是說：色相有三種，",
    "T28n1549_001:0721c05": "可見有對、不可見有對、不可見無對。問：若",
    "T28n1549_001:0721c06": "諸色不可見無對，欲使彼無色相耶？或作是",
    "T28n1549_001:0721c07": "說：色相往來是謂色相。問：過去未來義不有",
    "T28n1549_001:0721c08": "異？或作是說：色相為色。或作是說：因四大",
    "T28n1549_001:0721c09": "義為色。世尊亦說四大，緣彼四大生色陰受",
    "T28n1549_001:0721c10": "盛。問：取要言之，彼則不說緣諸所有色。彼一",
    "T28n1549_001:0721c11": "切是四大、四大所造。答曰：此非取要。又作是",
    "T28n1549_001:0721c12": "說：緣更生諸痛陰。或作是說：汝問何色相？設",
    "T28n1549_001:0721c13": "青，青為色相；設黃，即彼色相也。問：我問一切",
    "T28n1549_001:0721c14": "色相。設彼是色，相相無勝？答曰？色不同一相，",
    "T28n1549_001:0721c15": "此中有何咎？設相相不同，此義不然。猶若",
    "T28n1549_001:0721c16": "地為堅相，如今地異、堅異。問：一切色同一",
    "T28n1549_001:0721c17": "相，猶如無常。問：自相無相，地為自相，是故不",
    "T28n1549_001:0721c18": "應作是說。問：我無自相，我問一切諸相。或作",
    "T28n1549_001:0721c19": "是說：有對色相，是色為色相，有對相者，猶如",
    "T28n1549_001:0721c20": "捻箭筈，是謂有色。如種穀子在地，隨時溉灌",
    "T28n1549_001:0721c21": "彼便有色。云何非色相？答曰：反上所說義。尊",
    "T28n1549_001:0721c22": "曇摩多羅說：諸物無對彼非色，是謂非色相。",
    "T28n1549_001:0721c23": "無對之物彼亦不生，是謂無對。猶如無對是",
    "T28n1549_001:0721c24": "對迹，彼便是無對。如是非色相，四大所造色",
    "T28n1549_001:0721c25": "有何等異？或作是說：無有異也，諸四大即是",
    "T28n1549_001:0721c26": "造色。問：如世尊言，諸所有色，彼一切是四大、",
    "T28n1549_001:0721c27": "四大所造耶。於此經有違。答曰：非所造聲更",
    "T28n1549_001:0721c28": "有餘根。如說六更樂，愚人所貪忍，苦樂行從",
    "T28n1549_001:0721c29": "此所興，樂以來於其中間，不出六更樂外更有",
    "T28n1549_001:0722a01": "七更樂也，亦無造者。問：若無造聲者，亦不變",
    "T28n1549_001:0722a02": "易。欲色是我所色，亦是我有耶？或作是說：堅",
    "T28n1549_001:0722a03": "濡熱動是四大相，猶如非地色從色造色。問：",
    "T28n1549_001:0722a04": "四大轉轉優劣，色不常作。欲使彼有造色耶？",
    "T28n1549_001:0722a05": "答曰：雖彼四大轉轉優劣得四大相，四大所",
    "T28n1549_001:0722a06": "興色非得四大相，彼非所興色。或作是說：諸",
    "T28n1549_001:0722a07": "緣彼四大、四大所興色。問四大亦因四大，欲",
    "T28n1549_001:0722a08": "使是興色耶？答曰：彼雖因四大，有若干所因，",
    "T28n1549_001:0722a09": "四大是興色相。問：色緣色相，色轉生色。答",
    "T28n1549_001:0722a10": "曰：云何得知色轉生色，復不緣四大耶？或作",
    "T28n1549_001:0722a11": "是說：有漏四大所興色，亦有漏亦無漏。問：諸",
    "T28n1549_001:0722a12": "有漏所造興色、彼四大有何差降？諸無漏所",
    "T28n1549_001:0722a13": "興色，何等四大造耶？或作是說：無記四大所",
    "T28n1549_001:0722a14": "興。復次所造色者，善、不善、無記。此亦如上所",
    "T28n1549_001:0722a15": "說。或作是說：依彼四大得興色。問：心心念法",
    "T28n1549_001:0722a16": "亦依四大，欲使彼是興色耶？答曰：依四大諸",
    "T28n1549_001:0722a17": "根，諸根亦依心心念法，是故彼不依四大。問：",
    "T28n1549_001:0722a18": "名色者展轉不相依。或作是說：增上四大，四",
    "T28n1549_001:0722a19": "大增上興色。問：是謂衰耗增上、是謂增上不",
    "T28n1549_001:0722a20": "生？猶如一切法展轉增上相生，是故彼不生。",
    "T28n1549_001:0722a21": "尊僧伽多羅說：四大大事興因緣生色。問：四",
    "T28n1549_001:0722a22": "大各各不相離，亦非大事興。此義云何？答曰：",
    "T28n1549_001:0722a23": "若得不離，或四大非色。如風種空流離、色種",
    "T28n1549_001:0722a24": "無香味，四大非色入色造。尊婆須蜜說：更樂",
    "T28n1549_001:0722a25": "亦是四大所興色也，如地色、地香、地味。尊曇",
    "T28n1549_001:0722a26": "摩多羅說：猶如微妙色四大得解，亦及餘色。",
    "T28n1549_001:0722a27": "是謂興色也。以何等故身識入細滑入？或是",
    "T28n1549_001:0722a28": "四大或非四大。或作是說：彼無因緣。如明識",
    "T28n1549_001:0722a29": "色，或青或非青，是謂身識入細滑入，或是四",
    "T28n1549_001:0722b01": "大或非四大。或作是說：謂四大相彼非一切",
    "T28n1549_001:0722b02": "從細滑得，四大相不同，濡堅相亦不同。麁",
    "T28n1549_001:0722b03": "細輕重寒飢渴，於彼細滑麁地所生，輕者火",
    "T28n1549_001:0722b04": "風所造、重者地所生、寒者水所造、飢渴火風",
    "T28n1549_001:0722b05": "所造。問：無有出地堅者。細滑麁是地處所，是",
    "T28n1549_001:0722b06": "謂有增。如地平正故曰細滑，如地不平正故",
    "T28n1549_001:0722b07": "曰堅麁也，是故無麁細滑。設麁細滑當成就",
    "T28n1549_001:0722b08": "者，一切常可得。如青色不可得，是故不成就。",
    "T28n1549_001:0722b09": "彼或有輕因、彼復有重，是故輕重不得成就。",
    "T28n1549_001:0722b10": "若成寒者，云何得生青蓮華？不於彼四大得，",
    "T28n1549_001:0722b11": "是故寒不成就。若火盛則飢、風為渴本。或作",
    "T28n1549_001:0722b12": "是說：一切身識細滑入，當言四大也。不離四",
    "T28n1549_001:0722b13": "大有身識也，四大轉增各各說。云何無明？或",
    "T28n1549_001:0722b14": "作是說：無智是無明也。問：云何無智言非智",
    "T28n1549_001:0722b15": "耶？設是非智彼是無明，草木牆壁皆不智，欲",
    "T28n1549_001:0722b16": "使彼是無明耶？答曰：心念法與心相應。問：心",
    "T28n1549_001:0722b17": "所念法眾，名心法相無智。云何彌沙塞作是",
    "T28n1549_001:0722b18": "說：未辯無明，修行無明。彼不有明時，彼謂無",
    "T28n1549_001:0722b19": "明。如不有鹽，彼謂之無鹽。問：若彼無有明時，",
    "T28n1549_001:0722b20": "彼便起明，則有無明。猶如彼器無鹽，彼器謂",
    "T28n1549_001:0722b21": "之無鹽。若不有明，彼無明空，便有無明。若是",
    "T28n1549_001:0722b22": "明物是無明者，云何行有緣？或作是說：五蓋",
    "T28n1549_001:0722b23": "是無明。世尊亦說，世間愚人無明所覆。問：結",
    "T28n1549_001:0722b24": "無有要處。或作是說：思惟不淨是謂無明。世",
    "T28n1549_001:0722b25": "尊亦說，比丘當思惟不淨。未生欲漏便生，已",
    "T28n1549_001:0722b26": "生欲漏倍增廣；有漏、無明漏亦復如是。亦言：",
    "T28n1549_001:0722b27": "無明習即是有漏習，是故思惟不淨。是謂無",
    "T28n1549_001:0722b28": "明也。問：非思惟不淨是無明耶？彼緣思惟不",
    "T28n1549_001:0722b29": "淨亦是無明。",
    "T28n1549_001:0722c01": "又世尊言，如是比丘思惟不淨。緣是無明，無",
    "T28n1549_001:0722c02": "明緣愛，是故無此思惟不淨，是無明也。問：若",
    "T28n1549_001:0722c03": "無明緣無明，意有何違？如所說無明緣癡。或",
    "T28n1549_001:0722c04": "作是說：四顛倒是無明。問：苦見斷顛倒是故",
    "T28n1549_001:0722c05": "無明，見苦斷見結、無明結亦如是，無有要處。",
    "T28n1549_001:0722c06": "或作是說：一切結是無明，智者是明。一切結",
    "T28n1549_001:0722c07": "不覺知，是故一切結是無明。問：使無有要處。",
    "T28n1549_001:0722c08": "答曰：若有十現色入要處，如是有使要處。或",
    "T28n1549_001:0722c09": "作是說：實不生也，邪生無明。或作是說：無明",
    "T28n1549_001:0722c10": "名者，無智、疑、順邪也。或作是說：無明有六",
    "T28n1549_001:0722c11": "相，癡、順邪、疑、悕望、欲得、無要處。或作是說：無",
    "T28n1549_001:0722c12": "明於聖諦不作無智也，順邪是謂無智。或作",
    "T28n1549_001:0722c13": "是說：自造有眾生，是我所無明，我造非有",
    "T28n1549_001:0722c14": "也。無明相云何？如上所說。復作是說：於此眾",
    "T28n1549_001:0722c15": "生愚癡無明相。云何無明有緣？如上所說。復",
    "T28n1549_001:0722c16": "次有我物有無明。無明、四顛倒有何差別？或",
    "T28n1549_001:0722c17": "作是說：見是顛倒，無常有常、苦有樂、不淨有",
    "T28n1549_001:0722c18": "淨、無我有我。有彼相應，及餘結使相應無智，",
    "T28n1549_001:0722c19": "是無明。問：彼所相應無智，無常有常、苦有樂，",
    "T28n1549_001:0722c20": "乃至無我有我。一處顛倒見，此無智是顛倒。",
    "T28n1549_001:0722c21": "此義云何？或作是說：見諦所斷顛倒，見諦思",
    "T28n1549_001:0722c22": "惟所斷無明。問：若無明見所斷，彼顛倒有何",
    "T28n1549_001:0722c23": "差別？或作是說：無有差別，顛倒者是無明也。",
    "T28n1549_001:0722c24": "問：若當爾者，須陀洹亦無有無明也。或作是",
    "T28n1549_001:0722c25": "說：無明無有壞敗，壞敗者是顛倒也。問：相應",
    "T28n1549_001:0722c26": "者，或有壞敗、或無敗壞。此義云何？或作是",
    "T28n1549_001:0722c27": "說：無道者謂無明，邪道者謂之顛倒。或作是",
    "T28n1549_001:0722c28": "說：無要者謂之無明，要者謂之顛倒。或作是",
    "T28n1549_001:0722c29": "說：一切結使是無明也，無明微者謂之顛倒。",
    "T28n1549_001:0723a01": "復次一切結是顛倒，顛倒微者亦是無明。云",
    "T28n1549_001:0723a02": "何內相？云何外相？答曰：諸法自相，壞者外",
    "T28n1549_001:0723a03": "相。內相外相有何差別？或作是說：不普遍",
    "T28n1549_001:0723a04": "是內相，普遍者是外相。問：設當普者，虛空亦",
    "T28n1549_001:0723a05": "復普。設內相攝持，非內相還外相，是故有內",
    "T28n1549_001:0723a06": "相有外相。或作是說：不壞外相，壞者內相。問：",
    "T28n1549_001:0723a07": "普者亦壞，餘者無常，苦亦無常。答曰：五陰已",
    "T28n1549_001:0723a08": "壞，一不壞，無常普遍。問：如壞自相，不壞普遍",
    "T28n1549_001:0723a09": "相。如是不壞自相，壞者外相。或作是說：其不",
    "T28n1549_001:0723a10": "相類。問：青象青，黃者不相象。欲使彼是內相、",
    "T28n1549_001:0723a11": "是外相？答曰：青黃不同，欲使青是內相非",
    "T28n1549_001:0723a12": "外相。或作是說：現者是內相，未知智是外相。",
    "T28n1549_001:0723a13": "問：彼或有未知智，欲使彼是內相、是外相？乃",
    "T28n1549_001:0723a14": "至未知智究竟自相。或作是說：依是自相，依",
    "T28n1549_001:0723a15": "者外相。問：名色各各相依，亦是內相、外相耶？",
    "T28n1549_001:0723a16": "若依外相，彼自相。外相依外相，無無常依無常。",
    "T28n1549_001:0723a17": "或作是說：不共自相，共者外相。問：外亦是不",
    "T28n1549_001:0723a18": "共，無常、苦別。答曰：五陰中云何，無常外不共。",
    "T28n1549_001:0723a19": "問：如彼無常色、無常痛想行識，如實思惟乃",
    "T28n1549_001:0723a20": "至識無常。或作是說：與自然相應是內相，不",
    "T28n1549_001:0723a21": "相應是外相。問：若外無實者，今亦無也。若外",
    "T28n1549_001:0723a22": "相有者，彼亦有自相。或作是說：無有外相，一",
    "T28n1549_001:0723a23": "切自相。問：若無外相者，諸法亦無外。或作",
    "T28n1549_001:0723a24": "是說：已辯自相，不辯外相。或作是說：覺是自",
    "T28n1549_001:0723a25": "相，不覺者外相。遍有不壞象，未知智所依，不",
    "T28n1549_001:0723a26": "共不自有，無有不辯造偈也。猶如有此三有為",
    "T28n1549_001:0723a27": "有為相，餘者亦有為。摩訶僧耆說：當說此無",
    "T28n1549_001:0723a28": "常的異，相異無為相，今亦當有為相。作是說：",
    "T28n1549_001:0723a29": "當說無量逮有為法，問一一諸相與三相",
    "T28n1549_001:0723b01": "相應。問有何等異？答曰：展轉相生，生者已",
    "T28n1549_001:0723b02": "滅亦復不住。問：我有二起，等生、展轉相生，是",
    "T28n1549_001:0723b03": "故於中不異。或作是說：說已當復說。問：有為",
    "T28n1549_001:0723b04": "相、無為相，當有為耶？或作是說：非此非彼逮",
    "T28n1549_001:0723b05": "有為法，亦當說餘此非相視有為法，此生此",
    "T28n1549_001:0723b06": "滅常住不變易，是故不說。彼當說有常、當說",
    "T28n1549_001:0723b07": "無常？或作是說：當說有常。問：有常相者是為",
    "T28n1549_001:0723b08": "有為。或作是說：當說無常逮有為法。此亦",
    "T28n1549_001:0723b09": "如上所說。或作是說：當說有常、當說無常。起",
    "T28n1549_001:0723b10": "常住及彼，當言無常。問：有無為相，今當有為？",
    "T28n1549_001:0723b11": "或作是說：不得說有常無常。以何等故？諸法",
    "T28n1549_001:0723b12": "行成，故彼無常。彼法行成，是故非無常數。諸",
    "T28n1549_001:0723b13": "法縛著，是故非有常非無常。",
    "T28n1549_001:0723b14": "初偈品竟。",
    "T28n1549_001:0723b15": "尊婆須蜜菩薩所集偈品首聚揵度之二",
    "T28n1549_001:0723b16": "口、口行有何等異？或作是說：無有異，口者即",
    "T28n1549_001:0723b17": "口行也。問：設口是口行者，身非身行耶？問：",
    "T28n1549_001:0723b18": "若口與口行無異者，身與身行亦無有異。此",
    "T28n1549_001:0723b19": "義云何？少不屬身，或是身行。或作是說：文字",
    "T28n1549_001:0723b20": "說、文字所載是口行。問：若一一字非口行者，",
    "T28n1549_001:0723b21": "非與口行相應耶？答曰：一一諸字非口行、非",
    "T28n1549_001:0723b22": "相應，如一一字有諸義音響相應。或作是說：",
    "T28n1549_001:0723b23": "有所言是口所作。如口行中從口行者，是口",
    "T28n1549_001:0723b24": "語言。他有喜、有樂、有愁憂，當言是口行耶？",
    "T28n1549_001:0723b25": "答曰：非口語使彼有喜有樂。復次但作餘",
    "T28n1549_001:0723b26": "義，義有所思惟，則生喜相。或作是說：口有所",
    "T28n1549_001:0723b27": "說、口思惟行、出口者皆是口行。問：若思惟是",
    "T28n1549_001:0723b28": "身行者，思惟是口行，思惟是意行，是故三行",
    "T28n1549_001:0723b29": "無有定處。答曰：我身行異、心行異、口行異、",
    "T28n1549_001:0723c01": "意行異。問：所作行不定處者，復次聲是口行、",
    "T28n1549_001:0723c02": "字數亦是口行也。口、字數有何等異？或作是",
    "T28n1549_001:0723c03": "說：口是善、不善、無記，字數者無記。問：若口",
    "T28n1549_001:0723c04": "無記語者、彼字數，有何等異？或作是說：字數",
    "T28n1549_001:0723c05": "斷是口，非是字數。問：云何瘖瘂人與畜生有",
    "T28n1549_001:0723c06": "何等異，欲使彼無口行耶？或作是說：言是口",
    "T28n1549_001:0723c07": "義，非字數。問：如彼字數亦是義。猶如自然物，",
    "T28n1549_001:0723c08": "如風吹鈴鳴，非口行耶？本入三昧。或作是說：",
    "T28n1549_001:0723c09": "口造眾行，非字數亦造行。尊作是說：二聲無",
    "T28n1549_001:0723c10": "有差別，二事相行別，念知善字數斷是口，敷",
    "T28n1549_001:0723c11": "演深義亦是口亦是口行，二聲俱不異尊曇摩多",
    "T28n1549_001:0723c12": "羅入三昧乃知。以何等故，口善、不善、無記，字數者唯",
    "T28n1549_001:0723c13": "無記？或作是說：口發由心，然非字數也。問：字",
    "T28n1549_001:0723c14": "數發亦由心，非不用心。或作是說：妙無妙口",
    "T28n1549_001:0723c15": "所造，然非字數。問：字數妙非妙所造，猶如夢",
    "T28n1549_001:0723c16": "中覺及從三昧起。或作是說：口指授教戒，然",
    "T28n1549_001:0723c17": "非字數也。問：如無記口言，非指授教戒，我為",
    "T28n1549_001:0723c18": "所造。是故彼善、不善、無記，然非字數也。或作",
    "T28n1549_001:0723c19": "是說：口身行集，然非字數。問：字數者亦集身",
    "T28n1549_001:0723c20": "行。尊作是說：當量此二事，不見彼不自相、亦",
    "T28n1549_001:0723c21": "不見其功。口意等起，生妙無指授，受報兩相",
    "T28n1549_001:0723c22": "須偈也。想與識有何差別？或作是說：無有差",
    "T28n1549_001:0723c23": "別，此二俱發出由心。問：設發出由心者，必有",
    "T28n1549_001:0723c24": "定處。若無差別者，陰亦定處。答曰：若如汝有",
    "T28n1549_001:0723c25": "三心意時則有陰處。或作是說：此是差別，是",
    "T28n1549_001:0723c26": "謂想、是識。問：名有定處，當說自相。或作是說：",
    "T28n1549_001:0723c27": "想為想、識為識知。問：此何義為所作？或作是",
    "T28n1549_001:0723c28": "說：想為想、識為識。問：此亦是我疑。想自知想、",
    "T28n1549_001:0723c29": "識自知識，有何等異？或作是說：心即是想、心",
    "T28n1549_001:0724a01": "亦是識。問：設心當爾者，則無有異，想痛心有",
    "T28n1549_001:0724a02": "何差別。或作是說：想憶所作識能自識。問：彼",
    "T28n1549_001:0724a03": "想為憶何等？若憶何者是故想自憶想？若憶",
    "T28n1549_001:0724a04": "餘者，彼則有一緣。或作是說：名憶是想，自相",
    "T28n1549_001:0724a05": "是識。問：一法俱有二名字及自相。問：設一法",
    "T28n1549_001:0724a06": "俱有二名字者，彼名亦異、自想亦異。設名不",
    "T28n1549_001:0724a07": "與相同者，是故想亦自亦有相，識者憶名。或",
    "T28n1549_001:0724a08": "作是說：外憶為想，自相是識。如此本已說。尊",
    "T28n1549_001:0724a09": "作是說：分別名自想，自想憶識。不惟此所作",
    "T28n1549_001:0724a10": "意名是外，乃至眼更痛及想及心及識有何",
    "T28n1549_001:0724a11": "等差別？當以此七方便說之。尊作是說：眼緣",
    "T28n1549_001:0724a12": "色生眼識，自相受識。識流馳此諸法，還更以",
    "T28n1549_001:0724a13": "此差降。意有三法，識別與識共，俱彼所得苦",
    "T28n1549_001:0724a14": "樂，造諸想追本所作，亦是想心所行法。是心",
    "T28n1549_001:0724a15": "此法，當言一相、當言若干想？或作是說：當言",
    "T28n1549_001:0724a16": "一相，若識緣青，意亦當爾。若不爾者，正有一",
    "T28n1549_001:0724a17": "緣一緣相應法。答曰：一相無有自相。問：忍痛",
    "T28n1549_001:0724a18": "識想分別心能思惟想亦相知。問：一切別，青",
    "T28n1549_001:0724a19": "實其青，想亦相知、心亦心知、識亦識知。此義",
    "T28n1549_001:0724a20": "云何？或作是說：此無量相。妙非妙痛，名為想",
    "T28n1549_001:0724a21": "所作，自識所作自識自相。問：無有一緣。尊作",
    "T28n1549_001:0724a22": "是說：當言無量相。設一相者，法則有壞、法則",
    "T28n1549_001:0724a23": "有亂。此無有定處。如此諸法而有自相，猶如",
    "T28n1549_001:0724a24": "此有為法不可得作無為法，無為法亦不可",
    "T28n1549_001:0724a25": "得作有為法。若爾者，世尊出世為何所為？",
    "T28n1549_001:0724a26": "答曰：不以此義佛世尊出，言我使有為作無",
    "T28n1549_001:0724a27": "為、無為作有為。譬如珍寶不可言非珍寶、非",
    "T28n1549_001:0724a28": "珍寶不可言是珍寶，但分別者知。譬如導",
    "T28n1549_001:0724a29": "方師，非道不可言道、道不可言非道，但導",
    "T28n1549_001:0724b01": "者能知。譬如然燈，下不可言高、高不可言",
    "T28n1549_001:0724b02": "下，但照明其高下。譬如醫師，藥不可言",
    "T28n1549_001:0724b03": "苦、苦不可言藥，苦、藥各異。上亦復如是。",
    "T28n1549_001:0724b04": "復次世尊為眾生故說此法義，猶如此有為",
    "T28n1549_001:0724b05": "法於三世各有自相得知外相。以何等故？或",
    "T28n1549_001:0724b06": "起或不起。此之謂也。或作是說：相有若干。",
    "T28n1549_001:0724b07": "問：彼相本無住，是故彼有相生。答曰：本有",
    "T28n1549_001:0724b08": "此相未生。問：設本有相，相無若干。答曰：如彼",
    "T28n1549_001:0724b09": "不種自生相者，則穢相各各異生，不與同相",
    "T28n1549_001:0724b10": "各未生，是謂相若干。問：設彼相已生、若未生",
    "T28n1549_001:0724b11": "者，是故彼各有增減，是故彼本無有而有生。",
    "T28n1549_001:0724b12": "答曰：如如來言，相無若干，彼則穢相生有異、",
    "T28n1549_001:0724b13": "或不生以此生有異。譬如青異、無常苦異，各",
    "T28n1549_001:0724b14": "無勝如，此亦如是。或作是說：事有若干。此亦",
    "T28n1549_001:0724b15": "如本所說。或作是說：因緣或生或不生也。問：",
    "T28n1549_001:0724b16": "或無有緣？答曰：別無有緣，此二不等等生。",
    "T28n1549_001:0724b17": "問：初無等語耶？答曰：非不有語。或作是說：三",
    "T28n1549_001:0724b18": "世處或生或不生，此之謂也。未來處是謂未",
    "T28n1549_001:0724b19": "來，過去世是謂過去，現在世是謂現在。問：世",
    "T28n1549_001:0724b20": "與行有異耶？設當世別、行別者，世常住。若世",
    "T28n1549_001:0724b21": "即是行者，是故彼行或聚或移。或作是說：一",
    "T28n1549_001:0724b22": "一事不同，或生或不生。過去行者知過去行，",
    "T28n1549_001:0724b23": "未來行知未來行，是謂未來。現在行知現在",
    "T28n1549_001:0724b24": "行，是謂現在。問：如彼未來非現在，設非現在",
    "T28n1549_001:0724b25": "常住也。若現在，是故彼未來知有現在則有",
    "T28n1549_001:0724b26": "現在，若彼未來知現在者則無現在。現在者",
    "T28n1549_001:0724b27": "便知現在知有現在，如彼現在移者則有過",
    "T28n1549_001:0724b28": "去。設無過去者則有常。有過去，是故汝現在",
    "T28n1549_001:0724b29": "知過去則有過去。設當如現在知過去無有",
    "T28n1549_001:0724c01": "過去也，汝過去知有過去則無則無過去。或",
    "T28n1549_001:0724c02": "作是說：此為何作是說？此為何作自相相應？",
    "T28n1549_001:0724c03": "答曰：是謂住常已作自相。若常不與自相相",
    "T28n1549_001:0724c04": "應者，則無有世自相生世。問：若自相生世",
    "T28n1549_001:0724c05": "者，即彼相生過去，是故世無有常處。答曰：我",
    "T28n1549_001:0724c06": "相未生、未來世未生，不壞現在世。不以生",
    "T28n1549_001:0724c07": "無生為異，是故世有常處也。問：若彼相不生，",
    "T28n1549_001:0724c08": "亦生非今有。答曰：若今不生，亦不生無為。復",
    "T28n1549_001:0724c09": "次常自相相應，此亦當無，或生或不生，是謂",
    "T28n1549_001:0724c10": "若無常者彼亦不生今亦無相應。",
    "T28n1549_001:0724c11": "相作若干種，　　因緣世如是，",
    "T28n1549_001:0724c12": "一一共相生，　　本相為所作。",
    "T28n1549_001:0724c13": "猶如此有為法非不無非為不有，無為法非不",
    "T28n1549_001:0724c14": "無非為不有。以何等故，有為法謂之無常，無",
    "T28n1549_001:0724c15": "為謂之有常？或作是說：有為法相有若干，不",
    "T28n1549_001:0724c16": "有無為法。或作是說：有為法作若干種，不有",
    "T28n1549_001:0724c17": "無為法。或作是說：有為法有因緣，不有無為",
    "T28n1549_001:0724c18": "法。或作是說：有為法有世處所：不有無為法。",
    "T28n1549_001:0724c19": "或作是說：有為法種種別異，不有無為法。尊",
    "T28n1549_001:0724c20": "作是說：有為法所作相因緣，則因緣相生。因",
    "T28n1549_001:0724c21": "與緣有何差別？或作是說：無有差別。合會所",
    "T28n1549_001:0724c22": "有，無合會則無，即是因與緣。如所說因即是",
    "T28n1549_001:0724c23": "緣者，是謂生老病死。問：設合會有者，彼即是",
    "T28n1549_001:0724c24": "緣。因眼有眼識，欲使彼是因非緣耶？答曰：非",
    "T28n1549_001:0724c25": "眼合會生眼識，有對則有眼識，是故合會亦",
    "T28n1549_001:0724c26": "是因亦是緣。或作是說：合會是因，所作是緣。",
    "T28n1549_001:0724c27": "問：若合會，作合會者因非緣乎？答曰：一一所",
    "T28n1549_001:0724c28": "作緣，合會有因。問：若一一所作非因者，合會",
    "T28n1549_001:0724c29": "亦非因耶？答曰：一一所作非因，合會有。如一",
    "T28n1549_001:0725a01": "一所作非合會，合會有。合會亦復如是。或作",
    "T28n1549_001:0725a02": "是說：自然是因，非自然是緣。問：麥所生牙，",
    "T28n1549_001:0725a03": "牙與麥相類耶。設與麥相類者，欲使四大同",
    "T28n1549_001:0725a04": "因業耶？或作是說：次第是因，在遠者是緣。",
    "T28n1549_001:0725a05": "問：因緣及次第緣。因緣及次第緣無有差別。",
    "T28n1549_001:0725a06": "若善次第起不善心，是因非緣耶？或作是說：",
    "T28n1549_001:0725a07": "不共是因，共是緣。問：眼不共，生眼識。欲使此",
    "T28n1549_001:0725a08": "是因非緣？麥與根牙共生莖，此是緣非因。",
    "T28n1549_001:0725a09": "或作是說：生者是因，更生是緣。問：今生無緣，",
    "T28n1549_001:0725a10": "麥更生無因。或作是說：自長養是因，養他是",
    "T28n1549_001:0725a11": "緣。問：若自心生善即為自養，欲使此是因非",
    "T28n1549_001:0725a12": "緣耶？尊作是說：迴轉是說，迴轉是因、不迴轉",
    "T28n1549_001:0725a13": "是緣。",
    "T28n1549_001:0725a14": "無有合會，　　自然次第，　　諸共所生，",
    "T28n1549_001:0725a15": "自身迴轉。",
    "T28n1549_001:0725a16": "云何次第緣耶？或作是說：過去心所念法，次",
    "T28n1549_001:0725a17": "第緣也。問：未來心心法中間生次第緣？或作",
    "T28n1549_001:0725a18": "是說：過去現在心心法次第緣。問：未來心心",
    "T28n1549_001:0725a19": "法若久生，中間彼次第緣生？或作是說：一切",
    "T28n1549_001:0725a20": "心心法謂之次第緣。問：如今阿羅漢後心，次",
    "T28n1549_001:0725a21": "第更生餘心？或作是說：除阿羅漢後心，餘心",
    "T28n1549_001:0725a22": "心法謂之次第緣。問：滅盡三昧後心，復生餘",
    "T28n1549_001:0725a23": "心？答曰：起心中間次第緣也。尊作是說：若心",
    "T28n1549_001:0725a24": "次第生心者，即次第緣也。何以故？非色、心、心",
    "T28n1549_001:0725a25": "法有次第緣也。從何法出？何以故？次第少者",
    "T28n1549_001:0725a26": "生多、多者生少。次第緣相云何？或作是說：行",
    "T28n1549_001:0725a27": "施所避是次第緣相。或作是說：照其心是次",
    "T28n1549_001:0725a28": "第緣相。或作是說：次第心性迴轉是次第緣",
    "T28n1549_001:0725a29": "相。或作是說：次第心性益次第緣相。次第",
    "T28n1549_001:0725b01": "緣當言定、當言非定、當言常定？或作是說：當",
    "T28n1549_001:0725b02": "言常定。問：如阿羅漢於今後心，次第更生餘",
    "T28n1549_001:0725b03": "心？答曰：阿羅漢非有後心次第緣。或作是說：",
    "T28n1549_001:0725b04": "當言非常定。問：則無次第緣。答曰：猶如因緣",
    "T28n1549_001:0725b05": "無有常定，必有因緣亦復如是。尊作是說：以",
    "T28n1549_001:0725b06": "觀現在次第緣，彼當言常定。觀現在相次第",
    "T28n1549_001:0725b07": "緣自有常，當言已果。云何得知？有無教？或作",
    "T28n1549_001:0725b08": "是說：從所生知。亦作是說：有色不可見無對。",
    "T28n1549_001:0725b09": "問：云何審從所生知？此非現在。若色不可見",
    "T28n1549_001:0725b10": "無對，無色亦不可見無對，是故汝色無色無",
    "T28n1549_001:0725b11": "有差別。或作是說：常住餘得知見，有無教戒",
    "T28n1549_001:0725b12": "成就，彼所作供養。我觀有無教戒，觀彼所作",
    "T28n1549_001:0725b13": "相。問：彼非觀所作無教，彼觀所作智教。若作",
    "T28n1549_001:0725b14": "有無教者，諸所有無教，彼一切當觀所作，彼",
    "T28n1549_001:0725b15": "所有教最是妙行。或作是說：事事相觀照，戒",
    "T28n1549_001:0725b16": "律不戒律滅盡，戒有不見戒律滅，見有戒律",
    "T28n1549_001:0725b17": "不戒律滅盡。問：非戒律滅盡，道亦非戒律滅",
    "T28n1549_001:0725b18": "盡？或作是說：由墮罪知說禁戒時。知有墮不",
    "T28n1549_001:0725b19": "墮者犯無量罪，觀彼有此無教諸犯罪者。問：",
    "T28n1549_001:0725b20": "彼非無教，憶本所犯。設無教犯相者，乃至無",
    "T28n1549_001:0725b21": "教，彼一切犯罪。或作是說：知有勝不勝者，不",
    "T28n1549_001:0725b22": "觀教則有無教。如觀有為則有無為，雖有此",
    "T28n1549_001:0725b23": "教我觀彼無教。問：彼不盡有勝無勝。若觀一",
    "T28n1549_001:0725b24": "切無勝者，欲使彼有勝耶？設有者，則無有勝；",
    "T28n1549_001:0725b25": "若一切妙有勝者，彼則無也。或作是說：生天",
    "T28n1549_001:0725b26": "上然後能知，習行不犯然後生天上。問：云何",
    "T28n1549_001:0725b27": "習行不犯？為數數不犯，能知心不犯，從彼修",
    "T28n1549_001:0725b28": "行心，然後得生天上？或作是說：不知。何以",
    "T28n1549_001:0725b29": "故？彼非智章。彼有教義住與共相應，況無教",
    "T28n1549_001:0725c01": "者，彼依經生天。如彼智章無教，身身痛有何",
    "T28n1549_001:0725c02": "差別。或作是說：無教身縛身痛心縛。問：彼為",
    "T28n1549_001:0725c03": "身根所縛。或作是說：無教戒數色陰所攝。又",
    "T28n1549_001:0725c04": "身痛者是意法，痛陰所攝。或作是說：二俱無",
    "T28n1549_001:0725c05": "對，增減難說。無教心、心不相應行有何種別？",
    "T28n1549_001:0725c06": "或作是說：無教是色，心不相應行非色。或作",
    "T28n1549_001:0725c07": "是說：無教者是物，心不相應行非物。或作是",
    "T28n1549_001:0725c08": "說：無教非智觀物各各成，心不相應行不自",
    "T28n1549_001:0725c09": "然法所造。",
    "T28n1549_001:0725c10": "第二偈品竟胡本題在此，理應題於偈後也。",
    "T28n1549_001:0725c11": "口識有三種，　　猶如三有為，",
    "T28n1549_001:0725c12": "因緣有四種，　　無教有三業。",
    "T28n1549_001:0725c13": "尊婆須蜜菩薩所集偈品首聚揵度之三",
    "T28n1549_001:0725c14": "苦由因意得，　　無智亦有五，",
    "T28n1549_001:0725c15": "色根悉具足，　　各各有七苦。",
    "T28n1549_001:0725c16": "得，心心法因緣，不思惟緣。心心法緣，自相欲",
    "T28n1549_001:0725c17": "使作緣。或作是說：無也。何以故？因緣心心法",
    "T28n1549_001:0725c18": "之所攝持，不可使青國覺緣也外國見聞皆曰國。問：設",
    "T28n1549_001:0725c19": "當覺者，青國有緣。如彼覺青國，則有覺。若青",
    "T28n1549_001:0725c20": "有國作緣，因緣自相則有二覺，若覺、若餘覺。",
    "T28n1549_001:0725c21": "緣青國攝餘青國。若覺緣青國，彼亦不敢青",
    "T28n1549_001:0725c22": "國攝覺作緣。或作是說：得如所說。如恐怖人，",
    "T28n1549_001:0725c23": "不知為誰所恐，心自相作緣，緣亦不自知。問：",
    "T28n1549_001:0725c24": "彼非自相作緣耶？設作緣者自知有緣，自相",
    "T28n1549_001:0725c25": "性自爾。或作是說：得如所說，有是想、有是心。",
    "T28n1549_001:0725c26": "答曰：是誰想、是誰心？若作是說：彼即是緣。若",
    "T28n1549_001:0725c27": "不作是說，是為想、是為心，如是心不合不相",
    "T28n1549_001:0725c28": "應。或作是說：得若未來心心法作緣，緣彼即",
    "T28n1549_001:0725c29": "是緣。當熟思惟，彼心心法自相作緣，彼不知",
    "T28n1549_001:0726a01": "有緣。何以故？不以未來緣造有緣。答曰：彼不",
    "T28n1549_001:0726a02": "自相作緣。若作自相緣者，緣亦有智生自相",
    "T28n1549_001:0726a03": "自識。或作是說：得如頭腹脇有痛，痛自緣相",
    "T28n1549_001:0726a04": "而造緣，緣不自知。問：彼痛自相而造緣不作",
    "T28n1549_001:0726a05": "緣。痛無處所，痛自相生，現其實頭腹有痛。或",
    "T28n1549_001:0726a06": "作是說：得設當不得者，則有二。知他人心，心",
    "T28n1549_001:0726a07": "心各各作緣已，心自作緣，是故自然不知。此",
    "T28n1549_001:0726a08": "非是妙，是故已得。或作是說：得設當不得者，",
    "T28n1549_001:0726a09": "心緣心無有究竟，則有因緣。此非是妙，是故",
    "T28n1549_001:0726a10": "已得。尊作是說：得痛相心有何差別？此意識",
    "T28n1549_001:0726a11": "境界不從中得得識。若不得識受自相，此謂",
    "T28n1549_001:0726a12": "究竟。於中有餘意識入，則有壞敗。",
    "T28n1549_001:0726a13": "不還心恐怖，　　未來想亦爾，",
    "T28n1549_001:0726a14": "痛及他人心，　　心緣痛此彼。",
    "T28n1549_001:0726a15": "還心心法。設心心緣，此二俱前後而自作",
    "T28n1549_001:0726a16": "相。或作是說：得如覺青國一時作緣。問：此",
    "T28n1549_001:0726a17": "非譬喻。設當作緣者，則有二自覺。或作是說：",
    "T28n1549_001:0726a18": "不可得也。設作緣者，青與覺等無有異也，覺",
    "T28n1549_001:0726a19": "亦復無異，是故是等是耶？是故不得此非如。",
    "T28n1549_001:0726a20": "或作是說：不可得。何以故？非以此轉而受諸",
    "T28n1549_001:0726a21": "法。非一轉非再轉故曰為一，是故可得。以何",
    "T28n1549_001:0726a22": "等故眼識不知眼根？或作是說：可見緣眼識，",
    "T28n1549_001:0726a23": "不可見緣眼根。問：耳識今知耳根，彼緣不可",
    "T28n1549_001:0726a24": "見。或作是說：攝境界是眼，近者是眼根，是故",
    "T28n1549_001:0726a25": "不知。問：鼻識今知鼻根，彼還境界。或作是說：",
    "T28n1549_001:0726a26": "四大是眼，非四大境界，是故不知。問：身識今",
    "T28n1549_001:0726a27": "知身根，彼是四大境界。或作是說：依眼根",
    "T28n1549_001:0726a28": "識非心心法，自依是故不知。問：意識今不知意",
    "T28n1549_001:0726a29": "根，彼即是依。問：不可知無有一切諸法境界。",
    "T28n1549_001:0726b01": "或作是說：若眼壞敗是眼識，眼不掩眼，是故",
    "T28n1549_001:0726b02": "彼不知。問：此亦是我疑。何故眼不掩眼？答曰：",
    "T28n1549_001:0726b03": "此中無物自然自然所壞。或作是說：不可知。",
    "T28n1549_001:0726b04": "設當知者，諸入則有壞敗六識未壞時。或作",
    "T28n1549_001:0726b05": "是說：彼非此境界。問：此亦是我疑。何以故？彼",
    "T28n1549_001:0726b06": "非境界。或作是說：色自相攝受諸眼識，非色",
    "T28n1549_001:0726b07": "自然非眼根，是故彼不知。",
    "T28n1549_001:0726b08": "可見以近坐，　　我依彼四大，",
    "T28n1549_001:0726b09": "掩眼而有壞，　　境界是色相。",
    "T28n1549_001:0726b10": "耳根可見亦復如是。鼻根可見當言非近坐，",
    "T28n1549_001:0726b11": "舌根身根可見，彼是四大我所造，當作是說。",
    "T28n1549_001:0726b12": "如此五根色，一切四大所造。以何等故若干",
    "T28n1549_001:0726b13": "相有若干貌？或作是說：無有相貌。猶如眼識，",
    "T28n1549_001:0726b14": "諸所有色一切四大之所造，有若干相有若",
    "T28n1549_001:0726b15": "干貌。無所有故，亦復如是。或作是說：處有勝",
    "T28n1549_001:0726b16": "故。及餘處眼根乃至身髮，是故種種根所。",
    "T28n1549_001:0726b17": "以種種相故，是故種種貌。問：餘處有一貌、或",
    "T28n1549_001:0726b18": "復有二。欲使彼眼根有若干相有若干貌？一",
    "T28n1549_001:0726b19": "切處盡是身根，欲使身根作若干相若干貌？",
    "T28n1549_001:0726b20": "或作是說：四大所造色歡喜根，及餘四大歡",
    "T28n1549_001:0726b21": "喜眼根，餘乃至身根，於中種種相。問：餘四大",
    "T28n1549_001:0726b22": "歡喜一眼，或有餘二眼。欲使眼所視處有種",
    "T28n1549_001:0726b23": "種相耶？或作是說：我作四大眼根及餘四大",
    "T28n1549_001:0726b24": "眼，餘乃至身根，於中種種相，廣說如上。問：餘",
    "T28n1549_001:0726b25": "四大一眼或餘有二，欲使眼根有種種貌？或",
    "T28n1549_001:0726b26": "作是說：行垢所造根，因緣行垢得眼根，餘",
    "T28n1549_001:0726b27": "乃至身根，於中種種相種種貌，廣說如上。答",
    "T28n1549_001:0726b28": "曰：餘因行垢而成一眼根、或復成二根，欲使",
    "T28n1549_001:0726b29": "眼根作種種相耶？或作是說：四大之中相應",
    "T28n1549_001:0726c01": "行，所以有種種相者，以其作種種貌。問：或",
    "T28n1549_001:0726c02": "一四大、或二或四？答曰：一切少通有四大，",
    "T28n1549_001:0726c03": "少多共合。或作是說，四大境界有增減，是故",
    "T28n1549_001:0726c04": "妙四大所造色亦妙。問：頗或時地有堅相無",
    "T28n1549_001:0726c05": "堅相？答曰：一切堅相但堅相，但堅相有增減。",
    "T28n1549_001:0726c06": "譬如鐵鉛錫下至金首。尊作是說：始生百物",
    "T28n1549_001:0726c07": "有種種相。所以種種相者，以其有種種貌。",
    "T28n1549_001:0726c08": "色處諸勝者，　　歡喜及我造，",
    "T28n1549_001:0726c09": "速疾行相應，　　自興病生老。",
    "T28n1549_001:0726c10": "眼根相作此等者，有何差別？或作是說：以",
    "T28n1549_001:0726c11": "眼見色，見已見當見，是謂眼見。問：此亦是我",
    "T28n1549_001:0726c12": "疑。云何以眼見色，見已見當見，終不起法眼，",
    "T28n1549_001:0726c13": "不見色不已見不當見，欲使彼是眼耶？答曰：",
    "T28n1549_001:0726c14": "我已說是，設如此像亦是自然。問：云何不見",
    "T28n1549_001:0726c15": "是見自然耶？答曰：眼是其貌。或作是說：黑",
    "T28n1549_001:0726c16": "瞳子是眼所照者作者。",
    "T28n1549_001:0726c17": "問：云何得知黑瞳子是眼？答曰：黑瞳子是",
    "T28n1549_001:0726c18": "本。問：黑瞳子非其本。答曰：及餘事無所攝。",
    "T28n1549_001:0726c19": "欲使彼是眼，是故此事不然，彼亦當異。是故",
    "T28n1549_001:0726c20": "彼事無所攝，欲使彼非眼耶？或作是說：四大",
    "T28n1549_001:0726c21": "所造色眼根歡喜，因有眼識境界，是謂指授",
    "T28n1549_001:0726c22": "教戒，是謂彼作。問：一切五根所造色歡喜，是",
    "T28n1549_001:0726c23": "故彼非眼根自相。或作是說：依眼識，根有。",
    "T28n1549_001:0726c24": "眼根依眼識，是謂其事。問：諸不起法，是眼識",
    "T28n1549_001:0726c25": "異，不等依彼眼識。欲使彼非眼耶？或作是說：",
    "T28n1549_001:0726c26": "四大是眼根眼識相依，是謂其事。問：四大相",
    "T28n1549_001:0726c27": "自壞，是謂四大相自壞，眼根相不壞一相，依",
    "T28n1549_001:0726c28": "眼識造眾事。問：如四大自相壞，一相眼根。",
    "T28n1549_001:0726c29": "如是我相眼根不壞，一相眼識相依而成。或",
    "T28n1549_001:0727a01": "作是說：色香味細滑所纏，眼根眼識增益作",
    "T28n1549_001:0727a02": "眾事。問：今五識身各知眼根。或作是說：此非",
    "T28n1549_001:0727a03": "境界。問：此亦是我疑。何以故？或作是說：彼非",
    "T28n1549_001:0727a04": "境界。眼根無自相無有數，然後成眼根。問：若",
    "T28n1549_001:0727a05": "眼根無自相者，眼無有覺。答曰：知眼數之物",
    "T28n1549_001:0727a06": "是謂覺知。眼如身數之物，謂之厭足。身厭足",
    "T28n1549_001:0727a07": "者，非四大身，有一自相。或作是說：所造色自",
    "T28n1549_001:0727a08": "然，眼識增上現有增減，是謂其事。算數彼時",
    "T28n1549_001:0727a09": "漸漸知性自然爾，於中諸入亦復當爾。",
    "T28n1549_001:0727a10": "觀眼黑瞳子，　　歡喜各相依，",
    "T28n1549_001:0727a11": "四大皆集聚，　　無造無狐疑。",
    "T28n1549_001:0727a12": "五根亦復如是。意根自相依有何差別？或作",
    "T28n1549_001:0727a13": "是說：意知諸法，知已知當知。眼根亦復如是，",
    "T28n1549_001:0727a14": "意識造增上，是謂其事。或作是說：意識相依",
    "T28n1549_001:0727a15": "相，意根依意識，是謂其事。或作是說：或出或",
    "T28n1549_001:0727a16": "沒，五識身意根依識，是謂其事。問：無色界不",
    "T28n1549_001:0727a17": "生意識，於彼無五識身？或作是說：六識身意",
    "T28n1549_001:0727a18": "識身增上，從增上諸所生識，是謂其事。問：名",
    "T28n1549_001:0727a19": "色展轉不相依。復次彼識自相意根作增上，",
    "T28n1549_001:0727a20": "是謂其事。算數彼時，乃至究竟彼性自然，於",
    "T28n1549_001:0727a21": "中意識則有壞。云何為意？云何為意識？前說",
    "T28n1549_001:0727a22": "四事。六識身相應意，增上識所生智，心緣彼",
    "T28n1549_001:0727a23": "是意識也。",
    "T28n1549_001:0727a24": "第三偈品竟。",
    "T28n1549_001:0727a25": "尊婆須蜜菩薩所集偈品首聚揵度之四",
    "T28n1549_001:0727a26": "如現在痛自身不更，過去未來痛亦不樂亦",
    "T28n1549_001:0727a27": "不苦。云何得知我苦我樂？尊摩訶僧耆作是",
    "T28n1549_001:0727a28": "說：彼痛自然自身更、自然識知。問：此非譬",
    "T28n1549_001:0727a29": "喻。不見有物自然所迴轉。如有斷絕之物，",
    "T28n1549_001:0727b01": "能不自相斷。戟不自割、指頭自不相觸，此亦",
    "T28n1549_001:0727b02": "如是。尊曇摩崛作是說：心相應智慧而得",
    "T28n1549_001:0727b03": "知。問：設當爾者，自然知自然，一緣相應法。尊",
    "T28n1549_001:0727b04": "彌沙塞作是說：以心不相應智知之。問：若當",
    "T28n1549_001:0727b05": "爾者，則有二智。言有人者一部僧名作是說：人知",
    "T28n1549_001:0727b06": "問人，亦用智知。設不用智知者，初不知盡當",
    "T28n1549_001:0727b07": "有所知。或作是說：第一義無有知若苦若樂。",
    "T28n1549_001:0727b08": "言知眾生者，亦是邪慢，言有苦有樂。問：阿羅",
    "T28n1549_001:0727b09": "漢如今不知者，彼有邪慢耶？或作是說：痛為",
    "T28n1549_001:0727b10": "意轉中間，中間我自生識，彼境界於中得",
    "T28n1549_001:0727b11": "知。問：如意識性，彼非意境界。意識者及意",
    "T28n1549_001:0727b12": "識、識境界，彼非痛性，云何得知？或作是說：見",
    "T28n1549_001:0727b13": "樂見苦，然後得知。問：愚人今亦知。復不有",
    "T28n1549_001:0727b14": "是是苦是樂。或作是說：依身苦樂然後得",
    "T28n1549_001:0727b15": "知。問：如彼依痛已滅，云何得知？是謂依樂痛、",
    "T28n1549_001:0727b16": "是謂依苦痛，猶如彼痛身不自更，云何攝意？",
    "T28n1549_001:0727b17": "或作是說：心已生時緣現在痛。問：心欲生時，",
    "T28n1549_001:0727b18": "未來彼非緣未來，是故彼是境界。或作是說：",
    "T28n1549_001:0727b19": "現在心次第以沒緣彼痛。問：次第痛沒，亦不",
    "T28n1549_001:0727b20": "知苦亦不知樂。云何得知？或作是說：苦樂",
    "T28n1549_001:0727b21": "相憑，無復有餘有苦有樂。彼生意中間，境",
    "T28n1549_001:0727b22": "界生意識境界，彼乘識處自性作識相，有苦",
    "T28n1549_001:0727b23": "有樂，況復眾生隨痛志亂。",
    "T28n1549_001:0727b24": "自然智慧者，　　人最第一義，",
    "T28n1549_001:0727b25": "志所造痛身，　　已生苦樂行。",
    "T28n1549_001:0727b26": "猶如此心，心法內依、外生諸入，以何等故依",
    "T28n1549_001:0727b27": "內生不依外？或作是說：依內生。問：等無礙中",
    "T28n1549_001:0727b28": "依彼生內，然不依外。此義云何？答曰：猶如等",
    "T28n1549_001:0727b29": "無礙，是謂內、是謂外。問：云何此非顛倒耶？",
    "T28n1549_001:0727c01": "如等無礙是謂內、是謂外，如是等無礙已生",
    "T28n1549_001:0727c02": "內非外。或作是說：內有妙事，外無也。此亦是",
    "T28n1549_001:0727c03": "我疑。或作是說：內自性成就，然非外。問：外性",
    "T28n1549_001:0727c04": "亦自成就，如自身色香味。或作是說：內親近，",
    "T28n1549_001:0727c05": "非外也。問：無處所則無近遠，已還境界二俱",
    "T28n1549_001:0727c06": "相近、二俱相依生。或作是說：內生，然非外。問：",
    "T28n1549_001:0727c07": "外亦復生，如自身中色香味。或作是說：內造",
    "T28n1549_001:0727c08": "苦樂。問：外亦造苦樂，如自身中色香味細滑。",
    "T28n1549_001:0727c09": "或作是說：內有上中下，上中下者從心心法",
    "T28n1549_001:0727c10": "生。問：外亦有上中下，上中下者從心心法生。",
    "T28n1549_001:0727c11": "復有異蠅聲興起耳識，復有異大力鼓聲。或",
    "T28n1549_001:0727c12": "作是說：內不牢固。問：次第因緣亦不牢固，欲",
    "T28n1549_001:0727c13": "使彼相依生？或作是說：內是增上。問：外亦是",
    "T28n1549_001:0727c14": "增上。等無礙中內增上非是外增上，此義云",
    "T28n1549_001:0727c15": "何？一切諸有為法各各有增上。或作是說：以",
    "T28n1549_001:0727c16": "內故造苦，然非外，如畫眉點眼而見色。問：如",
    "T28n1549_001:0727c17": "所說倍畫使大而視之，高聲語我當諦聽。或",
    "T28n1549_001:0727c18": "作是說：依內諸入。此師意，所造與心俱有識",
    "T28n1549_001:0727c19": "依四大，彼各各有勝諸根充足。",
    "T28n1549_001:0727c20": "自性依微妙，　　遠近及取捨，",
    "T28n1549_001:0727c21": "下無牢增上，　　師意識在後。",
    "T28n1549_001:0727c22": "猶如此心心法，內依外緣入因緣生。以何等",
    "T28n1549_001:0727c23": "故，內有壞敗，然非外？或作是說：此現在事，猶",
    "T28n1549_001:0727c24": "如觀彼日影，眼則有敗，然日無咎。問：此亦是",
    "T28n1549_001:0727c25": "我疑。以何等故，眼有敗壞，非日之咎？或作是",
    "T28n1549_001:0727c26": "說：內諸根縛，然非外也。問：外亦諸根縛，如自",
    "T28n1549_001:0727c27": "身中色香味。或作是說：內有吾我想。問：外亦",
    "T28n1549_001:0727c28": "有吾我想。阿羅漢無有吾我想，欲使彼不壞",
    "T28n1549_001:0727c29": "敗耶？或作是說：依內生諸入，然非外也，如上",
    "T28n1549_001:0728a01": "所說。或作是說：內得親近，然非外。問：此無入",
    "T28n1549_001:0728a02": "處，不有入處，安有近遠？已還境界二俱親近，",
    "T28n1549_001:0728a03": "欲使依二生耶？或作是說：內已生，然非外。問：",
    "T28n1549_001:0728a04": "外亦復生，如自身中色香味。或作是說：自性",
    "T28n1549_001:0728a05": "住者，然非外也。問：外亦自性住，如自身中色",
    "T28n1549_001:0728a06": "香味。尊作是說：若自依物轉心心法，居彼住",
    "T28n1549_001:0728a07": "者外內諸入，彼諸法展轉生諸根壞敗也。",
    "T28n1549_001:0728a08": "現在縛諸根，　　依造有吾我，",
    "T28n1549_001:0728a09": "親近諸所造，　　自性是我有。",
    "T28n1549_001:0728a10": "如尊者舍利弗說：彼諸賢眼內入無有壞敗。",
    "T28n1549_001:0728a11": "見其色光不諦思惟，亦無眼識深思惟者。何",
    "T28n1549_001:0728a12": "者是？或作是說：次第緣是其思惟。問：頗次第",
    "T28n1549_001:0728a13": "緣無耶？答曰：無有不有時，一切識身有現在",
    "T28n1549_001:0728a14": "也。設有，現在彼則生。或作是說：自然因彼是",
    "T28n1549_001:0728a15": "思惟。問曰：頗有時無自然因耶？答曰：無不無",
    "T28n1549_001:0728a16": "時，不常有等。問曰：頗有不等耶？答曰：非不有",
    "T28n1549_001:0728a17": "等。或作是說：大義思惟。問：設無大義者，云何",
    "T28n1549_001:0728a18": "不生識耶？答曰：不生。問：若鞭杖捶打，彼不起",
    "T28n1549_001:0728a19": "識耶？答曰：以境界力，彼識則起，或有不起，如",
    "T28n1549_001:0728a20": "入無想三昧、滅盡三昧，及餘定心者。此亦如",
    "T28n1549_001:0728a21": "上所說。或作是說：發起心者。先已說竟。或作",
    "T28n1549_001:0728a22": "是說：心所憶識則其思惟。此亦是我疑。或",
    "T28n1549_001:0728a23": "作是說：語思惟是其相。問：志思惟無有差",
    "T28n1549_001:0728a24": "別？或作是說：心心法與心相應，是其思惟。問：",
    "T28n1549_001:0728a25": "諸相應法是其思惟，生諸識，然識非思惟。此",
    "T28n1549_001:0728a26": "義云何？或作是說：思惟眾生緣，生識性起諸",
    "T28n1549_001:0728a27": "縛，此之謂也。",
    "T28n1549_001:0728a28": "次第有彼緣，　　因大義照明，",
    "T28n1549_001:0728a29": "希望作眾生，　　相應及諸智。",
    "T28n1549_001:0728b01": "生彼，有思惟，有何差別？或作是說：次第緣是",
    "T28n1549_001:0728b02": "彼思惟，生者為生。問：彼不生思惟？設當生者，",
    "T28n1549_001:0728b03": "無有差別；若不生者，所說非是，思惟非彼眼",
    "T28n1549_001:0728b04": "識得生，此則相違。五事亦復如是。或作是說：",
    "T28n1549_001:0728b05": "彼思惟心法心相應行生。彼思惟生，非心相",
    "T28n1549_001:0728b06": "應行。尊作是說：彼生心心轉法，彼思惟。復次",
    "T28n1549_001:0728b07": "生者自然造法，譬如炎光前後相因生。云何",
    "T28n1549_001:0728b08": "得知炎因光？或作是說：有炎便有光，無光則",
    "T28n1549_001:0728b09": "無炎，於中得知炎因有光。問：若二俱起者：云",
    "T28n1549_001:0728b10": "何得知炎因有光、無光則無炎？答曰？炎所生",
    "T28n1549_001:0728b11": "貌，然非光。問：云何得知炎生光，然非光？答曰：",
    "T28n1549_001:0728b12": "炎所纏縛。問：炎所纏縛？或作是語：若有炎",
    "T28n1549_001:0728b13": "時光隨時應。此亦如上所說。或作是說：炎壞",
    "T28n1549_001:0728b14": "則光壞，是故得知炎因光。問：二俱壞者，云何",
    "T28n1549_001:0728b15": "得知，炎壞則光壞，光壞炎不壞？或作是說：炎",
    "T28n1549_001:0728b16": "熾盛則有光。此亦是我疑。或作是說：合會而",
    "T28n1549_001:0728b17": "有。此亦是我疑。或作是說：炎大光大、炎短光",
    "T28n1549_001:0728b18": "短炎。此亦前已說。或作是說：炎不淨時光",
    "T28n1549_001:0728b19": "則不淨，淨則光淨。此亦是我疑。或作是說：以",
    "T28n1549_001:0728b20": "見光，炎是其本，由是得知炎因光。問：是光義",
    "T28n1549_001:0728b21": "故，求索油炷。欲使油炷因光耶？答曰：不以光",
    "T28n1549_001:0728b22": "故求索油炷，但以光故求索炎也。以炎故求",
    "T28n1549_001:0728b23": "索油炷？或作是說：非，炎故有其光也。相應有",
    "T28n1549_001:0728b24": "光，炎與光最是妙事。問：設二俱生，是謂妙、是",
    "T28n1549_001:0728b25": "謂非妙，此義云何？或作是說：本興炎生光，由",
    "T28n1549_001:0728b26": "是知之，炎因光也。問：此非譬喻，不見炎無光",
    "T28n1549_001:0728b27": "者。答曰：此亦非譬喻，如覺彼炎，更相緣時，",
    "T28n1549_001:0728b28": "時無有光。如其光非其炎，迴轉希望，覺亦不",
    "T28n1549_001:0728b29": "相生，則有慢意。",
    "T28n1549_001:0728c01": "各各壞敗相，　　希望相應行，",
    "T28n1549_001:0728c02": "達清淨義者，　　合會如前說。",
    "T28n1549_001:0728c03": "猶如六識身，必依過去自然因，志不錯異、緣",
    "T28n1549_001:0728c04": "亦不誤。以何等故，一人非前非後，六識身二",
    "T28n1549_001:0728c05": "俱起？或作是說：一次第緣一識住。問：一者識",
    "T28n1549_001:0728c06": "相應一一識相依。或作是說：一者彼思惟一",
    "T28n1549_001:0728c07": "識則相應住。問：設一識相應，此是一識。或",
    "T28n1549_001:0728c08": "作是說：一相依一識相應住者，一識相應一",
    "T28n1549_001:0728c09": "一識住。",
    "T28n1549_001:0728c10": "如一切眾生，必有所趣受報，自作當受。彼有",
    "T28n1549_001:0728c11": "未來現在所造。以何等故，一人不前不後，五",
    "T28n1549_001:0728c12": "有不轉？或作是說：一趣結使熾盛。或作是說：",
    "T28n1549_001:0728c13": "一趣受諸報。尊作是說：識共相應，然後轉一",
    "T28n1549_001:0728c14": "一識，諸轉所造報行皆應識種。以是知之，",
    "T28n1549_001:0728c15": "如無有眾生未曾有而生、有便般泥洹。以何",
    "T28n1549_001:0728c16": "等故眾生無有減？或作是說：汝莫計爾所",
    "T28n1549_001:0728c17": "數耶，有爾所眾生不知減。若不能計者，何",
    "T28n1549_001:0728c18": "以故不知減？或作是說：眾生無有窮，是故不",
    "T28n1549_001:0728c19": "知減。譬如大海水無限量，千瓶往取亦無減；",
    "T28n1549_001:0728c20": "此亦如是。問：大海江河及餘泉源皆往趣，欲",
    "T28n1549_001:0728c21": "使眾生本無今有耶？答曰：於異方剎土眾生",
    "T28n1549_001:0728c22": "來到此間。尊作是說：於彼剎眾生無有減。此",
    "T28n1549_001:0728c23": "義云何？有眾生遊異方界，執賢聖道出界到",
    "T28n1549_001:0728c24": "界。志性云何？有何等希望？當作是觀。猶如此",
    "T28n1549_001:0728c25": "三聚眾生有損無益。以何等故，三聚眾生不",
    "T28n1549_001:0728c26": "知有減？或作是說：汝為計算爾所數耶？爾所",
    "T28n1549_001:0728c27": "眾生無有減。若不數者，誰知有減？或作是說：",
    "T28n1549_001:0728c28": "無量所造眾生。此亦如上所說。尊作是說：在",
    "T28n1549_001:0728c29": "處在處無有滅。此事云何？如阿毘曇說：必",
    "T28n1549_001:0729a01": "有世不疑，有邪聚當言滅盡。設爾者，此義不",
    "T28n1549_001:0729a02": "然，如今有此盡。",
    "T28n1549_001:0729a03": "如此三世，一世中未來有損無益，一世中過",
    "T28n1549_001:0729a04": "去有增無損。以何等故未來世無減、過去有",
    "T28n1549_001:0729a05": "滿？或作是說：汝計爾所數耶？過去未來有爾",
    "T28n1549_001:0729a06": "所數耶？知有減。若不算計者，誰知有減？或作",
    "T28n1549_001:0729a07": "是說：過去已壞、未來未生。或作是說：過去未",
    "T28n1549_001:0729a08": "來無有處所。或作是說：過去未來無有限量。",
    "T28n1549_001:0729a09": "世尊作是說：若二法照明。何以故？世無處所，",
    "T28n1549_001:0729a10": "事相應緣生，已生當壞。是其事眾生增減，乃是聖人存而不",
    "T28n1549_001:0729a11": "論者也。故曰：誰計豆而不說也。本無今有，若有斯言，則亦有咎。故皆抑之耳。佛止梵志，亦其事也。聖人之教，",
    "T28n1549_001:0729a12": "進覺號也，眾生無棄形而上事也。如入寂靜三昧，無量無邊福，",
    "T28n1549_001:0729a13": "彼非盡淨。彼三昧為緣何等？或作是說：無量",
    "T28n1549_001:0729a14": "邊福是其緣。問：今不盡淨。答曰：彼不自知。",
    "T28n1549_001:0729a15": "問：設自知者，彼緣何等？若淨無量，彼非邪智",
    "T28n1549_001:0729a16": "耶？或作是說：不淨謂之，淨訓心是義。問：若淨",
    "T28n1549_001:0729a17": "言淨者訓心，不常無常解說訓心是義。或作",
    "T28n1549_001:0729a18": "是說：一切寂靜，此之謂也；彼亦如是。問：如今",
    "T28n1549_001:0729a19": "入第二禪，是時眼盡見黃，是故一時自相壞",
    "T28n1549_001:0729a20": "敗？或作是說：淨是彼緣。問：誰無此三昧？答",
    "T28n1549_001:0729a21": "曰：思惟無空缺處有是三昧。問：一切三昧亦",
    "T28n1549_001:0729a22": "無空缺處處，欲使一切三昧作寂靜三昧耶？",
    "T28n1549_001:0729a23": "答曰：非一切自相相受，非一切造無量相。若",
    "T28n1549_001:0729a24": "自相受無量相者，彼是行人三昧。尊作是說：",
    "T28n1549_001:0729a25": "淨是其緣。彼以此相應，如緣然薪起烟。及諸",
    "T28n1549_001:0729a26": "因緣各相依而生淨，如是起諸相應及諸因",
    "T28n1549_001:0729a27": "緣。當作是觀。彼三昧當言不順、當言順？如",
    "T28n1549_001:0729a28": "上五事無異。尊作是說：當言非不順，漸漸近",
    "T28n1549_001:0729a29": "順。",
    "T28n1549_001:0729b01": "食謂觀人，然食非人。彼愚觀者為緣何等？或",
    "T28n1549_001:0729b02": "作是說：食是其緣。問：彼非愚觀、非思惟食。設",
    "T28n1549_001:0729b03": "餘思惟食者，復有餘緣。欲使寂靜無寂靜緣",
    "T28n1549_001:0729b04": "耶？或作是說：人是其緣。問：食非是人。答曰：",
    "T28n1549_001:0729b05": "如彼不自知。問：設自知者，吾我是緣耶？復次",
    "T28n1549_001:0729b06": "彼愚觀者，食此處所，希望求索。彼愚觀當言",
    "T28n1549_001:0729b07": "順、當言不順？如上二事說。尊作是說：當言順，",
    "T28n1549_001:0729b08": "味愛是對。若依骨瑣起若干想，自知我身骨",
    "T28n1549_001:0729b09": "瑣，亦復如是。彼想為緣何等？或作是說：骨",
    "T28n1549_001:0729b10": "瑣即是其緣。問：身非骨瑣。答曰：此亦骨",
    "T28n1549_001:0729b11": "瑣，皮肉所纏。或作是說：自身是緣，此骨瑣",
    "T28n1549_001:0729b12": "皮肉所纏。問：彼想非身，若觀骨瑣想則緣自",
    "T28n1549_001:0729b13": "身，欲使青緣黃色耶？復次義想緣彼自身，分",
    "T28n1549_001:0729b14": "別希望彼相，當言順、當言不順？如上二事說。",
    "T28n1549_001:0729b15": "尊作是說：當言順，欲使有對。",
    "T28n1549_001:0729b16": "第四偈品竟。",
    "T28n1549_001:0729b17": "痛及二心，　　炎影光減，　　未曾有聚，",
    "T28n1549_001:0729b18": "青食骨瑣。",
    "T28n1549_001:0729b19": "尊婆須蜜論卷第一"
}