{
    "T10n0293_006:0685c04": "大方廣佛華嚴經卷第六",
    "T10n0293_006:0685c06": "罽賓國三藏般若奉　詔譯",
    "T10n0293_006:0685c07": "入不思議解脫境界普賢行願品",
    "T10n0293_006:0685c08": "爾時，善財童子隨順思惟，一心專念彼諸菩",
    "T10n0293_006:0685c09": "薩微妙辯才莊嚴法門，一心專念彼諸菩薩",
    "T10n0293_006:0685c10": "言辭教海，一心專念彼諸菩薩微細方便，一",
    "T10n0293_006:0685c11": "心專念彼諸菩薩清淨解脫，一心專念彼諸",
    "T10n0293_006:0685c12": "菩薩善根光明，一心專念彼諸菩薩清淨善",
    "T10n0293_006:0685c13": "巧，一心專念彼諸菩薩攝眾生智，一心專念",
    "T10n0293_006:0685c14": "彼諸菩薩廣大智力，一心專念彼諸菩薩勇",
    "T10n0293_006:0685c15": "猛不退，一心專念彼諸菩薩殊勝志樂，一心",
    "T10n0293_006:0685c16": "專念彼諸菩薩無量功德，一心專念彼諸菩",
    "T10n0293_006:0685c17": "薩無礙法門。如是思惟，弘誓堅固，勇猛精",
    "T10n0293_006:0685c18": "進而為甲冑，以正信力恒自莊嚴，勤求正",
    "T10n0293_006:0685c19": "法，心無疲厭；志願堅固，猶若金剛及那羅延，",
    "T10n0293_006:0685c20": "無能壞者；恒於一切善知識教，奉順修行",
    "T10n0293_006:0685c21": "常無間斷；於諸境界，心無染著，普門妙行，皆",
    "T10n0293_006:0685c22": "悉現前，普眼智光，照諸法海，圓滿諸地陀",
    "T10n0293_006:0685c23": "羅尼門，現見十方，了法邊際。以無礙智普",
    "T10n0293_006:0685c24": "遍莊嚴，證解清淨無依法性，顯示無對無二",
    "T10n0293_006:0685c25": "法門，超過一切最勝彼岸，入淨智門，永離諸",
    "T10n0293_006:0685c26": "想；能審觀察諸法實際，普知三世差別法門，",
    "T10n0293_006:0685c27": "普往十方差別世界，普見十方差別佛身，普",
    "T10n0293_006:0685c28": "入十方差別時劫，普觀十方差別業性，普轉",
    "T10n0293_006:0685c29": "諸佛差別法輪，普智三昧明照其心，心恒普",
    "T10n0293_006:0686a01": "入平等境界。如來慧光照觸其身，一切智流",
    "T10n0293_006:0686a02": "相續不斷；若身若心勢力自在，常不捨離一",
    "T10n0293_006:0686a03": "切佛法。以深信力，常得諸佛威神所加；以",
    "T10n0293_006:0686a04": "淨慧力，為諸如來光明所照；以誓願力，願身",
    "T10n0293_006:0686a05": "周遍一切剎網，一切法界，普入其身。漸次遊",
    "T10n0293_006:0686a06": "行，經十二年至住林城，周遍詢求解脫長者。",
    "T10n0293_006:0686a07": "既得見已，五體投地，頂禮雙足，起立合掌，",
    "T10n0293_006:0686a08": "白言：「聖者！我今得與善知識會，是我獲得廣",
    "T10n0293_006:0686a09": "大善利。何以故？善知識者難可出現，難得",
    "T10n0293_006:0686a10": "聞名，難得逢值，難得親近，難得承接，難得",
    "T10n0293_006:0686a11": "同住，難得奉事，難令喜悅，難蒙開曉，難得隨",
    "T10n0293_006:0686a12": "逐。我今會遇真善知識，是我獲得最勝善",
    "T10n0293_006:0686a13": "利，如是展轉難中之難。「聖者！我已先發阿耨",
    "T10n0293_006:0686a14": "多羅三藐三菩提心，為欲值遇一切佛興故，",
    "T10n0293_006:0686a15": "為欲普聞一切佛名故，為欲普見一切佛身",
    "T10n0293_006:0686a16": "故，為欲普詣一切佛剎故，為欲普入一切佛",
    "T10n0293_006:0686a17": "會故，為欲普觀一切佛境故，為欲普知一切",
    "T10n0293_006:0686a18": "佛意故，為欲普受一切佛記故，為欲普承一",
    "T10n0293_006:0686a19": "切佛力故，為欲普事一切諸佛故，為欲證悟",
    "T10n0293_006:0686a20": "一切佛法故，為欲隨順一切佛心故，為欲圓",
    "T10n0293_006:0686a21": "滿一切佛願故，為欲獲得一切三昧故，為欲",
    "T10n0293_006:0686a22": "照明一切佛智故，為欲莊嚴一切佛會故，為",
    "T10n0293_006:0686a23": "欲遍修諸佛本行故，為欲現見諸佛神通",
    "T10n0293_006:0686a24": "故，為欲具證諸佛智力故，為欲清淨諸佛無",
    "T10n0293_006:0686a25": "畏故，為欲聽聞一切佛法故，為欲受持諸",
    "T10n0293_006:0686a26": "佛法輪故，為欲辨析一切佛法故，為欲住",
    "T10n0293_006:0686a27": "持諸佛教海故，為欲守護諸佛法城故，為欲",
    "T10n0293_006:0686a28": "觀察佛所覺法故，為欲解悟佛所證法故，為",
    "T10n0293_006:0686a29": "欲深入佛所知法故，為欲見一切佛法於自",
    "T10n0293_006:0686b01": "身中出生故，為欲與一切菩薩同體故，為欲",
    "T10n0293_006:0686b02": "與一切菩薩同類故，為欲等一切菩薩善根",
    "T10n0293_006:0686b03": "故，為欲觀一切菩薩所學故，為欲同一切菩",
    "T10n0293_006:0686b04": "薩淨行故，為欲成一切菩薩所修故，為欲滿",
    "T10n0293_006:0686b05": "一切菩薩波羅蜜故，為欲發一切菩薩清淨",
    "T10n0293_006:0686b06": "願故，為欲入一切菩薩大願海故，為欲具一",
    "T10n0293_006:0686b07": "切菩薩大悲力故，為欲至一切菩薩究竟處",
    "T10n0293_006:0686b08": "故，為欲獲得諸佛菩薩差別威神藏故，為欲",
    "T10n0293_006:0686b09": "獲得一切菩薩智慧光明無盡藏故，為欲獲",
    "T10n0293_006:0686b10": "得一切菩薩廣大功德三昧藏故，為欲獲得",
    "T10n0293_006:0686b11": "一切菩薩無量威力藏故，為欲獲得一切菩",
    "T10n0293_006:0686b12": "薩無量神通藏故，為欲獲得一切菩薩大神",
    "T10n0293_006:0686b13": "變藏無窮盡故，為欲獲得一切菩薩大自在",
    "T10n0293_006:0686b14": "藏常現前故，為欲獲得一切菩薩淨妙色藏",
    "T10n0293_006:0686b15": "而莊嚴故，為欲獲得一切菩薩大慈悲藏，教",
    "T10n0293_006:0686b16": "化眾生皆令究竟達彼岸故。「聖者！我今以",
    "T10n0293_006:0686b17": "如是心，如是意樂，如是希欲，如是勤求，如",
    "T10n0293_006:0686b18": "是思惟，如是渴仰，如是尊重，如是方便，如是",
    "T10n0293_006:0686b19": "勇猛，如是究竟，如是謙下，來至聖者善知識",
    "T10n0293_006:0686b20": "所。我聞聖者善能誘誨諸菩薩眾，能以方",
    "T10n0293_006:0686b21": "便開佛境界，示其道路，指其津濟，與其橋",
    "T10n0293_006:0686b22": "梁，授其船筏。普令一切截愚癡網，除顛倒障，",
    "T10n0293_006:0686b23": "拔疑惑箭，滌煩惱垢，照心稠林，破心迷執，令",
    "T10n0293_006:0686b24": "心潔白，正心諂曲，除心熱惱，使心清涼，迴生",
    "T10n0293_006:0686b25": "死流，趣涅槃道，令心遠離諸見牢獄，令心",
    "T10n0293_006:0686b26": "解脫貪欲繫縛於染愛處，令心動轉隨順趣",
    "T10n0293_006:0686b27": "入一切智性，令其疾到廣大法城，令其堅固",
    "T10n0293_006:0686b28": "無上大悲，令其安住究竟大慈，令其發起",
    "T10n0293_006:0686b29": "諸菩薩行，令其修習諸三昧門，令其悟入",
    "T10n0293_006:0686c01": "聖所證位，令其觀察諸法本性，令其增長",
    "T10n0293_006:0686c02": "普賢願力，於諸眾生其心平等。唯願慈哀，",
    "T10n0293_006:0686c03": "為我宣說菩薩云何學菩薩行、修菩薩道，",
    "T10n0293_006:0686c04": "隨所修習疾得清淨，疾得明了，具足圓滿。」",
    "T10n0293_006:0686c05": "時，解脫長者以過去積集善根力故，如來現",
    "T10n0293_006:0686c06": "在威神力故，文殊師利童子憶念力故，十方",
    "T10n0293_006:0686c07": "一切諸善知識本行願力所加持故，即入菩",
    "T10n0293_006:0686c08": "薩勝三昧門，其三昧名普攝無邊一切佛剎",
    "T10n0293_006:0686c09": "旋陀羅尼。入三昧已，其身清淨，光明映徹，",
    "T10n0293_006:0686c10": "於其身中，顯現十方各十佛剎極微塵數佛",
    "T10n0293_006:0686c11": "及佛剎淨妙莊嚴眾會道場光明等事；亦現",
    "T10n0293_006:0686c12": "彼佛往昔同行諸菩薩眾，往昔所現神通變",
    "T10n0293_006:0686c13": "化，往昔所發廣大誓願，往昔所修助道之法，",
    "T10n0293_006:0686c14": "往昔所淨諸出離道，往昔所有清淨莊嚴，往",
    "T10n0293_006:0686c15": "昔所修諸菩薩行；亦見彼佛成等正覺轉妙",
    "T10n0293_006:0686c16": "法輪，教化眾生；如是一切悉於身中分明",
    "T10n0293_006:0686c17": "顯現無有障礙。亦於身內一切剎中普現",
    "T10n0293_006:0686c18": "其身，無不充遍；身與佛剎互相涉入不相",
    "T10n0293_006:0686c19": "障礙，種種色像而無往來，一一差別次第而",
    "T10n0293_006:0686c20": "住，不相雜亂。所謂：種種佛剎各別莊嚴，種種",
    "T10n0293_006:0686c21": "眾會眷屬圓滿，種種威儀恭敬供養，種種",
    "T10n0293_006:0686c22": "道場各各嚴飾。其中諸佛示現種種遊戲神",
    "T10n0293_006:0686c23": "通，建立種種差別乘道，顯示種種廣大願門，",
    "T10n0293_006:0686c24": "普遍莊嚴種種神力。或一世界示現上生",
    "T10n0293_006:0686c25": "處兜率宮而作佛事；或一世界沒兜率天，",
    "T10n0293_006:0686c26": "下入王宮而作佛事；或現處胎種種神變；",
    "T10n0293_006:0686c27": "或現誕生種種瑞相；或現嬰孩種種遊戲；或",
    "T10n0293_006:0686c28": "示童子現處內宮；或現出家示行苦行；或",
    "T10n0293_006:0686c29": "詣覺樹坐於道場；或現神通破魔軍眾；或",
    "T10n0293_006:0687a01": "現自在成無上道；或現諸王勸請說法；或",
    "T10n0293_006:0687a02": "現受請轉妙法輪；或現天、龍、乾闥婆等恭",
    "T10n0293_006:0687a03": "敬圍遶，常隨守護；或現其身遍入諸趣；或往",
    "T10n0293_006:0687a04": "一切眾生住處；或時示現度眾生已，入般涅",
    "T10n0293_006:0687a05": "槃，為令世間咸增戀慕；或現舍利全身、碎",
    "T10n0293_006:0687a06": "身，分布人天，令興福祐；或遍人天起大塔",
    "T10n0293_006:0687a07": "廟，莊嚴國界，饒益眾生。彼諸如來於種種世",
    "T10n0293_006:0687a08": "界，種種趣生，種種部類，種種眾會，種種根",
    "T10n0293_006:0687a09": "器，種種樂欲，種種業行，種種信解，種種根",
    "T10n0293_006:0687a10": "力，種種修習，種種行願，種種覺悟，種種心",
    "T10n0293_006:0687a11": "想，種種煩惱，隨眠習氣；如是一切眾生海中，",
    "T10n0293_006:0687a12": "以佛威力廣現神通，遍一切處施作佛事。",
    "T10n0293_006:0687a13": "所謂：或處極微塵量道場，或處無邊廣大道",
    "T10n0293_006:0687a14": "場，或處一由旬量道場，或處十由旬量道場，",
    "T10n0293_006:0687a15": "乃至或處與不可說不可說佛剎極微塵數諸",
    "T10n0293_006:0687a16": "世界海，其量正等眾會道場；以種種神通，種",
    "T10n0293_006:0687a17": "種音聲，種種言辭，種種辯才，種種訓釋，於",
    "T10n0293_006:0687a18": "諸如來聖諦海中，以種種無畏大師子吼，為",
    "T10n0293_006:0687a19": "種種眾生演說種種修多羅海，開示種種陀",
    "T10n0293_006:0687a20": "羅尼門，普轉種種如來法輪，普授種種諸菩",
    "T10n0293_006:0687a21": "薩記。彼諸如來所說法門，所出言音，善財童",
    "T10n0293_006:0687a22": "子悉能聽受，憶持不忘，思惟觀察；亦見諸佛",
    "T10n0293_006:0687a23": "及諸菩薩不可思議諸三昧門，自在神變。爾",
    "T10n0293_006:0687a24": "時，解脫長者現是相已，即從三昧安詳而",
    "T10n0293_006:0687a25": "起，告善財童子言：「善男子！我已於此甚深無",
    "T10n0293_006:0687a26": "礙莊嚴解脫門自在入出。「善男子！我住於此",
    "T10n0293_006:0687a27": "解脫門時，即見東方閻浮檀金光明世界，龍",
    "T10n0293_006:0687a28": "自在王如來、應、正等覺道場眾會之所圍遶，",
    "T10n0293_006:0687a29": "毘盧遮那藏菩薩而為上首；又見南方速疾",
    "T10n0293_006:0687b01": "具足諸力世界，遍覆普香王如來、應、正等覺",
    "T10n0293_006:0687b02": "道場眾會之所圍遶，思惟心王菩薩而為上",
    "T10n0293_006:0687b03": "首；又見西方具足一切香圓滿光世界，須彌",
    "T10n0293_006:0687b04": "燈王如來、應、正等覺道場眾會之所圍遶，無",
    "T10n0293_006:0687b05": "礙心菩薩而為上首；又見北方袈裟幢世",
    "T10n0293_006:0687b06": "界，金剛堅固如來、應、正等覺道場眾會之所",
    "T10n0293_006:0687b07": "圍遶，金剛遊步勇猛行菩薩而為上首；又見",
    "T10n0293_006:0687b08": "東北方一切殊勝妙寶世界，無所得境界眼",
    "T10n0293_006:0687b09": "毘盧遮那如來、應、正等覺道場眾會之所圍",
    "T10n0293_006:0687b10": "遶，無所得妙變化菩薩而為上首；又見東南",
    "T10n0293_006:0687b11": "方自在香焰光音世界，香燈王如來、應、正等",
    "T10n0293_006:0687b12": "覺道場眾會之所圍遶，金剛焰慧自在妙因",
    "T10n0293_006:0687b13": "王菩薩而為上首；又見西南方智日焰普光",
    "T10n0293_006:0687b14": "明世界，毘盧遮那普智聲如來、應、正等覺道",
    "T10n0293_006:0687b15": "場眾會之所圍遶，普焰垂髻變現香華光菩",
    "T10n0293_006:0687b16": "薩而為上首；又見西北方普清淨妙香莊嚴",
    "T10n0293_006:0687b17": "藏世界，無量功德海幢圓滿光如來、應、正等",
    "T10n0293_006:0687b18": "覺道場眾會之所圍遶，無礙威力身智幢王",
    "T10n0293_006:0687b19": "菩薩而為上首；又見下方師子騰焰解脫光",
    "T10n0293_006:0687b20": "明世界，無礙法界幢具足智慧焰光如來、應、",
    "T10n0293_006:0687b21": "正等覺道場眾會之所圍遶，法界智焰光明",
    "T10n0293_006:0687b22": "遍照世界幢菩薩而為上首；又見上方光明",
    "T10n0293_006:0687b23": "遍照次第出現無盡佛世界，名稱無邊無礙",
    "T10n0293_006:0687b24": "智慧圓滿光幢王如來、應、正等覺道場眾會",
    "T10n0293_006:0687b25": "之所圍遶，無礙精進力法界智幢王菩薩而",
    "T10n0293_006:0687b26": "為上首。「善男子！我見如是十佛世尊而為上",
    "T10n0293_006:0687b27": "首，如是乃至見於十方各十佛剎極微塵數",
    "T10n0293_006:0687b28": "諸佛如來、應、正等覺道場眾會之所圍遶，一",
    "T10n0293_006:0687b29": "一皆有上首菩薩并諸眷屬，分明顯現；然",
    "T10n0293_006:0687c01": "彼一切世界如來不來至此，我身亦不往詣",
    "T10n0293_006:0687c02": "於彼。「善男子！我若欲見安樂世界無量壽如",
    "T10n0293_006:0687c03": "來，隨意即見；我若欲見白栴檀香世界月",
    "T10n0293_006:0687c04": "智如來、妙香世界寶光明如來、蓮華世界",
    "T10n0293_006:0687c05": "寶蓮華光明如來、妙金光世界寂靜光如來、",
    "T10n0293_006:0687c06": "妙喜世界不動如來、善住世界師子相如來、",
    "T10n0293_006:0687c07": "鏡光明世界月覺如來、吉祥師子寶莊嚴世",
    "T10n0293_006:0687c08": "界毘盧遮那如來。如是十方一切世界所有",
    "T10n0293_006:0687c09": "如來，我若欲見，隨意即見；然彼如來不來",
    "T10n0293_006:0687c10": "至此，我不往彼。「善男子！我若欲見盡過去際",
    "T10n0293_006:0687c11": "一切劫中，所有諸佛及彼佛剎種種莊嚴",
    "T10n0293_006:0687c12": "道場眾會，神通變化，調伏眾生；盡未來際一",
    "T10n0293_006:0687c13": "切劫海，所有如來及諸菩薩莊嚴國土眾會",
    "T10n0293_006:0687c14": "道場，調伏眾生，神通變化；如是一切隨念皆",
    "T10n0293_006:0687c15": "見。彼諸如來及彼諸劫，一切佛剎所有莊",
    "T10n0293_006:0687c16": "嚴，種種差別，不來至今，我心亦不入彼過、",
    "T10n0293_006:0687c17": "未；然其所見，皆如現在。「善男子！我能了知",
    "T10n0293_006:0687c18": "十方三世一切如來及諸菩薩國土莊嚴、神",
    "T10n0293_006:0687c19": "通等事，無所從來亦無所去，無有行處亦無",
    "T10n0293_006:0687c20": "住處，亦知己身無去無來，無行住處。所以",
    "T10n0293_006:0687c21": "者何？知一切佛及與我心皆如夢故，如夢所",
    "T10n0293_006:0687c22": "見，從分別生。見一切佛從自心起，又知自心",
    "T10n0293_006:0687c23": "如器中水，悟解諸法如水中影；又知自心猶",
    "T10n0293_006:0687c24": "如幻術，知一切法如幻所作；又知自心諸佛",
    "T10n0293_006:0687c25": "菩薩悉皆如響，譬如空谷隨聲發響，悟解自",
    "T10n0293_006:0687c26": "心，隨念見佛，我如是知，如是憶念，所見諸",
    "T10n0293_006:0687c27": "佛皆由自心。善男子！當知菩薩修諸佛法，淨",
    "T10n0293_006:0687c28": "諸佛剎，積集妙行，調伏眾生，發大誓願，入",
    "T10n0293_006:0687c29": "一切智，自在遊戲不可思議解脫法門，得佛",
    "T10n0293_006:0688a01": "菩提，現大神通，遍往十方一切法界，以微",
    "T10n0293_006:0688a02": "細智，普入諸劫，如是一切佛菩薩法，皆由自",
    "T10n0293_006:0688a03": "心。「善男子！諸業虛妄，積集名心，末那思量，",
    "T10n0293_006:0688a04": "意識分別，眼等五識，了境不同。愚癡凡夫，不",
    "T10n0293_006:0688a05": "能覺知，怖老病死，求入涅槃；生死涅槃二",
    "T10n0293_006:0688a06": "俱不識，於一切境妄起分別。又由未來諸根",
    "T10n0293_006:0688a07": "五塵境界斷滅，凡愚之人以為涅槃，諸佛",
    "T10n0293_006:0688a08": "菩薩自證悟時，轉阿賴耶得本覺智。善男子！",
    "T10n0293_006:0688a09": "一切凡愚迷佛方便，執有三乘，不了三界由",
    "T10n0293_006:0688a10": "心所起，不知三世一切佛法自心現量，見外",
    "T10n0293_006:0688a11": "五塵執為實有，猶如牛羊不能覺知，生死",
    "T10n0293_006:0688a12": "輪中無由出離。「善男子！佛說諸法無生無滅，",
    "T10n0293_006:0688a13": "亦無三世，何以故？如自心現五塵境界，本無",
    "T10n0293_006:0688a14": "有故；有無諸法本不生故，如兔角等；聖者",
    "T10n0293_006:0688a15": "自悟境界如是。善男子！愚癡凡夫妄起分別，",
    "T10n0293_006:0688a16": "無中執有，有中執無，取阿賴耶種種行相，墮",
    "T10n0293_006:0688a17": "於生滅二種見中，不了自心而起分別。善男",
    "T10n0293_006:0688a18": "子！當知自心即是一切佛菩薩法，由知自心",
    "T10n0293_006:0688a19": "即佛法故，則能淨一切剎，入一切劫。是故，善",
    "T10n0293_006:0688a20": "男子！應以善法扶助自心，應以法雨潤澤自",
    "T10n0293_006:0688a21": "心，應以妙法治淨自心，應以精進堅固自心，",
    "T10n0293_006:0688a22": "應以忍辱卑下自心，應以禪定清淨自心，應",
    "T10n0293_006:0688a23": "以智慧明利自心，應以佛德發起自心，應以",
    "T10n0293_006:0688a24": "平等廣博自心，應以十力、四無所畏明照自",
    "T10n0293_006:0688a25": "心。「善男子！我唯於此如來甚深無礙莊嚴解",
    "T10n0293_006:0688a26": "脫法門，自在入出；如諸菩薩摩訶薩住無礙",
    "T10n0293_006:0688a27": "智，行無礙行，於諸境界無不通達，現前常得",
    "T10n0293_006:0688a28": "見一切佛廣大三昧，住一切佛無涅槃際，成",
    "T10n0293_006:0688a29": "正覺門；普遍了知諸三昧海，所有境界能隨",
    "T10n0293_006:0688b01": "觀察，三世諸法悉皆平等；分身遍往一切剎",
    "T10n0293_006:0688b02": "海，入於諸佛無分別處，一切境界皆悉現前，",
    "T10n0293_006:0688b03": "常能觀察一切諸法，以圓滿智盡能說行一",
    "T10n0293_006:0688b04": "切菩薩功德行願，於其身中悉能顯現一切",
    "T10n0293_006:0688b05": "世界成壞之相，而於自身及彼世界不生二",
    "T10n0293_006:0688b06": "想；如是妙行，而我云何能知、能說？「善男子！從",
    "T10n0293_006:0688b07": "此南行閻浮提畔有一住處，名遍無垢；",
    "T10n0293_006:0688b08": "彼有比丘，名曰海幢。汝詣彼問菩薩云何",
    "T10n0293_006:0688b09": "學菩薩行，修菩薩道。」時，善財童子禮長者",
    "T10n0293_006:0688b10": "足，右遶觀察，思惟瞻仰，稱揚讚歎無量功德；",
    "T10n0293_006:0688b11": "念善知識能為救護，於善知識常生歡喜，依",
    "T10n0293_006:0688b12": "善知識發起行願，由善知識令我開悟，敬善",
    "T10n0293_006:0688b13": "知識心無違逆，事善知識無有諂誑，於善知",
    "T10n0293_006:0688b14": "識心常隨順；於善知識起慈母想，令我遠離",
    "T10n0293_006:0688b15": "一切顛倒，於善知識起慈父想，令我成就",
    "T10n0293_006:0688b16": "菩薩善法；如是思惟深生愛樂，悲泣流淚辭",
    "T10n0293_006:0688b17": "退而去。",
    "T10n0293_006:0688b18": "爾時，善財童子一心正念彼長者教，隨順觀",
    "T10n0293_006:0688b19": "察，如說修行；憶持彼不思議菩薩解脫門，",
    "T10n0293_006:0688b20": "思惟彼不思議智慧光明門，深入彼不思議",
    "T10n0293_006:0688b21": "法界次第門，悟解彼不思議遍入普法門，明",
    "T10n0293_006:0688b22": "見彼不思議如來神變，觀察彼不思議普入",
    "T10n0293_006:0688b23": "佛剎，深信彼不思議佛力莊嚴，照現彼不思",
    "T10n0293_006:0688b24": "議菩薩三昧，了達彼不思議差別世界，修",
    "T10n0293_006:0688b25": "集彼不思議菩薩淨業，發起彼不思議廣大",
    "T10n0293_006:0688b26": "誓願。如是觀察，漸次南行，向閻浮提畔無垢",
    "T10n0293_006:0688b27": "聚落，周遍尋覓海幢比丘。乃見處在經行林",
    "T10n0293_006:0688b28": "側，結跏趺坐，端身正念，離出入息，無別思覺，",
    "T10n0293_006:0688b29": "住不思議廣大三昧，以三昧力現大神通。",
    "T10n0293_006:0688c01": "於其身上，從頂至足，一切肢分，一切毛孔，",
    "T10n0293_006:0688c02": "悉現無量不思議數同自身相一切身雲，遍",
    "T10n0293_006:0688c03": "一切處現一切身：為普供養一切如來故，",
    "T10n0293_006:0688c04": "為普嚴淨一切佛剎故，為普成熟一切菩薩",
    "T10n0293_006:0688c05": "故，為普調伏一切眾生故，為普濟拔諸苦蘊",
    "T10n0293_006:0688c06": "故，為普除斷三惡趣故，為普開示人天路故，",
    "T10n0293_006:0688c07": "為普銷滅煩惱毒故，為令眾生普入甚深智",
    "T10n0293_006:0688c08": "慧海故，為令眾生究竟安住一切智故。",
    "T10n0293_006:0688c09": "從兩足下出無數佛剎極微塵數長者、居士、",
    "T10n0293_006:0688c10": "婆羅門眾相似身雲，首戴華冠，身垂瓔珞，明",
    "T10n0293_006:0688c11": "珠繫頂，被服莊嚴，無量童男以為眷屬；普往",
    "T10n0293_006:0688c12": "十方一切世界，悉以一切上妙供具普施眾",
    "T10n0293_006:0688c13": "生。所謂：普雨一切上味如法飲食，一切上妙",
    "T10n0293_006:0688c14": "雜色寶華，一切衣服，一切瓔珞，一切鬘帶，",
    "T10n0293_006:0688c15": "一切熏香，一切塗香，一切寶器，一切宮室，一",
    "T10n0293_006:0688c16": "切欲樂資生之具；於一切處救攝一切貧窮",
    "T10n0293_006:0688c17": "眾生，充濟所須，令其滿足；安慰一切苦惱眾",
    "T10n0293_006:0688c18": "生，獲身心樂，令其歡喜；成熟一切善根眾生，",
    "T10n0293_006:0688c19": "心意調柔，令其清淨，究竟無上菩提之道；如",
    "T10n0293_006:0688c20": "是示現充滿十方。",
    "T10n0293_006:0688c21": "從其兩膝出現無數百千萬億諸剎帝利及",
    "T10n0293_006:0688c22": "婆羅門并其眷屬相似身雲，皆悉聰慧，具",
    "T10n0293_006:0688c23": "諸藝業，世出世間無不通達，種種色相，種種",
    "T10n0293_006:0688c24": "形貌，種種衣服，上妙莊嚴，普遍十方一切世",
    "T10n0293_006:0688c25": "界，恒以四攝攝諸眾生。謂：與財寶令其富",
    "T10n0293_006:0688c26": "樂，可意語言令聞歡喜，或以同事勸導誘",
    "T10n0293_006:0688c27": "進；如是一切貧者令足，病者令愈，危者令",
    "T10n0293_006:0688c28": "安，怖者令止，有憂苦者令其快樂。復以方",
    "T10n0293_006:0688c29": "便咸使發心，授以正法，令其開悟，速疾令其",
    "T10n0293_006:0689a01": "離諸不善，集眾善法，從生死泥拔濟令出，住",
    "T10n0293_006:0689a02": "真實義無畏法中，如是示現充滿十方。",
    "T10n0293_006:0689a03": "從其臍輪出等眾生數異道諸仙相似身雲，",
    "T10n0293_006:0689a04": "種種形相，各別莊嚴，或服草衣，或衣樹皮，皆",
    "T10n0293_006:0689a05": "執澡瓶，威儀寂靜。將諸仙眾，足步虛空，往",
    "T10n0293_006:0689a06": "返周旋十方世界，咸出無量歌讚之聲，稱",
    "T10n0293_006:0689a07": "揚諸佛所有功德，或歎菩薩所修梵行，所說",
    "T10n0293_006:0689a08": "妙法，所證清淨，其音和雅，美妙清徹，普聞十",
    "T10n0293_006:0689a09": "方，無有障礙，調伏成熟一切眾生，普攝諸根，",
    "T10n0293_006:0689a10": "不令放逸，令其觀察真實境界；或說諸法皆",
    "T10n0293_006:0689a11": "無自性，使其發起一切智心，令其安住究竟",
    "T10n0293_006:0689a12": "實道；或說世間資生言論；或現方域導俗軌",
    "T10n0293_006:0689a13": "儀；種種善巧，隨宜化度。開一切智出要法",
    "T10n0293_006:0689a14": "門，令諸眾生普得饒益，隨其次第各修其",
    "T10n0293_006:0689a15": "業，如是示現，充滿十方。",
    "T10n0293_006:0689a16": "從其兩脇出不思議無數龍王、龍子、龍女并",
    "T10n0293_006:0689a17": "其眷屬相似身雲，現不思議諸龍神變，遍滿",
    "T10n0293_006:0689a18": "虛空。所謂：雨不思議寶香莊嚴雲，不思議寶",
    "T10n0293_006:0689a19": "華莊嚴雲，不思議寶鬘莊嚴雲，不思議寶蓋",
    "T10n0293_006:0689a20": "莊嚴雲，不思議寶幢莊嚴雲，不思議寶幡莊",
    "T10n0293_006:0689a21": "嚴雲，不思議種種妙寶瓔珞莊嚴雲，不思議",
    "T10n0293_006:0689a22": "大摩尼寶王莊嚴雲，不思議種種寶座莊嚴",
    "T10n0293_006:0689a23": "雲，不思議天寶嚴具莊嚴雲，不思議天寶宮",
    "T10n0293_006:0689a24": "殿莊嚴雲，不思議諸天、采女歌詠讚歎莊嚴",
    "T10n0293_006:0689a25": "雲，不思議天寶珠網莊嚴雲，不思議摩尼鬚",
    "T10n0293_006:0689a26": "葉臺蕊寶蓮華莊嚴雲，不思議一切摩尼寶",
    "T10n0293_006:0689a27": "冠莊嚴雲，不思議無邊光焰天寶莊嚴雲，不",
    "T10n0293_006:0689a28": "思議華鬘幢蓋天身莊嚴雲，不思議恭敬合",
    "T10n0293_006:0689a29": "掌諸天采女雲，不思議含輝吐焰金色蓮華",
    "T10n0293_006:0689b01": "雲，不思議演說一切諸佛功德大音聲雲；如",
    "T10n0293_006:0689b02": "是一切普遍虛空，以為莊嚴，周遍十方一",
    "T10n0293_006:0689b03": "切世界諸佛道場而為供養。普令眾生皆生",
    "T10n0293_006:0689b04": "歡喜，除煩惱熱，得清涼樂，如是示現充滿十",
    "T10n0293_006:0689b05": "方。",
    "T10n0293_006:0689b06": "從其胸臆吉祥相中出無數佛剎極微塵數",
    "T10n0293_006:0689b07": "阿脩羅王并其眷屬相似身雲，皆悉示現不",
    "T10n0293_006:0689b08": "可思議巧幻術力，種種神變充滿虛空。所",
    "T10n0293_006:0689b09": "謂：能令無量百千萬億世界皆悉震動，一切",
    "T10n0293_006:0689b10": "山王互相衝擊，一切海水皆大涌沸，諸天宮",
    "T10n0293_006:0689b11": "殿無不動搖，諸魔光明無不隱蔽，諸魔軍",
    "T10n0293_006:0689b12": "眾無不摧伏；普令眾生捨離憍慢，心無放",
    "T10n0293_006:0689b13": "逸，除慳嫉垢，息諸怨害，咸起慈心，破煩惱",
    "T10n0293_006:0689b14": "山，竭愛欲海，長無鬪諍，永共和善。復以幻",
    "T10n0293_006:0689b15": "力遊戲神通，開悟群生令離貪著，於諸惡",
    "T10n0293_006:0689b16": "法常樂遠離，怖畏生死，欣求解脫；令出世間",
    "T10n0293_006:0689b17": "一切諸趣，令住無上菩提之心，令修菩薩清",
    "T10n0293_006:0689b18": "淨妙行，令趣菩薩波羅蜜道，令入一切諸菩",
    "T10n0293_006:0689b19": "薩地，令照菩薩微妙法門，令觀菩薩方便善",
    "T10n0293_006:0689b20": "巧。如是示現遍周法界。",
    "T10n0293_006:0689b21": "從其背出無量阿僧祇佛剎極微塵數聲聞、獨",
    "T10n0293_006:0689b22": "覺相似身雲，為諸眾生應以二乘而受化者",
    "T10n0293_006:0689b23": "廣說法要，令其調伏。所謂：為執我者說無有",
    "T10n0293_006:0689b24": "我，為執常者說行無常，為貪行者說不淨觀，",
    "T10n0293_006:0689b25": "為瞋行者說慈心觀，為癡行者說緣起觀，為",
    "T10n0293_006:0689b26": "等分者說與智慧相應境界；各別對治，令遍",
    "T10n0293_006:0689b27": "觀察。為於境界生樂著者，說離諸著無所有",
    "T10n0293_006:0689b28": "性，為遍耽滯五欲境界，說離諸欲無染著性，",
    "T10n0293_006:0689b29": "為著寂靜定所繫者，說大願門，令深愛樂。",
    "T10n0293_006:0689c01": "誓普饒益一切眾生，轉於法輪；盡未來際，令",
    "T10n0293_006:0689c02": "諸眾生所願皆滿，如是遍周一切法界。",
    "T10n0293_006:0689c03": "從其兩肩出阿僧祇佛剎極微塵數夜叉、羅",
    "T10n0293_006:0689c04": "剎王種種形貌，種種色相，長短廣狹，種種儀",
    "T10n0293_006:0689c05": "容，威勢雄猛，甚可怖畏，無量眷屬而自圍遶。",
    "T10n0293_006:0689c06": "現種種神力，吼種種大聲，隨其所應，作種",
    "T10n0293_006:0689c07": "種方便，遍滿十方一切世界，守護一切善行",
    "T10n0293_006:0689c08": "眾生及諸賢聖、菩薩眾會說法道場。諸有受",
    "T10n0293_006:0689c09": "持菩薩淨行，欣求如來一切正智，若向正住",
    "T10n0293_006:0689c10": "及正住者，或時現作執金剛神，守護諸佛，",
    "T10n0293_006:0689c11": "承事供養及佛住處；或遍守護一切世間，令",
    "T10n0293_006:0689c12": "其不入一切惡道。有恐怖者令得安隱，有疾",
    "T10n0293_006:0689c13": "病者令得除差，在厄難者令除苦惱，有過惡",
    "T10n0293_006:0689c14": "者令自厭悔，有災橫者令其息滅。積集福智",
    "T10n0293_006:0689c15": "大心眾生，令其能轉諸佛法輪，捨生死輪，住",
    "T10n0293_006:0689c16": "正法輪，摧滅一切異道邪論，如是利益，遍滿",
    "T10n0293_006:0689c17": "十方一切法界。",
    "T10n0293_006:0689c18": "從其腹出無量百千阿僧祇佛剎極微塵數",
    "T10n0293_006:0689c19": "緊那羅王，各與無數百千萬億緊那羅女眷",
    "T10n0293_006:0689c20": "屬圍遶，無量佛剎極微塵數乾闥婆王，各與",
    "T10n0293_006:0689c21": "無數百千萬億乾闥婆女眷屬圍遶。各奏無",
    "T10n0293_006:0689c22": "數阿僧祇百千天樂，歌詠讚歎一切諸法緣",
    "T10n0293_006:0689c23": "生實性，歌詠讚歎一切諸佛難思功德，歌詠",
    "T10n0293_006:0689c24": "讚歎發菩提心普遍威力，歌詠讚歎一切菩",
    "T10n0293_006:0689c25": "薩修圓滿行，歌詠讚歎一切諸佛成正覺門，",
    "T10n0293_006:0689c26": "歌詠讚歎一切諸佛轉法輪門，歌詠讚歎一",
    "T10n0293_006:0689c27": "切諸佛現神變門，歌詠讚歎一切諸佛般涅",
    "T10n0293_006:0689c28": "槃門，歌詠讚歎守護一切諸佛教門，歌詠讚",
    "T10n0293_006:0689c29": "歎令諸眾生皆歡喜門；開示演說嚴淨一切",
    "T10n0293_006:0690a01": "諸佛剎門，開示演說一切諸佛微妙法門，開",
    "T10n0293_006:0690a02": "示演說照一切法無障礙門，開示演說發起",
    "T10n0293_006:0690a03": "一切諸善根門；如是利益充滿十方。",
    "T10n0293_006:0690a04": "從其面門出無量百千阿僧祇佛剎極微塵",
    "T10n0293_006:0690a05": "數轉輪聖王，七寶具足，四兵圍遶，放大捨光，",
    "T10n0293_006:0690a06": "雨無盡寶最勝摩尼，莊嚴世界，普施眾生，咸",
    "T10n0293_006:0690a07": "令充足，令斷十惡，修行十善。所謂：一切屠獵、",
    "T10n0293_006:0690a08": "漁捕、暴惡眾生令起慈悲，不斷生命；貧乏苦",
    "T10n0293_006:0690a09": "惱下劣眾生，令其永捨不與取行，常行惠施，",
    "T10n0293_006:0690a10": "能捨無量百千萬億端正采女，心無吝惜；令",
    "T10n0293_006:0690a11": "諸眾生永斷邪婬，修持梵行；虛誑眾生，令其",
    "T10n0293_006:0690a12": "究竟常真實語，不作虛誑無益談說；令攝他",
    "T10n0293_006:0690a13": "語，不行離間，常樂和合，無有乖諍；令柔軟",
    "T10n0293_006:0690a14": "語，無有麁惡；雜穢語者，令常演說甚深決定",
    "T10n0293_006:0690a15": "明了之義，順佛法語，利益修行，永斷綺飾無",
    "T10n0293_006:0690a16": "義言辭，令諸眾生深入法句；多貪欲者，令其",
    "T10n0293_006:0690a17": "少欲，修習知足最勝端嚴無生正行；多怒害",
    "T10n0293_006:0690a18": "者令除瞋恚，於諸眾生恒起慈心，心無瑕垢，",
    "T10n0293_006:0690a19": "為說大悲，歡喜攝受，令入佛法；墮見網者為",
    "T10n0293_006:0690a20": "說實義，令觀諸法，深入因緣，善明諦理，決",
    "T10n0293_006:0690a21": "擇正邪，令心清淨，拔邪見刺，破疑惑山；令諸",
    "T10n0293_006:0690a22": "眾生悟心實性，具足通達，趣入甚深，一切障",
    "T10n0293_006:0690a23": "礙悉皆除滅；如是所作充滿法界。",
    "T10n0293_006:0690a24": "從其兩目出無量百千阿僧祇佛剎極微塵",
    "T10n0293_006:0690a25": "數廣大日輪，放大光明普照一切諸大地獄，",
    "T10n0293_006:0690a26": "所有苦惱悉令除滅；又照一切世界中間，令",
    "T10n0293_006:0690a27": "除黑闇，覩見光明；又照一切十方世界餓鬼",
    "T10n0293_006:0690a28": "傍生，令其捨離愚癡翳障，得大智慧，拔除",
    "T10n0293_006:0690a29": "眾苦。復於一切垢濁世界放清淨光，白銀世",
    "T10n0293_006:0690b01": "界放黃金光，黃金世界放白銀光；瑠璃世界",
    "T10n0293_006:0690b02": "放玻瓈光，玻瓈世界放瑠璃光；硨磲世界",
    "T10n0293_006:0690b03": "放碼碯光，碼碯世界放硨磲光；赤珠世界放",
    "T10n0293_006:0690b04": "日藏摩尼王光，日藏摩尼王世界放赤珠光；",
    "T10n0293_006:0690b05": "帝青世界放月藏焰網摩尼寶王光，月藏焰",
    "T10n0293_006:0690b06": "網摩尼寶王世界放帝青光；純寶所成世界",
    "T10n0293_006:0690b07": "放雜寶光，雜寶所成世界放純寶光。如是光",
    "T10n0293_006:0690b08": "明普照佛剎道場眾會而作佛事，照諸眾",
    "T10n0293_006:0690b09": "生心之稠林，辦諸眾生無量事業，嚴飾一切",
    "T10n0293_006:0690b10": "世間境界，令諸眾生心得清涼，生大歡喜，安",
    "T10n0293_006:0690b11": "隱快樂；如是所作充滿法界。",
    "T10n0293_006:0690b12": "大方廣佛華嚴經卷第六"
}