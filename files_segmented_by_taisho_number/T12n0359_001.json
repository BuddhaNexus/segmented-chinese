{
    "T12n0359_001:0253c21": "No. 359 [Nos. 357, 358]",
    "T12n0359_001:0253c22": "佛說大乘入諸佛境界智光明莊",
    "T12n0359_001:0253c23": "嚴經卷第一",
    "T12n0359_001:0253c25": "西天譯經三藏朝散大夫試光祿卿傳梵",
    "T12n0359_001:0253c26": "大師賜紫沙門臣法護等奉　詔譯",
    "T12n0359_001:0253c27": "如是我聞：一時，世尊在王舍城鷲峯山半月",
    "T12n0359_001:0253c28": "妙峯法界殿中，與大苾芻眾二萬五千人俱，",
    "T12n0359_001:0253c29": "皆阿羅漢，一切漏盡離諸煩惱，心善解脫、慧",
    "T12n0359_001:0254a01": "善解脫，如大龍王，諸所應作修作已辦，去除",
    "T12n0359_001:0254a02": "重擔逮得己利，盡諸有結心智解脫，諸心自",
    "T12n0359_001:0254a03": "在到於彼岸，阿若憍陳如等十八大聲聞，而",
    "T12n0359_001:0254a04": "為上首。復有七百二十萬俱胝那庾多菩薩",
    "T12n0359_001:0254a05": "摩訶薩眾，其名曰：妙吉祥童真菩薩摩訶薩、",
    "T12n0359_001:0254a06": "財吉祥菩薩摩訶薩、覺吉祥菩薩摩訶薩、藥",
    "T12n0359_001:0254a07": "王菩薩摩訶薩、藥上菩薩摩訶薩等，是諸菩",
    "T12n0359_001:0254a08": "薩皆悉善轉不退轉法輪，悉於寶積方廣正",
    "T12n0359_001:0254a09": "法而善請問，住法雲地其慧高廣猶若須彌，",
    "T12n0359_001:0254a10": "善能觀察一切法空無相、無願，無生、無起、無",
    "T12n0359_001:0254a11": "性、照明廣大，甚深法理善威儀道。而諸菩薩",
    "T12n0359_001:0254a12": "皆是各各世界百千俱胝那庾多諸佛如來遣",
    "T12n0359_001:0254a13": "來至此，悉能出生諸神通事，安住諸法自性",
    "T12n0359_001:0254a14": "清淨。",
    "T12n0359_001:0254a15": "爾時，世尊即作是念：「此諸菩薩摩訶薩眾具",
    "T12n0359_001:0254a16": "大威德，為求法故，從殑伽沙數等大威德世",
    "T12n0359_001:0254a17": "界，迅疾如風來此集會。我今應為開明宣說",
    "T12n0359_001:0254a18": "廣大正法，或現光相廣大照曜。復令此諸",
    "T12n0359_001:0254a19": "菩薩摩訶薩眾，於此會中聞所說法請問其",
    "T12n0359_001:0254a20": "義。」爾時，世尊即放光明，遍照十方不可思議",
    "T12n0359_001:0254a21": "如微塵等三千大千世界。即時十方一一方",
    "T12n0359_001:0254a22": "分，各有十佛剎不可說如微塵等百千俱胝",
    "T12n0359_001:0254a23": "那庾多菩薩摩訶薩眾來此集會，一一菩薩",
    "T12n0359_001:0254a24": "各現不可思議菩薩所有神通，而來到佛會",
    "T12n0359_001:0254a25": "已，各以不可思議妙色供養而供養佛，各",
    "T12n0359_001:0254a26": "各處自願力出生蓮花座中瞻仰世尊。是時，",
    "T12n0359_001:0254a27": "法界殿中自然出現大寶蓮花藏師子之座，",
    "T12n0359_001:0254a28": "縱廣正等阿僧祇俱胝由旬次第高顯，以眾",
    "T12n0359_001:0254a29": "光明摩尼寶所成，以電光明摩尼寶而為界",
    "T12n0359_001:0254b01": "道，不思議光明摩尼寶為蓮花莖，無比喻摩",
    "T12n0359_001:0254b02": "尼寶而為間錯，超越譬喻光明摩尼寶作殊",
    "T12n0359_001:0254b03": "妙鬘，自在王摩尼寶網垂覆其上，竪立種種",
    "T12n0359_001:0254b04": "光明摩尼寶蓋及寶幢幡。而彼大摩尼寶蓮",
    "T12n0359_001:0254b05": "花藏師子座上，普遍出現十阿僧祇百千俱",
    "T12n0359_001:0254b06": "胝那庾多光明，其光普照十方世界。是時，十",
    "T12n0359_001:0254b07": "方一一方分，有十佛剎不可說微塵數等百",
    "T12n0359_001:0254b08": "千俱胝那庾多天、龍、夜叉、乾闥婆、阿修羅、迦樓",
    "T12n0359_001:0254b09": "羅、緊那羅、摩睺羅伽，帝釋、梵王、護世天等，皆",
    "T12n0359_001:0254b10": "來集會。是中或有處寶樓閣，與不思議百千",
    "T12n0359_001:0254b11": "俱胝那庾多天女眾等奏妙音樂；或處妙花",
    "T12n0359_001:0254b12": "所成樓閣、或處龍堅旃檀香所成樓閣、或處",
    "T12n0359_001:0254b13": "真珠所成樓閣、或處大金剛寶所成樓閣、或",
    "T12n0359_001:0254b14": "處金剛光明摩尼寶所成樓閣、或處渾金所",
    "T12n0359_001:0254b15": "成樓閣、或處一切光明積集摩尼寶王所成",
    "T12n0359_001:0254b16": "樓閣、或處自在王摩尼寶所成樓閣、或處如",
    "T12n0359_001:0254b17": "意寶所成樓閣、或處帝青摩尼寶所成樓閣、",
    "T12n0359_001:0254b18": "或處大海之中清淨莊嚴普遍光明大摩尼寶",
    "T12n0359_001:0254b19": "所成樓閣，皆有阿僧祇不思議百千俱胝那",
    "T12n0359_001:0254b20": "庾多天女眾等，奏妙音樂乘空而來。到佛",
    "T12n0359_001:0254b21": "會已，皆以不思議無等比超越分量諸妙供",
    "T12n0359_001:0254b22": "養。供養佛已，各各於自願力出生座中瞻仰",
    "T12n0359_001:0254b23": "世尊。時此三千大千世界，悉成閻浮檀金殊",
    "T12n0359_001:0254b24": "妙色相，自然出現種種摩尼寶莊嚴樹、妙衣",
    "T12n0359_001:0254b25": "服樹、龍堅旃檀香樹，妙寶所成電光明摩尼",
    "T12n0359_001:0254b26": "寶網垂覆其上，竪立寶蓋及寶幢幡。其諸樹",
    "T12n0359_001:0254b27": "間皆有阿僧祇百千俱胝那庾多天女，執持",
    "T12n0359_001:0254b28": "半身真珠瓔珞，或復執持摩尼寶鬘。",
    "T12n0359_001:0254b29": "時彼大摩尼寶蓮花藏師子座中，自然有聲",
    "T12n0359_001:0254c01": "說伽陀曰：",
    "T12n0359_001:0254c02": "「人中王來就此座，　　本從福力所出生，",
    "T12n0359_001:0254c03": "普令眾願悉圓成，　　勝二足尊願攝受。",
    "T12n0359_001:0254c04": "此我身相寶所成，　　中一寶謂蓮花座，",
    "T12n0359_001:0254c05": "隨其意樂人中尊，　　能滿諸願救世者。",
    "T12n0359_001:0254c06": "今此寶成蓮花座，　　於此世間最殊妙，",
    "T12n0359_001:0254c07": "為俱胝眾說法門，　　聞者皆令得此座。",
    "T12n0359_001:0254c08": "汝身出現千光相，　　普遍照曜諸世間，",
    "T12n0359_001:0254c09": "我觀此相歡喜生，　　願佛今就我此座。",
    "T12n0359_001:0254c10": "速就座已攝受我，　　此座數有八俱胝，",
    "T12n0359_001:0254c11": "今自然智牟尼尊，　　登座普攝諸群品。」",
    "T12n0359_001:0254c12": "爾時，世尊從本座起，即於寶蓮花藏師子座",
    "T12n0359_001:0254c13": "上加趺而坐，普遍觀察一切菩薩人天大",
    "T12n0359_001:0254c14": "眾，為諸菩薩欲當宣說最上妙法。",
    "T12n0359_001:0254c15": "爾時，一切大菩薩眾咸作是念：「若我今時得",
    "T12n0359_001:0254c16": "聞妙吉祥童真菩薩請問如來、應供、正等正覺",
    "T12n0359_001:0254c17": "不生、不滅甚深正法，斯為慶幸！」",
    "T12n0359_001:0254c18": "爾時，妙吉祥童真菩薩先在會中，知諸菩薩",
    "T12n0359_001:0254c19": "摩訶薩眾心之所念，即從座起，前白佛言：「世",
    "T12n0359_001:0254c20": "尊，如佛所說不生、不滅，此所宣說當是世尊",
    "T12n0359_001:0254c21": "何法增語？」即說伽陀而伸請問：",
    "T12n0359_001:0254c22": "「不生與不滅，　　此是佛所說，",
    "T12n0359_001:0254c23": "大慧相云何，　　於此中宣演？",
    "T12n0359_001:0254c24": "若法不生滅，　　即無見無因，",
    "T12n0359_001:0254c25": "佛大牟尼尊，　　復云何宣說？",
    "T12n0359_001:0254c26": "此十方菩薩，　　諸佛故遣來，",
    "T12n0359_001:0254c27": "求大智法門，　　願尊說正法。」",
    "T12n0359_001:0254c28": "爾時，世尊讚妙吉祥童真菩薩摩訶薩言：「善",
    "T12n0359_001:0254c29": "哉善哉。妙吉祥！汝今善能請問如來如是義",
    "T12n0359_001:0255a01": "理。如汝意者，廣為多人作大利益，悲愍世",
    "T12n0359_001:0255a02": "間令其修行普得安樂，復能利樂諸天人眾。",
    "T12n0359_001:0255a03": "今此所來諸大菩薩摩訶薩眾，為得佛地故",
    "T12n0359_001:0255a04": "不生恐怖，是處施作亦無所畏、復無驚悚。妙",
    "T12n0359_001:0255a05": "吉祥！彼等皆得實智所攝。如來今此說如是",
    "T12n0359_001:0255a06": "法，所謂不生、不滅。妙吉祥！不生滅者，此說即",
    "T12n0359_001:0255a07": "是如來增語。譬如吠瑠璃寶成大地相，於彼",
    "T12n0359_001:0255a08": "所成大地相中，而有忉利天中帝釋天主所",
    "T12n0359_001:0255a09": "居之處大廣勝殿。而彼天主常處其中受天",
    "T12n0359_001:0255a10": "五欲，勝妙快樂、嬉戲自在。彼諸天眾呼彼閻",
    "T12n0359_001:0255a11": "浮提中若男、若女、童男、童女一切人眾，謂言：",
    "T12n0359_001:0255a12": "『善來！汝等且觀帝釋天主大廣勝殿，天主於",
    "T12n0359_001:0255a13": "中受勝妙樂。汝等來此廣行布施，修作福事、",
    "T12n0359_001:0255a14": "積集戒行。汝等當知，今此帝釋天主所居大",
    "T12n0359_001:0255a15": "廣勝殿神通具足，汝等宜應修作福事，願當",
    "T12n0359_001:0255a16": "獲報如彼天主，安處天宮受勝妙樂。』是時閻",
    "T12n0359_001:0255a17": "浮提中，若男、若女、童男、童女一切人眾，見此",
    "T12n0359_001:0255a18": "吠瑠璃寶所成大地帝釋天主大廣勝殿，見",
    "T12n0359_001:0255a19": "已合掌，執持香花向空散擲，作如是言：『願我",
    "T12n0359_001:0255a20": "等當來亦獲是相，如帝釋天主居廣勝殿，受",
    "T12n0359_001:0255a21": "勝妙樂嬉戲自在。』然彼人眾而悉不知影像",
    "T12n0359_001:0255a22": "對現瑠璃大地，忉利天中帝釋天主大廣勝",
    "T12n0359_001:0255a23": "殿清淨所成猶如影像。妙吉祥！彼帝釋天主",
    "T12n0359_001:0255a24": "以廣行布施，修作福事、積集戒行，宿善根力",
    "T12n0359_001:0255a25": "廣成熟故，感彼天中勝妙宮殿。妙吉祥！而彼",
    "T12n0359_001:0255a26": "吠瑠璃地本無所有，忉利諸天及彼帝釋天",
    "T12n0359_001:0255a27": "主所居大廣勝殿亦無所有，皆是清淨所成",
    "T12n0359_001:0255a28": "影像對現而亦常在，而實不生、亦復不滅。「妙",
    "T12n0359_001:0255a29": "吉祥！一切眾生亦復如是，以清淨心如實觀",
    "T12n0359_001:0255b01": "想，如來即為對現身相；復以如來威神力故，",
    "T12n0359_001:0255b02": "令諸眾生得見如來。然本無實不生不滅、無",
    "T12n0359_001:0255b03": "性非無性、無見非無見、非世間非非世間、無",
    "T12n0359_001:0255b04": "狀貌非無狀貌。妙吉祥！一切眾生但以如來",
    "T12n0359_001:0255b05": "對現影像而為所緣，散擲香花、衣服、妙寶而",
    "T12n0359_001:0255b06": "為供養，作如是言：『願我當來獲勝妙報，同",
    "T12n0359_001:0255b07": "彼如來、應供、正等正覺。』彼諸眾生求佛智故",
    "T12n0359_001:0255b08": "廣行布施，修作福事、積集戒行，迴向願當得",
    "T12n0359_001:0255b09": "如來智。",
    "T12n0359_001:0255b10": "「復次，妙吉祥！又如吠瑠璃寶所成大地，帝釋",
    "T12n0359_001:0255b11": "天主對現影像，無動轉、無領受、無戲論，無分",
    "T12n0359_001:0255b12": "別、不離分別，無計度、不離計度，非思惟作意，",
    "T12n0359_001:0255b13": "寂靜清涼、無生、無滅，無見、無聞、無嗅、無味、無",
    "T12n0359_001:0255b14": "觸、無想，無施設、無表了。妙吉祥！如來、應供、正",
    "T12n0359_001:0255b15": "等正覺亦復如是，無動轉、無領受、無戲論，無",
    "T12n0359_001:0255b16": "分別、不離分別，無計度、不離計度，非思惟作",
    "T12n0359_001:0255b17": "意，寂靜清涼、無生無滅，無見、無聞、無嗅、無味、",
    "T12n0359_001:0255b18": "無觸、無想，無施設、無表了。如是等如來無所",
    "T12n0359_001:0255b19": "生趣向，諸所對現皆如影像，隨諸眾生信解",
    "T12n0359_001:0255b20": "差別，現諸色相壽量分限，但為成熟信解力",
    "T12n0359_001:0255b21": "故。是菩提器彼眾生者即為對現，隨其意樂、",
    "T12n0359_001:0255b22": "隨其信解，令諸眾生得聞法要，如所樂欲知",
    "T12n0359_001:0255b23": "三乘相，如所樂欲悉得解脫。「妙吉祥！又如忉",
    "T12n0359_001:0255b24": "利天中帝釋天主，以福力成辦故，有大法鼓",
    "T12n0359_001:0255b25": "出妙法音，處虛空中大廣勝殿上，彼諸天子",
    "T12n0359_001:0255b26": "極目徹視，不能觀見。妙吉祥！彼大法鼓，若或",
    "T12n0359_001:0255b27": "忉利天中諸天子眾，耽媔嬉戲、五欲自娛、心生",
    "T12n0359_001:0255b28": "放逸，而不樂入善法堂中歌詠法音，或時帝",
    "T12n0359_001:0255b29": "釋天主五欲娛樂，亦復放逸，不處法座為眾說",
    "T12n0359_001:0255c01": "法，彼大法鼓，處虛空中極目徹視，超眼境界",
    "T12n0359_001:0255c02": "不可觀見，自然出聲令諸天子開明警覺，謂",
    "T12n0359_001:0255c03": "言：『諸仁者！色、聲、香、味、觸是無常法，汝等今時",
    "T12n0359_001:0255c04": "勿生放逸，無令速疾離失宮殿；諸行是苦、諸",
    "T12n0359_001:0255c05": "行皆空，諸法無我，勿生放逸，此苦蘊滅、佗趣",
    "T12n0359_001:0255c06": "復生。汝諸仁者！宜當精勤歌詠正法，遊戲法",
    "T12n0359_001:0255c07": "園、求法真實、愛樂正法，於正法中隨念作意，",
    "T12n0359_001:0255c08": "即得不離天中五欲娛樂。』妙吉祥！然彼大法",
    "T12n0359_001:0255c09": "鼓，無分別、無離分別，超眼境界不生不滅，出",
    "T12n0359_001:0255c10": "語言道、離心意識。其大法鼓所出法音，令彼",
    "T12n0359_001:0255c11": "天眾常所開覺驚怖迷亂，即入善法堂中歌",
    "T12n0359_001:0255c12": "詠正法，遊戲法園、求法真實、愛樂正法，於正",
    "T12n0359_001:0255c13": "法中隨念作意，天趣歿已勝處受生。又復帝",
    "T12n0359_001:0255c14": "釋天主，入善法堂處于法座，為諸天眾宣說",
    "T12n0359_001:0255c15": "法要。若時與彼阿修羅眾，而共鬪戰天眾或",
    "T12n0359_001:0255c16": "負，彼大法鼓自然出聲，阿修羅眾驚怖迷亂",
    "T12n0359_001:0255c17": "馳走而去。妙吉祥！然彼法鼓亦無我相，復無",
    "T12n0359_001:0255c18": "言說自然隱歿。大法鼓者，無所觀矚，住於真",
    "T12n0359_001:0255c19": "實，無心、無思，無相、無色、無聲、無性，亦復無二",
    "T12n0359_001:0255c20": "超眼境界。「妙吉祥！以彼忉利天中諸天子眾",
    "T12n0359_001:0255c21": "宿善業故，有大法鼓出妙法音，令彼天眾一",
    "T12n0359_001:0255c22": "切嬈亂隨煩惱等皆悉寂止，彼大法鼓而亦",
    "T12n0359_001:0255c23": "常在，然其無心亦無所思，無相、無色、無聲、無",
    "T12n0359_001:0255c24": "性，亦復無二。如來、應供、正等正覺亦復如是，",
    "T12n0359_001:0255c25": "無見、無觀，然亦常在，而無我相、無心、無思，無",
    "T12n0359_001:0255c26": "相、無色、無聲、無性、超眼境界，但隨眾生宿善",
    "T12n0359_001:0255c27": "業報，隨其信解為說法音，令其開曉聞法音",
    "T12n0359_001:0255c28": "故，使諸眾生一切嬈亂隨煩惱等皆得寂止，",
    "T12n0359_001:0255c29": "彼法音聲當知即是如來音聲。妙吉祥！是法",
    "T12n0359_001:0256a01": "音聲而無其實，如來但為一切世間權巧施",
    "T12n0359_001:0256a02": "設，隨諸眾生宿善業報，如來乃為出法音聲，",
    "T12n0359_001:0256a03": "隨諸眾生各各意樂而生解了，為令一切眾",
    "T12n0359_001:0256a04": "生皆得安樂，諸放逸者咸皆警悟。妙吉祥！一",
    "T12n0359_001:0256a05": "切眾生聞法音已，皆願當得如來身相。彼新",
    "T12n0359_001:0256a06": "發意菩薩及諸愚夫異生，但以如來善法出",
    "T12n0359_001:0256a07": "生而為所緣，令其得聞如來法音。妙吉祥！如",
    "T12n0359_001:0256a08": "來、應供、正等正覺所說不生、不滅甚深法理，",
    "T12n0359_001:0256a09": "應如是知。",
    "T12n0359_001:0256a10": "佛說大乘入諸佛境界智光明莊嚴經卷第一"
}