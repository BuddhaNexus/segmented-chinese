{
    "T85n2918_001:1462c02": "No. 2918",
    "T85n2918_001:1462c03": "釋家觀化還愚經",
    "T85n2918_001:1462c05": "昔舍衛國有一貧家。夫婦慳惡不信道德。佛",
    "T85n2918_001:1462c06": "愍其愚現為沙門。詣門分衛。時夫不在。其",
    "T85n2918_001:1462c07": "婦罵詈無有道理。沙門語曰。吾為道士。乞匃",
    "T85n2918_001:1462c08": "自活。不惡罵詈。唯望一食耳。主人婦曰。若",
    "T85n2918_001:1462c09": "汝立死食尚叵得。況今平健欲望我食。但稽",
    "T85n2918_001:1462c10": "留時節不如早去。於是沙門住立其前。載眼",
    "T85n2918_001:1462c11": "杼氣便現立死。身體膖脹鼻口蟲出。腹潰腸",
    "T85n2918_001:1462c12": "爛不淨流漫。其婦見此恐怖失聲棄而捨走。",
    "T85n2918_001:1462c13": "於是道人忽然捨去。去捨數里坐樹下息。其",
    "T85n2918_001:1462c14": "夫來歸道中見婦。怪其驚怖。其婦語夫。有一",
    "T85n2918_001:1462c15": "沙門見怖如此。夫大瞋恚問為所在。婦曰已",
    "T85n2918_001:1462c16": "去。想亦未遠。夫即執弓帶刀尋迹往逐。張",
    "T85n2918_001:1462c17": "弓拔刀奔走。直前欲斫道人。道人即化作瑠",
    "T85n2918_001:1462c18": "璃城。以自圍繞。其人遶城數匝不能得入。問",
    "T85n2918_001:1462c19": "道人何不開門。道人曰。欲所門開棄汝弓刀。",
    "T85n2918_001:1462c20": "其人自念當隨其語。若當得入手拳加之。尋",
    "T85n2918_001:1462c21": "棄弓刀。門故不開。語道人曰。已棄弓刀。門何",
    "T85n2918_001:1462c22": "不開。道人曰。吾使汝棄心中惡意弓刀耳。非",
    "T85n2918_001:1462c23": "謂手中弓刀也。於是其人心驚體悸。道人神",
    "T85n2918_001:1462c24": "聖乃知我心。即便叩頭悔過。啟道人曰。我",
    "T85n2918_001:1462c25": "有弊妻不識真人。使我與怨。願小垂慈莫便",
    "T85n2918_001:1462c26": "捨。今欲將來勸令修道。即起還歸。其妻問",
    "T85n2918_001:1462c27": "曰。沙門所在。其夫具說神之德。今者在彼鄉。",
    "T85n2918_001:1462c28": "宜自往改悔滅罪。於是夫妻至道人所。五體",
    "T85n2918_001:1462c29": "悔過願為弟子。長跪問曰。道人神變聖達乃",
    "T85n2918_001:1463a01": "爾。有瑠璃城堅固難踰。志明意定永無憂患。",
    "T85n2918_001:1463a02": "行何道德致此神妙也。道人答曰。吾博學無",
    "T85n2918_001:1463a03": "厭奉法。不懈精進持戒慧不放逸。緣是得道。",
    "T85n2918_001:1463a04": "自到泥洹。於是道人因說偈言。",
    "T85n2918_001:1463a05": "多聞持堅固　　奉法為垣墻　　精進難踰毀",
    "T85n2918_001:1463a06": "從是戒慧成　　多聞令志明　　已明智慧增",
    "T85n2918_001:1463a07": "智則博解義　　見義行法安　　多聞能除憂",
    "T85n2918_001:1463a08": "能以定為歡　　善說甘露法　　自知得泥洹",
    "T85n2918_001:1463a09": "聞為知法律　　解疑亦見□　　從聞捨非法",
    "T85n2918_001:1463a10": "行至不死處",
    "T85n2918_001:1463a11": "道人說偈已現佛光相。洪暉赫奕照耀天地。",
    "T85n2918_001:1463a12": "夫婦驚愕精神戰懼。改怨洗心頭腦打地。壞",
    "T85n2918_001:1463a13": "二十億惡得須陀洹道。"
}