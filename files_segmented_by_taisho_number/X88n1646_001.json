{
    "X88n1646_001:0180a04": "居士傳序",
    "X88n1646_001:0180a06": "知歸子現居士身說法。著居士傳。屬予為之序。序曰。",
    "X88n1646_001:0180a07": "知歸子學佛。歸心淨土。發決定往生之願者也。究論",
    "X88n1646_001:0180a08": "往生之因。因於一念之淨。一念之淨即成往生之因。",
    "X88n1646_001:0180a09": "況念念相繼有不決定往生得覲彌陀者乎。知歸子",
    "X88n1646_001:0180a10": "修淨土念念相繼。其學佛也可謂密矣。仰前修之匪",
    "X88n1646_001:0180a11": "遠。表萬法之同歸。自度度人度人自度。著書之心可",
    "X88n1646_001:0180a12": "謂切矣。若知歸子可以現居士身而說法矣。予故歡",
    "X88n1646_001:0180a13": "喜序之。以告世之讀居士傳者。同學汪縉撰。",
    "X88n1646_001:0180a18": "居士傳發凡",
    "X88n1646_001:0180a20": "佛門人文記載其專繫宰官白衣者。故有祐法師宏",
    "X88n1646_001:0180a21": "明集。宣律師廣宏明集。心泰佛法金湯。姚孟長金湯",
    "X88n1646_001:0180a22": "徵文錄。夏樹芳法喜志。其以沙門為主兼収外護者。",
    "X88n1646_001:0180a23": "則有志磐佛祖統記。念常佛祖通載。以及傳燈錄．續",
    "X88n1646_001:0180a24": "傳燈錄．五燈會元．東林傳．往生傳。諸書所錄事言。互",
    "X88n1646_001:0180b01": "有詳略。或失之冗。或失之踈。至朱時恩居士分燈錄。",
    "X88n1646_001:0180b02": "郭凝之先覺宗乘。李士材居士禪燈錄。並本五燈。止",
    "X88n1646_001:0180b03": "揚宗乘。於諸三昧法門有所未備。今節取諸書者十",
    "X88n1646_001:0180b04": "之五。別徵史傳。諸家文集。諸經序錄。百家雜說。視諸",
    "X88n1646_001:0180b05": "書倍之。裁別綴屬成列傳五十餘篇。詳其入道因緣。",
    "X88n1646_001:0180b06": "成道功候。俾有志者各隨根性。或宗或教或淨土。觀",
    "X88n1646_001:0180b07": "感願樂。具足師資。但自唐以前。簡冊無多。披覽易遍。",
    "X88n1646_001:0180b08": "自宋以後。文字浩瀚。耳目聞見搜討難周。更望博雅",
    "X88n1646_001:0180b09": "君子惠以珍藏。佐其不逮。",
    "X88n1646_001:0180b10": "護法之文。須從般若光明海中自在流出。乃為可貴。",
    "X88n1646_001:0180b11": "是書所載。非其真實有關慧命者。概弗列焉。如王簡",
    "X88n1646_001:0180b12": "栖頭陀寺碑。王子安釋迦成道記。誠為典贍。然文過",
    "X88n1646_001:0180b13": "其質。於道何有。柳子厚制諸沙言碑銘。為蘇子瞻所",
    "X88n1646_001:0180b14": "推服。然如曹溪一碑和會儒釋。與六祖壇經之旨全",
    "X88n1646_001:0180b15": "無交涉。況摩詰夢得之文。抑又遜之。元明士大夫文",
    "X88n1646_001:0180b16": "字。類多出入儒佛。亦必其行解相應始堪采擇。否則",
    "X88n1646_001:0180b17": "祇成戲論。何足數也。",
    "X88n1646_001:0180b18": "宗門冐濫者多。如夏竦．呂惠卿．章惇之徒。既不足道。",
    "X88n1646_001:0180b19": "即白蘇二公其在佛門亦別有長處。與宗門無與。諸",
    "X88n1646_001:0180b20": "書所載機緣。無可取者。他如韓退之．李習之．周茂叔．",
    "X88n1646_001:0180b21": "歐陽永叔諸先生。平生願力全在護儒。一機一境偶",
    "X88n1646_001:0180b22": "然隨喜。不足增重佛門。豈宜附會牽合莊點門庭。反",
    "X88n1646_001:0180b23": "成謬妄。此於教理違背非小。故予是書持擇之間頗",
    "X88n1646_001:0180b24": "存微指。不敢將就影響。以誣古人。以誣自心。以誣教",
    "X88n1646_001:0180c01": "理。",
    "X88n1646_001:0180c02": "龐居士之於宗。李長者之於教。劉遺民之於淨土。百",
    "X88n1646_001:0180c03": "世之師矣。三公者各專傳。尊師也。其他立專傳者。大",
    "X88n1646_001:0180c04": "都軼邁等倫。難為匹儷。雖不盡以三公為繩。亦庶幾",
    "X88n1646_001:0180c05": "近之者也。",
    "X88n1646_001:0180c06": "登地證果根基五戒。而五戒者全體五常。不踐五常",
    "X88n1646_001:0180c07": "何有五戒。南北朝諸臣罔明忠孝之義。妄談般若。裨",
    "X88n1646_001:0180c08": "販如來。至如魏収．蔚宗浪附通人。沈約．江總濫塵戒",
    "X88n1646_001:0180c09": "品。以身謗法。視崔浩．傅奕罪有甚焉。清淨海中不受",
    "X88n1646_001:0180c10": "死屍。削而投之豈為刻核。若王摩詰．柳子厚．郭功甫．",
    "X88n1646_001:0180c11": "張天覺之徒。先迷後復。情罪可原。善善從長。亦庶幾",
    "X88n1646_001:0180c12": "春秋之指與。",
    "X88n1646_001:0180c13": "自昔言三教者。其莫善於大珠乎。或問三教異同。曰",
    "X88n1646_001:0180c14": "大量者用之即同。小機者執之即異。總從一性起用。",
    "X88n1646_001:0180c15": "機見差別成三。迷悟在人不在教之同異也。達此義",
    "X88n1646_001:0180c16": "者。其宋之李伯紀．明之趙大洲乎。南北之朝。釋道相",
    "X88n1646_001:0180c17": "爭。唐宋之時。儒佛相角。總由不知性真常中本無同",
    "X88n1646_001:0180c18": "異。尋枝摘葉安有了期。至如周彥倫．明休烈．張天覺．",
    "X88n1646_001:0180c19": "李純甫數子之論。解紛挫銳不謂無功。究其實際亦",
    "X88n1646_001:0180c20": "多離合。獅子咬人韓盧逐塊。智者覩指知歸。昧者雙",
    "X88n1646_001:0180c21": "迷指月。世又安得盡大珠與之暢談三教哉。",
    "X88n1646_001:0180c22": "列傳中有不得詳其事跡者。文富諸公是也。非繫於",
    "X88n1646_001:0180c23": "佛法。弗錄其事跡。自載正史舉而著之。非此書體也。",
    "X88n1646_001:0180c24": "有不容略其事蹟者。如宗汝霖．趙大洲．周景文．熊魚",
    "X88n1646_001:0181a01": "山諸公是也。其應於世者。其學佛之精神也。一切治",
    "X88n1646_001:0181a02": "生諧偶。皆與實相不相違背。不其然乎。不其然乎。",
    "X88n1646_001:0181a03": "是書始事於庚寅之夏。削稿於乙未之秋。中間辨味",
    "X88n1646_001:0181a04": "淄澠。商量去取。則吳縣汪子大紳之助為多。瑞金羅",
    "X88n1646_001:0181a05": "子臺山往來。過蘇每相切磋。訂其離合。最後書成。婺",
    "X88n1646_001:0181a06": "源王子顧庭諷誦一周。讚歎歡喜。捐金付刻。普願見",
    "X88n1646_001:0181a07": "聞隨喜。發菩提心。證圓滿果。是則區區七年纂述功",
    "X88n1646_001:0181a08": "不虗施。青蓮華海香光無垠。一念歸誠同登彼岸。不",
    "X88n1646_001:0181a09": "亦樂乎。",
    "X88n1646_001:0181a15": "題居士傳偈",
    "X88n1646_001:0181a17": "菩薩戒弟子　彭際清　述",
    "X88n1646_001:0181a18": "　我聞觀世音　　應身三十二　　華嚴善知識",
    "X88n1646_001:0181a19": "　亦有五十三　　比邱居士身　　種種天人趣",
    "X88n1646_001:0181a20": "　譬如空中雲　　隨風無定形　　又如海上波",
    "X88n1646_001:0181a21": "　從日現五色　　眾生眼所見　　分別每熾然",
    "X88n1646_001:0181a22": "　豈知妙明心　　非一云何二　　憶我無始來",
    "X88n1646_001:0181a23": "　一念不自覺　　生死六道中　　念念入輪迴",
    "X88n1646_001:0181a24": "　貪染習已深　　真色成晦昧　　無明力所牽",
    "X88n1646_001:0181b01": "　顛倒惡叉聚　　因緣值此生　　得聞無上法",
    "X88n1646_001:0181b02": "　深心發悲淚　　長跪向佛前　　誓盡此報身",
    "X88n1646_001:0181b03": "　永息輪迴苦　　一念阿彌陀　　究竟成佛道",
    "X88n1646_001:0181b04": "　虔恭秉淨戒　　懺悔從前非　　諦觀法界身",
    "X88n1646_001:0181b05": "　如幻不思議　　況逢此震旦　　大乘所出處",
    "X88n1646_001:0181b06": "　火中生蓮華　　時時現希有　　良哉東林賢",
    "X88n1646_001:0181b07": "　善權開方便　　亦有龐與李　　宗教扶雙輪",
    "X88n1646_001:0181b08": "　傳燈代有人　　如虗空無盡　　今雖末法中",
    "X88n1646_001:0181b09": "　典刑幸未沫　　網羅舊文字　　放此不夜光",
    "X88n1646_001:0181b10": "　如日月眾星　　昭回四天下　　一多互相攝",
    "X88n1646_001:0181b11": "　畢入菩提場　　願以此功德　　回施諸有情",
    "X88n1646_001:0181b12": "　現在及當來　　有緣同聚會　　讀我所著書",
    "X88n1646_001:0181b13": "　各發無上心　　南無佛陀耶　　同生極樂國",
    "X88n1646_001:0181b20": "居士傳目錄",
    "X88n1646_001:0181b22": "傳一",
    "X88n1646_001:0181b23": "牟融安元支恭明(支讖　支亮)",
    "X88n1646_001:0181b24": "竺叔蘭竺長舒闕公則",
    "X88n1646_001:0181c01": "孫興公謝慶緒(戴逵)",
    "X88n1646_001:0181c02": "傳二",
    "X88n1646_001:0181c03": "劉遺民",
    "X88n1646_001:0181c04": "傳三",
    "X88n1646_001:0181c05": "張萊民張秀實王喬之",
    "X88n1646_001:0181c06": "宗少文周道祖雷仲倫",
    "X88n1646_001:0181c07": "傳四",
    "X88n1646_001:0181c08": "安陽沮渠侯董吉何曇遠",
    "X88n1646_001:0181c09": "魏世子陳參軍劉謙之",
    "X88n1646_001:0181c10": "嚴恭(荀生)",
    "X88n1646_001:0181c11": "傳五",
    "X88n1646_001:0181c12": "何彥悳(求點　胤)周彥倫到茂灌",
    "X88n1646_001:0181c13": "裴幾原(劉士深　任孝恭)劉彥和",
    "X88n1646_001:0181c14": "傅宜事",
    "X88n1646_001:0181c15": "傳六",
    "X88n1646_001:0181c16": "竟陵文宣王",
    "X88n1646_001:0181c17": "傳七",
    "X88n1646_001:0181c18": "傅大士",
    "X88n1646_001:0181c19": "傳八",
    "X88n1646_001:0181c20": "荊山居士",
    "X88n1646_001:0181c21": "傳九",
    "X88n1646_001:0181c22": "昭明太子",
    "X88n1646_001:0181c23": "傳十",
    "X88n1646_001:0181c24": "劉靈預明休烈(仲璋　山賓)劉士光(彥度)",
    "X88n1646_001:0182a01": "庾彥寶劉宣文(張文逸　阮士宗)",
    "X88n1646_001:0182a02": "向居士馮袞李子約",
    "X88n1646_001:0182a03": "傳十一",
    "X88n1646_001:0182a04": "張洪賑張廷珪(李嶠)辛替否",
    "X88n1646_001:0182a05": "傳十二",
    "X88n1646_001:0182a06": "江含潔劉士烜張孝始",
    "X88n1646_001:0182a07": "司馬喬卿李觀元紫芝",
    "X88n1646_001:0182a08": "萬敬儒朱康叔吳璋",
    "X88n1646_001:0182a09": "吳君平彭信宇高彚旃",
    "X88n1646_001:0182a10": "傳十三",
    "X88n1646_001:0182a11": "李師政梁敬之(李華)裴公美",
    "X88n1646_001:0182a12": "傳十四",
    "X88n1646_001:0182a13": "李山龍(史阿誓　薛嚴)樊元智",
    "X88n1646_001:0182a14": "牛思遠于昶商居士",
    "X88n1646_001:0182a15": "鄭牧卿馬子雲陸康成",
    "X88n1646_001:0182a16": "李知遙",
    "X88n1646_001:0182a17": "傳十五",
    "X88n1646_001:0182a18": "李長者",
    "X88n1646_001:0182a19": "傳十六",
    "X88n1646_001:0182a20": "顏清臣韋城武",
    "X88n1646_001:0182a21": "傳十七",
    "X88n1646_001:0182a22": "龐居士",
    "X88n1646_001:0182a23": "傳十八",
    "X88n1646_001:0182a24": "王敬初陳操甘行者",
    "X88n1646_001:0182b01": "張秀才",
    "X88n1646_001:0182b02": "傳十九",
    "X88n1646_001:0182b03": "王摩詰柳子厚白樂天",
    "X88n1646_001:0182b04": "傳二十",
    "X88n1646_001:0182b05": "楊大年李公武(端愿)",
    "X88n1646_001:0182b06": "傳二十一",
    "X88n1646_001:0182b07": "晁明遠王子正文寬夫",
    "X88n1646_001:0182b08": "富彥國張安道趙閱道",
    "X88n1646_001:0182b09": "傳二十二",
    "X88n1646_001:0182b10": "楊次公(王仲回)王敏中(葛繁)",
    "X88n1646_001:0182b11": "傳二十三",
    "X88n1646_001:0182b12": "張平叔(王邦叔)",
    "X88n1646_001:0182b13": "傳二十四",
    "X88n1646_001:0182b14": "鍾離瑾(景融松)孫良陸浚",
    "X88n1646_001:0182b15": "張廸孫十二郎馬仲玉(永逸)",
    "X88n1646_001:0182b16": "左伸范儼胡達夫",
    "X88n1646_001:0182b17": "孫忭朱進士王無功",
    "X88n1646_001:0182b18": "王衷吳信叟張掄",
    "X88n1646_001:0182b19": "李秉陸子元閻邦榮",
    "X88n1646_001:0182b20": "錢同伯昝省齋(計公)吳復之",
    "X88n1646_001:0182b21": "陳君璋",
    "X88n1646_001:0182b22": "傳二十五",
    "X88n1646_001:0182b23": "劉興臣潘延之許叔矜",
    "X88n1646_001:0182b24": "郭功父陳體常吳德夫(王韶)",
    "X88n1646_001:0182c01": "傳二十六",
    "X88n1646_001:0182c02": "蘇子瞻(子由)黃魯直晁无咎(以道)",
    "X88n1646_001:0182c03": "傳二十七",
    "X88n1646_001:0182c04": "鄭介夫鄒志完江民表",
    "X88n1646_001:0182c05": "陳瑩中",
    "X88n1646_001:0182c06": "傳二十八",
    "X88n1646_001:0182c07": "張天覺",
    "X88n1646_001:0182c08": "傳二十九",
    "X88n1646_001:0182c09": "李伯紀",
    "X88n1646_001:0182c10": "傳三十",
    "X88n1646_001:0182c11": "宗汝霖(陳允昌)張德遠",
    "X88n1646_001:0182c12": "傳三十一",
    "X88n1646_001:0182c13": "李似之(趙表之)李德遠(嚴康朝)",
    "X88n1646_001:0182c14": "李漢老馮濟川蔡子應(劉彥脩)",
    "X88n1646_001:0182c15": "吳元昭吳十三顏丙",
    "X88n1646_001:0182c16": "呂鐵船葛謙問余放牛",
    "X88n1646_001:0182c17": "張功甫",
    "X88n1646_001:0182c18": "傳三十二",
    "X88n1646_001:0182c19": "張子韶",
    "X88n1646_001:0182c20": "傳三十三",
    "X88n1646_001:0182c21": "王虗中(張安國　李彥弼)",
    "X88n1646_001:0182c22": "傳三十四",
    "X88n1646_001:0182c23": "真希元(陳貴謙)吳毅夫",
    "X88n1646_001:0182c24": "傳三十五",
    "X88n1646_001:0183a01": "李純甫(劉謚　沈士榮)王子彧",
    "X88n1646_001:0183a02": "董國華鄭所南胡汲仲(馮子振)",
    "X88n1646_001:0183a03": "傳三十六",
    "X88n1646_001:0183a04": "耶律晉卿國寶",
    "X88n1646_001:0183a05": "傳三十七",
    "X88n1646_001:0183a06": "宋景濂",
    "X88n1646_001:0183a07": "傳三十八",
    "X88n1646_001:0183a08": "劉祖庭萬民望李文進",
    "X88n1646_001:0183a09": "王道安薛元初",
    "X88n1646_001:0183a10": "傳三十九",
    "X88n1646_001:0183a11": "趙大州(小洲)",
    "X88n1646_001:0183a12": "傳四十",
    "X88n1646_001:0183a13": "嚴敏卿(澂樸澤　拭濟)陸與繩(馮開之　陸伯貞)",
    "X88n1646_001:0183a14": "傳四十一",
    "X88n1646_001:0183a15": "楊邦華唐體如戈以安",
    "X88n1646_001:0183a16": "孫叔子朱綱郭大林",
    "X88n1646_001:0183a17": "劉通志郝熈載杜居士",
    "X88n1646_001:0183a18": "吳大恩吳用卿張愛",
    "X88n1646_001:0183a19": "傳四十二",
    "X88n1646_001:0183a20": "殷時訓陳廷裸顧清甫",
    "X88n1646_001:0183a21": "朱元正周楚峯蔡槐庭",
    "X88n1646_001:0183a22": "虞長孺(僧儒)黃平倩莊復真",
    "X88n1646_001:0183a23": "鮑性泉",
    "X88n1646_001:0183a24": "傳四十三",
    "X88n1646_001:0183b01": "李卓吾",
    "X88n1646_001:0183b02": "傳四十四",
    "X88n1646_001:0183b03": "管登之楊貞復陶周望(奭齡)",
    "X88n1646_001:0183b04": "焦弱侯唐宜之",
    "X88n1646_001:0183b05": "瞿元立(朱兆隆　鍾伯敬　玉弱生　平仲　與游　王宇泰　吳體中　應賓",
    "X88n1646_001:0183b06": "　董元宰)",
    "X88n1646_001:0183b07": "傳四十五",
    "X88n1646_001:0183b08": "袁了凡",
    "X88n1646_001:0183b09": "傳四十六",
    "X88n1646_001:0183b10": "袁伯修(中郎登)(小修)",
    "X88n1646_001:0183b11": "傳四十七",
    "X88n1646_001:0183b12": "曾端甫趙凡夫",
    "X88n1646_001:0183b13": "劉玉受(楊子澄　維斗　公幹　李子木　徐九一　劉公旦　姚文初)",
    "X88n1646_001:0183b14": "傳四十八",
    "X88n1646_001:0183b15": "王孟夙丁劒虹朱白民(婁子柔)",
    "X88n1646_001:0183b16": "莊平叔黃元孚聞子與",
    "X88n1646_001:0183b17": "黃子羽錢伯韞吳瞻樓",
    "X88n1646_001:0183b18": "王先民陳用拙駱見於",
    "X88n1646_001:0183b19": "程季清",
    "X88n1646_001:0183b20": "傳四十九",
    "X88n1646_001:0183b21": "周景文姚孟長",
    "X88n1646_001:0183b22": "傳五十",
    "X88n1646_001:0183b23": "馬邦良徐成民",
    "X88n1646_001:0183b24": "傳五十一",
    "X88n1646_001:0183c01": "蔡維立劉長倩黃元公",
    "X88n1646_001:0183c02": "黃介子",
    "X88n1646_001:0183c03": "黃蘊生(唐昌全　黃淵耀　陳俶　侯元演　元潔　夏雲蛟)",
    "X88n1646_001:0183c04": "傳五十二",
    "X88n1646_001:0183c05": "金正希熊魚山(姜如農　張大圓)",
    "X88n1646_001:0183c06": "傳五十三",
    "X88n1646_001:0183c07": "溫月峰崔應魁蔣虎臣",
    "X88n1646_001:0183c08": "李生(洞庭生)",
    "X88n1646_001:0183c09": "傳五十四",
    "X88n1646_001:0183c10": "嚴仲慤(周知微)宋文森",
    "X88n1646_001:0183c11": "畢紫嵐",
    "X88n1646_001:0183c12": "傳五十五",
    "X88n1646_001:0183c13": "周安士",
    "X88n1646_001:0183c14": "傳五十六",
    "X88n1646_001:0183c15": "知歸子",
    "X88n1646_001:0183c17": "大清乾隆四十年吳縣龔履雲錄於齊門蔣民舘舍",
    "X88n1646_001:0184a03": "居士傳一",
    "X88n1646_001:0184a05": "牟安支二竺闕孫謝傳",
    "X88n1646_001:0184a06": "佛法之東。自漢明帝始。永平三年。帝夢見神人。身長",
    "X88n1646_001:0184a07": "丈六。尺項有日光。飛在殿前。明日博問羣臣。何神人",
    "X88n1646_001:0184a08": "也。傅毅進曰。臣按周書異記云。昭王二十四年四月",
    "X88n1646_001:0184a09": "八日平旦時。大風起宮殿。民居震動。其夜有五色光。",
    "X88n1646_001:0184a10": "氣貫太微。徧於四方。作青赤色。王問太史蘇由曰。是",
    "X88n1646_001:0184a11": "何祥也。對曰。西方有大聖人降生。後一千年聲教被",
    "X88n1646_001:0184a12": "此土。王使鐫石記之。瘞於南郊天祠前。以年計之。今",
    "X88n1646_001:0184a13": "一千一十年矣。陛下所夢將是乎。帝以為然。遣郎中",
    "X88n1646_001:0184a14": "蔡愔．博士蔡景王遵等十有八人。西訪其道。至大月",
    "X88n1646_001:0184a15": "氏國。遇迦葉摩騰．竺法蘭。持優填王所造[疊*毛]像并四",
    "X88n1646_001:0184a16": "十二章經而東。遂與偕至洛陽。帝為立寺雍門外。由",
    "X88n1646_001:0184a17": "是象教興焉。其後王公貴人禱祀祈福者眾。實罕明",
    "X88n1646_001:0184a18": "其道。學士大夫格以五經之文。斥為異術。有蒼梧牟",
    "X88n1646_001:0184a19": "融者。作理惑論以解之。問曰。何以正言佛。佛何謂也。",
    "X88n1646_001:0184a20": "牟子曰。佛乃道德之元祖。神明之宗緒。佛之言覺也。",
    "X88n1646_001:0184a21": "恍惚變化。分身散體。能圓能方。或小或巨。或隱或彰。",
    "X88n1646_001:0184a22": "蹈火不燒。履刃不傷。在汙不染。在禍無殃。欲行則飛。",
    "X88n1646_001:0184a23": "坐則揚光。故號為佛。問曰。何以謂之道。道何類也。牟",
    "X88n1646_001:0184a24": "子曰。道之言導也。導人致於無為。牽之無前。引之無",
    "X88n1646_001:0184b01": "後。舉之無上。抑之無下。視之無形。聽之無聲。四表為",
    "X88n1646_001:0184b02": "大宛延其外。毫釐為細間關其內。故謂之道。問曰。孝",
    "X88n1646_001:0184b03": "經言。身體髮膚受之父母不敢毀傷。曾子臨歿啟予",
    "X88n1646_001:0184b04": "手足。今沙門剃頭。何其違聖人之語。不合孝子之道",
    "X88n1646_001:0184b05": "也。牟子曰。昔齊人乘船渡江。其父墮水。其子攘臂捽",
    "X88n1646_001:0184b06": "頭顛倒。水從口出。父命得蘇。夫捽頭顛倒不孝莫大。",
    "X88n1646_001:0184b07": "然以全父之身。若拱手脩孝子之常。父命絕水矣。孔",
    "X88n1646_001:0184b08": "子曰。可與適道。未可與權。所謂時宜施者也。且泰伯",
    "X88n1646_001:0184b09": "斷髮文身。自從吳越之俗。違於身體髮膚之義。然孔",
    "X88n1646_001:0184b10": "子稱之其可謂至德矣。由是而觀。苟有大德不拘於",
    "X88n1646_001:0184b11": "小。沙門捐家財棄妻子。不聽音不視色。讓之至也。何",
    "X88n1646_001:0184b12": "違聖語。不合孝乎。問曰。佛言人死當復更生。僕不信",
    "X88n1646_001:0184b13": "此言也。牟子曰。身譬五糓之根葉。魂神五糓之種實。",
    "X88n1646_001:0184b14": "根葉生必當死。種實豈有終亡。問曰。佛道崇無為。樂",
    "X88n1646_001:0184b15": "施與。持戒兢兢。今沙門耽好酒漿。或畜妻子。取賤賣",
    "X88n1646_001:0184b16": "貴。專行詐紿。此得謂之無為耶。牟子曰。工輪能與人",
    "X88n1646_001:0184b17": "斧斤繩墨。而不能使人巧。聖人能授人道。不能使人",
    "X88n1646_001:0184b18": "履而行之。皐陶能罪盜人。不能使貪夫為夷齊。五刑",
    "X88n1646_001:0184b19": "能誅無狀。不能使惡人為曾閔。堯不能化丹朱。周公",
    "X88n1646_001:0184b20": "不能訓管蔡。豈唐教之不著。周道之不備哉。然無如",
    "X88n1646_001:0184b21": "惡人何也。問曰。吾子之說。其辭富。其文熾。是子之辨",
    "X88n1646_001:0184b22": "也。牟子曰。非辨也。見博故不惑耳。問曰。見博亦有術",
    "X88n1646_001:0184b23": "乎。牟子曰。由佛經也。吾未解佛經之時。惑甚於子。雖",
    "X88n1646_001:0184b24": "誦五經。適以為華。未成實矣。吾既覩佛經之說。覧老",
    "X88n1646_001:0184c01": "子之要。守恬淡之性。觀無為之行。還視世事。猶臨天",
    "X88n1646_001:0184c02": "井而闚溪谷。登嵩岱而見邱垤矣。問曰。吾昔在京師",
    "X88n1646_001:0184c03": "入東觀遊太學。視俊士之所規。聽儒林之所論。未聞",
    "X88n1646_001:0184c04": "脩佛道以為貴。自損容以為上也。吾子曷為耽之哉。",
    "X88n1646_001:0184c05": "牟子曰。老子曰。名者身之害。利者行之穢。赴趣閒隙",
    "X88n1646_001:0184c06": "務合當世。此下士之所行。中士之所廢也。况至道之",
    "X88n1646_001:0184c07": "蕩蕩。上聖之所行乎。杳兮如天。淵兮如海。不合闚墻",
    "X88n1646_001:0184c08": "之士數忉之夫。固其宜也。彼見其門。我覩其室。彼采",
    "X88n1646_001:0184c09": "其華。我取其實。彼求其備。我守其一。子速改路。吾請",
    "X88n1646_001:0184c10": "履之。論凡三十七條。其大指如此。融才甚高。通百家",
    "X88n1646_001:0184c11": "之說。見漢末天下擾亂。屢被州辟不起。太守復委以",
    "X88n1646_001:0184c12": "使命。以母喪不果行。既而歎曰。老子絕聖棄智脩身",
    "X88n1646_001:0184c13": "保真。萬物不干其志。天下不易其樂。故可貴也。於是",
    "X88n1646_001:0184c14": "銳志佛法。兼研老子五千言。肆志相羊終身不仕(佛祖",
    "X88n1646_001:0184c15": "通載．宏明集)。",
    "X88n1646_001:0184c16": "安元安息國人也。志性貞白。為優婆塞。嚴秉法戒。博",
    "X88n1646_001:0184c17": "通群經。漢靈帝末游宦洛陽。官騎都尉。常與沙門講",
    "X88n1646_001:0184c18": "論道義。時僧佛調方譯法鏡經。元口譯梵文。佛調筆",
    "X88n1646_001:0184c19": "受。詞旨兩得。見述後代(出三藏記集)。",
    "X88n1646_001:0184c20": "支恭明名謙。一名越。大月支人也。大父法度以漢靈",
    "X88n1646_001:0184c21": "帝世率國人數百歸化。拜率善中郎將。恭明年七歲",
    "X88n1646_001:0184c22": "騎竹馬戲於鄰家。為狗所嚙傷脛。鄰人欲殺狗取肝",
    "X88n1646_001:0184c23": "傅瘡。恭明曰。天生此狗。為人守吠。我若不來。終不見",
    "X88n1646_001:0184c24": "嚙。失在於我。非關於狗。殺之得差尚不可為。況無益",
    "X88n1646_001:0185a01": "而招大罪。由是鄉人數十家感其言。悉不復殺生。十",
    "X88n1646_001:0185a02": "歲學書。十三歲學梵書。通六國語。博覽經籍。兼綜藝",
    "X88n1646_001:0185a03": "術。甞受業於支亮。亮又受業於支讖。當桓靈世。新出",
    "X88n1646_001:0185a04": "佛經多讖所譯。當世稱之曰。天下博知。無出三支。献",
    "X88n1646_001:0185a05": "帝末遭寇亂。恭明與鄉人數十避地歸吳。初發日惟",
    "X88n1646_001:0185a06": "有一被。有客隨之大寒無被。恭明呼與共臥。夜將半",
    "X88n1646_001:0185a07": "客奪被而去。明旦同侶問被所在。語以故。咸曰何不",
    "X88n1646_001:0185a08": "相告。答曰。我若相告。卿等必以刼罪罪之。豈宜以一",
    "X88n1646_001:0185a09": "被而殺一人乎。聞者歎服。既至吳。吳主孫權聞其博",
    "X88n1646_001:0185a10": "學有才。即召見之。問經中深隱之義。恭明應機釋難",
    "X88n1646_001:0185a11": "無疑不析。權甚悅。拜為博士。使輔導東宮。甞譯摩詰．",
    "X88n1646_001:0185a12": "大般泥洹．法句．瑞應．本起等二十七經。辭旨文雅盛",
    "X88n1646_001:0185a13": "傳於世。其後太子即位。遂隱於穹窿山。不交世務。從",
    "X88n1646_001:0185a14": "道人竺法蘭更鍊五戒。凡所游從皆沙門而已。年六",
    "X88n1646_001:0185a15": "十卒於山中(出三藏記集)。",
    "X88n1646_001:0185a16": "竺叔蘭本天竺人也。其大父婁陀。好學有節操。時國",
    "X88n1646_001:0185a17": "王無道。有為將者得罪懼誅。欲要婁陀共反。婁陀拒",
    "X88n1646_001:0185a18": "之。遂殺婁陀以作亂。婁陀子達摩尸羅。先在他國。聞",
    "X88n1646_001:0185a19": "亂即與其婦兄二人之為沙門者犇晉。居於河南。生",
    "X88n1646_001:0185a20": "叔蘭。叔蘭幼從二舅受經法。一聞輒悟。通華梵語及",
    "X88n1646_001:0185a21": "書。然性輕躁。好遊獵。甞遇虎墮馬。折其右臂。母數呵",
    "X88n1646_001:0185a22": "禁。終不改。已而為之蔬食乃止。頃之暴亡。三日而蘇。",
    "X88n1646_001:0185a23": "自言入一朱門。金銀為堂。見一人自云是其大父。謂",
    "X88n1646_001:0185a24": "叔蘭曰。吾脩善累年。今得此報。汝罪人。何得來耶。守",
    "X88n1646_001:0185b01": "門者以杖驅之入竹林中。見其獵伴為鷹犬所啄齧。",
    "X88n1646_001:0185b02": "流血號叫。叔蘭走避數十步。值牛頭人欲扠之。叔蘭",
    "X88n1646_001:0185b03": "曰。吾累世佛弟子。常供二沙門。何罪見治。牛頭曰。此",
    "X88n1646_001:0185b04": "雖有福。不救獵罪。俄而見其兩舅來語牛頭曰。我等",
    "X88n1646_001:0185b05": "二人恒受其供。惡少善多可得相免。二舅遂導之還",
    "X88n1646_001:0185b06": "家。俄而甦。於是改節修慈。專志經法。以晉元康元年",
    "X88n1646_001:0185b07": "譯出放光經及異維摩詰經十餘萬言。旋遭母喪。葬",
    "X88n1646_001:0185b08": "畢遇石勒之亂。避之荊州。後無疾忽告知識曰。吾將",
    "X88n1646_001:0185b09": "死矣。數日便卒(出三藏記集)。",
    "X88n1646_001:0185b10": "竺長舒亦天竺人也。晉初內徙居於吳。奉法精至。尤",
    "X88n1646_001:0185b11": "虔誦觀世音經。比鄰失火。長舒家在下風。勅家人不",
    "X88n1646_001:0185b12": "得動。唯一心念觀世音。頃之火忽自熄。有諸少年心",
    "X88n1646_001:0185b13": "怪之。後一夕密束炬擲其屋。四擲皆滅。乃大驚以為",
    "X88n1646_001:0185b14": "神。各走還家。明晨相率詣長舒稽顙謝。自說昨事。長",
    "X88n1646_001:0185b15": "舒曰。我無神力。止念觀世音力耳。諸君但當洗心信",
    "X88n1646_001:0185b16": "向。毋自恐也。於是鄉里間咸知奉法(辨正論)。",
    "X88n1646_001:0185b17": "闕公則者趙人也。晉武帝時居於洛陽。蕭然恬放。日",
    "X88n1646_001:0185b18": "常誦正法華經。既卒。其友為設會於白馬寺。至夕轉",
    "X88n1646_001:0185b19": "經。忽聞空中有聲。仰視一人形色光麗曰。我闕公則",
    "X88n1646_001:0185b20": "也。生西方安樂世界。與諸上人來此聽經。堂中人共",
    "X88n1646_001:0185b21": "見之。有汲郡衛士度者。受業於公則。其母常飯僧。是",
    "X88n1646_001:0185b22": "日將中。忽空中下鉢正落母前。諦視之乃公則常所",
    "X88n1646_001:0185b23": "用鉢也。有飯滿中。其香充堂。食者七日不飢。支道林",
    "X88n1646_001:0185b24": "為之讚曰。大哉闕公。歆虗納靈。神化西域。跡應東京。",
    "X88n1646_001:0185c01": "徘徊霄墟。流響耀形。豈欽一贊。示以匪冥(大唐內典錄．念佛寶",
    "X88n1646_001:0185c02": "王三昧論○按他書譔引。公則為東林社中人。今據二書正之)。",
    "X88n1646_001:0185c03": "孫興公名綽。太原中都人。遷會稽。早慕淵泊之行。與",
    "X88n1646_001:0185c04": "名僧支遁遊。放曠山水。撰喻道論。其略曰。或有疑至",
    "X88n1646_001:0185c05": "道者。喻之曰。夫六合遐邈。庶類殷充。千變萬化。渾然",
    "X88n1646_001:0185c06": "無端。是以有方之類各岐所見。鱗介之物不達皐壤",
    "X88n1646_001:0185c07": "之事。毛羽之族不識流浪之勢。自得於窞井者則怪",
    "X88n1646_001:0185c08": "游溟之量。翻翥於數仞者則疑冲天之力焉。復觀夫",
    "X88n1646_001:0185c09": "方外之妙趣。寰中之元照乎。夫佛也者。體道者也。道",
    "X88n1646_001:0185c10": "也者。導物者也。應感順通。無為而無不為者也。無為",
    "X88n1646_001:0185c11": "故虗寂自然。無不為故神化萬物。萬物之情高卑不",
    "X88n1646_001:0185c12": "同。故訓教之術或精或麤。悟上識則舉其宗本。遇中",
    "X88n1646_001:0185c13": "材則示以禍福。歷觀古今禍福之證。皆有由緣。豈可",
    "X88n1646_001:0185c14": "掩哉。何者。陰謀之門子孫不昌。三世之將道家明忌。",
    "X88n1646_001:0185c15": "斯非兵凶戰危積殺之所致耶。夫魏顆從治而致結",
    "X88n1646_001:0185c16": "艸之報。子都守信而受驄驥之賜。齊襄委罪故有墜",
    "X88n1646_001:0185c17": "車之禍。晉惠棄禮故有斃韓之困。斯皆死者報生之",
    "X88n1646_001:0185c18": "騐也。立德闇昧之中。慶彰萬物之上。陰行陽耀。自然",
    "X88n1646_001:0185c19": "之利至也。或難曰。報應之事誠皆有徵。則周孔之教",
    "X88n1646_001:0185c20": "何不去殺。答曰。客可謂達教聲而不體教情者也。謂",
    "X88n1646_001:0185c21": "聖人有殺心乎。曰無也。答曰。誠知其無心於殺。殺固",
    "X88n1646_001:0185c22": "百姓之心耳。夫時移世易滋有薄淳。結繩之前陶然",
    "X88n1646_001:0185c23": "太和。暨於唐虞禮法始興。爰逮三代刑網虎章。刀斧",
    "X88n1646_001:0185c24": "雖嚴而猶不懲。至於君臣相滅父子相害。吞噬之甚",
    "X88n1646_001:0186a01": "過於豺虎。聖人知人情之固於殺不可一朝而息。故",
    "X88n1646_001:0186a02": "漸抑以求厥中。猶蝮蛇螫足斬之以全身。癰疽附體",
    "X88n1646_001:0186a03": "決之以救命。亡一以存十亦輕重之所權。舉茲以求。",
    "X88n1646_001:0186a04": "足以悟其歸矣。或難曰。周孔適時而教。佛欲頓去之。",
    "X88n1646_001:0186a05": "將何以懲暴止姦統理群生哉。答曰。周孔即佛。佛即",
    "X88n1646_001:0186a06": "周孔。佛者覺也。覺之為義悟物之謂。應世軌物盖亦",
    "X88n1646_001:0186a07": "隨時。周孔救極弊。佛教明其本。共為首尾其致不殊。",
    "X88n1646_001:0186a08": "即如堯舜世夷二后高讓。湯武時難兩君揮戈。淵默",
    "X88n1646_001:0186a09": "之與赫斯。其跡則胡越。然其所以跡者。何甞有際哉。",
    "X88n1646_001:0186a10": "故逆尋者每見其二。順通者無往不一。或難曰。周孔",
    "X88n1646_001:0186a11": "之教以孝為首。三千之責莫大無後。而沙門之道委",
    "X88n1646_001:0186a12": "離所生。生廢色養終絕血食。背理傷情莫此之甚。而",
    "X88n1646_001:0186a13": "云宏道敦仁廣濟群生。皮之不存毛將焉附。答曰。父",
    "X88n1646_001:0186a14": "子一體惟命同之。父隆則子貴。子貴則父尊。故孝之",
    "X88n1646_001:0186a15": "為貴。貴能立身行道永光厥親。若匍匐懷袖日御三",
    "X88n1646_001:0186a16": "牲。而不能令萬物尊已舉世我賴。以之養親其榮近",
    "X88n1646_001:0186a17": "矣。昔佛為太子。棄國學道。垂條為宇結草為茵。端坐",
    "X88n1646_001:0186a18": "六年道成號佛。於是游步三界之表。恣化無窮之境。",
    "X88n1646_001:0186a19": "大範群邪遷之正路。眾魔小道靡不遵服。於斯時也。",
    "X88n1646_001:0186a20": "天清地潤品物咸亨。蠢蠕之生浸毓靈液。枯槁之類",
    "X88n1646_001:0186a21": "化瘁為榮。還照本國廣敷法音。父王感悟亦升道場。",
    "X88n1646_001:0186a22": "以此榮親何孝如之。而俗人不詳其源流。未涉其場",
    "X88n1646_001:0186a23": "肆。瞽言妄說輙生攻難。以螢燭之見疑三光之盛。芒",
    "X88n1646_001:0186a24": "隙之滴怪淵海之量。可謂狎大人而侮天命者也。既",
    "X88n1646_001:0186b01": "襲父爵為長樂侯。哀帝朝官散騎常侍領著作郎。桓",
    "X88n1646_001:0186b02": "溫將遷都洛陽。人情疑懼。興公上疏力爭。溫大慍。然",
    "X88n1646_001:0186b03": "卒莫能難也。尋轉廷尉。卒年五十八(晉書宏明集)。",
    "X88n1646_001:0186b04": "謝慶緒名敷。會稽山陰人。性澄靜寡欲。隱於太平山",
    "X88n1646_001:0186b05": "十餘年。篤信大法。長齋奉佛。招引同事化納不倦。自",
    "X88n1646_001:0186b06": "注安般守意經。為之敘曰。夫意也者。眾苦之萌基。背",
    "X88n1646_001:0186b07": "正之元本。荒迷放蕩浪逸無涯。彈指之間九百六十",
    "X88n1646_001:0186b08": "轉。一日一夕十三億想念。一身所種滋蔓彌劫。凡在",
    "X88n1646_001:0186b09": "三界倒見之徒。弱喪淵流莫能自反。正覺慈愍開正",
    "X88n1646_001:0186b10": "慧路。漸塞忿欲之微兆。為啟安般之要徑。泯生滅以",
    "X88n1646_001:0186b11": "冥寂。伸道品以養恬。建十慧以入微。縶九神之逸足。",
    "X88n1646_001:0186b12": "防七識之洪流。故曰守意也。若乃制伏麤垢拂剗漏",
    "X88n1646_001:0186b13": "結。閉色聲於視聽。遏塵想以禪寂。乘靜泊之禎祥。納",
    "X88n1646_001:0186b14": "色天之嘉祚。然正志荒於華樂。昔習沒於交逸。福田",
    "X88n1646_001:0186b15": "矜執而日零。毒根迭興而罪襲。是以輪回五趣億劫",
    "X88n1646_001:0186b16": "難拔。嬰罹欲網有劇深牢。由於無慧樂定。不惟道門",
    "X88n1646_001:0186b17": "使其然也。至於乘慧入禪亦有三輩。或畏苦滅色樂",
    "X88n1646_001:0186b18": "宿泥洹。志存自濟不務兼利者為無著乘。或仰希妙",
    "X88n1646_001:0186b19": "相仍有遣無。不建大悲練盡緣縛者則號緣覺。菩薩",
    "X88n1646_001:0186b20": "者深達本有暢因緣無。達本者有有自空。暢無者因",
    "X88n1646_001:0186b21": "緣常寂。自空故不出有以入無。常寂故不盡緣以歸",
    "X88n1646_001:0186b22": "空。苟厝心領要觸有悟理者。則不假外以靜內。不因",
    "X88n1646_001:0186b23": "禪而成慧。故曰阿惟越致。不隨四禪也。若欲塵翳心",
    "X88n1646_001:0186b24": "慧不常立者。乃假以安般息其馳想。猶農夫之淨地",
    "X88n1646_001:0186c01": "明鏡之瑩剗。然則耘耨不以為地。地淨而種滋。瑩剗",
    "X88n1646_001:0186c02": "非以為鏡。鏡淨而照明矣。又甞手寫首楞嚴經置都",
    "X88n1646_001:0186c03": "下白馬寺。寺為鄰火所延。其什物及他經並燼。而此",
    "X88n1646_001:0186c04": "經文字獨完。惟毀紙邊而已。尋以母老還南山若耶",
    "X88n1646_001:0186c05": "中。內史郗愔表薦之。徵博士不起。會月犯少微。占者",
    "X88n1646_001:0186c06": "以隱士當之。人言當應在戴逵。俄而慶緒卒。逵字安",
    "X88n1646_001:0186c07": "道。譙郡人。亦有高行。孝武時累徵不就。善屬文。兼工",
    "X88n1646_001:0186c08": "藝事。欲造無量壽佛。積思三年雕刻方就。迎置山陰",
    "X88n1646_001:0186c09": "靈寶寺。郗超見而作禮。撮香在手。勃然烟上極目雲",
    "X88n1646_001:0186c10": "表。眾皆歎其神異。子顒。能世其業(出三藏記集．晉書．冥祥記．法苑珠林)。",
    "X88n1646_001:0186c11": "知歸子曰。當牟子之世。佛法未盛行。而牟子篤信其",
    "X88n1646_001:0186c12": "道。豈非獨往之士哉。安支竺闕之徒。宏法扶戒導信",
    "X88n1646_001:0186c13": "化疑。亦甚為希有者矣。東晉之初風教漸廣。王導．庾",
    "X88n1646_001:0186c14": "亮．周顗．謝鯤．桓彝之屬。皆甞與梵僧尸利密多羅游。",
    "X88n1646_001:0186c15": "謝安居東山。降心支遁。遁奉詔入禁中講經。會宗遺",
    "X88n1646_001:0186c16": "文。守文者陋之。安聞而歎曰。此九方歅之相馬。略元",
    "X88n1646_001:0186c17": "黃取神駿者也。至如王羲之．坦之．珣珉．許詢．習鑿齒。",
    "X88n1646_001:0186c18": "各與緇流津接。大率名言相永自標遠致而已。咸康",
    "X88n1646_001:0186c19": "中庾氷輔政。奏沙門應盡禮王者。下禮官議。何充等",
    "X88n1646_001:0186c20": "以為不宜壞其本法。執奏至三。氷議遂寢。充篤信佛",
    "X88n1646_001:0186c21": "法。飯僧造寺所費不訾。阮裕甞謂之曰。卿志大宇宙",
    "X88n1646_001:0186c22": "勇邁終古。充問其故。裕曰。我圖數千戶郡未得。卿圖",
    "X88n1646_001:0186c23": "作佛不亦大乎。盖嘲之也。充弟準。高尚寡欲。散帶衡",
    "X88n1646_001:0186c24": "門。日誦佛經。其他士大夫信向雖眾。脩行軌則罕有",
    "X88n1646_001:0187a01": "聞焉。不得而著也。迨至晉宋之交。始有東林之盛。應",
    "X88n1646_001:0187a02": "化神靈繼此騰集矣。予錄牟子以下諸賢行業及其",
    "X88n1646_001:0187a03": "論議。雖未詣淵微而其意已遠。岷江之流始於濫觴。",
    "X88n1646_001:0187a04": "又可少乎哉。",
    "X88n1646_001:0187a05": "汪大紳云。為傳中不可少之文。所記事言雖淺。然",
    "X88n1646_001:0187a06": "亦近實。千經萬典流傳。有外於四十二章之旨乎。",
    "X88n1646_001:0187a07": "千聖萬賢出沒。有外於導人以無為之化乎。佛者",
    "X88n1646_001:0187a08": "覺也。盡之矣。"
}