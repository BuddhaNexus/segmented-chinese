{
    "T02n0100_010:0443a09": "別譯雜阿含經卷第十丹本第十八卷初准",
    "T02n0100_010:0443a11": "失譯人名今附秦錄",
    "T02n0100_010:0443a12": "190（一九〇）如是我聞：一時，佛住王舍城迦蘭陀竹",
    "T02n0100_010:0443a13": "林。爾時，犢子梵志往詣佛所，慰問如來，在一",
    "T02n0100_010:0443a14": "面坐。白佛言：「世尊！我有少疑，將欲請問。汝",
    "T02n0100_010:0443a15": "若多聞，願垂聽察。」佛告犢子：「若有所疑，隨汝",
    "T02n0100_010:0443a16": "所問。」犢子問曰：「身之與我為是一耶？」佛言：「如",
    "T02n0100_010:0443a17": "此之事，我所不答。」又問：「身我異耶？」佛言：「如",
    "T02n0100_010:0443a18": "此之事，我亦不答。」犢子復言：「今我問汝，我身",
    "T02n0100_010:0443a19": "一耶？汝不見答。身我異耶？汝復不答。如斯等",
    "T02n0100_010:0443a20": "問，尚不見答，云何而能記諸弟子死此生彼",
    "T02n0100_010:0443a21": "天人之中？汝若記彼死此生彼，寧可不是身",
    "T02n0100_010:0443a22": "留於此，我往於彼五道之中？若如斯者，身之",
    "T02n0100_010:0443a23": "與我則為別異。」佛告梵志：「我說有取，記彼受",
    "T02n0100_010:0443a24": "生；若無取者，則無受生。復次犢子，譬如彼",
    "T02n0100_010:0443a25": "火，有取則然；若無取者，火則不然。」犢子言：",
    "T02n0100_010:0443a26": "「瞿曇！我亦見火無取而然。」佛告犢子：「汝見何",
    "T02n0100_010:0443a27": "火無取而然？」犢子復言：「譬如見大火，甚為熾",
    "T02n0100_010:0443a28": "盛，猛風絕炎，離火見然。」佛告犢子：「如此絕炎，",
    "T02n0100_010:0443a29": "亦復有取。」犢子言：「離火見然，以何為取？」佛",
    "T02n0100_010:0443b01": "言：「如斯絕炎，因風而然，以風取故，炎得暫",
    "T02n0100_010:0443b02": "停。以風力故，絕炎可見。」犢子言：「瞿曇！火尚",
    "T02n0100_010:0443b03": "可爾，人則不然。所以者何？身死於此，意生於",
    "T02n0100_010:0443b04": "彼，於其中間，誰為其取？」佛言：「當於爾時，以愛",
    "T02n0100_010:0443b05": "為取，愛取因緣，眾生受生。一切世間，皆樂於",
    "T02n0100_010:0443b06": "取，一切皆為取所愛樂，一切悉皆以取為因。",
    "T02n0100_010:0443b07": "眾生見取，則生歡喜，一切眾生皆入于取。如",
    "T02n0100_010:0443b08": "來阿羅呵以無取故，而得成於無上正覺。」犢",
    "T02n0100_010:0443b09": "子言：「我於今者，大有所作，欲還所止。」佛言：",
    "T02n0100_010:0443b10": "「梵志！宜知是時。」爾時，犢子聞佛所說，歡喜奉",
    "T02n0100_010:0443b11": "行。",
    "T02n0100_010:0443b12": "191（一九一）如是我聞：一時，佛在王舍城迦蘭陀竹",
    "T02n0100_010:0443b13": "林。爾時，犢子梵志往詣尊者大目連所。既到",
    "T02n0100_010:0443b14": "彼已，問訊尊者，在一面坐。爾時，犢子梵志問",
    "T02n0100_010:0443b15": "目連曰：「何因緣故，若沙門、婆羅門來問於佛，",
    "T02n0100_010:0443b16": "死此生彼，乃至非生非不生，默然不答。其餘",
    "T02n0100_010:0443b17": "沙門、婆羅門，若見有人來問難者，隨意為說。",
    "T02n0100_010:0443b18": "我昔曾問沙門瞿曇，死此生彼，默不見答。死",
    "T02n0100_010:0443b19": "此不生彼，死此亦生彼，亦不生彼，非生彼非",
    "T02n0100_010:0443b20": "不生彼，悉不見答。如斯之義，其餘沙門、婆羅",
    "T02n0100_010:0443b21": "門，皆悉答之。沙門瞿曇為何事故，默然不答？」",
    "T02n0100_010:0443b22": "目連對曰：「其餘沙門、婆羅門，不知色從因生，",
    "T02n0100_010:0443b23": "不知色滅，不知色味，不知色過，不知色出要。",
    "T02n0100_010:0443b24": "以不能解如是義故著色，我生彼色，我不生",
    "T02n0100_010:0443b25": "彼著色，我亦生彼亦不生彼著色，我非生彼",
    "T02n0100_010:0443b26": "非不生彼。受想行識，亦復如是。如來如實知，",
    "T02n0100_010:0443b27": "色從因生，色從因滅，知色味，知色過，知色出",
    "T02n0100_010:0443b28": "要，如來如實知故，色生彼，心無取著，乃至色",
    "T02n0100_010:0443b29": "非生非不生，亦不取著。受想行識，亦復如是。",
    "T02n0100_010:0443c01": "如斯之義，甚深無量，無有邊際，非算數所知，",
    "T02n0100_010:0443c02": "無有方處，亦無去來，寂滅無相。」爾時，犢子梵",
    "T02n0100_010:0443c03": "志聞尊者目連所說，歡喜奉行。",
    "T02n0100_010:0443c04": "192（一九二）如是我聞：一時，佛在王舍城迦蘭陀竹",
    "T02n0100_010:0443c05": "林。爾時，犢子梵志往詣佛所，問訊佛已，在一",
    "T02n0100_010:0443c06": "面坐。白佛言：「世尊！以何因緣，諸餘沙門，及",
    "T02n0100_010:0443c07": "婆羅門，若有所問，皆稱順答說，我死此生彼，",
    "T02n0100_010:0443c08": "我死此不生彼，我死此亦生彼亦不生彼，我",
    "T02n0100_010:0443c09": "非生彼非非生彼。」犢子復言：「瞿曇！如斯之難，",
    "T02n0100_010:0443c10": "何故不能稱順而答？」佛告之曰：「諸餘沙門、婆",
    "T02n0100_010:0443c11": "羅門，不知色從因生，不知色滅，不知色過，不",
    "T02n0100_010:0443c12": "知色味，不知色出要。以不能知色從因生，乃",
    "T02n0100_010:0443c13": "至不知色出要故，而於色，我死此生彼，死此",
    "T02n0100_010:0443c14": "不生彼，死此亦生彼亦不生彼，非生彼非非",
    "T02n0100_010:0443c15": "生彼，悉皆取著。受想行識，亦復如是。」復告犢",
    "T02n0100_010:0443c16": "子：「如來不爾，知色因，知色滅，知色味，知色",
    "T02n0100_010:0443c17": "過，知色出要。如實知之，如來如實能知色因、",
    "T02n0100_010:0443c18": "色滅、色過、色味、色出要，能知色，我死此生彼，",
    "T02n0100_010:0443c19": "乃至非生非非生彼，悉皆不著。受想行識，亦",
    "T02n0100_010:0443c20": "復如是。」",
    "T02n0100_010:0443c21": "佛告犢子：「是故此義甚深廣大，無量無邊，非",
    "T02n0100_010:0443c22": "算數所及。」復告犢子：「以是因緣，諸餘沙門、婆",
    "T02n0100_010:0443c23": "羅門等，不達義趣，隨問強答。若問如來，我色",
    "T02n0100_010:0443c24": "生彼，不生彼，亦生彼亦不生彼，非生彼非",
    "T02n0100_010:0443c25": "非生彼，以無義理，置而不答。我已生彼，乃至",
    "T02n0100_010:0443c26": "非生非非生，悉皆不答。」犢子言：「希有。瞿曇！",
    "T02n0100_010:0443c27": "汝及弟子，義與義句，及與句味，所說之事，等",
    "T02n0100_010:0443c28": "無差別。」犢子復言：「我於異時，至沙門目犍",
    "T02n0100_010:0443c29": "連所，我於爾時，以此句味問彼目連，彼以此",
    "T02n0100_010:0444a01": "義句味而答於我。瞿曇！汝今所可宣說，與彼",
    "T02n0100_010:0444a02": "無異，是故我今稱為希有。如此教法，昔所未",
    "T02n0100_010:0444a03": "有，亦未曾說，義理相順，善答斯問。」犢子梵",
    "T02n0100_010:0444a04": "志聞佛所說，歡喜而去。",
    "T02n0100_010:0444a05": "193（一九三）爾時，尊者僧提迦旃延在那提城群寔",
    "T02n0100_010:0444a06": "迦所住之處。爾時，犢子梵志以緣事故，往詣",
    "T02n0100_010:0444a07": "彼城。既至彼已，營事已訖，即便往彼尊者僧",
    "T02n0100_010:0444a08": "提迦旃延所，相問訊已，在一面坐。白尊者言：",
    "T02n0100_010:0444a09": "「我有所疑，欲相諮問，汝若閑裕，聽我所問，願",
    "T02n0100_010:0444a10": "為解說。」尊者告言：「犢子！我聽汝問，然後乃知。」",
    "T02n0100_010:0444a11": "犢子問言：「以何因緣故，諸餘沙門、婆羅門，",
    "T02n0100_010:0444a12": "有人來問，死此生彼，死此不生彼，乃至非生",
    "T02n0100_010:0444a13": "彼非非生彼，悉皆能答；沙門瞿曇為以此",
    "T02n0100_010:0444a14": "問，色死此生彼，乃至非生彼非非生彼，無義",
    "T02n0100_010:0444a15": "理故，置不答乎？」尊者告言：「我今問汝，隨汝所",
    "T02n0100_010:0444a16": "解，而答於我。於汝意云何？若因若緣，若行若",
    "T02n0100_010:0444a17": "根本，若行所從生，若色若無色，若有想若無",
    "T02n0100_010:0444a18": "想，以此因，以此緣，以此行，以此根本，以此",
    "T02n0100_010:0444a19": "行所從生，無餘寂滅，無想盡處，若如是等，無",
    "T02n0100_010:0444a20": "有因緣，無行無相，及盡滅法，如來寧可說，死",
    "T02n0100_010:0444a21": "此生彼，乃至說非生彼非非生彼耶？」犢子言：",
    "T02n0100_010:0444a22": "「迦旃延！如是因，如是緣，如是行，如是根本，",
    "T02n0100_010:0444a23": "如是行所從生，是色是無色，是想是無想，此",
    "T02n0100_010:0444a24": "等諸法，皆至無餘盡滅，無想滅盡，是等諸法，",
    "T02n0100_010:0444a25": "無有因緣，如來云何而當說之？」犢子聞已，心",
    "T02n0100_010:0444a26": "懷歡喜，問尊者言：「汝為佛弟子，從來久近？」尊",
    "T02n0100_010:0444a27": "者答言：「我為佛弟子，始過三年。」犢子言：「迦",
    "T02n0100_010:0444a28": "旃延！汝獲大利，能於眾中，身口智慧辯才如",
    "T02n0100_010:0444a29": "是，於少時中，能具斯事，實為希有。」犢子言：",
    "T02n0100_010:0444b01": "「我今緣事，欲還所止。」尊者言：「宜知是時。」犢子",
    "T02n0100_010:0444b02": "梵志聞尊者語，歡喜而去。",
    "T02n0100_010:0444b03": "194（一九四）如是我聞：一時，佛在王舍城迦蘭陀竹",
    "T02n0100_010:0444b04": "林。爾時，犢子梵志往詣佛所，問訊佛已，却坐",
    "T02n0100_010:0444b05": "一面。白佛言：「世尊！我有少疑，今欲諮問，若",
    "T02n0100_010:0444b06": "有閑裕，願為解說。」佛言：「隨意問難。」犢子言：",
    "T02n0100_010:0444b07": "「以何緣故？諸餘沙門、婆羅門等，有人來問，死",
    "T02n0100_010:0444b08": "此生彼，乃至非生彼非非生彼，悉皆能答。沙",
    "T02n0100_010:0444b09": "門瞿曇以斯問，死此生彼，乃至非生彼非非",
    "T02n0100_010:0444b10": "生彼，無義理故，置而不答？」佛告犢子：「吾今問",
    "T02n0100_010:0444b11": "汝，隨汝所解，而答於我。於汝意云何？若因",
    "T02n0100_010:0444b12": "若緣，若行若根本，若行所從生，若色若無色，",
    "T02n0100_010:0444b13": "若有想若無想，以此因，以此緣，以此行，以此",
    "T02n0100_010:0444b14": "根本，以此行所從，無餘寂滅，無想盡處，若",
    "T02n0100_010:0444b15": "如是等，無有因緣，無行無想，及盡滅法，我寧",
    "T02n0100_010:0444b16": "於此無因緣等，盡滅法中，說死此生彼，乃至",
    "T02n0100_010:0444b17": "說非生彼非非生彼耶？」犢子復白佛言：「如是",
    "T02n0100_010:0444b18": "因，如是緣，如是行，如是根本，如是行所從生，",
    "T02n0100_010:0444b19": "是色是無色，是想是無想，斯等諸法，皆至無",
    "T02n0100_010:0444b20": "餘盡滅，無想滅處，如是諸法，無有因緣，吾當",
    "T02n0100_010:0444b21": "云何而能答之？」爾時，犢子聞佛所說，心生歡",
    "T02n0100_010:0444b22": "喜，而作是言：「希有瞿曇！汝今弟子，說義句",
    "T02n0100_010:0444b23": "味，等無差別。」犢子復言：「我於異日，以少緣事，",
    "T02n0100_010:0444b24": "曾至于彼那提城群寔迦所住之處，問沙門",
    "T02n0100_010:0444b25": "僧提迦旃延如斯之事，彼以此義，而答於我，",
    "T02n0100_010:0444b26": "然義句味，及其文字，與今所說，等無有異，",
    "T02n0100_010:0444b27": "都無錯謬，是故我今稱為希有。如此教法，昔",
    "T02n0100_010:0444b28": "所未有，亦未曾說，義理相順，善答斯問。」犢子",
    "T02n0100_010:0444b29": "梵志聞佛所說，歡喜而去。",
    "T02n0100_010:0444c01": "195（一九五）如是我聞：一時，佛在王舍城靈鷲山迦",
    "T02n0100_010:0444c02": "蘭陀竹林。彼時犢子梵志往詣佛所，問訊佛",
    "T02n0100_010:0444c03": "已，在一面坐。白佛言：「瞿曇！一切眾生為有我",
    "T02n0100_010:0444c04": "不？」佛默然不答。又問：「為無我耶？」佛亦不答。",
    "T02n0100_010:0444c05": "爾時，犢子作是念：「我曾數問沙門瞿曇如是",
    "T02n0100_010:0444c06": "之義，默不見答。」爾時，阿難侍如來側，以扇扇",
    "T02n0100_010:0444c07": "佛。彼時阿難聞其語已，即白佛言：「世尊！何故",
    "T02n0100_010:0444c08": "犢子所問默然不答？若不答者，犢子當言：『我",
    "T02n0100_010:0444c09": "問如來都不見答，增邪見耶？』」佛告阿難：「於先",
    "T02n0100_010:0444c10": "昔，彼問一切諸法，若有我者，吾可答彼犢子",
    "T02n0100_010:0444c11": "所問。吾於昔時，寧可不於一切經說無我耶？",
    "T02n0100_010:0444c12": "以無我故，答彼所問，則違道理。所以者何？一",
    "T02n0100_010:0444c13": "切諸法，皆無我故。云何以我，而答於彼？若然",
    "T02n0100_010:0444c14": "者，將更增彼昔來愚惑。復次，阿難！若說有我，",
    "T02n0100_010:0444c15": "即墮常見；若說無我，即墮斷見。如來說法，捨",
    "T02n0100_010:0444c16": "離二邊，會於中道，以此諸法壞故不常，續故",
    "T02n0100_010:0444c17": "不斷，不常不斷，因是有是，因是生故，彼則得",
    "T02n0100_010:0444c18": "生，若因不生，則彼不生，是故因於無明，則有",
    "T02n0100_010:0444c19": "行生，因行故有識，因識故有名色，因名色故",
    "T02n0100_010:0444c20": "有六入，因六入故有觸，因觸故有受，因受故",
    "T02n0100_010:0444c21": "有愛，因愛故有取，因取故有有，因有故有生，",
    "T02n0100_010:0444c22": "因生故有老死，憂悲苦惱，眾苦聚集。因是故",
    "T02n0100_010:0444c23": "有果滅，無明滅則行滅，行滅則識滅，識滅則",
    "T02n0100_010:0444c24": "名色滅，名色滅則六入滅，六入滅則觸滅，觸",
    "T02n0100_010:0444c25": "滅則受滅，受滅則愛滅，愛滅則取滅，取滅則",
    "T02n0100_010:0444c26": "有滅，有滅則生滅，生滅則老死，憂悲苦惱，眾",
    "T02n0100_010:0444c27": "苦聚集滅盡，則大苦聚滅。」佛說是已，諸比丘",
    "T02n0100_010:0444c28": "聞佛所說，歡喜奉行。",
    "T02n0100_010:0444c29": "196（一九六）如是我聞：一時，佛在王舍城迦蘭陀竹",
    "T02n0100_010:0445a01": "林。爾時，犢子梵志往詣佛所，問訊佛已，在一",
    "T02n0100_010:0445a02": "面坐。問佛言：「瞿曇！汝頗作是見，作是論：『世",
    "T02n0100_010:0445a03": "界是常，唯我解了，餘人不知。』作是說不？」佛告",
    "T02n0100_010:0445a04": "犢子：「我不作是見，不作是說：『唯我能知，餘人",
    "T02n0100_010:0445a05": "不解。』」犢子又問：「汝若不作如是說者，一切世",
    "T02n0100_010:0445a06": "界悉無常耶？」佛告犢子：「我亦不作如是說言：",
    "T02n0100_010:0445a07": "『世界無常，唯我能知，餘人不解。』」犢子又問：「汝",
    "T02n0100_010:0445a08": "頗復作如是論言：『世界亦常無常，唯我能知，",
    "T02n0100_010:0445a09": "餘人不解。』作是說耶？」佛告犢子：「我亦不作如",
    "T02n0100_010:0445a10": "是說言：『一切世界，亦常無常，唯我獨了，餘人",
    "T02n0100_010:0445a11": "不知。』」犢子又問：「汝頗復作如是說言：『一切世",
    "T02n0100_010:0445a12": "界非常非無常，非非常非非無常，唯我能解，餘",
    "T02n0100_010:0445a13": "人不了。』作是說耶？」佛告犢子：「我亦不作如是",
    "T02n0100_010:0445a14": "說言：『一切世界，非常非無常，非非常非非無",
    "T02n0100_010:0445a15": "常，唯我能知，餘人不解。』」犢子復問：「世界有邊，",
    "T02n0100_010:0445a16": "世界無邊，亦有邊亦無邊，非有邊非無邊，",
    "T02n0100_010:0445a17": "非非有邊非非無邊。身即是命，命即是身，身",
    "T02n0100_010:0445a18": "異命異。眾生神我，死此生彼，為有為無，亦有",
    "T02n0100_010:0445a19": "亦無，非有非無，非非有非非無。瞿曇！汝今",
    "T02n0100_010:0445a20": "作是說耶？」佛告犢子：「我不作是見，不作是論",
    "T02n0100_010:0445a21": "說言，世界有邊無邊，乃至非非有非非無。」犢",
    "T02n0100_010:0445a22": "子復言：「瞿曇！汝今於斯法中，見何過患，不取",
    "T02n0100_010:0445a23": "一見？」佛告犢子：「我亦不言世界是常，唯此事",
    "T02n0100_010:0445a24": "實，餘皆愚闇。彼見結障，彼見所行及所觀處，",
    "T02n0100_010:0445a25": "彼見塵埃垢穢不淨，見結與苦俱能為害，能",
    "T02n0100_010:0445a26": "與憂惱，能令行人受欝𭵱熱，生諸憂患。若",
    "T02n0100_010:0445a27": "與見結相應，即是孾愚，亦名無聞，亦名凡",
    "T02n0100_010:0445a28": "夫，能令生死迴流增長。」復告犢子：「世間常無",
    "T02n0100_010:0445a29": "常，亦常無常，非常非無常。世界有邊，及以無",
    "T02n0100_010:0445b01": "邊，亦有邊亦無邊，非有邊非無邊。眾生神",
    "T02n0100_010:0445b02": "我，死此生彼，若有若無，亦有亦無，非有非無，",
    "T02n0100_010:0445b03": "非非有非非無。若有人計斯見者，名為孾",
    "T02n0100_010:0445b04": "愚，亦名無聞，亦名凡夫，增長生死煩惱垢污，",
    "T02n0100_010:0445b05": "能令行人受欝𭵱熱，生諸憂患，無有安樂。",
    "T02n0100_010:0445b06": "以是義故，我於此見，無所執著。」犢子又問：「汝",
    "T02n0100_010:0445b07": "若不計如是見者，汝今所計，為是何見？」佛告",
    "T02n0100_010:0445b08": "犢子：「如來世尊，於久遠來諸有見者，悉皆除",
    "T02n0100_010:0445b09": "捨，都無諸見，雖有所見，心無取著。所謂見苦",
    "T02n0100_010:0445b10": "聖諦，見苦集諦，見苦滅諦，見至苦滅道諦，我",
    "T02n0100_010:0445b11": "悉明了，知見是已，視一切法皆是貪愛諸煩",
    "T02n0100_010:0445b12": "惱結，是我我所，名見取著，亦名憍慢。如斯之",
    "T02n0100_010:0445b13": "法，是可患厭，是故皆應當斷除之。既斷除",
    "T02n0100_010:0445b14": "已，獲得涅槃，寂滅清淨，如是正解脫。諸比",
    "T02n0100_010:0445b15": "丘等，若更受身於三有者，無有是處。」犢子言：",
    "T02n0100_010:0445b16": "「瞿曇！汝於今者，見何因緣，說無生處？」佛告",
    "T02n0100_010:0445b17": "犢子：「我還問汝，隨汝意答。譬如有人，於汝目",
    "T02n0100_010:0445b18": "前然大火聚，汝知是火然，不知此火聚，在汝",
    "T02n0100_010:0445b19": "前滅，汝知滅不？若復有人，來問汝言：『此火滅",
    "T02n0100_010:0445b20": "已，為至東方，南西北方，乃至下方，亦復如",
    "T02n0100_010:0445b21": "是。斯諸方中，為至何處？』若如是者，當云何",
    "T02n0100_010:0445b22": "答？」犢子言：「瞿曇！若人問我，當如實答，若有草",
    "T02n0100_010:0445b23": "木及牛馬糞，此火與薪相得，便然不滅。草木",
    "T02n0100_010:0445b24": "牛糞，若都盡者，此火則滅，不至方所。」",
    "T02n0100_010:0445b25": "佛告犢子：「如是！如是。若言色是如來，受想行",
    "T02n0100_010:0445b26": "識是如來者，無有是處。何以故？如來已斷如",
    "T02n0100_010:0445b27": "斯色故，受想行識，亦復如是，皆悉已斷。譬如",
    "T02n0100_010:0445b28": "有人斷多羅樹，斷已不生，如來亦爾，斷五陰",
    "T02n0100_010:0445b29": "已，不復受生。寂滅無想，是無生法。」犢子言：",
    "T02n0100_010:0445c01": "「瞿曇！我於今者，樂說譬喻，唯願聽說。」佛告之",
    "T02n0100_010:0445c02": "曰：「隨汝意說。」犢子即言：「譬如去於城邑聚落",
    "T02n0100_010:0445c03": "不遠，平博之處有娑羅林，是娑羅林已百千",
    "T02n0100_010:0445c04": "年，枝葉悉墮，唯貞實在。汝今瞿曇，亦復如",
    "T02n0100_010:0445c05": "是，已斷一切煩惱結縛，四倒邪惑，皆悉滅盡，",
    "T02n0100_010:0445c06": "唯有堅固真法身在。瞿曇！當知我今緣務，將",
    "T02n0100_010:0445c07": "欲還歸。」佛言：「宜知是時。」犢子梵志聞佛所說，",
    "T02n0100_010:0445c08": "歡喜而去。",
    "T02n0100_010:0445c09": "197（一九七）如是我聞：一時，佛在王舍城迦蘭陀竹",
    "T02n0100_010:0445c10": "林。爾時，犢子梵志來詣佛所，問言：「瞿曇！若有",
    "T02n0100_010:0445c11": "愚癡，起如是見，作斯論言：『世間是常，唯此事",
    "T02n0100_010:0445c12": "實，餘則無實。乃至我不生彼，非非生彼。』」佛告",
    "T02n0100_010:0445c13": "犢子：「不知色者作是見，作是論說言，世間色",
    "T02n0100_010:0445c14": "悉皆是常，自執此見，以為真實，謂諸餘者，以",
    "T02n0100_010:0445c15": "為虛妄。常無常，亦常亦無常，非常非非常。世",
    "T02n0100_010:0445c16": "間有邊無邊，非有邊非無邊，非非有邊非非",
    "T02n0100_010:0445c17": "無邊。身一神一，身異神異。我死此生彼，死此",
    "T02n0100_010:0445c18": "不生彼，我死此亦生彼亦不生彼，我死此非",
    "T02n0100_010:0445c19": "生彼非非生彼，受想行識，亦復如是。」犢子",
    "T02n0100_010:0445c20": "言：「瞿曇！若有智者，不取是見，不取是論，亦復",
    "T02n0100_010:0445c21": "不應起如此見，作如斯論言：『世界是常，此見",
    "T02n0100_010:0445c22": "為是，餘見為非。』」佛告犢子：「若能知色，解其性",
    "T02n0100_010:0445c23": "相，如斯等人，不起是見，不作是論言，世界",
    "T02n0100_010:0445c24": "常無常，亦常亦無常，非常非非常見，亦復如",
    "T02n0100_010:0445c25": "是。世界有邊無邊，亦有邊亦無邊，非有邊非",
    "T02n0100_010:0445c26": "非有邊，亦復如是。身一命一，身異命異。我死",
    "T02n0100_010:0445c27": "此生彼，死此不生彼，亦生彼亦不生彼，非生",
    "T02n0100_010:0445c28": "彼非非生彼，亦復如是。受想行識，亦如上說。",
    "T02n0100_010:0445c29": "若了知識，解其性相，如斯等人，不起是見，不",
    "T02n0100_010:0446a01": "作是論言，識是常，此見為是，餘見為非。識為",
    "T02n0100_010:0446a02": "無常，亦常亦無常，非常非非常見，亦復如",
    "T02n0100_010:0446a03": "是。識有邊無邊，亦有邊亦無邊，非有邊非非",
    "T02n0100_010:0446a04": "有邊，亦復如是。身一命一，身異命異。我死此",
    "T02n0100_010:0446a05": "生彼，死此不生彼，亦生彼亦不生彼，非生彼",
    "T02n0100_010:0446a06": "非不生彼，亦復如是。不知者，如知者說；見者",
    "T02n0100_010:0446a07": "不見者，如知者說；解不解，亦如上說；通徹不",
    "T02n0100_010:0446a08": "通徹，亦如上說；有相無相，亦如上說；其義深",
    "T02n0100_010:0446a09": "淺，亦如上說；寤寤不寤寤，亦如上說。」犢子",
    "T02n0100_010:0446a10": "梵志聞佛所說，歡喜而去。",
    "T02n0100_010:0446a11": "198（一九八）如是我聞：一時，佛在王舍城。爾時，犢",
    "T02n0100_010:0446a12": "子梵志往詣佛所，問訊佛已，在一面坐。白佛",
    "T02n0100_010:0446a13": "言：「瞿曇！我有少疑，若蒙聽察，乃敢發問。」佛",
    "T02n0100_010:0446a14": "默然不答。第二第三，亦如是問。第二第三，佛",
    "T02n0100_010:0446a15": "亦默然。犢子言：「瞿曇！我於長夜，與汝親厚，",
    "T02n0100_010:0446a16": "我有少問，唯願答我。」佛作是念：「犢子梵志長",
    "T02n0100_010:0446a17": "夜已來，稟性質直，無有諂偽，諸有所問，皆求",
    "T02n0100_010:0446a18": "解故，不為惱亂，吾當聽之，若阿毘曇、毘尼，隨",
    "T02n0100_010:0446a19": "其所問。」佛告犢子：「恣汝所問，諸有所疑，無得",
    "T02n0100_010:0446a20": "疑難。」犢子白佛言：「瞿曇！一切世間有不善不？」",
    "T02n0100_010:0446a21": "佛答言：「有。」又問：「頗有善不？」佛答言：「有。」犢子",
    "T02n0100_010:0446a22": "言：「瞿曇！願為我說善不善法，令我解了。」佛告",
    "T02n0100_010:0446a23": "犢子：「吾能多種說善不善，今當為汝略說其",
    "T02n0100_010:0446a24": "要。」佛復告犢子：「欲為不善，離欲為善；瞋恚",
    "T02n0100_010:0446a25": "愚癡，是名不善，離瞋恚癡，是名為善；殺生不",
    "T02n0100_010:0446a26": "善，離殺為善；偷盜、邪婬、妄語、惡口、兩舌、貪恚、",
    "T02n0100_010:0446a27": "邪見，是名不善，離如是等，正見為善。吾為汝",
    "T02n0100_010:0446a28": "說三種不善，三種善。十種不善，十種善。」復告",
    "T02n0100_010:0446a29": "犢子：「若我弟子，解此三種善不善，及十種善",
    "T02n0100_010:0446b01": "不善，如實能知，便能盡欲，瞋恚、愚癡亦能永",
    "T02n0100_010:0446b02": "盡，貪欲諸惡都滅無餘。能盡貪欲、愚癡故，諸",
    "T02n0100_010:0446b03": "欲漏都盡。以盡漏故，成就無漏，心得解脫，慧",
    "T02n0100_010:0446b04": "得解脫，於見法中，自身解了，證知得法，自",
    "T02n0100_010:0446b05": "知生盡，梵行已立，所作已辦，更不受有。」犢子",
    "T02n0100_010:0446b06": "白佛：「頗有一比丘，於佛教法，成就無漏，心得",
    "T02n0100_010:0446b07": "解脫，慧得解脫，於見法中，自身解了，證知",
    "T02n0100_010:0446b08": "得法，自知生盡，梵行已立，所作已辦，更不受",
    "T02n0100_010:0446b09": "有，為有是不？」佛告犢子：「得是法者，不但一二，",
    "T02n0100_010:0446b10": "及以三四，乃至五百，多有比丘，心得解脫，慧",
    "T02n0100_010:0446b11": "得解脫，於現法中，自身取證。」犢子復問：「佛教",
    "T02n0100_010:0446b12": "法中，頗有一比丘尼，心得解脫，慧得解脫不？」",
    "T02n0100_010:0446b13": "佛告犢子：「我教法中，比丘尼等，得斯法者，",
    "T02n0100_010:0446b14": "非一二三，乃至五百，其數眾多。」犢子又問：「除",
    "T02n0100_010:0446b15": "彼比丘及比丘尼，頗有一優婆塞，度疑彼岸",
    "T02n0100_010:0446b16": "以不？」佛告犢子：「我佛法中，諸優婆塞度疑彼",
    "T02n0100_010:0446b17": "岸，非一二三，乃至五百，其數眾多，斷五下分",
    "T02n0100_010:0446b18": "結，成阿那含，不還欲界。」犢子又問：「除比丘、比",
    "T02n0100_010:0446b19": "丘尼，修梵行者除優婆塞，頗有一優婆夷，除",
    "T02n0100_010:0446b20": "於疑悔，度疑彼岸不？」佛告犢子：「我佛法中，得",
    "T02n0100_010:0446b21": "斯法者，非一二三，乃至五百，其數眾多，斷五",
    "T02n0100_010:0446b22": "下分結，成阿那含，不還欲界。」犢子梵志復白",
    "T02n0100_010:0446b23": "佛言：「置比丘、比丘尼，并優婆塞、優婆夷修梵",
    "T02n0100_010:0446b24": "行者，是佛法中，頗有優婆塞，獨在居家，受五",
    "T02n0100_010:0446b25": "欲樂，度疑彼岸不？」佛告犢子：「是佛法中，非一",
    "T02n0100_010:0446b26": "二三，乃至五百，其數眾多，如斯等人，乃與男",
    "T02n0100_010:0446b27": "女群居，逼迮共住，香華瓔珞，著細繒衣，用",
    "T02n0100_010:0446b28": "好旃檀眾妙雜香，以塗其身，受畜金銀種種",
    "T02n0100_010:0446b29": "珍寶，奴婢僮僕其數眾多，處斯憒閙逼隘之",
    "T02n0100_010:0446c01": "中，能斷三結，得須陀洹，決定必至於三菩提，",
    "T02n0100_010:0446c02": "盡諸苦際。極鈍根者，任運七生，不至三惡，",
    "T02n0100_010:0446c03": "人天流轉，自然得盡諸苦邊際。」犢子又問：「且",
    "T02n0100_010:0446c04": "置比丘、比丘尼、優婆塞、優婆夷修梵行者，又",
    "T02n0100_010:0446c05": "置優婆塞在欲得須陀洹，頗有女人，在佛教",
    "T02n0100_010:0446c06": "法，作優婆夷，在於欲中度疑彼岸者不？」佛告",
    "T02n0100_010:0446c07": "犢子：「我佛法中，諸優婆夷，在欲度疑，非一二",
    "T02n0100_010:0446c08": "三，乃至五百，其數眾多。諸優婆夷，雖處居家，",
    "T02n0100_010:0446c09": "如優婆塞，斷於三結，得須陀洹。」犢子言：「瞿",
    "T02n0100_010:0446c10": "曇！汝於菩提，已得正覺，設當修梵行比丘、比",
    "T02n0100_010:0446c11": "丘尼、優婆塞、優婆夷、處欲優婆塞、處欲優婆",
    "T02n0100_010:0446c12": "夷，若如是等，不具道行，便為支不滿足。」犢子",
    "T02n0100_010:0446c13": "言：「瞿曇！汝今既得成等正覺，得果比丘、比丘",
    "T02n0100_010:0446c14": "尼、修梵行優婆塞、優婆夷、處欲優婆塞、處欲",
    "T02n0100_010:0446c15": "優婆夷，悉獲果證，於佛教法，是名具足。」犢",
    "T02n0100_010:0446c16": "子復言：「瞿曇！我今樂說譬喻，願聽我說。」佛告",
    "T02n0100_010:0446c17": "之曰：「隨汝意說。」「譬如天降大雨，隨下水流，注",
    "T02n0100_010:0446c18": "于大海。汝之教法，亦復如是，男女長幼，及以",
    "T02n0100_010:0446c19": "衰老，蒙佛法雨，於長夜中，盡趣涅槃。善哉！瞿",
    "T02n0100_010:0446c20": "曇！善哉！妙法，善哉！能入佛教法者。」犢子言：「我",
    "T02n0100_010:0446c21": "今相問，設得出家修梵行者，為久近成？」佛告",
    "T02n0100_010:0446c22": "犢子：「若有外道異學，於佛法中，求出家者，先",
    "T02n0100_010:0446c23": "剃其鬚髮，滿足四月，於眾僧中，心意調濡，然",
    "T02n0100_010:0446c24": "後受戒，不必盡爾，亦隨人心。」犢子梵志聞佛",
    "T02n0100_010:0446c25": "語已，心生喜樂：「若蒙出家，得受戒者，假設",
    "T02n0100_010:0446c26": "四年，我尚為之，況四月也？」佛告犢子：「吾先為",
    "T02n0100_010:0446c27": "汝說二種人，不必一切悉皆如是。」犢子言：「瞿",
    "T02n0100_010:0446c28": "曇！先者實作是說。」佛告比丘：「汝等今者，與彼",
    "T02n0100_010:0446c29": "犢子，剃髮受戒。」爾時，比丘受佛勅已，即剃其",
    "T02n0100_010:0447a01": "髮，并與受戒。如比丘法，尊者犢子精勤修",
    "T02n0100_010:0447a02": "道，於半月中，具於學地，知法到法，見法覺",
    "T02n0100_010:0447a03": "法。既得學果，知已解已，得證法已。尊者犢",
    "T02n0100_010:0447a04": "子作是念：「我今應詣佛所。」作是念已，即往佛",
    "T02n0100_010:0447a05": "所，頂禮佛足，在一面立。白佛言：「世尊！我於",
    "T02n0100_010:0447a06": "學地，都證知已，唯願世尊，重為我說，令我聞",
    "T02n0100_010:0447a07": "法，心得解脫。」佛告犢子：「汝若速求心得解",
    "T02n0100_010:0447a08": "脫，應修二法，當學二法，增廣二法。言二法",
    "T02n0100_010:0447a09": "者，所謂智定，若能如是修習增廣，是則名為",
    "T02n0100_010:0447a10": "知種種界，通達諸界，知無數界。」佛告犢子比",
    "T02n0100_010:0447a11": "丘：「若欲離欲惡不善者，有覺有觀，入於初禪。",
    "T02n0100_010:0447a12": "如是比丘，應修二法，定及智慧，乃至四禪，慈",
    "T02n0100_010:0447a13": "悲喜捨，空處、識處、不用處、非想非非想處，亦",
    "T02n0100_010:0447a14": "復如是。犢子！欲得須陀洹、斯陀含、阿那含者，",
    "T02n0100_010:0447a15": "悉皆應學如是二法。欲學身通，欲知他心智，",
    "T02n0100_010:0447a16": "欲知宿命，欲得天眼耳，欲得漏盡智，應修二",
    "T02n0100_010:0447a17": "法，增廣二法，知種種界，通達諸界，知無數",
    "T02n0100_010:0447a18": "界。」尊者犢子聞佛所說，歡喜頂禮而去。大悲",
    "T02n0100_010:0447a19": "如來種種因緣教導，犢子受佛教已，於閑靜",
    "T02n0100_010:0447a20": "處，獨坐精懃，心不放逸，常處禪定。所以族姓",
    "T02n0100_010:0447a21": "子，剃除鬚髮，正欲為修無上梵行故，於現",
    "T02n0100_010:0447a22": "法中，自身取證，我生已盡，梵行已立，所作已",
    "T02n0100_010:0447a23": "辦，更不受有。時眾多比丘往至佛所，爾時，尊",
    "T02n0100_010:0447a24": "者犢子見諸比丘，即問之言：「汝等欲何所至？」",
    "T02n0100_010:0447a25": "比丘答言：「我等將詣佛所，親近供養。」犢子比",
    "T02n0100_010:0447a26": "丘語諸比丘言：「汝等今者往至佛所，因以我",
    "T02n0100_010:0447a27": "語問訊世尊，起居輕利，少病少惱？并可為我",
    "T02n0100_010:0447a28": "白世尊言：『犢子比丘已報佛恩，為法供養，順",
    "T02n0100_010:0447a29": "佛所行。』」時眾多比丘往至佛所，禮佛足已，在",
    "T02n0100_010:0447b01": "一面坐。白佛言：「世尊！尊者犢子比丘，稽首世",
    "T02n0100_010:0447b02": "尊足下，問訊世尊，起居輕利，少病少惱？犢子",
    "T02n0100_010:0447b03": "比丘又作是言：『為我白佛，我已修行，隨順佛",
    "T02n0100_010:0447b04": "說，世尊所行，我已具得。』」佛告比丘：「先汝有",
    "T02n0100_010:0447b05": "天來至我所言：『犢子比丘已得羅漢。』我已先",
    "T02n0100_010:0447b06": "知，天在後導，汝等今者復在天後。」爾時，世",
    "T02n0100_010:0447b07": "尊記彼犢子已成羅漢。佛說是已，諸比丘聞",
    "T02n0100_010:0447b08": "佛所說，歡喜奉行。",
    "T02n0100_010:0447b09": "身命及目連　　希有迦旃延",
    "T02n0100_010:0447b10": "未曾有、有我　　見及於愚癡",
    "T02n0100_010:0447b11": "犢子所出家",
    "T02n0100_010:0447b12": "別譯雜阿含經卷第十"
}