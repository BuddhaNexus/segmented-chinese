{
    "T45n1869_002:0528b12": "華嚴五十要問答後卷",
    "T45n1869_002:0528b14": "大唐終南太一山至相寺沙門智儼集",
    "T45n1869_002:0528b15": "37 三世不同義三十七三世不同義。離世間品初釋",
    "T45n1869_002:0528b16": "問。諸教世時云何。答。依小乘教三世有法。依",
    "T45n1869_002:0528b17": "三乘教三世之中現在有。過未無。依一乘教",
    "T45n1869_002:0528b18": "九世義。過未現在及現在現在三時有。過去",
    "T45n1869_002:0528b19": "未來及現在各有。過未六世是無。九世各有",
    "T45n1869_002:0528b20": "相入相即。故得成一總句。總別合成十世也。",
    "T45n1869_002:0528b21": "此世等以不相應法為體也。",
    "T45n1869_002:0528b22": "38 障義三十八障義。普賢品初釋",
    "T45n1869_002:0528b23": "問。諸教辨障義云何。答。若依小乘諸使纏垢",
    "T45n1869_002:0528b24": "等是障名數。此障名通三乘始教。兼則通餘",
    "T45n1869_002:0528b25": "教。何以故。謂惑名同義有深淺。故惑智二障",
    "T45n1869_002:0528b26": "及煩惱所知障八忘想二十二無明等正在三",
    "T45n1869_002:0528b27": "乘始教。兼則通三乘終教。五住地惑皮肉心",
    "T45n1869_002:0528b28": "三障闡提四障凡夫性無明十一障等此在直",
    "T45n1869_002:0528b29": "進三乘位。兼在終教等。已上諸惑一惑一切",
    "T45n1869_002:0528c01": "障。一斷一切斷。此屬一乘教。如下說之。",
    "T45n1869_002:0528c02": "39 一乘別障義三十九一乘別障義。亦普賢品初釋",
    "T45n1869_002:0528c03": "問。普賢品內據普賢法極深廣大。因何文中",
    "T45n1869_002:0528c04": "初明一瞋成百障等。答。依小乘教一惑一障",
    "T45n1869_002:0528c05": "一世。一忍一智一斷得一滅。依三乘教初教",
    "T45n1869_002:0528c06": "名同前。義中深淺異。若據三乘終教一惑一",
    "T45n1869_002:0528c07": "障三世。一忍一智非初非中後。斷得三世滅",
    "T45n1869_002:0528c08": "也。據一乘教一惑多障多世。一數多數忍多",
    "T45n1869_002:0528c09": "數一數忍。一數多數智多數一數智。一斷非",
    "T45n1869_002:0528c10": "初非中後。得九世滅及非世滅。今普賢品初",
    "T45n1869_002:0528c11": "明瞋障等者據首為言。欲類顯普賢廣大解",
    "T45n1869_002:0528c12": "行法也。",
    "T45n1869_002:0528c13": "40 陀羅尼門四十陀羅尼門。知識中第十一處釋",
    "T45n1869_002:0528c14": "問。華嚴經中以陀羅尼門顯一切法門。其相",
    "T45n1869_002:0528c15": "云何。答。論自引悉曇章。阿烏羅反等十二聲。迦",
    "T45n1869_002:0528c16": "鳩我反等三十六半字。以音加半字展轉相乘成",
    "T45n1869_002:0528c17": "一切滿字。其字相仍不離本字音多中一。由",
    "T45n1869_002:0528c18": "多中有一初半字及初聲故一中多。一中有",
    "T45n1869_002:0528c19": "多字音能故一即多。半字及音成多字用故",
    "T45n1869_002:0528c20": "多即一。由滿字相等即壞成半字及初音故。",
    "T45n1869_002:0528c21": "以此字法陀羅尼天人共解故。舉此為立陀",
    "T45n1869_002:0528c22": "羅尼法。宜可準用之。此法極用在一乘。分用",
    "T45n1869_002:0528c23": "在三乘。餘乘非究竟。",
    "T45n1869_002:0528c24": "41 乘門數名不同義四十一乘門數名不同義。亦四十辯才",
    "T45n1869_002:0528c25": "後釋",
    "T45n1869_002:0528c26": "又約諸經論乘有四種。一者二乘。謂大小二",
    "T45n1869_002:0528c27": "乘。於方便中從教趣果分二故。二者三乘。",
    "T45n1869_002:0528c28": "謂大乘中乘小乘。於方便中從理成行分三",
    "T45n1869_002:0528c29": "故。三者依攝論一乘三乘小乘。謂於教門中",
    "T45n1869_002:0529a01": "成機欲性顯法本末差別不同故。四者依法",
    "T45n1869_002:0529a02": "華經三乘一乘。約界分體相方便究竟不同",
    "T45n1869_002:0529a03": "故。又約數說。謂二及三各通三二義意故說。",
    "T45n1869_002:0529a04": "所言二通三者。謂大乘小乘聲聞緣覺一乘",
    "T45n1869_002:0529a05": "三乘。所言三通二者。有二義意。謂大乘中乘",
    "T45n1869_002:0529a06": "小乘一乘三乘小乘其意各別。準思可解耳。",
    "T45n1869_002:0529a07": "又依下經文或一二三或四。謂一乘三乘。或",
    "T45n1869_002:0529a08": "五。謂三乘人天。或無量。謂一切法門也。此",
    "T45n1869_002:0529a09": "依始終說。",
    "T45n1869_002:0529a10": "42 四尋思義四十二四尋思義。三地初四禪釋也",
    "T45n1869_002:0529a11": "問。諸教四尋思觀法云何。答。經論所明尋思",
    "T45n1869_002:0529a12": "觀者略有三種。一四尋思。二六尋思。三三尋",
    "T45n1869_002:0529a13": "思。亦名求知。大門有五。一列名字并教興意。",
    "T45n1869_002:0529a14": "二釋其義并顯主客分齊不同。三對三性明",
    "T45n1869_002:0529a15": "其假實。四明深淺及對如實顯觀分齊。五辨",
    "T45n1869_002:0529a16": "位地及問答除疑。初列名字并教興意者。謂",
    "T45n1869_002:0529a17": "初四尋思。一名謂能詮教法。二義謂所詮之",
    "T45n1869_002:0529a18": "義。三自性謂名義之體能。四差別謂名義相",
    "T45n1869_002:0529a19": "形。及對諸法相別不同故名差別。六尋思者",
    "T45n1869_002:0529a20": "分其名義各有自性及差別。故有六也。三尋",
    "T45n1869_002:0529a21": "思者。合其名義自性及差別則為三也。教興",
    "T45n1869_002:0529a22": "意者。問。何故立四尋思。答。為中根人有其二",
    "T45n1869_002:0529a23": "見。一和合見。二差別見。和合見者。謂義與名",
    "T45n1869_002:0529a24": "和合成一。差別見者。謂義與名各有自性。有",
    "T45n1869_002:0529a25": "能相應而體不同也。聖者立教對治彼病興",
    "T45n1869_002:0529a26": "四尋思開初名義。對治前差別見合彼自性",
    "T45n1869_002:0529a27": "及差別義對治相應成一之見。問。凡言對治",
    "T45n1869_002:0529a28": "障治須別。外人立一能治之法則界分別成",
    "T45n1869_002:0529a29": "其多法。顯一是假。及彰無等因。何今說開名",
    "T45n1869_002:0529b01": "義二以治差別。有何道理。答。若對外道及三",
    "T45n1869_002:0529b02": "乘見不依論道則如來嘖。今此尋思是菩薩",
    "T45n1869_002:0529b03": "自觀通對一切外道二乘及菩薩。或順論道",
    "T45n1869_002:0529b04": "故興此治。所以知者如界分別分破。合假及",
    "T45n1869_002:0529b05": "自性見則違論道。何以故。合假自性是緣聚",
    "T45n1869_002:0529b06": "法。及是成法界分別等。乃是壞法。成壞不同",
    "T45n1869_002:0529b07": "賴緣各別故不相治。是以文中興其觀門分",
    "T45n1869_002:0529b08": "齊少別。如下具說。宜可思之。六尋思者。為治",
    "T45n1869_002:0529b09": "差別見即為利根人。三尋思者。對治和合及",
    "T45n1869_002:0529b10": "一見等為軟根人。何故。差別見者是見行故。",
    "T45n1869_002:0529b11": "和合一見者是愛行故也。二釋其義并顯主",
    "T45n1869_002:0529b12": "客分齊不同者。如攝論云。何者名尋思。謂名",
    "T45n1869_002:0529b13": "義自性差別。菩薩於名唯見名。於義唯見義。",
    "T45n1869_002:0529b14": "於名義自性言說唯見名義自性言說。於名",
    "T45n1869_002:0529b15": "義差別言說唯見名義差別言說。於此四處",
    "T45n1869_002:0529b16": "度疑決了說名尋思門。所以自性及差別。安",
    "T45n1869_002:0529b17": "言說者為後二法。觀相深故。若據實觀四種",
    "T45n1869_002:0529b18": "法中皆是言說。問。約何觀相得知後二是深",
    "T45n1869_002:0529b19": "非淺。答。名義二法一往直計見不深重。自性",
    "T45n1869_002:0529b20": "及差別約其所以驗證成執。故是尤重。翻治",
    "T45n1869_002:0529b21": "觀成加功作業方觀現前故是深也。文云。於",
    "T45n1869_002:0529b22": "名唯見名等者。菩薩於實名皆見假名及無",
    "T45n1869_002:0529b23": "名不見實名也。義等亦然。主客分齊差別者。",
    "T45n1869_002:0529b24": "以空為主。以實為客。以假為主。以實為客。何",
    "T45n1869_002:0529b25": "以故。由攝論云以無所有為自性。又觀名義",
    "T45n1869_002:0529b26": "唯假立尋思故得知也。有以因為主以果為",
    "T45n1869_002:0529b27": "客。所以然者以客依主立浮寄無根。主與客",
    "T45n1869_002:0529b28": "為依得成其事。所以得知。互為因果。成主客",
    "T45n1869_002:0529b29": "義故。攝論云名義互為客菩薩應尋思故得",
    "T45n1869_002:0529c01": "知也。問。義若如此何故攝論云名無所有於",
    "T45n1869_002:0529c02": "義是客。義無所有於名是客。若據此文則無",
    "T45n1869_002:0529c03": "所有是其客義。何故乃言空無所有是其主",
    "T45n1869_002:0529c04": "義。答。此語乍隱宜須思之。言無所有者即實",
    "T45n1869_002:0529c05": "有也。分別性有與無義同一種。無理不得有。",
    "T45n1869_002:0529c06": "別此相難彰。只欲噵實則涉未觀。只欲噵空",
    "T45n1869_002:0529c07": "不知分齊。故今舉名說無所有。則知是實。次",
    "T45n1869_002:0529c08": "後偏舉無所有。是名義本性。故知前文名無",
    "T45n1869_002:0529c09": "所有及義無所有即說實也。此約觀智慧境",
    "T45n1869_002:0529c10": "為言。宜可思之。三對三性明其分齊。故論偈",
    "T45n1869_002:0529c11": "云。名義互為客菩薩應尋思。應觀二唯量及",
    "T45n1869_002:0529c12": "彼二假說從此生實智離塵分別三。若見其",
    "T45n1869_002:0529c13": "非有得入三無性。前一行半偈明無相觀。次",
    "T45n1869_002:0529c14": "有一句。若見其非有明無生觀。三得入三無",
    "T45n1869_002:0529c15": "性此之一句明無性觀。廣如論辨。觀相云何。",
    "T45n1869_002:0529c16": "依依他性以遣分別性。依彼真如遣依他性。",
    "T45n1869_002:0529c17": "云何能遣。由名義無所有能分別亦不得是",
    "T45n1869_002:0529c18": "有。何以故。若所分別名義是有能分別緣此",
    "T45n1869_002:0529c19": "名義可說是有。由名義無所有分別因緣既",
    "T45n1869_002:0529c20": "定是無能分別體亦無所有。此中分別既無",
    "T45n1869_002:0529c21": "言說。亦不可得則入依他無生性。菩薩見此",
    "T45n1869_002:0529c22": "有無無所有則入三無性非安立諦。此三性",
    "T45n1869_002:0529c23": "中分別性是實亦則空。依他性是假非實非",
    "T45n1869_002:0529c24": "空。真實一性是實非空。四尋思觀若入分別",
    "T45n1869_002:0529c25": "性所分別塵是空是實。故釋論云。若菩薩見",
    "T45n1869_002:0529c26": "名義更互為客入異名義分別性。何以故。由",
    "T45n1869_002:0529c27": "無相觀未全成故。但異未觀時。故云異也。此",
    "T45n1869_002:0529c28": "雖知無未壞實見。故尋思觀亦在實中。若見",
    "T45n1869_002:0529c29": "名義自性假說唯分別為體則成分別無相觀",
    "T45n1869_002:0530a01": "方得究竟。爾時尋思所知竝即是空。尋思",
    "T45n1869_002:0530a02": "等觀若在依他性則非實非空。亦可是假故。",
    "T45n1869_002:0530a03": "攝論中約彼八喻明其似故。四尋思觀不入",
    "T45n1869_002:0530a04": "無性。何以故。由是觀家初方便故。若得四如",
    "T45n1869_002:0530a05": "實智方入無性。故得知也。四明深淺及對如",
    "T45n1869_002:0530a06": "實顯觀分齊者。論文云。釋自性義已以甚深",
    "T45n1869_002:0530a07": "義為境界。以此義求得知名義二門是淺非",
    "T45n1869_002:0530a08": "深自性及差別是深非淺。所言如實觀分別",
    "T45n1869_002:0530a09": "者。釋論解云。何名尋思所引如實智。若菩薩",
    "T45n1869_002:0530a10": "於名已尋思唯有名。後如實知唯有名此則",
    "T45n1869_002:0530a11": "定知名無所有。問。若名定無體者何故立諸",
    "T45n1869_002:0530a12": "法名。答。欲令眾生漸入正理。想見言說依名",
    "T45n1869_002:0530a13": "想義及現證發語教他假立客名。無有實法。",
    "T45n1869_002:0530a14": "故論釋云。若世間不安立色等名於色等類",
    "T45n1869_002:0530a15": "中無有一人能想此類是色。若不能想則不",
    "T45n1869_002:0530a16": "增益。若不增益不起執著。若不執著不能互",
    "T45n1869_002:0530a17": "相教示也。何者義尋思所引如實智。若菩薩",
    "T45n1869_002:0530a18": "於義已尋思唯有義。後如實知義離一切言",
    "T45n1869_002:0530a19": "說不可言說。謂色受等類色非色不可說。法",
    "T45n1869_002:0530a20": "非法不可說。有非有不可說是。名義尋思所",
    "T45n1869_002:0530a21": "引如實智。何者自性尋思所引如實智。於色",
    "T45n1869_002:0530a22": "等類自性言說中已尋思惟有言說。由自性",
    "T45n1869_002:0530a23": "言說。此類非其自性。如其自性顯現。菩薩如",
    "T45n1869_002:0530a24": "實通達此類如化影像。非類似類顯現。是名",
    "T45n1869_002:0530a25": "自性尋思所引如實智。何者差別尋思所引",
    "T45n1869_002:0530a26": "如實智。若菩薩於差別言說中已尋思唯有",
    "T45n1869_002:0530a27": "言說。於色等類中見差別。言說無有二義。此",
    "T45n1869_002:0530a28": "類非有由可言體不成就故。非非有不可",
    "T45n1869_002:0530a29": "言體成就故。如此非色由真諦故非非色。由",
    "T45n1869_002:0530b01": "俗諦故於中有色言說。故菩薩如實知差別。",
    "T45n1869_002:0530b02": "言說無有二義。是名差別尋思所引如實智。",
    "T45n1869_002:0530b03": "如是等觀菩薩尋思此名義假立自性及差",
    "T45n1869_002:0530b04": "別。如此度疑決了等說名尋思。因此尋思觀",
    "T45n1869_002:0530b05": "名義等定無所有名如實智。此即尋思如實",
    "T45n1869_002:0530b06": "二義不同也。五辨位地及問答除疑者。尋思",
    "T45n1869_002:0530b07": "位地在𤏙頂兩位。若準修時章在於十信及",
    "T45n1869_002:0530b08": "十解位。如實智位在於忍及世第一法。若準",
    "T45n1869_002:0530b09": "修時章則在十行十迴向位。故攝論云。菩薩",
    "T45n1869_002:0530b10": "於四種尋思修𤏙頂二種方便道。於四種如",
    "T45n1869_002:0530b11": "實智中修道云何。乃至論釋。緣識為境。了別",
    "T45n1869_002:0530b12": "無塵等。所緣既無能緣必不得生。由此了別",
    "T45n1869_002:0530b13": "故能伏滅唯識之想。唯識既滅從最後剎那",
    "T45n1869_002:0530b14": "更進第二剎那即入初地。又修時章云。如聲",
    "T45n1869_002:0530b15": "聞道前有四方便。謂𤏙頂忍及世第一法。菩",
    "T45n1869_002:0530b16": "薩地前四位亦如此。謂十信十解十行十迴",
    "T45n1869_002:0530b17": "向。故得知也。問。菩薩見名義相各異。及見相",
    "T45n1869_002:0530b18": "應依義相應。菩薩見自性言說及差別言說",
    "T45n1869_002:0530b19": "皆屬義故名與義相應。云何得知名義互為",
    "T45n1869_002:0530b20": "客。此是論文。義意云何。如外人計名義各有",
    "T45n1869_002:0530b21": "自性及差別各各相應名義二法。自性差別",
    "T45n1869_002:0530b22": "此則各亭。平等無偏。云何得知名義互為",
    "T45n1869_002:0530b23": "客。論有三答。一先於名智不生故。證名義不",
    "T45n1869_002:0530b24": "同體而不相應。不同體時則無有法。世數名",
    "T45n1869_002:0530b25": "義皆悉如此。若名與義同體。及與相應未聞",
    "T45n1869_002:0530b26": "名時於彼義中知名智應成。現見知義智生。",
    "T45n1869_002:0530b27": "知名智不生。故知名義本不相應。第二義者",
    "T45n1869_002:0530b28": "引一多相違證名義不同亦不相應。如瓶一",
    "T45n1869_002:0530b29": "義。異國立名皆悉不同。若名與義相應得成",
    "T45n1869_002:0530c01": "有者。名多非一。義亦應多。何以故。一義與多",
    "T45n1869_002:0530c02": "名相應成有故。第三義者定不定異故。名義",
    "T45n1869_002:0530c03": "二相不得相應。名不定故。若名與義相應名",
    "T45n1869_002:0530c04": "既不定。義亦應爾。西國有法。以一瞿名目於",
    "T45n1869_002:0530c05": "九義。所謂九者言方地光牛金剛眼天水。以",
    "T45n1869_002:0530c06": "一瞿名目此九義。名與義定相應者目天之",
    "T45n1869_002:0530c07": "時地應隨名與天相應。餘亦如是。既無此義。",
    "T45n1869_002:0530c08": "故知名義二性差別。一亦不相應。何以故。",
    "T45n1869_002:0530c09": "與上三義相違故。若異相應此亦不成。何以",
    "T45n1869_002:0530c10": "故。亦與上三義相違故。問。一異相應二義各",
    "T45n1869_002:0530c11": "別。云何同一三義相違。答。雖復名同三義相",
    "T45n1869_002:0530c12": "違失竝有異。所以得知。若名與義一而相應",
    "T45n1869_002:0530c13": "者見義之智即須是其知名之智。又若一者",
    "T45n1869_002:0530c14": "義既是一。名即不多。又若一者名既不定。義",
    "T45n1869_002:0530c15": "亦應爾。若名與義異而相應知義智生知名",
    "T45n1869_002:0530c16": "之智亦應即生。何以故。名義相別而相應故。",
    "T45n1869_002:0530c17": "又若異者名既是多。義亦應多。二相各別而",
    "T45n1869_002:0530c18": "相應故。又若異者九義是別。一瞿之名亦應",
    "T45n1869_002:0530c19": "成九。何以故。由彼名義別相相應成其有故。",
    "T45n1869_002:0530c20": "此等道理皆悉偏約四尋思說。六尋思等及",
    "T45n1869_002:0530c21": "三尋思準以可知。何以故。不越一異相應成",
    "T45n1869_002:0530c22": "有故。餘可準求。此教在三乘亦得一乘用。何",
    "T45n1869_002:0530c23": "以故。由此觀法一切處用應法界故。",
    "T45n1869_002:0530c24": "43 如實因緣義四十三如實因緣義。明難品初釋",
    "T45n1869_002:0530c25": "問。菩薩初起修行。先觀如實因果成入道方",
    "T45n1869_002:0530c26": "便。其義云何。答。凡佛法大綱有其二種。所謂",
    "T45n1869_002:0530c27": "真俗。隨順觀世諦則入第一義故。觀相云何。",
    "T45n1869_002:0530c28": "法有多門。且依同時。如實互為因果義。入因",
    "T45n1869_002:0530c29": "果義有二重。第一重內有三門。一明護分別",
    "T45n1869_002:0531a01": "過。二明其義。三明違之成過。初護義者。略依",
    "T45n1869_002:0531a02": "燈光及燋炷明之。身心諸事準之可解。問曰。",
    "T45n1869_002:0531a03": "燋炷生光炎耶。答不也。炷從炎生故。又問。炎",
    "T45n1869_002:0531a04": "生炷耶。答不也。炎從炷生故。又問。炎從炷生",
    "T45n1869_002:0531a05": "耶。答不也。炎能生炷故。又問。炷從炎生耶。",
    "T45n1869_002:0531a06": "答。不也。炷能生炎故。又問。可是不生耶。答。",
    "T45n1869_002:0531a07": "不也。去炷炎隨無故。又問。生不生俱耶。答。不",
    "T45n1869_002:0531a08": "也。相違故。又問。非生非不生耶。答。不也。違",
    "T45n1869_002:0531a09": "其因果如實生理故。解第一門竟。第二義者",
    "T45n1869_002:0531a10": "炷因生炎果。因是有義。由有力故。炎果從因",
    "T45n1869_002:0531a11": "生。是無義。依炷因生故。炎生其炷。返前可",
    "T45n1869_002:0531a12": "知。炎果從炷因生。是非有義。無體故炷生光",
    "T45n1869_002:0531a13": "炎。炷因是非無義。為有力故。餘句準可知。第",
    "T45n1869_002:0531a14": "二門竟。第二違之成過者。若言炷因生果亦",
    "T45n1869_002:0531a15": "可恒生。常能生炎果故。增益故。若言炷不生",
    "T45n1869_002:0531a16": "亦可恒不生炎果。無因不有故。損減故。炎生",
    "T45n1869_002:0531a17": "炷如前可知。若亦生不生相違故。若言非生",
    "T45n1869_002:0531a18": "非不生戲論故。餘義準之。第三門竟。第二重",
    "T45n1869_002:0531a19": "者。三門同前。第一門者初約因明。後約果論。",
    "T45n1869_002:0531a20": "問。因是有耶。答。不也。果因故。緣成故。又問。",
    "T45n1869_002:0531a21": "因是無耶。答。不也。生果故。又問。因有無俱",
    "T45n1869_002:0531a22": "耶。答。不也。相違故。又問。非有無耶。答。不也。",
    "T45n1869_002:0531a23": "現見生果法故。二約果論者。問。果是有耶。",
    "T45n1869_002:0531a24": "答。不也。是他果無體故。又問。果是無耶。答。",
    "T45n1869_002:0531a25": "不也。由是果故。又問。亦有亦無耶。答。不也。",
    "T45n1869_002:0531a26": "一果故不相違故。又問。非有非無耶。答。不",
    "T45n1869_002:0531a27": "也。現有果所生故。解第一門竟。第二義者。因",
    "T45n1869_002:0531a28": "是有義。由能生故。因是無義。果家因故。緣成",
    "T45n1869_002:0531a29": "故因是亦有亦無義。因成故因是非有非無",
    "T45n1869_002:0531b01": "義。隨定取一義不可得故。果義四門準前知",
    "T45n1869_002:0531b02": "之。第二門竟。第三執成過者。問。因生果何",
    "T45n1869_002:0531b03": "失。答。若生者亦可恒生。亦可恒不生。所以知",
    "T45n1869_002:0531b04": "之。若生者即常生故。又若生者現所有炎果。",
    "T45n1869_002:0531b05": "是能生炷因即無所生。故是斷也。又問。因不",
    "T45n1869_002:0531b06": "生果有何失。答。亦有二失。若炷因不生者即",
    "T45n1869_002:0531b07": "光炎無因故是常也。又若炷不生者既炎無",
    "T45n1869_002:0531b08": "自生。因復不生不可得有故是斷也。亦生不",
    "T45n1869_002:0531b09": "生非生非不生準以思之。餘義準可知。又一",
    "T45n1869_002:0531b10": "切因有六種義。一空有力不待緣。念念滅故。",
    "T45n1869_002:0531b11": "二有有力不待緣。決定故。三有有力待緣。如",
    "T45n1869_002:0531b12": "引顯自果故。四無無力待緣。觀因緣故。五有",
    "T45n1869_002:0531b13": "無力待緣。隨逐至治際故。六無有力待緣。俱",
    "T45n1869_002:0531b14": "有力故。問。未知待緣待何緣。答。此待爐油水",
    "T45n1869_002:0531b15": "土等外緣。不取因事及自六義也。又經文",
    "T45n1869_002:0531b16": "云。因因亦因因果果亦果果者。簡別因果親",
    "T45n1869_002:0531b17": "疎有無力用分齊。初因者親因也。復因者緣",
    "T45n1869_002:0531b18": "因也。亦因因者二因相由也。果果等者準因",
    "T45n1869_002:0531b19": "二果相由成也。餘因果相望則無用耳。又增",
    "T45n1869_002:0531b20": "上緣望自增上果還為親因。故雜集論會疎緣",
    "T45n1869_002:0531b21": "入親因攝。又成唯識論因緣謂有為法親辨",
    "T45n1869_002:0531b22": "自果。此體有二。一種子。二現行。種子者謂本",
    "T45n1869_002:0531b23": "識中善染無記諸界地等功能差別。能引次",
    "T45n1869_002:0531b24": "後自類功能及起同時自類現果。此唯望彼",
    "T45n1869_002:0531b25": "是因緣現行者。謂七轉識及彼相應所變相",
    "T45n1869_002:0531b26": "見性界地等。除佛果善極劣無記餘熏本識",
    "T45n1869_002:0531b27": "生自類種。此唯望彼是因緣性。第八心品",
    "T45n1869_002:0531b28": "無所熏。故非簡所依。獨能熏故。極微圓故",
    "T45n1869_002:0531b29": "不熏成種。現行同類展轉相望皆非因緣。",
    "T45n1869_002:0531c01": "自種生故。一切異類展轉相望亦非因緣。不",
    "T45n1869_002:0531c02": "親生故。有說。異類同類現行展轉相望為因",
    "T45n1869_002:0531c03": "緣者。應知假說。或隨轉門。有唯說種是因",
    "T45n1869_002:0531c04": "緣性彼依顯勝非盡理說。聖說。轉識與阿賴",
    "T45n1869_002:0531c05": "耶展轉相望為因緣。故此顯因果親疎分齊",
    "T45n1869_002:0531c06": "極明善也。其六義及前因果理事相成更以",
    "T45n1869_002:0531c07": "六法顯之。所謂總總成因果也。二別義別",
    "T45n1869_002:0531c08": "成總故。三同自同成總故。四異諸義自異顯",
    "T45n1869_002:0531c09": "同故。五成因果理事成故。六壞諸義各住自",
    "T45n1869_002:0531c10": "法不移本性故。所述緣起竝悉遍通隨有事",
    "T45n1869_002:0531c11": "成。驗思可解耳。此文在三乘一乘方究竟。",
    "T45n1869_002:0531c12": "何以故。稱法界故。",
    "T45n1869_002:0531c13": "44 悔過法義四十四悔過法義。第五迴向初釋",
    "T45n1869_002:0531c14": "問。諸教懺悔法差別云何。答。此有四門。第一",
    "T45n1869_002:0531c15": "懺悔。第二勸請。第三隨喜。第四迴向。此文在",
    "T45n1869_002:0531c16": "一乘通彼三乘用。廣說如毘婆娑論。小乘教",
    "T45n1869_002:0531c17": "等不具此法也。其滅罪方法具如經論。若發",
    "T45n1869_002:0531c18": "願門皆通理事因果。竝有成事願未成事願。",
    "T45n1869_002:0531c19": "可準解之。",
    "T45n1869_002:0531c20": "45 陀羅尼用義四十五陀羅尼用義。亦十一知識中釋",
    "T45n1869_002:0531c21": "之",
    "T45n1869_002:0531c22": "問。諸教誦陀羅尼呪法差別云何。答。誦呪利",
    "T45n1869_002:0531c23": "益滅罪生福。乃至成自利利他證果等用。此",
    "T45n1869_002:0531c24": "文在三乘終教通彼一乘用。何以故。應法界",
    "T45n1869_002:0531c25": "故。小乘無此教也。又有四種陀羅尼。一法。二",
    "T45n1869_002:0531c26": "義。三呪術。四忍亦名為遮忍。知一切言說一",
    "T45n1869_002:0531c27": "切法自性義不可得名忍陀羅尼。後二陀羅",
    "T45n1869_002:0531c28": "尼出地持論。又十陀羅尼是一乘文義如離",
    "T45n1869_002:0531c29": "世間品說。印相施設工巧字相等竝準此",
    "T45n1869_002:0532a01": "知。",
    "T45n1869_002:0532a02": "46 唯識略觀義四十六唯識略觀義。第六地中釋",
    "T45n1869_002:0532a03": "問。諸教之中說唯識觀。方便云何。答。欲習觀",
    "T45n1869_002:0532a04": "者先近二知識。一行知識。二解知識。依其靜",
    "T45n1869_002:0532a05": "處自身隨所相應。持戒清淨至心懺悔請十",
    "T45n1869_002:0532a06": "方佛一切賢聖及善神王加被已。身結加趺",
    "T45n1869_002:0532a07": "坐左手置右手上正端其身。閉目調息以舌",
    "T45n1869_002:0532a08": "約上齶。正心住緣所現境相知自心作分別",
    "T45n1869_002:0532a09": "隨息其心即住。縱使未住以初作不調習。經",
    "T45n1869_002:0532a10": "月日其心則止。次連成定。是其方便。若有魔",
    "T45n1869_002:0532a11": "事相起則就道場悔過行道。魔事漸輕。所有",
    "T45n1869_002:0532a12": "諸疑臨時消息。對解知識決其魔事。心但欲",
    "T45n1869_002:0532a13": "使相絕。皆須策懃必成不疑。懈怠則無成辨。",
    "T45n1869_002:0532a14": "煩惱減少是觀成相。此通一乘及三乘教。初",
    "T45n1869_002:0532a15": "順三乘。後順一乘。後熟具足主伴故也。",
    "T45n1869_002:0532a16": "47 空觀義四十七空觀義。初地後十心中釋",
    "T45n1869_002:0532a17": "問。空觀云何。答依華嚴經初觀菩薩依十種",
    "T45n1869_002:0532a18": "法。謂身口意三業佛法僧戒。依此十法所用",
    "T45n1869_002:0532a19": "威儀竝如前唯識觀說。但知十境隨一現前",
    "T45n1869_002:0532a20": "知即是空無本末相其心得住。久習則明與",
    "T45n1869_002:0532a21": "定相應。又問。餘法非空耶。答。一切皆空。但",
    "T45n1869_002:0532a22": "為初修者入觀餘不便。故有情染習久遠力",
    "T45n1869_002:0532a23": "強。故餘不便也。所有疑滯一如唯識觀說。疑",
    "T45n1869_002:0532a24": "云。前唯識觀後成正定與空觀止云何差別。",
    "T45n1869_002:0532a25": "據止觀成一種相似。今據方便境界為言。故",
    "T45n1869_002:0532a26": "有差別。此等觀是止觀體。若隨事中行住坐",
    "T45n1869_002:0532a27": "臥四威儀時及益生等事。心成前唯識及空",
    "T45n1869_002:0532a28": "觀當心得煩惱損減者。竝屬助道攝。此觀通",
    "T45n1869_002:0532a29": "一乘及三乘教。小乘教中無。縱作空觀不同",
    "T45n1869_002:0532b01": "上義。由但得人空故。略有五辨為正助方便。",
    "T45n1869_002:0532b02": "一真如辨。由知如故心相即息。二即空辨。三",
    "T45n1869_002:0532b03": "唯識辨。四妄想辨。五緣起辨。用此五辨正助",
    "T45n1869_002:0532b04": "二觀即易成也。又此空觀及上唯識二境分",
    "T45n1869_002:0532b05": "齊不得如解時知。若如解時知還成妄境耳。",
    "T45n1869_002:0532b06": "其空有四。併成觀境。一有為無為虛空。二擇",
    "T45n1869_002:0532b07": "數滅空。三成實論教性空。四地論教性空竝",
    "T45n1869_002:0532b08": "成觀境。但深淺異也。若窮空方便一乘究",
    "T45n1869_002:0532b09": "竟。",
    "T45n1869_002:0532b10": "48 普敬認惡義四十八普敬認惡義。第九迴向初釋",
    "T45n1869_002:0532b11": "問。人集教中說八種佛法差別云何。答。為滅",
    "T45n1869_002:0532b12": "闡提病成普敬認惡法有其兩段。第一段明",
    "T45n1869_002:0532b13": "普敬者。於內有八段。一者如來藏有二。一者",
    "T45n1869_002:0532b14": "法說如來藏。是一切諸佛菩薩聲聞緣覺乃",
    "T45n1869_002:0532b15": "至六道眾生等體。二喻說者有五段。一喻",
    "T45n1869_002:0532b16": "如阿耨大池出八大河。河雖差別水體無異。",
    "T45n1869_002:0532b17": "一切凡聖雖差別不同藏體無異。喻如伎兒",
    "T45n1869_002:0532b18": "作種種伎兩。伎兩雖別身無別異。如一切瓦",
    "T45n1869_002:0532b19": "皆因埿。作瓦雖差別土體無異。生死依如來",
    "T45n1869_002:0532b20": "藏。如來藏作生死。是名善說世間言說。故有",
    "T45n1869_002:0532b21": "生死。非如來藏體有生有死。喻如波依水水",
    "T45n1869_002:0532b22": "即作波。風因緣故有波非水體有波。喻如金",
    "T45n1869_002:0532b23": "莊嚴具。眾具雖別金體無別。皆同一金。一切",
    "T45n1869_002:0532b24": "凡聖差別不同皆是一藏。二佛性者亦法喻",
    "T45n1869_002:0532b25": "竝說。佛性者是一切凡聖因。一切凡聖皆從",
    "T45n1869_002:0532b26": "佛性而得生長。喻說者喻如乳是酪因。一切",
    "T45n1869_002:0532b27": "酪皆因於乳而得生長。一種相似。當來佛者",
    "T45n1869_002:0532b28": "一切惡四眾等現在雖行邪善行皆當作佛。",
    "T45n1869_002:0532b29": "佛想佛者想一切眾生皆作佛想。二者普真",
    "T45n1869_002:0532c01": "普正佛法莫問。邪人學亦得真正。正人學亦",
    "T45n1869_002:0532c02": "得真正。何以故。如來藏佛性體唯是普法唯",
    "T45n1869_002:0532c03": "是真法。於中無有邪魔得入其中。是故不問",
    "T45n1869_002:0532c04": "邪人正人。俱得真正。三者無名無相佛法。有",
    "T45n1869_002:0532c05": "二種。一者一切眾生體。是如來藏。未有真佛",
    "T45n1869_002:0532c06": "名。故名無名。未有真佛三十二相故名無相。",
    "T45n1869_002:0532c07": "二者一切六道眾生體。唯是如來藏更無別",
    "T45n1869_002:0532c08": "名別相。故名無名無相。四者拔斷一切諸見",
    "T45n1869_002:0532c09": "根本佛法。有二種。一者一切如來藏悉有聖",
    "T45n1869_002:0532c10": "性。唯敬其體不見其惡邪正故。故名拔斷一",
    "T45n1869_002:0532c11": "切諸見根本佛法。二者一切六道眾生體是",
    "T45n1869_002:0532c12": "如來藏更無別法。唯敬作四種佛等不見六",
    "T45n1869_002:0532c13": "道善惡等故。故名拔斷諸見根本佛法。五者",
    "T45n1869_002:0532c14": "悉斷一切諸語言道佛法。一切眾生唯敬其",
    "T45n1869_002:0532c15": "體不說善惡六道等名。故名悉斷一切諸語",
    "T45n1869_002:0532c16": "言道佛法。六者一人一行佛法。一人者自身",
    "T45n1869_002:0532c17": "唯是惡人。一行者如法華經說。常不輕菩薩",
    "T45n1869_002:0532c18": "唯行一行。於自身已外唯有敬作如來藏佛",
    "T45n1869_002:0532c19": "佛性佛當來佛佛想佛等。故名一行。七者無",
    "T45n1869_002:0532c20": "人無行佛法。自身及他一切眾生皆同是一",
    "T45n1869_002:0532c21": "如來藏無有別體。故名無人無行佛法。八者",
    "T45n1869_002:0532c22": "五種不干。盡佛法有二。一者欲行此五法唯",
    "T45n1869_002:0532c23": "須調亭。一自他不干。不為自身。不共邪善道",
    "T45n1869_002:0532c24": "俗往來。二親疎不干。不學當根佛法者不共",
    "T45n1869_002:0532c25": "往來。三道俗不干。一切邪善道俗不與親友",
    "T45n1869_002:0532c26": "往來。四者貴賤不干。一切貴賤不共往來。五",
    "T45n1869_002:0532c27": "凡聖不干。一切聖內多有邪魔。一切凡內多",
    "T45n1869_002:0532c28": "有諸佛菩薩。凡夫生盲不能別得。是故凡聖",
    "T45n1869_002:0532c29": "不干。唯除乞食難事因緣暫共往來者不在",
    "T45n1869_002:0533a01": "其限。二自他俱是如來藏唯作一觀。不得作",
    "T45n1869_002:0533a02": "自他親疎道俗貴賤凡聖等解于心。於此八",
    "T45n1869_002:0533a03": "段內更有二義。一生盲生聾生瘂眾生佛法。",
    "T45n1869_002:0533a04": "二者死人佛法。第二認惡義云何。答。第二段",
    "T45n1869_002:0533a05": "認惡者於內有十二種。一其心顛倒常錯謬。",
    "T45n1869_002:0533a06": "常行誹謗語。心緣第三階佛法以去。更作餘",
    "T45n1869_002:0533a07": "心。即是顛倒常錯謬故。口唯得說如來藏佛",
    "T45n1869_002:0533a08": "法。更作餘語則是常行誹謗語。二者善惡兩",
    "T45n1869_002:0533a09": "種顛倒有二。一者一切邪魔作諸佛菩薩形",
    "T45n1869_002:0533a10": "像。顛倒眾生順本貪心。於內唯見其善不知",
    "T45n1869_002:0533a11": "是邪魔。邪魔非是諸佛菩薩。非善見善故名",
    "T45n1869_002:0533a12": "顛倒。二者一切諸佛菩薩應作。種種眾生顛",
    "T45n1869_002:0533a13": "倒眾生。若違其心心必生瞋唯見其惡。諸佛",
    "T45n1869_002:0533a14": "菩薩實非是惡非惡見惡故名顛倒。三者內",
    "T45n1869_002:0533a15": "外四種顛倒有二。一者邪貪。於一切順情之",
    "T45n1869_002:0533a16": "處純見其善。無善見善小善見多善。以善攝",
    "T45n1869_002:0533a17": "惡俱作善解。故名顛倒。邪瞋者違情之處純",
    "T45n1869_002:0533a18": "見其惡。無惡見惡小惡見多惡。以惡攝善皆",
    "T45n1869_002:0533a19": "作惡解。故名顛倒。邪癡者善內得惡不覺。惡",
    "T45n1869_002:0533a20": "內失善不知。故是名邪癡顛倒。二者神鬼魔",
    "T45n1869_002:0533a21": "輔心。但使一切諸佛菩薩及世間道俗稱其",
    "T45n1869_002:0533a22": "心者。即是神鬼魔輔心。四者一切經律論常",
    "T45n1869_002:0533a23": "說純說顛倒。但使一切經文內唯說顛倒眾",
    "T45n1869_002:0533a24": "生是惡不說是善。故名一切經律論常說純",
    "T45n1869_002:0533a25": "說顛倒。五者七種別惡顛倒。一者三階。名第",
    "T45n1869_002:0533a26": "三階。二者三聚正定聚不定聚邪定聚。三者",
    "T45n1869_002:0533a27": "法說為諸菩薩說甚深大乘義。為諸聲聞說",
    "T45n1869_002:0533a28": "淺近之義。為一闡提說世間之義。四者喻說。",
    "T45n1869_002:0533a29": "一如定受不死。二死活不定。三定死醫藥所",
    "T45n1869_002:0533b01": "不能救。五者無慚愧僧。六者恒河第一人名",
    "T45n1869_002:0533b02": "常沒。七者最多阿鼻地獄果。六者六部經說",
    "T45n1869_002:0533b03": "最多顛倒有五段。一者一切佛不救空見有",
    "T45n1869_002:0533b04": "見顛倒眾生。得值無量無邊諸佛。於諸佛所",
    "T45n1869_002:0533b05": "行六波羅蜜由學佛法不當根謗佛法僧。不",
    "T45n1869_002:0533b06": "免墮十方一切阿鼻地獄。一切佛不能救。二",
    "T45n1869_002:0533b07": "者一切法不能救有二種。一者大乘小乘各",
    "T45n1869_002:0533b08": "各誦得八萬四千法聚。由心一念嫌他學十",
    "T45n1869_002:0533b09": "二頭陀比丘。即滅爾許善根盡墮阿鼻地獄。",
    "T45n1869_002:0533b10": "如大集經說。二者讀誦十二部經不免謗佛。",
    "T45n1869_002:0533b11": "現身墮十方一切阿鼻地獄。如涅槃經說。故",
    "T45n1869_002:0533b12": "名一切法不救。三者一切僧不救。四者一切",
    "T45n1869_002:0533b13": "眾生不救。度得門徒弟子六百四萬億。復度",
    "T45n1869_002:0533b14": "得九十六種異學外道。迴心向涅槃不免墮十",
    "T45n1869_002:0533b15": "方一切阿鼻地獄。五者一切斷惡修善不救。",
    "T45n1869_002:0533b16": "大精進大持戒大懺悔。大不自是非他不自",
    "T45n1869_002:0533b17": "高輕他。非佛弟子是無慚無愧僧攝。七者十",
    "T45n1869_002:0533b18": "一部經說邪盡顛倒。十一部經者。一者迦葉",
    "T45n1869_002:0533b19": "經。二者如大集月藏分經說明法藏盡品正",
    "T45n1869_002:0533b20": "法悉滅。三者如阿含經說正法藏盡。四者如",
    "T45n1869_002:0533b21": "大方廣十輪經說一切人民皆悉起於斷常。",
    "T45n1869_002:0533b22": "五者如薩遮尼乾子經說一切眾生皆悉起於",
    "T45n1869_002:0533b23": "三種顛倒。六者如摩訶摩耶經第二卷說文。",
    "T45n1869_002:0533b24": "當佛滅度一千年已後。唯有兩箇比丘學作",
    "T45n1869_002:0533b25": "不淨觀正坐禪不起高下彼此是非心。七者",
    "T45n1869_002:0533b26": "如大般涅槃經說。末法世時一闡提及五逆",
    "T45n1869_002:0533b27": "罪如大地土。八者最妙勝定經。九者大雲經。",
    "T45n1869_002:0533b28": "十者佛藏經說正人唯有一人兩人。十一者",
    "T45n1869_002:0533b29": "觀佛三昧海經。八者四部經說出顛倒。一者",
    "T45n1869_002:0533c01": "摩訶衍經說三毒顛倒。二者勝鬘經說二見",
    "T45n1869_002:0533c02": "顛倒。三者薩遮尼乾子經說三種顛倒。一非",
    "T45n1869_002:0533c03": "法貪心。於十不善道生於樂心。二者顛倒貪",
    "T45n1869_002:0533c04": "心。由因自力得依時節。得諸財物不生知足",
    "T45n1869_002:0533c05": "心。方便求他財。是名顛倒貪心。三者邪法羅",
    "T45n1869_002:0533c06": "網之所纏心於非法中生是法想。於非義中",
    "T45n1869_002:0533c07": "生是義想。於末世時非是智者所作言論作",
    "T45n1869_002:0533c08": "正論想。是名邪法羅網之所纏心。四者涅槃",
    "T45n1869_002:0533c09": "經說種種顛倒。九者兩部經說純顛倒。一像",
    "T45n1869_002:0533c10": "法決疑經說。過千年被像法之時。諸比丘比",
    "T45n1869_002:0533c11": "丘尼優婆塞優婆夷所作眾善求名求利。無",
    "T45n1869_002:0533c12": "有一念作出世心。二如佛藏經說。增上慢比",
    "T45n1869_002:0533c13": "丘無有一念求涅槃心。但使無有一念出世",
    "T45n1869_002:0533c14": "心求涅槃心。即是純顛倒。十者兩部經說常",
    "T45n1869_002:0533c15": "顛倒。一常沒。二常行惡。三常為無明所纏繞。",
    "T45n1869_002:0533c16": "四其心顛倒常錯謬。五常污身口。此五段如",
    "T45n1869_002:0533c17": "涅槃經說。六心常遠離棄捨真實一切法味。",
    "T45n1869_002:0533c18": "七常為煩惱及諸邪見惑網所覆歸依六師傷",
    "T45n1869_002:0533c19": "罷聖道。八常行誹謗語。此三段如十論經說。",
    "T45n1869_002:0533c20": "十一者三十二種偏病。自他俱見真正住持",
    "T45n1869_002:0533c21": "佛法自利利他顛倒於內有三十二。總有二",
    "T45n1869_002:0533c22": "四一五二六一七。一四者名想忘想不淨說",
    "T45n1869_002:0533c23": "法。二四者依人依語依識依不了義經。一五",
    "T45n1869_002:0533c24": "者一者自他。自身唯見其好。他身唯見其惡。",
    "T45n1869_002:0533c25": "二者上下。空見有見眾生唯欲得學上佛法",
    "T45n1869_002:0533c26": "不肯學下佛法。三者普別。唯樂學別法不行",
    "T45n1869_002:0533c27": "普法。四者善惡。唯斷善外惡不斷善內惡。唯",
    "T45n1869_002:0533c28": "修惡外善不修惡內善。五者自利利他。唯行",
    "T45n1869_002:0533c29": "自利不行利他。一六者一名聞。二利養。三徒",
    "T45n1869_002:0534a01": "眾。四多聞。五勢力。六勝他。二六者一貪。二",
    "T45n1869_002:0534a02": "瞋。三癡。四神鬼魔。五空見。六有見。一七者",
    "T45n1869_002:0534a03": "一深賞罰眾僧打罵繫縛。及遣還俗滅一切",
    "T45n1869_002:0534a04": "三寶盡。二者邪正雜亂盡。三一切善天龍八",
    "T45n1869_002:0534a05": "部出國盡。四一切惡天龍神鬼魔等競入其",
    "T45n1869_002:0534a06": "國而住。滅三寶殺眾生令一切眾生悉作一",
    "T45n1869_002:0534a07": "切惡盡。設有少分修善眾生惡魔入心為作",
    "T45n1869_002:0534a08": "留難破心而死。五使一切有緣佛法不相當",
    "T45n1869_002:0534a09": "盡。六一切根機不相當盡。七一切藥病不相",
    "T45n1869_002:0534a10": "當盡。十二者滅三寶成三災盡顛倒。今上二",
    "T45n1869_002:0534a11": "義為救闡提迴向一乘兼順三乘。於理有順。",
    "T45n1869_002:0534a12": "故錄附之。如來藏義者。依大方等如來藏經。",
    "T45n1869_002:0534a13": "我以佛眼觀一切眾生。諸煩惱中有如來智",
    "T45n1869_002:0534a14": "如來眼如來身。結跏趺坐儼然不動。一舉彼",
    "T45n1869_002:0534a15": "天眼觀未敷華內有如來身結跏趺坐。明如",
    "T45n1869_002:0534a16": "來藏本性具德喻。二譬如淳蜜在嚴樹中無",
    "T45n1869_002:0534a17": "數群峯圍繞守護。有人巧智除蜂取蜜。明本",
    "T45n1869_002:0534a18": "德去染成淨喻。三譬如粳糧米未離皮糩貧",
    "T45n1869_002:0534a19": "愚輕賤。謂為可棄除蕩既精常為御用。明藏",
    "T45n1869_002:0534a20": "在染同愚異淨喻。四譬如真金墮不淨處隱",
    "T45n1869_002:0534a21": "沒不現。經歷年載真金不壞。明藏在染難壞",
    "T45n1869_002:0534a22": "喻。五譬如貧家有珍寶藏寶不能言我在於",
    "T45n1869_002:0534a23": "此。又無語者不能開發。明藏在染闕緣喻。六",
    "T45n1869_002:0534a24": "譬如菴羅菓內種不壞種之於地成大樹王。",
    "T45n1869_002:0534a25": "明藏德會緣成果喻。七譬如有人持真金像",
    "T45n1869_002:0534a26": "行諸他國。經於險路懼遭劫奪。裹以弊物令",
    "T45n1869_002:0534a27": "無識者棄捐曠野。人謂不淨。有天眼者知有",
    "T45n1869_002:0534a28": "真像即為出之令他禮敬。明真德除染生信",
    "T45n1869_002:0534a29": "喻。八譬如女人貧賤醜陋而懷貴子經歷多",
    "T45n1869_002:0534b01": "時人謂賤想。明轉想會真成智喻。九譬如鑄",
    "T45n1869_002:0534b02": "師鑄真金像既鑄成已外雖燋黑內像不變。",
    "T45n1869_002:0534b03": "開摸出像金色見曜。明反染歸真應體喻。佛",
    "T45n1869_002:0534b04": "性義者略有十種。謂體性．因性．果性．業性．",
    "T45n1869_002:0534b05": "相應性．行性．時差別性遍處性不變性無",
    "T45n1869_002:0534b06": "差別性。依佛性論小乘諸部解執不同。若依",
    "T45n1869_002:0534b07": "分別部說一切凡聖眾生竝以空為其本。所",
    "T45n1869_002:0534b08": "以凡聖眾生皆從空出故。空是佛性。佛性者",
    "T45n1869_002:0534b09": "即大涅槃。若依毘曇薩婆多等諸部說者則",
    "T45n1869_002:0534b10": "一切眾生無有性得佛性。但有修得佛性。分",
    "T45n1869_002:0534b11": "別眾生有三種。一定無佛性永不得涅槃。是",
    "T45n1869_002:0534b12": "闡提犯重禁者。二不定有無。若修時則得。不",
    "T45n1869_002:0534b13": "修不得。是賢善共位以上人故。三定有佛性。",
    "T45n1869_002:0534b14": "即三乘人。一聲聞。從苦忍以上即得佛性。二",
    "T45n1869_002:0534b15": "獨覺。從世第一法以上即得佛性。三者菩薩。",
    "T45n1869_002:0534b16": "十迴向以上是不退位得於佛性。問。依仁王",
    "T45n1869_002:0534b17": "經言三賢十聖忍中行唯佛一人能盡原。又",
    "T45n1869_002:0534b18": "論云。十解已上已聖人。今十迴向已上得佛",
    "T45n1869_002:0534b19": "性云。何諸經論不同。答。此等不同為有情機",
    "T45n1869_002:0534b20": "欲各別隨一義說。宜可準之配釋。此佛性論",
    "T45n1869_002:0534b21": "初約小乘及迴心初教說。若後破執成正義",
    "T45n1869_002:0534b22": "即是終教即一切眾生皆有佛性。依二空所",
    "T45n1869_002:0534b23": "顯真如是也。大乘涅槃經四句佛性者。非小",
    "T45n1869_002:0534b24": "乘義中及初迴心人作四句義。即是頓教終",
    "T45n1869_002:0534b25": "教佛性及大般涅槃。仍非一乘別教義也。四",
    "T45n1869_002:0534b26": "句義者。或有佛性。闡提人有。善根人無。謂約",
    "T45n1869_002:0534b27": "行辯性也。或有佛性。善根人有。闡提人無。謂",
    "T45n1869_002:0534b28": "約位辯性也。或有佛性。二人俱有。謂約因辨",
    "T45n1869_002:0534b29": "性也。或有佛性。二人俱無。約果辯性也。問。",
    "T45n1869_002:0534c01": "闡提之義斷現善根因。何有行善性。答。此約",
    "T45n1869_002:0534c02": "位語。此世生善根可救者有現行善性。他世",
    "T45n1869_002:0534c03": "生善根現不可救者有行因種子。此義不同",
    "T45n1869_002:0534c04": "聲聞宗。此之四位皆具性得及修得二佛性",
    "T45n1869_002:0534c05": "也。何以故。此之二性同於信解淨心處說故。",
    "T45n1869_002:0534c06": "相由成故也。性得及修得二種佛性非初非",
    "T45n1869_002:0534c07": "中後。前中後取故。又驗經文如來藏為直進",
    "T45n1869_002:0534c08": "菩薩機說。佛性為淳熟聲聞機說。此中所明",
    "T45n1869_002:0534c09": "如來藏佛性雖約諸義差別不同皆是同教一",
    "T45n1869_002:0534c10": "乘義也。何以故。為成普法故。普法所成故。",
    "T45n1869_002:0534c11": "49 四宗義四十九四宗義。初地請分後釋",
    "T45n1869_002:0534c12": "問。大論教中明四宗義。義相云何。答。西域名",
    "T45n1869_002:0534c13": "悉檀。此翻名宗悉檀有四。一世界悉檀。世者",
    "T45n1869_002:0534c14": "時。界者分界也。理法起於時分故名世界悉",
    "T45n1869_002:0534c15": "檀。二各各為人悉檀。據機欲上下成彼所說",
    "T45n1869_002:0534c16": "正理分齊故名為人悉檀。三對治悉檀。據惑",
    "T45n1869_002:0534c17": "明治勝沈在用。約用顯治分齊故名對治悉",
    "T45n1869_002:0534c18": "檀。四第一義悉檀者。總攝一切十二部經八",
    "T45n1869_002:0534c19": "萬法藏等皆是真實無相違背。順理中極名",
    "T45n1869_002:0534c20": "第一義悉檀。云何名世界悉檀義。有法從因",
    "T45n1869_002:0534c21": "緣和合故有。無別性。譬如車轅軸輻輞等。和",
    "T45n1869_002:0534c22": "合故有。無別車也。人亦如是。五眾和合故有。",
    "T45n1869_002:0534c23": "無別人等也。世界故有。第一義故無。以五眾",
    "T45n1869_002:0534c24": "因緣有故有人。譬如乳色香味觸因緣有故。",
    "T45n1869_002:0534c25": "若乳實無乳因緣亦應無。今乳因緣實有故",
    "T45n1869_002:0534c26": "乳亦應有。非如一人第二頭第三手無因緣",
    "T45n1869_002:0534c27": "而有假名。如是等相名為世界悉檀。云何名",
    "T45n1869_002:0534c28": "各各為人悉檀。觀人心行而為說法。於一事",
    "T45n1869_002:0534c29": "中或聽不聽。如為不信罪福墮滅見者為說",
    "T45n1869_002:0535a01": "雜生世間雜觸雜受。計有我有神墮計常中",
    "T45n1869_002:0535a02": "者說無人得觸得受。云何名對治悉檀。有法",
    "T45n1869_002:0535a03": "對治則有。實性則無。不淨觀於貪欲病中名",
    "T45n1869_002:0535a04": "為善對治法。於瞋恚病中不名善非對治法。",
    "T45n1869_002:0535a05": "云何名第一義悉檀。諸佛辟支佛阿羅漢所",
    "T45n1869_002:0535a06": "行真實法不可破散。上三悉檀不通。此則通",
    "T45n1869_002:0535a07": "過一切。語言道斷。心行處滅。遍無所依。不示",
    "T45n1869_002:0535a08": "諸法。無初無中無後。不盡不壞此名第一義",
    "T45n1869_002:0535a09": "悉檀。上來宗義文在三乘。義通一乘。何以故。",
    "T45n1869_002:0535a10": "應法界故。法界義普成世界。總普成各各為",
    "T45n1869_002:0535a11": "人。總普成對治。總普成第一義。總若從門別",
    "T45n1869_002:0535a12": "小乘亦得分有也。",
    "T45n1869_002:0535a13": "50 十二部經義五十十二部經義。十藏品釋",
    "T45n1869_002:0535a14": "問。十二部經教差別云何。答。詮理之教約十",
    "T45n1869_002:0535a15": "二部。一修多羅。此方云契經。二祇夜。此云重",
    "T45n1869_002:0535a16": "誦。三伽陀。此云不直說。四和伽羅那。此云受",
    "T45n1869_002:0535a17": "記。五憂陀那。此云無問自說。六尼陀那。此云",
    "T45n1869_002:0535a18": "因緣。七阿波陀那。此云譬喻。八伊帝目多伽。",
    "T45n1869_002:0535a19": "此云本事。九闍陀伽。此云本生。十毘佛略。此",
    "T45n1869_002:0535a20": "云方廣。十一阿浮陀達摩。此云未曾有。十二",
    "T45n1869_002:0535a21": "憂波提舍。此云論義經也。此教體性通二乘",
    "T45n1869_002:0535a22": "三乘。總有六種。一實。二實即空。三可似。四",
    "T45n1869_002:0535a23": "不可似似。五唯識。六真如。廣如經論。其十",
    "T45n1869_002:0535a24": "二部教若約乘論有其二義。一通相說。一乘",
    "T45n1869_002:0535a25": "三乘小乘皆有十二部。二若分別說者。一乘",
    "T45n1869_002:0535a26": "有一部。謂方廣部。有九部。謂無因緣譬喻及",
    "T45n1869_002:0535a27": "論義。如金剛身品說。三乘之中有十二部。復",
    "T45n1869_002:0535a28": "有十一部。除方廣部。故地持云。十二部中唯",
    "T45n1869_002:0535a29": "方廣部是菩薩藏。餘十一部是聲聞藏。問。何",
    "T45n1869_002:0535b01": "故作如是說。答。為諸教中說二乘及三乘各",
    "T45n1869_002:0535b02": "有二義。言二乘者。一就初心機性及種子說",
    "T45n1869_002:0535b03": "則迴心已還竝是聲聞藏。二直進已去是菩",
    "T45n1869_002:0535b04": "薩藏。二就初迴心上心解行說則迴心已去",
    "T45n1869_002:0535b05": "是菩薩藏。未迴心者是聲聞藏。三乘準可知。",
    "T45n1869_002:0535b06": "今地持文分部者據此第一義也。小乘之中",
    "T45n1869_002:0535b07": "有十二部。復說九部。謂無方廣無問自說及",
    "T45n1869_002:0535b08": "受記。如法華經說。說三乘二乘等。何故皆有",
    "T45n1869_002:0535b09": "二種說十二部。答。由所據望興教顯理不同",
    "T45n1869_002:0535b10": "故。如一乘中一方廣部。即據攝法復有九部",
    "T45n1869_002:0535b11": "者約分齊言。由形下小機故三乘之中有十",
    "T45n1869_002:0535b12": "二部。復說十一部者。十二部據攝法。有十一",
    "T45n1869_002:0535b13": "部者。形上大機故。直進之人有方廣部。迴心",
    "T45n1869_002:0535b14": "之人無方廣部。起彼迴心人僧上信心故。小",
    "T45n1869_002:0535b15": "乘之中有十二部。則攝法也。有九部者。欲彰",
    "T45n1869_002:0535b16": "菩薩勝機勝法顯彼聲聞愚下不足故。餘可",
    "T45n1869_002:0535b17": "準求耳。",
    "T45n1869_002:0535b18": "51 翻依等義五十一翻依等義。序品後釋。取論道法",
    "T45n1869_002:0535b19": "及地品初釋。取釋文法也",
    "T45n1869_002:0535b20": "問。聖教差別隱現不同。云何得知文義分齊。",
    "T45n1869_002:0535b21": "答。若欲解其文義當用八種方便。約之則解。",
    "T45n1869_002:0535b22": "一四意方便。二四依方便。三七例聲方便。四",
    "T45n1869_002:0535b23": "釋門方便。五二詮方便。六自相共相方便。七",
    "T45n1869_002:0535b24": "依聲方便。八論義得失立破成量等方便。初",
    "T45n1869_002:0535b25": "四意者。一平等意心及理普遍故。二別時意",
    "T45n1869_002:0535b26": "義在別時故。三別義意義在別證故。四眾生",
    "T45n1869_002:0535b27": "樂欲意隨彼機欲教義前後不定故。二四依",
    "T45n1869_002:0535b28": "者。一令入依。二相依。三對治依。四翻依。翻",
    "T45n1869_002:0535b29": "依有五。一相望翻。相形取義故。二增字翻。加",
    "T45n1869_002:0535c01": "字會義故。三會意翻。以意會義故。四借勢翻。",
    "T45n1869_002:0535c02": "如羝羊鬪將前而更却等。五異事翻。於一名",
    "T45n1869_002:0535c03": "下有二義事。而會取正故。三七例聲。一補嚧",
    "T45n1869_002:0535c04": "沙沙。此名俗作業聲。如說樹木等聲。二補嚧",
    "T45n1869_002:0535c05": "私所發至教業聲。如說故思造業等聲。三補",
    "T45n1869_002:0535c06": "嚧崽拏業具聲。如說刀杖能成等。四補嚧沙",
    "T45n1869_002:0535c07": "耶所為聲。如說助伴等。五補嚧沙䫂所因主",
    "T45n1869_002:0535c08": "聲。如說王主父母等。六補嚧殺娑屬主聲。如",
    "T45n1869_002:0535c09": "說奴僕等。七補嚧𬿔所呼依聲。如說音聲名",
    "T45n1869_002:0535c10": "味句等。又七例聲第一如世所直說。第二言",
    "T45n1869_002:0535c11": "即位。由言成。第三起言依位本語。第四起言",
    "T45n1869_002:0535c12": "為所立。第五所由因位等。第六自成由於他。",
    "T45n1869_002:0535c13": "第七所說能詮教聲。所屬宜可思準之。六種",
    "T45n1869_002:0535c14": "釋門者。一依主釋。如依師顯弟子業等。二持",
    "T45n1869_002:0535c15": "業釋。舉作用以顯禮故。三相違釋。如舉白",
    "T45n1869_002:0535c16": "以顯黑等故。四多財釋。舉彼眾德以顯義",
    "T45n1869_002:0535c17": "宗故。五隣近釋。如舉正因以顯親果義等故。",
    "T45n1869_002:0535c18": "六帶數釋。如第一義諦。舉第一數以顯勝故。",
    "T45n1869_002:0535c19": "詮有二種者。一表詮亦名直詮。直顯義故。二",
    "T45n1869_002:0535c20": "遮詮。防彼異非以成是義故。自相共相分齊",
    "T45n1869_002:0535c21": "者。其自相義當彼法體自體相也。共相者假",
    "T45n1869_002:0535c22": "詮實義共如假相故。論義得失立破論等者。",
    "T45n1869_002:0535c23": "廣如羅什翻。論義得失立破論真諦所翻如",
    "T45n1869_002:0535c24": "實論。廣略二因明即大域龍商羯羅所造論等",
    "T45n1869_002:0535c25": "具顯其法也。聲有三種者。一男聲。直申能對",
    "T45n1869_002:0535c26": "治等聲。二女聲。委出所治障等聲。三非男非",
    "T45n1869_002:0535c27": "女聲。如說餘道理等聲。依上方便得會聖",
    "T45n1869_002:0535c28": "教應真實義。此文在一乘及三乘。餘宗不具",
    "T45n1869_002:0535c29": "顯。若無盡究竟唯一乘。何以故。以應法界故。",
    "T45n1869_002:0536a01": "若從文相別即是三乘也。",
    "T45n1869_002:0536a02": "52 俗諦入普賢門義五十二俗諦入普賢門義。十地品初釋",
    "T45n1869_002:0536a03": "問。帝王行幾教令王得證一乘佛法。答。正法",
    "T45n1869_002:0536a04": "念經為王等說三十七法。一者軍眾一切淨",
    "T45n1869_002:0536a05": "潔。二者依法賦稅受取。三者恒常懷忍不怒。",
    "T45n1869_002:0536a06": "四者平直斷事不偏。五者恒常供養尊長。六",
    "T45n1869_002:0536a07": "者順舊依前而興。七者布施心不慳悋。八者",
    "T45n1869_002:0536a08": "不攝非法行者。九者不近不善知識。十者貞",
    "T45n1869_002:0536a09": "謹不屬婦女。第十一者聞諸語言不信一切。",
    "T45n1869_002:0536a10": "第十二者愛善名不貪財物。第十三者捨離",
    "T45n1869_002:0536a11": "邪見。第十四者恒常惠施。第十五者愛語美",
    "T45n1869_002:0536a12": "說。第十六者如實語說。第十七者於諸臣眾",
    "T45n1869_002:0536a13": "若無因緣不舉不下。第十八者知人好惡。第",
    "T45n1869_002:0536a14": "十九者常定一時數見眾人。第二十者不多",
    "T45n1869_002:0536a15": "睡臥。二十一者當不懈怠。二十二者善友堅",
    "T45n1869_002:0536a16": "固。二十三者不近一切無益之友。二十四者",
    "T45n1869_002:0536a17": "瞋喜不動。二十五者不食飲食。二十六者心",
    "T45n1869_002:0536a18": "善思惟。二十七者不待後時安詳而作。二十",
    "T45n1869_002:0536a19": "八者法利世間。二十九者恒常修行十善業",
    "T45n1869_002:0536a20": "道。三十者信於因緣。三十一者常供養天。三",
    "T45n1869_002:0536a21": "十二者正護國土。三十三者正護妻子。三十",
    "T45n1869_002:0536a22": "四者常修習智。三十五者不樂境界。三十六",
    "T45n1869_002:0536a23": "者不令惡人住其國內。三十七者於一切民",
    "T45n1869_002:0536a24": "若祿若位依前法與人。",
    "T45n1869_002:0536a25": "53 一乘得名意五十三一乘得名意。四十無礙後釋",
    "T45n1869_002:0536a26": "問。一乘語字幾意故說。答。有八意說。一為不",
    "T45n1869_002:0536a27": "定機性聲聞通因及果故說一乘。二為欲定",
    "T45n1869_002:0536a28": "彼不定性菩薩令不入小乘故說一乘。三據",
    "T45n1869_002:0536a29": "其法。真如是一。諸乘皆依真如以體攝相故",
    "T45n1869_002:0536b01": "說一乘。四據無我等。無人我理既是通法。大",
    "T45n1869_002:0536b02": "小乘共據無我理通故說一乘。五據解脫等",
    "T45n1869_002:0536b03": "大小諸乘脫煩惱障。據脫障通故說一乘。六",
    "T45n1869_002:0536b04": "據性不同。聲聞身中先修菩薩種性。後入聲",
    "T45n1869_002:0536b05": "聞。約性二處是通故說一乘。七據得二意。此",
    "T45n1869_002:0536b06": "有兩二意。初二意者。佛意欲攝一切有情得",
    "T45n1869_002:0536b07": "同自體意樂。我既成佛彼亦成佛。據此意樂",
    "T45n1869_002:0536b08": "故說一乘。自體有法性為自體。第二佛先為",
    "T45n1869_002:0536b09": "彼聲聞授記。欲發聲聞平等意樂。我等與佛",
    "T45n1869_002:0536b10": "平等無二。佛為此意與諸聲聞等皆受記。據",
    "T45n1869_002:0536b11": "佛等意故說一乘。第二義於一言下有二義。",
    "T45n1869_002:0536b12": "一實聲聞攝從自體意樂。二有實菩薩。名同",
    "T45n1869_002:0536b13": "聲聞及菩薩化為聲聞。於一授記下有其二",
    "T45n1869_002:0536b14": "義。據一受記意樂故說一乘。八據為化意。佛",
    "T45n1869_002:0536b15": "為聲聞作聲聞佛。所以同彼聲聞者欲令彼",
    "T45n1869_002:0536b16": "修聲聞行。故現同小佛欲攝末歸本。噵我此",
    "T45n1869_002:0536b17": "身即是一乘。據能緣化心故說一乘。約此八",
    "T45n1869_002:0536b18": "意括聲聞乘本來是一。唯聲聞人不了自法。",
    "T45n1869_002:0536b19": "謂言有別。意愚住聲聞行。從彼愚故諸佛所",
    "T45n1869_002:0536b20": "訶。今一乘所救者據此病別也。此文義在攝",
    "T45n1869_002:0536b21": "論也。略舉五十問答以通大教相顯。諸文準",
    "T45n1869_002:0536b22": "之可見也。此依華嚴經而所示矣。",
    "T45n1869_002:0536b23": "華嚴五十要問答後卷終"
}