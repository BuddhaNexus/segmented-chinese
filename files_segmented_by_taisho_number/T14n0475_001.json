{
    "T14n0475_001:0537a03": "維摩詰所說經(一名不可思議解脫上卷)",
    "T14n0475_001:0537a05": "姚秦三藏鳩摩羅什譯",
    "T14n0475_001:0537a06": "佛國品第一",
    "T14n0475_001:0537a07": "如是我聞：一時佛在毘耶離菴羅樹園，與",
    "T14n0475_001:0537a08": "大比丘眾八千人俱，菩薩三萬二千——眾所知",
    "T14n0475_001:0537a09": "識，大智本行，皆悉成就；諸佛威神之所建立，",
    "T14n0475_001:0537a10": "為護法城，受持正法；能師子吼，名聞十方；",
    "T14n0475_001:0537a11": "眾人不請，友而安之；紹隆三寶，能使不絕；",
    "T14n0475_001:0537a12": "降伏魔怨，制諸外道，悉已清淨，永離蓋纏；",
    "T14n0475_001:0537a13": "心常安住，無礙解脫；念、定、總持，辯才不斷；布",
    "T14n0475_001:0537a14": "施、持戒、忍辱、精進、禪定、智慧及方便力，無不",
    "T14n0475_001:0537a15": "具足；逮無所得不起法忍，已能隨順轉不退",
    "T14n0475_001:0537a16": "輪；善解法相，知眾生根；蓋諸大眾得無所",
    "T14n0475_001:0537a17": "畏、功德智慧，以修其心；相好嚴身，色像第",
    "T14n0475_001:0537a18": "一，捨諸世間所有飾好；名稱高遠，踰於須",
    "T14n0475_001:0537a19": "彌；深信堅固，猶若金剛；法寶普照，而雨甘露；",
    "T14n0475_001:0537a20": "於眾言音，微妙第一；深入緣起，斷諸邪見，",
    "T14n0475_001:0537a21": "有無二邊，無復餘習；演法無畏，猶師子吼，",
    "T14n0475_001:0537a22": "其所講說，乃如雷震，無有量，已過量；集",
    "T14n0475_001:0537a23": "眾法寶，如海導師，了達諸法深妙之義；善",
    "T14n0475_001:0537a24": "知眾生往來所趣及心所行；近無等等佛自",
    "T14n0475_001:0537a25": "在慧、十力、無畏、十八不共；關閉一切諸惡趣",
    "T14n0475_001:0537a26": "門，而生五道以現其身；為大醫王，善療眾",
    "T14n0475_001:0537a27": "病，應病與藥，令得服行；無量功德皆成就，",
    "T14n0475_001:0537a28": "無量佛土皆嚴淨；其見聞者，無不蒙益；",
    "T14n0475_001:0537a29": "諸有所作，亦不唐捐；如是一切功德、皆悉具",
    "T14n0475_001:0537b01": "足——",
    "T14n0475_001:0537b02": "其名曰：等觀菩薩、不等觀菩薩、等不等觀菩",
    "T14n0475_001:0537b03": "薩、定自在王菩薩、法自在王菩薩、法相菩薩、",
    "T14n0475_001:0537b04": "光相菩薩、光嚴菩薩、大嚴菩薩、寶積菩薩、辯",
    "T14n0475_001:0537b05": "積菩薩、寶手菩薩、寶印手菩薩、常舉手菩薩、",
    "T14n0475_001:0537b06": "常下手菩薩、常慘菩薩、喜根菩薩、喜王菩薩、",
    "T14n0475_001:0537b07": "辯音菩薩、虛空藏菩薩、執寶炬菩薩、寶勇菩",
    "T14n0475_001:0537b08": "薩、寶見菩薩、帝網菩薩、明網菩薩、無緣觀菩",
    "T14n0475_001:0537b09": "薩、慧積菩薩、寶勝菩薩、天王菩薩、壞魔菩",
    "T14n0475_001:0537b10": "薩、電德菩薩、自在王菩薩、功德相嚴菩薩、師",
    "T14n0475_001:0537b11": "子吼菩薩、雷音菩薩、山相擊音菩薩、香象菩",
    "T14n0475_001:0537b12": "薩、白香象菩薩、常精進菩薩、不休息菩薩、妙",
    "T14n0475_001:0537b13": "生菩薩、華嚴菩薩、觀世音菩薩、得大勢菩薩、",
    "T14n0475_001:0537b14": "梵網菩薩、寶杖菩薩、無勝菩薩、嚴土菩薩、金",
    "T14n0475_001:0537b15": "髻菩薩、珠髻菩薩、彌勒菩薩、文殊師利法王",
    "T14n0475_001:0537b16": "子菩薩，如是等三萬二千人。",
    "T14n0475_001:0537b17": "復有萬梵天王尸棄等，從餘四天下，來詣",
    "T14n0475_001:0537b18": "佛所，而聽法；復有萬二千天帝，亦從餘四",
    "T14n0475_001:0537b19": "天下，來在會坐；并餘大威力諸天、龍神、夜",
    "T14n0475_001:0537b20": "叉、乾闥婆、阿脩羅、迦樓羅、緊那羅、摩睺羅",
    "T14n0475_001:0537b21": "伽等，悉來會坐；諸比丘、比丘尼、優婆塞、優婆",
    "T14n0475_001:0537b22": "夷，俱來會坐。彼時佛與無量百千之眾，恭敬",
    "T14n0475_001:0537b23": "圍繞，而為說法，譬如須彌山王顯于大海，",
    "T14n0475_001:0537b24": "安處眾寶師子之座，蔽於一切諸來大眾。",
    "T14n0475_001:0537b25": "爾時毘耶離城有長者子，名曰寶積，與五百",
    "T14n0475_001:0537b26": "長者子，俱持七寶蓋，來詣佛所，頭面禮足，",
    "T14n0475_001:0537b27": "各以其蓋共供養佛。佛之威神，令諸寶蓋",
    "T14n0475_001:0537b28": "合成一蓋，遍覆三千大千世界，而此世界廣",
    "T14n0475_001:0537b29": "長之相，悉於中現；又此三千大千世界諸須",
    "T14n0475_001:0537c01": "彌山、雪山、目真隣陀山、摩訶目真隣陀山、香",
    "T14n0475_001:0537c02": "山、寶山、金山、黑山、鐵圍山、大鐵圍山，大海江",
    "T14n0475_001:0537c03": "河，川流泉源，及日月星辰、天宮、龍宮、諸尊神",
    "T14n0475_001:0537c04": "宮，悉現於寶蓋中；又十方諸佛，諸佛說法，亦",
    "T14n0475_001:0537c05": "現於寶蓋中。爾時一切大眾。覩佛神力，歎",
    "T14n0475_001:0537c06": "未曾有！合掌禮佛，瞻仰尊顏，目不暫捨。於",
    "T14n0475_001:0537c07": "是長者子寶積即於佛前，以偈頌曰：",
    "T14n0475_001:0537c08": "「目淨脩廣如青蓮，　　心淨已度諸禪定，",
    "T14n0475_001:0537c09": "　久積淨業稱無量，　　導眾以寂故稽首。",
    "T14n0475_001:0537c10": "　既見大聖以神變，　　普現十方無量土，",
    "T14n0475_001:0537c11": "　其中諸佛演說法，　　於是一切悉見聞。",
    "T14n0475_001:0537c12": "　法王法力超群生，　　常以法財施一切，",
    "T14n0475_001:0537c13": "　能善分別諸法相，　　於第一義而不動，",
    "T14n0475_001:0537c14": "　已於諸法得自在，　　是故稽首此法王。",
    "T14n0475_001:0537c15": "　說法不有亦不無，　　以因緣故諸法生，",
    "T14n0475_001:0537c16": "　無我無造無受者，　　善惡之業亦不亡。",
    "T14n0475_001:0537c17": "　始在佛樹力降魔，　　得甘露滅覺道成，",
    "T14n0475_001:0537c18": "　已無心意無受行，　　而悉摧伏諸外道。",
    "T14n0475_001:0537c19": "　三轉法輪於大千，　　其輪本來常清淨，",
    "T14n0475_001:0537c20": "　天人得道此為證，　　三寶於是現世間。",
    "T14n0475_001:0537c21": "　以斯妙法濟群生，　　一受不退常寂然，",
    "T14n0475_001:0537c22": "　度老病死大醫王，　　當禮法海德無邊。",
    "T14n0475_001:0537c23": "　毀譽不動如須彌，　　於善不善等以慈，",
    "T14n0475_001:0537c24": "　心行平等如虛空，　　孰聞人寶不敬承。",
    "T14n0475_001:0537c25": "　今奉世尊此微蓋，　　於中現我三千界，",
    "T14n0475_001:0537c26": "　諸天龍神所居宮，　　乾闥婆等及夜叉，",
    "T14n0475_001:0537c27": "　悉見世間諸所有，　　十力哀現是化變，",
    "T14n0475_001:0537c28": "　眾覩希有皆歎佛，　　今我稽首三界尊。",
    "T14n0475_001:0537c29": "　大聖法王眾所歸，　　淨心觀佛靡不欣，",
    "T14n0475_001:0538a01": "　各見世尊在其前，　　斯則神力不共法。",
    "T14n0475_001:0538a02": "　佛以一音演說法，　　眾生隨類各得解，",
    "T14n0475_001:0538a03": "　皆謂世尊同其語，　　斯則神力不共法。",
    "T14n0475_001:0538a04": "　佛以一音演說法，　　眾生各各隨所解，",
    "T14n0475_001:0538a05": "　普得受行獲其利，　　斯則神力不共法。",
    "T14n0475_001:0538a06": "　佛以一音演說法，　　或有恐畏或歡喜，",
    "T14n0475_001:0538a07": "　或生厭離或斷疑，　　斯則神力不共法。",
    "T14n0475_001:0538a08": "　稽首十力大精進，　　稽首已得無所畏，",
    "T14n0475_001:0538a09": "　稽首住於不共法，　　稽首一切大導師，",
    "T14n0475_001:0538a10": "　稽首能斷眾結縛，　　稽首已到於彼岸，",
    "T14n0475_001:0538a11": "　稽首能度諸世間，　　稽首永離生死道。",
    "T14n0475_001:0538a12": "　悉知眾生來去相，　　善於諸法得解脫，",
    "T14n0475_001:0538a13": "　不著世間如蓮華，　　常善入於空寂行，",
    "T14n0475_001:0538a14": "　達諸法相無罣礙，　　稽首如空無所依。」",
    "T14n0475_001:0538a15": "爾時長者子寶積說此偈已，白佛言：「世尊！",
    "T14n0475_001:0538a16": "是五百長者子，皆已發阿耨多羅三藐三菩",
    "T14n0475_001:0538a17": "提心，願聞得佛國土清淨，唯願世尊說諸",
    "T14n0475_001:0538a18": "菩薩淨土之行！」佛言：「善哉！寶積！乃能為諸菩",
    "T14n0475_001:0538a19": "薩，問於如來淨土之行。諦聽，諦聽！善思念",
    "T14n0475_001:0538a20": "之，當為汝說！」於是寶積及五百長者子受",
    "T14n0475_001:0538a21": "教而聽。佛言：「寶積！眾生之類是菩薩佛土。",
    "T14n0475_001:0538a22": "所以者何？菩薩隨所化眾生而取佛土，隨",
    "T14n0475_001:0538a23": "所調伏眾生而取佛土，隨諸眾生應以何",
    "T14n0475_001:0538a24": "國入佛智慧而取佛土，隨諸眾生應以何",
    "T14n0475_001:0538a25": "國起菩薩根而取佛土。所以者何？菩薩取",
    "T14n0475_001:0538a26": "於淨國，皆為饒益諸眾生故。譬如有人，欲",
    "T14n0475_001:0538a27": "於空地，造立宮室，隨意無礙；若於虛空，",
    "T14n0475_001:0538a28": "終不能成！菩薩如是，為成就眾生故，願",
    "T14n0475_001:0538a29": "取佛國，願取佛國者，非於空也。「寶積當",
    "T14n0475_001:0538b01": "知！直心是菩薩淨土，菩薩成佛時，不諂眾生",
    "T14n0475_001:0538b02": "來生其國；深心是菩薩淨土，菩薩成佛時，具",
    "T14n0475_001:0538b03": "足功德眾生來生其國；菩提心是菩薩淨土，",
    "T14n0475_001:0538b04": "菩薩成佛時，大乘眾生來生其國；布施是菩",
    "T14n0475_001:0538b05": "薩淨土，菩薩成佛時，一切能捨眾生來生其",
    "T14n0475_001:0538b06": "國；持戒是菩薩淨土，菩薩成佛時，行十善道",
    "T14n0475_001:0538b07": "滿願眾生來生其國；忍辱是菩薩淨土，菩薩",
    "T14n0475_001:0538b08": "成佛時，三十二相莊嚴眾生來生其國；精進",
    "T14n0475_001:0538b09": "是菩薩淨土，菩薩成佛時，勤修一切功德眾",
    "T14n0475_001:0538b10": "生來生其國；禪定是菩薩淨土，菩薩成佛時，",
    "T14n0475_001:0538b11": "攝心不亂眾生來生其國；智慧是菩薩淨",
    "T14n0475_001:0538b12": "土，菩薩成佛時，正定眾生來生其國；四無量",
    "T14n0475_001:0538b13": "心是菩薩淨土，菩薩成佛時，成就慈悲喜捨",
    "T14n0475_001:0538b14": "眾生來生其國；四攝法是菩薩淨土，菩薩成",
    "T14n0475_001:0538b15": "佛時，解脫所攝眾生來生其國；方便是菩薩",
    "T14n0475_001:0538b16": "淨土，菩薩成佛時，於一切法方便無礙眾生",
    "T14n0475_001:0538b17": "來生其國；三十七道品是菩薩淨土，菩薩成",
    "T14n0475_001:0538b18": "佛時，念處、正勤、神足、根、力、覺、道眾生來生其",
    "T14n0475_001:0538b19": "國；迴向心是菩薩淨土，菩薩成佛時，得一切",
    "T14n0475_001:0538b20": "具足功德國土；說除八難是菩薩淨土，菩",
    "T14n0475_001:0538b21": "薩成佛時，國土無有三惡八難；自守戒行、",
    "T14n0475_001:0538b22": "不譏彼闕是菩薩淨土，菩薩成佛時，國土無",
    "T14n0475_001:0538b23": "有犯禁之名；十善是菩薩淨土，菩薩成佛時，",
    "T14n0475_001:0538b24": "命不中夭，大富梵行，所言誠諦，常以軟語，",
    "T14n0475_001:0538b25": "眷屬不離，善和諍訟，言必饒益，不嫉不恚，",
    "T14n0475_001:0538b26": "正見眾生來生其國。「如是，寶積！菩薩隨其",
    "T14n0475_001:0538b27": "直心，則能發行；隨其發行，則得深心；隨其",
    "T14n0475_001:0538b28": "深心，則意調伏；隨意調伏，則如說行；隨",
    "T14n0475_001:0538b29": "如說行，則能迴向；隨其迴向，則有方便；隨",
    "T14n0475_001:0538c01": "其方便，則成就眾生；隨成就眾生，則佛土",
    "T14n0475_001:0538c02": "淨；隨佛土淨，則說法淨；隨說法淨，則智慧",
    "T14n0475_001:0538c03": "淨；隨智慧淨，則其心淨；隨其心淨，則一切",
    "T14n0475_001:0538c04": "功德淨。是故寶積！若菩薩欲得淨土，當淨",
    "T14n0475_001:0538c05": "其心；隨其心淨，則佛土淨。」",
    "T14n0475_001:0538c06": "爾時舍利弗承佛威神作是念：「若菩薩心",
    "T14n0475_001:0538c07": "淨，則佛土淨者，我世尊本為菩薩時，意豈不",
    "T14n0475_001:0538c08": "淨，而是佛土不淨若此？」佛知其念，即告之",
    "T14n0475_001:0538c09": "言：「於意云何？日月豈不淨耶？而盲者不見。」",
    "T14n0475_001:0538c10": "對曰：「不也，世尊！是盲者過，非日月咎。」「舍利弗！",
    "T14n0475_001:0538c11": "眾生罪故，不見如來佛土嚴淨，非如來咎；",
    "T14n0475_001:0538c12": "舍利弗！我此土淨，而汝不見。」爾時螺髻梵王",
    "T14n0475_001:0538c13": "語舍利弗：「勿作是意，謂此佛土以為不",
    "T14n0475_001:0538c14": "淨。所以者何？我見釋迦牟尼佛土清淨，譬",
    "T14n0475_001:0538c15": "如自在天宮。」舍利弗言：「我見此土丘陵坑",
    "T14n0475_001:0538c16": "坎、荊蕀沙礫、土石諸山、穢惡充滿。」螺髻梵王",
    "T14n0475_001:0538c17": "言：「仁者心有高下，不依佛慧，故見此土",
    "T14n0475_001:0538c18": "為不淨耳！舍利弗！菩薩於一切眾生，悉皆",
    "T14n0475_001:0538c19": "平等，深心清淨，依佛智慧，則能見此佛土清",
    "T14n0475_001:0538c20": "淨。」於是佛以足指按地，即時三千大千世",
    "T14n0475_001:0538c21": "界，若干百千珍寶嚴飾，譬如寶莊嚴佛，無量",
    "T14n0475_001:0538c22": "功德寶莊嚴土，一切大眾歎未曾有！而皆自",
    "T14n0475_001:0538c23": "見坐寶蓮華。佛告舍利弗：「汝且觀是佛土",
    "T14n0475_001:0538c24": "嚴淨？」舍利弗言：「唯然，世尊！本所不見，本所",
    "T14n0475_001:0538c25": "不聞，今佛國土嚴淨悉現。」佛語舍利弗：「我",
    "T14n0475_001:0538c26": "佛國土常淨若此，為欲度斯下劣人故，示",
    "T14n0475_001:0538c27": "是眾惡不淨土耳！譬如諸天，共寶器食，隨",
    "T14n0475_001:0538c28": "其福德，飯色有異。如是，舍利弗！若人心淨，",
    "T14n0475_001:0538c29": "便見此土功德莊嚴。」當佛現此國土嚴淨",
    "T14n0475_001:0539a01": "之時，寶積所將五百長者子皆得無生法",
    "T14n0475_001:0539a02": "忍，八萬四千人皆發阿耨多羅三藐三菩提",
    "T14n0475_001:0539a03": "心。佛攝神足，於是世界還復如故；求聲聞",
    "T14n0475_001:0539a04": "乘三萬二千天及人，知有為法皆悉無常，",
    "T14n0475_001:0539a05": "遠塵離垢，得法眼淨；八千比丘，不受諸法，",
    "T14n0475_001:0539a06": "漏盡意解。",
    "T14n0475_001:0539a07": "維摩詰所說經方便品第二",
    "T14n0475_001:0539a08": "爾時毘耶離大城中有長者，名維摩詰，已曾",
    "T14n0475_001:0539a09": "供養無量諸佛，深植善本，得無生忍；辯才",
    "T14n0475_001:0539a10": "無礙，遊戲神通，逮諸總持；獲無所畏，降魔",
    "T14n0475_001:0539a11": "勞怨；入深法門，善於智度，通達方便，大願",
    "T14n0475_001:0539a12": "成就；明了眾生心之所趣，又能分別諸根利",
    "T14n0475_001:0539a13": "鈍，久於佛道，心已純淑，決定大乘；諸有所",
    "T14n0475_001:0539a14": "作，能善思量；住佛威儀，心大如海，諸佛咨",
    "T14n0475_001:0539a15": "嗟！弟子、釋、梵、世主所敬。欲度人故，以善方",
    "T14n0475_001:0539a16": "便，居毘耶離；資財無量，攝諸貧民；奉戒清",
    "T14n0475_001:0539a17": "淨，攝諸毀禁；以忍調行，攝諸恚怒；以大精",
    "T14n0475_001:0539a18": "進，攝諸懈怠；一心禪寂，攝諸亂意；以決定",
    "T14n0475_001:0539a19": "慧，攝諸無智；雖為白衣，奉持沙門清淨律",
    "T14n0475_001:0539a20": "行；雖處居家，不著三界；示有妻子，常修",
    "T14n0475_001:0539a21": "梵行；現有眷屬，常樂遠離；雖服寶飾，而",
    "T14n0475_001:0539a22": "以相好嚴身；雖復飲食，而以禪悅為味；",
    "T14n0475_001:0539a23": "若至博弈戲處，輒以度人；受諸異道，不毀",
    "T14n0475_001:0539a24": "正信；雖明世典，常樂佛法；一切見敬，為供",
    "T14n0475_001:0539a25": "養中最；執持正法，攝諸長幼；一切治生諧",
    "T14n0475_001:0539a26": "偶，雖獲俗利，不以喜悅；遊諸四衢，饒益眾",
    "T14n0475_001:0539a27": "生；入治政法，救護一切；入講論處，導以",
    "T14n0475_001:0539a28": "大乘；入諸學堂，誘開童蒙；入諸婬舍，示",
    "T14n0475_001:0539a29": "欲之過；入諸酒肆，能立其志；若在長者，長",
    "T14n0475_001:0539b01": "者中尊，為說勝法；若在居士，居士中尊，斷",
    "T14n0475_001:0539b02": "其貪著；若在剎利，剎利中尊，教以忍辱；若",
    "T14n0475_001:0539b03": "在婆羅門，婆羅門中尊，除其我慢；若在大臣，",
    "T14n0475_001:0539b04": "大臣中尊，教以正法；若在王子，王子中尊，示",
    "T14n0475_001:0539b05": "以忠孝；若在內官，內官中尊，化政宮女；若",
    "T14n0475_001:0539b06": "在庶民，庶民中尊，令興福力；若在梵天，梵",
    "T14n0475_001:0539b07": "天中尊，誨以勝慧；若在帝釋，帝釋中尊，示",
    "T14n0475_001:0539b08": "現無常；若在護世，護世中尊，護諸眾生。長",
    "T14n0475_001:0539b09": "者維摩詰，以如是等無量方便饒益眾生。",
    "T14n0475_001:0539b10": "其以方便，現身有疾。以其疾故，國王大臣、",
    "T14n0475_001:0539b11": "長者居士、婆羅門等，及諸王子并餘官屬，無",
    "T14n0475_001:0539b12": "數千人，皆往問疾。其往者，維摩詰因以身",
    "T14n0475_001:0539b13": "疾，廣為說法：「諸仁者！是身無常、無強、無力、",
    "T14n0475_001:0539b14": "無堅、速朽之法，不可信也！為苦、為惱，眾病",
    "T14n0475_001:0539b15": "所集。諸仁者！如此身，明智者所不怙；是身",
    "T14n0475_001:0539b16": "如聚沫，不可撮摩；是身如泡，不得久立；是",
    "T14n0475_001:0539b17": "身如炎，從渴愛生；是身如芭蕉，中無有堅；",
    "T14n0475_001:0539b18": "是身如幻，從顛倒起；是身如夢，為虛妄見；",
    "T14n0475_001:0539b19": "是身如影，從業緣現；是身如響，屬諸因緣；",
    "T14n0475_001:0539b20": "是身如浮雲，須臾變滅；是身如電，念念不",
    "T14n0475_001:0539b21": "住；是身無主，為如地；是身無我，為如火；",
    "T14n0475_001:0539b22": "是身無壽，為如風；是身無人，為如水；是身",
    "T14n0475_001:0539b23": "不實，四大為家；是身為空，離我我所；是身",
    "T14n0475_001:0539b24": "無知，如草木瓦礫；是身無作，風力所轉；是",
    "T14n0475_001:0539b25": "身不淨，穢惡充滿；是身為虛偽，雖假以澡",
    "T14n0475_001:0539b26": "浴衣食，必歸磨滅；是身為災，百一病惱；是",
    "T14n0475_001:0539b27": "身如丘井，為老所逼；是身無定，為要當死；",
    "T14n0475_001:0539b28": "是身如毒蛇、如怨賊、如空聚，陰界諸入所",
    "T14n0475_001:0539b29": "共合成。「諸仁者！此可患厭，當樂佛身。所以",
    "T14n0475_001:0539c01": "者何？佛身者即法身也；從無量功德智慧",
    "T14n0475_001:0539c02": "生，從戒、定、慧、解脫、解脫知見生，從慈、悲、喜、",
    "T14n0475_001:0539c03": "捨生，從布施、持戒、忍辱、柔和、勤行精進、禪定、",
    "T14n0475_001:0539c04": "解脫、三昧、多聞、智慧諸波羅蜜生，從方便",
    "T14n0475_001:0539c05": "生，從六通生，從三明生，從三十七道品",
    "T14n0475_001:0539c06": "生，從止觀生，從十力、四無所畏、十八不共",
    "T14n0475_001:0539c07": "法生，從斷一切不善法、集一切善法生，",
    "T14n0475_001:0539c08": "從真實生，從不放逸生；從如是無量清",
    "T14n0475_001:0539c09": "淨法生如來身。諸仁者！欲得佛身、斷一",
    "T14n0475_001:0539c10": "切眾生病者，當發阿耨多羅三藐三菩提",
    "T14n0475_001:0539c11": "心。」如是長者維摩詰，為諸問疾者，如應",
    "T14n0475_001:0539c12": "說法，令無數千人皆發阿耨多羅三藐三",
    "T14n0475_001:0539c13": "菩提心。",
    "T14n0475_001:0539c14": "維摩詰所說經弟子品第三",
    "T14n0475_001:0539c15": "爾時長者維摩詰，自念：「寢疾于床，世尊大慈，",
    "T14n0475_001:0539c16": "寧不垂愍？」佛知其意，即告舍利弗：「汝行詣",
    "T14n0475_001:0539c17": "維摩詰問疾。」舍利弗白佛言：「世尊！我不堪",
    "T14n0475_001:0539c18": "任詣彼問疾。所以者何？憶念我昔，曾於林",
    "T14n0475_001:0539c19": "中宴坐樹下，時維摩詰來謂我言：『唯，舍利",
    "T14n0475_001:0539c20": "弗！不必是坐，為宴坐也。夫宴坐者，不於三",
    "T14n0475_001:0539c21": "界現身意，是為宴坐；不起滅定而現諸",
    "T14n0475_001:0539c22": "威儀，是為宴坐；不捨道法而現凡夫事，是",
    "T14n0475_001:0539c23": "為宴坐；心不住內亦不在外，是為宴坐；",
    "T14n0475_001:0539c24": "於諸見不動，而修行三十七品，是為宴坐；",
    "T14n0475_001:0539c25": "不斷煩惱而入涅槃，是為宴坐。若能如是",
    "T14n0475_001:0539c26": "坐者，佛所印可。』時我，世尊！聞說是語，默",
    "T14n0475_001:0539c27": "然而止，不能加報！故我不任詣彼問疾。」",
    "T14n0475_001:0539c28": "佛告大目犍連：「汝行詣維摩詰問疾。」目連",
    "T14n0475_001:0539c29": "白佛言：「世尊！我不堪任詣彼問疾。所以者",
    "T14n0475_001:0540a01": "何？憶念我昔入毘耶離大城，於里巷中為",
    "T14n0475_001:0540a02": "諸居士說法。時維摩詰來謂我言：『唯，大目",
    "T14n0475_001:0540a03": "連！為白衣居士說法，不當如仁者所說。",
    "T14n0475_001:0540a04": "夫說法者，當如法說。法無眾生，離眾生垢",
    "T14n0475_001:0540a05": "故；法無有我，離我垢故；法無壽命，離生",
    "T14n0475_001:0540a06": "死故；法無有人，前後際斷故；法常寂然，滅",
    "T14n0475_001:0540a07": "諸相故；法離於相，無所緣故；法無名字，",
    "T14n0475_001:0540a08": "言語斷故；法無有說，離覺觀故；法無形相，",
    "T14n0475_001:0540a09": "如虛空故；法無戲論，畢竟空故；法無我所，",
    "T14n0475_001:0540a10": "離我所故；法無分別，離諸識故；法無有",
    "T14n0475_001:0540a11": "比，無相待故；法不屬因，不在緣故；法同",
    "T14n0475_001:0540a12": "法性，入諸法故；法隨於如，無所隨故；法",
    "T14n0475_001:0540a13": "住實際，諸邊不動故；法無動搖，不依六",
    "T14n0475_001:0540a14": "塵故；法無去來，常不住故；法順空，隨無相，",
    "T14n0475_001:0540a15": "應無作；法離好醜，法無增損，法無生滅，法",
    "T14n0475_001:0540a16": "無所歸；法過眼耳鼻舌身心；法無高下，法",
    "T14n0475_001:0540a17": "常住不動，法離一切觀行。唯，大目連！法相如",
    "T14n0475_001:0540a18": "是，豈可說乎？夫說法者，無說無示；其聽法",
    "T14n0475_001:0540a19": "者，無聞無得。譬如幻士，為幻人說法。當建",
    "T14n0475_001:0540a20": "是意，而為說法。當了眾生根有利鈍，善於",
    "T14n0475_001:0540a21": "知見無所罣礙，以大悲心讚于大乘，念",
    "T14n0475_001:0540a22": "報佛恩不斷三寶，然後說法。』維摩詰說",
    "T14n0475_001:0540a23": "是法時，八百居士發阿耨多羅三藐三菩提",
    "T14n0475_001:0540a24": "心。我無此辯，是故不任詣彼問疾。」佛告",
    "T14n0475_001:0540a25": "大迦葉：「汝行詣維摩詰問疾。」迦葉白佛言：",
    "T14n0475_001:0540a26": "「世尊！我不堪任詣彼問疾。所以者何？憶念",
    "T14n0475_001:0540a27": "我昔，於貧里而行乞，時維摩詰來謂我言：",
    "T14n0475_001:0540a28": "『唯，大迦葉！有慈悲心而不能普捨豪富，從",
    "T14n0475_001:0540a29": "貧乞。迦葉！住平等法，應次行乞食；為不",
    "T14n0475_001:0540b01": "食故，應行乞食；為壞和合相故，應取揣",
    "T14n0475_001:0540b02": "食；為不受故，應受彼食；以空聚想，入於",
    "T14n0475_001:0540b03": "聚落；所見色與盲等，所聞聲與響等，所嗅",
    "T14n0475_001:0540b04": "香與風等，所食味不分別，受諸觸如智",
    "T14n0475_001:0540b05": "證，知諸法如幻相；無自性，無他性；本自",
    "T14n0475_001:0540b06": "不然，今則無滅。迦葉！若能不捨八邪、入八",
    "T14n0475_001:0540b07": "解脫，以邪相入正法；以一食施一切，供",
    "T14n0475_001:0540b08": "養諸佛，及眾賢聖，然後可食；如是食者，非",
    "T14n0475_001:0540b09": "有煩惱，非離煩惱；非入定意，非起定意；",
    "T14n0475_001:0540b10": "非住世間，非住涅槃。其有施者，無大福，",
    "T14n0475_001:0540b11": "無小福；不為益，不為損，是為正入佛道，",
    "T14n0475_001:0540b12": "不依聲聞。迦葉！若如是食，為不空食人",
    "T14n0475_001:0540b13": "之施也。』時我，世尊！聞說是語，得未曾有，即",
    "T14n0475_001:0540b14": "於一切菩薩，深起敬心，復作是念：『斯有家",
    "T14n0475_001:0540b15": "名，辯才智慧乃能如是！其誰聞此不發阿",
    "T14n0475_001:0540b16": "耨多羅三藐三菩提心？』我從是來，不復勸人",
    "T14n0475_001:0540b17": "以聲聞、辟支佛行。是故不任詣彼問疾。」",
    "T14n0475_001:0540b18": "佛告須菩提：「汝行詣維摩詰問疾。」須菩提",
    "T14n0475_001:0540b19": "白佛言：「世尊！我不堪任詣彼問疾。所以者",
    "T14n0475_001:0540b20": "何？憶念我昔，入其舍，從乞食，時維摩詰取",
    "T14n0475_001:0540b21": "我鉢，盛滿飯，謂我言：『唯，須菩提！若能於食",
    "T14n0475_001:0540b22": "等者，諸法亦等，諸法等者，於食亦等；如是",
    "T14n0475_001:0540b23": "行乞，乃可取食。若須菩提不斷婬怒癡，亦",
    "T14n0475_001:0540b24": "不與俱；不壞於身，而隨一相；不滅癡愛，",
    "T14n0475_001:0540b25": "起於明脫；以五逆相而得解脫，亦不解",
    "T14n0475_001:0540b26": "不縛；不見四諦，非不見諦；非得果，非",
    "T14n0475_001:0540b27": "不得果；非凡夫，非離凡夫法；非聖人，非",
    "T14n0475_001:0540b28": "不聖人；雖成就一切法，而離諸法相，乃可",
    "T14n0475_001:0540b29": "取食。若須菩提不見佛，不聞法，彼外道",
    "T14n0475_001:0540c01": "六師：富蘭那迦葉、末伽梨拘賒梨子、刪闍",
    "T14n0475_001:0540c02": "夜毘羅胝子、阿耆多翅舍欽婆羅、迦羅鳩馱",
    "T14n0475_001:0540c03": "迦旃延、尼犍陀若提子等，是汝之師。因其",
    "T14n0475_001:0540c04": "出家，彼師所墮，汝亦隨墮，乃可取食。若須",
    "T14n0475_001:0540c05": "菩提入諸邪見，不到彼岸；住於八難，不",
    "T14n0475_001:0540c06": "得無難；同於煩惱，離清淨法；汝得無諍三",
    "T14n0475_001:0540c07": "昧，一切眾生亦得是定；其施汝者，不名福",
    "T14n0475_001:0540c08": "田；供養汝者，墮三惡道；為與眾魔共一",
    "T14n0475_001:0540c09": "手作諸勞侶，汝與眾魔，及諸塵勞，等無有",
    "T14n0475_001:0540c10": "異；於一切眾生而有怨心，謗諸佛、毀於",
    "T14n0475_001:0540c11": "法，不入眾數，終不得滅度。汝若如是，乃可",
    "T14n0475_001:0540c12": "取食。』時我，世尊！聞此語茫然，不識是何",
    "T14n0475_001:0540c13": "言？不知以何答？便置鉢欲出其舍。維摩",
    "T14n0475_001:0540c14": "詰言：『唯，須菩提！取鉢勿懼。於意云何？如來",
    "T14n0475_001:0540c15": "所作化人，若以是事詰，寧有懼不？』我言：『不",
    "T14n0475_001:0540c16": "也！』維摩詰言：『一切諸法，如幻化相，汝今不",
    "T14n0475_001:0540c17": "應有所懼也。所以者何？一切言說不離是",
    "T14n0475_001:0540c18": "相；至於智者，不著文字，故無所懼。何以",
    "T14n0475_001:0540c19": "故？文字性離，無有文字，是則解脫；解脫相",
    "T14n0475_001:0540c20": "者，則諸法也。』維摩詰說是法時，二百天子",
    "T14n0475_001:0540c21": "得法眼淨，故我不任詣彼問疾。」",
    "T14n0475_001:0540c22": "佛告富樓那彌多羅尼子：「汝行詣維摩詰問",
    "T14n0475_001:0540c23": "疾。」富樓那白佛言：「世尊！我不堪任詣彼",
    "T14n0475_001:0540c24": "問疾。所以者何？憶念我昔於大林中，在一",
    "T14n0475_001:0540c25": "樹下為諸新學比丘說法。時維摩詰來謂",
    "T14n0475_001:0540c26": "我言：『唯，富樓那！先當入定，觀此人心，然後",
    "T14n0475_001:0540c27": "說法。無以穢食置於寶器，當知是比丘心",
    "T14n0475_001:0540c28": "之所念，無以琉璃同彼水精。汝不能知",
    "T14n0475_001:0540c29": "眾生根源，無得發起以小乘法。彼自無瘡，",
    "T14n0475_001:0541a01": "勿傷之也；欲行大道，莫示小徑；無以大",
    "T14n0475_001:0541a02": "海，內於牛跡；無以日光，等彼螢火。富樓那！",
    "T14n0475_001:0541a03": "此比丘久發大乘心，中忘此意，如何以小",
    "T14n0475_001:0541a04": "乘法而教導之？我觀小乘智慧微淺，猶如",
    "T14n0475_001:0541a05": "盲人，不能分別一切眾生根之利鈍。』時維",
    "T14n0475_001:0541a06": "摩詰即入三昧，令此比丘自識宿命，曾於",
    "T14n0475_001:0541a07": "五百佛所植眾德本，迴向阿耨多羅三藐三",
    "T14n0475_001:0541a08": "菩提，即時豁然，還得本心。於是諸比丘稽首",
    "T14n0475_001:0541a09": "禮維摩詰足。時維摩詰因為說法，於阿耨",
    "T14n0475_001:0541a10": "多羅三藐三菩提不復退轉。我念聲聞不",
    "T14n0475_001:0541a11": "觀人根，不應說法，是故不任詣彼問疾。」",
    "T14n0475_001:0541a12": "佛告摩訶迦旃延：「汝行詣維摩詰問疾。」迦",
    "T14n0475_001:0541a13": "旃延白佛言：「世尊！我不堪任詣彼問疾。",
    "T14n0475_001:0541a14": "所以者何？憶念昔者，佛為諸比丘略說法",
    "T14n0475_001:0541a15": "要，我即於後，敷演其義，謂無常義、苦義、空",
    "T14n0475_001:0541a16": "義、無我義、寂滅義。時維摩詰來謂我言：『唯，迦",
    "T14n0475_001:0541a17": "旃延！無以生滅心行，說實相法。迦旃延！諸",
    "T14n0475_001:0541a18": "法畢竟不生不滅，是無常義；五受陰，洞達",
    "T14n0475_001:0541a19": "空無所起，是苦義；諸法究竟無所有，是空",
    "T14n0475_001:0541a20": "義；於我、無我而不二，是無我義；法本不然，",
    "T14n0475_001:0541a21": "今則無滅，是寂滅義。』說是法時，彼諸比丘",
    "T14n0475_001:0541a22": "心得解脫。故我不任詣彼問疾。」",
    "T14n0475_001:0541a23": "佛告阿那律：「汝行詣維摩詰問疾。」阿那律",
    "T14n0475_001:0541a24": "白佛言：「世尊！我不堪任詣彼問疾。所以者",
    "T14n0475_001:0541a25": "何？憶念我昔於一處經行，時有梵王，名曰",
    "T14n0475_001:0541a26": "嚴淨，與萬梵俱，放淨光明，來詣我所，稽首",
    "T14n0475_001:0541a27": "作禮問我言：『幾何阿那律天眼所見？』我即",
    "T14n0475_001:0541a28": "答言：『仁者！吾見此釋迦牟尼佛土三千大千",
    "T14n0475_001:0541a29": "世界，如觀掌中菴摩勒果。』時維摩詰來謂",
    "T14n0475_001:0541b01": "我言：『唯，阿那律！天眼所見，為作相耶？無作",
    "T14n0475_001:0541b02": "相耶？假使作相，則與外道五通等；若無作",
    "T14n0475_001:0541b03": "相，即是無為，不應有見。』世尊！我時默然。彼",
    "T14n0475_001:0541b04": "諸梵聞其言，得未曾有！即為作禮而問曰：",
    "T14n0475_001:0541b05": "『世孰有真天眼者？』維摩詰言：『有佛、世尊，得",
    "T14n0475_001:0541b06": "真天眼，常在三昧，悉見諸佛國，不以二相。』",
    "T14n0475_001:0541b07": "於是嚴淨梵王及其眷屬五百梵天，皆發阿",
    "T14n0475_001:0541b08": "耨多羅三藐三菩提心，禮維摩詰足已，忽然",
    "T14n0475_001:0541b09": "不現！故我不任詣彼問疾。」",
    "T14n0475_001:0541b10": "佛告優波離：「汝行詣維摩詰問疾。」優波離",
    "T14n0475_001:0541b11": "白佛言：「世尊！我不堪任詣彼問疾。所以者",
    "T14n0475_001:0541b12": "何？憶念昔者，有二比丘犯律行，以為恥，",
    "T14n0475_001:0541b13": "不敢問佛，來問我言：『唯，優波離！我等犯律，",
    "T14n0475_001:0541b14": "誠以為恥，不敢問佛，願解疑悔，得免斯",
    "T14n0475_001:0541b15": "咎！』我即為其如法解說。時維摩詰來謂我",
    "T14n0475_001:0541b16": "言：『唯，優波離！無重增此二比丘罪！當直除",
    "T14n0475_001:0541b17": "滅，勿擾其心。所以者何？彼罪性不在內、不",
    "T14n0475_001:0541b18": "在外、不在中間，如佛所說，心垢故眾生垢，",
    "T14n0475_001:0541b19": "心淨故眾生淨。心亦不在內、不在外、不在",
    "T14n0475_001:0541b20": "中間，如其心然，罪垢亦然，諸法亦然，不出",
    "T14n0475_001:0541b21": "於如。如優波離，以心相得解脫時，寧有垢",
    "T14n0475_001:0541b22": "不？』我言：『不也！』維摩詰言：『一切眾生心相無",
    "T14n0475_001:0541b23": "垢，亦復如是。唯，優波離！妄想是垢，無妄想",
    "T14n0475_001:0541b24": "是淨；顛倒是垢，無顛倒是淨；取我是垢，不",
    "T14n0475_001:0541b25": "取我是淨。優波離！一切法生滅不住，如幻",
    "T14n0475_001:0541b26": "如電，諸法不相待，乃至一念不住；諸法皆",
    "T14n0475_001:0541b27": "妄見，如夢、如炎、如水中月、如鏡中像，以妄",
    "T14n0475_001:0541b28": "想生。其知此者，是名奉律；其知此者，是名",
    "T14n0475_001:0541b29": "善解。』於是二比丘言：『上智哉！是優波離所",
    "T14n0475_001:0541c01": "不能及，持律之上而不能說。』我即答言：",
    "T14n0475_001:0541c02": "『自捨如來，未有聲聞及菩薩，能制其樂說",
    "T14n0475_001:0541c03": "之辯，其智慧明達，為若此也！』時二比丘疑悔",
    "T14n0475_001:0541c04": "即除，發阿耨多羅三藐三菩提心，作是願",
    "T14n0475_001:0541c05": "言：『令一切眾生皆得是辯。』故我不任詣彼",
    "T14n0475_001:0541c06": "問疾。」",
    "T14n0475_001:0541c07": "佛告羅睺羅：「汝行詣維摩詰問疾。」羅睺羅",
    "T14n0475_001:0541c08": "白佛言：「世尊！我不堪任詣彼問疾。所以者",
    "T14n0475_001:0541c09": "何？憶念昔時，毘耶離諸長者子來詣我所，稽",
    "T14n0475_001:0541c10": "首作禮，問我言：『唯，羅睺羅！汝佛之子，捨轉",
    "T14n0475_001:0541c11": "輪王位，出家為道。其出家者，有何等利？』我",
    "T14n0475_001:0541c12": "即如法為說出家功德之利。時維摩詰來謂",
    "T14n0475_001:0541c13": "我言：『唯，羅睺羅！不應說出家功德之利。所",
    "T14n0475_001:0541c14": "以者何？無利無功德，是為出家；有為法者，",
    "T14n0475_001:0541c15": "可說有利有功德。夫出家者，為無為法，無",
    "T14n0475_001:0541c16": "為法中，無利無功德。羅睺羅！出家者，無彼",
    "T14n0475_001:0541c17": "無此，亦無中間；離六十二見，處於涅槃；智",
    "T14n0475_001:0541c18": "者所受，聖所行處；降伏眾魔，度五道，淨五",
    "T14n0475_001:0541c19": "眼，得五力，立五根；不惱於彼，離眾雜惡；",
    "T14n0475_001:0541c20": "摧諸外道，超越假名；出淤泥，無繫著；無",
    "T14n0475_001:0541c21": "我所，無所受；無擾亂，內懷喜；護彼意，隨",
    "T14n0475_001:0541c22": "禪定，離眾過。若能如是，是真出家。』於是維",
    "T14n0475_001:0541c23": "摩詰語諸長者子：『汝等於正法中，宜共出",
    "T14n0475_001:0541c24": "家。所以者何？佛世難值！』諸長者子言：『居士！",
    "T14n0475_001:0541c25": "我聞佛言，父母不聽，不得出家。』維摩詰言：",
    "T14n0475_001:0541c26": "『然！汝等便發阿耨多羅三藐三菩提心，是即",
    "T14n0475_001:0541c27": "出家，是即具足。』爾時三十二長者子皆發阿",
    "T14n0475_001:0541c28": "耨多羅三藐三菩提心，故我不任詣彼問",
    "T14n0475_001:0541c29": "疾。」",
    "T14n0475_001:0542a01": "佛告阿難：「汝行詣維摩詰問疾。」阿難白佛",
    "T14n0475_001:0542a02": "言：「世尊！我不堪任詣彼問疾。所以者何？憶",
    "T14n0475_001:0542a03": "念昔時，世尊身小有疾，當用牛乳，我即持",
    "T14n0475_001:0542a04": "鉢，詣大婆羅門家門下立。時維摩詰來謂",
    "T14n0475_001:0542a05": "我言：『唯，阿難！何為晨朝，持鉢住此？』我言：『居",
    "T14n0475_001:0542a06": "士！世尊身小有疾，當用牛乳，故來至此。』維",
    "T14n0475_001:0542a07": "摩詰言：『止，止！阿難！莫作是語！如來身者，金",
    "T14n0475_001:0542a08": "剛之體，諸惡已斷，眾善普會，當有何疾？當",
    "T14n0475_001:0542a09": "有何惱？默往，阿難！勿謗如來，莫使異人",
    "T14n0475_001:0542a10": "聞此麁言；無令大威德諸天，及他方淨土諸",
    "T14n0475_001:0542a11": "來菩薩得聞斯語。阿難！轉輪聖王，以少福",
    "T14n0475_001:0542a12": "故，尚得無病，豈況如來無量福會普勝者哉！",
    "T14n0475_001:0542a13": "行矣，阿難！勿使我等受斯恥也。外道、梵志，",
    "T14n0475_001:0542a14": "若聞此語，當作是念：「何名為師？自疾不能",
    "T14n0475_001:0542a15": "救，而能救諸疾？」仁可密速去，勿使人聞。",
    "T14n0475_001:0542a16": "當知，阿難！諸如來身，即是法身，非思欲身。佛",
    "T14n0475_001:0542a17": "為世尊，過於三界；佛身無漏，諸漏已盡；佛身",
    "T14n0475_001:0542a18": "無為，不墮諸數。如此之身，當有何疾？當",
    "T14n0475_001:0542a19": "有何惱？』時我，世尊！實懷慚愧，得無近佛而",
    "T14n0475_001:0542a20": "謬聽耶！即聞空中聲曰：『阿難！如居士言。",
    "T14n0475_001:0542a21": "但為佛出五濁惡世，現行斯法，度脫眾生。",
    "T14n0475_001:0542a22": "行矣，阿難！取乳勿慚。』世尊！維摩詰智慧辯",
    "T14n0475_001:0542a23": "才，為若此也。是故不任詣彼問疾。」如是",
    "T14n0475_001:0542a24": "五百大弟子各各向佛說其本緣，稱述維",
    "T14n0475_001:0542a25": "摩詰所言，皆曰：「不任詣彼問疾！」",
    "T14n0475_001:0542a26": "維摩詰所說經菩薩品第四",
    "T14n0475_001:0542a27": "於是佛告彌勒菩薩：「汝行詣維摩詰問疾。」",
    "T14n0475_001:0542a28": "彌勒白佛言：「世尊！我不堪任詣彼問疾。所",
    "T14n0475_001:0542a29": "以者何？憶念我昔為兜率天王及其眷屬，說",
    "T14n0475_001:0542b01": "不退轉地之行。時維摩詰來謂我言：『彌勒！世",
    "T14n0475_001:0542b02": "尊授仁者記，一生當得阿耨多羅三藐三菩",
    "T14n0475_001:0542b03": "提。為用何生，得受記乎？過去耶？未來耶？",
    "T14n0475_001:0542b04": "現在耶？若過去生，過去生已滅；若未來生，未",
    "T14n0475_001:0542b05": "來生未至；若現在生，現在生無住。如佛所",
    "T14n0475_001:0542b06": "說：「比丘！汝今即時，亦生亦老亦滅。」若以無生",
    "T14n0475_001:0542b07": "得受記者，無生即是正位，於正位中，亦無",
    "T14n0475_001:0542b08": "受記，亦無得阿耨多羅三藐三菩提，云何彌",
    "T14n0475_001:0542b09": "勒受一生記乎？為從如生得受記耶？為",
    "T14n0475_001:0542b10": "從如滅得受記耶？若以如生得受記者，",
    "T14n0475_001:0542b11": "如無有生；若以如滅得受記者，如無有",
    "T14n0475_001:0542b12": "滅。一切眾生皆如也，一切法亦如也，眾聖",
    "T14n0475_001:0542b13": "賢亦如也，至於彌勒亦如也。若彌勒得受",
    "T14n0475_001:0542b14": "記者，一切眾生亦應受記。所以者何？夫如",
    "T14n0475_001:0542b15": "者不二不異，若彌勒得阿耨多羅三藐三菩",
    "T14n0475_001:0542b16": "提者，一切眾生皆亦應得。所以者何？一切",
    "T14n0475_001:0542b17": "眾生即菩提相。若彌勒得滅度者，一切眾",
    "T14n0475_001:0542b18": "生亦應滅度。所以者何？諸佛知一切眾",
    "T14n0475_001:0542b19": "生畢竟寂滅，即涅槃相，不復更滅。是故，彌勒！",
    "T14n0475_001:0542b20": "無以此法誘諸天子，實無發阿耨多羅三",
    "T14n0475_001:0542b21": "藐三菩提心者，亦無退者。彌勒！當令此諸",
    "T14n0475_001:0542b22": "天子，捨於分別菩提之見。所以者何？菩提者",
    "T14n0475_001:0542b23": "不可以身得，不可以心得；寂滅是菩提，",
    "T14n0475_001:0542b24": "滅諸相故；不觀是菩提，離諸緣故；不行是",
    "T14n0475_001:0542b25": "菩提，無憶念故；斷是菩提，捨諸見故；離是",
    "T14n0475_001:0542b26": "菩提，離諸妄想故；障是菩提，障諸願故；不",
    "T14n0475_001:0542b27": "入是菩提，無貪著故；順是菩提，順於如故；",
    "T14n0475_001:0542b28": "住是菩提，住法性故；至是菩提，至實際故；",
    "T14n0475_001:0542b29": "不二是菩提，離意法故；等是菩提，等虛空",
    "T14n0475_001:0542c01": "故；無為是菩提，無生住滅故；知是菩提，了",
    "T14n0475_001:0542c02": "眾生心行故；不會是菩提，諸入不會故；不合",
    "T14n0475_001:0542c03": "是菩提，離煩惱習故；無處是菩提，無形色",
    "T14n0475_001:0542c04": "故；假名是菩提，名字空故。如化是菩提，無取",
    "T14n0475_001:0542c05": "捨故；無亂是菩提，常自靜故；善寂是菩提，性",
    "T14n0475_001:0542c06": "清淨故；無取是菩提，離攀緣故；無異是菩提，",
    "T14n0475_001:0542c07": "諸法等故；無比是菩提，無可喻故；微妙是菩",
    "T14n0475_001:0542c08": "提，諸法難知故。』世尊！維摩詰說是法時，二",
    "T14n0475_001:0542c09": "百天子得無生法忍。故我不任詣彼問疾。」",
    "T14n0475_001:0542c10": "佛告光嚴童子：「汝行詣維摩詰問疾。」光嚴",
    "T14n0475_001:0542c11": "白佛言：「世尊！我不堪任詣彼問疾。所以者",
    "T14n0475_001:0542c12": "何？憶念我昔出毘耶離大城，時維摩詰方入",
    "T14n0475_001:0542c13": "城，我即為作禮而問言：『居士從何所來？』答",
    "T14n0475_001:0542c14": "我言：『吾從道場來。』我問：『道場者何所是？』答",
    "T14n0475_001:0542c15": "曰：『直心是道場，無虛假故；發行是道場，能辦",
    "T14n0475_001:0542c16": "事故；深心是道場，增益功德故；菩提心是道",
    "T14n0475_001:0542c17": "場，無錯謬故；布施是道場，不望報故；持戒",
    "T14n0475_001:0542c18": "是道場，得願具故；忍辱是道場，於諸眾生",
    "T14n0475_001:0542c19": "心無礙故；精進是道場，不懈退故；禪定是",
    "T14n0475_001:0542c20": "道場，心調柔故；智慧是道場，現見諸法故；慈",
    "T14n0475_001:0542c21": "是道場，等眾生故；悲是道場，忍疲苦故；喜",
    "T14n0475_001:0542c22": "是道場，悅樂法故；捨是道場，憎愛斷故；神通",
    "T14n0475_001:0542c23": "是道場，成就六通故；解脫是道場，能背捨故；",
    "T14n0475_001:0542c24": "方便是道場，教化眾生故；四攝是道場，攝眾",
    "T14n0475_001:0542c25": "生故；多聞是道場，如聞行故；伏心是道場，正",
    "T14n0475_001:0542c26": "觀諸法故；三十七品是道場，捨有為法故；",
    "T14n0475_001:0542c27": "諦是道場，不誑世間故；緣起是道場，無明",
    "T14n0475_001:0542c28": "乃至老死皆無盡故；諸煩惱是道場，知如實",
    "T14n0475_001:0542c29": "故；眾生是道場，知無我故；一切法是道場，",
    "T14n0475_001:0543a01": "知諸法空故；降魔是道場，不傾動故；三界",
    "T14n0475_001:0543a02": "是道場，無所趣故；師子吼是道場，無所畏",
    "T14n0475_001:0543a03": "故；力、無畏、不共法是道場，無諸過故；三明是",
    "T14n0475_001:0543a04": "道場，無餘礙故；一念知一切法是道場，成",
    "T14n0475_001:0543a05": "就一切智故。如是，善男子！菩薩若應諸波",
    "T14n0475_001:0543a06": "羅蜜教化眾生，諸有所作，舉足下足，當知",
    "T14n0475_001:0543a07": "皆從道場來，住於佛法矣！』說是法時，五百",
    "T14n0475_001:0543a08": "天、人皆發阿耨多羅三藐三菩提心。故我不",
    "T14n0475_001:0543a09": "任詣彼問疾。」佛告持世菩薩：「汝行詣維摩",
    "T14n0475_001:0543a10": "詰問疾。」持世白佛言：「世尊！我不堪任詣",
    "T14n0475_001:0543a11": "彼問疾。所以者何？憶念我昔，住於靜室，時",
    "T14n0475_001:0543a12": "魔波旬，從萬二千天女，狀如帝釋，鼓樂絃歌，",
    "T14n0475_001:0543a13": "來詣我所。與其眷屬，稽首我足，合掌恭敬，",
    "T14n0475_001:0543a14": "於一面立。我意謂是帝釋，而語之言：『善來",
    "T14n0475_001:0543a15": "憍尸迦！雖福應有，不當自恣。當觀五欲無",
    "T14n0475_001:0543a16": "常，以求善本，於身命財而修堅法。』即語我",
    "T14n0475_001:0543a17": "言：『正士！受是萬二千天女，可備掃灑。』我言：",
    "T14n0475_001:0543a18": "『憍尸迦！無以此非法之物要我沙門釋子，",
    "T14n0475_001:0543a19": "此非我宜。』所言未訖，時維摩詰來謂我言：",
    "T14n0475_001:0543a20": "『非帝釋也，是為魔來嬈固汝耳！』即語魔",
    "T14n0475_001:0543a21": "言：『是諸女等，可以與我，如我應受。』魔即",
    "T14n0475_001:0543a22": "驚懼，念：『維摩詰將無惱我？』欲隱形去，而不",
    "T14n0475_001:0543a23": "能隱；盡其神力，亦不得去。即聞空中聲",
    "T14n0475_001:0543a24": "曰：『波旬！以女與之，乃可得去。』魔以畏故，俛",
    "T14n0475_001:0543a25": "仰而與。「爾時維摩詰語諸女言：『魔以汝等",
    "T14n0475_001:0543a26": "與我，今汝皆當發阿耨多羅三藐三菩提",
    "T14n0475_001:0543a27": "心。』即隨所應而為說法，令發道意。復言：『汝",
    "T14n0475_001:0543a28": "等已發道意，有法樂可以自娛，不應復",
    "T14n0475_001:0543a29": "樂五欲樂也。』天女即問：『何謂法樂？』答言：『樂",
    "T14n0475_001:0543b01": "常信佛，樂欲聽法，樂供養眾，樂離五欲；",
    "T14n0475_001:0543b02": "樂觀五陰如怨賊，樂觀四大如毒蛇，樂",
    "T14n0475_001:0543b03": "觀內入如空聚；樂隨護道意，樂饒益眾",
    "T14n0475_001:0543b04": "生，樂敬養師；樂廣行施，樂堅持戒，樂",
    "T14n0475_001:0543b05": "忍辱柔和，樂勤集善根，樂禪定不亂，樂離",
    "T14n0475_001:0543b06": "垢明慧；樂廣菩提心，樂降伏眾魔，樂斷",
    "T14n0475_001:0543b07": "諸煩惱，樂淨佛國土，樂成就相好故，修諸",
    "T14n0475_001:0543b08": "功德；樂嚴道場；樂聞深法不畏；樂三脫",
    "T14n0475_001:0543b09": "門，不樂非時；樂近同學，樂於非同學中，",
    "T14n0475_001:0543b10": "心無恚礙；樂將護惡知識，樂親近善知",
    "T14n0475_001:0543b11": "識；樂心喜清淨，樂修無量道品之法。是為",
    "T14n0475_001:0543b12": "菩薩法樂。』「於是波旬告諸女言：『我欲與汝",
    "T14n0475_001:0543b13": "俱還天宮。』諸女言：『以我等與此居士，有法",
    "T14n0475_001:0543b14": "樂，我等甚樂，不復樂五欲樂也。』魔言：『居士",
    "T14n0475_001:0543b15": "可捨此女？一切所有施於彼者，是為菩薩。』",
    "T14n0475_001:0543b16": "維摩詰言：『我已捨矣！汝便將去，令一切眾生",
    "T14n0475_001:0543b17": "得法願具足。』於是諸女問維摩詰：『我等云何，",
    "T14n0475_001:0543b18": "止於魔宮？』維摩詰言：『諸姊！有法門名無盡",
    "T14n0475_001:0543b19": "燈，汝等當學。無盡燈者，譬如一燈，燃百千",
    "T14n0475_001:0543b20": "燈，冥者皆明，明終不盡。如是，諸姊！夫一菩",
    "T14n0475_001:0543b21": "薩開導百千眾生，令發阿耨多羅三藐三菩",
    "T14n0475_001:0543b22": "提心，於其道意亦不滅盡，隨所說法，而自",
    "T14n0475_001:0543b23": "增益一切善法，是名無盡燈也。汝等雖住",
    "T14n0475_001:0543b24": "魔宮，以是無盡燈，令無數天子天女，發阿",
    "T14n0475_001:0543b25": "耨多羅三藐三菩提心者，為報佛恩，亦大",
    "T14n0475_001:0543b26": "饒益一切眾生。』爾時天女頭面禮維摩詰",
    "T14n0475_001:0543b27": "足，隨魔還宮，忽然不現。世尊！維摩詰有如",
    "T14n0475_001:0543b28": "是自在神力，智慧辯才，故我不任詣彼問",
    "T14n0475_001:0543b29": "疾。」",
    "T14n0475_001:0543c01": "佛告長者子善德：「汝行詣維摩詰問疾。」",
    "T14n0475_001:0543c02": "善德白佛言：「世尊！我不堪任詣彼問疾。",
    "T14n0475_001:0543c03": "所以者何？憶念我昔自於父舍設大施會，",
    "T14n0475_001:0543c04": "供養一切沙門、婆羅門，及諸外道、貧窮、下賤、",
    "T14n0475_001:0543c05": "孤獨、乞人。期滿七日，時維摩詰來入會中，",
    "T14n0475_001:0543c06": "謂我言：『長者子！夫大施會不當如汝所設，",
    "T14n0475_001:0543c07": "當為法施之會，何用是財施會為？』我言：『居",
    "T14n0475_001:0543c08": "士！何謂法施之會？』答曰：『法施會者，無前無",
    "T14n0475_001:0543c09": "後，一時供養一切眾生，是名法施之會。』曰：",
    "T14n0475_001:0543c10": "『何謂也？』『謂以菩提，起於慈心；以救眾生，",
    "T14n0475_001:0543c11": "起大悲心；以持正法，起於喜心；以攝智",
    "T14n0475_001:0543c12": "慧，行於捨心；以攝慳貪，起檀波羅蜜；以",
    "T14n0475_001:0543c13": "化犯戒，起尸羅波羅蜜；以無我法，起羼提",
    "T14n0475_001:0543c14": "波羅蜜；以離身心相，起毘梨耶波羅蜜；以",
    "T14n0475_001:0543c15": "菩提相，起禪波羅蜜；以一切智，起般若波",
    "T14n0475_001:0543c16": "羅蜜。教化眾生，而起於空；不捨有為法，而",
    "T14n0475_001:0543c17": "起無相；示現受生，而起無作；護持正法，",
    "T14n0475_001:0543c18": "起方便力；以度眾生，起四攝法；以敬事",
    "T14n0475_001:0543c19": "一切，起除慢法；於身命財，起三堅法；於六",
    "T14n0475_001:0543c20": "念中，起思念法；於六和敬，起質直心；正",
    "T14n0475_001:0543c21": "行善法，起於淨命；心淨歡喜，起近賢聖；不",
    "T14n0475_001:0543c22": "憎惡人，起調伏心；以出家法，起於深心；",
    "T14n0475_001:0543c23": "以如說行，起於多聞；以無諍法，起空閑處；",
    "T14n0475_001:0543c24": "趣向佛慧，起於宴坐；解眾生縛，起修行地；",
    "T14n0475_001:0543c25": "以具相好，及淨佛土，起福德業；知一切眾",
    "T14n0475_001:0543c26": "生心念，如應說法，起於智業；知一切法，不",
    "T14n0475_001:0543c27": "取不捨，入一相門，起於慧業；斷一切煩惱、",
    "T14n0475_001:0543c28": "一切障礙、一切不善法，起一切善業；以得",
    "T14n0475_001:0543c29": "一切智慧、一切善法，起於一切助佛道法。如",
    "T14n0475_001:0544a01": "是，善男子！是為法施之會。若菩薩住是法施",
    "T14n0475_001:0544a02": "會者，為大施主，亦為一切世間福田。』「世尊！",
    "T14n0475_001:0544a03": "維摩詰說是法時，婆羅門眾中二百人，皆發",
    "T14n0475_001:0544a04": "阿耨多羅三藐三菩提心。我時心得清淨，歎",
    "T14n0475_001:0544a05": "未曾有！稽首禮維摩詰足，即解瓔珞價直百",
    "T14n0475_001:0544a06": "千以上之，不肯取。我言：『居士！願必納受，隨",
    "T14n0475_001:0544a07": "意所與。』維摩詰乃受瓔珞，分作二分，持一",
    "T14n0475_001:0544a08": "分施此會中一最下乞人，持一分奉彼難",
    "T14n0475_001:0544a09": "勝如來。一切眾會皆見光明國土難勝如來，",
    "T14n0475_001:0544a10": "又見珠瓔在彼佛上變成四柱寶臺，四面",
    "T14n0475_001:0544a11": "嚴飾，不相障蔽。時維摩詰現神變已，作是",
    "T14n0475_001:0544a12": "言：『若施主等心施一最下乞人，猶如如來福",
    "T14n0475_001:0544a13": "田之相，無所分別，等于大悲，不求果報，",
    "T14n0475_001:0544a14": "是則名曰具足法施。』城中一最下乞人，見",
    "T14n0475_001:0544a15": "是神力，聞其所說，皆發阿耨多羅三藐三菩",
    "T14n0475_001:0544a16": "提心，故我不任詣彼問疾。」如是諸菩薩各",
    "T14n0475_001:0544a17": "各向佛說其本緣，稱述維摩詰所言，皆曰：",
    "T14n0475_001:0544a18": "「不任詣彼問疾！」",
    "T14n0475_001:0544a19": "維摩詰經卷上"
}