{
    "T01n0026_028:0602b25": "中阿含經卷第二十八",
    "T01n0026_028:0602b27": "東晉罽賓三藏瞿曇僧伽提婆譯",
    "T01n0026_028:0602b28": "（一一三）中阿含林品諸法本經第七(第二",
    "T01n0026_028:0602b29": "小土城誦)",
    "T01n0026_028:0602c01": "我聞如是：一時，佛遊舍衛國，在勝林給孤",
    "T01n0026_028:0602c02": "獨園。爾時，世尊告諸比丘：「若諸異學來問汝",
    "T01n0026_028:0602c03": "等：『一切諸法以何為本？』汝等應當如是答",
    "T01n0026_028:0602c04": "彼：『一切諸法以欲為本。』彼若復問：『以何為",
    "T01n0026_028:0602c05": "和？』當如是答：『以更樂為和。』彼若復問：『以",
    "T01n0026_028:0602c06": "何為來？』當如是答：『以覺為來。』彼若復問：",
    "T01n0026_028:0602c07": "『以何為有？』當如是答：『以思想為有。』彼若",
    "T01n0026_028:0602c08": "復問：『以何為上主？』當如是答：『以念為上",
    "T01n0026_028:0602c09": "主。』彼若復問：『以何為前？』當如是答：『以定",
    "T01n0026_028:0602c10": "為前。』彼若復問：『以何為上？』當如是答：『以",
    "T01n0026_028:0602c11": "慧為上。』彼若復問：『以何為真？』當如是答：",
    "T01n0026_028:0602c12": "『以解脫為真。』彼若復問：『以何為訖？』當如",
    "T01n0026_028:0602c13": "是答：『以涅槃為訖。』是為，比丘！欲為諸法本，",
    "T01n0026_028:0602c14": "更樂為諸法和，覺為諸法來，思想為諸法",
    "T01n0026_028:0602c15": "有，念為諸法上主，定為諸法前，慧為諸法",
    "T01n0026_028:0602c16": "上，解脫為諸法真，涅槃為諸法訖。是故比",
    "T01n0026_028:0602c17": "丘當如是學。「習出家學道心，習無常想，習",
    "T01n0026_028:0602c18": "無常苦想，習苦無我想，習不淨想，習惡食",
    "T01n0026_028:0602c19": "想，習一切世間不可樂想，習死想。知世間",
    "T01n0026_028:0602c20": "好惡，習如是想心。知世間習有，習如是",
    "T01n0026_028:0602c21": "想心。知世間習、滅、味、患、出要如真，習如是",
    "T01n0026_028:0602c22": "想心。若比丘得習出家學道心者，得習無",
    "T01n0026_028:0602c23": "常想，得習無常苦想，得習苦無我想，得",
    "T01n0026_028:0602c24": "習不淨想，得習惡食想，得習一切世間不",
    "T01n0026_028:0602c25": "可樂想，得習死想。知世間好惡，得習如",
    "T01n0026_028:0602c26": "是想心。知世間習有，得習如是想心。知世",
    "T01n0026_028:0602c27": "間習、滅、味、患、出要如真，得習如是想心者，",
    "T01n0026_028:0602c28": "是謂比丘斷愛除結，正知正觀諸法已，便",
    "T01n0026_028:0602c29": "得苦邊。」佛說如是。彼諸比丘聞佛所說，歡",
    "T01n0026_028:0603a01": "喜奉行。",
    "T01n0026_028:0603a02": "諸法本經第七竟(四百五十七字)",
    "T01n0026_028:0603a03": "（一一四）中阿含林品優陀羅經第八(第二小",
    "T01n0026_028:0603a04": "土城誦)",
    "T01n0026_028:0603a05": "我聞如是：一時，佛遊舍衛國，在勝林給孤",
    "T01n0026_028:0603a06": "獨園。爾時，世尊告諸比丘：「優陀羅羅摩子，",
    "T01n0026_028:0603a07": "彼在眾中，數如是說：『於此生中，觀此覺此，",
    "T01n0026_028:0603a08": "不知癰本，然後具知癰本。』優陀羅羅摩子",
    "T01n0026_028:0603a09": "無一切知自稱一切知，實無所覺自稱有",
    "T01n0026_028:0603a10": "覺。優陀羅羅摩子如是見、如是說，有者，是",
    "T01n0026_028:0603a11": "病、是癰、是刺；設無想者，是愚癡也；若有所覺，",
    "T01n0026_028:0603a12": "是止息、是最妙，謂乃至非有想非無想處。彼",
    "T01n0026_028:0603a13": "自樂身，自受於身，自著身已，修習乃至非",
    "T01n0026_028:0603a14": "有想非無想處，身壞命終，生非有想非無想",
    "T01n0026_028:0603a15": "天中，彼壽盡已，復來此間，生於狸中。此比",
    "T01n0026_028:0603a16": "丘正說者，於此生中，觀此覺此，不知癰",
    "T01n0026_028:0603a17": "本，然後具知癰本。「云何比丘正觀耶？比丘",
    "T01n0026_028:0603a18": "者，知六更觸，知習、知滅、知味、知患、知出",
    "T01n0026_028:0603a19": "要，以慧知如真，是謂比丘正觀也。云何比",
    "T01n0026_028:0603a20": "丘覺，比丘者，知三覺，知習、知滅、知味、知患、",
    "T01n0026_028:0603a21": "知出要，以慧知如真，是謂比丘覺。云何比",
    "T01n0026_028:0603a22": "丘不知癰本，然後具知癰本？比丘者，知有",
    "T01n0026_028:0603a23": "愛滅，拔其根本，至竟不復生，是謂比丘不",
    "T01n0026_028:0603a24": "知癰本，然後具知癰本。癰者，謂此身也。色",
    "T01n0026_028:0603a25": "麤四大，從父母生，飲食長養，衣被按摩，澡浴",
    "T01n0026_028:0603a26": "強忍，是無常法、壞法、散法，是謂癰也。癰本者，",
    "T01n0026_028:0603a27": "謂三愛也。欲愛、色愛、無色愛，是謂癰本。癰一",
    "T01n0026_028:0603a28": "切漏者，謂六更觸處也。眼漏視色，耳漏聞聲，",
    "T01n0026_028:0603a29": "鼻漏嗅香，舌漏嘗味，身漏覺觸，意漏知諸",
    "T01n0026_028:0603b01": "法，是謂癰一切漏。「比丘！我已為汝說癰、說",
    "T01n0026_028:0603b02": "癰本，如尊師所為弟子起大慈哀，憐念愍",
    "T01n0026_028:0603b03": "傷，求義及饒益，求安隱快樂者，我今已作。",
    "T01n0026_028:0603b04": "汝等亦當復自作，至無事處、山林樹下、空安",
    "T01n0026_028:0603b05": "靜處，燕坐思惟，勿得放逸，勤加精進，莫",
    "T01n0026_028:0603b06": "令後悔。此是我之教勅，是我訓誨。」佛說如",
    "T01n0026_028:0603b07": "是。彼諸比丘聞佛所說，歡喜奉行。",
    "T01n0026_028:0603b08": "優陀羅經第八竟(五百一十四字)",
    "T01n0026_028:0603b09": "（一一五）中阿含林品蜜丸喻經第九(第二",
    "T01n0026_028:0603b10": "小土城誦)",
    "T01n0026_028:0603b11": "我聞如是：一時，佛遊釋羇瘦，在迦維羅衛。",
    "T01n0026_028:0603b12": "爾時，世尊過夜平旦，著衣持鉢，為乞食故，入",
    "T01n0026_028:0603b13": "迦維羅衛。食訖，中後收舉衣鉢，澡洗手足，",
    "T01n0026_028:0603b14": "以尼師壇著於肩上，往詣竹林釋迦寺中，",
    "T01n0026_028:0603b15": "入彼大林，至一樹下敷尼師檀，結加趺",
    "T01n0026_028:0603b16": "坐。於是，執杖釋拄杖而行，中後彷徉，往詣",
    "T01n0026_028:0603b17": "佛所，共相問訊，拄杖立佛前，問世尊曰：「沙",
    "T01n0026_028:0603b18": "門瞿曇！以何為宗本？說何等法？」世尊答曰：",
    "T01n0026_028:0603b19": "「釋！若一切世間，天及魔、梵、沙門、梵志，從人至",
    "T01n0026_028:0603b20": "天，使不鬪諍，修習離欲清淨梵志，捨離諂",
    "T01n0026_028:0603b21": "曲，除悔，不著有、非有，亦無想，是我宗本；說",
    "T01n0026_028:0603b22": "亦如是。」於是，執杖釋聞佛所說，不是不非，",
    "T01n0026_028:0603b23": "執杖釋奮頭而去。於是，世尊執杖釋去後不",
    "T01n0026_028:0603b24": "久，則於晡時，從燕坐起，往詣講堂，比",
    "T01n0026_028:0603b25": "丘眾前敷座而坐，告諸比丘：「我今平旦著",
    "T01n0026_028:0603b26": "衣持鉢，為乞食故，入迦維羅衛。食訖，中後",
    "T01n0026_028:0603b27": "收舉衣鉢，澡洗手足，以尼師檀著於肩",
    "T01n0026_028:0603b28": "上，往詣竹林釋迦寺中，入彼大林，至一樹",
    "T01n0026_028:0603b29": "下敷尼師檀，結跏趺坐。於是，執杖釋拄杖",
    "T01n0026_028:0603c01": "而行，中後彷徉，來詣我所，共相問訊，拄杖",
    "T01n0026_028:0603c02": "立我前，問我曰：『沙門瞿曇！以何為宗本？",
    "T01n0026_028:0603c03": "說何等法？』我答曰：『釋！若一切世間，天及魔、梵、",
    "T01n0026_028:0603c04": "沙門、梵志，從人至天，使不鬪諍，修習離欲",
    "T01n0026_028:0603c05": "清淨梵志，捨離諂曲，除悔，不著有、非有，亦",
    "T01n0026_028:0603c06": "無想，是我宗本；說亦如是。』彼執杖釋聞我所",
    "T01n0026_028:0603c07": "說，不是不非，執杖釋奮頭而去。」於是，有一",
    "T01n0026_028:0603c08": "比丘即從坐起，偏袒著衣，叉手向佛，白曰：",
    "T01n0026_028:0603c09": "「世尊！云何一切世間，天及魔、梵、沙門、梵志，從",
    "T01n0026_028:0603c10": "人至天，使不鬪諍？云何修習離欲，得清淨",
    "T01n0026_028:0603c11": "梵志？云何捨離諂曲，除悔，不著有、非有，亦",
    "T01n0026_028:0603c12": "無想耶？」世尊告曰：「比丘！若人所因念，出家",
    "T01n0026_028:0603c13": "學道，思想修習，及過去、未來、今現在法，不愛、",
    "T01n0026_028:0603c14": "不樂、不著、不住，是說苦邊欲使，恚使、有使、慢",
    "T01n0026_028:0603c15": "使、無明使、見使、疑使、鬪諍、憎嫉、諛諂、欺誑、妄",
    "T01n0026_028:0603c16": "言、兩舌及無量惡不善之法，是說苦邊。」佛說",
    "T01n0026_028:0603c17": "如是，即從坐起，入室燕坐。於是，諸比丘",
    "T01n0026_028:0603c18": "便作是念：「諸賢！當知世尊略說此義，不廣",
    "T01n0026_028:0603c19": "分別，即從坐起，入室燕坐。『若人所因念，",
    "T01n0026_028:0603c20": "出家學道，思想修習，及過去、未來、今現在法，",
    "T01n0026_028:0603c21": "不愛、不樂、不著、不住，是說苦邊。欲使、恚使、",
    "T01n0026_028:0603c22": "有使、慢使、無明使、見使、疑使、鬪諍、憎嫉、諛諂、",
    "T01n0026_028:0603c23": "欺誑、妄言、兩舌及無量惡不善之法，是說苦",
    "T01n0026_028:0603c24": "邊。』」彼復作是念：「諸賢！誰能廣分別世尊向",
    "T01n0026_028:0603c25": "所略說義？」彼復作是念：「尊者大迦旃延常",
    "T01n0026_028:0603c26": "為世尊之所稱譽，及諸智梵行人，尊者大迦",
    "T01n0026_028:0603c27": "旃延能廣分別世尊向所略說義。諸賢！共",
    "T01n0026_028:0603c28": "往詣尊者大迦旃延所，請說此義；若尊者",
    "T01n0026_028:0603c29": "大迦旃延為分別者，我等當善受持。」於是，",
    "T01n0026_028:0604a01": "諸比丘往詣尊者大迦旃延所，共相問訊，却",
    "T01n0026_028:0604a02": "坐一面，白曰：「尊者大迦旃延！當知世尊略說",
    "T01n0026_028:0604a03": "此義，不廣分別。即從坐起，入室燕坐。『比",
    "T01n0026_028:0604a04": "丘！若人所因念，出家學道，思想修習，及過去、",
    "T01n0026_028:0604a05": "未來、今現在法，不愛、不樂、不著、不住，是說苦",
    "T01n0026_028:0604a06": "邊。欲使、恚使、有使、慢使、無明使、見使、疑使、鬪",
    "T01n0026_028:0604a07": "諍、憎嫉、諛諂、欺誑、妄言、兩舌及無量惡不善",
    "T01n0026_028:0604a08": "之法，是說苦邊。』我等便作是念：『諸賢！誰能",
    "T01n0026_028:0604a09": "廣分別世尊向所略說義？』我等復作是念：",
    "T01n0026_028:0604a10": "『尊者大迦旃延常為世尊之所稱譽，及諸智",
    "T01n0026_028:0604a11": "梵行人，尊者大迦旃延能廣分別世尊向所",
    "T01n0026_028:0604a12": "略說義。』唯願尊者大迦旃延為慈愍故而",
    "T01n0026_028:0604a13": "廣說之。」爾時，尊者大迦旃延告曰：「諸賢！聽",
    "T01n0026_028:0604a14": "我說喻，慧者聞喻則解其義。諸賢！猶如有",
    "T01n0026_028:0604a15": "人欲得求實，為求實故，持斧入林，彼見",
    "T01n0026_028:0604a16": "大樹成根、莖、節、枝、葉、華、實，彼人不觸根、莖、節、",
    "T01n0026_028:0604a17": "實，但觸枝、葉。諸賢所說亦復如是，世尊現",
    "T01n0026_028:0604a18": "在，捨來就我而問此義。所以者何？諸賢！當",
    "T01n0026_028:0604a19": "知世尊是眼、是智、是義、是法、法主、法將，說真",
    "T01n0026_028:0604a20": "諦義，現一切義由彼世尊。諸賢應往詣世",
    "T01n0026_028:0604a21": "尊所而問此義：『世尊！此云何？此何義？』如世",
    "T01n0026_028:0604a22": "尊說者，諸賢等當善受持。」時，諸比丘白曰：",
    "T01n0026_028:0604a23": "「唯然。尊者大迦旃延！世尊是眼、是智、是義、是",
    "T01n0026_028:0604a24": "法、法主、法將，說真諦義，現一切義由彼世",
    "T01n0026_028:0604a25": "尊，我等應往詣世尊所而問此義：『世尊！此",
    "T01n0026_028:0604a26": "云何？此何義？』如世尊說者，我等當善受持。",
    "T01n0026_028:0604a27": "然，尊者大迦旃延常為世尊之所稱譽，及諸",
    "T01n0026_028:0604a28": "智梵行人，尊者大迦旃延能廣分別世尊向",
    "T01n0026_028:0604a29": "所略說義，唯願尊者大迦旃延為慈愍故",
    "T01n0026_028:0604b01": "而廣說之。」尊者大迦旃延告諸比丘：「諸賢等",
    "T01n0026_028:0604b02": "共聽我所說。諸賢！緣眼及色，生眼識，三事",
    "T01n0026_028:0604b03": "共會，便有更觸，緣更觸便有所覺，若所覺",
    "T01n0026_028:0604b04": "便想，若所想便思，若所思便念，若所念便分",
    "T01n0026_028:0604b05": "別。比丘者因是念出家學道，思想修習，此中",
    "T01n0026_028:0604b06": "過去、未來、今現在法，不愛、不樂、不著、不住，是",
    "T01n0026_028:0604b07": "說苦邊。欲使、恚使、有使、慢使、無明使、見使、疑",
    "T01n0026_028:0604b08": "使、鬪諍、憎嫉、諛諂、欺誑、妄言、兩舌及無量惡",
    "T01n0026_028:0604b09": "不善之法，是說苦邊。如是耳、鼻、舌、身緣意及",
    "T01n0026_028:0604b10": "法，生意識，三事共會，便有更觸，緣更觸便",
    "T01n0026_028:0604b11": "有所覺，若所覺便想，若所想便思，若所思便",
    "T01n0026_028:0604b12": "念，若所念便分別。比丘者因是念出家學道，",
    "T01n0026_028:0604b13": "思想修習，此中過去、未來、今現在法，不愛、不",
    "T01n0026_028:0604b14": "樂、不著、不住，是說苦邊。欲使、恚使、有使、慢使、",
    "T01n0026_028:0604b15": "無明使、見使、疑使、鬪諍、憎嫉、諛諂、欺誑、妄言、",
    "T01n0026_028:0604b16": "兩舌及無量惡不善之法，是說苦邊。「諸賢！比",
    "T01n0026_028:0604b17": "丘者，除眼、除色、除眼識，有更觸施設更",
    "T01n0026_028:0604b18": "觸者，是處不然。若不施設更觸，有覺施設",
    "T01n0026_028:0604b19": "覺者，是處不然。若不施設覺，有施設念、",
    "T01n0026_028:0604b20": "出家學道、思想修習者，是處不然。如是耳、鼻、",
    "T01n0026_028:0604b21": "舌、身，除意、除法、除意識，有更觸施設更觸",
    "T01n0026_028:0604b22": "者，是處不然。若不施設更觸，有覺施設覺",
    "T01n0026_028:0604b23": "者，是處不然。若不施設覺，有施設念、出家",
    "T01n0026_028:0604b24": "學道、思想修習者，是處不然。「諸賢！比丘者，",
    "T01n0026_028:0604b25": "因眼、因色、因眼識，有更觸施設更觸者，必",
    "T01n0026_028:0604b26": "有此處。因施設更觸，有覺施設覺者，必",
    "T01n0026_028:0604b27": "有此處。因施設覺，有施設念、出家學道、思",
    "T01n0026_028:0604b28": "想修習者，必有此處。如是耳、鼻、舌、身，因意、",
    "T01n0026_028:0604b29": "因法、因意識，有更觸施設更觸者，必有此",
    "T01n0026_028:0604c01": "處。因施設更觸，有覺施設覺者，必有此",
    "T01n0026_028:0604c02": "處。因施設覺，有施設念、出家學道、思想修",
    "T01n0026_028:0604c03": "習者，必有此處。諸賢！謂世尊略說此義，不",
    "T01n0026_028:0604c04": "廣分別，即從坐起，入室燕坐。『比丘！若人",
    "T01n0026_028:0604c05": "所因念，出家學道，思想修習，及過去、未來、今",
    "T01n0026_028:0604c06": "現在法，不愛、不樂、不著、不住，是說苦邊。欲使、",
    "T01n0026_028:0604c07": "恚使、有使、慢使、無明使、見使、疑使、鬪諍、憎嫉、",
    "T01n0026_028:0604c08": "諛諂、欺誑、妄言、兩舌及無量惡不善之法，",
    "T01n0026_028:0604c09": "是說苦邊。』此世尊略說不廣分別義，我以",
    "T01n0026_028:0604c10": "此句、以此文廣說如是。諸賢！可往向佛具",
    "T01n0026_028:0604c11": "陳，若如世尊所說義者，諸賢等便可受持。」",
    "T01n0026_028:0604c12": "於是，諸比丘聞尊者大迦旃延所說，善受持",
    "T01n0026_028:0604c13": "誦，即從坐起，遶尊者大迦旃延三匝而去，",
    "T01n0026_028:0604c14": "往詣佛所，稽首作禮，却坐一面，白曰：「世尊！",
    "T01n0026_028:0604c15": "向世尊略說此義，不廣分別，即從坐起，入",
    "T01n0026_028:0604c16": "室宴坐；尊者大迦旃延以此句、以此文",
    "T01n0026_028:0604c17": "而廣說之。」世尊聞已，歎曰：「善哉！善哉！我弟子",
    "T01n0026_028:0604c18": "中有眼、有智、有法、有義。所以者何？謂師為",
    "T01n0026_028:0604c19": "弟子略說此義，不廣分別，彼弟子以此句、",
    "T01n0026_028:0604c20": "以此文而廣說之。如迦旃延比丘所說，汝",
    "T01n0026_028:0604c21": "等應當如是受持。所以者何？以說觀義，應",
    "T01n0026_028:0604c22": "如是也。比丘！猶如有人因行無事處、山林",
    "T01n0026_028:0604c23": "樹間，忽得蜜丸，隨彼所食而得其味，如是",
    "T01n0026_028:0604c24": "族姓子於我此正法、律，隨彼所觀而得其",
    "T01n0026_028:0604c25": "味，觀眼得味，觀耳、鼻、舌、身，觀意得味。」爾",
    "T01n0026_028:0604c26": "時，尊者阿難執拂侍佛。於是，尊者阿難叉手",
    "T01n0026_028:0604c27": "向佛，白曰：「世尊！此法名何等？我當云何奉",
    "T01n0026_028:0604c28": "持？」世尊告曰：「阿難！此法名為蜜丸喻，汝當",
    "T01n0026_028:0604c29": "受持。」於是，世尊告諸比丘：「汝等受此蜜丸",
    "T01n0026_028:0605a01": "喻法，當諷誦讀。所以者何？比丘！此蜜丸喻",
    "T01n0026_028:0605a02": "有法有義，梵行之本，趣通趣覺，趣於涅",
    "T01n0026_028:0605a03": "槃。若族姓子剃除鬚髮，著袈裟衣，至信、捨",
    "T01n0026_028:0605a04": "家、無家、學道者，當善受持此蜜丸喻。」佛說",
    "T01n0026_028:0605a05": "如是。尊者阿難及諸比丘聞佛所說，歡喜奉",
    "T01n0026_028:0605a06": "行。",
    "T01n0026_028:0605a07": "蜜丸喻經第九竟(二千二百七十二字)",
    "T01n0026_028:0605a08": "（一一六）中阿含林品瞿曇彌經第十(第二",
    "T01n0026_028:0605a09": "小土城誦)",
    "T01n0026_028:0605a10": "我聞如是：一時，佛遊釋羇瘦，在迦維羅",
    "T01n0026_028:0605a11": "衛尼拘類樹園，與大比丘眾俱受夏坐。爾",
    "T01n0026_028:0605a12": "時，瞿曇彌大愛往詣佛所，稽首佛足，却",
    "T01n0026_028:0605a13": "住一面，白曰：「世尊！女人可得第四沙門果",
    "T01n0026_028:0605a14": "耶？因此故，女人於此正法、律中，至信、捨家、無",
    "T01n0026_028:0605a15": "家、學道耶？」世尊告曰：「止！止！瞿曇彌！汝莫作",
    "T01n0026_028:0605a16": "是念：『女人於此正法、律中，至信、捨家、無家、學",
    "T01n0026_028:0605a17": "道。』瞿曇彌！如是汝剃除頭髮，著袈裟衣，盡",
    "T01n0026_028:0605a18": "其形壽，淨修梵行。」於是，瞿曇彌大愛為佛",
    "T01n0026_028:0605a19": "所制，稽首佛足，繞三匝而去。爾時，諸比丘",
    "T01n0026_028:0605a20": "為佛治衣，世尊不久於釋羇瘦受夏坐",
    "T01n0026_028:0605a21": "竟，補治衣訖，過三月已，攝衣持鉢，當遊",
    "T01n0026_028:0605a22": "人間。瞿曇彌大愛聞諸比丘為佛治衣，世",
    "T01n0026_028:0605a23": "尊不久於釋羇瘦受夏坐竟，補治衣訖，",
    "T01n0026_028:0605a24": "過三月已，攝衣持鉢，當遊人間。瞿曇彌",
    "T01n0026_028:0605a25": "大愛聞已，復詣佛所，稽首佛足，却住一面，",
    "T01n0026_028:0605a26": "白曰：「世尊！女人可得第四沙門果耶？因",
    "T01n0026_028:0605a27": "此故，女人於此正法、律中，至信、捨家、無家、學",
    "T01n0026_028:0605a28": "道耶？」世尊亦再告曰：「止！止！瞿曇彌！汝莫作",
    "T01n0026_028:0605a29": "是念：『女人於此正法、律中，至信、捨家、無家、",
    "T01n0026_028:0605b01": "學道。』瞿曇彌！如是汝剃除頭髮，著袈裟",
    "T01n0026_028:0605b02": "衣，盡其形壽，淨修梵行。」於是，瞿曇彌大",
    "T01n0026_028:0605b03": "愛再為佛所制，稽首佛足，遶三匝而去。",
    "T01n0026_028:0605b04": "彼時，世尊於釋羇瘦受夏坐竟，補治衣訖，",
    "T01n0026_028:0605b05": "過三月已，攝衣持鉢，遊行人間。瞿曇彌",
    "T01n0026_028:0605b06": "大愛聞世尊於釋羇瘦受夏坐竟，補治衣",
    "T01n0026_028:0605b07": "訖，過三月已，攝衣持鉢，遊行人間。瞿曇",
    "T01n0026_028:0605b08": "彌大愛即與舍夷諸老母，俱隨逐佛後，",
    "T01n0026_028:0605b09": "展轉往至那摩提，住那摩提揵尼精舍。於",
    "T01n0026_028:0605b10": "是，瞿曇彌大愛復詣佛所，稽首佛足，却住",
    "T01n0026_028:0605b11": "一面，白曰：「世尊！女人可得第四沙門果",
    "T01n0026_028:0605b12": "耶？因此故，女人於此正法、律中，至信、捨家、",
    "T01n0026_028:0605b13": "無家、學道耶？」世尊至三告曰：「止！止！瞿曇彌！",
    "T01n0026_028:0605b14": "汝莫作是念：『女人於此正法、律中，至信、捨",
    "T01n0026_028:0605b15": "家、無家、學道。』瞿曇彌大愛！如是汝剃除頭",
    "T01n0026_028:0605b16": "髮，著袈裟衣，盡其形壽，淨修梵行。」於是，",
    "T01n0026_028:0605b17": "瞿曇彌大愛三為世尊所制，稽首佛足，",
    "T01n0026_028:0605b18": "繞三匝而去。彼時，瞿曇彌大愛塗跣污足，",
    "T01n0026_028:0605b19": "塵土坌體，疲極悲泣，住立門外。尊者阿難",
    "T01n0026_028:0605b20": "見瞿曇彌大愛塗跣污足，塵土坌體，疲極",
    "T01n0026_028:0605b21": "悲泣，住立門外，見已，問曰：「瞿曇彌！以何等",
    "T01n0026_028:0605b22": "故，塗跣污足，塵土坌體，疲極悲泣，住立門",
    "T01n0026_028:0605b23": "外？」瞿曇彌大愛答曰：「尊者阿難！女人不得",
    "T01n0026_028:0605b24": "於此正法、律中，至信、捨家、無家、學道。」尊者阿",
    "T01n0026_028:0605b25": "難語曰：「瞿曇彌！今且住此，我往詣佛，白如",
    "T01n0026_028:0605b26": "是事。」瞿曇彌大愛白曰：「唯然。尊者阿難！」於",
    "T01n0026_028:0605b27": "是，尊者阿難往詣佛所，稽首佛足，叉手向",
    "T01n0026_028:0605b28": "佛，白曰：「世尊！女人可得第四沙門果耶？因",
    "T01n0026_028:0605b29": "此故，女人得於此正法、律中，至信、捨家、無家、",
    "T01n0026_028:0605c01": "學道耶？」世尊告曰：「止！止！阿難！汝莫作是念：",
    "T01n0026_028:0605c02": "『女人得於此正法、律中，至信、捨家、無家、學道。』",
    "T01n0026_028:0605c03": "阿難！若使女人得於此正法、律中，至信、捨",
    "T01n0026_028:0605c04": "家、無家、學道者，令此梵行便不得久住。阿",
    "T01n0026_028:0605c05": "難！猶如人家多女少男者，此家為得轉興",
    "T01n0026_028:0605c06": "盛耶？」尊者阿難白曰：「不也。世尊！」「如是，阿難！",
    "T01n0026_028:0605c07": "若使女人得於此正法、律中，至信、捨家、無家、",
    "T01n0026_028:0605c08": "學道者，令此梵行不得久住。阿難！猶如稻",
    "T01n0026_028:0605c09": "田及麥田中，有穢生者必壞彼田。如是，阿",
    "T01n0026_028:0605c10": "難！若使女人得於此正法、律中，至信、捨家、無",
    "T01n0026_028:0605c11": "家、學道者，令此梵行不得久住。」尊者阿難",
    "T01n0026_028:0605c12": "復白曰：「世尊！瞿曇彌大愛為世尊多所饒",
    "T01n0026_028:0605c13": "益。所以者何？世尊母亡後，瞿曇彌大愛鞠",
    "T01n0026_028:0605c14": "養世尊。」世尊告曰：「如是，阿難！如是，阿難！瞿",
    "T01n0026_028:0605c15": "曇彌大愛多饒益我，謂母亡後，鞠養於我。",
    "T01n0026_028:0605c16": "阿難！我亦多饒益於瞿曇彌大愛。所以者何？",
    "T01n0026_028:0605c17": "阿難！瞿曇彌大愛因我故，得歸佛、歸法、歸",
    "T01n0026_028:0605c18": "比丘僧，不疑三尊及苦、習、滅、道，成就於",
    "T01n0026_028:0605c19": "信，奉持禁戒，修學博聞，成就布施而得智",
    "T01n0026_028:0605c20": "慧，離殺、斷殺、離不與取、斷不與取，離邪",
    "T01n0026_028:0605c21": "婬、斷邪婬，離妄言、斷妄言，離酒、斷酒。阿",
    "T01n0026_028:0605c22": "難！若使有人因人故，得歸佛、歸法、歸比丘",
    "T01n0026_028:0605c23": "僧，不疑三尊及苦、習、滅、道，成就於信，奉",
    "T01n0026_028:0605c24": "持禁戒，修學博聞，成就布施而得智慧，離",
    "T01n0026_028:0605c25": "殺、斷殺，離不與取、斷不與取，離邪婬、斷",
    "T01n0026_028:0605c26": "邪婬，離妄言、斷妄言，離酒、斷酒，阿難！設",
    "T01n0026_028:0605c27": "使此人為供養彼人衣被、飲食、臥具、湯藥、諸",
    "T01n0026_028:0605c28": "生活具，至盡形壽，不得報恩。「阿難！我今為",
    "T01n0026_028:0605c29": "女人施設八尊師法，謂女人不當犯，女人",
    "T01n0026_028:0606a01": "奉持，盡其形壽。阿難！猶如魚師及魚師弟",
    "T01n0026_028:0606a02": "子，深水作塢，為守護水，不令流出。如是，",
    "T01n0026_028:0606a03": "阿難！我今為女人說八尊師法，謂女人不",
    "T01n0026_028:0606a04": "當犯，女人奉持，盡其形壽。云何為八？阿難！",
    "T01n0026_028:0606a05": "比丘尼當從比丘求受具足。阿難！我為女",
    "T01n0026_028:0606a06": "人施設此第一尊師法，謂女人不當犯，女",
    "T01n0026_028:0606a07": "人奉持，盡其形壽。「阿難！比丘尼半月半月",
    "T01n0026_028:0606a08": "往從比丘受教。阿難！我為女人施設此第",
    "T01n0026_028:0606a09": "二尊師法，謂女人不當犯，女人奉持，盡其",
    "T01n0026_028:0606a10": "形壽。」「阿難！若住止處設無比丘者，比丘尼",
    "T01n0026_028:0606a11": "便不得受夏坐。阿難！我為女人施設此第",
    "T01n0026_028:0606a12": "三尊師法，謂女人不當犯，女人奉持，盡其",
    "T01n0026_028:0606a13": "形壽。「阿難！比丘尼受夏坐訖，於兩部眾",
    "T01n0026_028:0606a14": "中，當請三事，求見、聞、疑。阿難！我為女人",
    "T01n0026_028:0606a15": "施設此第四尊師法，謂女人不當犯，女人",
    "T01n0026_028:0606a16": "奉持，盡其形壽。「阿難！若比丘不聽比丘尼",
    "T01n0026_028:0606a17": "問者，比丘尼則不得問比丘經、律、阿毘曇，",
    "T01n0026_028:0606a18": "若聽問者，比丘尼得問經、律、阿毘曇。阿難！",
    "T01n0026_028:0606a19": "我為女人施設此第五尊師法，謂女人不",
    "T01n0026_028:0606a20": "當犯，女人奉持，盡其形壽。「阿難！比丘尼不",
    "T01n0026_028:0606a21": "得說比丘所犯，比丘得說比丘尼所犯。阿",
    "T01n0026_028:0606a22": "難！我為女人施設此第六尊師法，謂女人",
    "T01n0026_028:0606a23": "不當犯，女人奉持，盡其形壽。「阿難！比丘尼",
    "T01n0026_028:0606a24": "若犯僧伽婆尸沙，當於兩部眾中，十五日",
    "T01n0026_028:0606a25": "行不慢。阿難！我為女人施設此第七尊師",
    "T01n0026_028:0606a26": "法，謂女人不當犯，女人奉持，盡其形壽。「阿",
    "T01n0026_028:0606a27": "難！比丘尼受具足雖至百歲，故當向始",
    "T01n0026_028:0606a28": "受具足比丘極下意稽首作禮，恭敬承事，叉",
    "T01n0026_028:0606a29": "手問訊。阿難！我為女人施設此第八尊師",
    "T01n0026_028:0606b01": "法，謂女人不當犯，女人奉持，盡其形壽。「阿",
    "T01n0026_028:0606b02": "難！我為女人施設此八尊師法，謂女人不",
    "T01n0026_028:0606b03": "當犯，女人奉持，盡其形壽。阿難！若瞿曇彌",
    "T01n0026_028:0606b04": "大愛奉持此八尊師法者，是此正法、律中，",
    "T01n0026_028:0606b05": "出家學道，得受具足，作比丘尼。」於是，尊者",
    "T01n0026_028:0606b06": "阿難聞佛所說，善受善持，稽首佛足，繞三匝",
    "T01n0026_028:0606b07": "而去，往詣瞿曇彌大愛所，語曰：「瞿曇彌！女",
    "T01n0026_028:0606b08": "人得於此正法、律中，至信、捨家、無家、學道。瞿",
    "T01n0026_028:0606b09": "曇彌大愛！世尊為女人施設此八尊師法，",
    "T01n0026_028:0606b10": "謂女人不當犯，女人奉持，盡其形壽。云何",
    "T01n0026_028:0606b11": "為八？瞿曇彌！比丘尼當從比丘求受具足。",
    "T01n0026_028:0606b12": "瞿曇彌！世尊為女人施設此第一尊師法，",
    "T01n0026_028:0606b13": "謂女人不當犯，女人奉持，盡其形壽。「瞿曇",
    "T01n0026_028:0606b14": "彌！比丘尼半月半月往從比丘受教，瞿曇",
    "T01n0026_028:0606b15": "彌！世尊為女人施設此第二尊師法，謂女",
    "T01n0026_028:0606b16": "人不當犯，女人奉持，盡其形壽。「瞿曇彌！若",
    "T01n0026_028:0606b17": "住止處無比丘者，比丘尼不得受夏坐。瞿",
    "T01n0026_028:0606b18": "曇彌！世尊為女人施設此第三尊師法，謂",
    "T01n0026_028:0606b19": "女人不當犯，女人奉持，盡其形壽。「瞿曇彌！",
    "T01n0026_028:0606b20": "比丘尼受夏坐訖，於兩部眾中當請三事，",
    "T01n0026_028:0606b21": "求見、聞、疑。瞿曇彌！世尊為女人施設此第",
    "T01n0026_028:0606b22": "四尊師法，謂女人不當犯，女人奉持，盡其",
    "T01n0026_028:0606b23": "形壽。「瞿曇彌！若比丘不聽比丘尼問者，比",
    "T01n0026_028:0606b24": "丘尼不得問比丘經、律、阿毘曇，若聽問者，",
    "T01n0026_028:0606b25": "比丘尼得問經、律、阿毘曇。瞿曇彌！世尊為",
    "T01n0026_028:0606b26": "女人施設此第五尊師法，謂女人不當犯，",
    "T01n0026_028:0606b27": "女人奉持，盡其形壽。「瞿曇彌！比丘尼不得",
    "T01n0026_028:0606b28": "說比丘所犯，比丘得說比丘尼所犯。瞿曇",
    "T01n0026_028:0606b29": "彌！世尊為女人施設此第六尊師法，謂女",
    "T01n0026_028:0606c01": "人不當犯，女人奉持，盡其形壽。「瞿曇彌！比",
    "T01n0026_028:0606c02": "丘尼若犯僧伽婆尸沙，當於兩部眾中，十五",
    "T01n0026_028:0606c03": "日行不慢。瞿曇彌！世尊為女人施設此第",
    "T01n0026_028:0606c04": "七尊師法，謂女人不當犯，女人奉持，盡其",
    "T01n0026_028:0606c05": "形壽。「瞿曇彌！比丘尼受具足雖至百歲，故",
    "T01n0026_028:0606c06": "當向始受具足比丘極下意稽首作禮，恭敬",
    "T01n0026_028:0606c07": "承事，叉手問訊。瞿曇彌！世尊為女人施設",
    "T01n0026_028:0606c08": "此第八尊師法，謂女人不當犯，女人奉持，",
    "T01n0026_028:0606c09": "盡其形壽。「瞿曇彌！世尊為女人施設此八",
    "T01n0026_028:0606c10": "尊師法，謂女人不當犯，女人奉持、盡其形",
    "T01n0026_028:0606c11": "壽。瞿曇彌！世尊如是說：『若瞿曇彌大愛奉",
    "T01n0026_028:0606c12": "持此八尊師法者，是此正法、律中，出家學",
    "T01n0026_028:0606c13": "道，得受具足，作比丘尼。』」於是，瞿曇彌大",
    "T01n0026_028:0606c14": "愛白曰：「尊者阿難！聽我說喻，智者聞喻則",
    "T01n0026_028:0606c15": "解其義。尊者阿難！猶剎利女，梵志、居士、工師",
    "T01n0026_028:0606c16": "女，端正姝好，極淨沐浴以香塗身，著明淨",
    "T01n0026_028:0606c17": "衣，種種瓔珞嚴飾其容。或復有人為念彼",
    "T01n0026_028:0606c18": "女，求利及饒益，求安隱快樂，以青蓮華鬚、",
    "T01n0026_028:0606c19": "或瞻蔔華鬘、或修摩那華鬚、或婆師華鬚、",
    "T01n0026_028:0606c20": "或阿提牟多華鬚，持與彼女。彼女歡喜，兩手",
    "T01n0026_028:0606c21": "受之，以嚴其頭。如是，尊者阿難！世尊為女",
    "T01n0026_028:0606c22": "人施設此八尊師法，我盡形壽頂受奉持。」",
    "T01n0026_028:0606c23": "爾時，瞿曇彌大愛於正法、律中，出家學道，",
    "T01n0026_028:0606c24": "得受具足，作比丘尼。彼時瞿曇彌大愛",
    "T01n0026_028:0606c25": "於後轉成大比丘尼眾，與諸長老上尊比丘",
    "T01n0026_028:0606c26": "尼為王者所識，久修梵行，共俱往詣尊者",
    "T01n0026_028:0606c27": "阿難所，稽首作禮，却住一面，白曰：「尊者阿",
    "T01n0026_028:0606c28": "難！當知此諸比丘尼長老上尊為王者所",
    "T01n0026_028:0606c29": "識，久修梵行；彼諸比丘年少新學，晚後出家，",
    "T01n0026_028:0607a01": "入此正法、律甫爾不久。願令此諸比丘為",
    "T01n0026_028:0607a02": "諸比丘尼隨其大小稽首作禮，恭敬承事，叉",
    "T01n0026_028:0607a03": "手問訊。」於是，尊者阿難語曰：「瞿曇彌！今且",
    "T01n0026_028:0607a04": "住此，我往詣佛，白如是事。」瞿曇彌大愛",
    "T01n0026_028:0607a05": "白曰：「唯然。尊者阿難！」於是，尊者阿難往詣佛",
    "T01n0026_028:0607a06": "所，稽首佛足，却住一面，叉手向佛，白曰：",
    "T01n0026_028:0607a07": "「世尊！今日瞿曇彌大愛與諸比丘尼長老上",
    "T01n0026_028:0607a08": "尊為王者所識，久修梵行，俱來詣我所，稽",
    "T01n0026_028:0607a09": "首我足，却住一面，叉手語我曰：『尊者阿難！",
    "T01n0026_028:0607a10": "此諸比丘尼長老上尊為王者所識，久修梵",
    "T01n0026_028:0607a11": "行；彼諸比丘年少新學，晚後出家，入此正法、",
    "T01n0026_028:0607a12": "律甫爾不久。願令此諸比丘為諸比丘尼",
    "T01n0026_028:0607a13": "隨其大小稽首作禮，恭敬承事，叉手問訊。』」世",
    "T01n0026_028:0607a14": "尊告曰：「止！止！阿難！守護此言，慎莫說是。阿",
    "T01n0026_028:0607a15": "難！若使汝知如我知者，不應說一句，況復",
    "T01n0026_028:0607a16": "如是說？阿難！若使女人不得於此正法、律中，",
    "T01n0026_028:0607a17": "至信、捨家、無家、學道者，諸梵志、居士當以",
    "T01n0026_028:0607a18": "衣布地而作是說：『精進沙門可於上行，精",
    "T01n0026_028:0607a19": "進沙門難行而行，令我長夜得利饒益，安隱",
    "T01n0026_028:0607a20": "快樂。』阿難！若女人不得於此正法、律中，至",
    "T01n0026_028:0607a21": "信、捨家、無家、學道者，諸梵志、居士當以頭",
    "T01n0026_028:0607a22": "髮布施而作是說：『精進沙門可於上行，精",
    "T01n0026_028:0607a23": "進沙門難行而行，令我長夜得利饒益，安隱",
    "T01n0026_028:0607a24": "快樂。』「阿難！若女人不得於此正法、律中，至",
    "T01n0026_028:0607a25": "信、捨家、無家、學道者，諸梵志、居士若見沙門、",
    "T01n0026_028:0607a26": "當以手奉種種飲食，住道邊待而作是說：",
    "T01n0026_028:0607a27": "『諸尊！受是食是，可持是去，隨意所用，令",
    "T01n0026_028:0607a28": "我長夜得利饒益，安隱快樂。』阿難！若女人不",
    "T01n0026_028:0607a29": "得於此正法、律中，至信、捨家、無家、學道者，",
    "T01n0026_028:0607b01": "諸信梵志見精進沙門，敬心扶抱，將入於",
    "T01n0026_028:0607b02": "內，持種種財物與精進沙門而作是說：『諸",
    "T01n0026_028:0607b03": "尊！受是可持是去，隨意所用，令我長夜得",
    "T01n0026_028:0607b04": "利饒益，安隱快樂。』「阿難！若女人不得於此",
    "T01n0026_028:0607b05": "正法、律中，至信、捨家、無家、學道者，此日月有",
    "T01n0026_028:0607b06": "大如意足，有大威德，有大福祐，有大威神，",
    "T01n0026_028:0607b07": "然於精進沙門威神之德猶不相及，況復死",
    "T01n0026_028:0607b08": "瘦異學耶？阿難！若女人不得於此正法、律",
    "T01n0026_028:0607b09": "中，至信、捨家、無家、學道者，正法當住千年，",
    "T01n0026_028:0607b10": "今失五百歲，餘有五百年。阿難！當知女人",
    "T01n0026_028:0607b11": "不得行五事，若女人作如來、無所著、等正",
    "T01n0026_028:0607b12": "覺，及轉輪王、天帝釋、魔王、大梵天者，終無",
    "T01n0026_028:0607b13": "是處。當知男子得行五事，若男子作如來、",
    "T01n0026_028:0607b14": "無所著、等正覺，及轉輪王、天帝釋、魔王、大",
    "T01n0026_028:0607b15": "梵天者，必有是處。」佛說如是。尊者阿難及",
    "T01n0026_028:0607b16": "諸比丘聞佛所說，歡喜奉行。",
    "T01n0026_028:0607b17": "瞿曇彌經第十竟(三千三百五十六字)",
    "T01n0026_028:0607b18": "中阿含經卷第二十八(六千五百九十九字)",
    "T01n0026_028:0607b19": "中阿含林品第五竟(萬四千一百八十二字)(第二小土城誦)"
}