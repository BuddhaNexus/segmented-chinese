{
    "T34n1718_06b:0082a15": "folio_6b 妙法蓮華經文句卷第六下",
    "T34n1718_06b:0082a17": "天台智者大師說",
    "T34n1718_06b:0082a18": "「爾時窮子傭賃」下，第二父子相見譬，近領",
    "T34n1718_06b:0082a19": "火宅中見火，遠領方便中五濁意。為三：一、",
    "T34n1718_06b:0082a20": "明窮子傭賃，領火宅所見之火，法說所見五",
    "T34n1718_06b:0082a21": "濁；二、父見子，領火宅長者見，法說中佛眼見",
    "T34n1718_06b:0082a22": "也；三、歡喜適願，領火宅中驚怖，法說中起大",
    "T34n1718_06b:0082a23": "悲心。法譬並明父前見子，此中明子前見",
    "T34n1718_06b:0082a24": "父。就佛則靈智先知，機後起應，故言父",
    "T34n1718_06b:0082a25": "先見子；若約眾生，必先機而後應，故言子",
    "T34n1718_06b:0082a26": "先見父。機應不可思議，不後不前，故前",
    "T34n1718_06b:0082a27": "後互舉也。今取文便但為二段：一、子見父，",
    "T34n1718_06b:0082a28": "二、父見子。此兩段中各復為四。初子見父四",
    "T34n1718_06b:0082a29": "者：一、見父之由，由求衣食；二、見父之處，處",
    "T34n1718_06b:0082b01": "在門側；三、見父之相，踞師子床；四、生畏",
    "T34n1718_06b:0082b02": "避，悔來至此。見父之由，由厭苦欣樂推",
    "T34n1718_06b:0082b03": "求理味，漸漸積習，遂成出世善根，故言「傭賃",
    "T34n1718_06b:0082b04": "展轉」。以此善根能扣佛慈悲，故言「遇到父",
    "T34n1718_06b:0082b05": "舍」。父喻道後法身，舍喻無緣慈悲。大小二",
    "T34n1718_06b:0082b06": "機雙扣此舍，有大機故，故言「遙見其父」，有",
    "T34n1718_06b:0082b07": "小機故「住在門側」。若唯小無大則應不見",
    "T34n1718_06b:0082b08": "尊特之身，父不應言「我財物庫藏今有所",
    "T34n1718_06b:0082b09": "付」；若唯大無小，不應住立門側，子不應",
    "T34n1718_06b:0082b10": "言「非我傭力得物之處」也。見父之處者即",
    "T34n1718_06b:0082b11": "是門側，二觀為方便即門二邊，圓中之機當",
    "T34n1718_06b:0082b12": "門正見，二乘偏真故言門側，但空三昧偏真",
    "T34n1718_06b:0082b13": "慧眼，傍窺法身耳。「遙見其父」，正見有二種，",
    "T34n1718_06b:0082b14": "一近見、二遠見，今言大機始發扣召事遠，",
    "T34n1718_06b:0082b15": "是故言「遙」；又機微非應赴，名之為「遙」也。「踞",
    "T34n1718_06b:0082b16": "師子床」者，圓報法身安處空理，無復通別二",
    "T34n1718_06b:0082b17": "惑、八魔等畏，故云踞師子床也。《華嚴》說第",
    "T34n1718_06b:0082b18": "一義空，四無所畏為床也。「寶几承足」者，定慧",
    "T34n1718_06b:0082b19": "為足，實諦為几，無生定慧依真如境也。「婆",
    "T34n1718_06b:0082b20": "羅門」，舊云，高良大姓，八地已上也。「剎利」者，七",
    "T34n1718_06b:0082b21": "地已還也。「居士」，內凡夫等。舊云，此經中明法",
    "T34n1718_06b:0082b22": "身，非常住法身也，乃是他方應身將應此",
    "T34n1718_06b:0082b23": "土，即為此間之法身，故有內凡諸人圍遶。",
    "T34n1718_06b:0082b24": "今謂不爾，若作他方佛者，子父機應體用",
    "T34n1718_06b:0082b25": "著脫，皆不成，如前說。又不容小機扣此、大",
    "T34n1718_06b:0082b26": "機扣彼，亦不應結大緣於彼、結小緣於此，",
    "T34n1718_06b:0082b27": "亦不應雙結在此、雙應在彼，如是大惑亂。",
    "T34n1718_06b:0082b28": "今明勝應應菩薩，即盧舍那尊特身，大機所",
    "T34n1718_06b:0082b29": "扣者也；劣應應小乘，丈六弊衣，小機所扣者",
    "T34n1718_06b:0082c01": "也。今經明常住醍醐與《涅槃》等，法身圓頓",
    "T34n1718_06b:0082c02": "與《華嚴》等，所譬長者威德侍衛剎利婆羅",
    "T34n1718_06b:0082c03": "門恭敬圍遶，悉指《華嚴》中眷屬皆無異也，",
    "T34n1718_06b:0082c04": "所說法相如彼所明亦復無別。婆羅門名淨",
    "T34n1718_06b:0082c05": "行，貴族高潔即等覺離垢菩薩也；剎利即是",
    "T34n1718_06b:0082c06": "王種，九地已下初地已上也；居士富而不貴，",
    "T34n1718_06b:0082c07": "即三十心也。「真珠瓔珞」者，即戒定慧。陀羅尼、",
    "T34n1718_06b:0082c08": "三昧，四瓔珞也。「價直千萬」者，即四十地功德，",
    "T34n1718_06b:0082c09": "以嚴法身也。「吏民僮僕」者，異門明義，即是",
    "T34n1718_06b:0082c10": "稟方便教，斷通惑者名為民，稟別教斷",
    "T34n1718_06b:0082c11": "通惑者名為吏；若同門明義者，還是方便",
    "T34n1718_06b:0082c12": "波羅蜜也。內與實智同，外與機緣同，喻如",
    "T34n1718_06b:0082c13": "吏民有內奉外役之義也。「白拂」者，即是權智",
    "T34n1718_06b:0082c14": "之用也。「左右」者，右即入空智用。拂四住塵，",
    "T34n1718_06b:0082c15": "左即入假智用；拂無知塵，此二為中道方",
    "T34n1718_06b:0082c16": "便，故言侍立云云。「覆以寶帳」者，真實慈悲也。",
    "T34n1718_06b:0082c17": "「垂諸花幡」者，花即四攝，幡即神通。「香水灑地」，",
    "T34n1718_06b:0082c18": "降注法水灑諸菩薩心地以淹惑塵，亦是",
    "T34n1718_06b:0082c19": "定水灑散心也。「散眾名花」者，布以七淨花，",
    "T34n1718_06b:0082c20": "謂戒、定、慧、斷疑、道非道、知見淨、斷知淨也，戒",
    "T34n1718_06b:0082c21": "者攝律儀等三種戒也，定者首楞嚴等也，慧",
    "T34n1718_06b:0082c22": "者實智慧也，斷疑者已度二諦之疑也，道",
    "T34n1718_06b:0082c23": "非道淨者行於非道通達佛道也，知見淨",
    "T34n1718_06b:0082c24": "者智德圓滿了了見佛性也，斷知者斷德",
    "T34n1718_06b:0082c25": "成就無明永盡也。「羅列寶物」者，羅列諸地真",
    "T34n1718_06b:0082c26": "實功德也。出內如前釋云云。「威德特尊」者，光",
    "T34n1718_06b:0082c27": "明無邊、色像無邊，相海巍巍堂堂，此義須作",
    "T34n1718_06b:0082c28": "舍那之佛，豈得作餘釋耶？「窮子見父有大",
    "T34n1718_06b:0082c29": "力勢」下，是第四，見父畏避。「大力勢」者，智大故",
    "T34n1718_06b:0083a01": "名大力，神通大故名大勢，如上身手有力",
    "T34n1718_06b:0083a02": "義也。「恐怖」者，小機劣弱怯懼大道也。「悔來",
    "T34n1718_06b:0083a03": "至此」者，佛本欲以大法擬之，應不稱機，但",
    "T34n1718_06b:0083a04": "有退大之意，故言悔來至此也。「竊作是念」",
    "T34n1718_06b:0083a05": "者，機中潛密冥有此事，非是顯對見勝應",
    "T34n1718_06b:0083a06": "身也。「或是王王等」者，波旬是王，徒輩為等，",
    "T34n1718_06b:0083a07": "小機灰斷無言說道絕於色像，既見勝應之",
    "T34n1718_06b:0083a08": "像，非天人所及，所說法相逈異二乘，小智",
    "T34n1718_06b:0083a09": "薄德未曾見聞，便謂是魔是魔所說。略開三",
    "T34n1718_06b:0083a10": "顯一，身子狐疑將非魔作佛惱亂我心耶？",
    "T34n1718_06b:0083a11": "若初用大逗小疑佛為魔，有過今日也。",
    "T34n1718_06b:0083a12": "復次勝應譬長者，長者即表報身佛，故是王",
    "T34n1718_06b:0083a13": "等，法身是報師，師即如王，諸經多名是經",
    "T34n1718_06b:0083a14": "王，智契於法即是智與法等，故名報佛為",
    "T34n1718_06b:0083a15": "等，此乃大乘法報，非是小乘得益之處，故",
    "T34n1718_06b:0083a16": "或是王王等也。「非我傭力得物之處」者，小機",
    "T34n1718_06b:0083a17": "不能受大化也。「不如往至貧里」乃至「衣食",
    "T34n1718_06b:0083a18": "易得」者，《淨名》云「能以貧所得法，度斯下劣」",
    "T34n1718_06b:0083a19": "也。但空之理不含萬德非如來藏，故言貧",
    "T34n1718_06b:0083a20": "里；偏空稱於小智，故言「肆力有地」也。「衣食",
    "T34n1718_06b:0083a21": "易得」者，能得有餘涅槃無漏衣食，行行衣惠",
    "T34n1718_06b:0083a22": "行食也。「若久住此或見逼迫強使我作」者，行",
    "T34n1718_06b:0083a23": "大乘道經無量劫，故言久住。我本厭怖生",
    "T34n1718_06b:0083a24": "死，若修大乘必入生死。廣學萬行，故言逼",
    "T34n1718_06b:0083a25": "迫。我本樂小，而今令我發大乘菩提心，是",
    "T34n1718_06b:0083a26": "為強使。捨大取小故言「疾走」也。「時富長者」",
    "T34n1718_06b:0083a27": "下，第二，父見子譬。亦有四：一、父見子處，",
    "T34n1718_06b:0083a28": "二、見子便識，三、見子歡喜，四、見子適願。",
    "T34n1718_06b:0083a29": "見子處者，即師子床也。如來法身，居第",
    "T34n1718_06b:0083b01": "一義空無畏之境，明照機也。見子便識者，",
    "T34n1718_06b:0083b02": "知是往日結緣眾生也。心大歡喜者，佛恒",
    "T34n1718_06b:0083b03": "伺子機，今機來稱慈，是故歡喜，即是領",
    "T34n1718_06b:0083b04": "法說而起大悲，火宅即大驚怖，彼明拔苦",
    "T34n1718_06b:0083b05": "故言驚怖，此明與樂故言歡喜。「即作是念",
    "T34n1718_06b:0083b06": "庫藏今有所付」者，是見子適願。昔見眾生",
    "T34n1718_06b:0083b07": "退大取小，貧里求食資生艱難，常欲與財",
    "T34n1718_06b:0083b08": "無機不得，今日機來稱大慈心，故言庫藏",
    "T34n1718_06b:0083b09": "今有所付。「我常思念」者，明其非但貧無大",
    "T34n1718_06b:0083b10": "財，又流轉生死眾苦所逼，為大悲所痛，",
    "T34n1718_06b:0083b11": "故言常思念之。雖欲救拔無機叵濟，故",
    "T34n1718_06b:0083b12": "云「無由見之」。今有可度機生，故云「而忽自",
    "T34n1718_06b:0083b13": "來」。稱大悲心，故云「甚適我願」。「我雖年朽猶",
    "T34n1718_06b:0083b14": "故貪惜」者，釋於適願之由。由一期化訖故",
    "T34n1718_06b:0083b15": "言年朽，未見大機法無委付，將來之徒從",
    "T34n1718_06b:0083b16": "誰得脫？為可度者故言貪惜。今機自來",
    "T34n1718_06b:0083b17": "無此憂念，故我願得適也。「即遣傍人急追",
    "T34n1718_06b:0083b18": "將還」下，第三明追誘譬，近領火宅捨几用",
    "T34n1718_06b:0083b19": "車，遠領法說寢大施小。此文為二：初、遣傍",
    "T34n1718_06b:0083b20": "人追，次、遣二人誘。前追領上身手有力，而",
    "T34n1718_06b:0083b21": "不用之，但〈方便品〉總誡勸為一，釋文為三；",
    "T34n1718_06b:0083b22": "〈火宅〉開勸出誡，釋各為三，而放捨文略，長",
    "T34n1718_06b:0083b23": "行合勸不合誡，而息化文廣，偈中但頌誡",
    "T34n1718_06b:0083b24": "不頌勸，又不頌息化，皆有出沒。火宅長行，",
    "T34n1718_06b:0083b25": "誡、勸、釋各有三，今則併領。「即遣傍人疾走往",
    "T34n1718_06b:0083b26": "捉」，領上勸門之擬宜；「窮子驚愕」，領上勸門之",
    "T34n1718_06b:0083b27": "無機；「強牽將還」，領上誡門之擬宜；「窮子自念",
    "T34n1718_06b:0083b28": "無罪」至「悶絕躃地」，領上誡門之無機；從「父",
    "T34n1718_06b:0083b29": "遙見」下，併領勸誡之息化，此探取佛意，佛",
    "T34n1718_06b:0083c01": "雖勸門擬宜無機，意猶未息，更作誡門擬",
    "T34n1718_06b:0083c02": "宜，事不獲已，然後息化也。「遣傍人」者，初勸",
    "T34n1718_06b:0083c03": "門擬宜也，智是能遣、教是所遣，理義為正、",
    "T34n1718_06b:0083c04": "教義為傍，從佛出大乘十二部擬宜眾生，",
    "T34n1718_06b:0083c05": "無機不受，於其如乳，故言遣傍人也。又",
    "T34n1718_06b:0083c06": "傍人者，傍臣佐等也，即是遣法身菩薩為",
    "T34n1718_06b:0083c07": "說大乘，如《華嚴》中令四菩薩說四十地，即",
    "T34n1718_06b:0083c08": "是遣傍人也。「疾走往捉」者，大乘明義顯露",
    "T34n1718_06b:0083c09": "正直，用此赴機疾趣菩提，故大車中云其",
    "T34n1718_06b:0083c10": "疾如風；若以菩薩為傍人者，菩薩自有",
    "T34n1718_06b:0083c11": "神力，又被佛加亦能令彼疾入菩提。「窮子",
    "T34n1718_06b:0083c12": "驚愕」，即勸門無機。既現無機，縱昔曾發，廢久",
    "T34n1718_06b:0083c13": "不憶，卒聞大教，乖心故驚、不識故愕。「稱怨",
    "T34n1718_06b:0083c14": "大喚」者，小乘以煩惱為怨、生死為苦，若勸",
    "T34n1718_06b:0083c15": "煩惱即菩提，即大喚稱怨枉，若聞生死即涅",
    "T34n1718_06b:0083c16": "槃，即大喚稱苦痛。無機不受，勸門也。「我不",
    "T34n1718_06b:0083c17": "相犯」者，我不干求，何意用大化我？此領勸",
    "T34n1718_06b:0083c18": "門二意未領息化。次，再喚不來，「執之逾急」",
    "T34n1718_06b:0083c19": "者，領擬宜誡門也。前明勸善猶是容與，",
    "T34n1718_06b:0083c20": "我當為說怖畏之事，即是急切。雖「強牽將還」",
    "T34n1718_06b:0083c21": "者，誡以苦言令其遠惡。內既無機、外逼大",
    "T34n1718_06b:0083c22": "化，即是強牽將還也。「自念無罪」者，領不受",
    "T34n1718_06b:0083c23": "誡門也。罪者慈悲也，眾生罪故入生死獄，",
    "T34n1718_06b:0083c24": "菩薩亦同罪入獄，二乘人無大悲，名為無",
    "T34n1718_06b:0083c25": "罪。令入生死，即是而被囚執也，無大方便",
    "T34n1718_06b:0083c26": "而入生死，必當永失三乘慧命，故言必死。",
    "T34n1718_06b:0083c27": "思此等事，故言「轉更惶怖」也。強以大教，小",
    "T34n1718_06b:0083c28": "智不解，故言「悶絕」。即起誹謗，必墮三途，故",
    "T34n1718_06b:0083c29": "言「躃地」，亦是迷悶溺無明地。從「父遙見之」，",
    "T34n1718_06b:0084a01": "即是第三，放捨勸誡息大乘化。就此為四：",
    "T34n1718_06b:0084a02": "一、思惟息化，二、釋息化，三、正息化，四、息化",
    "T34n1718_06b:0084a03": "得宜。初有兩意：一、知大志弱，二、知小志強。",
    "T34n1718_06b:0084a04": "「父遙見」者，小去大遠故名為遙，是結緣子故",
    "T34n1718_06b:0084a05": "言為見。「而語使言」者，約教為使者，智本",
    "T34n1718_06b:0084a06": "說教，智知無機，智息故教息；約人為使者，",
    "T34n1718_06b:0084a07": "語諸菩薩不須現汝尊妙之身令二乘見，",
    "T34n1718_06b:0084a08": "《淨名》中「攝汝身香，無令彼諸眾生而起惑",
    "T34n1718_06b:0084a09": "著」，普賢入此娑婆，促身令小，皆是其義也。",
    "T34n1718_06b:0084a10": "「勿強將來」者，既無大機，恐傷其善根，故言",
    "T34n1718_06b:0084a11": "勿強也。私謂「不須此人」者，思惟息勸門擬",
    "T34n1718_06b:0084a12": "宜；「勿強將來」者，思惟息誡門擬宜也。「冷水",
    "T34n1718_06b:0084a13": "灑面」者，第二，知有小志，宜以灰斷理水",
    "T34n1718_06b:0084a14": "除見思之熱。「面」者，厭生死名背，向涅槃",
    "T34n1718_06b:0084a15": "如面也。「醒悟」者，開小逗機得離煩悶悟",
    "T34n1718_06b:0084a16": "四真諦也。「莫復與語」者，決定應息大乘教",
    "T34n1718_06b:0084a17": "也。「所以者何」下，第二，釋息化之意，正厭苦",
    "T34n1718_06b:0084a18": "欣空，親狎下劣無慈悲心，即畏難大法，且",
    "T34n1718_06b:0084a19": "任其小志，抑佛本懷，所以息化也。審知二",
    "T34n1718_06b:0084a20": "萬億佛所曾發道心非都無大機也，且息",
    "T34n1718_06b:0084a21": "大化，佛意未已，更俟後期。「不語他人」者，於",
    "T34n1718_06b:0084a22": "昔小乘教中，隨他意語方便覆護稱是聲聞，",
    "T34n1718_06b:0084a23": "不說隨自意語云是菩薩也。「使者語之」",
    "T34n1718_06b:0084a24": "下，第三，正明息化。「我今放汝」，即是知大機",
    "T34n1718_06b:0084a25": "弱，隨意所趣，即是知小善強，以此二緣故",
    "T34n1718_06b:0084a26": "息大化也。「窮子歡喜」下，第四，即是息化稱",
    "T34n1718_06b:0084a27": "機。不為大教所逼，是故「歡喜」；無謗大罪",
    "T34n1718_06b:0084a28": "得免三途，故言「從地」；有小善生，故言「而",
    "T34n1718_06b:0084a29": "起」。又前擬宜大法，迷悶不解臥無明地，今",
    "T34n1718_06b:0084b01": "逗以小可得醒悟，故言「從地而起」。於四諦",
    "T34n1718_06b:0084b02": "中欲求道法，故言「往至貧里以求衣食」；或",
    "T34n1718_06b:0084b03": "於四見之中求道，故言「貧里」。「將欲誘引」下，",
    "T34n1718_06b:0084b04": "是密遣二人誘引，此為二：一、齊教，近領三",
    "T34n1718_06b:0084b05": "車救子，遠領波羅柰施權；次、從「又以他日」",
    "T34n1718_06b:0084b06": "下，取意，領法身地久照方便，非道樹始知",
    "T34n1718_06b:0084b07": "用小，早鑒眾生，致難尊特親狎垢衣，故追",
    "T34n1718_06b:0084b08": "領往前以成今解。問：四大弟子，何因能知",
    "T34n1718_06b:0084b09": "法身久照？答：推近知遠，若始道樹知無大",
    "T34n1718_06b:0084b10": "機，不應兜率降神正慧託胎，乃至現有煩",
    "T34n1718_06b:0084b11": "惱納妃生子，三十四心後身斷結，驗知脫",
    "T34n1718_06b:0084b12": "大小相海微妙瓔珞，更著麁弊丈六垢衣，其",
    "T34n1718_06b:0084b13": "已久矣。今初且釋齊教。領者，〈譬喻品〉文有",
    "T34n1718_06b:0084b14": "四：一、用方便擬宜，二、知先心，三、歎三車，",
    "T34n1718_06b:0084b15": "四、適其所願，〈方便品〉亦四。今領亦四：從「將",
    "T34n1718_06b:0084b16": "欲誘引」下，是領上擬宜。「時二使人即求窮子，",
    "T34n1718_06b:0084b17": "既已得之」，領上知子先心有機也。「具陳上事」，",
    "T34n1718_06b:0084b18": "領上歎三車希有。「窮子先取其價」下，領上",
    "T34n1718_06b:0084b19": "適願爭出火宅也。初、「將欲誘引」者，既息大",
    "T34n1718_06b:0084b20": "化不容孤棄，欲設方便，故言將欲。「密遣",
    "T34n1718_06b:0084b21": "二人」者，四弟子齊己分領，不涉菩薩，故言",
    "T34n1718_06b:0084b22": "二人。約法是因緣四諦，約理是有作真俗，",
    "T34n1718_06b:0084b23": "約人是聲聞緣覺。初擬大乘云密遣傍人，",
    "T34n1718_06b:0084b24": "表一實諦、一大乘教、一菩薩人，今明方便，隱",
    "T34n1718_06b:0084b25": "實為密，指偏真為遣。約教，隱滿字為密，",
    "T34n1718_06b:0084b26": "指半字言遣。約人，內祕菩薩行故言密，",
    "T34n1718_06b:0084b27": "外現是聲聞故言遣。「形」者，二乘教中不修",
    "T34n1718_06b:0084b28": "相好，但說苦、無常、不淨，即是「形色憔悴」也。約",
    "T34n1718_06b:0084b29": "人，則諸菩薩隱其本色示以迹形。非了義",
    "T34n1718_06b:0084c01": "說，無有十力無畏，名「無威德」也。「汝可詣彼」",
    "T34n1718_06b:0084c02": "者，即以小教擬小機也。大教明理直實，故",
    "T34n1718_06b:0084c03": "言「疾走往捉」；小教明理迂隱，故云「徐語」。「此",
    "T34n1718_06b:0084c04": "有作處」者，見修兩道是斷惑作處也。「倍與汝",
    "T34n1718_06b:0084c05": "直」者，五戒十善止出三途，今四諦十二因緣",
    "T34n1718_06b:0084c06": "能出生死，是為一倍；又外道六行但能伏",
    "T34n1718_06b:0084c07": "惑，今修四諦則能斷惑得至涅槃，是為",
    "T34n1718_06b:0084c08": "二倍也。「窮子若許」者，有機是許，即設教；無",
    "T34n1718_06b:0084c09": "機是不許，不設教。「欲何所作」者，二乘唯欲",
    "T34n1718_06b:0084c10": "除惑取證，不論淨佛國土成就眾生。所",
    "T34n1718_06b:0084c11": "以言「雇汝除糞，我等二人亦共作」者，二乘鈍",
    "T34n1718_06b:0084c12": "根憑教行行方能修業，約理者即是智諦",
    "T34n1718_06b:0084c13": "相資也，約人即權人共實人修行也。「時二",
    "T34n1718_06b:0084c14": "使人即求窮子」者，第二，審知有機，故言",
    "T34n1718_06b:0084c15": "「已得」，領上知先心也。「具陳上事」下，第三，",
    "T34n1718_06b:0084c16": "陳說雇作，領上歎三車也。除苦集之糞，",
    "T34n1718_06b:0084c17": "取道滅之價。「窮子先取其價尋與除糞」下，第",
    "T34n1718_06b:0084c18": "四，尋即為作，領上適願爭出火宅也。二乘",
    "T34n1718_06b:0084c19": "慕果行因，所以先取也。「其父見子愍而怪",
    "T34n1718_06b:0084c20": "之」者，怪不求佛道，愍其取阿羅漢，所失",
    "T34n1718_06b:0084c21": "者大、所得者寡，故言怪也。齊此領法譬中",
    "T34n1718_06b:0084c22": "意，其文竟。從「又以他日」下，第二，是取意領，",
    "T34n1718_06b:0084c23": "靈智先照久設權謀崎嶇隨逐，非止樹下",
    "T34n1718_06b:0084c24": "始見因緣，已如上說。此文為四：一、「又以他",
    "T34n1718_06b:0084c25": "日」取意領先以權智久欲擬宜；二、見子憔",
    "T34n1718_06b:0084c26": "悴，是久知方便是其玩好；三、脫妙著麁，領",
    "T34n1718_06b:0084c27": "久知須歎三車；四、親教子作，久知適願受",
    "T34n1718_06b:0084c28": "行今初。「又」者，鄭重辭也。將欲取意領法身",
    "T34n1718_06b:0084c29": "之地久知大小之機一三施化，重述佛意故標",
    "T34n1718_06b:0085a01": "章稱「又」也。「他日」者，二乘自謂方便為己，非",
    "T34n1718_06b:0085a02": "二乘法為他，即擬法身也。「日」者時也，亦智",
    "T34n1718_06b:0085a03": "也，依法身之時，用智照機，故言「他日」。若從",
    "T34n1718_06b:0085a04": "此義，實智照實為自，權智照方便為他。齊",
    "T34n1718_06b:0085a05": "教領，領化身用事為己日，非化身用事為",
    "T34n1718_06b:0085a06": "他日。若就如來，自行權實之智皆名為己，",
    "T34n1718_06b:0085a07": "如來化他權實之照，皆名為他。如來自他",
    "T34n1718_06b:0085a08": "權實之照，照實為己，照權為他。此之探領",
    "T34n1718_06b:0085a09": "法身之時，用化他之權智，照於權機若有若",
    "T34n1718_06b:0085a10": "無，照用權事若可若否，皆是權智所照，故",
    "T34n1718_06b:0085a11": "言他日。若從此義，齊教領，領化他之權事，",
    "T34n1718_06b:0085a12": "故二乘稱己事，探領領自他之權，此權非",
    "T34n1718_06b:0085a13": "二乘事，故稱為他。雖有兩意，他日俱成，今",
    "T34n1718_06b:0085a14": "依二乘所領，又逐他日之文，以探領領法",
    "T34n1718_06b:0085a15": "身中照機也。「牖窓」者，偏見則小，表權智照",
    "T34n1718_06b:0085a16": "彼偏機也。「遙」者，小去大懸，故名為遙。「見子」",
    "T34n1718_06b:0085a17": "者，昔曾種大稱之為子，以大擬之故言為",
    "T34n1718_06b:0085a18": "見。窓牖偏狹未宜大化，故息大而施小也。",
    "T34n1718_06b:0085a19": "「羸瘦」下，第二，是領先知有小玩好也。修因",
    "T34n1718_06b:0085a20": "智力少為「羸」，修因福力少為「瘦」，內怖無常",
    "T34n1718_06b:0085a21": "為「憔」，外遭八苦為「悴」。四住為「糞土」，無知",
    "T34n1718_06b:0085a22": "為「塵坌」也。「即脫瓔珞」下，第三，是領先知須",
    "T34n1718_06b:0085a23": "歎三車希有也。脫妙服，譬隱報身無量功",
    "T34n1718_06b:0085a24": "德。四十二地戒定慧陀羅尼等「瓔珞」，寂滅忍",
    "T34n1718_06b:0085a25": "「細軟上服」，大小相海「嚴飾之具」。容服若盛子",
    "T34n1718_06b:0085a26": "則驚畏，二乘不宜見此相好，是故脫之。「更",
    "T34n1718_06b:0085a27": "著麁弊」者，現丈六形是麁，生忍、法忍是弊",
    "T34n1718_06b:0085a28": "也。「塵土坌身」者，現有煩惱有為有漏也。「執",
    "T34n1718_06b:0085a29": "除糞」下，但治見思有漏之法，不論諸地清",
    "T34n1718_06b:0085b01": "淨智慧也。左手喻實，右手喻權，權用便易，自",
    "T34n1718_06b:0085b02": "以此法斷結成佛，又用此化人。「狀有所畏」",
    "T34n1718_06b:0085b03": "者，示同怖生死，又有寒風馬麥之報也。",
    "T34n1718_06b:0085b04": "「語諸作人」下，第四，親教子作譬也，即是道品",
    "T34n1718_06b:0085b05": "中七科法門，以顯除糞之相，領上諸子心各",
    "T34n1718_06b:0085b06": "勇銳互相推排競共馳走爭出火宅也。一者",
    "T34n1718_06b:0085b07": "語作人譬，譬四念處是外凡位；二、令勤作勿",
    "T34n1718_06b:0085b08": "得懈息譬，譬四正勤；三、「咄男子」，勿復餘去譬，",
    "T34n1718_06b:0085b09": "譬四如意足；四、「好自安意」下，名安慰譬，譬",
    "T34n1718_06b:0085b10": "五根；五、「所以者何」下，名無五過譬，譬五力。",
    "T34n1718_06b:0085b11": "此前四句是第二內凡位。六、即時長者字以",
    "T34n1718_06b:0085b12": "為子譬，譬八正。七、「雖欣此遇」下，名教常令",
    "T34n1718_06b:0085b13": "除糞譬，譬七覺。此二句是第三聖位也。今初",
    "T34n1718_06b:0085b14": "語諸作人者，即是說三藏示四念處，是除",
    "T34n1718_06b:0085b15": "糞之器，斷結之境故。《遺教》云「常依念處行",
    "T34n1718_06b:0085b16": "道能破四倒」，領火宅中適願勇銳，即是聞",
    "T34n1718_06b:0085b17": "慧也。第二，「勿得懈息」者，即是令勤修四念",
    "T34n1718_06b:0085b18": "處也，若起懈息不能滅二惡，不能生二",
    "T34n1718_06b:0085b19": "善，以二勤故能發煖火，對火宅互相推排，",
    "T34n1718_06b:0085b20": "入修慧煖位也。「以方便故得近其子」者，念",
    "T34n1718_06b:0085b21": "處未得理火溫心，猶為疎外不可附近，",
    "T34n1718_06b:0085b22": "以初得煖方便則可附近也。第三，「咄男子」",
    "T34n1718_06b:0085b23": "者，咄是驚覺亦是責數，上正勤中紛動即是",
    "T34n1718_06b:0085b24": "智法，如男子是陽性，如意足是定法，如女",
    "T34n1718_06b:0085b25": "人是陰性，良以正勤策動不得與真相應，",
    "T34n1718_06b:0085b26": "故咄驚責數，令捨散入靜，故咄男子也。「汝",
    "T34n1718_06b:0085b27": "常此作勿復餘去」者，念處、正勤動不專一，不",
    "T34n1718_06b:0085b28": "名為常，四如意中定不異緣，思惟則定、思惟",
    "T34n1718_06b:0085b29": "則斷，定斷專一故常，不紛動故勿復餘去。",
    "T34n1718_06b:0085c01": "此猶在互相推排中，即是頂法之位也。「當加",
    "T34n1718_06b:0085c02": "汝價」者，煖法意觀中不能發真，如意觀中",
    "T34n1718_06b:0085c03": "能發無漏故言加價。若有所須者，漏無漏",
    "T34n1718_06b:0085c04": "善助道正道，皆從如意觀求，欲須即得。四",
    "T34n1718_06b:0085c05": "禪體含支林如盆器，生空麁如米，法空細",
    "T34n1718_06b:0085c06": "如麵，此即正道。四諦下十六諦觀，無常如",
    "T34n1718_06b:0085c07": "鹽、苦如醋，此即助道。如米麪難食須鹽",
    "T34n1718_06b:0085c08": "醋和之，正道難顯須助道助之。「莫自疑難」",
    "T34n1718_06b:0085c09": "者，結上正助，審在如意觀中故令勿疑，決",
    "T34n1718_06b:0085c10": "定可辦如己物想故言勿難。「亦有老弊使",
    "T34n1718_06b:0085c11": "人」者，若欲直取通以代手足如使人驅役",
    "T34n1718_06b:0085c12": "者，如意觀中亦有此通，但通劣弱事同老",
    "T34n1718_06b:0085c13": "弊，雖不丁壯亦堪運役；又以正道求理，",
    "T34n1718_06b:0085c14": "正道弱未能發真，欲須助道，九想、十想、八",
    "T34n1718_06b:0085c15": "背捨等。助道使人者，如意觀中亦有此法，若",
    "T34n1718_06b:0085c16": "得助助正，即成共解脫人也。第四，「好自安",
    "T34n1718_06b:0085c17": "意」者，得五根安固難壞也。「我如汝父」者，忍",
    "T34n1718_06b:0085c18": "解隣真似像未實，故言如父，亦是如子。「勿",
    "T34n1718_06b:0085c19": "復憂慮」者，令其安意破壞見思也。第五，「我",
    "T34n1718_06b:0085c20": "老汝少」者，佛居道終已具智斷，故言老大，",
    "T34n1718_06b:0085c21": "汝居道始未有智斷，故名為少壯，此即忍",
    "T34n1718_06b:0085c22": "法位也。無五過者，得五力離五惡法也。",
    "T34n1718_06b:0085c23": "得信力故不欺，精進力故不怠，念力故不",
    "T34n1718_06b:0085c24": "瞋，定力故不恨，慧力故不怨言。「餘作人」者，",
    "T34n1718_06b:0085c25": "遠指外道，諸見求理名餘作人，近指煖等",
    "T34n1718_06b:0085c26": "四位未免五過，亦名餘作人。此文無五過，",
    "T34n1718_06b:0085c27": "即五力也。「自今已後如所生子」者，下忍十六",
    "T34n1718_06b:0085c28": "剎那時節猶長，中忍雖復縮觀亦未是一剎",
    "T34n1718_06b:0085c29": "那，若上忍世間最後一剎那心隣真逼聖，故",
    "T34n1718_06b:0086a01": "名此位為如所生子，即世第一法位也。第",
    "T34n1718_06b:0086a02": "六，「即時長者更與作字名之為兒」者，得八正",
    "T34n1718_06b:0086a03": "入見道中競共馳走，故言名之為兒。世第",
    "T34n1718_06b:0086a04": "一法與真不久故言即時，《阿含》說五種佛",
    "T34n1718_06b:0086a05": "子，四果及辟支佛名佛真子，菩薩不斷結",
    "T34n1718_06b:0086a06": "子義未成。「爾時窮子雖欣此遇」下，第七，常令",
    "T34n1718_06b:0086a07": "傭作譬。譬雖為子，思惟未盡猶居學位未",
    "T34n1718_06b:0086a08": "得無難，故二十年常令除糞，亦復自知不",
    "T34n1718_06b:0086a09": "任紹大，正是依教修行盡苦耳，故云「猶故",
    "T34n1718_06b:0086a10": "自謂客作賤人」。若得初果厭小樂大，大乘",
    "T34n1718_06b:0086a11": "機發者，即應授以大乘，又不須進斷其餘",
    "T34n1718_06b:0086a12": "殘結，正由不捨小志大機不發，以是且",
    "T34n1718_06b:0086a13": "令依教盡漏，故言「由是之故二十年中常",
    "T34n1718_06b:0086a14": "令除糞」。「二十年」者，見諦，一解脫一無礙；思惟，",
    "T34n1718_06b:0086a15": "九無礙九解脫，故言二十年。又云見思二道",
    "T34n1718_06b:0086a16": "中斷結，名二十年。又云五下分、五上分，為",
    "T34n1718_06b:0086a17": "二十年也。又云猶於二乘法中斷思惑故，",
    "T34n1718_06b:0086a18": "名二十年。又云依二使人，共斷餘結故，名",
    "T34n1718_06b:0086a19": "二十年也。從有二乘之機而來感佛，故云",
    "T34n1718_06b:0086a20": "自見子來已二十年，若住二乘位轉大乘",
    "T34n1718_06b:0086a21": "教，名為於二十年中執作家事也。二十語同",
    "T34n1718_06b:0086a22": "各有所以，指此一句，即是爭出三界火宅",
    "T34n1718_06b:0086a23": "位也。「過是已後」下，是第四領付家業譬，近",
    "T34n1718_06b:0086a24": "領火宅等賜大車，遠領法說中無上道。就",
    "T34n1718_06b:0086a25": "此為二：初領，後付。又各為二，共領火宅等",
    "T34n1718_06b:0086a26": "賜車中四意，亦是〈方便品〉顯實四意。初章二",
    "T34n1718_06b:0086a27": "者：一、心相體信，即領上免難；二、委以家業，",
    "T34n1718_06b:0086a28": "漸以通泰成就大志，即領上索車。後章二",
    "T34n1718_06b:0086a29": "者：一、付家業，即領等賜大車；二、得付欣悅，",
    "T34n1718_06b:0086b01": "即領上得車歡喜也。由心相體信故得委",
    "T34n1718_06b:0086b02": "以家業，家業既諳悉備知見則成就大志，",
    "T34n1718_06b:0086b03": "由意志通泰故得付與家業，與家業故是",
    "T34n1718_06b:0086b04": "則歡喜，由有遠近，若不先教傭作與一日",
    "T34n1718_06b:0086b05": "之價，豈得相體委業付財。內合由三藏斷",
    "T34n1718_06b:0086b06": "結，堪並聞《大集》、受折《淨名》、轉教《般若》，而",
    "T34n1718_06b:0086b07": "致付財耳。當知傭作取價即是遠由，體信",
    "T34n1718_06b:0086b08": "委業即是近由。又前誘引譬中，有齊教領，始",
    "T34n1718_06b:0086b09": "自道樹終訖出宅；又有探領，始自法身終",
    "T34n1718_06b:0086b10": "訖思盡。今領亦二，始探領慈悲四位調熟，",
    "T34n1718_06b:0086b11": "終領付財究竟一味，遠近始終合論五味。何",
    "T34n1718_06b:0086b12": "者，即遣傍人，傍人所說乃譬《華嚴》圓頓，此教",
    "T34n1718_06b:0086b13": "最初，傍人譬牛，所說譬乳，內合從佛出十",
    "T34n1718_06b:0086b14": "二部經，即初味也，以此擬二乘人，無機不",
    "T34n1718_06b:0086b15": "受迷悶躃地，於其全生如乳味也。次明密",
    "T34n1718_06b:0086b16": "遣二人說除糞法，此譬息大之後鹿苑說",
    "T34n1718_06b:0086b17": "三，於小即信革凡成聖，如轉乳為酪，內",
    "T34n1718_06b:0086b18": "合從十二部出修多羅，即第二味也。次明",
    "T34n1718_06b:0086b19": "心相體信入出無難，譬三藏之後說方等",
    "T34n1718_06b:0086b20": "淨名揚大折小，二乘聞大不謗、折小不退，",
    "T34n1718_06b:0086b21": "良以三藏斷結取一日價故，得恣其褒貶，",
    "T34n1718_06b:0086b22": "若未斷結不堪聞揚大，如前不受勸門，",
    "T34n1718_06b:0086b23": "亦不堪聞折小，如前不受誡門，而今不",
    "T34n1718_06b:0086b24": "謗不退者，心相體信故也。親既證小則信",
    "T34n1718_06b:0086b25": "大不虛，得涅槃價故體折不瞋，雖非己",
    "T34n1718_06b:0086b26": "事而不疑謗，此心淳熟如從酪出生蘇，內",
    "T34n1718_06b:0086b27": "合從修多羅出方等經，第三味也。次明「長",
    "T34n1718_06b:0086b28": "者自知將死不久」下，譬方等心相體信入出",
    "T34n1718_06b:0086b29": "無難已後委以家業，使其領教為大菩薩",
    "T34n1718_06b:0086c01": "說摩訶般若，既領知眾物貫統法門，心明",
    "T34n1718_06b:0086c02": "口辯彌益慕樂，但恨住小非是己分，脫更",
    "T34n1718_06b:0086c03": "開許豈不樂哉，於是心漸通泰成就大志，",
    "T34n1718_06b:0086c04": "如似生蘇出於熟蘇，是從方等出摩訶般",
    "T34n1718_06b:0086c05": "若，第四味也。次「臨欲終時而命其子」者，此譬",
    "T34n1718_06b:0086c06": "般若之後判天性定父子，會三歸一付",
    "T34n1718_06b:0086c07": "財與記說《法華》之教，開佛知見示真實",
    "T34n1718_06b:0086c08": "相，菩薩疑除、聲聞作佛，悉以如來滅度而",
    "T34n1718_06b:0086c09": "滅度之，如從熟蘇出於醍醐，是從摩訶般",
    "T34n1718_06b:0086c10": "若出大涅槃，即第五味也。四大弟子深得",
    "T34n1718_06b:0086c11": "佛意，探領一化五味之教，始終次第其文出",
    "T34n1718_06b:0086c12": "此也。領家業文為二：一、相體信，二、命領",
    "T34n1718_06b:0086c13": "業。就體信復二：先明體信，二猶居本位。",
    "T34n1718_06b:0086c14": "今初相者是互相信也，謂於三藏中得涅槃",
    "T34n1718_06b:0086c15": "價此既不虛，今為菩薩說此大乘亦復非",
    "T34n1718_06b:0086c16": "虛，此即子信父也。佛知此等見思已斷聞",
    "T34n1718_06b:0086c17": "必不謗，無漏根利聞微生信，此即父信子",
    "T34n1718_06b:0086c18": "也。由此見尊特身，聞大乘教，名此為入；復",
    "T34n1718_06b:0086c19": "被訶折，猶見丈六說小乘法，名此為出，大",
    "T34n1718_06b:0086c20": "小出入而無疑難也。第二，「然其所止猶在本",
    "T34n1718_06b:0086c21": "處」者，雖復入出無難得聞大乘，而謂是菩",
    "T34n1718_06b:0086c22": "薩之事非己智分，不肯迴小向大，猶居羅",
    "T34n1718_06b:0086c23": "漢不言未來當得作佛，此領大集淨名生",
    "T34n1718_06b:0086c24": "蘇之教也，從世尊爾時長者有疾下，第二",
    "T34n1718_06b:0086c25": "委以家業，此領《大品》佛命轉教《般若》熟蘇",
    "T34n1718_06b:0086c26": "之教也。就此為二：一、命知家事，二、受命領",
    "T34n1718_06b:0086c27": "知。二章各為四。初四者，一、明時節，二、正命",
    "T34n1718_06b:0086c28": "知家事，三、誡令體我心，四、勅無令漏失。",
    "T34n1718_06b:0086c29": "初，「將死不久」者，有機則應為生，機盡應謝為",
    "T34n1718_06b:0087a01": "死，今化機將畢，應謝非久也。「語窮子言我",
    "T34n1718_06b:0087a02": "今多有」下，第二，命知家事。「金」即別教理，「銀」即",
    "T34n1718_06b:0087a03": "通教理，《大品》所明真諦不出此二，而云「多",
    "T34n1718_06b:0087a04": "有」者，理則非多，約種種門亦得言多，例",
    "T34n1718_06b:0087a05": "如空非十八，約破十八法名十八空也。",
    "T34n1718_06b:0087a06": "勸學中明一切法門皆是珍寶也。「倉」是定門，",
    "T34n1718_06b:0087a07": "即百八三昧；「庫」是慧門，十八空境也。通別兩",
    "T34n1718_06b:0087a08": "種定慧倉庫，包藏一切禪定智慧無所闕",
    "T34n1718_06b:0087a09": "少，內充外溢故云「盈溢」。「其中多少」者，說於",
    "T34n1718_06b:0087a10": "般若，則有廣、略二門。菩薩行般若，應知略、",
    "T34n1718_06b:0087a11": "廣相，略則為少、廣則為多，自行為取、化他",
    "T34n1718_06b:0087a12": "為與。《大品》中云「汝當為菩薩說」，故云「汝",
    "T34n1718_06b:0087a13": "悉知之」。「我心如是」下，第三，誡體。「我心」者，佛",
    "T34n1718_06b:0087a14": "以般若為心，汝今傳燈當隨佛意說也。",
    "T34n1718_06b:0087a15": "又二乘人本解是析法空，命當體此意者，",
    "T34n1718_06b:0087a16": "命轉教用誡令同我體法空也。昔時被命",
    "T34n1718_06b:0087a17": "謂傳燈與他，今乃知佛令我識體之門，故",
    "T34n1718_06b:0087a18": "言「當體此意」。「今我與汝便為不異」者，釋此有",
    "T34n1718_06b:0087a19": "三：一、被加令說與佛不異；二、就理以諸法",
    "T34n1718_06b:0087a20": "皆如故得不異，善吉如、如來如，一如無二",
    "T34n1718_06b:0087a21": "如，故言便為不異；三、就今時，始悟父子天",
    "T34n1718_06b:0087a22": "性本來不異，而二乘人自謂被加異耳。「宜",
    "T34n1718_06b:0087a23": "加用心」下，第四，勅無令漏失也。汝為菩薩",
    "T34n1718_06b:0087a24": "說般若教無令漏失，二者就理此即汝法",
    "T34n1718_06b:0087a25": "後時當用，是故無令漏失也。「即受教勅」下，",
    "T34n1718_06b:0087a26": "第二，受命。又為四：一、正受命領知。二、無悕",
    "T34n1718_06b:0087a27": "取，善吉雖說般若，自謂我無其分也。三、未",
    "T34n1718_06b:0087a28": "捨劣心猶居本處者，住羅漢位，雖復慕",
    "T34n1718_06b:0087a29": "大亦未定言欲作菩薩也；未捨下劣心",
    "T34n1718_06b:0087b01": "者，雖復恥小，亦未定言捨於小證也。四",
    "T34n1718_06b:0087b02": "「復經少時父知子意」下，即是領上索車譬，鄙",
    "T34n1718_06b:0087b03": "棄先心欲求大道大機發也。問：何時名少",
    "T34n1718_06b:0087b04": "時？答：一云說《般若》竟，於異處遊觀，尋思",
    "T34n1718_06b:0087b05": "所領大乘法門生心貪樂，為失為不失，如",
    "T34n1718_06b:0087b06": "此等尋思，即是大乘機發時也。此時去《法",
    "T34n1718_06b:0087b07": "華》未遠故言少時。又當說無量義時大乘",
    "T34n1718_06b:0087b08": "機發。何以知然？無量義中明七種方便，無量",
    "T34n1718_06b:0087b09": "漸頓從一法生。既聞此說，思惟昔之三藏",
    "T34n1718_06b:0087b10": "三乘悉從一法生，如是三乘亦應入一，",
    "T34n1718_06b:0087b11": "如是思時漸已通泰大心即發，故言成就大",
    "T34n1718_06b:0087b12": "志也。「臨欲終時」下，第二，正付家業。又為二：",
    "T34n1718_06b:0087b13": "謂一、付業，二、歡喜。初有四：一、付業時，二、命",
    "T34n1718_06b:0087b14": "子聚眾為證，三、結會父子，四、正付家業。初，",
    "T34n1718_06b:0087b15": "付時，臨欲終者是明時節，化緣將訖，靈山",
    "T34n1718_06b:0087b16": "八載說《法華經》，唱入涅槃時也。「而命其子」",
    "T34n1718_06b:0087b17": "下，第二，聚眾，即是二萬億佛所受化之徒，",
    "T34n1718_06b:0087b18": "名之為子，大機熟人十方雲集也。上四眾圍",
    "T34n1718_06b:0087b19": "繞者是也。「并會親族」者，舊云分身如親族，十",
    "T34n1718_06b:0087b20": "地如國王，九地如大臣，八地如剎利，七地",
    "T34n1718_06b:0087b21": "如居士。北人用分身為親族，多寶為國王",
    "T34n1718_06b:0087b22": "也，十地為大臣，八地為剎利，三十心為居",
    "T34n1718_06b:0087b23": "士。若爾，迹門說法，分身、多寶並未現前，何得",
    "T34n1718_06b:0087b24": "指此耶？彼解云，正是身子懷疑之時，於《法",
    "T34n1718_06b:0087b25": "華》中未能生信，是故多寶、分身一時來證。",
    "T34n1718_06b:0087b26": "若疑除信解、受記已竟，復用多寶何所證",
    "T34n1718_06b:0087b27": "耶？故知法說之時多寶已出，但出經者言不",
    "T34n1718_06b:0087b28": "疊安，為作次第置因門後耳。今謂此是人",
    "T34n1718_06b:0087b29": "情，無以取據。說迹門近事未用古證，若",
    "T34n1718_06b:0087c01": "說本門遠事，必須先證昔。今不用彼解，",
    "T34n1718_06b:0087c02": "依《薩云經》云云。今明十方法身菩薩影響者",
    "T34n1718_06b:0087c03": "為親族，影響之眾多是釋迦昔日同業，並共",
    "T34n1718_06b:0087c04": "如來於二萬億佛所共開化之，於其悉是",
    "T34n1718_06b:0087c05": "伯叔之行，故用此為親族。國王者，一切漸",
    "T34n1718_06b:0087c06": "頓諸經，無不稱所詮之處為經王，當機益",
    "T34n1718_06b:0087c07": "物興廢有時，部部不同名之為國，皆言第",
    "T34n1718_06b:0087c08": "一即是王。又此經會通諸教，豈非聚集國",
    "T34n1718_06b:0087c09": "王？故無量義中先已收集，彼云「初說四諦十",
    "T34n1718_06b:0087c10": "二緣生，次說方等十二部經，次說摩訶般若",
    "T34n1718_06b:0087c11": "華嚴海空」，此則普集諸經，融通漸頓會入",
    "T34n1718_06b:0087c12": "此典，故名會國王也。彌勒等諸大菩薩，皆",
    "T34n1718_06b:0087c13": "是等覺為大臣。初地至九地為剎利，法王",
    "T34n1718_06b:0087c14": "種性中生。三十心為居士。此等皆從釋迦",
    "T34n1718_06b:0087c15": "受化。「諸君當知」下，第三，結會父子。實從我",
    "T34n1718_06b:0087c16": "受學，實是我子；從我起解，是我所生。我實曾",
    "T34n1718_06b:0087c17": "於二萬億佛所甞教大法，故我實是父。「於",
    "T34n1718_06b:0087c18": "某城中」者，此經西國文多，度此甚少，或可",
    "T34n1718_06b:0087c19": "說昔名字國土如大通智勝因緣，今簡略",
    "T34n1718_06b:0087c20": "名字直言某甲。是諸眾生背此大乘，起無",
    "T34n1718_06b:0087c21": "明闇遁入生死，故言「捨吾逃走」。備經六",
    "T34n1718_06b:0087c22": "趣，故云「五十餘年」。「昔在本城懷憂推覓」，自",
    "T34n1718_06b:0087c23": "昔法身地中，常以二智觀覓可化之機也。",
    "T34n1718_06b:0087c24": "始於今日感應道交，故云「忽於是間會遇見",
    "T34n1718_06b:0087c25": "之」。「今我所有」下，第四，正付家業。一切大乘",
    "T34n1718_06b:0087c26": "萬行萬德，故云一切所有也。「先所出內是",
    "T34n1718_06b:0087c27": "子所知」者，追指昔日《大品》領教所委有廣",
    "T34n1718_06b:0087c28": "略般若共不共法，是汝所知即是汝有，故",
    "T34n1718_06b:0087c29": "《法華》但明佛之知見，不更廣說一切行相",
    "T34n1718_06b:0088a01": "也。「窮子聞父此言」下，第二，即是得付歡",
    "T34n1718_06b:0088a02": "喜，領上各乘大車得未曾有，自顧無心希",
    "T34n1718_06b:0088a03": "望佛道，而今忽聞得記作佛，故云不求自",
    "T34n1718_06b:0088a04": "得也。三藏中本心不求，方等中恥小望絕",
    "T34n1718_06b:0088a05": "故不求，般若中雖領非己分故不求，如",
    "T34n1718_06b:0088a06": "此不求而今自得也。「世尊大富長者」下，第",
    "T34n1718_06b:0088a07": "二，合譬。光宅合之或前或後，釋之甚略。今",
    "T34n1718_06b:0088a08": "但依文點意不復子派。合譬略者，貴在",
    "T34n1718_06b:0088a09": "得意不俟費辭。「大富長者」，合父子相失",
    "T34n1718_06b:0088a10": "譬。譬文有四，但合父子總得餘意，如來合",
    "T34n1718_06b:0088a11": "父，似則合子。似有二義：一、取大機為子，",
    "T34n1718_06b:0088a12": "昔未逃逝既非真位，猶居外凡故云似也；",
    "T34n1718_06b:0088a13": "取小機為子者，小機似像大乘根性耳。子",
    "T34n1718_06b:0088a14": "既逃父，貶之言似云云。問：初釋品云已得",
    "T34n1718_06b:0088a15": "入真，此那言似？答：此合子逃父時，是故言",
    "T34n1718_06b:0088a16": "似。品初明子開悟時，汝問非也。從「如來常",
    "T34n1718_06b:0088a17": "說我等為子」下，合父子相見譬，但合長者見",
    "T34n1718_06b:0088a18": "子便識。從「我等以三苦故」下，合追誘譬，上",
    "T34n1718_06b:0088a19": "有傍、追二誘，今合亦二。上初遣傍追，次再",
    "T34n1718_06b:0088a20": "追，次放捨；今合兩門之無機。「何為見捉自",
    "T34n1718_06b:0088a21": "念無罪」，合無大機也；「樂著小法」者，合有小",
    "T34n1718_06b:0088a22": "志不合放捨。「今日世尊令我等」下，合二誘",
    "T34n1718_06b:0088a23": "譬。上有齊教探領，今合二意。從「蠲除」下，",
    "T34n1718_06b:0088a24": "合齊教，具陳上事。從「我等於中勤加精進」",
    "T34n1718_06b:0088a25": "下，合上尋與除糞。「得至涅槃」下，合上先取其",
    "T34n1718_06b:0088a26": "價也。從「然世尊先知我等」下，合上探領，上",
    "T34n1718_06b:0088a27": "譬有四，今合三，不合正教作，指上勤加除",
    "T34n1718_06b:0088a28": "糞即兼之，不更合也。上言遙見，今言",
    "T34n1718_06b:0088a29": "先知；上言羸瘦憔悴，今言心著弊欲；上言",
    "T34n1718_06b:0088b01": "即脫瓔珞更著麁弊，今言便見棄捨不為分",
    "T34n1718_06b:0088b02": "別寶藏之分。從「以方便力說如來智慧」下，",
    "T34n1718_06b:0088b03": "合付家業譬。上有由、有付，今合亦二。由為",
    "T34n1718_06b:0088b04": "兩：一、相信，二、委業。今合亦二。一、相信有二：",
    "T34n1718_06b:0088b05": "先、合體信。「以方便力說如來智慧」者，舊云，",
    "T34n1718_06b:0088b06": "如來智慧之因，持作二乘之果。今明帶三乘",
    "T34n1718_06b:0088b07": "方便，說大乘實相，故言以方便力於我等",
    "T34n1718_06b:0088b08": "前說大乘法。亦是合出入無難，以方便力",
    "T34n1718_06b:0088b09": "出辯二乘，以佛智力入明實相。若不體信，",
    "T34n1718_06b:0088b10": "豈於我前明佛慧耶？從「我等從佛得涅槃",
    "T34n1718_06b:0088b11": "一日之價」下，合猶在本處也。從「我等又因",
    "T34n1718_06b:0088b12": "如來智慧」下，合領家業。上有命有受，今但",
    "T34n1718_06b:0088b13": "合受。受有四：一、受命，二、無希取，三、不捨",
    "T34n1718_06b:0088b14": "下劣，四、漸通泰，今但合二。初，合受命、領業。",
    "T34n1718_06b:0088b15": "「而自於此」下，合無希取兼得諸也。「無志願」",
    "T34n1718_06b:0088b16": "者，明佛加威力令如佛心而說也，故我",
    "T34n1718_06b:0088b17": "不志願。「所以者何」下，釋無希取意。以方",
    "T34n1718_06b:0088b18": "便力隨小乘心說言無分，由此不知真",
    "T34n1718_06b:0088b19": "是佛子，所以不取。「佛以方便力隨我等說」者，",
    "T34n1718_06b:0088b20": "佛帶方便力，以實相法共二乘說，我等不",
    "T34n1718_06b:0088b21": "識不共之意，故非佛子。「今我等方知」下，合",
    "T34n1718_06b:0088b22": "付家業。上有二：有付、有喜；今合亦二。上付",
    "T34n1718_06b:0088b23": "業有四，今則總合付與。付有二：一、明佛",
    "T34n1718_06b:0088b24": "本於大無悋；二、釋無悋，正由樂小不早",
    "T34n1718_06b:0088b25": "付大耳。此經中下舉今證昔，今理唯一故",
    "T34n1718_06b:0088b26": "知昔三非實，但為未堪，故於大前毀呰小",
    "T34n1718_06b:0088b27": "心，欲令捨偽取真，定知非悋，然佛實以大",
    "T34n1718_06b:0088b28": "乘而教化也。「我等說本無心」下，合歡喜，亦",
    "T34n1718_06b:0088b29": "是於三不求之意也。八十六行半偈，初七十",
    "T34n1718_06b:0088c01": "三行半，頌上；次十三行，歎佛恩深。初又二：初",
    "T34n1718_06b:0088c02": "二行，頌法說；後七十一行半，頌譬說。法說中",
    "T34n1718_06b:0088c03": "不頌不求，但頌自得。頌譬說又二：初四十",
    "T34n1718_06b:0088c04": "一偈，頌開譬；次三十偈半，頌合譬。上開有",
    "T34n1718_06b:0088c05": "四：父子相失、相見、委業、付財，今皆頌。初十三",
    "T34n1718_06b:0088c06": "行，頌父子相失，上相失譬有四：一、子背父，",
    "T34n1718_06b:0088c07": "二、父求子，三、子漸還，四、父念子。今頌亦四，",
    "T34n1718_06b:0088c08": "但不次第。初，一行半，頌第一，子背父去；次",
    "T34n1718_06b:0088c09": "第二，七行，頌弟二，父求子不得；次第三，二",
    "T34n1718_06b:0088c10": "行，超頌第四憂念轉深；次第四，二行半，追",
    "T34n1718_06b:0088c11": "頌第三漸還近父。上四文各二。今初，「譬如」",
    "T34n1718_06b:0088c12": "下一行半，但頌子背父而去，不頌向國而",
    "T34n1718_06b:0088c13": "還也。火宅中明長者所王國邑聚落語寬，",
    "T34n1718_06b:0088c14": "此中明窮子輪迴三界名諸國，六道名五",
    "T34n1718_06b:0088c15": "十餘年也。「其父憂念」下，第二，七行，是頌父求",
    "T34n1718_06b:0088c16": "子不得。上亦有二，今頌亦二。初半行，頌",
    "T34n1718_06b:0088c17": "覓子不得。「求之既疲」下六偈半，頌不以",
    "T34n1718_06b:0088c18": "失一子廢家業事。「四方推求」者，不同於上，",
    "T34n1718_06b:0088c19": "上四方是約四諦推理，今四方是觀四生",
    "T34n1718_06b:0088c20": "中覓可度之機也。「造立舍宅」者，有餘國中",
    "T34n1718_06b:0088c21": "有餘涅槃也，起慈悲舍，依性空宅也。「往來",
    "T34n1718_06b:0088c22": "者眾」者，諸土菩薩來往聽法也。「而年朽邁」下，",
    "T34n1718_06b:0088c23": "第三，二行，超頌第四憂念轉深。上文有二，",
    "T34n1718_06b:0088c24": "此但頌先失子，今苦無所委付，是故憂耳。",
    "T34n1718_06b:0088c25": "「爾時窮子求索衣食」下，第四，二行半，追頌上",
    "T34n1718_06b:0088c26": "第三漸還向父。上文有二，今頌亦二。初二",
    "T34n1718_06b:0088c27": "行，頌近父之由，由求衣食也。「漸次經歷」下，",
    "T34n1718_06b:0088c28": "半行，頌正近父城也。初近父由中。「從邑至",
    "T34n1718_06b:0088c29": "邑」者，根塵相涉如「邑」，十八界如「國」。修有漏",
    "T34n1718_06b:0089a01": "善如「有所得」，修二乘善如「無所得」。不得",
    "T34n1718_06b:0089a02": "大乘法食為「飢餓」，無大力用為「羸」，無大功",
    "T34n1718_06b:0089a03": "德為「瘦」，有無善上起見思如「瘡癬」。從「傭",
    "T34n1718_06b:0089a04": "賃」下七行半偈，頌第二父子相見。上文有",
    "T34n1718_06b:0089a05": "二，今頌亦二。初六行半，頌子見父；次一行，",
    "T34n1718_06b:0089a06": "頌父見子。上子見父文有四，今頌三：初半",
    "T34n1718_06b:0089a07": "行，頌見父之由，由傭賃遂至父舍也。次「爾",
    "T34n1718_06b:0089a08": "時長者」下，第二，二行半，頌第三見父之相",
    "T34n1718_06b:0089a09": "也。上明見父之處，處是門側；今言「長者於",
    "T34n1718_06b:0089a10": "其門內」者，兼得處也。「施大寶帳」等，正見父",
    "T34n1718_06b:0089a11": "相，處踞師子座也。法身是師是王，報應是",
    "T34n1718_06b:0089a12": "長者，「注記券疏」即是授記，明修行也。私謂",
    "T34n1718_06b:0089a13": "以廣顯略為「注」，授決為「記」，四弘誓為「券」，",
    "T34n1718_06b:0089a14": "修行為「疏」。「窮子見父」下三行半，頌第四生",
    "T34n1718_06b:0089a15": "畏避之心。「長者是時」下一行，頌第二，父見",
    "T34n1718_06b:0089a16": "子。上文有四：一、見處，二、見即識，三、見歡喜，",
    "T34n1718_06b:0089a17": "四者適願。今但頌二：上半頌見子之處；「遙",
    "T34n1718_06b:0089a18": "見」下第二，半行，頌見子即識也。「即勅使者",
    "T34n1718_06b:0089a19": "追捉將來」下，第三，十行半，頌上追誘譬。今初，",
    "T34n1718_06b:0089a20": "三行，頌傍追。上傍人追文有三：一、喚子不",
    "T34n1718_06b:0089a21": "來，二、再喚不來，三、放捨。今初三句，頌初喚",
    "T34n1718_06b:0089a22": "無機不來；次「迷悶」下，第二，一句，頌再喚不來；",
    "T34n1718_06b:0089a23": "次「是人」下，第三，二行，頌無機，即是上釋放",
    "T34n1718_06b:0089a24": "捨意也。「即以方便」下，第二，七行半，頌密遣",
    "T34n1718_06b:0089a25": "二人誘引。上文有二，今頌亦二。初三行，頌",
    "T34n1718_06b:0089a26": "雇作譬；次四行半，頌教作譬。上雇作文有",
    "T34n1718_06b:0089a27": "四：一設方便，二求之即得，三陳雇作，四取",
    "T34n1718_06b:0089a28": "價除糞。今但頌二：初二行，頌第一設方便；",
    "T34n1718_06b:0089a29": "「窮子聞之」下一行，頌第四取價除糞也。今",
    "T34n1718_06b:0089b01": "初設方便，「眇目」是偏空；「矬」者豎短，不窮實",
    "T34n1718_06b:0089b02": "相之源；「陋」者橫狹，無摩訶衍眾善莊嚴也。",
    "T34n1718_06b:0089b03": "非四無畏名「無威」，異常樂我淨名「無德」。次",
    "T34n1718_06b:0089b04": "「窮子聞之」下，第二取價，淨六根房五陰舍",
    "T34n1718_06b:0089b05": "也。「長者於牖」下，第二，四行半，頌上教作。上",
    "T34n1718_06b:0089b06": "文有四，今頌亦四。初半行，頌牖中；「念子愚",
    "T34n1718_06b:0089b07": "劣」下，第二，半行，頌羸瘦；「於是長者著」下，第三，",
    "T34n1718_06b:0089b08": "一行，頌脫妙著麁；「方便附近」下，第四，二行",
    "T34n1718_06b:0089b09": "半，頌正教作。上有七科法門，「語」者，即合",
    "T34n1718_06b:0089b10": "四念處也；「令勤作」者，即四正勤也；「既益汝價」",
    "T34n1718_06b:0089b11": "下一行，頌四如意足也；「油塗足」，能履深水",
    "T34n1718_06b:0089b12": "如神通，又油能除風，定是無亂也；「飲食充",
    "T34n1718_06b:0089b13": "足」，即上米麪也，「薦席厚暖」，即是觀練熏修",
    "T34n1718_06b:0089b14": "定，能除散動也。「如是苦言汝當勤作」半行，",
    "T34n1718_06b:0089b15": "總頌上第四安慰、第五無五過，根、力既成乃",
    "T34n1718_06b:0089b16": "堪苦言；「又以軟語」半行，總頌第六作字、第",
    "T34n1718_06b:0089b17": "七令常作，並是子位也。「長者有智」下，第四，十",
    "T34n1718_06b:0089b18": "行，頌上第四領付家業。上文有二，今頌亦二。",
    "T34n1718_06b:0089b19": "今初三行半，頌付業之由；次六行半，頌正付",
    "T34n1718_06b:0089b20": "業。初由中有二，今頌亦二。初「長者有智」下半",
    "T34n1718_06b:0089b21": "行，總頌心相體信，即入出也；「經二十年」下，",
    "T34n1718_06b:0089b22": "第二，三行，頌委領家業。上委業有命、有受，",
    "T34n1718_06b:0089b23": "今但頌受命；上受命有四，今但頌三。初一行",
    "T34n1718_06b:0089b24": "半，頌受命；次「猶處門」下，第二，一行，頌猶居",
    "T34n1718_06b:0089b25": "本位未捨劣心；次「父知子心」下，第三，半行，",
    "T34n1718_06b:0089b26": "頌通泰大志大乘機動也。初、「二十年」者，不得",
    "T34n1718_06b:0089b27": "同上，上除見思名二十，此明執作家事。或",
    "T34n1718_06b:0089b28": "言轉大乘教教諸菩薩，斷大乘別惑見思，",
    "T34n1718_06b:0089b29": "名二十年。或言說般若時長，凡二十年。或",
    "T34n1718_06b:0089c01": "言住二乘位，轉大乘教，為二十年。《仁王般",
    "T34n1718_06b:0089c02": "若》云「二十八年說摩訶般若」。從「欲與財物」",
    "T34n1718_06b:0089c03": "下，第二，六行半，頌第二正付家業。上文有",
    "T34n1718_06b:0089c04": "二，今頌亦二。初四行半，頌正付業；次二行，",
    "T34n1718_06b:0089c05": "頌得付歡喜。上正付業有四，今但頌三，無",
    "T34n1718_06b:0089c06": "時節。初「欲與」下一行，頌上第二集親族。「於",
    "T34n1718_06b:0089c07": "此大眾」下，第二，有二行半，頌上第三定父子",
    "T34n1718_06b:0089c08": "天性。「凡我所有」下，第三，一行，頌上第四正付",
    "T34n1718_06b:0089c09": "與也。「子念昔貧」下，第二，二行，頌得付歡喜",
    "T34n1718_06b:0089c10": "也。「佛亦如是」下，三，十偈半，頌合譬。「佛亦如是」",
    "T34n1718_06b:0089c11": "合第一父子相失也，「知我樂小」一句，合父",
    "T34n1718_06b:0089c12": "子相見譬也，「未曾說言」二句，頌合第三追",
    "T34n1718_06b:0089c13": "喚譬。上合有二：一合再喚不來，二合放捨；",
    "T34n1718_06b:0089c14": "今總頌其意耳。「而說我等」下一行，頌上合",
    "T34n1718_06b:0089c15": "密遣二人誘引譬。上合齊教、探教二章，今此",
    "T34n1718_06b:0089c16": "一行但總頌其意耳。「佛勅我等」下二十八行",
    "T34n1718_06b:0089c17": "半，頌合第四領家業，上合有二：相信、委業，",
    "T34n1718_06b:0089c18": "今初十八行半，但頌合委業；次十行，頌合",
    "T34n1718_06b:0089c19": "正付。上受命中唯有二：一、受命，二、無希取；",
    "T34n1718_06b:0089c20": "今初一行長頌命領知，上領所無也。「最上道」",
    "T34n1718_06b:0089c21": "即是空般若，更無過其上也。次下十七行",
    "T34n1718_06b:0089c22": "半，正領受命及無希取等，無不捨及通泰。",
    "T34n1718_06b:0089c23": "「我承佛教」有五行，頌正受命。佛子聞法",
    "T34n1718_06b:0089c24": "得記者，明轉教益他也。爾時謂轉教，教化",
    "T34n1718_06b:0089c25": "菩薩不言為我。「如彼窮子」下十二行半，頌",
    "T34n1718_06b:0089c26": "第二無希取，此文廣上也。於中又二：初一",
    "T34n1718_06b:0089c27": "行，牒前譬帖合，次「我等雖說」下，第二，十一行",
    "T34n1718_06b:0089c28": "半，正合無希取，又為三：初一行，正頌無希",
    "T34n1718_06b:0089c29": "取。次「我等內滅」下九行半，具智斷故無希",
    "T34n1718_06b:0090a01": "取，又為三：謂標、釋、結。初為二：初一行，標斷",
    "T34n1718_06b:0090a02": "德具故無希取；次「我等若聞」下，第二，一行，",
    "T34n1718_06b:0090a03": "標智德具故無希取。「所以者何」下六行，雙",
    "T34n1718_06b:0090a04": "釋智、斷二章。次「我等雖為」下，第三，一行半，",
    "T34n1718_06b:0090a05": "結釋自無希取。次「導師見」下，第三，一行，明",
    "T34n1718_06b:0090a06": "佛見捨我，合無希取也。「如富長者」下十行，",
    "T34n1718_06b:0090a07": "頌正付業。上合有二：一、正付業，二、得付歡",
    "T34n1718_06b:0090a08": "喜。今頌亦二：初三行，頌正付；次七行，頌得",
    "T34n1718_06b:0090a09": "歡喜。初三行中，上總合正付業，今亦總頌，",
    "T34n1718_06b:0090a10": "但初一行半牒譬帖合，次一行半正頌合也。",
    "T34n1718_06b:0090a11": "「我等今日」下七行，頌第二得付歡喜也。「得",
    "T34n1718_06b:0090a12": "道」者，得實相道也。「得果」者，分得大乘習果",
    "T34n1718_06b:0090a13": "也。此二句明開佛知也。「於無漏法得清淨",
    "T34n1718_06b:0090a14": "眼」者，此二句明開佛見，見實相理也。昔日",
    "T34n1718_06b:0090a15": "見無漏不落凡夫，今日見無漏不落二",
    "T34n1718_06b:0090a16": "乘也。昔日慧眼見空，今淨眼見中。「持戒報」",
    "T34n1718_06b:0090a17": "者，昔持戒梵行共顯無漏，灰身滅智無人",
    "T34n1718_06b:0090a18": "受此果報者，今日梵行能得無漏，即了因",
    "T34n1718_06b:0090a19": "取果義，持戒即緣因義，清淨眼所見理即正",
    "T34n1718_06b:0090a20": "因義。「我等真是聲聞」者，即大乘真位也。十信",
    "T34n1718_06b:0090a21": "以一音遍滿三千界，似道非真，入十住即",
    "T34n1718_06b:0090a22": "是真也。真阿羅漢有三義，此中但舉應供一",
    "T34n1718_06b:0090a23": "義也。若不生變易、殺通別惑，是不生、殺賊",
    "T34n1718_06b:0090a24": "義，堪為十法界福田，即應供義，應供、殺賊",
    "T34n1718_06b:0090a25": "互相顯也。下十三行，歎佛恩深難報，如文。",
    "T34n1718_06b:0090a26": "私謂「世尊大恩」者，一、佛始建慈悲，拔六道苦",
    "T34n1718_06b:0090a27": "與四聖樂，普十法界入四弘中，此如來室",
    "T34n1718_06b:0090a28": "恩。二、如來行菩薩道示教利喜，曾教我大乘，",
    "T34n1718_06b:0090a29": "雖復中忘，智願不失，蓋如來室清涼溫煖，",
    "T34n1718_06b:0090b01": "大慈與樂恩。三、眾生遭苦，視父而已，佛伺",
    "T34n1718_06b:0090b02": "其宜如犢逐母，備行六度以利眾生，蓋如",
    "T34n1718_06b:0090b03": "來室遮寒障熱，大悲拔苦恩。四、佛成道已，",
    "T34n1718_06b:0090b04": "應受無為寂滅之樂，而隱其神德，用貧所",
    "T34n1718_06b:0090b05": "樂法五戒十善，冷水灑面令得醒悟，蓋是",
    "T34n1718_06b:0090b06": "佛衣遮貪欲熱恩。五、示老比丘像，方便附",
    "T34n1718_06b:0090b07": "近與一日價，蓋是佛衣除見寒愛熱恩。六、",
    "T34n1718_06b:0090b08": "過是已後，心相體信彈訶貶斥，令恥小慕",
    "T34n1718_06b:0090b09": "大，蓋佛衣遮醜陋恩。七、命領家業，金銀",
    "T34n1718_06b:0090b10": "庫藏皆悉令知，蓋是佛衣與我莊嚴恩。八、",
    "T34n1718_06b:0090b11": "會親族、定父子、付以家業，無上寶聚不求",
    "T34n1718_06b:0090b12": "自得，蓋如來座恩。九、十，既坐座已，身意泰然",
    "T34n1718_06b:0090b13": "快得安隱，以佛道聲令一切聞，一切天人",
    "T34n1718_06b:0090b14": "普於其中應受供養，蓋如來座令我具足，",
    "T34n1718_06b:0090b15": "自行化他恩。世尊大恩，兩肩荷負所不能",
    "T34n1718_06b:0090b16": "報，此之謂也。",
    "T34n1718_06b:0090b17": "妙法蓮華經文句卷第六下"
}