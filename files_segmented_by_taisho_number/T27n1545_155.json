{
    "T27n1545_155:0786c07": "阿毘達磨大毘婆沙論卷第一百",
    "T27n1545_155:0786c08": "五十五",
    "T27n1545_155:0786c10": "五百大阿羅漢等造",
    "T27n1545_155:0786c11": "三藏法師玄奘奉　詔譯",
    "T27n1545_155:0786c12": "根蘊第六中等心納息第四之五",
    "T27n1545_155:0786c13": "欲界歿生欲界時。幾根滅。乃至廣說。此中",
    "T27n1545_155:0786c14": "顯示多門差別。謂界差別。補特伽羅差別。根",
    "T27n1545_155:0786c15": "差別。死有差別。中有差別。生有差別。漸命終",
    "T27n1545_155:0786c16": "差別。頓命終差別。欲界歿生欲界時。幾根",
    "T27n1545_155:0786c17": "滅。答或四。或九。或八。或十三。或九。或十四。",
    "T27n1545_155:0786c18": "或十。或十五。漸命終者。無記心四。謂身命意",
    "T27n1545_155:0786c19": "捨。善心九。謂前四加信等五。頓命終者。若",
    "T27n1545_155:0786c20": "無形無記心八。謂眼耳鼻舌身命意捨根。善",
    "T27n1545_155:0786c21": "心十三。謂前八加信等五。若一形無記心九。",
    "T27n1545_155:0786c22": "謂前八加一形。善心十四。謂前九加信等",
    "T27n1545_155:0786c23": "五。若二形者無記心十。謂前九復加一形。善",
    "T27n1545_155:0786c24": "心十五。謂前十加信等五。何繫心心所滅。答",
    "T27n1545_155:0786c25": "欲界繫。幾根現前。答或八。或九。或十。無形",
    "T27n1545_155:0786c26": "八。謂眼耳鼻舌身命意捨根。一形九。謂前八",
    "T27n1545_155:0786c27": "加一形。二形十。謂前九復加一形。何繫心",
    "T27n1545_155:0786c28": "心所現前。答欲界繫。欲界歿生色界時。幾",
    "T27n1545_155:0786c29": "根滅。答或四或九。或九。或十四。漸命終者",
    "T27n1545_155:0787a01": "無記心四。謂身命意捨。善心九謂前四加信",
    "T27n1545_155:0787a02": "等五。頓命終者無記心九。謂眼耳鼻舌身命",
    "T27n1545_155:0787a03": "意捨。及女男根隨一。善心十四。謂前九加信",
    "T27n1545_155:0787a04": "等五。何繫心心所滅。答欲界繫。幾根現前。答",
    "T27n1545_155:0787a05": "八。謂眼耳鼻舌身命意捨根。何繫心心所現",
    "T27n1545_155:0787a06": "前答色界繫。欲界歿生無色界時。幾根滅。",
    "T27n1545_155:0787a07": "答或四。或九。或九。或十四。如前說。何繫心",
    "T27n1545_155:0787a08": "心所滅。答欲界繫。幾根現前。答三。謂命意",
    "T27n1545_155:0787a09": "捨根。何繫心心所現前。答無色界繫。色界沒",
    "T27n1545_155:0787a10": "生色界時。幾根滅。答或八。或十三。無記心",
    "T27n1545_155:0787a11": "八。謂眼耳鼻舌身命意捨。善心十三。謂前八",
    "T27n1545_155:0787a12": "加信等五。何繫心心所滅。答色界繫。幾根現",
    "T27n1545_155:0787a13": "前。答八如前說。何繫心心所現前。答色界",
    "T27n1545_155:0787a14": "繫。色界沒生欲界時幾根滅。答或八。或十",
    "T27n1545_155:0787a15": "三。如前說何繫心心所滅。答色界繫。幾根",
    "T27n1545_155:0787a16": "現前。答或八。或九。或十。如前說。何繫心心",
    "T27n1545_155:0787a17": "所現前。答欲界繫。色界歿生無色界時。幾",
    "T27n1545_155:0787a18": "根滅。答或八。或十三。如前說。何繫心心所",
    "T27n1545_155:0787a19": "滅答色界繫。幾根現前。答三如前說。何繫",
    "T27n1545_155:0787a20": "心心所現前。答無色界繫。無色界歿生無色",
    "T27n1545_155:0787a21": "界時。幾根滅。答或三。或八。無記心三。謂命",
    "T27n1545_155:0787a22": "意捨。善心八。謂前三加信等五。何繫心心所",
    "T27n1545_155:0787a23": "滅答無色界繫。幾根現前。答三如前說。何",
    "T27n1545_155:0787a24": "繫心心所現前。答無色界繫。無色界歿生欲",
    "T27n1545_155:0787a25": "界時。幾根滅。答或三。或八。如前說。何繫心",
    "T27n1545_155:0787a26": "心所滅。答無色界繫。幾根現前。答或八。或",
    "T27n1545_155:0787a27": "九。或十。如前說。何繫心心所現前。答欲界",
    "T27n1545_155:0787a28": "繫。無色界歿生色界時。幾根滅。答或三。或",
    "T27n1545_155:0787a29": "八如前說。何繫心心所滅。答無色界繫。幾根",
    "T27n1545_155:0787b01": "現前答八如前說。何繫心心所現前。答色界",
    "T27n1545_155:0787b02": "繫。",
    "T27n1545_155:0787b03": "阿羅漢般涅槃時。幾根最後滅。答或四。或九。",
    "T27n1545_155:0787b04": "或八。或三。欲界漸般涅槃者四。謂身命意捨。",
    "T27n1545_155:0787b05": "頓般涅槃者九。謂眼耳鼻舌身命意捨。及女",
    "T27n1545_155:0787b06": "男根隨一。色界八。謂眼耳鼻舌身命意捨。無",
    "T27n1545_155:0787b07": "色界三。謂命意捨。問何因緣故一切有情命",
    "T27n1545_155:0787b08": "終結生必住捨受。答於五受中無有行相",
    "T27n1545_155:0787b09": "昧劣如捨受者。於十時中無有昧劣。如",
    "T27n1545_155:0787b10": "死及生時者。故住捨受命終結生。",
    "T27n1545_155:0787b11": "根蘊第六中一心納息第五之一",
    "T27n1545_155:0787b12": "諸法與心一起一住一滅。彼法與心相應耶。",
    "T27n1545_155:0787b13": "如是等章。及解章義既領會已。當廣分別。",
    "T27n1545_155:0787b14": "問何故作此論。答欲止說相應非實者意。",
    "T27n1545_155:0787b15": "乃至廣說。故作斯論。諸法與心一起一住一",
    "T27n1545_155:0787b16": "滅。彼法與心相應耶。答若法與心相應。彼",
    "T27n1545_155:0787b17": "法與心一起一住一滅。謂一切心所法。有法",
    "T27n1545_155:0787b18": "與心一起一住一滅。彼法非心相應。謂隨心",
    "T27n1545_155:0787b19": "轉色。心不相應行。此中起者。謂生。住者謂",
    "T27n1545_155:0787b20": "老。滅者謂無常。諸法與心一起一住一滅。彼",
    "T27n1545_155:0787b21": "法與心一所緣耶。答若法與心一所緣。彼法",
    "T27n1545_155:0787b22": "與心一起一住一滅。謂一切心所法。有法與",
    "T27n1545_155:0787b23": "心一起一住一滅。彼法非心一所緣。謂隨心",
    "T27n1545_155:0787b24": "轉色。心不相應行。問何故復作此論。答欲",
    "T27n1545_155:0787b25": "止說所緣非實者意。乃至廣說。故作斯論。",
    "T27n1545_155:0787b26": "隨心轉義有十種。謂一起一住一滅一果一",
    "T27n1545_155:0787b27": "等流一異熟。善則善。不善則不善。無記則無",
    "T27n1545_155:0787b28": "記。墮一世中。一果者。謂離繫果。一等流者。",
    "T27n1545_155:0787b29": "謂等流果。一異熟者。謂異熟果。墮一世中",
    "T27n1545_155:0787c01": "者。謂同一世攝。此總相說。若別說者有漏斷",
    "T27n1545_155:0787c02": "結道中有八隨轉義。謂一起一住一滅。一果",
    "T27n1545_155:0787c03": "一等流一異熟。是善墮一世。有漏加行解脫",
    "T27n1545_155:0787c04": "勝進道中。及餘有漏善心品。有七隨轉義。謂",
    "T27n1545_155:0787c05": "一起一住一滅。一等流一異熟是善墮一世。",
    "T27n1545_155:0787c06": "無漏斷結道中亦有七隨轉義。謂一起一住",
    "T27n1545_155:0787c07": "一滅。一果一等流。是善墮一世。無漏加行解",
    "T27n1545_155:0787c08": "脫勝進道中有六隨轉義。謂一起一住一滅",
    "T27n1545_155:0787c09": "一等流。是善墮一世。不善心品有七隨轉",
    "T27n1545_155:0787c10": "義。謂一起一住一滅一等流一異熟。是不善",
    "T27n1545_155:0787c11": "墮一世。無記心品有六隨轉義。謂一起一住",
    "T27n1545_155:0787c12": "一滅一等流。是無記墮一世。又心心所法展",
    "T27n1545_155:0787c13": "轉相望。由五因緣說名隨轉。謂所依故。所",
    "T27n1545_155:0787c14": "緣故。行相故。果故。異熟故。心與隨心轉色。",
    "T27n1545_155:0787c15": "心不相應行展轉相望。由二因緣說名隨",
    "T27n1545_155:0787c16": "轉。謂果故。異熟故。隨轉義廣說如雜蘊。",
    "T27n1545_155:0787c17": "諸法與心俱起。不離心。彼法與心俱住俱",
    "T27n1545_155:0787c18": "滅。不離心耶。乃至廣說。問何故復作此論。",
    "T27n1545_155:0787c19": "答前納息中。雖明心心所法等剎那滅。未",
    "T27n1545_155:0787c20": "辯色等。今欲辯之故作斯論又為遮止",
    "T27n1545_155:0787c21": "三剎那論沙門執故。謂有沙門說諸色法",
    "T27n1545_155:0787c22": "三剎那住。說心心所剎那則滅。彼復二種。",
    "T27n1545_155:0787c23": "一雜生論。二次第論。雜生論者作如是言。",
    "T27n1545_155:0787c24": "依初眼根生初眼識。彼俱生已眼根住眼識",
    "T27n1545_155:0787c25": "滅。依第二眼根生第二眼識。彼俱生已眼",
    "T27n1545_155:0787c26": "根住眼識滅。依第三眼根生第三眼識。彼",
    "T27n1545_155:0787c27": "俱生已眼根住眼識滅。當知則與初眼俱",
    "T27n1545_155:0787c28": "滅。問彼有何過。答彼初眼識有所依生。無",
    "T27n1545_155:0787c29": "所依滅。第二眼識亦爾。第三眼識有所依生。",
    "T27n1545_155:0788a01": "雖有所依滅而是他所依。是謂彼過。識隨",
    "T27n1545_155:0788a02": "所依有生滅故。次第論者作如是言。依初",
    "T27n1545_155:0788a03": "眼根生初眼識。彼俱生已。眼根住眼識滅。",
    "T27n1545_155:0788a04": "次復依彼生第二眼識。眼根住眼識滅。後復",
    "T27n1545_155:0788a05": "依彼生第三眼識。此識與眼俱時而滅。問",
    "T27n1545_155:0788a06": "彼有何過。答彼初眼識有所依生。無所依",
    "T27n1545_155:0788a07": "滅。第二眼識無所依生。無所依滅。第三眼",
    "T27n1545_155:0788a08": "識無所依生。有所依滅。是謂彼過。識隨所",
    "T27n1545_155:0788a09": "依有生滅故。又彼二論有餘共過。謂人趣",
    "T27n1545_155:0788a10": "沒生地獄時。人趣未捨已得地獄。如是則",
    "T27n1545_155:0788a11": "趣雜亂。身雜亂。趣雜亂者。謂彼有情是地獄",
    "T27n1545_155:0788a12": "趣。亦是人趣。身雜亂者。謂彼有情有地獄",
    "T27n1545_155:0788a13": "身亦有人身。便為大過。依彼論意若入無",
    "T27n1545_155:0788a14": "想滅盡定時。諸根大種與心俱起不離心。",
    "T27n1545_155:0788a15": "然彼離心而住離心而滅。為遮彼執故作",
    "T27n1545_155:0788a16": "斯論。諸法與心俱起不離心。彼法與心俱",
    "T27n1545_155:0788a17": "住俱滅不離心耶。答欲色界有情。不住無",
    "T27n1545_155:0788a18": "想滅盡定者。諸根大種與心俱起不離心。",
    "T27n1545_155:0788a19": "與心俱住俱滅不離心。若住無想滅盡定",
    "T27n1545_155:0788a20": "者彼便離心。問云何離心。答彼離心而起。",
    "T27n1545_155:0788a21": "離心而住。離心而滅。心心所斷彼相續故。",
    "T27n1545_155:0788a22": "如說。不修眼根乃至意根。云何不修眼根。",
    "T27n1545_155:0788a23": "乃至廣說。修有四種。謂得修。習修。對治修。",
    "T27n1545_155:0788a24": "除遣修。具辯如智蘊。今依後二修而作論。",
    "T27n1545_155:0788a25": "問眼等根云何不修。復云何修。答乃至眼等",
    "T27n1545_155:0788a26": "諸根對治道未生名不修根。此依對治修",
    "T27n1545_155:0788a27": "說。又乃至緣眼等所有煩惱。未斷未知名",
    "T27n1545_155:0788a28": "不修根。此依除遣修說。若眼等諸根對治道",
    "T27n1545_155:0788a29": "已生名為修根。此依對治修說。又緣眼等",
    "T27n1545_155:0788b01": "所有煩惱。已斷已知名為修根。此依除遣",
    "T27n1545_155:0788b02": "修說。是謂此處略毘婆沙。云何不修眼根",
    "T27n1545_155:0788b03": "乃至身根。答若於眼根未離貪。未離欲潤",
    "T27n1545_155:0788b04": "憙渴。又無間道能盡色貪。彼於此道未修",
    "T27n1545_155:0788b05": "未安。如不修眼根不修耳鼻舌身根亦",
    "T27n1545_155:0788b06": "爾。若於眼根未離貪者。謂於眼未離愛。",
    "T27n1545_155:0788b07": "未離欲者。謂於愛欲未斷未知。未離潤",
    "T27n1545_155:0788b08": "者。謂於愛潤未斷未知。未離憙者。謂於愛",
    "T27n1545_155:0788b09": "憙未斷未知。未離渴者。謂於愛渴未斷未",
    "T27n1545_155:0788b10": "知。又無間道能盡色貪者。謂無間道能盡",
    "T27n1545_155:0788b11": "色界愛。彼於此道未修未安者。謂未修習。",
    "T27n1545_155:0788b12": "及未安息修。謂習修安謂得修。又起名修滅",
    "T27n1545_155:0788b13": "名安。又已生名修。已滅名安。應知此中若",
    "T27n1545_155:0788b14": "於眼根未離貪等者。依對治修說。或依",
    "T27n1545_155:0788b15": "除遣修說。又無間道能盡色貪等者。依除",
    "T27n1545_155:0788b16": "遣修說。或依對治修說。有說。若於眼根",
    "T27n1545_155:0788b17": "未離貪等者。謂緣眼根愛未斷未知。又無",
    "T27n1545_155:0788b18": "間道能盡色貪等者。謂緣眼根餘煩惱未",
    "T27n1545_155:0788b19": "斷未知。有說。若於眼根未離貪等者。謂未",
    "T27n1545_155:0788b20": "斷繫得。又無間道能盡色貪等者。謂未證",
    "T27n1545_155:0788b21": "離繫得。如未斷繫得。未證離繫得如是。未",
    "T27n1545_155:0788b22": "損減過失。未修習功德。未棄下劣。未證",
    "T27n1545_155:0788b23": "勝妙。未捨無義。未得有義。未除有愛熱",
    "T27n1545_155:0788b24": "惱。未受無愛快樂。應知亦爾。有說。若於",
    "T27n1545_155:0788b25": "眼根未離貪等者。謂無間道未起作用。又",
    "T27n1545_155:0788b26": "無間道能盡色貪等者。謂解脫道未起作",
    "T27n1545_155:0788b27": "用。有說。若於眼根未離貪等者。謂未能",
    "T27n1545_155:0788b28": "離欲界。乃至第三靜慮染。又無間道能盡",
    "T27n1545_155:0788b29": "色貪等者。謂未能離第四靜慮染。如不",
    "T27n1545_155:0788c01": "修眼根。不修餘四根亦爾。云何不修意",
    "T27n1545_155:0788c02": "根。答若於意根未離貪。未離欲潤憙渴。",
    "T27n1545_155:0788c03": "又無間道能盡無色貪。彼於此道未修未",
    "T27n1545_155:0788c04": "安。若於意根未離貪者。謂於意未離愛。",
    "T27n1545_155:0788c05": "餘句如前。又無間道能盡無色貪者。謂無",
    "T27n1545_155:0788c06": "間道能盡無色界愛。未修未安如前說。應",
    "T27n1545_155:0788c07": "知此中若於意根未離貪等者。依對治",
    "T27n1545_155:0788c08": "修說。或依除遣修說。又無間道能盡無色",
    "T27n1545_155:0788c09": "貪等者。依除遣修說。或依對治修說。次",
    "T27n1545_155:0788c10": "有三說如前應知。第五有說。若於意根",
    "T27n1545_155:0788c11": "未離貪等者。謂未能離欲界乃至無所有",
    "T27n1545_155:0788c12": "處染。又無間道能盡無色貪等者。謂未能",
    "T27n1545_155:0788c13": "離非想非非想處染。",
    "T27n1545_155:0788c14": "如說。修眼根乃至意根。云何修眼根乃至",
    "T27n1545_155:0788c15": "身根。答若於眼根已離貪。已離欲潤憙渴。",
    "T27n1545_155:0788c16": "又無間道能盡色貪。彼於此道已修已安。",
    "T27n1545_155:0788c17": "如修眼根。修耳鼻舌身根亦爾。云何修",
    "T27n1545_155:0788c18": "意根。答若於意根已離貪。已離欲潤憙渴。",
    "T27n1545_155:0788c19": "又無間道能盡無色貪。彼於此道已修已",
    "T27n1545_155:0788c20": "安。此諸文句應與前不修相違。廣說。",
    "T27n1545_155:0788c21": "諸不成就學根得學根。乃至廣說。問何故",
    "T27n1545_155:0788c22": "作此論。答愚於退者執退非有。為遮彼",
    "T27n1545_155:0788c23": "意顯退實有故作斯論。諸不成就學根",
    "T27n1545_155:0788c24": "得學根。彼一切入正性離生耶。答若入正",
    "T27n1545_155:0788c25": "性離生。彼一切不成就學根得學根。有不",
    "T27n1545_155:0788c26": "成就學根得學根。彼非入正性離生。謂退",
    "T27n1545_155:0788c27": "阿羅漢果時。彼諸學根先捨今得。諸不成",
    "T27n1545_155:0788c28": "就學根。得學根。彼一切世第一法等無間耶。",
    "T27n1545_155:0788c29": "答若世第一法等無間。彼一切不成就學根",
    "T27n1545_155:0789a01": "得學根。有不成就學根得學根。彼非世",
    "T27n1545_155:0789a02": "第一法等無間。謂退阿羅漢果時。彼諸學根",
    "T27n1545_155:0789a03": "先捨今得。問何故復作此論。答前雖顯示",
    "T27n1545_155:0789a04": "入正性離生自體。而未顯示入彼等無間",
    "T27n1545_155:0789a05": "緣。今欲顯之故作斯論。",
    "T27n1545_155:0789a06": "諸捨無漏根。得無漏根。彼一切從果至果",
    "T27n1545_155:0789a07": "耶。答若從果至果。彼一切捨無漏根。得無",
    "T27n1545_155:0789a08": "漏根謂預流者證一來果時。捨預流果攝",
    "T27n1545_155:0789a09": "及勝果道無漏諸根得一來果。攝無漏諸",
    "T27n1545_155:0789a10": "根。從果至果者。從預流果至一來果。一來",
    "T27n1545_155:0789a11": "者證不還果時。不還者證阿羅漢果時。應",
    "T27n1545_155:0789a12": "知亦爾。如證果時退果時亦爾。有捨無漏",
    "T27n1545_155:0789a13": "根得無漏根。彼非從果至果。謂現觀邊道",
    "T27n1545_155:0789a14": "類智起時。若時解脫阿羅漢。練根作不動",
    "T27n1545_155:0789a15": "時。問道類智起時可爾。時解脫阿羅漢練根",
    "T27n1545_155:0789a16": "作不動時云何可爾。答此文但應說現觀",
    "T27n1545_155:0789a17": "邊道類智起時。不應說餘。而說餘者。欲",
    "T27n1545_155:0789a18": "顯此中但說從異類果至異類果。時解脫",
    "T27n1545_155:0789a19": "阿羅漢練根作不動時。性類雖別果類不別",
    "T27n1545_155:0789a20": "故。不名從果至果。諸捨無漏根得無漏根。",
    "T27n1545_155:0789a21": "彼一切無漏根滅。無漏根起耶。答應作四",
    "T27n1545_155:0789a22": "句。有捨無漏根得無漏根。彼非無漏根滅",
    "T27n1545_155:0789a23": "無漏根起。謂退阿羅漢不還一來果時。及",
    "T27n1545_155:0789a24": "以世俗道得一來不還果時。爾時無漏不",
    "T27n1545_155:0789a25": "現前故。有無漏根滅無漏根起。彼非捨無",
    "T27n1545_155:0789a26": "漏根得無漏根。謂已得無漏根現前。滅起",
    "T27n1545_155:0789a27": "則先已得一切果向無漏諸根相續起滅彼",
    "T27n1545_155:0789a28": "非得起曾得道現在前故。亦非捨聖道",
    "T27n1545_155:0789a29": "唯三時捨。彼非此時故。一退時。二得果",
    "T27n1545_155:0789b01": "時。三練根時。有捨無漏根得無漏根。彼亦",
    "T27n1545_155:0789b02": "無漏根滅無漏根起。謂現觀邊道類智起時。",
    "T27n1545_155:0789b03": "及以無漏道得一來不還果時。得阿羅漢",
    "T27n1545_155:0789b04": "果時。時解脫阿羅漢練根作不動時。現觀",
    "T27n1545_155:0789b05": "邊道類智起時。捨無漏根者。謂見道所攝。",
    "T27n1545_155:0789b06": "得無漏根者。謂修道所攝。無漏根滅者。謂",
    "T27n1545_155:0789b07": "道類忍俱生品。無漏根起者。謂道類智俱生",
    "T27n1545_155:0789b08": "品。以無漏道得一來果時。捨無漏根者。",
    "T27n1545_155:0789b09": "謂預流果攝。及勝果道。得無漏根者。謂一",
    "T27n1545_155:0789b10": "來果攝。無漏根滅者。謂第六無間道攝。無漏",
    "T27n1545_155:0789b11": "根起者。謂第六解脫道攝。以無漏道得不",
    "T27n1545_155:0789b12": "還果隨應亦爾。得阿羅漢果時捨無漏根",
    "T27n1545_155:0789b13": "者。謂不還果攝。及勝果道。得無漏根者。謂",
    "T27n1545_155:0789b14": "阿羅漢果攝。無漏根滅者。謂金剛喻定俱生",
    "T27n1545_155:0789b15": "品。無漏根起者。謂初盡智俱生品時解脫阿",
    "T27n1545_155:0789b16": "羅漢練根作不動時。捨無漏根者。謂時解",
    "T27n1545_155:0789b17": "脫道攝。得無漏根者。謂不時解脫道攝。無",
    "T27n1545_155:0789b18": "漏根滅者。謂第九無間道攝。無漏根起者。謂",
    "T27n1545_155:0789b19": "第九解脫道攝。餘位練根略故不說。有非",
    "T27n1545_155:0789b20": "捨無漏根得無漏根。彼亦非無漏根滅無",
    "T27n1545_155:0789b21": "漏根起。謂除前相。此中相聲依所名轉。則",
    "T27n1545_155:0789b22": "前三句所不攝法為第四句。此復云何。謂",
    "T27n1545_155:0789b23": "諸異生位。乃至增上忍位。於無漏根非捨",
    "T27n1545_155:0789b24": "非得。非滅非起。住世第一法時。於無漏",
    "T27n1545_155:0789b25": "根非捨而得。非滅而起。若諸聖者住苦法",
    "T27n1545_155:0789b26": "智忍。乃至道法智時。於無漏根非捨而得。",
    "T27n1545_155:0789b27": "亦滅亦起。住道類智忍時。於無漏根亦捨",
    "T27n1545_155:0789b28": "亦得。亦滅亦起。從預流果證一來果時。以",
    "T27n1545_155:0789b29": "世俗道者。若無漏道為加行。住加行道時。",
    "T27n1545_155:0789c01": "於無漏根非捨而得。滅而非起。若世俗道",
    "T27n1545_155:0789c02": "為加行。住加行道五無間道五解脫道時。",
    "T27n1545_155:0789c03": "於無漏根非捨而得。非滅非起。住第六",
    "T27n1545_155:0789c04": "無間道時。於無漏根亦捨亦得。非滅非起",
    "T27n1545_155:0789c05": "以無漏道者。若世俗道為加行。住加行道",
    "T27n1545_155:0789c06": "時。於無漏根非捨而得。非滅而起。若無漏",
    "T27n1545_155:0789c07": "道為加行。住加行道五無間道五解脫道",
    "T27n1545_155:0789c08": "時。非捨而得。亦滅亦起。住第六無間道時。",
    "T27n1545_155:0789c09": "於無漏根亦捨亦得。亦滅亦起。從一來果",
    "T27n1545_155:0789c10": "證不還果隨應亦爾。從不還果證阿羅漢",
    "T27n1545_155:0789c11": "果。離初靜慮染時。以世俗道者。若無漏道",
    "T27n1545_155:0789c12": "為加行。住加行道時。於無漏根非捨而",
    "T27n1545_155:0789c13": "得。滅而非起。若世俗道為加行。住加行道",
    "T27n1545_155:0789c14": "九無間道九解脫道時。於無漏根非捨而",
    "T27n1545_155:0789c15": "得。非滅非起。以無漏道者。若世俗道為",
    "T27n1545_155:0789c16": "加行。住加行道時。於無漏根非捨而得。非",
    "T27n1545_155:0789c17": "滅而起。若無漏道為加行。住加行道九無",
    "T27n1545_155:0789c18": "間道九解脫道時。於無漏根非捨而得。亦",
    "T27n1545_155:0789c19": "滅亦起。如離初靜慮染。乃至離無所有處",
    "T27n1545_155:0789c20": "染亦爾。離非想非非想處染時。若世俗道",
    "T27n1545_155:0789c21": "為加行。住加行道時。於無漏根非捨而",
    "T27n1545_155:0789c22": "得。非滅而起。若無漏道為加行。住加行道",
    "T27n1545_155:0789c23": "八無間道八解脫道時。於無漏根非捨而",
    "T27n1545_155:0789c24": "得。亦滅亦起。住第九無間道時。於無漏根",
    "T27n1545_155:0789c25": "亦捨亦得。亦滅亦起。信解練根作見至時。",
    "T27n1545_155:0789c26": "若世俗道為加行。住加行道時。於無漏根",
    "T27n1545_155:0789c27": "非捨而得。非滅而起。若無漏道為加行。住",
    "T27n1545_155:0789c28": "加行道時。於無漏根非捨而得。亦滅亦起。",
    "T27n1545_155:0789c29": "住無間道時。於無漏根亦捨亦得。亦滅亦",
    "T27n1545_155:0790a01": "起。時解脫阿羅漢練根作不動時。如離非",
    "T27n1545_155:0790a02": "想非非想處染。說雜修靜慮初剎那時。於",
    "T27n1545_155:0790a03": "無漏根非捨而得。滅而非起。第二剎那時。",
    "T27n1545_155:0790a04": "於無漏根非捨而得。非滅而起。第三剎那",
    "T27n1545_155:0790a05": "時。如初剎那說。若引發五通五無間道三解",
    "T27n1545_155:0790a06": "脫道時。若起無量。世俗解脫。勝處。遍處。不",
    "T27n1545_155:0790a07": "淨觀。持息念。世俗念住。世俗無礙解。無諍願",
    "T27n1545_155:0790a08": "智。邊際定。空空無願無願。無相無相。入滅定",
    "T27n1545_155:0790a09": "想微細等時。於無漏根非捨而得。非滅非",
    "T27n1545_155:0790a10": "起。若起無漏他心通時。若起無漏念住。無",
    "T27n1545_155:0790a11": "漏解脫。無漏無礙解等時。於無漏根非捨",
    "T27n1545_155:0790a12": "而得亦滅亦起。若起微微心時。若起聞思",
    "T27n1545_155:0790a13": "慧等時。於無漏根非捨非得。非滅非起。",
    "T27n1545_155:0790a14": "於如是等差別位中隨其所應為第四句。",
    "T27n1545_155:0790a15": "是故略說。除前相言。",
    "T27n1545_155:0790a16": "諸未知當知根。乃至廣說。問何故作此論。答",
    "T27n1545_155:0790a17": "為令疑者得決定故。如品類足說。云何未",
    "T27n1545_155:0790a18": "知當知根。答未已見諦。未已現觀者。諸學",
    "T27n1545_155:0790a19": "慧慧根。若諸根隨信隨法行。於未現觀四聖",
    "T27n1545_155:0790a20": "諦能現觀。是名未知當知根。彼文但說現",
    "T27n1545_155:0790a21": "在和合。能荷擔有作用。未知當知根。非過",
    "T27n1545_155:0790a22": "去未來。勿有生疑。唯現在和合。能荷擔有",
    "T27n1545_155:0790a23": "作用。是未知當知根。非過去未來。為令彼",
    "T27n1545_155:0790a24": "疑得決定故。顯在三世皆是此根故作斯",
    "T27n1545_155:0790a25": "論。諸未知當知根。彼一切於未現觀四聖諦",
    "T27n1545_155:0790a26": "能現觀耶。答應作四句。有未知當知根。彼",
    "T27n1545_155:0790a27": "非於未現觀四聖諦能現觀。謂未知當知",
    "T27n1545_155:0790a28": "根。在過去或未來。彼有未知當知根相故。",
    "T27n1545_155:0790a29": "亦名未知當知根。然非於未現觀四聖諦",
    "T27n1545_155:0790b01": "能現觀。過去作用已息。未來作用未起故。",
    "T27n1545_155:0790b02": "有於未現觀四聖諦能現觀。彼非未知當",
    "T27n1545_155:0790b03": "知根。謂諸非根法於未現觀四聖諦能現觀",
    "T27n1545_155:0790b04": "此復云何。謂想思觸作意。欲勝解慚愧。無貪",
    "T27n1545_155:0790b05": "無瞋輕安。捨不放逸不害。尋伺隨心轉色",
    "T27n1545_155:0790b06": "心不相應行。如是諸法於未現觀四聖諦。",
    "T27n1545_155:0790b07": "雖能現觀而非未知當知根。以合九根為",
    "T27n1545_155:0790b08": "此根故。有未知當知根。彼亦於未現觀四聖",
    "T27n1545_155:0790b09": "諦能現觀。謂未知當知根於未現觀四聖諦",
    "T27n1545_155:0790b10": "能現觀。則現在和合能荷擔有作用未知",
    "T27n1545_155:0790b11": "當知根。有非未知當知根。彼亦非於未現",
    "T27n1545_155:0790b12": "觀四聖諦能現觀。謂除前相。則前三句所",
    "T27n1545_155:0790b13": "不攝法為第四句。此復云何。謂除三世未",
    "T27n1545_155:0790b14": "知當知根自性。及現在此根相應俱有非根",
    "T27n1545_155:0790b15": "法。諸餘過去未來此根相應俱有非根法。及",
    "T27n1545_155:0790b16": "已知根具知根俱生品。一切有漏心心所法。",
    "T27n1545_155:0790b17": "餘色心不相應行。及無為皆是第四句。故言",
    "T27n1545_155:0790b18": "除前相。如未知當知根。已知具知根隨其",
    "T27n1545_155:0790b19": "所應廣說亦爾。",
    "T27n1545_155:0790b20": "盡智當言盡智乃至道智耶。乃至廣說。問",
    "T27n1545_155:0790b21": "何故此中分別三智。答是本論師意欲爾故。",
    "T27n1545_155:0790b22": "乃至廣說。答盡智當言盡智。謂自了知我已",
    "T27n1545_155:0790b23": "遍知苦。我已永斷集。我已證滅我已修道。",
    "T27n1545_155:0790b24": "或法智。謂自了知我已遍知欲界繫苦。我已",
    "T27n1545_155:0790b25": "永斷欲界繫集。我已證欲界繫諸行滅。我已",
    "T27n1545_155:0790b26": "修斷欲界繫諸行道。或類智謂自了知我已",
    "T27n1545_155:0790b27": "遍知色無色界繫苦。我已永斷色無色界繫",
    "T27n1545_155:0790b28": "集。我已證色無色界繫諸行滅。我已修斷色",
    "T27n1545_155:0790b29": "無色界繫諸行道。或苦智謂自了知我已遍",
    "T27n1545_155:0790c01": "知三界繫苦。或集智謂自了知我已永斷三",
    "T27n1545_155:0790c02": "界繫集。或滅智謂自了知我已證三界繫諸",
    "T27n1545_155:0790c03": "行滅。或道智謂自了知我已修斷三界繫諸",
    "T27n1545_155:0790c04": "行道。問何故盡智非他心智。答盡智非見",
    "T27n1545_155:0790c05": "自性。他心智是見自性故。何故非世俗智。答",
    "T27n1545_155:0790c06": "盡智是無漏。世俗智是有漏故。顯自性已當",
    "T27n1545_155:0790c07": "顯地。或有尋有伺。謂依未至初靜慮。或無",
    "T27n1545_155:0790c08": "尋唯伺。謂依靜慮中間。或無尋無伺。謂依",
    "T27n1545_155:0790c09": "上三靜慮下三無色。顯地已當顯相應。或",
    "T27n1545_155:0790c10": "樂根相應。謂依第三靜慮。或喜根相應。謂",
    "T27n1545_155:0790c11": "依初二靜慮。或捨根相應。謂依未至靜慮中",
    "T27n1545_155:0790c12": "間。第四靜慮。下三無色。顯相應已當顯行",
    "T27n1545_155:0790c13": "相。或無願相應。謂十行相。或無相相應。謂四",
    "T27n1545_155:0790c14": "行相。問何故盡智非空相應。答空是勝義涉",
    "T27n1545_155:0790c15": "勝義。盡智是勝義涉世俗故。如說了知我",
    "T27n1545_155:0790c16": "生已盡。涉我解故非空相應。顯行相已當",
    "T27n1545_155:0790c17": "顯所緣。或緣欲界繫。或緣色無色界繫。此",
    "T27n1545_155:0790c18": "謂緣苦集。或緣不繫。此謂緣滅道。如盡智。",
    "T27n1545_155:0790c19": "無生智亦爾。然有差別。謂無生智當言無生",
    "T27n1545_155:0790c20": "智。謂自了知我不復遍知苦。不復永斷集",
    "T27n1545_155:0790c21": "不復證滅。不復修道。無學正見當言無學",
    "T27n1545_155:0790c22": "正見。謂以四行相知五取蘊。以四行相知",
    "T27n1545_155:0790c23": "五取蘊因。以四行相知五取蘊滅。以四行",
    "T27n1545_155:0790c24": "相知斷五取蘊道。或法智。謂知欲界四諦。",
    "T27n1545_155:0790c25": "或類智。謂知色無色界四諦。或他心智。謂",
    "T27n1545_155:0790c26": "知他無漏心心所法。或苦集滅道智。謂別知",
    "T27n1545_155:0790c27": "三界四諦。問何故無學正見非世俗智。答此",
    "T27n1545_155:0790c28": "無漏彼有漏故。顯自性已地等四問如前說。",
    "T27n1545_155:0790c29": "差別者。此亦與空相應。亦作空非我行相",
    "T27n1545_155:0791a01": "轉故。諸最初盡智。乃至廣說。問何故作此",
    "T27n1545_155:0791a02": "論。答前明三智。未辯等無間緣及所緣差",
    "T27n1545_155:0791a03": "別。今欲辯之故作斯論。諸最初盡智。彼一",
    "T27n1545_155:0791a04": "切無間道等無間耶。答如是。以初盡智必",
    "T27n1545_155:0791a05": "從金剛喻定等無間起故。設無間道等無間",
    "T27n1545_155:0791a06": "彼一切盡智耶。答如是。以金剛喻定等無",
    "T27n1545_155:0791a07": "間必起盡智故。諸最初無生智。彼一切盡",
    "T27n1545_155:0791a08": "智等無間耶。答如是。最初無生智必從盡智",
    "T27n1545_155:0791a09": "等無間起故。設盡智等無間彼一切無生智",
    "T27n1545_155:0791a10": "耶。答或盡智。謂時解脫。或無生智。謂不時解",
    "T27n1545_155:0791a11": "脫。或無學正見。謂時解脫諸緣彼無間道起",
    "T27n1545_155:0791a12": "則緣彼初盡智起耶。答若緣生無間道起",
    "T27n1545_155:0791a13": "則緣彼初盡智起。若不緣生無間道起則",
    "T27n1545_155:0791a14": "不緣彼初盡智起。謂金剛喻定六智相應則",
    "T27n1545_155:0791a15": "滅道法智。及四類智。最初盡智二智所攝",
    "T27n1545_155:0791a16": "則苦集類智。若金剛喻定苦集類智相應者",
    "T27n1545_155:0791a17": "則與初盡智所緣境共。以俱緣非想非非",
    "T27n1545_155:0791a18": "想處四蘊生故。彼四蘊名生生死攝故。若",
    "T27n1545_155:0791a19": "金剛喻定滅道法類智相應者則與初盡智",
    "T27n1545_155:0791a20": "所緣境異。彼緣三界滅道。此緣有頂苦集",
    "T27n1545_155:0791a21": "故諸緣彼盡智起則緣彼無生智起耶。答",
    "T27n1545_155:0791a22": "如是。設緣彼無生智起則緣彼盡智起",
    "T27n1545_155:0791a23": "耶。答如是。此二智俱以十四行相緣四諦",
    "T27n1545_155:0791a24": "故。",
    "T27n1545_155:0791a25": "說一切有部發智大毘婆沙論卷第一百五",
    "T27n1545_155:0791a26": "十五"
}