{
    "T09n0273_001:0365c23": "No. 273",
    "T09n0273_001:0365c24": "1 序品金剛三昧經序品第一",
    "T09n0273_001:0365c26": "北涼失譯人名",
    "T09n0273_001:0365c27": "如是我聞：一時佛在王舍大城耆闍崛山中，",
    "T09n0273_001:0365c28": "與大比丘眾一萬人俱，皆得阿羅漢道，其名",
    "T09n0273_001:0365c29": "曰舍利弗、大目犍連、須菩提，如是眾等阿羅",
    "T09n0273_001:0366a01": "漢；復有菩薩摩訶薩二千人俱，其名曰解脫",
    "T09n0273_001:0366a02": "菩薩、心王菩薩、無住菩薩，如是等菩薩；復有",
    "T09n0273_001:0366a03": "長者八萬人俱，其名曰梵行長者、大梵行長",
    "T09n0273_001:0366a04": "者、樹提長者，如是等長者；復有天、龍、夜叉、乾",
    "T09n0273_001:0366a05": "闥婆、阿修羅、迦樓羅、緊那羅、摩睺羅伽、人非人",
    "T09n0273_001:0366a06": "等六十萬億。爾時，尊者大眾圍遶，為諸大",
    "T09n0273_001:0366a07": "眾說大乘經，名一味真實無相無生決定實",
    "T09n0273_001:0366a08": "際本覺利行。若聞是經，乃至受持一四句偈，",
    "T09n0273_001:0366a09": "是人則為入佛智地，能以方便教化眾生，為",
    "T09n0273_001:0366a10": "一切眾生作大知識。佛說此經已，結加趺",
    "T09n0273_001:0366a11": "坐，即入金剛三昧，身心不動。爾時，眾中有",
    "T09n0273_001:0366a12": "一比丘，名曰阿伽陀，從座而起，合掌䠒跪，",
    "T09n0273_001:0366a13": "欲重宣此義，而說偈言：",
    "T09n0273_001:0366a14": "「大慈滿足尊，　　智慧通無礙，",
    "T09n0273_001:0366a15": "廣度眾生故，　　說於一諦義。",
    "T09n0273_001:0366a16": "皆以一味道，　　終不以小乘，",
    "T09n0273_001:0366a17": "所說義味處，　　皆悉離不實。",
    "T09n0273_001:0366a18": "入佛諸智地，　　決定真實際，",
    "T09n0273_001:0366a19": "聞者皆出世，　　無有不解脫。",
    "T09n0273_001:0366a20": "無量諸菩薩，　　皆悉度眾生，",
    "T09n0273_001:0366a21": "為眾廣深問，　　知法寂滅相。",
    "T09n0273_001:0366a22": "入於決定處，　　如來智方便，",
    "T09n0273_001:0366a23": "當為入實說，　　隨順皆一乘。",
    "T09n0273_001:0366a24": "無有諸雜味，　　猶如一雨潤，",
    "T09n0273_001:0366a25": "眾草皆悉榮，　　隨其性各異。",
    "T09n0273_001:0366a26": "一味之法潤，　　普充於一切，",
    "T09n0273_001:0366a27": "如彼一雨潤，　　皆長菩提芽。",
    "T09n0273_001:0366a28": "入於金剛味，　　證法真實定，",
    "T09n0273_001:0366a29": "決定斷疑悔，　　一法之印成。」",
    "T09n0273_001:0366b01": "2 無相法品金剛三昧經無相法品第二",
    "T09n0273_001:0366b02": "爾時，尊者從三昧起，而說是言：「諸佛智地",
    "T09n0273_001:0366b03": "入實法相，決定性故，方便神通皆無相利。一",
    "T09n0273_001:0366b04": "覺了義難解難入，非諸二乘之所知見，唯佛",
    "T09n0273_001:0366b05": "菩薩乃能知之，可度眾生皆說一味。」",
    "T09n0273_001:0366b06": "爾時，解脫菩薩即從座起，合掌䠒跪而白佛",
    "T09n0273_001:0366b07": "言：「尊者！若佛滅後，正法去世、像法住世，於",
    "T09n0273_001:0366b08": "末劫中，五濁眾生多諸惡業，輪迴三界無有",
    "T09n0273_001:0366b09": "出時。願佛慈悲，為後世眾生宣說一味決定",
    "T09n0273_001:0366b10": "真實，令彼眾生等同解脫。」佛言：「善男子！汝能",
    "T09n0273_001:0366b11": "問我出世之因，欲化眾生，令彼眾生獲得出",
    "T09n0273_001:0366b12": "世之果。是一大事不可思議，以大慈故、以大",
    "T09n0273_001:0366b13": "悲故，我若不說即墮慳貪。汝等一心諦聽諦",
    "T09n0273_001:0366b14": "聽，為汝宣說。善男子！若化眾生，無生於化，不",
    "T09n0273_001:0366b15": "生無化，其化大焉。令彼眾生皆離心我，一切",
    "T09n0273_001:0366b16": "心我本來空寂，若得空心，心不幻化。無幻、無",
    "T09n0273_001:0366b17": "化即得無生，無生之心在於無化。」解脫菩薩",
    "T09n0273_001:0366b18": "而白佛言：「尊者！眾生之心性本空寂，空寂之",
    "T09n0273_001:0366b19": "心體無色相。云何修習得本空心？願佛慈悲",
    "T09n0273_001:0366b20": "為我宣說。」佛言：「菩薩！一切心相本來無本，本",
    "T09n0273_001:0366b21": "無本處空寂無生，若心無生即入空寂，空寂",
    "T09n0273_001:0366b22": "心地即得心空。善男子！無相之心無心、無我，",
    "T09n0273_001:0366b23": "一切法相亦復如是。」解脫菩薩而白佛言：「尊",
    "T09n0273_001:0366b24": "者！一切眾生若有我者、若有心者，以何法",
    "T09n0273_001:0366b25": "覺令彼眾生出離斯縛？」佛言：「善男子！若有",
    "T09n0273_001:0366b26": "我者，令觀十二因緣。十二因緣本從因果，因",
    "T09n0273_001:0366b27": "果所起興於心行。心尚不有，何況有身？若有",
    "T09n0273_001:0366b28": "我者，令滅有見；若無我者，令滅無見。若心生",
    "T09n0273_001:0366b29": "者，令滅滅性；若心滅者，令滅生性。滅是見",
    "T09n0273_001:0366c01": "性，即入實際。何以故？本生不滅、本滅不生，不",
    "T09n0273_001:0366c02": "滅不生、不生不滅，一切諸法亦復如是。」解脫",
    "T09n0273_001:0366c03": "菩薩而白佛言：「尊者！若有眾生見法生時，令",
    "T09n0273_001:0366c04": "滅何見？見法滅時，令滅何見？」佛言：「菩薩！若",
    "T09n0273_001:0366c05": "有眾生見法生時，令滅無見；見法滅時，令滅",
    "T09n0273_001:0366c06": "有見。若滅是見得法真無，入決定性決定無",
    "T09n0273_001:0366c07": "生。」解脫菩薩而白佛言：「尊者！令彼眾生住於",
    "T09n0273_001:0366c08": "無生是無生也。」佛言：「住於無生即是有生。何",
    "T09n0273_001:0366c09": "以故？無住、無生，乃是無生。菩薩！若生無生，以",
    "T09n0273_001:0366c10": "生滅生，生滅俱滅，本生不生。心常空寂，空性",
    "T09n0273_001:0366c11": "無住，心無有住乃是無生。」解脫菩薩而白佛",
    "T09n0273_001:0366c12": "言：「尊者！心無有住有何修學？為有學也？為",
    "T09n0273_001:0366c13": "無學也？」佛言：「菩薩！無生之心，心無出入，本",
    "T09n0273_001:0366c14": "如來藏性寂不動，亦非有學，亦非無學。無有",
    "T09n0273_001:0366c15": "學不學，是即無學；非無有學是為所學。」解脫",
    "T09n0273_001:0366c16": "菩薩而白佛言：「尊者！云何如來藏性寂不動？」",
    "T09n0273_001:0366c17": "佛言：「如來藏者，生滅慮知相隱理不顯，是如",
    "T09n0273_001:0366c18": "來藏性寂不動。」解脫菩薩而白佛言：「尊者！云",
    "T09n0273_001:0366c19": "何生滅慮知相？」佛言：「菩薩！理無可不。若有可",
    "T09n0273_001:0366c20": "不，即生諸念，千思萬慮，是生滅相。菩薩！觀本",
    "T09n0273_001:0366c21": "性相理自滿足，千思萬慮不益道理，徒為動",
    "T09n0273_001:0366c22": "亂，失本心王。若無思慮，則無生滅。如實不起，",
    "T09n0273_001:0366c23": "諸識安寂，流注不生，得五法淨，是謂大乘。",
    "T09n0273_001:0366c24": "菩薩！入五法淨，心即無妄；若無有妄，即入如",
    "T09n0273_001:0366c25": "來自覺聖智之地；入智地者，善知一切從本",
    "T09n0273_001:0366c26": "不生；知本不生，即無妄想。」解脫菩薩而白佛",
    "T09n0273_001:0366c27": "言：「尊者！無妄想者，應無止息。」佛言：「菩薩！妄",
    "T09n0273_001:0366c28": "本不生，無妄可息；知心無心，無心可止。無分、",
    "T09n0273_001:0366c29": "無別，現識不生，無生可止，是則無止，亦非無",
    "T09n0273_001:0367a01": "止。何以故？止無止故。」解脫菩薩而白佛言：",
    "T09n0273_001:0367a02": "「尊者！若止無止，止即是生，何謂無生？」佛言：",
    "T09n0273_001:0367a03": "「菩薩！當止是生，止已無止，亦不住於無止、亦",
    "T09n0273_001:0367a04": "不住於無住，云何是生？」解脫菩薩而白佛言：",
    "T09n0273_001:0367a05": "「尊者！無生之心，有何取捨？住何法相？」佛言：",
    "T09n0273_001:0367a06": "「無生之心，不取、不捨；住於不心、住於不法。」解",
    "T09n0273_001:0367a07": "脫菩薩而白佛言：「尊者！云何住於不心、住於",
    "T09n0273_001:0367a08": "不法？」佛言：「不生於心，是住不心；不生於法，",
    "T09n0273_001:0367a09": "是住不法。善男子！不生心法，即無依止。不",
    "T09n0273_001:0367a10": "住諸行，心常空寂，無有異相。譬彼虛空無",
    "T09n0273_001:0367a11": "有動住，無起、無作、無彼、無此，得空心眼、得法",
    "T09n0273_001:0367a12": "空身，五陰、六入悉皆空寂。善男子！修空法",
    "T09n0273_001:0367a13": "者，不依三界、不住戒相；清淨無念，無攝、無",
    "T09n0273_001:0367a14": "放；性等金剛，不壞三寶；空心不動，具六波羅",
    "T09n0273_001:0367a15": "蜜。」解脫菩薩而白佛言：「尊者！六波羅蜜者，",
    "T09n0273_001:0367a16": "皆是有相。有相之法，能出世也？」佛言：「善男子！",
    "T09n0273_001:0367a17": "我所說六波羅蜜者，無相、無為。何以故？若",
    "T09n0273_001:0367a18": "人離欲，心常清淨，實語方便，本利利人，是檀",
    "T09n0273_001:0367a19": "波羅蜜。志念堅固，心常無住，清淨無染，不",
    "T09n0273_001:0367a20": "著三界，是尸波羅蜜。修空斷結，不依諸有，",
    "T09n0273_001:0367a21": "寂靜三業，不住身心，是羼提波羅蜜。遠離名",
    "T09n0273_001:0367a22": "數，斷空有見，深入陰空，是毘梨耶波羅蜜。",
    "T09n0273_001:0367a23": "俱離空寂，不住諸空，心處無住，不住大空，",
    "T09n0273_001:0367a24": "是禪波羅蜜。心無心相，不取虛空，諸行不生，",
    "T09n0273_001:0367a25": "不證寂滅；心無出入，性常平等，諸法實際，皆",
    "T09n0273_001:0367a26": "決定性，不依諸地、不住智慧，是般若波羅蜜。",
    "T09n0273_001:0367a27": "「善男子！是六波羅蜜者，皆獲本利，入決定性，",
    "T09n0273_001:0367a28": "超然出世，無礙解脫。善男子！如是解脫法相，",
    "T09n0273_001:0367a29": "皆無相行，亦無解、不解，是名解脫。何以故？解",
    "T09n0273_001:0367b01": "脫之相，無相、無行、無動、無亂，寂靜涅槃，亦",
    "T09n0273_001:0367b02": "不取涅槃相。」解脫菩薩聞是語已，心大欣懌，",
    "T09n0273_001:0367b03": "得未曾有，欲宣義意，而說偈言：",
    "T09n0273_001:0367b04": "「大覺滿足尊，　　為眾敷演法，",
    "T09n0273_001:0367b05": "皆說於一乘，　　無有二乘道。",
    "T09n0273_001:0367b06": "一味無相利，　　猶如太虛空，",
    "T09n0273_001:0367b07": "無有不容受，　　隨其性各異。",
    "T09n0273_001:0367b08": "皆得於本處，　　如彼離心我，",
    "T09n0273_001:0367b09": "一法之所成，　　諸有同異行。",
    "T09n0273_001:0367b10": "悉獲於本利，　　滅絕二相見，",
    "T09n0273_001:0367b11": "寂靜之涅槃，　　亦不住取證。",
    "T09n0273_001:0367b12": "入於決定處，　　無相無有行，",
    "T09n0273_001:0367b13": "空心寂滅地，　　寂滅心無生。",
    "T09n0273_001:0367b14": "同彼金剛性，　　不壞於三寶，",
    "T09n0273_001:0367b15": "具六波羅蜜，　　度諸一切生。",
    "T09n0273_001:0367b16": "超然出三界，　　皆不以小乘，",
    "T09n0273_001:0367b17": "一味之法印，　　一乘之所成。」",
    "T09n0273_001:0367b18": "爾時，大眾聞說是義，心大欣懌，得離心我，入",
    "T09n0273_001:0367b19": "空無相，恢廓曠蕩，皆得決定，斷結盡漏。",
    "T09n0273_001:0367b20": "3 無生行品金剛三昧經無生行品第三",
    "T09n0273_001:0367b21": "爾時，心王菩薩聞佛說法，出三界外不可思",
    "T09n0273_001:0367b22": "議，從座而起，叉手合掌，以偈問曰：",
    "T09n0273_001:0367b23": "「如來所說義，　　出世無有相。",
    "T09n0273_001:0367b24": "可有一切生，　　皆得盡有漏？",
    "T09n0273_001:0367b25": "斷結空心我，　　是則無有生。",
    "T09n0273_001:0367b26": "云何無有生，　　而得無生忍？」",
    "T09n0273_001:0367b27": "爾時，佛告心王菩薩言：「善男子！無生法忍法",
    "T09n0273_001:0367b28": "本無生，諸行無生非無生行，得無生忍即為",
    "T09n0273_001:0367b29": "虛妄。」心王菩薩言：「尊者！得無生忍即為虛",
    "T09n0273_001:0367c01": "妄？無得無忍應非虛妄！」佛言：「不也。何以故？",
    "T09n0273_001:0367c02": "無得無忍是則有得，有得有忍是則有生。有",
    "T09n0273_001:0367c03": "生於得，有所得法，並為虛妄。」心王菩薩言：「尊",
    "T09n0273_001:0367c04": "者！云何無忍無生心而非虛妄？」佛言：「無忍",
    "T09n0273_001:0367c05": "無生心者，心無形段，猶如火性，雖處木中其",
    "T09n0273_001:0367c06": "在無所，決定性故。但名、但字，性不可得，欲詮",
    "T09n0273_001:0367c07": "其理假說為名，名不可得；心相亦爾，不見處",
    "T09n0273_001:0367c08": "所，知心如是，則無生心。「善男子！是心性相",
    "T09n0273_001:0367c09": "又如阿摩勒果，本不自生、不從他生，不共生、",
    "T09n0273_001:0367c10": "不因生、不無生。何以故？緣代謝故。緣起非",
    "T09n0273_001:0367c11": "生、緣謝非滅，隱顯無相，根理寂滅。在無有處，",
    "T09n0273_001:0367c12": "不見所住，決定性故。是決定性，亦不一、不異，",
    "T09n0273_001:0367c13": "不斷、不常，不入、不出，不生、不滅，離諸四謗言",
    "T09n0273_001:0367c14": "語道斷；無生心性亦復如是。云何說生不生、",
    "T09n0273_001:0367c15": "有忍無忍？若有說心有得、有住及以見者，即",
    "T09n0273_001:0367c16": "為不得阿耨多羅三藐三菩提。般若是為長",
    "T09n0273_001:0367c17": "夜了別心性者，知心性如是；性亦如是，無生、",
    "T09n0273_001:0367c18": "無行。」心王菩薩言：「尊者！心若本如無生於行，",
    "T09n0273_001:0367c19": "諸行無生。生行不生，不生無行，即無生行也。」",
    "T09n0273_001:0367c20": "佛言：「善男子！汝以無生而證無生行也？」心王",
    "T09n0273_001:0367c21": "菩薩言：「不也。何以故？如無生行，性相空寂，",
    "T09n0273_001:0367c22": "無見、無聞，無得、無失，無言、無說，無知、無相，無取、",
    "T09n0273_001:0367c23": "無捨，云何取證？若取證者，即為諍論。無諍、無",
    "T09n0273_001:0367c24": "論，乃無生行。」佛言：「汝得阿耨多羅三藐三菩",
    "T09n0273_001:0367c25": "提也。」心王菩薩言：「尊者！我無得阿耨多羅三",
    "T09n0273_001:0367c26": "藐三菩提。何以故？菩提性中無得、無失，無覺、",
    "T09n0273_001:0367c27": "無知，無分別相，無分別中即清淨性。性無間",
    "T09n0273_001:0367c28": "雜，無有言說，非有、非無，非知、非不知；諸可法",
    "T09n0273_001:0367c29": "行亦復如是。何以故？一切法行，不見處所，決",
    "T09n0273_001:0368a01": "定性故。本無有得、不得，云何得阿耨多羅三",
    "T09n0273_001:0368a02": "藐三菩提？」佛言：「如是，如是。如汝所言，一切心",
    "T09n0273_001:0368a03": "行，不過無相體寂無生，可有諸識亦復如",
    "T09n0273_001:0368a04": "是。何以故？眼、眼觸悉皆空寂，識亦空寂，無有",
    "T09n0273_001:0368a05": "動、不動相，內無三受，三受寂滅；耳、鼻、舌、身、心",
    "T09n0273_001:0368a06": "意意識，及以末那、阿梨耶識亦復如是，皆亦",
    "T09n0273_001:0368a07": "不生寂滅之心及無生心。若生寂滅心、若",
    "T09n0273_001:0368a08": "生無生心，是有生行，非無生行。菩薩內生三",
    "T09n0273_001:0368a09": "受、三行、三戒，若已寂滅，生心不生。心常寂滅，",
    "T09n0273_001:0368a10": "無功、無用，不證寂滅相，亦不住於無證，可處",
    "T09n0273_001:0368a11": "無住總持無相，則無三受、三行、三戒，悉皆",
    "T09n0273_001:0368a12": "寂滅清淨無住，不入三昧、不住坐禪，無生、無",
    "T09n0273_001:0368a13": "行。」心王菩薩言：「禪能攝動，定諸幻亂。云何不",
    "T09n0273_001:0368a14": "禪？」佛言：「菩薩禪即是動，不動、不禪是無生禪。",
    "T09n0273_001:0368a15": "禪性無生，離生禪相；禪性無住，離住禪動。若",
    "T09n0273_001:0368a16": "知禪性無有動靜，即得無生；無生般若亦不",
    "T09n0273_001:0368a17": "依住，心亦不動；以是智故，故得無生般若波",
    "T09n0273_001:0368a18": "羅蜜。」心王菩薩言：「尊者！無生般若於一切處",
    "T09n0273_001:0368a19": "無住，於一切處無離，心無住處，無處住心，無",
    "T09n0273_001:0368a20": "住無心，心無生住。如此住心，即無生住。尊",
    "T09n0273_001:0368a21": "者！心無生住不可思議！不思議中可不可",
    "T09n0273_001:0368a22": "說！」佛言：「如是，如是。」心王菩薩聞如是言，歎未",
    "T09n0273_001:0368a23": "曾有，而說偈言：",
    "T09n0273_001:0368a24": "「滿足大智尊，　　廣說無生法，",
    "T09n0273_001:0368a25": "聞所未曾聞，　　未說而今說。",
    "T09n0273_001:0368a26": "猶如淨甘露，　　時時乃一出，",
    "T09n0273_001:0368a27": "難遇難思議，　　聞者亦復難。",
    "T09n0273_001:0368a28": "無上良福田、　　最上勝妙藥，",
    "T09n0273_001:0368a29": "為度眾生故，　　而今為宣說。」",
    "T09n0273_001:0368b01": "爾時，眾中聞說此已，皆得無生無生般若。",
    "T09n0273_001:0368b02": "4 本覺利品金剛三昧經本覺利品第四",
    "T09n0273_001:0368b03": "爾時，無住菩薩聞佛所說一味真實不可思",
    "T09n0273_001:0368b04": "議，從遠近來，親如來座，專念諦聽，入清白處，",
    "T09n0273_001:0368b05": "身心不動。爾時，佛告無住菩薩言：「汝從何來？",
    "T09n0273_001:0368b06": "今至何所？」無住菩薩言：「尊者！我從無本來，今",
    "T09n0273_001:0368b07": "至無本所。」佛言：「汝本不從來，今本不至所。",
    "T09n0273_001:0368b08": "汝得本利不可思議，是大菩薩摩訶薩。」即放",
    "T09n0273_001:0368b09": "大光遍照千界，而說偈言：",
    "T09n0273_001:0368b10": "「大哉菩薩！　　智慧滿足。　　常以本利，",
    "T09n0273_001:0368b11": "利益眾生。　　於四威儀，　　常住本利，",
    "T09n0273_001:0368b12": "導諸群庶，　　不來不去。」",
    "T09n0273_001:0368b13": "爾時，無住菩薩而白佛言：「尊者！以何利轉而",
    "T09n0273_001:0368b14": "轉眾生一切情識入庵摩羅？」佛言：「諸佛如",
    "T09n0273_001:0368b15": "來常以一覺而轉諸識入庵摩羅。何以故？一",
    "T09n0273_001:0368b16": "切眾生本覺，常以一覺覺諸眾生，令彼眾生",
    "T09n0273_001:0368b17": "皆得本覺，覺諸情識空寂無生。何以故？決定",
    "T09n0273_001:0368b18": "本性本無有動。」無住菩薩言：「可一八識皆",
    "T09n0273_001:0368b19": "緣境起，如何不動？」佛言：「一切境本空，一切識",
    "T09n0273_001:0368b20": "本空，空無緣性，如何緣起？」無住菩薩言：「一切",
    "T09n0273_001:0368b21": "境空，如何有見？」佛言：「見即為妄。何以故？一",
    "T09n0273_001:0368b22": "切萬有，無生、無相，本不自名，悉皆空寂；一切",
    "T09n0273_001:0368b23": "法相亦復如是；一切眾生身亦如是。身尚不",
    "T09n0273_001:0368b24": "有，云何有見？」無住菩薩言：「一切境空、一切",
    "T09n0273_001:0368b25": "身空、一切識空，覺亦應空。」佛言：「可一覺者，",
    "T09n0273_001:0368b26": "不毀、不壞，決定性故，非空、非不空，無空不",
    "T09n0273_001:0368b27": "空。」無住菩薩言：「諸境亦然，非空相、非無空相。」",
    "T09n0273_001:0368b28": "佛言：「如是。彼可境者，性本決定，決定性根，",
    "T09n0273_001:0368b29": "無有處所。」無住菩薩言：「覺亦如是，無有處所。」",
    "T09n0273_001:0368c01": "佛言：「如是。覺無處故清淨，清淨無覺；物無",
    "T09n0273_001:0368c02": "處故清淨，清淨無色。」無住菩薩言：「心、眼、識",
    "T09n0273_001:0368c03": "亦復如是。不可思議！」佛言：「心、眼、識亦復如是。",
    "T09n0273_001:0368c04": "不可思議！何以故？色無處所，清淨無名，不入",
    "T09n0273_001:0368c05": "於內；眼無處所，清淨無見，不出於外；心無處",
    "T09n0273_001:0368c06": "所，清淨無止，無有起處；識無處所，清淨無",
    "T09n0273_001:0368c07": "動，無有緣別。性皆空寂，性無有覺，覺則為覺。",
    "T09n0273_001:0368c08": "善男子！覺知無覺，諸識則入。何以故？金剛",
    "T09n0273_001:0368c09": "智地解脫道斷，斷已入無住地，無有出入。心",
    "T09n0273_001:0368c10": "處無在決定性地，其地清淨如淨琉璃，性常",
    "T09n0273_001:0368c11": "平等如彼大地，覺妙觀察如慧日光，利成得",
    "T09n0273_001:0368c12": "本如大法雨。入是智者，是入佛智地，入智地",
    "T09n0273_001:0368c13": "者，諸識不生。」無住菩薩言：「如來所說，一覺聖",
    "T09n0273_001:0368c14": "力，四弘智地，即一切眾生本根覺利。何以故？",
    "T09n0273_001:0368c15": "一切眾生即此身中本來滿足。」佛言：「如是。何",
    "T09n0273_001:0368c16": "以故？一切眾生本來無漏，諸善利本，今有欲",
    "T09n0273_001:0368c17": "刺，為未降伏。」無住菩薩言：「若有眾生未得本",
    "T09n0273_001:0368c18": "利，猶有採集。云何降伏難伏？」佛言：「若集、若獨",
    "T09n0273_001:0368c19": "行，分別及以染，迴神住空窟，降伏難調伏，解",
    "T09n0273_001:0368c20": "脫魔所縛，超然露地坐，識陰般涅槃。」無住菩",
    "T09n0273_001:0368c21": "薩言：「心得涅槃獨一無伴，常住涅槃，應當解",
    "T09n0273_001:0368c22": "脫。」佛言：「常住涅槃是涅槃縛。何以故？涅槃",
    "T09n0273_001:0368c23": "本覺利、利本覺涅槃，涅槃覺分即本覺分。",
    "T09n0273_001:0368c24": "覺性不異，涅槃無異；覺本無生，涅槃無生；覺",
    "T09n0273_001:0368c25": "本無滅，涅槃無滅。涅槃本故，無得涅",
    "T09n0273_001:0368c26": "槃、涅槃無得，云何有住？善男子！覺者不住涅",
    "T09n0273_001:0368c27": "槃。何以故？覺本無生，離眾生垢；覺本無寂，",
    "T09n0273_001:0368c28": "離涅槃動。住如是地，心無所住、無有出入，入",
    "T09n0273_001:0368c29": "庵摩羅識。」無住菩薩言：「庵摩羅識，是有入處，",
    "T09n0273_001:0369a01": "處有所得，是得法也。」佛言：「不也。何以故？譬",
    "T09n0273_001:0369a02": "如迷子，手執金錢而不知有。遊行十方經五",
    "T09n0273_001:0369a03": "十年，貧窮困苦，專事求索而以養身，而不充",
    "T09n0273_001:0369a04": "足。其父見子有如是事，而謂子言：『汝執金錢",
    "T09n0273_001:0369a05": "何不取用？隨意所須皆得充足。』其子醒已，而",
    "T09n0273_001:0369a06": "得金錢，心大歡喜，而謂得錢。其父謂言：『迷子！",
    "T09n0273_001:0369a07": "汝勿欣懌，所得金錢是汝本物，汝非有得，云",
    "T09n0273_001:0369a08": "何可喜？』善男子！庵摩羅者亦復如是。本無出",
    "T09n0273_001:0369a09": "相，今即非入。昔迷故非無，今覺故非入。」無住",
    "T09n0273_001:0369a10": "菩薩言：「彼父知其子迷，云何經五十年、十方",
    "T09n0273_001:0369a11": "遊歷、貧窮困苦，方始告言？」佛言：「經五十年",
    "T09n0273_001:0369a12": "者，一念心動；十方遊歷，遠行遍計。」無住菩薩",
    "T09n0273_001:0369a13": "言：「云何一念心動？」佛言：「一念心動五陰俱生，",
    "T09n0273_001:0369a14": "五陰生中具五十惡。」無住菩薩言：「遠行遍計，",
    "T09n0273_001:0369a15": "遊歷十方，一念心生，具五十惡。云何令彼眾",
    "T09n0273_001:0369a16": "生無生一念？」佛言：「令彼眾生安坐心神，住金",
    "T09n0273_001:0369a17": "剛地靜念無起，心常安泰即無一念。」無住菩",
    "T09n0273_001:0369a18": "薩言：「不可思議！覺念不生，其心安泰，即本覺",
    "T09n0273_001:0369a19": "利。利無有動，常在不無，無有不無，不無不覺。",
    "T09n0273_001:0369a20": "覺知無覺，本利、本覺，覺者清淨無染、無着，",
    "T09n0273_001:0369a21": "不變、不易。決定性故，不可思議。」佛言：「如是。」無",
    "T09n0273_001:0369a22": "住菩薩聞是語已，得未曾有，而說偈言：",
    "T09n0273_001:0369a23": "「尊者大覺尊，　　說生無念法，",
    "T09n0273_001:0369a24": "無念無生心，　　心常生不滅。",
    "T09n0273_001:0369a25": "一覺本覺利，　　利諸本覺者，",
    "T09n0273_001:0369a26": "如彼得金錢，　　所得即非得。」",
    "T09n0273_001:0369a27": "爾時，大眾聞說是語，皆得本覺利般若波羅",
    "T09n0273_001:0369a28": "蜜。",
    "T09n0273_001:0369a29": "5 入實際品金剛三昧經入實際品第五",
    "T09n0273_001:0369b01": "於是，如來作如是言：「諸菩薩等本利深入，可",
    "T09n0273_001:0369b02": "度眾生。若後非時，應如說法時說利，不但",
    "T09n0273_001:0369b03": "順不順說，非同、非異，相應如說。引諸情智，流",
    "T09n0273_001:0369b04": "入薩婆若海，無令可眾挹彼虛風，悉令彼庶",
    "T09n0273_001:0369b05": "一味神乳，世間、非世間，住非住處，五空出",
    "T09n0273_001:0369b06": "入無有取捨。何以故？諸法空相，性非有、無，",
    "T09n0273_001:0369b07": "非無、不無，不無、不有，無決定性，不住有、無，非",
    "T09n0273_001:0369b08": "彼有無。凡聖之智，而能測隱，諸菩薩等若",
    "T09n0273_001:0369b09": "知是利，即得菩提。」爾時，眾中有一菩薩名曰",
    "T09n0273_001:0369b10": "大力，即從座起，前白佛言：「尊者！如佛所說，",
    "T09n0273_001:0369b11": "五空出入無有取捨。云何五空而不取捨？」佛",
    "T09n0273_001:0369b12": "言：「菩薩！五空者：三有是空、六道影是空、法相",
    "T09n0273_001:0369b13": "是空、名相是空、心識義是空。菩薩！如是等空，",
    "T09n0273_001:0369b14": "空不住空，空無空相，無相之法，有何取捨？",
    "T09n0273_001:0369b15": "入無取地，則入三空。」大力菩薩言：「云何三空？」",
    "T09n0273_001:0369b16": "佛言：「三空者：空相亦空、空空亦空、所空亦",
    "T09n0273_001:0369b17": "空。如是等空，不住三相、不無真實，文言道",
    "T09n0273_001:0369b18": "斷，不可思議。」大力菩薩言：「不無真實，是相應",
    "T09n0273_001:0369b19": "有。」佛言：「無不住無、有不住有，不無、不有。",
    "T09n0273_001:0369b20": "不有之法，不即住無；不無之相，不即住有，",
    "T09n0273_001:0369b21": "非以有無而詮得理。菩薩！無名義相，不可思",
    "T09n0273_001:0369b22": "議。何以故？無名之名，不無於名；無義之義，",
    "T09n0273_001:0369b23": "不無於義。」大力菩薩言：「如是名義，真實如",
    "T09n0273_001:0369b24": "相。如來如相，如不住如，如無如相。相無如",
    "T09n0273_001:0369b25": "故，非不如來。眾生心相，相亦如來；眾生之",
    "T09n0273_001:0369b26": "心，應無別境。」佛言：「如是。眾生之心，實無別",
    "T09n0273_001:0369b27": "境。何以故？心本淨故、理無穢故，以染塵故，",
    "T09n0273_001:0369b28": "名為三界。三界之心，名為別境。是境虛妄，從",
    "T09n0273_001:0369b29": "心化生；心若無妄，即無別境。」大力菩薩言：「心",
    "T09n0273_001:0369c01": "若在淨，諸境不生。此心淨時，應無三界。」佛",
    "T09n0273_001:0369c02": "言：「如是。菩薩！心不生境，境不生心。何以故？",
    "T09n0273_001:0369c03": "所見諸境唯所見心，心不幻化則無所見。菩",
    "T09n0273_001:0369c04": "薩！內無眾生，三性空寂，則無己眾、亦無他眾，",
    "T09n0273_001:0369c05": "乃至二入，亦不生心。得如是利，則無三界。」大",
    "T09n0273_001:0369c06": "力菩薩言：「云何二入不生於心？心本不生，云",
    "T09n0273_001:0369c07": "何有入？」佛言：「二入者：一謂理入、二謂行入。",
    "T09n0273_001:0369c08": "「理入者深信眾生不異真性，不一、不共，但以",
    "T09n0273_001:0369c09": "客塵之所翳障，不去、不來。凝住覺觀，諦觀佛",
    "T09n0273_001:0369c10": "性，不有、不無，無己、無他，凡聖不二。金剛心",
    "T09n0273_001:0369c11": "地，堅住不移，寂靜無為，無有分別，是名理",
    "T09n0273_001:0369c12": "入。「行入者心不傾倚，影無流易，於所有處，",
    "T09n0273_001:0369c13": "靜念無求，風鼓不動，猶如大地。捐離心我，救",
    "T09n0273_001:0369c14": "度眾生，無生、無相，不取、不捨。「菩薩！心無出入，",
    "T09n0273_001:0369c15": "無出入心，入不入故，故名為入。菩薩！如是入",
    "T09n0273_001:0369c16": "法，法相不空。不空之法，法不虛棄。何以故？",
    "T09n0273_001:0369c17": "不無之法，具足功德，非心、非影，法爾清淨。」大",
    "T09n0273_001:0369c18": "力菩薩言：「云何非心、非影，法爾清淨？」佛言：「空",
    "T09n0273_001:0369c19": "如之法，非心識法，非心使所有法，非空相法，",
    "T09n0273_001:0369c20": "非色相法，非心有為不相應法，非心無為",
    "T09n0273_001:0369c21": "是相應法，非所現影、非所顯示，非自性、非",
    "T09n0273_001:0369c22": "差別，非名、非相、非義。何以故？義無如故。無",
    "T09n0273_001:0369c23": "如之法，亦無無如，無有、無如，非無如有。何",
    "T09n0273_001:0369c24": "以故？根理之法，非理、非根，離諸諍論，不見其",
    "T09n0273_001:0369c25": "相。菩薩！如是淨法，非生之所生生、非滅之所",
    "T09n0273_001:0369c26": "滅滅。」大力菩薩言：「不可思議！如是法相，不合",
    "T09n0273_001:0369c27": "成、不獨成，不羇、不絆，不聚、不散，不生、不滅，亦",
    "T09n0273_001:0369c28": "無來相及以去住。不可思議！」佛言：「如是。不",
    "T09n0273_001:0369c29": "可思議！不思議心，心亦如是。何以故？如不",
    "T09n0273_001:0370a01": "異心，心本如故；眾生佛性，不一、不異。眾生之",
    "T09n0273_001:0370a02": "性，本無生滅，生滅之性，性本涅槃。性相本",
    "T09n0273_001:0370a03": "如，如無動故，一切法相，從緣無起；起相性",
    "T09n0273_001:0370a04": "如，如無所動，因緣性相，相本空無。緣緣空空，",
    "T09n0273_001:0370a05": "無有緣起，一切緣法，惑心妄見。現本不生，緣",
    "T09n0273_001:0370a06": "本無故，心如法理，自體空無。如彼空王，本無",
    "T09n0273_001:0370a07": "住處，凡夫之心，妄分別見。如如之相，本不有",
    "T09n0273_001:0370a08": "無，有無之相，見唯心識。菩薩！如是心法，不",
    "T09n0273_001:0370a09": "無自體，自體不有，不有、不無。菩薩！無不無相，",
    "T09n0273_001:0370a10": "非言說地。何以故？真如之法，虛曠無相，非二",
    "T09n0273_001:0370a11": "乘所及。虛空境界，內外不測，六行之士，乃",
    "T09n0273_001:0370a12": "能知之。」大力菩薩言：「云何六行？願為說之。」",
    "T09n0273_001:0370a13": "佛言：「一者、十信行，二者、十住行，三者、十行行，",
    "T09n0273_001:0370a14": "四者、十迴向行，五者、十地行，六者、等覺行。如",
    "T09n0273_001:0370a15": "是行者，乃能知之。」大力菩薩言：「實際覺利無",
    "T09n0273_001:0370a16": "有出入。何等法心得入實際？」佛言：「實際之法，",
    "T09n0273_001:0370a17": "法無有際，無際之心，則入實際。」大力菩薩言：",
    "T09n0273_001:0370a18": "「無際心智，其智無崖；無崖之心，心得自在；自",
    "T09n0273_001:0370a19": "在之智，得入實際。如彼凡夫、軟心眾生，其心",
    "T09n0273_001:0370a20": "多喘。以何法御，令得堅心，得入實際？」佛言：",
    "T09n0273_001:0370a21": "「菩薩！彼心喘者，以內外使，隨使流注，滴瀝成",
    "T09n0273_001:0370a22": "海，大風鼓浪，大龍驚駭，驚駭之心，故令多",
    "T09n0273_001:0370a23": "喘。菩薩！令彼眾生存三守一入如來禪。以禪",
    "T09n0273_001:0370a24": "定故，心則無喘。」大力菩薩言：「何謂存三守一",
    "T09n0273_001:0370a25": "入如來禪？」佛言：「存三者，存三解脫。守一者，守",
    "T09n0273_001:0370a26": "一心如。入如來禪者，理觀心淨如，入如是",
    "T09n0273_001:0370a27": "心地，即入實際。」大力菩薩言：「三解脫法是",
    "T09n0273_001:0370a28": "何等事？理觀三昧，從何法入？」佛言：「三解脫者：",
    "T09n0273_001:0370a29": "虛空解脫、金剛解脫、般若解脫。理觀者心",
    "T09n0273_001:0370b01": "如理淨，無可不心。」大力菩薩言：「云何存用？云",
    "T09n0273_001:0370b02": "何觀之？」佛言：「心事不二，是名存用。內行、外",
    "T09n0273_001:0370b03": "行，出入不二，不住一相。心無得失，一不一",
    "T09n0273_001:0370b04": "地，淨心流入，是名觀之。菩薩！如是之人，不",
    "T09n0273_001:0370b05": "在二相。雖不出家，不住在家；雖無法服，",
    "T09n0273_001:0370b06": "不具持波羅提木叉戒，不入布薩，能以自",
    "T09n0273_001:0370b07": "心無為自恣，而獲聖果。不住二乘，入菩薩道，",
    "T09n0273_001:0370b08": "後當滿地成佛菩提。」大力菩薩言：「不可思議！",
    "T09n0273_001:0370b09": "如是之人，非出家、非不出家。何以故？入涅槃",
    "T09n0273_001:0370b10": "宅、著如來衣、坐菩提座，如是之人，乃至沙門",
    "T09n0273_001:0370b11": "宜應敬養。」佛言：「如是。何以故？入涅槃宅，心",
    "T09n0273_001:0370b12": "越三界；著如來衣，入法空處；坐菩提座，登正",
    "T09n0273_001:0370b13": "覺一地。如是之人心超二我，何況沙門而不",
    "T09n0273_001:0370b14": "敬養？」大力菩薩言：「如彼一地及與空海，二乘",
    "T09n0273_001:0370b15": "之人為不見也。」佛言：「如是。彼二乘人，味著三",
    "T09n0273_001:0370b16": "昧。得三昧身於彼空海一地，如得酒病惛醉",
    "T09n0273_001:0370b17": "不醒，乃至數劫猶不得覺，酒消始悟方修是",
    "T09n0273_001:0370b18": "行，後得佛身。如彼人者，從捨闡提即入六",
    "T09n0273_001:0370b19": "行，於行地所一念淨心，決定明白金剛智",
    "T09n0273_001:0370b20": "力，阿鞞跋致，度脫眾生，慈悲無盡。」大力菩薩",
    "T09n0273_001:0370b21": "言：「如是之人應不持戒，於彼沙門應不敬仰。」",
    "T09n0273_001:0370b22": "佛言：「為說戒者，不善慢故、海波浪故。如彼心",
    "T09n0273_001:0370b23": "地，八識海澄、九識流淨，風不能動、波浪不",
    "T09n0273_001:0370b24": "起，戒性等空，持者迷倒。如彼之人，七六不",
    "T09n0273_001:0370b25": "生、諸集滅定，不離三佛而發菩提，三無相中",
    "T09n0273_001:0370b26": "順心玄入，深敬三寶，不失威儀，於彼沙門不",
    "T09n0273_001:0370b27": "無恭敬。菩薩！彼仁者不住世間動不動法，入",
    "T09n0273_001:0370b28": "三空聚滅三有心。」大力菩薩言：「彼仁者於",
    "T09n0273_001:0370b29": "果足滿德佛、如來藏佛、形像佛如是佛所",
    "T09n0273_001:0370c01": "發菩提心，入三聚戒；不住其相，滅三界心；",
    "T09n0273_001:0370c02": "不居寂地、不捨可眾，入不調地不可思議。」爾",
    "T09n0273_001:0370c03": "時，舍利弗從座而起，前說偈言：",
    "T09n0273_001:0370c04": "「具足波若海，　　不住涅槃城，",
    "T09n0273_001:0370c05": "如彼妙蓮華，　　高原非所出。",
    "T09n0273_001:0370c06": "諸佛無量劫，　　不捨諸煩惱，",
    "T09n0273_001:0370c07": "度世然後得，　　如泥華所出。",
    "T09n0273_001:0370c08": "如彼六行地，　　菩薩之所修；",
    "T09n0273_001:0370c09": "如彼三空聚，　　菩提之真道。",
    "T09n0273_001:0370c10": "我今住不住，　　如佛之所說，",
    "T09n0273_001:0370c11": "來所還復來，　　具足然後出。",
    "T09n0273_001:0370c12": "復令諸眾生，　　如我一無二，",
    "T09n0273_001:0370c13": "前來後來者，　　悉令登正覺。」",
    "T09n0273_001:0370c14": "爾時，佛告舍利弗言：「不可思議！汝當於後成",
    "T09n0273_001:0370c15": "菩提道，無量眾生超生死苦海。」爾時，大眾皆",
    "T09n0273_001:0370c16": "悟菩提，諸小眾等入五空海。",
    "T09n0273_001:0370c17": "6 真性空品金剛三昧經真性空品第六",
    "T09n0273_001:0370c18": "爾時，舍利弗而白佛言：「尊者！修菩薩道無有",
    "T09n0273_001:0370c19": "名相，三戒無儀。云何攝受為眾生說？願佛慈",
    "T09n0273_001:0370c20": "悲，為我宣說。」佛言：「善男子！汝今諦聽，為汝宣",
    "T09n0273_001:0370c21": "說。善男子！善不善法，從心化生。一切境界，",
    "T09n0273_001:0370c22": "意言分別，制之一處，眾緣斷滅。何以故？善男",
    "T09n0273_001:0370c23": "子！一本不起，三用無施；住於如理，六道門",
    "T09n0273_001:0370c24": "杜；四緣如順，三戒具足。」舍利弗言：「云何四緣",
    "T09n0273_001:0370c25": "如順，三戒具足？」佛言：「四緣者：一謂作擇滅力",
    "T09n0273_001:0370c26": "取緣，攝律儀戒；二謂本利淨根力所集起緣，攝",
    "T09n0273_001:0370c27": "善法戒；三謂本慧大悲力緣，攝眾生戒；四謂",
    "T09n0273_001:0370c28": "一覺通智力緣，順於如住；是謂四緣。善男子！",
    "T09n0273_001:0370c29": "如是四大緣力，不住事相，不無功用，離於一",
    "T09n0273_001:0371a01": "處，則不可求。善男子！如是一事通攝六行，是",
    "T09n0273_001:0371a02": "佛菩提薩婆若海。」舍利弗言：「不住事相，不無",
    "T09n0273_001:0371a03": "功用，是法真空，常樂我淨。超於二我，大般涅",
    "T09n0273_001:0371a04": "槃，其心不繫，是大力觀。是觀覺中，應具三十",
    "T09n0273_001:0371a05": "七道品法。」佛言：「如是，具三十七道品法。何以",
    "T09n0273_001:0371a06": "故？四念處、四正勤、四如意足、五根、五力、七",
    "T09n0273_001:0371a07": "覺分、八正道等，多名一義，不一、不異。以名數",
    "T09n0273_001:0371a08": "故，但名、但字，法不可得。不得之法一義無文，",
    "T09n0273_001:0371a09": "無文相義，真實空性。空性之義如實如如，如",
    "T09n0273_001:0371a10": "如之理具一切法。善男子！住如理者，過三苦",
    "T09n0273_001:0371a11": "海。」舍利弗言：「一切萬法，皆悉言文。言文之",
    "T09n0273_001:0371a12": "相，即非為義；如實之義，不可言議。今者如",
    "T09n0273_001:0371a13": "來云何說法？」佛言：「我說法者，以汝眾生在生",
    "T09n0273_001:0371a14": "說故。說不可說，是故說之。我所說者，義語非",
    "T09n0273_001:0371a15": "文；眾生說者，文語非義。非義語者，皆悉空",
    "T09n0273_001:0371a16": "無。空無之言，無言於義。不言義者，皆是妄語。",
    "T09n0273_001:0371a17": "如義語者，實空不空，空實不實，離於二相，中",
    "T09n0273_001:0371a18": "間不中。不中之法離於三相，不見處所。如如",
    "T09n0273_001:0371a19": "如說，如無無有，無有於無，如無有無，有無於",
    "T09n0273_001:0371a20": "有，如有無不在。說不在說故，不在於如，如",
    "T09n0273_001:0371a21": "不有如，不無如說。」舍利弗言：「一切眾生從一",
    "T09n0273_001:0371a22": "闡提。闡提之心住何等位，得至如來如來實",
    "T09n0273_001:0371a23": "相？」佛言：「從闡提心乃至如來，如來實相住五",
    "T09n0273_001:0371a24": "等位。一者、信位。信此身中真如種子為妄所",
    "T09n0273_001:0371a25": "翳，捨離妄心，淨心清白，知諸境界意言分別。",
    "T09n0273_001:0371a26": "二者、思位。思者，觀諸境界唯是意言，意言分",
    "T09n0273_001:0371a27": "別隨意顯現，所見境界非我本識，知此本識",
    "T09n0273_001:0371a28": "非法、非義，非所取、非能取。三者、修位。修者，常",
    "T09n0273_001:0371a29": "起、能起，起修同時，先以智導，排諸障難，出",
    "T09n0273_001:0371b01": "離蓋纏。四者、行位。行者，離諸行地，心無取",
    "T09n0273_001:0371b02": "捨，極淨根利，不動心如，決定實性，大般涅",
    "T09n0273_001:0371b03": "槃，唯性空大。五者、捨位。捨者，不住性空，正",
    "T09n0273_001:0371b04": "智流易，大悲如相，相不住如，三藐三菩提虛",
    "T09n0273_001:0371b05": "心不證，心無邊際，不見處所，是至如來。善男",
    "T09n0273_001:0371b06": "子！五位一覺從本利入，若化眾生從其本處。」",
    "T09n0273_001:0371b07": "舍利弗言：「云何從其本處？」佛言：「本來無本，處",
    "T09n0273_001:0371b08": "於無處，空際入實，發菩提心，而滿成聖道。何",
    "T09n0273_001:0371b09": "以故？善男子！如手執彼空，不得非不得。」舍利",
    "T09n0273_001:0371b10": "弗言：「如尊所說，在事之先，取以本利，是念寂",
    "T09n0273_001:0371b11": "滅，寂滅是如。總持諸德，該羅萬法，圓融不",
    "T09n0273_001:0371b12": "二。不可思議！當知是法即是摩訶般若波羅",
    "T09n0273_001:0371b13": "蜜，是大神呪、是大明呪、是無上呪、是無等",
    "T09n0273_001:0371b14": "等呪。」佛言：「如是，如是。真如空性，性空智火",
    "T09n0273_001:0371b15": "燒滅諸結。平等平等，等覺三地，妙覺三身，於",
    "T09n0273_001:0371b16": "九識中晈然明淨，無有諸影。善男子！是法非",
    "T09n0273_001:0371b17": "因、非緣，智自用故；非動、非靜，用性空故；義",
    "T09n0273_001:0371b18": "非有無，空相空故。善男子！若化眾生，令彼眾",
    "T09n0273_001:0371b19": "生觀入是義，入是義者是見如來。」舍利弗言：",
    "T09n0273_001:0371b20": "「如來義觀不住諸流，應離四禪而超有頂。」佛",
    "T09n0273_001:0371b21": "言：「如是。何以故？一切法名數，四禪亦如是。",
    "T09n0273_001:0371b22": "若見如來者，如來心自在，常在滅盡處，不出",
    "T09n0273_001:0371b23": "亦不入，內外平等故。善男子！如彼諸禪觀，皆",
    "T09n0273_001:0371b24": "為想空定，是如非復彼。何以故？以如觀如，實",
    "T09n0273_001:0371b25": "不見觀，如相諸相，相已寂滅，寂滅即如義。",
    "T09n0273_001:0371b26": "如彼想禪定，是動非是禪。何以故？禪性離諸",
    "T09n0273_001:0371b27": "動，非染、非所染，非法、非影，離諸分別，本利",
    "T09n0273_001:0371b28": "義故。善男子！如是觀定，乃名為禪。」舍利弗",
    "T09n0273_001:0371b29": "言：「不可思議！如來常以如實而化眾生。如是",
    "T09n0273_001:0371c01": "實義，多文廣義，利根眾生乃可修之，鈍根眾",
    "T09n0273_001:0371c02": "生難以措意。云何方便令彼鈍根得入是諦？」",
    "T09n0273_001:0371c03": "佛言：「令彼鈍根受持一四句偈，即入實諦。一",
    "T09n0273_001:0371c04": "切佛法，攝在一四偈中。」舍利弗言：「云何一",
    "T09n0273_001:0371c05": "四句偈？願為說之。」於是，尊者而說偈言：",
    "T09n0273_001:0371c06": "「因緣所生義，　　是義滅非生；",
    "T09n0273_001:0371c07": "滅諸生滅義，　　是義生非滅。」",
    "T09n0273_001:0371c08": "爾時，大眾聞說是偈，僉大歡喜，皆得滅生滅",
    "T09n0273_001:0371c09": "生般若性空智海。",
    "T09n0273_001:0371c10": "7 如來藏品金剛三昧經如來藏品第七",
    "T09n0273_001:0371c11": "爾時，梵行長者從本際起，而白佛言：「尊者！生",
    "T09n0273_001:0371c12": "義不滅、滅義不生，如是如義即佛菩提。菩提",
    "T09n0273_001:0371c13": "之性則無分別，無分別智分別無窮。無窮之",
    "T09n0273_001:0371c14": "相唯分別滅，如是義相不可思議，不思議中",
    "T09n0273_001:0371c15": "乃無分別。尊者！一切法數無量無邊，無邊法",
    "T09n0273_001:0371c16": "相一實義性唯住一性。其事云何？」佛言：「長者！",
    "T09n0273_001:0371c17": "不可思議！我說諸法為迷者故、方便導故，",
    "T09n0273_001:0371c18": "一切法相一實義智。何以故？譬如一市開四",
    "T09n0273_001:0371c19": "大門，是四門中皆歸一市，如彼眾庶隨意所",
    "T09n0273_001:0371c20": "入；種種法味亦復如是。」梵行長者言：「法若如",
    "T09n0273_001:0371c21": "是，我住一味，應攝一切諸味。」佛言：「如是，如",
    "T09n0273_001:0371c22": "是。何以故？一味實義如一大海，一切眾流無",
    "T09n0273_001:0371c23": "有不入。長者！一切法味猶彼眾流，名數雖殊，",
    "T09n0273_001:0371c24": "其水不異。若住大海則括眾流，住於一味則",
    "T09n0273_001:0371c25": "攝諸味。」梵行長者言：「諸法一味。云何三乘道",
    "T09n0273_001:0371c26": "其智有異？」佛言：「長者！譬如江、河、淮、海，大小異",
    "T09n0273_001:0371c27": "故、深淺殊故、名文別故，水在江中名為江水、",
    "T09n0273_001:0371c28": "水在淮中名為淮水、水在河中名為河水、俱",
    "T09n0273_001:0371c29": "在海中唯名海水。法亦如是，俱在真如，唯名",
    "T09n0273_001:0372a01": "佛道。長者！住一佛道，即達三行。」梵行長者",
    "T09n0273_001:0372a02": "言：「云何三行？」佛言：「一、隨事取行，二、隨識取",
    "T09n0273_001:0372a03": "行，三、隨如取行。長者！如是三行總攝眾門，一",
    "T09n0273_001:0372a04": "切法門無不此入。入是行者，不生空相；如是",
    "T09n0273_001:0372a05": "入者，可謂入如來藏；入如來藏者，入不入故。」",
    "T09n0273_001:0372a06": "梵行長者言：「不可思議！入如來藏，如苗成",
    "T09n0273_001:0372a07": "實，無有入處。本根利力，利成得本，得本實",
    "T09n0273_001:0372a08": "際，其智幾何？」佛言：「其智無窮。略而言之，其",
    "T09n0273_001:0372a09": "智有四。何者為四？一者、定智，所謂隨如，二者、",
    "T09n0273_001:0372a10": "不定智，所謂方便破病，三者、涅槃智，所謂",
    "T09n0273_001:0372a11": "除電覺際，四者、究竟智，所謂入實具足佛",
    "T09n0273_001:0372a12": "道。長者！如是四大事用，過去諸佛所說，是大",
    "T09n0273_001:0372a13": "橋梁、是大津濟。若化眾生，應用是智。「長者！",
    "T09n0273_001:0372a14": "用是大用，復有三大事。一者、於三三昧內外",
    "T09n0273_001:0372a15": "不相奪，二者、於大義科隨道擇滅，三者、於如",
    "T09n0273_001:0372a16": "慧定以悲俱利。如是三事，成就菩提；不行",
    "T09n0273_001:0372a17": "是事，則不能流入彼四智海，為諸大魔所得",
    "T09n0273_001:0372a18": "其便。長者！汝等大眾，乃至成佛，常當修習勿",
    "T09n0273_001:0372a19": "令暫失。」梵行長者言：「云何三三昧？」佛言：「三三",
    "T09n0273_001:0372a20": "昧者，所謂空三昧、無相三昧、無作三昧，如",
    "T09n0273_001:0372a21": "是三昧。」梵行長者言：「云何於大義科？」佛言：「大",
    "T09n0273_001:0372a22": "謂四大、義謂陰界入等、科謂本識，是謂於",
    "T09n0273_001:0372a23": "大義科。」梵行長者言：「不可思議！如是智事，自",
    "T09n0273_001:0372a24": "利利人，過三界地，不住涅槃，入菩薩道。如是",
    "T09n0273_001:0372a25": "法相，是生滅法，以分別故；若離分別，法應",
    "T09n0273_001:0372a26": "不滅。」爾時，如來欲宣此義而說偈言：",
    "T09n0273_001:0372a27": "「法從分別生，　　還從分別滅，",
    "T09n0273_001:0372a28": "滅諸分別法，　　是法非生滅。」",
    "T09n0273_001:0372a29": "爾時，梵行長者聞說是偈，心大欣懌，欲宣其",
    "T09n0273_001:0372b01": "義而說偈言：",
    "T09n0273_001:0372b02": "「諸法本寂滅，　　寂滅亦無生，",
    "T09n0273_001:0372b03": "是諸生滅法，　　是法非無生。",
    "T09n0273_001:0372b04": "彼則不共此，　　為有斷常故，",
    "T09n0273_001:0372b05": "此則離於二，　　亦不在一住。",
    "T09n0273_001:0372b06": "若說法有一，　　是相如毛輪，",
    "T09n0273_001:0372b07": "如焰水迷倒，　　為諸虛妄故；",
    "T09n0273_001:0372b08": "若見於法無，　　是法同於空，",
    "T09n0273_001:0372b09": "如盲無日倒，　　說法如龜毛。",
    "T09n0273_001:0372b10": "我今聞佛說，　　知法非二見，",
    "T09n0273_001:0372b11": "亦不依中住，　　故從無住取。",
    "T09n0273_001:0372b12": "如來所說法，　　悉從於無住，",
    "T09n0273_001:0372b13": "我從無住處，　　是處禮如來。",
    "T09n0273_001:0372b14": "敬禮如來相，　　等空不動智，",
    "T09n0273_001:0372b15": "不著無處所，　　敬禮無住身。",
    "T09n0273_001:0372b16": "我於一切處，　　常見諸如來，",
    "T09n0273_001:0372b17": "唯願諸如來，　　為我說常法。」",
    "T09n0273_001:0372b18": "爾時，如來而作是言：「諸善男子！汝等諦聽，為",
    "T09n0273_001:0372b19": "汝眾等說於常法。善男子！常法非常法，非說",
    "T09n0273_001:0372b20": "亦非字，非諦、非解脫，非無、非境界，離諸妄斷",
    "T09n0273_001:0372b21": "際。是法非無常，離諸常斷見，了見識為常，是",
    "T09n0273_001:0372b22": "識常寂滅，寂滅亦寂滅。善男子！知法寂滅者，",
    "T09n0273_001:0372b23": "不寂滅心，心常寂滅；得寂滅者，心常真觀，知",
    "T09n0273_001:0372b24": "諸名色，唯是癡心；癡心分別，分別諸法，更無",
    "T09n0273_001:0372b25": "異事出於名色。知法如是不隨文語，心心於",
    "T09n0273_001:0372b26": "義不分別我，知我假名即得寂滅。若得寂滅，",
    "T09n0273_001:0372b27": "即得阿耨多羅三藐三菩提。」爾時，長者梵行",
    "T09n0273_001:0372b28": "聞說是語而說偈言：",
    "T09n0273_001:0372b29": "「名相分別事，　　及法名為三，",
    "T09n0273_001:0372c01": "真如正妙智，　　及彼成於五。",
    "T09n0273_001:0372c02": "我今知是法，　　斷常之所繫，",
    "T09n0273_001:0372c03": "入於生滅道，　　是斷非是常。",
    "T09n0273_001:0372c04": "如來說空法，　　遠離於斷常，",
    "T09n0273_001:0372c05": "因緣無不生，　　不生故不滅。",
    "T09n0273_001:0372c06": "因緣執為有，　　如採空中華，",
    "T09n0273_001:0372c07": "猶取石女子，　　畢竟不可得。",
    "T09n0273_001:0372c08": "離諸因緣取，　　亦不從他滅，",
    "T09n0273_001:0372c09": "及於己義大，　　依如故得實。",
    "T09n0273_001:0372c10": "是故真如法，　　常自在如如，",
    "T09n0273_001:0372c11": "一切諸萬法，　　非如識所化。",
    "T09n0273_001:0372c12": "離識法即空，　　故從空處說，",
    "T09n0273_001:0372c13": "滅諸生滅法，　　而住於涅槃。",
    "T09n0273_001:0372c14": "大悲之所奪，　　涅槃滅不住，",
    "T09n0273_001:0372c15": "轉所取能取，　　入於如來藏。」",
    "T09n0273_001:0372c16": "爾時，大眾聞說是義，皆得正命，入於如來如",
    "T09n0273_001:0372c17": "來藏海。",
    "T09n0273_001:0372c18": "8 總持品金剛三昧經總持品第八",
    "T09n0273_001:0372c19": "爾時，地藏菩薩從眾中起至于佛前，合掌䠒跪",
    "T09n0273_001:0372c20": "而白佛言：「尊者！我觀大眾心有疑事，猶未",
    "T09n0273_001:0372c21": "得決。今者如來欲為除疑，我今為眾隨疑所",
    "T09n0273_001:0372c22": "問，願佛慈悲垂哀聽許。」佛言：「菩薩摩訶薩！汝",
    "T09n0273_001:0372c23": "能如是救度眾生，是大悲愍不可思議。汝當",
    "T09n0273_001:0372c24": "廣問，為汝宣說。」地藏菩薩言：「一切諸法云何",
    "T09n0273_001:0372c25": "不緣生？」爾時，如來欲宣此義，而說偈言：",
    "T09n0273_001:0372c26": "「若法緣所生，　　離緣可無法。",
    "T09n0273_001:0372c27": "云何法性無，　　而緣可生法？」",
    "T09n0273_001:0372c28": "爾時，地藏菩薩言：「法若無生，云何說法，法從",
    "T09n0273_001:0372c29": "心生？」於是尊者而說偈言：",
    "T09n0273_001:0373a01": "「是心所生法，　　是法能所取，",
    "T09n0273_001:0373a02": "如醉眼空華，　　是法然非彼。」",
    "T09n0273_001:0373a03": "爾時，地藏菩薩言：「法若如是，法則無待，無待",
    "T09n0273_001:0373a04": "之法，法應自成。」於是尊者而說偈言：",
    "T09n0273_001:0373a05": "「法本無有無，　　自他亦復爾，",
    "T09n0273_001:0373a06": "不始亦不終，　　成敗則不住。」",
    "T09n0273_001:0373a07": "爾時，地藏菩薩言：「一切諸法相即本涅槃，涅",
    "T09n0273_001:0373a08": "槃及空相亦如是。無是等法，是法應如。」佛",
    "T09n0273_001:0373a09": "言：「無如是法，是法是如。」地藏菩薩言：「不可",
    "T09n0273_001:0373a10": "思議！如是如相，非共、不共，意取、業取，即皆空",
    "T09n0273_001:0373a11": "寂。空寂心法，俱不可取，亦應寂滅。」於是尊",
    "T09n0273_001:0373a12": "者而說偈言：",
    "T09n0273_001:0373a13": "「一切空寂法，　　是法寂不空，",
    "T09n0273_001:0373a14": "彼心不空時，　　是得心不有。」",
    "T09n0273_001:0373a15": "爾時，地藏菩薩言：「是法非三諦，色空心亦滅，",
    "T09n0273_001:0373a16": "是法本滅時，是法應是滅。」於是尊者而說",
    "T09n0273_001:0373a17": "偈言：",
    "T09n0273_001:0373a18": "「法本無自性，　　由彼之所生，",
    "T09n0273_001:0373a19": "不於如是處，　　而有彼如是。」",
    "T09n0273_001:0373a20": "爾時，地藏菩薩言：「一切諸法無生、無滅。云何",
    "T09n0273_001:0373a21": "不一？」於是尊者而說偈言：",
    "T09n0273_001:0373a22": "「法住處無在，　　相數空故無，",
    "T09n0273_001:0373a23": "名說二與法，　　是則能所取。」",
    "T09n0273_001:0373a24": "爾時，地藏菩薩言：「一切諸法相，不住於二岸，",
    "T09n0273_001:0373a25": "亦不住中流；心識亦如是。云何諸境界，從識",
    "T09n0273_001:0373a26": "之所生？若識能有生，是識亦從生。云何無生",
    "T09n0273_001:0373a27": "識，能生有所生？」於是尊者而說偈言：",
    "T09n0273_001:0373a28": "「所生能生二，　　是二能所緣，",
    "T09n0273_001:0373a29": "俱本各自無，　　取有空華幻。",
    "T09n0273_001:0373b01": "識生於未時，　　境不是時生，",
    "T09n0273_001:0373b02": "於境生未時，　　是時識亦滅。",
    "T09n0273_001:0373b03": "彼即本俱無，　　亦不有無有，",
    "T09n0273_001:0373b04": "無生識亦無，　　云何境從有？」",
    "T09n0273_001:0373b05": "爾時，地藏菩薩言：「法相如是，內外俱空。境智",
    "T09n0273_001:0373b06": "二眾，本來寂滅。如來所說實相真空，如是之",
    "T09n0273_001:0373b07": "法即非集也。」佛言：「如是。如實之法，無色，無",
    "T09n0273_001:0373b08": "住，非所集、非能集，非義、非大，一本利法，",
    "T09n0273_001:0373b09": "深功德聚。」地藏菩薩言：「不可思議！不思議聚，",
    "T09n0273_001:0373b10": "七五不生，八六寂滅，九相空無，有空無有，無",
    "T09n0273_001:0373b11": "空無有。如尊者所說法義皆空，入空無行不",
    "T09n0273_001:0373b12": "失諸業。無我我所，能所身見，內外結使，悉皆",
    "T09n0273_001:0373b13": "寂靜，故願亦息。如是理觀，慧定真如。尊者",
    "T09n0273_001:0373b14": "常說寔如空法，即良藥也。」佛言：「如是。何以",
    "T09n0273_001:0373b15": "故？法性空故。空性無生，心常無生；空性無",
    "T09n0273_001:0373b16": "滅，心常無滅；空性無住，心亦無住；空性無為，",
    "T09n0273_001:0373b17": "心亦無為。空無出入，離諸得失，界陰入等皆",
    "T09n0273_001:0373b18": "悉亦無；心如不著，亦復如是。菩薩！我說空",
    "T09n0273_001:0373b19": "法，",
    "T09n0273_001:0373b20": "陽焰水、知實非無如火性生，如是觀者是人",
    "T09n0273_001:0373b21": "智也。」佛言：「如是。何以故？是人真觀，觀一寂",
    "T09n0273_001:0373b22": "滅，相與不相等以空，取空以修空故，不失",
    "T09n0273_001:0373b23": "見佛；以見佛故，不順三流於大乘中。三解脫",
    "T09n0273_001:0373b24": "道一體無性，以其無性故空；空故無相；無相",
    "T09n0273_001:0373b25": "故無作；無作故無求；無求故無願；無願故",
    "T09n0273_001:0373b26": "以是知業，故須淨心；以心淨故便得見佛；",
    "T09n0273_001:0373b27": "以見佛故當生淨土。菩薩！於是深法三化勤",
    "T09n0273_001:0373b28": "修，慧定圓成，即超三界。」地藏菩薩言：「如來所",
    "T09n0273_001:0373b29": "說，無生、無滅，即是無常。滅是生滅，生滅滅",
    "T09n0273_001:0373c01": "已，寂滅為常，常故不斷，是不斷法。離諸三",
    "T09n0273_001:0373c02": "界，動不動法，於有為法，如避火坑。依何等法",
    "T09n0273_001:0373c03": "而自呵責，入彼一門？」佛言：「菩薩！於三大事呵",
    "T09n0273_001:0373c04": "責其心，於三大諦而入其行。」地藏菩薩言：「云",
    "T09n0273_001:0373c05": "何三事而責其心？云何三諦而入一行？」佛言：",
    "T09n0273_001:0373c06": "「三大事者：一謂因、二謂果、三謂識。如是三",
    "T09n0273_001:0373c07": "事，從本空無，非我真我。云何於是而生愛染？",
    "T09n0273_001:0373c08": "觀是三事，為繫所縛飄流苦海，以如是事，",
    "T09n0273_001:0373c09": "常自呵責。「三大諦者：一、謂菩提之道，是平",
    "T09n0273_001:0373c10": "等諦，非不平等諦，二、謂大覺正智得諦，非邪",
    "T09n0273_001:0373c11": "智得諦，三、謂慧定無異行入諦，非雜行入",
    "T09n0273_001:0373c12": "諦。以是三諦而修佛道，是人於是法無不得",
    "T09n0273_001:0373c13": "正覺。得正覺智，流大極慈，己他俱利，成佛菩",
    "T09n0273_001:0373c14": "提。」地藏菩薩言：「尊者！如是之法則無因緣；若",
    "T09n0273_001:0373c15": "無緣法，因則不起。云何不動法入如來？」",
    "T09n0273_001:0373c16": "爾時，如來欲宣此義，而說偈言：",
    "T09n0273_001:0373c17": "「一切諸法相，　　性空無不動，",
    "T09n0273_001:0373c18": "是法於是時，　　不於是時起。",
    "T09n0273_001:0373c19": "法無有異時，　　不於異時起，",
    "T09n0273_001:0373c20": "法無動不動，　　性空故寂滅。",
    "T09n0273_001:0373c21": "性空寂滅時，　　是法是時現，",
    "T09n0273_001:0373c22": "離相故寂住，　　寂住故不緣。",
    "T09n0273_001:0373c23": "是諸緣起法，　　是法緣不生，",
    "T09n0273_001:0373c24": "因緣生滅無，　　生滅性空寂。",
    "T09n0273_001:0373c25": "緣性能所緣，　　是緣本緣起，",
    "T09n0273_001:0373c26": "故法起非緣，　　緣無起亦爾。",
    "T09n0273_001:0373c27": "因緣所生法，　　是法是因緣，",
    "T09n0273_001:0373c28": "因緣生滅相，　　彼則無生滅。",
    "T09n0273_001:0373c29": "彼如真實相，　　本不於出沒，",
    "T09n0273_001:0374a01": "諸法於是時，　　自生於出沒。",
    "T09n0273_001:0374a02": "是故極淨本，　　本不因眾力，",
    "T09n0273_001:0374a03": "即於後得處，　　得彼於本得。」",
    "T09n0273_001:0374a04": "爾時，地藏菩薩聞佛所說心地快然——時諸眾",
    "T09n0273_001:0374a05": "等無有疑者——知眾心已，而說偈言：",
    "T09n0273_001:0374a06": "「我知眾心疑，　　所以殷固問，",
    "T09n0273_001:0374a07": "如來大慈善，　　分別無有餘。",
    "T09n0273_001:0374a08": "是諸二眾等，　　皆悉得明了，",
    "T09n0273_001:0374a09": "我今於了處，　　普化諸眾生。",
    "T09n0273_001:0374a10": "如來之大悲，　　不捨於本願，",
    "T09n0273_001:0374a11": "故於一子地，　　而住於煩惱。」",
    "T09n0273_001:0374a12": "爾時，如來而告眾言：「是菩薩者不可思議，恒",
    "T09n0273_001:0374a13": "以大慈拔眾生苦。若有眾生持是經法、持是",
    "T09n0273_001:0374a14": "菩薩名者，即不墮於惡趣，一切障難皆悉除",
    "T09n0273_001:0374a15": "滅。若有眾生無餘雜念，專念是經如法修",
    "T09n0273_001:0374a16": "習，",
    "T09n0273_001:0374a17": "爾時菩薩常作化身而為說法，擁護是人終",
    "T09n0273_001:0374a18": "不暫捨，令是人等速得阿耨多羅三藐三菩",
    "T09n0273_001:0374a19": "提。汝等菩薩，若化眾生，皆令修習如是大",
    "T09n0273_001:0374a20": "乘決定了義。」",
    "T09n0273_001:0374a21": "爾時，阿難從座而起，前白佛言：「如來所說大",
    "T09n0273_001:0374a22": "乘福聚，決定斷結，無生覺利，不可思議。如是",
    "T09n0273_001:0374a23": "之法，名為何經？受持是經得幾所福？願佛慈",
    "T09n0273_001:0374a24": "悲，為我宣說。」佛言：「善男子！是經名者不可思",
    "T09n0273_001:0374a25": "議，過去諸佛之所護念能入如來一切智海。",
    "T09n0273_001:0374a26": "若有眾生持是經者，則於一切經中無所悕",
    "T09n0273_001:0374a27": "求。是經典法總持眾法，攝諸經要；是諸經",
    "T09n0273_001:0374a28": "法，法之繫宗。是經名者，名『攝大乘經』、又名『金",
    "T09n0273_001:0374a29": "剛三昧』、又名『無量義宗』。若有人受持是經典",
    "T09n0273_001:0374b01": "者，即名受持百千諸佛如是功德，譬如虛空",
    "T09n0273_001:0374b02": "無有邊際不可思議。我所囑累唯是經典。」阿",
    "T09n0273_001:0374b03": "難言：「云何心行、云何人者受持是經？」佛言：",
    "T09n0273_001:0374b04": "「善男子！受持是經者，是人心無得失，常修梵",
    "T09n0273_001:0374b05": "行。若於戲論，常樂靜心；入於聚落，心常在",
    "T09n0273_001:0374b06": "定；若處居家，不著三有。是人現世有五種",
    "T09n0273_001:0374b07": "福：一者、眾所尊敬，二者、身不橫夭，三者、辯答",
    "T09n0273_001:0374b08": "邪論，四者、樂度眾生，五者、能入聖道。如是",
    "T09n0273_001:0374b09": "人者受持是經。」阿難言：「如彼人者，度諸眾生，",
    "T09n0273_001:0374b10": "得受供養不？」佛言：「如是人者，能為眾生作",
    "T09n0273_001:0374b11": "大福田，常行大智，權實俱演，是四依僧。於諸",
    "T09n0273_001:0374b12": "供養，乃至頭目髓腦，亦皆得受，何況衣食而",
    "T09n0273_001:0374b13": "不得受？善男子！如是人者，是汝知識，是汝橋",
    "T09n0273_001:0374b14": "梁，何況凡夫而不供養？」阿難言：「於彼人所",
    "T09n0273_001:0374b15": "受持是經、供養是人，得幾所福？」佛言：「若復有",
    "T09n0273_001:0374b16": "人，持以滿城金銀而以布施，不如於是人所",
    "T09n0273_001:0374b17": "受持是經一四句偈。供養是人不可思議。善",
    "T09n0273_001:0374b18": "男子！令諸眾生持是經者，心常在定，不失本",
    "T09n0273_001:0374b19": "心；若失本心，當即懺悔。懺悔之法是為清",
    "T09n0273_001:0374b20": "涼。」阿難言：「懺悔先罪不入於過去也。」",
    "T09n0273_001:0374b21": "佛言：「如是。猶如暗室，若遇明燈，暗即滅矣。善",
    "T09n0273_001:0374b22": "男子！無說悔先所有諸罪，而以為說入於過",
    "T09n0273_001:0374b23": "去。」阿難言：「云何名為懺悔？」佛言：「依此經教入",
    "T09n0273_001:0374b24": "真實觀，一入觀時諸罪悉滅，離諸惡趣，當生",
    "T09n0273_001:0374b25": "淨土，速成阿耨多羅三藐三菩提。」佛說是經",
    "T09n0273_001:0374b26": "已，爾時阿難，及諸菩薩、四部大眾，皆大歡",
    "T09n0273_001:0374b27": "喜，心得決定，頂禮佛足，歡喜奉行。",
    "T09n0273_001:0374b28": "金剛三昧經"
}