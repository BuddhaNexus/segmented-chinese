{
    "T47n1995_002:0656b03": "法演禪師語錄卷中",
    "T47n1995_002:0656b05": "舒州白雲山海會演和尚語錄",
    "T47n1995_002:0656b06": "上堂云。風和日暖古佛家風。柳綠桃紅祖師",
    "T47n1995_002:0656b07": "巴鼻。眼親手辦未是惺惺。口辯舌端與道轉",
    "T47n1995_002:0656b08": "遠。從門入者不是家珍。且道畢竟如何相見。",
    "T47n1995_002:0656b09": "又云。無事不來還憶君。",
    "T47n1995_002:0656b10": "上堂。僧問。如何是白雲為人親切處。師云。愛",
    "T47n1995_002:0656b11": "捩轉人鼻孔。學云。便恁麼去時如何。師云。不",
    "T47n1995_002:0656b12": "知痛痒漢。乃云。四海五湖奇士。圍遶無狀村",
    "T47n1995_002:0656b13": "夫。只解拕犁拽耙。水草無底鉢盂。高懸羊頭",
    "T47n1995_002:0656b14": "賣狗肉。時中那辨精與麁。恁麼續佛壽命。誠",
    "T47n1995_002:0656b15": "哉天地懸殊。誰有拔山之力。橫身擔荷也無。",
    "T47n1995_002:0656b16": "有麼有麼。有即家門富貴。無那辜負老盧。",
    "T47n1995_002:0656b17": "上堂舉。僧問巴陵鑒和尚。祖意教意是同是",
    "T47n1995_002:0656b18": "別。鑒云。鷄寒上樹鴨寒下水。師云。大小大巴",
    "T47n1995_002:0656b19": "陵。只道得一半。白雲即不然。掬水月在手。弄",
    "T47n1995_002:0656b20": "花香滿衣。",
    "T47n1995_002:0656b21": "上堂云。春風別有巧工夫。吹綻百花品類殊。",
    "T47n1995_002:0656b22": "唯有牡丹并芍藥。時人一見便歡娛。且道衲",
    "T47n1995_002:0656b23": "僧分上。成得什麼邊事。拈來嗅罷歸何處。透",
    "T47n1995_002:0656b24": "骨馨香付老盧。",
    "T47n1995_002:0656b25": "上堂。僧問。達磨面壁時如何。師云。計較未",
    "T47n1995_002:0656b26": "成。學云。二祖立雪時如何。師云。將錯就錯。",
    "T47n1995_002:0656b27": "學云。只如斷臂安心時又如何。師云。煬帝開",
    "T47n1995_002:0656b28": "汴河。學云。總不恁麼時如何。師云。却問取二",
    "T47n1995_002:0656b29": "祖。乃舉達磨問二祖作什麼。二祖曰。請師安",
    "T47n1995_002:0656c01": "心。白雲當時若見。好與二十棒。何故他人覷",
    "T47n1995_002:0656c02": "見將謂。兩箇說安心法。畢竟如何。菩薩龍王",
    "T47n1995_002:0656c03": "行雨潤。遮身向上數重雲。",
    "T47n1995_002:0656c04": "上堂云。昨日鬧鬨鬨。今朝靜悄悄。子規枝上",
    "T47n1995_002:0656c05": "啼。蝦蟇鑽入草。好箇寒食天。辜負白雲老。為",
    "T47n1995_002:0656c06": "亡僧下火。提起火把云。大眾。三世諸佛向火",
    "T47n1995_002:0656c07": "焰裏轉大法輪。聞名不如見面。今日智悟上",
    "T47n1995_002:0656c08": "座。見面不如聞名。",
    "T47n1995_002:0656c09": "上堂舉。龐居士問馬大師。不與萬法為侶是",
    "T47n1995_002:0656c10": "什麼人。大師云。待汝一口吸盡西江水。即向",
    "T47n1995_002:0656c11": "汝道。師云。一口吸盡西江水。洛陽牡丹新吐",
    "T47n1995_002:0656c12": "蘂簸土颺塵勿處尋。擡頭撞著自家底。",
    "T47n1995_002:0656c13": "結夏上堂云。聖制已臨時當初夏。幽邃之巖",
    "T47n1995_002:0656c14": "巒蒼翠。畢鉢無差。潺湲之溪谷清冷。曹溪髣",
    "T47n1995_002:0656c15": "髴。稱衲子安居之地。實吾家禁足之方。大敝",
    "T47n1995_002:0656c16": "禪關巨延儔侶。扶立宗旨高建法幢。上答君",
    "T47n1995_002:0656c17": "親下資含識。莫不栴檀林中栴檀林。師子王",
    "T47n1995_002:0656c18": "多師子眾。師子眾共躋攀。萬象森羅指掌間。",
    "T47n1995_002:0656c19": "大眾。灰頭土面從他笑。贏得白雲堆裏閑。",
    "T47n1995_002:0656c20": "上堂。卓拄杖一下乃舉起云。拄杖子敢問儞。",
    "T47n1995_002:0656c21": "還說得如來禪麼。自云。說不得。還說得祖師",
    "T47n1995_002:0656c22": "禪麼。自云。說不得。既說不得。白雲今日出自",
    "T47n1995_002:0656c23": "己意去也。出自己意小兒子戲。人天眾前討",
    "T47n1995_002:0656c24": "甚巴鼻。",
    "T47n1995_002:0656c25": "上堂。僧問。如何是白雲一滴水。師云。打碓打",
    "T47n1995_002:0656c26": "磨。學云。飲者如何。師云。教儞無著麵處。乃",
    "T47n1995_002:0656c27": "云。恁麼恁麼。蝦跳不出斗。不恁麼不恁麼。弄",
    "T47n1995_002:0656c28": "巧成拙。軟似鐵硬如泥。金剛眼睛十二兩。衲",
    "T47n1995_002:0656c29": "僧手裏秤頭低。有價數沒商量。無鼻孔庭將",
    "T47n1995_002:0657a01": "什麼聞香。邑中陞座云。白雲相送出山來。滿",
    "T47n1995_002:0657a02": "眼紅塵撥不開。莫謂城中無好事。一塵一剎",
    "T47n1995_002:0657a03": "一樓臺。",
    "T47n1995_002:0657a04": "上堂舉。馬大師不安。院主問云。和尚近日尊",
    "T47n1995_002:0657a05": "位如何。大師云。日面佛月面佛。師云會麼。如",
    "T47n1995_002:0657a06": "不會。白雲與儞頌出。[髟/?]鬟女子畫娥眉。鸞鏡",
    "T47n1995_002:0657a07": "臺前語似癡。自說玉顏難比並。却來架上著",
    "T47n1995_002:0657a08": "羅衣。",
    "T47n1995_002:0657a09": "炙茄會上堂云。六月三伏天。火雲布郊野。松",
    "T47n1995_002:0657a10": "間臨水坐。解帶同歡奲。毳侶弄荷花。賓朋傾",
    "T47n1995_002:0657a11": "玉斚。紅塵事繁華。碧洞何瀟洒。重會在明年。",
    "T47n1995_002:0657a12": "相期莫相捨。白雲曾有約。願結青蓮社。",
    "T47n1995_002:0657a13": "上堂云。佛祖生冤家。悟道染泥土。無為無事",
    "T47n1995_002:0657a14": "人。聲色如聾瞽。且道如何即是恁麼也不得。",
    "T47n1995_002:0657a15": "不恁麼也不得。恁麼不恁麼總不得。忽有箇",
    "T47n1995_002:0657a16": "漢出來道。恁麼也得。不恁麼也得。恁麼不恁",
    "T47n1995_002:0657a17": "麼總得。則向伊道。我也知。儞向鬼窟裏作活",
    "T47n1995_002:0657a18": "計。",
    "T47n1995_002:0657a19": "上堂云。先入白雲門。次過白雲浪。吞底栗",
    "T47n1995_002:0657a20": "蒲禪。喫底籼米飯。君子如到來。好好看方便。",
    "T47n1995_002:0657a21": "上堂。僧問。如何是道。師云。治平郡。學云。如",
    "T47n1995_002:0657a22": "何是道中人。師云。赤心為主。學云。未審道與",
    "T47n1995_002:0657a23": "道中人相去多少。師云。名傳天下。乃舉。僧",
    "T47n1995_002:0657a24": "問南泉。如何是道。泉云。平常心是道。又龐居",
    "T47n1995_002:0657a25": "士問馬大師。不與萬法為侶是什麼人。大師",
    "T47n1995_002:0657a26": "云。待爾一口吸盡西江水即向爾道。師云。為",
    "T47n1995_002:0657a27": "復是同是別。同則神出鬼沒。別則醉後添盃。",
    "T47n1995_002:0657a28": "畢竟如何。待爾念得熟。向爾道。",
    "T47n1995_002:0657a29": "上堂舉。古人云。釋迦彌勒猶是他奴。且道他",
    "T47n1995_002:0657a30": "是誰。便下座。",
    "T47n1995_002:0657b01": "上堂云。五千四十八卷。教理行果成見。祖師",
    "T47n1995_002:0657b02": "門下商量。須知一貴一賤。貴則珠玉難偕。賤",
    "T47n1995_002:0657b03": "則分文太遠。有人於此辨得。白雲與爾三十。",
    "T47n1995_002:0657b04": "忽有箇漢出來道。大丈夫賞罰分明。不知是",
    "T47n1995_002:0657b05": "那箇三十。良久云。三十年後。",
    "T47n1995_002:0657b06": "上堂云。三處移場定是非。頑心不改在家時。",
    "T47n1995_002:0657b07": "呼兄喚弟長如此。且作隈蓑老古錐。",
    "T47n1995_002:0657b08": "陳助教入山煎茶。上堂云。戒定慧相扶。堂堂",
    "T47n1995_002:0657b09": "大丈夫。吹毛光燦爛。佛祖不同途。",
    "T47n1995_002:0657b10": "謝典座上堂云。白雲嵌枯老漢要喫無皮酸",
    "T47n1995_002:0657b11": "饀。典座取巧安排。一任眾人咂噉。良久云。",
    "T47n1995_002:0657b12": "羊羹雖美眾口難調。",
    "T47n1995_002:0657b13": "上堂舉。僧問馬大師。離四句絕百非請師直",
    "T47n1995_002:0657b14": "指西來意。大師云。我今日勞倦。不能為汝說",
    "T47n1995_002:0657b15": "去。問取智藏。僧問智藏。藏云。我今日頭痛。",
    "T47n1995_002:0657b16": "不能為爾說去。問取海兄。僧問海兄。海云我",
    "T47n1995_002:0657b17": "到者裏却不會。僧却舉似大師。大師云。藏頭",
    "T47n1995_002:0657b18": "白海頭黑。師云馬大師無著慚惶處。只道得",
    "T47n1995_002:0657b19": "箇藏頭白海頭黑。者僧將一擔矇[目*董]。換得箇",
    "T47n1995_002:0657b20": "不會。若也眼似流星。多少人失錢遭罪。",
    "T47n1995_002:0657b21": "上堂云。庭開金菊宿根生。來雁新聞一兩聲。",
    "T47n1995_002:0657b22": "昨夜七峯牽老興。千思萬想到天明。",
    "T47n1995_002:0657b23": "冬日上堂云。達磨西來事久多變。後代兒孫",
    "T47n1995_002:0657b24": "門風無限。攪擾身心一團麻線。白雲今日都",
    "T47n1995_002:0657b25": "通截斷。大眾。一百單五近清明。上元定是正",
    "T47n1995_002:0657b26": "月半。",
    "T47n1995_002:0657b27": "次日上堂云。一陽生後正嚴寒。皎潔蟾蜍挂",
    "T47n1995_002:0657b28": "碧天。氷鎖瀑泉聲細碎。風搖危木影攣拳。狂",
    "T47n1995_002:0657b29": "猿抱子藏深洞。羸鶴將鶵逐老仙。莫謂可師",
    "T47n1995_002:0657c01": "徒立雪。方知古德用心堅。",
    "T47n1995_002:0657c02": "上堂舉。德山問龍潭。久嚮龍潭。及乎到來潭",
    "T47n1995_002:0657c03": "又不見龍又不現。潭云。子親到龍潭。師云。龍",
    "T47n1995_002:0657c04": "潭老人。可謂騎賊馬趕賊。便下座。",
    "T47n1995_002:0657c05": "送諸郡化主上堂云。荷眾諸禪流。才能足機",
    "T47n1995_002:0657c06": "劃。逢人定有錢。見面寧無麥。已是吾家兒。久",
    "T47n1995_002:0657c07": "為物外客。溫柔一手擡。剛硬雙拳搦。牙爪一",
    "T47n1995_002:0657c08": "時全。勝南山白額。",
    "T47n1995_002:0657c09": "上堂云。一代時教。五千四十八卷。空有頓漸。",
    "T47n1995_002:0657c10": "豈不是有。永嘉道。亦無人亦無佛。大千沙界",
    "T47n1995_002:0657c11": "海中漚。一切聖賢如電拂。豈不是無。大眾若",
    "T47n1995_002:0657c12": "道是有。違他永嘉。若道是無。又違釋迦老子。",
    "T47n1995_002:0657c13": "作麼生商量得恰好。若知落處。朝見釋迦暮",
    "T47n1995_002:0657c14": "參彌勒。若也未明。白雲為儞點破。道無不是",
    "T47n1995_002:0657c15": "無。道有不是有。東望西耶尼。面南看北斗。",
    "T47n1995_002:0657c16": "上堂云。說佛說法拈槌竪拂。白雲萬里。德山",
    "T47n1995_002:0657c17": "入門便棒。臨濟入門便喝。白雲萬里。然後恁",
    "T47n1995_002:0657c18": "麼也不得。不恁麼也不得。恁麼不恁麼總不",
    "T47n1995_002:0657c19": "得也。則白雲萬里。忽有箇出來道。長老爾恁",
    "T47n1995_002:0657c20": "麼道也。則白雲萬里。者箇說話。喚作矮子看",
    "T47n1995_002:0657c21": "戲。隨人上下。三十年後一場好笑。且道笑箇",
    "T47n1995_002:0657c22": "什麼笑。白雲萬里。",
    "T47n1995_002:0657c23": "上堂云。白雲門前路。往復行大步。中間有一",
    "T47n1995_002:0657c24": "片方塼。爾諸人為什麼却蹋不著。",
    "T47n1995_002:0657c25": "王提刑入山上堂云。祖師門下如箭中的。手",
    "T47n1995_002:0657c26": "辦眼親無得無失。僧問朝蓋臨筵清風匝座。",
    "T47n1995_002:0657c27": "學人上來請師決破。師云殘臘一雨即漸迎",
    "T47n1995_002:0657c28": "春。學云。天垂寶蓋地布金蓮去也。師云。未為",
    "T47n1995_002:0657c29": "多在。學云。多底事作麼生。師云。人天眾前不",
    "T47n1995_002:0658a01": "欲造次。學云。覺海波瀾增浩渺。釋天日月轉",
    "T47n1995_002:0658a02": "光輝。師云。也不消得。乃舉。阿難問迦葉。世",
    "T47n1995_002:0658a03": "尊傳金襴外。別傳何物。迦葉召阿難。阿難應",
    "T47n1995_002:0658a04": "喏。迦葉云。倒却門前剎竿著。又永嘉道建法",
    "T47n1995_002:0658a05": "幢立宗旨。明明佛勅曹溪是。師云。迦葉教倒",
    "T47n1995_002:0658a06": "却剎竿。永嘉又教立宗旨。且道倒底是立底",
    "T47n1995_002:0658a07": "是。到者裏須是具擇法眼始得。畢竟如何。倒",
    "T47n1995_002:0658a08": "也七縱八橫。立也二三成六。七峯閣上共談",
    "T47n1995_002:0658a09": "玄。一句一言清耳目。",
    "T47n1995_002:0658a10": "歸新僧堂上堂云。十月今朝初一。新搆雲堂",
    "T47n1995_002:0658a11": "已畢。聖眾已得安居。雅麗全勝舊日。於中受",
    "T47n1995_002:0658a12": "用之時。凡百互相愛惜願存古佛家風。三有",
    "T47n1995_002:0658a13": "四恩獲益慶懺。別有上聞具位題名立石。敢",
    "T47n1995_002:0658a14": "勸遠近諸檀越。記取摩訶般若波羅蜜。忽有",
    "T47n1995_002:0658a15": "箇出來道。長老不妨好丈章。乃云咄。白雲口",
    "T47n1995_002:0658a16": "裏道。誰敢道不好。",
    "T47n1995_002:0658a17": "提刑入寺上堂云。兵隨印轉將逐符行。大權",
    "T47n1995_002:0658a18": "菩薩覆護眾生。相順者善言誘諭。凶頑者枷",
    "T47n1995_002:0658a19": "棒縱橫。中間有箇沒量大漢。金鎖玄關留不",
    "T47n1995_002:0658a20": "住。聖凡位裏莫能收。若柰何不得。佛法無靈",
    "T47n1995_002:0658a21": "驗。白雲有箇消息試說看。古人云。無邊剎境",
    "T47n1995_002:0658a22": "自他不隔於毫端。十世古今始終不離於當",
    "T47n1995_002:0658a23": "念。納須彌於芥中。擲大千於方外。變大地為",
    "T47n1995_002:0658a24": "黃金。攪長河為酥酪到者裏合作麼生。國土",
    "T47n1995_002:0658a25": "動搖迎勢至。寶花彌滿送觀音。",
    "T47n1995_002:0658a26": "端午上堂。舉昔有秀才造無鬼論。論就纔放",
    "T47n1995_002:0658a27": "筆。有鬼現身。斫手謂秀才云爾爭柰我何。白",
    "T47n1995_002:0658a28": "雲當時若見。便以手作鶉鳩觜向伊道。谷谷",
    "T47n1995_002:0658a29": "孤。",
    "T47n1995_002:0658b01": "上堂舉。肅宗帝問忠國師。百年後所須何物。",
    "T47n1995_002:0658b02": "國師云。與老僧造箇無縫塔。帝曰。請師塔樣。",
    "T47n1995_002:0658b03": "國師良久云。會麼。帝曰不會。國師云。吾有弟",
    "T47n1995_002:0658b04": "子耽源。却諳此事。請詔問之。師云。眾中盡",
    "T47n1995_002:0658b05": "道。國師良久。殊不知。懸鼓待槌。當時肅宗若",
    "T47n1995_002:0658b06": "是作家君王。待伊道教詔耽源。但向道國師",
    "T47n1995_002:0658b07": "國師。何必肅宗後詔耽源。源呈頌。湘之南潭",
    "T47n1995_002:0658b08": "之北。中有黃金充一國。無影樹下合同船。瑠",
    "T47n1995_002:0658b09": "璃殿上無知識。師代肅宗云。閑言語。雪竇頌",
    "T47n1995_002:0658b10": "道無縫塔見還難。澄潭不許蒼龍盤。層落落",
    "T47n1995_002:0658b11": "影團團。千古萬古與人看。師云。雪竇可使千",
    "T47n1995_002:0658b12": "古傳名。老僧秖愛他道澄潭不許蒼龍盤首",
    "T47n1995_002:0658b13": "尾一時貫串。秖如前來一絡索拈放一邊。且",
    "T47n1995_002:0658b14": "道畢竟如何。乃云。姹女已歸霄漢去。獃郎猶",
    "T47n1995_002:0658b15": "自守空房。",
    "T47n1995_002:0658b16": "上堂舉。僧問雲門。如何是超佛越祖之談。門",
    "T47n1995_002:0658b17": "云。糊餅。白雲即不然。忽有人問。如何是超佛",
    "T47n1995_002:0658b18": "越祖之談。只向伊道。驢屎似馬糞。又云。破草",
    "T47n1995_002:0658b19": "鞋。又云。靈龜曳尾。且道是同是別試。辨看。",
    "T47n1995_002:0658b20": "上堂。僧問。如何是極則事。師云。何須特地。",
    "T47n1995_002:0658b21": "乃舉。僧請益瑯瑘。清淨本然云何忽生山河",
    "T47n1995_002:0658b22": "大地。瑯瑘云。清淨本然云何忽生山河大地。",
    "T47n1995_002:0658b23": "其僧有省。師云。金屑雖貴落眼成翳。",
    "T47n1995_002:0658b24": "上堂云。祖師遺下一隻履。千古萬古播人耳。",
    "T47n1995_002:0658b25": "空自肩擔跣足行。何曾踏著自家底。",
    "T47n1995_002:0658b26": "上堂云。行者不報來打。鼓曲彔木頭上不免",
    "T47n1995_002:0658b27": "將錯就錯參。",
    "T47n1995_002:0658b28": "上堂云。子丑寅卯辰巳午未申酉戌亥。終而",
    "T47n1995_002:0658b29": "復始。有厭有愛。畢竟如何但管熟念。",
    "T47n1995_002:0658c01": "上堂云。遍周沙界幾曾移步。深山白雲是何",
    "T47n1995_002:0658c02": "報土。若是真道人家。日洗鉢盂兩度。",
    "T47n1995_002:0658c03": "新鞔法鼓上堂云。多載頑皮擊不響。新皮纔",
    "T47n1995_002:0658c04": "動震天雷。無滯莫言隨勢去。有聲誰謂不平",
    "T47n1995_002:0658c05": "來。何也。雙眼聽不聞。雙耳覷不見。一條平坦",
    "T47n1995_002:0658c06": "路。是誰沒方便。",
    "T47n1995_002:0658c07": "上堂云。本末須歸宗。尊卑用其語。利劍擲虛",
    "T47n1995_002:0658c08": "空。大棒打老鼠。",
    "T47n1995_002:0658c09": "上堂舉。世尊滅後。諸聖弟子於畢鉢巖中結",
    "T47n1995_002:0658c10": "集法藏。阿難既陞座。形儀與佛無殊。大眾遂",
    "T47n1995_002:0658c11": "生三疑。一疑阿難成佛。二疑佛再現身。三疑",
    "T47n1995_002:0658c12": "他方佛化。阿難唱云。如是我聞。眾疑皆息。當",
    "T47n1995_002:0658c13": "時若有箇漢出眾云。大眾。依而行之。各自散",
    "T47n1995_002:0658c14": "去。免見滿藏琅函攪人腸肚。然雖如是。猶未",
    "T47n1995_002:0658c15": "剿絕在。何也。阿難道如是我聞。白雲也道如",
    "T47n1995_002:0658c16": "是我聞。若道當時是重古輕今。若道即今是",
    "T47n1995_002:0658c17": "重今輕古。要會麼。優曇花不開。跡絕無香氣。",
    "T47n1995_002:0658c18": "上堂云。六祖能大師。是箇大癡漢後代兒孫",
    "T47n1995_002:0658c19": "多。展轉生惑亂。子細好思量。白雲不著便。",
    "T47n1995_002:0658c20": "上堂。僧問。百尺竿頭如何進步。師云。快走始",
    "T47n1995_002:0658c21": "得。乃舉。雲門道。聞聲悟道見色明心。觀世音",
    "T47n1995_002:0658c22": "菩薩將錢來買糊餅。放下手元來却是箇饅",
    "T47n1995_002:0658c23": "頭。雲門好則甚好。奇則甚奇。要且只說得老",
    "T47n1995_002:0658c24": "婆禪。若是白雲即不然。作麼生是聞聲悟道",
    "T47n1995_002:0658c25": "見色明心。遂舉手作打杖鼓勢云。[王*朋]八囉札。",
    "T47n1995_002:0658c26": "上堂云。四五百石麥。二三千石稻。好箇休糧",
    "T47n1995_002:0658c27": "藥。耆婆不得妙。",
    "T47n1995_002:0658c28": "上堂舉。龍牙云天下名山到因脚。年深辛苦",
    "T47n1995_002:0658c29": "與襪著。而今老大不能行。手裏把柄破木杓。",
    "T47n1995_002:0659a01": "白雲即不然。脚也不能著草鞋。手亦不能把",
    "T47n1995_002:0659a02": "木杓。端坐受供養。施主常安樂。",
    "T47n1995_002:0659a03": "上堂云。達磨西來事。今人謾揣量。天河爭起",
    "T47n1995_002:0659a04": "浪。月桂不聞。香何。也見成公案。",
    "T47n1995_002:0659a05": "安樂院主修齋上堂云。昨夜得一夢。夢見臻",
    "T47n1995_002:0659a06": "公在天宮與帝釋對坐。臻問帝釋曰。天上有",
    "T47n1995_002:0659a07": "五衰相是否。釋云。此是佛之所說。豈可妄言。",
    "T47n1995_002:0659a08": "於是帝釋却問臻云。我聞閻浮提有不持戒",
    "T47n1995_002:0659a09": "者是否。臻云。此是佛之所說。豈可妄言。良久",
    "T47n1995_002:0659a10": "臻云。天宮雖樂不是久居。遂下十八重地獄",
    "T47n1995_002:0659a11": "乃見閻王居正殿與地藏菩薩耳語。臻便出",
    "T47n1995_002:0659a12": "門首。見一青衣童鞠躬云。東海龍王請伴諸",
    "T47n1995_002:0659a13": "羅漢齋。臻遂往赴齋。迴得數顆如意珠。一時",
    "T47n1995_002:0659a14": "分付諸門人。白雲被珠光一爍。忽然夢覺。以",
    "T47n1995_002:0659a15": "至今朝諸法乳為臻公設齋。請白雲陞座。大",
    "T47n1995_002:0659a16": "眾且道。昨夜夢底是。適來說底是。眾中盡是",
    "T47n1995_002:0659a17": "久參先德禪道之精。若人辨得試出來。露箇",
    "T47n1995_002:0659a18": "消息看。有麼有麼。若無白雲又有箇古話。釋",
    "T47n1995_002:0659a19": "迦老子在跋提河側般涅槃了。迦葉始至遶",
    "T47n1995_002:0659a20": "金棺而哭。於是世尊為現雙趺。大眾且道。般",
    "T47n1995_002:0659a21": "涅槃時是。現雙趺時是。乃云。止止不須說。我",
    "T47n1995_002:0659a22": "法妙難思。諸增上慢者。聞必不敬信。",
    "T47n1995_002:0659a23": "謝監收上堂云。人之性命事。第一須是○。欲",
    "T47n1995_002:0659a24": "得成此○。先須防於○。若是真○人。○○。",
    "T47n1995_002:0659a25": "上堂。僧問。不昧當機請師直道。師云。揑聚放",
    "T47n1995_002:0659a26": "開乃舉。僧辭趙州。州云。有佛處不得住。師",
    "T47n1995_002:0659a27": "云。換却爾心肝五臟。無佛處急走過。師云。雁",
    "T47n1995_002:0659a28": "過留聲三千里外逢人不得錯舉。師云。出門",
    "T47n1995_002:0659a29": "便錯。僧云。恁麼則不去也。師云。種粟却生",
    "T47n1995_002:0659b01": "豆州云。摘楊花摘楊花。師云。不覺日又夜。",
    "T47n1995_002:0659b02": "爭教人少年。",
    "T47n1995_002:0659b03": "小參云。達磨西來不立文字。直指人心見性",
    "T47n1995_002:0659b04": "成佛。忽有箇出來道。長老尋常室中愛問人",
    "T47n1995_002:0659b05": "如何是爾心。某甲即不會。却問長老。如何是",
    "T47n1995_002:0659b06": "和尚心。老僧即向他道。却來者裏捋虎鬚。什",
    "T47n1995_002:0659b07": "麼心造次說向爾。他若又問。柏樹子話長老",
    "T47n1995_002:0659b08": "作麼生會。向伊道。我有箇方便有甚方便。却",
    "T47n1995_002:0659b09": "須先問取首座。又問德山入門便棒。作麼生",
    "T47n1995_002:0659b10": "會。我聞便肉戰。臨濟入門便喝。作麼生會。是",
    "T47n1995_002:0659b11": "什麼破草鞋。直饒一時透過。也是七九六十",
    "T47n1995_002:0659b12": "八。",
    "T47n1995_002:0659b13": "中秋上堂云。中秋月中秋月。古今盡謂尋常",
    "T47n1995_002:0659b14": "別。別不別。皎皎清光遍大千。任從天下紜紜",
    "T47n1995_002:0659b15": "說。",
    "T47n1995_002:0659b16": "上堂。僧問。一代時教是箇切脚。未審切那箇",
    "T47n1995_002:0659b17": "字。師云。鉢囉穰。學云學人秖問一字。為什麼",
    "T47n1995_002:0659b18": "却答許多。師云。七字八字。學云。也是慣得其",
    "T47n1995_002:0659b19": "便。師云。許多時茶飯。元來也有人知滋味。乃",
    "T47n1995_002:0659b20": "云。祖師心印好消息處。無消息無消息。古篆",
    "T47n1995_002:0659b21": "分明。拈起也大千岌崿。放下也凡聖同源。有",
    "T47n1995_002:0659b22": "時印却諸人面門。自是諸人甘伏。不肯承當。",
    "T47n1995_002:0659b23": "帶累白雲受屈。且道過在什麼處。",
    "T47n1995_002:0659b24": "上堂。拈起拄杖子。者箇拄杖子。不從天台南",
    "T47n1995_002:0659b25": "岳得。亦不在此土西天。且道生在什麼處。若",
    "T47n1995_002:0659b26": "也知生處。同得受用。若也不知。遂靠却。下座",
    "T47n1995_002:0659b27": "上堂舉。妙湛總持不動尊。首楞嚴王世希有。",
    "T47n1995_002:0659b28": "銷我億劫顛倒想。不歷僧祇獲法身。大眾。若",
    "T47n1995_002:0659b29": "作禪會則謗經。若作經會則謗禪。若作一團",
    "T47n1995_002:0659c01": "則儱侗。有人跳得出。日銷萬兩黃金。若跳不",
    "T47n1995_002:0659c02": "出。有處著儞在。",
    "T47n1995_002:0659c03": "上堂云。但知月圓月缺誰知月缺月圓。忙忙",
    "T47n1995_002:0659c04": "乘船過水。不知過水乘船。百年三萬六千日。",
    "T47n1995_002:0659c05": "等閑老却朱顏。各自照鏡看。是什麼面孔。",
    "T47n1995_002:0659c06": "上堂舉。僧問洞山。如何是善知識眼。山云。紙",
    "T47n1995_002:0659c07": "撚無油。若問白雲。對道。無油不點燈。雖然如",
    "T47n1995_002:0659c08": "是。也較洞山三千里。秖是其間有箇好處。有",
    "T47n1995_002:0659c09": "甚好處。諸人黑地裏撞著。露柱悟去也不定。",
    "T47n1995_002:0659c10": "歲朝上堂云。威音王已前也恁麼。威音王已",
    "T47n1995_002:0659c11": "後也。恁麼。三世諸佛也恁麼。西天四七唐土",
    "T47n1995_002:0659c12": "二三也恁麼。前年去年也恁麼。明年後年更",
    "T47n1995_002:0659c13": "後年外後年也恁麼。忽有箇出來道。和尚和",
    "T47n1995_002:0659c14": "尚。和尚自云。若不被他喚。住便一百年。也只",
    "T47n1995_002:0659c15": "恁麼。復云。元正啟祚萬物咸新。去年乞火和",
    "T47n1995_002:0659c16": "煙得。今日擔泉帶月歸。晷運推移日南長至。",
    "T47n1995_002:0659c17": "當軒有直道。無人肯駐脚。孟春猶寒。伏惟。首",
    "T47n1995_002:0659c18": "座大眾。起居萬福蘇武牧羊海畔累日。忻然",
    "T47n1995_002:0659c19": "李陵望漢臺邊。終朝笑發落在甚處。仁義只",
    "T47n1995_002:0659c20": "從貧處斷。世情偏向富門多。",
    "T47n1995_002:0659c21": "上堂。僧問。如何是本分事。師云。結舌無言。",
    "T47n1995_002:0659c22": "乃云。每日起來。拄却臨濟棒吹雲門曲應趙",
    "T47n1995_002:0659c23": "州拍。擔仰山鍬駈溈山牛耕白雲田。七八年",
    "T47n1995_002:0659c24": "來漸成家活。更告諸公。每人出一隻手。共相",
    "T47n1995_002:0659c25": "扶助。唱歸田樂。麁羹淡飯且恁麼過。何也。但",
    "T47n1995_002:0659c26": "願今年蠶麥熟羅睺羅兒與一文。",
    "T47n1995_002:0659c27": "上堂舉南泉云。文殊普賢昨夜三更起佛見",
    "T47n1995_002:0659c28": "法見。各與二十棒。貶向二鐵圍山。白雲則具",
    "T47n1995_002:0659c29": "大慈悲。遂拍手云。曼殊。室利普賢大士不審",
    "T47n1995_002:0660a01": "不審。今後更敢也。無自云。一度被蛇傷。怕見",
    "T47n1995_002:0660a02": "斷井索。",
    "T47n1995_002:0660a03": "上堂云。狗子還有佛性也無。也勝猫兒十萬",
    "T47n1995_002:0660a04": "倍。下座。",
    "T47n1995_002:0660a05": "上堂舉。雪峯問德山。從上諸聖以何法示人。",
    "T47n1995_002:0660a06": "山云。我宗無語句。亦無一法與人。雪峯從此",
    "T47n1995_002:0660a07": "有省。後有僧問雪峯。和尚見德山。得箇什麼",
    "T47n1995_002:0660a08": "便休去。雪峯云。我空手去空手歸。白雲今日",
    "T47n1995_002:0660a09": "說。向透未過者。有兩箇人從東京來。問伊。什",
    "T47n1995_002:0660a10": "麼處來。他却道。蘇州來。便問伊。蘇州事如",
    "T47n1995_002:0660a11": "何。伊道。一切尋常。雖然如是。謾白雲不過。",
    "T47n1995_002:0660a12": "何故只為語音各別。畢竟如何。蘇州菱邵伯",
    "T47n1995_002:0660a13": "藕。",
    "T47n1995_002:0660a14": "上堂云。二十五年坐這曲彔木頭上。舉古舉",
    "T47n1995_002:0660a15": "今則不無。秖是未曾道著第一句。眾中莫有",
    "T47n1995_002:0660a16": "具。大慈悲者。試出來道看。也要眾人共知。兼",
    "T47n1995_002:0660a17": "乃平生行脚。有麼有麼。莫道無。忽有箇出來",
    "T47n1995_002:0660a18": "却問。如何是第一句。白雲不免向他道。放麼",
    "T47n1995_002:0660a19": "作麼。",
    "T47n1995_002:0660a20": "上堂云。難難幾何般。易易沒巴鼻。好好催人",
    "T47n1995_002:0660a21": "老。默默從此得。過這四重關了。泗洲人見大。",
    "T47n1995_002:0660a22": "聖參。",
    "T47n1995_002:0660a23": "上堂云。是法不可示。言詞相寂滅。這兩句猶",
    "T47n1995_002:0660a24": "較些子。忽遇羚羊掛角時如。何直上指。云天",
    "T47n1995_002:0660a25": "天久立。",
    "T47n1995_002:0660a26": "上堂。僧問如何是佛。師云。口是禍門。乃云。",
    "T47n1995_002:0660a27": "今日上元之節。處處燈光皎潔。不知天意如",
    "T47n1995_002:0660a28": "何。瑞雪翻為苦雪。貧窮變作殭蠶。烏龜凍得",
    "T47n1995_002:0660a29": "成鼈。唯有四海禪流。箇箇眼中添屑。何故不",
    "T47n1995_002:0660b01": "說不說。下座。",
    "T47n1995_002:0660b02": "請化主上堂云。造化之功。祖宗門下。作天地",
    "T47n1995_002:0660b03": "發生之氣。春夏秋冬。決含靈顛倒之心。常樂",
    "T47n1995_002:0660b04": "我淨。若據衲僧用處。又且不然。變大地為黃",
    "T47n1995_002:0660b05": "金。攪長河為酥酪。猶未稱白雲在。忽有箇漢",
    "T47n1995_002:0660b06": "出來道。似恁說話。只是箇貪心不足漢。自云",
    "T47n1995_002:0660b07": "道著。參。",
    "T47n1995_002:0660b08": "上堂舉。達磨大師云誰得吾正宗。出來與汝",
    "T47n1995_002:0660b09": "證明。尼總持云。據某見處。如慶喜見阿閦佛",
    "T47n1995_002:0660b10": "國。一見更不再見。達磨云。汝得吾皮。道育",
    "T47n1995_002:0660b11": "云。據某見處。實無一法當情。磨云。汝得吾",
    "T47n1995_002:0660b12": "肉。二祖禮三拜依位而立。磨云。汝得吾髓。師",
    "T47n1995_002:0660b13": "云。當時若見他三人恁麼道。各人好與三十",
    "T47n1995_002:0660b14": "棒。只如白雲。今日也合喫二十九棒。留一棒",
    "T47n1995_002:0660b15": "與汝諸人。其間若有知痛痒者。不辜負先聖。",
    "T47n1995_002:0660b16": "亦乃得見白雲。其或未知。堂裏喫粥喫飯。更",
    "T47n1995_002:0660b17": "須爛嚼多見。是渾圇吞却。",
    "T47n1995_002:0660b18": "上堂舉。釋迦如來往忉利天為母說法。優填",
    "T47n1995_002:0660b19": "王思佛命匠人雕栴檀像。及至世尊下來。像",
    "T47n1995_002:0660b20": "亦出迎。諸人且道。下來底是。出迎底是。又教",
    "T47n1995_002:0660b21": "中道。如來者無所從來亦無所去。莫是法身",
    "T47n1995_002:0660b22": "無來去。化身有來去麼。若人於此見得。日銷",
    "T47n1995_002:0660b23": "萬兩黃金。其或未然。草鞋錢教什麼人還。",
    "T47n1995_002:0660b24": "上堂云。說禪被禪纏。不說却成現。若真箇不",
    "T47n1995_002:0660b25": "說。真箇好方便。如馬前相撲。似霹靂閃電。會",
    "T47n1995_002:0660b26": "即大富貴。不會空對面。",
    "T47n1995_002:0660b27": "因齋上堂云。不寒不暖喜春遊。士女傾心結",
    "T47n1995_002:0660b28": "預修。自覺一生如幻夢。始知百歲類浮漚。子",
    "T47n1995_002:0660b29": "規啼處真消息。芍藥開時野興幽。此箇門風",
    "T47n1995_002:0660c01": "誰會得。等閑白却少年頭。",
    "T47n1995_002:0660c02": "上堂云。前迴底今日使不著。今日底後次使",
    "T47n1995_002:0660c03": "不著。使不著說不著重遭撲。自古至如今。誰",
    "T47n1995_002:0660c04": "錯誰不錯。忽有箇出來道。白雲不是今日錯",
    "T47n1995_002:0660c05": "也。自云錯錯。下座。",
    "T47n1995_002:0660c06": "師一日持錫遶方丈行問僧。還有屬牛人問",
    "T47n1995_002:0660c07": "命麼。無對。遂云。孫臏今日開鋪。並無一人",
    "T47n1995_002:0660c08": "垂顧。可惜三尺龍鬚。喚作尋常破布。",
    "T47n1995_002:0660c09": "上堂云。有一則奇特因緣。舉似諸人。欲說又",
    "T47n1995_002:0660c10": "被說礙。不說又被不說礙。欲舉山河大地又",
    "T47n1995_002:0660c11": "被山河大地礙。從教頭上且安頭。真金不愽",
    "T47n1995_002:0660c12": "鍮。丈夫意如此。快樂百無憂。",
    "T47n1995_002:0660c13": "上堂舉。僧問曹山。佛未出世時如何。山云。曹",
    "T47n1995_002:0660c14": "山不如。出世後如何。山云。不如曹山。師云。",
    "T47n1995_002:0660c15": "若以世諦觀之。曹山合喫二十棒。若以祖道",
    "T47n1995_002:0660c16": "觀之。白雲合喫二十棒。然雖如是。棒頭有眼。",
    "T47n1995_002:0660c17": "兩人中一人全肯一人全不肯。若人點檢得",
    "T47n1995_002:0660c18": "出。許儞具半隻眼。",
    "T47n1995_002:0660c19": "上堂云。爾等諸人。見老和尚鼓動唇吻竪起",
    "T47n1995_002:0660c20": "拂子。便作勝解。及乎山禽聚集牛動尾巴。却",
    "T47n1995_002:0660c21": "將作等閒。殊不知。簷聲不斷前宵雨。電影還",
    "T47n1995_002:0660c22": "連後夜雷。",
    "T47n1995_002:0660c23": "上堂云。釋迦已滅彌勒未生。森羅萬象推向",
    "T47n1995_002:0660c24": "一邊。且作麼生是爾諸人常住法身。乃云。有",
    "T47n1995_002:0660c25": "功無功莫使腹空。",
    "T47n1995_002:0660c26": "請供頭修造上堂云。白雲今日權將大宋世",
    "T47n1995_002:0660c27": "界。作一面碁盤。先將東嶽太山南嶽衡山西",
    "T47n1995_002:0660c28": "嶽華山北嶽恒山中嶽嵩山。定却五方。次將",
    "T47n1995_002:0660c29": "五臺峨嵋支提羅浮。以為相助。左畔則斜飛",
    "T47n1995_002:0661a01": "雁陣。右邊則虎口雙關。遂舉手云。且道這一",
    "T47n1995_002:0661a02": "著落在什麼處。若知落處。便為敵手。若也未",
    "T47n1995_002:0661a03": "然。白雲試通箇消息。十九條平路。爭功勢未",
    "T47n1995_002:0661a04": "休。莫教一著錯。敗子卒難收。",
    "T47n1995_002:0661a05": "正旦上堂。元正啟祚。西天此土。萬物咸新。獬",
    "T47n1995_002:0661a06": "豸麒麟。應時納祐。誠言不謬。孟春猶寒。種種",
    "T47n1995_002:0661a07": "多般。伏惟首座大眾。普天齊用洎諸知事懷",
    "T47n1995_002:0661a08": "才抱。義并諸化主如龍似虎尊體起居萬。福",
    "T47n1995_002:0661a09": "直是如金如。玉歲歲三百六。十管取粥足飯",
    "T47n1995_002:0661a10": "足。",
    "T47n1995_002:0661a11": "因齋上堂云。二月中春物象鮮。盡塵沙界一",
    "T47n1995_002:0661a12": "般天。蒼莓雨洗去冬雪。野火風飄昨夜烟。危",
    "T47n1995_002:0661a13": "嶺乍聞猿嘯日。長江時見客乘船。人生幾度",
    "T47n1995_002:0661a14": "逢斯景。好是誠心種福田。",
    "T47n1995_002:0661a15": "端午上堂。僧問。今朝五月五。權罷[卄/好]芸鼓。雖",
    "T47n1995_002:0661a16": "是無事人。亦請燒一炷。師云。急急如律令。進",
    "T47n1995_002:0661a17": "云。也待小鬼做箇伎倆。師云。鍾馗嚇儞。乃",
    "T47n1995_002:0661a18": "云。今日端午節。白雲有一道神符也。有些小",
    "T47n1995_002:0661a19": "靈驗。不敢隱藏。舉似諸人。一要今上皇帝太",
    "T47n1995_002:0661a20": "皇太后聖躬萬歲。二要合朝卿相文武百官",
    "T47n1995_002:0661a21": "州縣寀寮常居祿位。三要萬民樂業雨順風",
    "T47n1995_002:0661a22": "調。有箇符使却來報白雲道。諸處盡去遍。只",
    "T47n1995_002:0661a23": "為神通小。不柰一件事何。遂問他是甚事。使",
    "T47n1995_002:0661a24": "云。禪和子鼻孔遼天。白雲向伊說。莫道儞我",
    "T47n1995_002:0661a25": "尚不柰何。然雖如是。澤廣藏山理能伏豹。畢",
    "T47n1995_002:0661a26": "竟如何。一抽三二添四。黃牛角向天。八脚垂",
    "T47n1995_002:0661a27": "過鼻。急急。下座。",
    "T47n1995_002:0661a28": "上堂舉。尼問趙州。如何是密密意。州於尼腕",
    "T47n1995_002:0661a29": "上掐一掐。尼云。和尚猶有這箇在。州云。儞猶",
    "T47n1995_002:0661b01": "有這箇在。師云。此尼若是箇人。但向他道。也",
    "T47n1995_002:0661b02": "放和尚不得。",
    "T47n1995_002:0661b03": "上堂。僧問。天下人舌頭。盡被白雲坐斷。秖如",
    "T47n1995_002:0661b04": "白雲舌頭。未審是什麼人坐斷。師云。東村王",
    "T47n1995_002:0661b05": "大翁。乃云。日用事無別。憑君為甄別。若於言",
    "T47n1995_002:0661b06": "上會。知君打不徹。不於言上會。心頭似火熱。",
    "T47n1995_002:0661b07": "先過趙州關。剪斷白雲舌。不負先聖恩。歸堂",
    "T47n1995_002:0661b08": "且憩歇。",
    "T47n1995_002:0661b09": "上堂云。若要天下橫行。見老和尚打鼓升堂。",
    "T47n1995_002:0661b10": "七十三八十四。將拄杖驀口便築然雖如是。",
    "T47n1995_002:0661b11": "拈却門前上馬臺。剪斷五色索。方始得安樂。",
    "T47n1995_002:0661b12": "小參。僧問。德山不答話。千古把斷要津。白雲",
    "T47n1995_002:0661b13": "今夜小參。未審如何施設。師云。我不可承嗣",
    "T47n1995_002:0661b14": "端和尚不得也。學云作家宗師天然有在。師",
    "T47n1995_002:0661b15": "云。是何言歟。進云。只者箇又為甚人施設。師",
    "T47n1995_002:0661b16": "云。儞還信得及麼。進云。教某甲作麼生信師",
    "T47n1995_002:0661b17": "云。儞是會來問不會來問。進云。某甲却是不",
    "T47n1995_002:0661b18": "會來問。師云。昨日也恁答一僧來。進云。今日",
    "T47n1995_002:0661b19": "為甚却干戈相待。師云。只為買賣不當價。進",
    "T47n1995_002:0661b20": "云。壓良為賤則得。爭柰有諸方在。師云。大眾",
    "T47n1995_002:0661b21": "看取者一員禪客。進云。放過一著。師云噓。乃",
    "T47n1995_002:0661b22": "舉。陸亘大夫問南泉。弟子家中有一片石。也",
    "T47n1995_002:0661b23": "曾坐也曾臥。擬欲鐫作佛得麼。泉云得。陸云。",
    "T47n1995_002:0661b24": "莫不得麼。泉云不得。大眾。夫為善知識。須明",
    "T47n1995_002:0661b25": "決擇。為什麼他人道得也道得。他人道不得",
    "T47n1995_002:0661b26": "也。道不得。還知南泉落處麼。白雲不惜眉毛。",
    "T47n1995_002:0661b27": "與儞注破。得又是誰道來。不得又是誰道來。",
    "T47n1995_002:0661b28": "儞若更不會。老僧今夜為儞作箇樣子。乃舉",
    "T47n1995_002:0661b29": "手云。將三界二十八天作箇佛頭。金輪水際",
    "T47n1995_002:0661c01": "作箇佛脚。四大洲作箇佛身。雖然作此佛兒",
    "T47n1995_002:0661c02": "子了。儞諸人又却在那裏安身立命。大眾還",
    "T47n1995_002:0661c03": "會。也未老僧作第二箇樣子去也。將東弗于",
    "T47n1995_002:0661c04": "逮作一箇佛。南贍部洲作一箇佛。西瞿耶尼",
    "T47n1995_002:0661c05": "作一箇佛。北欝單越作一箇佛。草木叢林是",
    "T47n1995_002:0661c06": "佛。蠢動含靈是佛既恁麼。又喚什麼作眾生。",
    "T47n1995_002:0661c07": "還會也未。不如東弗于逮還他東弗于逮。南",
    "T47n1995_002:0661c08": "贍部洲還他南贍部洲。西瞿耶尼還他西瞿",
    "T47n1995_002:0661c09": "耶尼。北欝單越還他北欝單越。草木叢林還",
    "T47n1995_002:0661c10": "他草木叢林。蠢動含靈還他蠢動含靈。所以",
    "T47n1995_002:0661c11": "道。是法住法位。世間相常住。既恁麼。儞又喚",
    "T47n1995_002:0661c12": "什麼作佛。還會麼。忽有箇漢出來道。白雲休",
    "T47n1995_002:0661c13": "寐語。大眾記取這一轉。",
    "T47n1995_002:0661c14": "上堂雲。平生百了千當底正好喫棒。且道。過",
    "T47n1995_002:0661c15": "在什麼處。打儞百了千當。",
    "T47n1995_002:0661c16": "上堂云。去聖時遙人多懈怠。逆則生嗔順則",
    "T47n1995_002:0661c17": "生愛。且道。作麼生是不嗔不愛東海剪刀西",
    "T47n1995_002:0661c18": "番皮袋。",
    "T47n1995_002:0661c19": "上堂。僧問。承師有言。山前一片閑田地。秖如",
    "T47n1995_002:0661c20": "威音王已前。未審什麼人為主。師云。問取寫",
    "T47n1995_002:0661c21": "契書人。學云。和尚為甚倩人來。答師云。秖為",
    "T47n1995_002:0661c22": "儞教別人問。學云。與和尚平出去也。師云。大",
    "T47n1995_002:0661c23": "遠在。乃云。五目莫覩其容。二聽絕聞其響。有",
    "T47n1995_002:0661c24": "功者罰無功者賞。拈須彌山秤來二兩。忽有",
    "T47n1995_002:0661c25": "箇道。一方知識為什麼大秤秤人物事。自云。",
    "T47n1995_002:0661c26": "官不容針私通車馬。",
    "T47n1995_002:0661c27": "謝街坊上堂云。街坊昨日將一把沙到方丈",
    "T47n1995_002:0661c28": "前。一見老僧劈面便撒。賴遇老僧先見衫袖。",
    "T47n1995_002:0661c29": "一遮並不妨事。今朝舉似大眾。不敢隱藏。何",
    "T47n1995_002:0662a01": "故。賞伊膽大。下得者箇手脚。忽有人問白雲。",
    "T47n1995_002:0662a02": "為什麼只恁休去。不見道。老不以筋力為能。",
    "T47n1995_002:0662a03": "然雖如是。賓主歷然。",
    "T47n1995_002:0662a04": "上堂。僧問。如何是佛。師云。許多時向什麼處",
    "T47n1995_002:0662a05": "去來。乃云。達磨未來時。冬寒夏熱。達磨來",
    "T47n1995_002:0662a06": "後。夜暗晝明。諸人若下得一轉平實。語喫鹽",
    "T47n1995_002:0662a07": "聞鹹喫醋聞酸。若道不得。迦葉門前底。",
    "T47n1995_002:0662a08": "上堂云。若論此事。如人博戲相似。忽然贏得。",
    "T47n1995_002:0662a09": "身心歡喜。家業昌盛。覆陰兒孫。不覺輸他。自",
    "T47n1995_002:0662a10": "然迷悶。然雖有輸有贏。此事還在。白雲今日。",
    "T47n1995_002:0662a11": "有條攀條。無條攀例。不見陸亘大夫與南泉",
    "T47n1995_002:0662a12": "看雙陸次。大夫撮起骰子問南泉云。恁麼不",
    "T47n1995_002:0662a13": "恁麼。便恁麼信彩去時如何。南泉云。臭骨頭",
    "T47n1995_002:0662a14": "十八。大眾。此去縣城不遠。外人聞得便來捉",
    "T47n1995_002:0662a15": "賭時又且如何。乃云。白雲自有道理記得。龍",
    "T47n1995_002:0662a16": "牙道。學道先須有悟由。還如曾鬪快龍舟。雖",
    "T47n1995_002:0662a17": "然舊閣閑田地。一度贏來方始休。",
    "T47n1995_002:0662a18": "上堂云。目犍連雙足越坑。大迦葉聆箏起舞。",
    "T47n1995_002:0662a19": "畢陵迦訶罵河神。迦留陀夷埋身糞壤。此事",
    "T47n1995_002:0662a20": "教中一一有出處。總道是習氣。秖如祖師門",
    "T47n1995_002:0662a21": "下。達磨九年面壁。祕魔擎扠。禾山打鼓。石鞏",
    "T47n1995_002:0662a22": "彎弓。雪峯輥毬。國師水椀。歸宗拽石。德山入",
    "T47n1995_002:0662a23": "門便棒。臨濟入門便喝。無業纔有人問便道",
    "T47n1995_002:0662a24": "莫妄想。且道。是箇什麼。眾中還有久參先德",
    "T47n1995_002:0662a25": "天下橫行具頂門上眼底衲僧麼。出來為白",
    "T47n1995_002:0662a26": "雲證據。也要暢快平生。有麼有麼。若無。三十",
    "T47n1995_002:0662a27": "年後此話大行。且道。畢竟如何。朱夏火雲歸",
    "T47n1995_002:0662a28": "碧洞。清秋危露滴金盤。",
    "T47n1995_002:0662a29": "先師忌晨上堂云。去年正當恁麼時。多前年",
    "T47n1995_002:0662b01": "三件事。今年正當恁麼時。多去年七件事。這",
    "T47n1995_002:0662b02": "十件事。數不過者甚多。何也。云却七三存一",
    "T47n1995_002:0662b03": "事。是去年說是今日。急如箭黑似漆。無言童",
    "T47n1995_002:0662b04": "子口吧吧。無足仙人擗胸趯。乃云。交下座與",
    "T47n1995_002:0662b05": "能表白起喪云。本是儞送我。今朝我送儞。生",
    "T47n1995_002:0662b06": "死是尋常。推倒又扶起。至墳所復謂眾云今",
    "T47n1995_002:0662b07": "朝正當三月八。送殯之人且聽說。君看陌上",
    "T47n1995_002:0662b08": "桃花紅。盡是離人眼中血。",
    "T47n1995_002:0662b09": "上堂云。仲春漸暖牡丹生卵。紫鷰攢身黃鸎",
    "T47n1995_002:0662b10": "開眼。共賞芳春三盃兩盞。唯有白雲一生擔"
}