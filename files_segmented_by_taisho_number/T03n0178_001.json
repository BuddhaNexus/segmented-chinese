{
    "T03n0178_001:0447c22": "前世三轉經",
    "T03n0178_001:0447c24": "西晉沙門法炬譯",
    "T03n0178_001:0447c25": "聞如是：一時，佛遊於舍衛國祇樹給孤獨園，",
    "T03n0178_001:0447c26": "與大比丘眾五百人，皆阿羅漢也。一切大",
    "T03n0178_001:0447c27": "聖皆其上尊，悉知他人心所念，獨阿難未也。",
    "T03n0178_001:0447c28": "爾時，佛出精舍坐於虛空，為無央數百千眾",
    "T03n0178_001:0447c29": "會圍繞，而為說法，及七萬菩薩，皆得諸總",
    "T03n0178_001:0448a01": "持。彼時，佛面色光明勝常時，光明從面出，往",
    "T03n0178_001:0448a02": "照遍諸世界。時佛便笑，五色光從口出，上",
    "T03n0178_001:0448a03": "至梵天。諸佛天中天授諸弟子決時，光往照",
    "T03n0178_001:0448a04": "四天王，光還照佛三匝，從足心入。諸佛天",
    "T03n0178_001:0448a05": "中天授辟支佛道決時，光從口中出，往照",
    "T03n0178_001:0448a06": "波羅尼蜜天，還繞佛三匝從臍入。諸佛天中",
    "T03n0178_001:0448a07": "天授佛道決時，光往照梵天，還繞佛三匝",
    "T03n0178_001:0448a08": "從頂入。是時地神皆同時舉聲：「如是佛見",
    "T03n0178_001:0448a09": "三事，若過去、當來、今現在，說種種決。」虛空神",
    "T03n0178_001:0448a10": "天、四天王、忉利天、上至梵天，皆舉作聲：「如是",
    "T03n0178_001:0448a11": "說三事種種決，過去、當來、今現在，為授弟",
    "T03n0178_001:0448a12": "子地決、為授辟支佛地決、為授佛地決。」時，",
    "T03n0178_001:0448a13": "梵天皆來下，上至三十三天人皆來下。爾時，",
    "T03n0178_001:0448a14": "無央數百千人會，比丘、比丘尼、優婆塞、優婆",
    "T03n0178_001:0448a15": "夷。賢者阿難，時知七法事，何等為七：一者、",
    "T03n0178_001:0448a16": "知義；二者、解法；三者、曉時；四者、了節；五",
    "T03n0178_001:0448a17": "者、明眾；六者、知身事；七者、知他人事。賢者",
    "T03n0178_001:0448a18": "阿難從座起，整衣被長跪叉手，以偈讚佛",
    "T03n0178_001:0448a19": "言：",
    "T03n0178_001:0448a20": "「得清淨智眼明好，　　尊根寂定度無極，",
    "T03n0178_001:0448a21": "　光明遠照而金色，　　神照誰得願說之。",
    "T03n0178_001:0448a22": "　誰今發意於佛道？　　誰坐樹下降伏魔？",
    "T03n0178_001:0448a23": "　誰今取佛上道利？　　月面願說何故笑？",
    "T03n0178_001:0448a24": "　若佛世尊笑之時，　　面出光笑勝於人，",
    "T03n0178_001:0448a25": "　應時百千人民會，　　今佛以緣當說之。」",
    "T03n0178_001:0448a26": "阿難問佛：「惟，天中天！諸有婬怒癡者，以",
    "T03n0178_001:0448a27": "色、聲、香、味、細滑、法故笑；天中天斷婬怒癡，用",
    "T03n0178_001:0448a28": "何故笑？天中天！不是舍利弗所問？亦不是",
    "T03n0178_001:0448a29": "摩訶目犍連、摩訶迦葉、優為迦葉、迦翼迦葉、那",
    "T03n0178_001:0448b01": "翼迦葉、施羅比利迦私所問？諸佛天中天，有",
    "T03n0178_001:0448b02": "六法不共。何等為六？一者、諸佛天中天，知過",
    "T03n0178_001:0448b03": "去無所罣礙慧；二者、諸佛天中天，有當來",
    "T03n0178_001:0448b04": "無所罣礙慧；三者、諸佛天中天，今現在亦有",
    "T03n0178_001:0448b05": "無所罣礙慧；四者、諸佛天中天，身所行智慧；",
    "T03n0178_001:0448b06": "五者、諸佛天中天，口所說智慧；六者、諸佛天",
    "T03n0178_001:0448b07": "中天，心念智慧，是為六。諸佛天中天，無有",
    "T03n0178_001:0448b08": "不見聞諸佛說佛道慧。」佛告阿難：「過世",
    "T03n0178_001:0448b09": "時，有國名優波羅越，其國富樂熾盛五穀豐",
    "T03n0178_001:0448b10": "熟，人民安隱眾多不可得計。」佛語阿難：",
    "T03n0178_001:0448b11": "「爾時，優波羅越國中，有王名波羅先。於諸國",
    "T03n0178_001:0448b12": "中獨尊，所施行教敕使人，正法治國鞭杖不",
    "T03n0178_001:0448b13": "行；爾時，人民長壽二萬歲。時其王命過，其",
    "T03n0178_001:0448b14": "國中有一婬妷女，為上色面貌、端正姝好，",
    "T03n0178_001:0448b15": "其女人往至他人舍，其主人生男，便以手",
    "T03n0178_001:0448b16": "牽子臂。婬女便問之：『牽兒欲作何等？』報",
    "T03n0178_001:0448b17": "言：『我飢餓欲噉之。』問言：『無有飯可食之耶？』",
    "T03n0178_001:0448b18": "報言：『無有也。』婬女人報言：『且待，須我為",
    "T03n0178_001:0448b19": "汝持食來。』答曰：『卿未出門頃，我當餓死，那",
    "T03n0178_001:0448b20": "能須卿持飯來耶！』婬女人念言：『若我持兒",
    "T03n0178_001:0448b21": "去，其母便當餓死；若置去者，便當取兒噉",
    "T03n0178_001:0448b22": "之。將當奈何令母子各得安隱？』婬女人即取",
    "T03n0178_001:0448b23": "利刀，自割兩乳與之，其母便食之。婬女人",
    "T03n0178_001:0448b24": "問言：『卿為飽未？』報言：『已飽矣。』婬女人兩乳",
    "T03n0178_001:0448b25": "血出流離，便還其家。「時，有一男子至其婬女",
    "T03n0178_001:0448b26": "人舍，欲與共作非法，見之便言：『誰取此上",
    "T03n0178_001:0448b27": "色女乳，割如是耶？』便有悲意，以姊弟心侍",
    "T03n0178_001:0448b28": "之，不復起欲心。男子即問言：『姊！誰取卿如",
    "T03n0178_001:0448b29": "是耶？』報言：『無有嬈我者也，我自至他舍，其",
    "T03n0178_001:0448c01": "主人適產，生便牽其子。我問言：「欲作何等？」",
    "T03n0178_001:0448c02": "報我言：「我飢餓，欲取子肉噉之。」我問：「卿無",
    "T03n0178_001:0448c03": "有飯可食耶？」報我言：「無有也。」我言：「且待須，",
    "T03n0178_001:0448c04": "我為汝持飯來。」報我言：「卿去未及出門頃，",
    "T03n0178_001:0448c05": "我便餓死。」我心念：「適持兒去，母便當死；",
    "T03n0178_001:0448c06": "若捨去者，則當取兒噉。」我便割乳便與噉",
    "T03n0178_001:0448c07": "之。』其男子聞之言，即躃地奄絕。婬女便",
    "T03n0178_001:0448c08": "取水灑其上，其久乃得穌息。男子問言：『姉",
    "T03n0178_001:0448c09": "當為我現至誠？』婬女言：『諾！』男子言：『我初",
    "T03n0178_001:0448c10": "不見此難，實至誠如汝言不虛者，姉乳當平",
    "T03n0178_001:0448c11": "復如故。』應時，其女人乳平復如故，亦無瘢",
    "T03n0178_001:0448c12": "也。「釋提桓因以天眼見婬妷女，言：『此上色",
    "T03n0178_001:0448c13": "婬女人布施為福乃如是，恐來奪我座。』則",
    "T03n0178_001:0448c14": "化作婆羅門，持寶枝、澡豆瓶，著金錫杖，行",
    "T03n0178_001:0448c15": "乞匃至此婬女家，言：『乞我分衛。』其女人",
    "T03n0178_001:0448c16": "便以金鉢盛飯出與婆羅門，婆羅門即却行",
    "T03n0178_001:0448c17": "不肯受。上色女問道人：『何為却行不肯受",
    "T03n0178_001:0448c18": "食？』報言：『我不用食，我聞汝布施乳，為審爾",
    "T03n0178_001:0448c19": "不乎？』報言：『實如是。』婆羅門以偈問之曰：",
    "T03n0178_001:0448c20": "「『汝為索何願？　　云何釋為梵？",
    "T03n0178_001:0449a01": "　　為求多寶王，　　所願難如是。』",
    "T03n0178_001:0449a02": "「上色女，以偈報之言：",
    "T03n0178_001:0449a03": "「『婆羅門無為者，　　無生老及病死，",
    "T03n0178_001:0449a04": "　　無愁憂清淨處，　　婆羅門我求彼。』",
    "T03n0178_001:0449a05": "「婆羅門言：『問汝持乳布施時，意寧轉異不？』",
    "T03n0178_001:0449a06": "女人報言：『婆羅門！我當為汝現至誠。』報言：",
    "T03n0178_001:0449a07": "『現之。』女人言：『若使我至誠持乳布施意無",
    "T03n0178_001:0449a08": "異者，令我轉女人身得作男子。』所言適竟，",
    "T03n0178_001:0449a09": "即轉成男子。「時優波羅越王，治國五千歲已",
    "T03n0178_001:0449a10": "後終亡。傍臣、左右聞婬女人轉身作男子，念",
    "T03n0178_001:0449a11": "言：『正當立此作國王，為王者當以正法治國。』",
    "T03n0178_001:0449a12": "便共立作王。鞭杖不行，以正法治國，好布施",
    "T03n0178_001:0449a13": "金銀、珍寶著四城門，外及諸街里，欲得飯",
    "T03n0178_001:0449a14": "食、漿水、衣被、熏華、房室、座席、舍宅、金銀、珍寶、明",
    "T03n0178_001:0449a15": "月珠、玉琉璃、水精、珊瑚、馬瑙，隨其欲與之。",
    "T03n0178_001:0449a16": "教一天下人持八關齋，如是治國五百歲，不",
    "T03n0178_001:0449a17": "耕種自然稻米清潔香美，無有麁獷，今日截，",
    "T03n0178_001:0449a18": "旦日續自然生，即取其米，莖應時沒不現。",
    "T03n0178_001:0449a19": "取共食味，一切味食是已後齒不落，亦不",
    "T03n0178_001:0449a20": "老、亦不病、亦不傴，顏色無異長短適等；祿",
    "T03n0178_001:0449a21": "相亦等，譬如欝單越天下。「國王自念言：",
    "T03n0178_001:0449a22": "『我布施與人，有何可怪？我布施與禽獸者，",
    "T03n0178_001:0449a23": "爾乃為難。』時，王穌香自塗身，便入山空閑",
    "T03n0178_001:0449a24": "處臥巖石上，諸百鳥皆來生噉其身，便命過，",
    "T03n0178_001:0449a25": "生於婆羅門家——其家大富，金銀珍寶無央數——",
    "T03n0178_001:0449a26": "十月已滿便生，端正好無比。適生，四侍女共",
    "T03n0178_001:0449a27": "養育，第一女主拭其身；第二女主沐浴；第",
    "T03n0178_001:0449a28": "三女主乳哺；第四女主抱之。兒即長大，四人",
    "T03n0178_001:0449a29": "共侍議，不得使有見者，五百綵女共侍相",
    "T03n0178_001:0449b01": "娛樂。便竊出，過向市，觀見販賣貧窮乞匃者，",
    "T03n0178_001:0449b02": "有悲哀之意言：『此人民若使富樂者，不復賈",
    "T03n0178_001:0449b03": "作販賣。』爾時，自說偈言：",
    "T03n0178_001:0449b04": "「『我之身心云何？　　甚堅而不破碎，",
    "T03n0178_001:0449b05": "　　吾自在安樂處，　　見勤苦諸人民。』",
    "T03n0178_001:0449b06": "「馳還白父母：『我欲除鬚髮行入山空處，處",
    "T03n0178_001:0449b07": "樹下。』父母不聽。所以者何？適有汝一子甚",
    "T03n0178_001:0449b08": "重愛之：『我禱祠山川、日月、諸天，適得汝一",
    "T03n0178_001:0449b09": "子耳，我不見汝者便愁憂死。』不肯聽使去，",
    "T03n0178_001:0449b10": "子便委臥地，一日、二日、至五日不食飲。諸親",
    "T03n0178_001:0449b11": "厚知識聞此兒欲學道除鬚髮，父母不聽，委",
    "T03n0178_001:0449b12": "臥空地不食飲五日；諸親厚知識皆共到其",
    "T03n0178_001:0449b13": "所，諫曉言：『童子！何以不起沐浴、飲食、莊嚴，用",
    "T03n0178_001:0449b14": "除鬚髮，在樹間樂道？』童子亦不應；如是言",
    "T03n0178_001:0449b15": "者三日。諸親厚共到父母所，言：『聽使去學",
    "T03n0178_001:0449b16": "道，若樂者可數來往相見，不樂者便當來",
    "T03n0178_001:0449b17": "歸。』父母言：『諾！』見聽已，子便自養視六七",
    "T03n0178_001:0449b18": "日，繞父母三匝為作禮，便入空閑坐行道",
    "T03n0178_001:0449b19": "已後，則往至餘大叢樹間。「中有兩道人坐得",
    "T03n0178_001:0449b20": "五神通，精誠求道離婬欲，童子便至其所",
    "T03n0178_001:0449b21": "問：『此間作何等？』報言：『我在此間露坐禪念",
    "T03n0178_001:0449b22": "道，用人民故，作勤苦行。』童子言：『我亦當用人",
    "T03n0178_001:0449b23": "民故，露坐禪念道。』二道人言：『善！』童子即於大",
    "T03n0178_001:0449b24": "叢樹下坐禪，於中用人民故，勤苦行道，即得",
    "T03n0178_001:0449b25": "五神通，精進踰於二道人。其人大聖上尊，",
    "T03n0178_001:0449b26": "其樹間有虎妊娠。諸道人法，樹果自墮落",
    "T03n0178_001:0449b27": "者，乃取食之，不從樹摘取也。諸道人共行求",
    "T03n0178_001:0449b28": "果蓏，便見妊娠虎，童子道人語兩道人",
    "T03n0178_001:0449b29": "言：『此虎今不久當產，飢餓經日，恐自噉其",
    "T03n0178_001:0449c01": "子。誰能持身食之者？』彌勒菩薩言：『我當持",
    "T03n0178_001:0449c02": "身食之。』採果還已，見虎乳飢餓，欲取其",
    "T03n0178_001:0449c03": "子噉之，其道人語兩道人言：『虎已乳飢餓，",
    "T03n0178_001:0449c04": "欲還噉其子。誰能持身食之？』便共俱至餓",
    "T03n0178_001:0449c05": "虎所，虎開目張口向之，兩道人俱畏懼，便",
    "T03n0178_001:0449c06": "飛上虛空中。其一人言：『道人！卿之至誠如",
    "T03n0178_001:0449c07": "是也。屬者言：「當持身食餓虎。」今者何故",
    "T03n0178_001:0449c08": "飛上虛空也？』其一道人哀之淚出，左右顧",
    "T03n0178_001:0449c09": "視無所有。童子道人取利刀刺右臂流血，",
    "T03n0178_001:0449c10": "如是七處自刺，血入虎口中因飲之，便復",
    "T03n0178_001:0449c11": "自投身食餓虎則死。」佛語阿難：「欲知爾時",
    "T03n0178_001:0449c12": "上色婬女人者不？正是我身；時立為王者，",
    "T03n0178_001:0449c13": "亦是我身；時婆羅門子自投身餧餓虎者，",
    "T03n0178_001:0449c14": "亦是我身；兩道人者，是迦葉、彌勒菩薩。」佛",
    "T03n0178_001:0449c15": "告阿難：「我精進行道故，超越九劫出彌勒",
    "T03n0178_001:0449c16": "前。如是，阿難！勤苦行道六十劫，布施手、足、",
    "T03n0178_001:0449c17": "鼻、耳、頭、目、肌肉、婦、子、男、女、好衣被、飲食故，降",
    "T03n0178_001:0449c18": "伏六十億魔，三十四億得佛道。」佛語阿難：「若",
    "T03n0178_001:0449c19": "使一切人知布施之福，如我所知者，窮乏餬",
    "T03n0178_001:0449c20": "口得一食自飯繼命；若不食此便死者，則",
    "T03n0178_001:0450a01": "當不自食與善人令受。阿難！我念昔世時所",
    "T03n0178_001:0450a02": "布施，用是故面色明好照曜，笑光從口出遍",
    "T03n0178_001:0450a03": "三千大千世界。」佛說是經時，四千二百比丘",
    "T03n0178_001:0450a04": "起無餘意得解脫，八十那術諸天人發無上",
    "T03n0178_001:0450a05": "正真道意，七萬菩薩得無所從生法忍。佛說",
    "T03n0178_001:0450a06": "如是，賢者阿難，及一切眾會諸天龍、鬼神、世",
    "T03n0178_001:0450a07": "間人皆歡喜，前為佛作禮而去。",
    "T03n0178_001:0450a08": "前世三轉經"
}