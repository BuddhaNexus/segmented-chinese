{
    "X05n0227_010:0183b01": "貞元新譯華嚴經疏卷第十(從第三十八經盡第四十經)",
    "X05n0227_010:0183b02": "敕太原府大崇福寺沙門澄觀述",
    "X05n0227_010:0183b03": "(有二善知識餘。第一慈氏一半。第二大聖文殊。第三大聖普賢菩薩)。",
    "X05n0227_010:0183b04": "[○@△]第六爾時彌勒菩薩入樓閣中下。起定問答。於中",
    "X05n0227_010:0183b05": "四。一警覺令起。二略示體相。三得旨而起。四正明問",
    "X05n0227_010:0183b06": "答。[○@、]今初。若約事相。但是警覺。若約表法。亦彈指者。",
    "X05n0227_010:0183b07": "前來得旨。所謂亡言。此中得旨。令不滯寂。亦指示義。",
    "X05n0227_010:0183b08": "前指指寂。以定為門。此指指動。以用為門。動寂無二。",
    "X05n0227_010:0183b09": "是真法界。[○@、]第二法性如是下。略示體相。初句總。此",
    "X05n0227_010:0183b10": "是下別。謂所見之相。因法智緣。無有自性。故如幻夢",
    "X05n0227_010:0183b11": "悉不成就。從緣無性。事不成就。無性從緣。理不成就。",
    "X05n0227_010:0183b12": "不守自性。故能從緣成上諸法。雖復從緣。不失真性。",
    "X05n0227_010:0183b13": "即事得云法性如是。亦是本來性自具足。非我業用",
    "X05n0227_010:0183b14": "方始有之。[○@、]第三爾時善財下。得旨而起。不住定故。",
    "X05n0227_010:0183b15": "貪著禪味。菩薩縛故。",
    "X05n0227_010:0183b16": "[○@、]第四彌勒告言下。正明問答。於中四。一問答所見。",
    "X05n0227_010:0183b17": "二問答法名。三窮嚴因之源本。四覈正報之性相。[△@○]",
    "X05n0227_010:0183b18": "初中。先慈氏問。後善財答。今初有十三句。前十一句。",
    "X05n0227_010:0183b19": "約能現因。顯所見境。則顯前來一一境上具此諸因。",
    "X05n0227_010:0183b20": "十句明見。一句顯聞。後二句問其見解親證之相。後",
    "X05n0227_010:0183b21": "善財白言下。善財答中。一向推功。歸於善友。",
    "X05n0227_010:0183b22": "[△@○]第二聖者此解脫門其名何等下。問答法名。先問",
    "X05n0227_010:0183b23": "後答。答中。先舉一。後例餘。今初。三世一切境界者。即",
    "X05n0227_010:0183b24": "此所入所見之境。不忘念知者。即是能入能現之智。",
    "X05n0227_010:0183c01": "良以三世本一如故。念劫圓融。隨一世中。現三際境。",
    "X05n0227_010:0183c02": "智入三世。了法空寂。與如冥契。故一念中無所不見。",
    "X05n0227_010:0183c03": "莊嚴藏者。略有二義。一以法性嚴故。一莊嚴中。包無",
    "X05n0227_010:0183c04": "盡嚴。如一閣中見多閣等。二以無[得-彳]智。契圓融境。嚴",
    "X05n0227_010:0183c05": "如來藏。本具諸法故。上文云。法性如是。非是新成。今",
    "X05n0227_010:0183c06": "智契合。非新非故。後善男子下。例餘三昧。一門尚爾。",
    "X05n0227_010:0183c07": "何況多門。若准舊經。即上一門。具多眷屬。",
    "X05n0227_010:0183c08": "[△@○]第三善財白言聖者下。窮嚴因之本原。有二問答。",
    "X05n0227_010:0183c09": "前番問其終歸。後番問其原本。今初。上覩希奇。攝用",
    "X05n0227_010:0183c10": "之後。寂無所見。故問去處。答中。從本流末。從緣而來。",
    "X05n0227_010:0183c11": "攝末歸本。緣謝而去。去不異本故。引之於來。一時併",
    "X05n0227_010:0183c12": "答。二曰從何處來下。第二番問答。先問。後答。今初。問",
    "X05n0227_010:0183c13": "云。雖蒙向答引歸來處。不究終歸。寧知本起。故復尋",
    "X05n0227_010:0183c14": "之。復曰從諸菩薩下。答中二。先法。後喻。今初。智慧威",
    "X05n0227_010:0183c15": "力。約相約緣。智力緣來。智持即住。無有已下顯其緣",
    "X05n0227_010:0183c16": "性。謂既從緣來。故無所來。緣謝而去。亦無去處。從緣",
    "X05n0227_010:0183c17": "集等。故無集等。不依已下結成無依。一切性離。謂非",
    "X05n0227_010:0183c18": "唯無有來去等相。生滅斷常一異見等。無不寂滅。後",
    "X05n0227_010:0183c19": "善男子譬如下喻況。文有二喻。即分為二。先龍王喻。",
    "X05n0227_010:0183c20": "喻其因力。故云心念。喻明無來之來合。顯無住之住。",
    "X05n0227_010:0183c21": "欲影略故。不住內者菩薩力故。不住外者自善力故。",
    "X05n0227_010:0183c22": "因緣互奪。內外兩亡。後善男子譬如下。幻師喻。喻其",
    "X05n0227_010:0183c23": "緣力。幻是緣故。總喻前來無集增等。故影顯云無行",
    "X05n0227_010:0183c24": "入等。",
    "X05n0227_010:0184a01": "[△@○]第四善財童子白言大聖從何處來下。覈正報之",
    "X05n0227_010:0184a02": "性相。於中二。一問答來處。二問答生處。[△@、]前中。先問",
    "X05n0227_010:0184a03": "後答。今初。上見慈氏從餘處來。遽即設敬問法。聞法",
    "X05n0227_010:0184a04": "未遑諮啟身所從來。今因前問嚴事之來。故問正報",
    "X05n0227_010:0184a05": "所從來處。後彌勒告下。答中有三來處。一約體法身。",
    "X05n0227_010:0184a06": "即無來之來來即無來。文有十對。可以思准。二復次",
    "X05n0227_010:0184a07": "善男子菩薩從大悲下。約相實報。從萬行中來。亦猶",
    "X05n0227_010:0184a08": "淨名從於萬行道場來矣。三復次善男子如向所問",
    "X05n0227_010:0184a09": "下。約用化現。隨機熟處。應感而來。此三即體相用。亦",
    "X05n0227_010:0184a10": "法報化身。亦理行事。又初唯理。後一唯事。中具事理。",
    "X05n0227_010:0184a11": "此三無[得-彳]。即十身圓融。體相交徹。斯為補處說法之",
    "X05n0227_010:0184a12": "規。奈何後學。說事遣理。論理亡事。渾漫無當。疑悞後",
    "X05n0227_010:0184a13": "人。淪湑法眼。摩羅提國者。具云摩羅耶提數摩囉者。",
    "X05n0227_010:0184a14": "此云鬘施。即山名也。提數云中。謂山在國中。或國近",
    "X05n0227_010:0184a15": "山故。房舍聚落。即是梵云俱吒聚落。亦名草菴。舊譯",
    "X05n0227_010:0184a16": "云樓閣。長者名瞿波洛迦者。三藏云放牛。舊云瞿波",
    "X05n0227_010:0184a17": "羅。瞿者地也。波羅云守護。即守護土地及心地也。若",
    "X05n0227_010:0184a18": "但云瞿洛迦。此云水瓶。然瞿一聲。目於九事。謂方獸",
    "X05n0227_010:0184a19": "地光言金剛眼天水。致令古今各用其一。",
    "X05n0227_010:0184a20": "[△@、]二善財言聖者下。問答生處。先問後答。今初。由前",
    "X05n0227_010:0184a21": "云從生處來。故今窮之。後彌勒下答。於中二。一通明",
    "X05n0227_010:0184a22": "一切菩薩生處。二別顯慈氏菩薩生處。▲前中三。一",
    "X05n0227_010:0184a23": "答生處。二明生緣眷屬。三明校量顯勝。今初。文有標",
    "X05n0227_010:0184a24": "徵釋結。釋有十處。一行因。二行緣。三行相。四願扶。五",
    "X05n0227_010:0184b01": "化他。六觀理。七隨事。八益物。九住果。十順古。然十各",
    "X05n0227_010:0184b02": "二句。乃有二意。一者皆以上句辨能生行。下句顯所",
    "X05n0227_010:0184b03": "生家。謂若發菩提心。即是菩薩。名為生家等。二者皆",
    "X05n0227_010:0184b04": "以下句為能生行。上句是所生家。謂若上求下化。名",
    "X05n0227_010:0184b05": "為菩薩。即得生於菩提心家。以下經云菩提心為家",
    "X05n0227_010:0184b06": "故。前七冥依後解。後三宜依前解。二復次善男子菩",
    "X05n0227_010:0184b07": "薩摩訶薩以般若下。明生緣眷屬。有二十句。般若為",
    "X05n0227_010:0184b08": "母。方便為父。略有三義。一實智虗凝。與陰俱靜。權智",
    "X05n0227_010:0184b09": "流動。與陽齊波。二親生法身。實由般若。若無方便。多",
    "X05n0227_010:0184b10": "共二乘。成菩薩種。必由涉有。三般若內解。方便外濟。",
    "X05n0227_010:0184b11": "三義皆有父母之理次檀以福資。尸以防護。餘可准",
    "X05n0227_010:0184b12": "思。三善男子菩薩如是超凡夫下。校量顯勝。於中二。",
    "X05n0227_010:0184b13": "先總辨家族勝。後善男子菩薩摩訶薩成就如是下。",
    "X05n0227_010:0184b14": "別明智慧勝。▲二善男子我身普生下。別顯慈氏生",
    "X05n0227_010:0184b15": "處。於中二。先彰實報等同法界。文有十句。初句總。次",
    "X05n0227_010:0184b16": "八別。後一結。此同出現無量三輪。後善男子我為成",
    "X05n0227_010:0184b17": "就下。顯為順機常現生殊。於中三。初明現生。次辨當",
    "X05n0227_010:0184b18": "生。後結會三聖。今初可知。次善男子我為隨順下。辨",
    "X05n0227_010:0184b19": "當生處。先明所為。後而於下。正辨當生。言令如蓮華",
    "X05n0227_010:0184b20": "悉開悟故者。略有三義。一釋迦下種。彼華未開。慈氏",
    "X05n0227_010:0184b21": "令解。如華開故。二昔因含果。如華未開。因亡果現。如",
    "X05n0227_010:0184b22": "蓮華開。三聞熏含實。如蓮華未開。見實亡言。故云開",
    "X05n0227_010:0184b23": "悟。智度論云。菩薩善根。不遇如來智慧日光醫。死無",
    "X05n0227_010:0184b24": "疑。通證前義。後善男子我願滿下。結會三聖。亦有三",
    "X05n0227_010:0184c01": "意。一俱助化故。二善財表行。文殊師利。表於信智。成",
    "X05n0227_010:0184c02": "正覺時。俱證此故。三文殊古佛。善財當佛。慈氏現佛。",
    "X05n0227_010:0184c03": "三世圓融。浩然大均。故云俱見。",
    "X05n0227_010:0184c04": "第四善男子汝當往詣下。指示後友。於中三。初勸往",
    "X05n0227_010:0184c05": "教問。次徵釋勸由。後結勸重釋。今初。却往文殊者。因",
    "X05n0227_010:0184c06": "位將極。令其返照見心原故。二何以故下。徵釋勸由。",
    "X05n0227_010:0184c07": "先徵。意云。文殊已見。何為勸往。後釋有二意。一彼德",
    "X05n0227_010:0184c08": "深廣。二宿緣重故。即分為二。先明德廣。後顯緣深。今",
    "X05n0227_010:0184c09": "初。約事可知。約所表者。主信法門。故能長養菩薩功",
    "X05n0227_010:0184c10": "德。主般若門。為諸佛母。信為能入。智為能度。何德不",
    "X05n0227_010:0184c11": "成。後善男子文殊師利善知識能令汝下。顯其緣深。",
    "X05n0227_010:0184c12": "已多成益故。三是故善男子汝當往詣下。結勸重釋。",
    "X05n0227_010:0184c13": "於中三。初結勸。次徵釋。後結德究竟。今初。具上二義。",
    "X05n0227_010:0184c14": "故應速往。次何以故下徵釋。先徵意云。何以的知具",
    "X05n0227_010:0184c15": "前二義。釋意云。汝先成益。皆彼力故。後文殊師利於",
    "X05n0227_010:0184c16": "一切處下。結德究竟。無有一法不到彼岸故。",
    "X05n0227_010:0184c17": "第五時善財下。戀德禮辭。",
    "X05n0227_010:0184c18": "[△@△]大文第四。爾時善財童子經遊下。智照無二相。顯",
    "X05n0227_010:0184c19": "前因法生於果法。體無分別。絕於境智及始終等諸",
    "X05n0227_010:0184c20": "二相故。謂智與理冥。無智外如為智所入。無如外智",
    "X05n0227_010:0184c21": "能證於如。障盡惑亡。未始動念。是故反照唯是初心。",
    "X05n0227_010:0184c22": "信智兩冥。初亦不立。無二不二。為真無二。故上經云。",
    "X05n0227_010:0184c23": "心不稱量諸二法。但恒了達法無二。諸法若二若不",
    "X05n0227_010:0184c24": "二。於中畢竟無所著。文中三。第一依教趣求。第二見",
    "X05n0227_010:0185a01": "聞證入。第三轉遇勝緣。",
    "X05n0227_010:0185a02": "今初。百一十義。已見上文。然此遊城。復有二意。一依",
    "X05n0227_010:0185a03": "彌勒讚。前至彌勒。已百一十今復至此。二者取今文",
    "X05n0227_010:0185a04": "意。從始至今。經百一十。此為最後。於理無違。故順前",
    "X05n0227_010:0185a05": "後。皆百一十。然城望友。昔有二意。一云一友一城。一",
    "X05n0227_010:0185a06": "云或一城中值於多友。或歷多城方見一友。後義稍",
    "X05n0227_010:0185a07": "長。以於同會見多友故。歷諸城邑。然後得至普門城",
    "X05n0227_010:0185a08": "故。然而要具一百一十。以順表故。詣蘇摩那者。此云",
    "X05n0227_010:0185a09": "悅意。智照一性。悅本心故。言住立門所者。解心已極。",
    "X05n0227_010:0185a10": "將入般若無二門故。",
    "X05n0227_010:0185a11": "第二爾時文殊下。見聞證入。信智雙絕。故不現身。而",
    "X05n0227_010:0185a12": "智反照。未移初心。故申右手。都無所見。乃為真見。但",
    "X05n0227_010:0185a13": "了自心空般若故。空尚不見。況身心耶。文中五別。一",
    "X05n0227_010:0185a14": "摩頂攝受。二示誨法門。三善財得益。四廣申問答。五",
    "X05n0227_010:0185a15": "結用歸本。第四段文。舊經未有。餘四段文十五行經。",
    "X05n0227_010:0185a16": "即是喜學脫漏之處。△今初。過百一十由旬者。過前",
    "X05n0227_010:0185a17": "位故。信該果海。故曰遙申。隨順行成。故曰右手。然上",
    "X05n0227_010:0185a18": "過城。顯超封域。今過由旬。明超數量。又前越斷德。此",
    "X05n0227_010:0185a19": "越智地。摩頂攝受。亦表普法。置心頂故。信至極故。",
    "X05n0227_010:0185a20": "△二住如是言下。示誨法門。即舉失顯德。謂若離信",
    "X05n0227_010:0185a21": "等。不能了知是法性等。及顯善財不離信等了法性",
    "X05n0227_010:0185a22": "等。於中二分。先列所闕行法。後明不能成益。今初。合",
    "X05n0227_010:0185a23": "有十句。闕七與十。故但八句。一闕行本故。二生疲厭",
    "X05n0227_010:0185a24": "故。三永小乘故。四橫不具故。五竪不進故。六滯少善",
    "X05n0227_010:0185b01": "故。故云知足。七合有不廣求故。梵云住一切德更不",
    "X05n0227_010:0185b02": "希餘。上句知足。下句少欲。人謂是同。所以略之。八不",
    "X05n0227_010:0185b03": "起無住行願故。上八闕因。後二闕緣。謂九不近善友",
    "X05n0227_010:0185b04": "故。十合有不為如來所攝受故。舊經具之。後由如是",
    "X05n0227_010:0185b05": "故下。明不能成益。此句牒前由闕前來信根等故。不",
    "X05n0227_010:0185b06": "能了知下。正釋無益。有十二句。前五所知理事。後七",
    "X05n0227_010:0185b07": "能知分齊。例前諸文。可以思准。",
    "X05n0227_010:0185b08": "△三是時文殊善財下得益。於中三。初結前所住。次",
    "X05n0227_010:0185b09": "正明得益。後結前生後。今初。示謂顯示法門。教謂教",
    "X05n0227_010:0185b10": "勸令修。利謂覺悟成益。喜謂稱根令脫。故梵本云。顯",
    "X05n0227_010:0185b11": "示勸教令普覺悟生歡喜已。次令善財下。正明得益。",
    "X05n0227_010:0185b12": "益有九種。初總。餘別。後稱歎下一句。結前生後。是則",
    "X05n0227_010:0185b13": "此中應廣宣說文殊國土。故下善財躡此為問。",
    "X05n0227_010:0185b14": "△第四時善財童子白文殊下。廣申問答。雖不見身。",
    "X05n0227_010:0185b15": "不妨問答。文分為二。先求善巧國土。後求淨妙國土",
    "X05n0227_010:0185b16": "善巧二種。一事理無[得-彳]。二一多融攝。觀其答文。正是",
    "X05n0227_010:0185b17": "初意。是則前門明法性土。後門明受用土。變化一土。",
    "X05n0227_010:0185b18": "遍在二文。即相即性即染即淨故。[○@△]初中分二。先問",
    "X05n0227_010:0185b19": "後答。今初。由聞前讚國土善巧。故尋證因。言云何得。",
    "X05n0227_010:0185b20": "後文殊下答。答中意云。修無生理。即得善巧。法性體",
    "X05n0227_010:0185b21": "融。要因得此。方令事事融攝無[得-彳]。故偏明之。又顯智",
    "X05n0227_010:0185b22": "照無二相故。文分為二。一者正明。二重顯發。前中四。",
    "X05n0227_010:0185b23": "一標數。二善財白下徵數。三文殊下列釋。初句具足。",
    "X05n0227_010:0185b24": "後九從簡。皆合如初。四若諸菩薩下結酬。二善財童",
    "X05n0227_010:0185c01": "子下。重顯發中。有二問答。今初一番尋國名義。問意",
    "X05n0227_010:0185c02": "云。國土何義。酬以無生。答意云。國名住處。無生法性",
    "X05n0227_010:0185c03": "真可住矣。二善財言下。第二番問國土體性。先問。",
    "X05n0227_010:0185c04": "後文殊下答。即示法性土。於中有五。一標。二徵。三釋。",
    "X05n0227_010:0185c05": "四證。五結酬。初標可知。二何以下徵。意云上列十",
    "X05n0227_010:0185c06": "法。何獨勝義。三善男子下為釋。釋意云。准一勝義。",
    "X05n0227_010:0185c07": "具上諸義。初有三對。即前四義。謂一第一義者。非定",
    "X05n0227_010:0185c08": "有體。如事物有。故曰不生。二法本不生。今則無滅。三",
    "X05n0227_010:0185c09": "處染不失。涅槃即是生死性故。得淨不壞。非滅煩惱",
    "X05n0227_010:0185c10": "成菩提故。四無所從來。無有一處異此性故。亦無所",
    "X05n0227_010:0185c11": "去。亦無一處無此性故。然不生故非有。不滅故非無。",
    "X05n0227_010:0185c12": "不失不壞辨其體常。不來不去明其體遍。二對義合",
    "X05n0227_010:0185c13": "故三對為四。五如此語言既非言境者。即前超言辭",
    "X05n0227_010:0185c14": "境界法。以理圓言偏故。而云如此語言者。以旨就詮。",
    "X05n0227_010:0185c15": "向說無生及無滅等。亦不當於無生等。故云言不及。",
    "X05n0227_010:0185c16": "六不能記別者。即無有言詞道法。道者行處。亦即是",
    "X05n0227_010:0185c17": "因。所謂尋伺。因於尋伺。而發語言。故尋伺言不能記",
    "X05n0227_010:0185c18": "別。七非是戲論思度所知者。即無戲論法。起心動念",
    "X05n0227_010:0185c19": "皆名戲論。思度二字。釋戲論義。八本無言說者。即不",
    "X05n0227_010:0185c20": "可說法。前則言不能及。此則本自無言。故非重也。九",
    "X05n0227_010:0185c21": "體性寂靜。即寂靜法。以無性為性。體寂靜故。言思不",
    "X05n0227_010:0185c22": "到。十唯諸聖者自內所證者。即聖者法。然非全無第",
    "X05n0227_010:0185c23": "一義諦。此第一義能為聖人無分別智作境界故。如",
    "X05n0227_010:0185c24": "此內證。無證無得。四善男子因此最勝下引證。諸",
    "X05n0227_010:0186a01": "佛菩薩修證此故。於中分三。初順釋。二反釋。三順結。",
    "X05n0227_010:0186a02": "今初。佛諸菩薩。皆為此故。然約諸佛。此為出世。顯成",
    "X05n0227_010:0186a03": "最勝。出與不出。不可失壞。顯其體常。二善男子若無",
    "X05n0227_010:0186a04": "第一義下反釋。三善男子以深信下。順結。五是故",
    "X05n0227_010:0186a05": "應當下。結酬初問。",
    "X05n0227_010:0186a06": "[○@△]第二善財童子白言聖者下。求淨妙國。於中四。一",
    "X05n0227_010:0186a07": "總問。二總答。三總徵。四別釋。今總問。意云。法性真",
    "X05n0227_010:0186a08": "土。理契無生。自佗受用。依何成立。二文殊下總答。",
    "X05n0227_010:0186a09": "答意云。具二利行。二土得成。故唯識云。自受用身還",
    "X05n0227_010:0186a10": "依自土。謂圓鏡智相應淨識。由昔所修自利無漏純",
    "X05n0227_010:0186a11": "淨佛土因緣成熟。從初成佛。盡未來際。相續變為純",
    "X05n0227_010:0186a12": "淨佛土。周圓無際。眾寶所成。自受用身常依而住。他",
    "X05n0227_010:0186a13": "受用身亦依自土。謂平等性智大慈悲力。由昔所修",
    "X05n0227_010:0186a14": "利佗無漏純淨佛土因緣成熟。隨住十地菩薩所宜。",
    "X05n0227_010:0186a15": "變為淨土。或小或大。或劣或勝。前後改轉。佗受用身",
    "X05n0227_010:0186a16": "依之而住。此上二類。並得稱為淨妙國土。故云從二",
    "X05n0227_010:0186a17": "利成。依此經宗。二利萬行。總能成就自佗受用及變",
    "X05n0227_010:0186a18": "化土。以身土相一一相融。故其所因亦皆融攝。或以",
    "X05n0227_010:0186a19": "一因。頓成諸土。或以一土。遍從諸因。故此相參便成",
    "X05n0227_010:0186a20": "四句。謂一因多果。一果多因。一因一果。多因多果。無",
    "X05n0227_010:0186a21": "有障[得-彳]。如此無碍方為善巧。又自性身土。一切如來",
    "X05n0227_010:0186a22": "同所證故。體無差別。自受用身及所依土。雖一切佛",
    "X05n0227_010:0186a23": "各變不同。而皆無邊不相障碍。餘二身土。隨諸如來",
    "X05n0227_010:0186a24": "所化有情。有共不共。所化共者。同處同時。諸佛各變。",
    "X05n0227_010:0186b01": "為身為土。形狀相似。不相障[得-彳]。展轉相雜。為增上緣。",
    "X05n0227_010:0186b02": "令所化生自識變現。謂於一土。有一佛身。為現神通。",
    "X05n0227_010:0186b03": "說法饒益。於不共者。唯一佛變。諸有情類。無始時來。",
    "X05n0227_010:0186b04": "種性法爾。更相繫屬。或多屬一。或一屬多。故所化生",
    "X05n0227_010:0186b05": "有共不共。今經宗意。但取身土不壞異相皆悉相融。",
    "X05n0227_010:0186b06": "餘不異彼。已知大意。次正釋文。文有三行。一無憍慢。",
    "X05n0227_010:0186b07": "即自利行。二心平等。即利佗行。三真供養。通二利行。",
    "X05n0227_010:0186b08": "並通事理。下自廣釋。三善財童子白言下總徵。謂",
    "X05n0227_010:0186b09": "總牒三行。四文殊師利言下別釋。別釋三行。即分",
    "X05n0227_010:0186b10": "為三。初釋無憍慢。次釋心平等。後釋修供養。[○@、]今初",
    "X05n0227_010:0186b11": "文四。初標。二何等下徵。三一者下釋。四善男子是為",
    "X05n0227_010:0186b12": "下結。文顯可知。",
    "X05n0227_010:0186b13": "[○@、]二復次下。明於諸眾生其心平等。文亦有四。初標。",
    "X05n0227_010:0186b14": "二何等下徵。三一者下釋。於中二。先列釋十義。後喻",
    "X05n0227_010:0186b15": "釋平等。今初。一所作平等者。即是總句。謂說法教化",
    "X05n0227_010:0186b16": "種種施為。法界眾生同一子故。餘九為別。五云亦不",
    "X05n0227_010:0186b17": "依止無二之相者。迴向經云。常於諸法不作二。亦復",
    "X05n0227_010:0186b18": "不作於不二。於二不二悉皆離。知其盡是語言道。謂",
    "X05n0227_010:0186b19": "遣二病。說於無二。若依無二。便有能所。即是二故。遣",
    "X05n0227_010:0186b20": "之又遣之。以至於無遣。餘句可知。二善男子譬如下。",
    "X05n0227_010:0186b21": "喻釋平等。文中二。先喻。後合。前中三。初舉喻。二反問。",
    "X05n0227_010:0186b22": "三仰答。初中。應有三喻。一長者育子喻。二起惑焚燒",
    "X05n0227_010:0186b23": "喻。三長者等救喻。其第三喻。影在問中。今初。世間總",
    "X05n0227_010:0186b24": "喻法界。長者以喻如來。年耆德艾。事長於人。故稱長",
    "X05n0227_010:0186c01": "者。佛壽長遠眾德圓極。故以喻之。菩薩德高。未居尊",
    "X05n0227_010:0186c02": "位。故況居士。生育五子者。五道眾生皆一子故。故法",
    "X05n0227_010:0186c03": "華云。一切眾生皆是吾子。此約天性。若約結緣。則五",
    "X05n0227_010:0186c04": "百名人。結三乘種。三十稱子。言生育者。乃有二義。一",
    "X05n0227_010:0186c05": "約天性。性由佛顯義曰生育。二約結緣。三乘人天乃",
    "X05n0227_010:0186c06": "至五道。皆沾佛化。即為生育。並同一子。為平等念。禪",
    "X05n0227_010:0186c07": "定解脫資具亦同。而彼諸子愚小無知者。若約天性。",
    "X05n0227_010:0186c08": "本迷為愚。善徵為小。迷第一義。稱曰無智。不辨四諦。",
    "X05n0227_010:0186c09": "為一切處未能分別。即同法華不覺不知不驚不怖。",
    "X05n0227_010:0186c10": "二時彼長者宅舍之中下。起惑焚燒喻。舍宅即是生",
    "X05n0227_010:0186c11": "處。三界生死眾生所居。故云舍宅。佛應統之。屬于長",
    "X05n0227_010:0186c12": "者。火謂惑苦。准下合文。但云三毒惑最重故。以因攝",
    "X05n0227_010:0186c13": "果。不說苦火。若法華云。生老病死。憂悲苦惱。皆悉燒",
    "X05n0227_010:0186c14": "煑。出於橫造。名曰欻然。五道異生。云各居一處。二善",
    "X05n0227_010:0186c15": "男子於意云何下。大聖反問。即是影顯等救之喻。雖",
    "X05n0227_010:0186c16": "舉諸事。意在平等。故牒問之。三答言下。善財仰答。在",
    "X05n0227_010:0186c17": "心必等。事則隨緣。緣發為近。所以先拔。二文殊師利",
    "X05n0227_010:0186c18": "言下合喻。先雙合育子起惑焚燒。後菩薩等心下。合",
    "X05n0227_010:0186c19": "前反問長者等救。安置寂靜即是涅槃。前文所無。含",
    "X05n0227_010:0186c20": "在出字。四善男子是為下結。",
    "X05n0227_010:0186c21": "[○@、]三復次下。明修真供養。文中二。先正明。後校量顯",
    "X05n0227_010:0186c22": "勝。前中亦四。初標真供養謂法供養。諸供養中。法供",
    "X05n0227_010:0186c23": "養最。故名為真。若能行者。是真供養三世諸佛。二何",
    "X05n0227_010:0186c24": "等下徵。三一者下釋。十句之中初總。餘別。別中九句。",
    "X05n0227_010:0187a01": "皆法供養。若通相說。於佛深經難見妙理。起十法行。",
    "X05n0227_010:0187a02": "皆名供養。以財供養。資養四大。受持讀誦解說修行。",
    "X05n0227_010:0187a03": "增於法身。又全其理。供養義也。九句別中。唯顯修行。",
    "X05n0227_010:0187a04": "從勝說故。以法對財。十皆名勝。就十法行。修行最勝",
    "X05n0227_010:0187a05": "故。淨名說。深觀緣起等。名為最上法之供養。九中初",
    "X05n0227_010:0187a06": "句。復是修行之總。餘皆是別。唯辨利他。菩薩利佗為",
    "X05n0227_010:0187a07": "自行故。三正利樂。四利佗心。五利他智。以十力智。知",
    "X05n0227_010:0187a08": "而化故。六利他行。七常不捨。義通二利。八兼能說。訥",
    "X05n0227_010:0187a09": "言敏行不能利他。辯口缺行自無分故。又自有縛。能",
    "X05n0227_010:0187a10": "解彼縛。無有是處。有目有足。為真導師故。智論第六",
    "X05n0227_010:0187a11": "云。多聞廣智美言語。巧說諸法轉人心。行法心正無",
    "X05n0227_010:0187a12": "所畏。如大雲雷澍供雨。九長時者。前辨橫具。此明堅",
    "X05n0227_010:0187a13": "堅。十不忘行本。忘菩提心。修諸善根。魔攝持故。四若",
    "X05n0227_010:0187a14": "諸菩薩下結。二非以財寶下。校量顯勝。於中四。一",
    "X05n0227_010:0187a15": "標。二徵。三釋。四結。今初。財施益近。多在人天。法施益",
    "X05n0227_010:0187a16": "深。終成佛果故。三千七寶三恒沙身。日日長時布施",
    "X05n0227_010:0187a17": "一切。不及受持一四句偈。何況具足受持修行。二何",
    "X05n0227_010:0187a18": "以故下徵。三如來恭敬下釋。於中四。一正解釋。二重",
    "X05n0227_010:0187a19": "徵釋。三勸修行。四結成前法。初中。先釋總句。後釋別",
    "X05n0227_010:0187a20": "句。今即初也。有法有喻。諸佛所師所謂法也。佛從法",
    "X05n0227_010:0187a21": "生。法即父母。孝子重父。敬父子悅。如來重法。敬法佛",
    "X05n0227_010:0187a22": "欣。故書云。敬其父則子悅。敬其君則臣悅。敬一人而",
    "X05n0227_010:0187a23": "千萬人悅。故敬一法。十方諸佛無不皆悅。是為所敬",
    "X05n0227_010:0187a24": "者寡而悅者眾。二善男子如來從修行中來下。釋別",
    "X05n0227_010:0187b01": "句。唯法無喻。於九句中。一釋修行。佛從修行中來。修",
    "X05n0227_010:0187b02": "行即合佛行。亦即法身。故能修行為真供養。此句具",
    "X05n0227_010:0187b03": "足。餘八文略。一向利他。二佛為利樂。若能利樂為真",
    "X05n0227_010:0187b04": "供養。三為慈悲。若能慈攝為真供養。四以隨順利樂。",
    "X05n0227_010:0187b05": "故有十力。以十力利。是真供養。上三句順釋。餘六反",
    "X05n0227_010:0187b06": "釋。五若不勤修不能利樂。若能勤修則能利樂。若能",
    "X05n0227_010:0187b07": "利樂為真供養。他皆倣此。利樂即是利他總句故。句",
    "X05n0227_010:0187b08": "句牒之。二何以故下。重復徵釋。三善男子汝應下。結",
    "X05n0227_010:0187b09": "勸修行。四善男子是為下。結成前法。並顯可知。",
    "X05n0227_010:0187b10": "△第五爾時文殊師利顯示下。結用皈本。所作竟故。",
    "X05n0227_010:0187b11": "信窮智境。信相便亡。故云不現。",
    "X05n0227_010:0187b12": "第三爾時善財童子即見三千下。轉遇勝緣。修行敬",
    "X05n0227_010:0187b13": "事。然此諸友及後普賢。皆無指授。表證法界離此彼",
    "X05n0227_010:0187b14": "故。此三千友乃有多義。一者成前。尚是文殊之勝益",
    "X05n0227_010:0187b15": "故。二者順後。是見普賢之方便故。三者通論自是一",
    "X05n0227_010:0187b16": "分。故見諸友。應分為三。初明別見。即是純門。此一時",
    "X05n0227_010:0187b17": "見。即是雜門。後見普賢。具前諸友。即是純雜無[得-彳]之",
    "X05n0227_010:0187b18": "門。然此諸友所得法門。受行各別。文略不具。申本廣",
    "X05n0227_010:0187b19": "本。必應有之。",
    "X05n0227_010:0187b20": "[△@△]大文第五。從增長趣求下。顯因廣大相。以前文殊",
    "X05n0227_010:0187b21": "智照無二。顯其甚深方堪成佛廣大之因。隨一一因。",
    "X05n0227_010:0187b22": "稱法性故。文殊般若。即攝相皈體。普賢法界。即祕密",
    "X05n0227_010:0187b23": "重重。若以二聖。自相對者。文殊菩薩則為能證。若以",
    "X05n0227_010:0187b24": "二聖。對於善財。是則文殊亦為所證。未得般若。今證",
    "X05n0227_010:0187c01": "得故。文中分五。第一依教趣求。第二聞覩前相。第三",
    "X05n0227_010:0187c02": "見聞親證。第四聞佛勝德。第五重示普因。",
    "X05n0227_010:0187c03": "今初有三十句。增廣行願。義同前來思修證入。於中。",
    "X05n0227_010:0187c04": "初二句總明。後以大悲下。二十八句別顯。攝為十四",
    "X05n0227_010:0187c05": "對。一悲納慈覆對。二敬果住因對。三淨眼圓德對。四",
    "X05n0227_010:0187c06": "信正增助對。五善能迴向下。向因知果對。六入教了",
    "X05n0227_010:0187c07": "法對。七現世入願對。八竪修橫照對。九增善得智對。",
    "X05n0227_010:0187c08": "十普照十方下。照理化生對。十一成益知苦對。十二",
    "X05n0227_010:0187c09": "摧障無障對。十三證理住用對。十四內求外加對。唯",
    "X05n0227_010:0187c10": "末後句。明其外緣。前皆內因。上文殊通指。今善財普",
    "X05n0227_010:0187c11": "觀。不同前友各指一友。普觀方得見普賢故。",
    "X05n0227_010:0187c12": "第二善財童子起如是等下。聞覩前相。於中二。先結",
    "X05n0227_010:0187c13": "前生後。由依上觀普賢境故。方得見聞。此普賢境即",
    "X05n0227_010:0187c14": "前所觀二十句境。即文殊處成益之中。令入普賢諸",
    "X05n0227_010:0187c15": "行願輪。由前令入所以能觀。由前能今觀故聞見。後",
    "X05n0227_010:0187c16": "即聞普賢下。正明聞見。於中二。一聞。二見。今初。此中",
    "X05n0227_010:0187c17": "聞者。非從一人及多人聞。即稱法界聞。有十四句。初",
    "X05n0227_010:0187c18": "句聞人。餘聞行位。於中。一行。二願。三助道。四功德。五",
    "X05n0227_010:0187c19": "威儀。第六句及聞普賢菩薩諸地下。皆明聞地。於中。",
    "X05n0227_010:0187c20": "初句為總。餘七為別。總云地者。若約行布。即等覺地。",
    "X05n0227_010:0187c21": "若約圓融。總攝諸位。皆普賢地。別中。一地處所者。謂",
    "X05n0227_010:0187c22": "證十如。一真法界。二有為功德調柔果等。三十勝行",
    "X05n0227_010:0187c23": "及願樂等。四十地親證各有差別。五長時無間無餘",
    "X05n0227_010:0187c24": "修等。六神通作用摧邪攝生。七種種差別同依佛智。",
    "X05n0227_010:0188a01": "二既聞此已下明見。於中二。一仰德修觀。二覩見希",
    "X05n0227_010:0188a02": "奇。前中二。先結前生後。後即於下。正明修觀。菩提場",
    "X05n0227_010:0188a03": "中蓮華座上。明修觀處。約事說者。即其地堅固猶若",
    "X05n0227_010:0188a04": "金剛。蘊德深廣。名為海藏。故上經云。諸色相海。無邊",
    "X05n0227_010:0188a05": "顯現。寶蓮華座。即普賢座故。十定下文。皆於此見。若",
    "X05n0227_010:0188a06": "約表者。於本所信自心佛果菩提體中金剛智內。起",
    "X05n0227_010:0188a07": "因陀羅網普賢心觀。然此經體勢。應具十會。以順無",
    "X05n0227_010:0188a08": "盡。今且順文。對前本末二會。即是攝末歸本。是以善",
    "X05n0227_010:0188a09": "財不假別指。便於初會始成之處如來座前。而起觀",
    "X05n0227_010:0188a10": "求。若對本會。應歸誓多。何以會歸菩提場耶。歸本有",
    "X05n0227_010:0188a11": "二。一歸本會。前文已有。謂遍遊法界。而亦不離逝多",
    "X05n0227_010:0188a12": "林中如來之所。今約會歸諸會之本。故歸覺場。前既",
    "X05n0227_010:0188a13": "不起菩提樹王。遍一切處。今證窮極。故須會皈。後起",
    "X05n0227_010:0188a14": "等虗空下。正顯觀心。有十六心。前十自分境。後六勝",
    "X05n0227_010:0188a15": "進境。一一皆稱普賢境心。故後得見。二善財童子起",
    "X05n0227_010:0188a16": "如是心下。覩見希奇。於中二。先結前生後。謂由起前",
    "X05n0227_010:0188a17": "心及宿善等因緣力故。後欲見普賢下。正覩希奇。於",
    "X05n0227_010:0188a18": "中二。先見十瑞相。有標徵釋結。釋有十句五對。各先",
    "X05n0227_010:0188a19": "所依淨土。後住處眾生。後又見十種大光明相下。覩",
    "X05n0227_010:0188a20": "見光明。前瑞直見一重淨剎。此明重見。謂遍法界剎",
    "X05n0227_010:0188a21": "所有極微。皆出法界塵數境故。皆是依中現於依正。",
    "X05n0227_010:0188a22": "上二段文。並是普賢依報殊勝。",
    "X05n0227_010:0188a23": "第三爾時善財下。見聞親證。於中四。初結前生後。二",
    "X05n0227_010:0188a24": "彰聞見因。三起觀增修。四正明見證。[○@、]今初。由覩前",
    "X05n0227_010:0188b01": "相生必見心。[○@、]二於時善財下。彰聞見因。謂外由內",
    "X05n0227_010:0188b02": "因緣力故。[○@、]三能生諸佛普智光明下。起觀增修。有",
    "X05n0227_010:0188b03": "二十句。初三句總。一智能觀。二三所觀行願。後於一",
    "X05n0227_010:0188b04": "切如來下別。初二觀法身。謂佛菩薩境故。故上經云。",
    "X05n0227_010:0188b05": "法界眾生界。究竟無差別。一切悉了知。此是如來境。",
    "X05n0227_010:0188b06": "菩薩亦以法身為境。法界體周故。云廣大修習。得見",
    "X05n0227_010:0188b07": "普賢之想下五句。觀智身。此句標。二出觀相。以佛種",
    "X05n0227_010:0188b08": "智為普賢故。三以定攝。四以進策為能見因。五身心",
    "X05n0227_010:0188b09": "普周。是能見相。以佛智廣大既同虗空。今心離念等",
    "X05n0227_010:0188b10": "虗空界。則能見故。次即以普眼下一句。總觀十身。無",
    "X05n0227_010:0188b11": "有一境非普賢故。次以智慧眼下一句。觀普賢因。次",
    "X05n0227_010:0188b12": "其心下二句。等普賢心。次威德加持下。起普賢願。初",
    "X05n0227_010:0188b13": "句總。願不捨離下別。有五願。諸觀行人。應放此修。離",
    "X05n0227_010:0188b14": "此觀修。見亦非勝。",
    "X05n0227_010:0188b15": "[○@、]四善財童子具足圓滿下。正明見證。於中二。先結",
    "X05n0227_010:0188b16": "前生後。後即見下。正明見證。於中二。第一得益因圓。",
    "X05n0227_010:0188b17": "第二位滿齊佛。△前中四。一見身得益。二摩頂得益。",
    "X05n0227_010:0188b18": "三顯因深廣。四觀用無涯。[○@△]初中二。先見勝身。後得",
    "X05n0227_010:0188b19": "深益。前中四。一總見勝德身相。二別見毛孔出生。三",
    "X05n0227_010:0188b20": "重觀體內包含。四結通體用周遍。今初。由前於菩提",
    "X05n0227_010:0188b21": "場師子座前起觀想故。還於此見與諸如來平等無",
    "X05n0227_010:0188b22": "二。即等覺相。餘並可知。二善財童子見普賢身一一",
    "X05n0227_010:0188b23": "毛孔下。見毛孔出生。實則無盡。略顯二十一門。即出",
    "X05n0227_010:0188b24": "三世間。由前起觀等虗空心。故此所見。等於法界盡",
    "X05n0227_010:0188c01": "虗空界。是知隨心各見分齊。(下第三十九經)三爾時善財童",
    "X05n0227_010:0188c02": "子下。重觀體內包含。於中二。先結前生後。後重復觀",
    "X05n0227_010:0188c03": "察下。正顯觀見。於中二。先明見處。略舉三處。一身分",
    "X05n0227_010:0188c04": "者。全對於身。即頭等六分。二支節者。乃至一指一節。",
    "X05n0227_010:0188c05": "三毛孔者。遍上二類毛孔。意謂。但觀頭時。頭中見法",
    "X05n0227_010:0188c06": "界。觀指一節。一節中見法界。觀一毛孔。毛孔中見法",
    "X05n0227_010:0188c07": "界。故三重舉之。此即一毛含容無盡遍也。後悉有三",
    "X05n0227_010:0188c08": "千下。明其所見。於中亦二。先見三千。後如見此世界",
    "X05n0227_010:0188c09": "下。類通橫竪。謂十方三際。相續不斷。明念念見。各各",
    "X05n0227_010:0188c10": "差別。約相不壞。互相涉入下。性相無[得-彳]。以性融相。故",
    "X05n0227_010:0188c11": "相涉入。不壞本相。故不雜亂。四如於此毗盧遮那下。",
    "X05n0227_010:0188c12": "結通體用周遍。於中二。先所遍處。文有四重舉類。一",
    "X05n0227_010:0188c13": "舉此會。類勝蓮華。二舉蓮華。類於東方。三舉東方。類",
    "X05n0227_010:0188c14": "盡十方。四舉十方。類諸塵內。此則如理之遍。後於彼",
    "X05n0227_010:0188c15": "一一下。結處中之身。則如理之此。包即所遍一切剎",
    "X05n0227_010:0188c16": "處。全在能遍毛孔之中。毛中所有。皆遍此處。重重重",
    "X05n0227_010:0188c17": "重。無盡無盡。以為普賢難思身相。二爾時善財童子",
    "X05n0227_010:0188c18": "下。得益。既得智度。已彰地滿。況十無盡。",
    "X05n0227_010:0188c19": "[○@△]第二善財童子既得是已下。明摩頂得益。於中分",
    "X05n0227_010:0188c20": "三。初摩頂示普法界灌其頂故。次善財即得下得益。",
    "X05n0227_010:0188c21": "前向外觀。故得智度。摩頂內證。故得三昧。十句之中。",
    "X05n0227_010:0188c22": "一得主定。二攝眷屬。餘辨定用。後如此娑婆下結通。",
    "X05n0227_010:0188c23": "良以善財等普賢故。處處得益。",
    "X05n0227_010:0188c24": "[○@△]第三爾時普賢下。明因深廣。顯果勝故。於中三。一",
    "X05n0227_010:0189a01": "問答審見。二正顯因相。三結因成果。今初。謂上之果。",
    "X05n0227_010:0189a02": "屬下之因。二普賢菩薩下。正顯因相。於中分三。一總",
    "X05n0227_010:0189a03": "明求菩提行。檀為行首。故偏明之。二善男子我於下。",
    "X05n0227_010:0189a04": "離過成德行。即餘九度。先及顯五度。初即是戒。不生",
    "X05n0227_010:0189a05": "瞋害是忍。未曾一念離菩提心下是進。無障[得-彳]心是",
    "X05n0227_010:0189a06": "禪。不起迷惑是般若。唯住下順顯後四。三善男子我",
    "X05n0227_010:0189a07": "普嚴淨下。總明悲智行略舉四行。文分為四。一正舉",
    "X05n0227_010:0189a08": "四行。謂一嚴土行。二攝生行。三事友行。四求法行。二",
    "X05n0227_010:0189a09": "善男子我法海中下。反顯求法殷重。一文尚無不捨",
    "X05n0227_010:0189a10": "況全部耶。以其一文即是一切一故。如海一滴。三善",
    "X05n0227_010:0189a11": "男子我所求法下。順明求法。所謂成上嚴土攝生。上",
    "X05n0227_010:0189a12": "亦廣於方便願智。四我如是等下。總結無盡。三是故",
    "X05n0227_010:0189a13": "善男子我以如是下。結因成果。於中。先結因。有十一",
    "X05n0227_010:0189a14": "句。以有成果之功。故云力也。亦顯力度。後由此等故",
    "X05n0227_010:0189a15": "下明成果。",
    "X05n0227_010:0189a16": "[○@△]第四善男子汝見我此下。觀用無涯。於中三。一舉",
    "X05n0227_010:0189a17": "益勸觀。二觀見奇特。三校量顯勝。初中有三。一標。二",
    "X05n0227_010:0189a18": "釋。三結。初標可知。二善男子我此妙身下釋。謂因深",
    "X05n0227_010:0189a19": "難見故。於中復三。初順明難見。次善男子若有眾生",
    "X05n0227_010:0189a20": "未種下。及顯難見。後善男子若有眾生得聞我名下。",
    "X05n0227_010:0189a21": "明見聞之益。於中四。一不退轉益。二或有眾生一日",
    "X05n0227_010:0189a22": "一夜下。成熟之益。根有利鈍。障有淺深。故遲速不同。",
    "X05n0227_010:0189a23": "三善男子我以如是等下。總結多門。四復次善男子",
    "X05n0227_010:0189a24": "下。彰見遠果。謂生身剎。淨剎可生。身云何生。此有二",
    "X05n0227_010:0189b01": "義。一約法性。與剎為體。名清淨剎。與身為體。名清淨",
    "X05n0227_010:0189b02": "身。能依有殊。所依體一。欲顯體一。故言生身。二約相",
    "X05n0227_010:0189b03": "用。剎謂身所依剎。身謂身內之剎。欲顯身剎本相融",
    "X05n0227_010:0189b04": "故。三善男子汝應觀下。總結勸觀。二爾時善財下。",
    "X05n0227_010:0189b05": "觀見奇特。於中三。初見毛內含三世間。次又見普賢",
    "X05n0227_010:0189b06": "菩薩於一一世界下。見普賢身徧剎大用。此剎即是",
    "X05n0227_010:0189b07": "毛中之剎。後時善財下。善財自見等普賢化。三善",
    "X05n0227_010:0189b08": "財童子所見下。校量顯勝。於中三。初校量善根。次善",
    "X05n0227_010:0189b09": "財童子從初下。校量入剎。後善財童子於普賢下。總",
    "X05n0227_010:0189b10": "顯諸門超勝之相。於中二。一別明橫豎深廣。二總彰",
    "X05n0227_010:0189b11": "平等周遍。今初。總有十海。文分為四。前三別明。後七",
    "X05n0227_010:0189b12": "結例。一明剎海。一步超過。顯其橫廣。盡未來劫。明其",
    "X05n0227_010:0189b13": "豎長。猶不能知。顯其甚深。藏約包含。海約深廣。二亦",
    "X05n0227_010:0189b14": "不能知佛海下。明佛海。三亦不能知菩薩下。菩薩海。",
    "X05n0227_010:0189b15": "四亦不能知入眾生界下。結例七海。一眾生界海。二",
    "X05n0227_010:0189b16": "眾生根海。三教化調伏海。四覺悟成就智海。五神通",
    "X05n0227_010:0189b17": "海。六諸地海。七諸道海。如是下。總結不知。稱法界德",
    "X05n0227_010:0189b18": "無有障[得-彳]無窮盡故。二善財童子於普賢毛孔下。總",
    "X05n0227_010:0189b19": "結平等周遍。不動者。謂不從此至彼從彼至此。不出",
    "X05n0227_010:0189b20": "者。非此剎沒彼剎中出。亦非彼沒此剎中出。不動而",
    "X05n0227_010:0189b21": "遍故。即動而靜故。出沒相如故。此彼相即故。彼此相",
    "X05n0227_010:0189b22": "在故。彼此炳具故。祕密隱顯俱時成故。帝網重重皆",
    "X05n0227_010:0189b23": "不動故。",
    "X05n0227_010:0189b24": "△第二當是之時下。明位滿成佛齊。文有十句。初句",
    "X05n0227_010:0189c01": "總。次八別。末句結。此即義當等覺。以等覺故。因位既",
    "X05n0227_010:0189c02": "滿。更無所修。故但說等。更不趣求。斯則一生頓成因",
    "X05n0227_010:0189c03": "果。行布亦足。非唯理觀。初後圓融。上明見聞親證竟。",
    "X05n0227_010:0189c04": "第四爾時普賢菩薩下。聞佛勝德難思。前長行但顯",
    "X05n0227_010:0189c05": "因圓。此偈方陳果用。非頌前文。然有二意。一對普賢。",
    "X05n0227_010:0189c06": "意云。見我難思。尚是因位。今亦汝果尤更甚深。二對",
    "X05n0227_010:0189c07": "善財。善財等佛。但是因圓。應顯果相。果海離言。故不",
    "X05n0227_010:0189c08": "可說。今既理現佛對因之果。以顯善財究竟果相。故",
    "X05n0227_010:0189c09": "偈長行。因果綺互。文中分三。初以偈標德。誡聽許說。",
    "X05n0227_010:0189c10": "次爾時一切菩薩下長行。舉眾渴仰欲聞。後爾時普",
    "X05n0227_010:0189c11": "賢菩薩下。廣陳德相。令眾求滿。於中分二。先長行重",
    "X05n0227_010:0189c12": "誡許說分齊。此有二意。一我所說者。猶如一滴。其不",
    "X05n0227_010:0189c13": "說者。猶如大海。二者可寄言說。猶如一滴。不可說者。",
    "X05n0227_010:0189c14": "猶如大海。後佛智廣大下。正顯偈辭。九十五偈。大",
    "X05n0227_010:0189c15": "分為二。先九十三偈。別歎佛德。末後二偈。結德無盡。",
    "X05n0227_010:0189c16": "勸信勿疑。△前中。前八十偈法說。後十三偈喻明。然",
    "X05n0227_010:0189c17": "通讚毗盧遮那十身圓滿二十一種殊勝功德。離世",
    "X05n0227_010:0189c18": "間品但有其名。大部之中數處有義。諸攝論中廣釋",
    "X05n0227_010:0189c19": "其相。今皆先依離世標名。後依無著。立功德稱。就文",
    "X05n0227_010:0189c20": "分二。初一偈明總句。餘明別句。[○@△]今初。即妙悟皆滿。",
    "X05n0227_010:0189c21": "謂諸佛智。善普於一切有為無為所應覺境。淨妙圓",
    "X05n0227_010:0189c22": "滿。正開覺故。文中佛智總相。廣大者體周。同空者同",
    "X05n0227_010:0189c23": "喻。空有多義。下略有四。普遍一切眾生心者釋廣大",
    "X05n0227_010:0189c24": "相。眾生心體。離念等空。與諸如來無二體故。即空遍",
    "X05n0227_010:0190a01": "義。故出現云。譬如大海潛流四天下地。有穿鑿者。無",
    "X05n0227_010:0190a02": "不得水。佛智亦爾。普入一切眾生心中。有修行者。無",
    "X05n0227_010:0190a03": "不得證。了世妄想者。即覺有為。皆非有者。即是無為。",
    "X05n0227_010:0190a04": "即如其勝義。覺諸法故。如空無[得-彳]不[得-彳]了故。其第四",
    "X05n0227_010:0190a05": "句是能覺相。不起分別。離覺所覺。故稱妙覺。覺即是",
    "X05n0227_010:0190a06": "悟。此句即顯如空無心及無依義。故上經云。佛智無",
    "X05n0227_010:0190a07": "依處。如空無所依。[○@△]餘九十二偈。別顯二十一德。為",
    "X05n0227_010:0190a08": "十九段。後三合故。",
    "X05n0227_010:0190a09": "第一一偈。明二行永絕。即於所知。一向無障[得-彳]轉功",
    "X05n0227_010:0190a10": "德。佛無[得-彳]智。於一切事品類差別。無著無[得-彳]。非如聲",
    "X05n0227_010:0190a11": "聞極遠時處即有障[得-彳]名一向無[得-彳]。離所知障智德",
    "X05n0227_010:0190a12": "滿故。文中前半法說。一念能知。顯知之妙。後半喻顯。",
    "X05n0227_010:0190a13": "二有一偈。明達無相法。即於有無。無二相。真如最清",
    "X05n0227_010:0190a14": "淨。能入功德。謂證入真如本無二相。亦令他證。即是",
    "X05n0227_010:0190a15": "斷德無住涅槃。文中。前三句不住涅槃。第四句不住",
    "X05n0227_010:0190a16": "生死。",
    "X05n0227_010:0190a17": "三有三偈。明住於佛住即無功用佛事不休息功德。",
    "X05n0227_010:0190a18": "謂住大悲及性空等。故能無功而成佛事。是故。文云。",
    "X05n0227_010:0190a19": "或有見等。斯即恩德。",
    "X05n0227_010:0190a20": "四或見清淨下十五偈。明得佛平等。即於法身中所",
    "X05n0227_010:0190a21": "依意樂作事。無差別功德。謂如上佛事為共不共故。",
    "X05n0227_010:0190a22": "次明此一切諸佛展轉和雜而同住故。是故。經文廣",
    "X05n0227_010:0190a23": "列諸佛。皆互相遍。所以互遍者。諸佛三事無差別故。",
    "X05n0227_010:0190a24": "云何為三。一所依智同。二益生意樂同。三報化作事",
    "X05n0227_010:0190b01": "同。故令互遍。亦同攝論平等意趣。依此釋經。以為契",
    "X05n0227_010:0190b02": "當。更依文理。證此諸佛皆遮那身。謂此文言。此三千",
    "X05n0227_010:0190b03": "世界。阿閦在中。阿閦如來本在東方。今云在此。明不",
    "X05n0227_010:0190b04": "異此。又無量壽月覺如來。皆遍十方豈容隔此。又皆",
    "X05n0227_010:0190b05": "言或見。則知一佛隨見不同。若言此中別讚餘佛。直",
    "X05n0227_010:0190b06": "言阿閦在此界中。何名讚德。正讚釋迦。便言何閦。文",
    "X05n0227_010:0190b07": "豈為次。況華藏剎海皆遮那境。無量壽佛去十萬等。",
    "X05n0227_010:0190b08": "並未出於剎種之中。一重之內。豈非本師隨名異化。",
    "X05n0227_010:0190b09": "法華央堀。並說十方本師分身故知所說法藏本緣",
    "X05n0227_010:0190b10": "十六王子。皆方便說。法華迹門說十六王子。壽量本",
    "X05n0227_010:0190b11": "門並已拂之。故以理推皆是遮那海印炳現。何緣不",
    "X05n0227_010:0190b12": "說自所現佛。而說他耶。故知賢首阿閦佛等。皆本師",
    "X05n0227_010:0190b13": "矣。斯為華嚴不共深意。慎勿輕爾。文中三。初八主伴",
    "X05n0227_010:0190b14": "嚴土攝生同。次四微細含容轉法同。後三總顯多門。",
    "X05n0227_010:0190b15": "結前生後。此之三段。皆是作事無差。皆為眾生。即是",
    "X05n0227_010:0190b16": "意樂。並依佛智。即所依無差。若從多說。初是作事。次",
    "X05n0227_010:0190b17": "是意樂。後是所依。此上一段。兼顯第十七隨其勝解",
    "X05n0227_010:0190b18": "示現差別佛土功德。",
    "X05n0227_010:0190b19": "五或見釋迦下三偈。明到無障處。即修一切障對治",
    "X05n0227_010:0190b20": "功德。依無性攝論。前四是自利功德。此下皆利他功",
    "X05n0227_010:0190b21": "德。利佗之中。先明化治。故次辨之。謂已慣習定自在",
    "X05n0227_010:0190b22": "性及一切智。對治煩惱及所知障。由此永斷一切習",
    "X05n0227_010:0190b23": "氣所依趣處。文中。初半偈或見久成。則已永斷一切",
    "X05n0227_010:0190b24": "習氣。次半偈即顯利他。次一偈修能治道。後一偈。別",
    "X05n0227_010:0190c01": "以十度。治於蔽障。既上云或見久成正覺。則定非始",
    "X05n0227_010:0190c02": "成。始成久成皆隨物化。真佛不可言久始也。",
    "X05n0227_010:0190c03": "六有三偈。明不可轉法。即降伏一切外道功德。謂教",
    "X05n0227_010:0190c04": "證二道。不為外轉。故能伏外。文中前二。即教證二道。",
    "X05n0227_010:0190c05": "後一即現所摧同類之身。",
    "X05n0227_010:0190c06": "七或現兜率下十六偈。明所行無[得-彳]。即生在世間。不",
    "X05n0227_010:0190c07": "為世法所[得-彳]功德。以心無高下。故世八風。無能為[得-彳]。",
    "X05n0227_010:0190c08": "文分為六。初三偈八相現世無[得-彳]。王宮嬪御亦不[得-彳]",
    "X05n0227_010:0190c09": "故。二有一偈。自他無[得-彳]。彌陀授記即能仁故。三有一",
    "X05n0227_010:0190c10": "偈。滅成無[得-彳]。四有三偈。天宮無[得-彳]。五有六偈。隨順世",
    "X05n0227_010:0190c11": "間巧化無[得-彳]。六有二偈。總結無[得-彳]之智能遍隨機。初",
    "X05n0227_010:0190c12": "句智體無二[得-彳]故。次句頓了。次二句所了法相。略示",
    "X05n0227_010:0190c13": "四觀。一唯心觀。二因緣觀。三無常觀。四性空觀。四觀",
    "X05n0227_010:0190c14": "連環。既了世法。唯心性空。何有高下而能[得-彳]耶。後偈",
    "X05n0227_010:0190c15": "略舉遍隨之妙。一多即入無[得-彳]化故。",
    "X05n0227_010:0190c16": "八如來安住下十八偈。明立不思議。即安立正法功",
    "X05n0227_010:0190c17": "德。諸十二分教。名所安立。由深廣故。不可思議。文中。",
    "X05n0227_010:0190c18": "初十四偈。釋所安立。後有四偈。顯不思議。前中三。初",
    "X05n0227_010:0190c19": "三偈。總立諸法。二有二偈。示安立德。三有九偈。別立",
    "X05n0227_010:0190c20": "四菩薩行。今初。前一偈半。立共二乘法。後一偈半。立",
    "X05n0227_010:0190c21": "不共法。前半偈。能立德。謂四辯才。後一偈所立法。即",
    "X05n0227_010:0190c22": "是性相無[得-彳]之法。無我者人空。無相者法空。業性不",
    "X05n0227_010:0190c23": "起是二空法。從緣生故。無性不起。亦無失者。不壞業",
    "X05n0227_010:0190c24": "相。故淨名云。無我無造無受者。善惡之業亦不亡。中",
    "X05n0227_010:0191a01": "論云。雖空亦不斷。雖有而不常。果報亦不失。是名佛",
    "X05n0227_010:0191a02": "所說。言一切遠離者。亦泯空有。中道迹絕。故如虗空。",
    "X05n0227_010:0191a03": "此寂滅相。不可言宣。下句以方便力。假以言說。二有",
    "X05n0227_010:0191a04": "二偈。示安立德。即佛三輪。前偈神通輪。後二語意。以",
    "X05n0227_010:0191a05": "廣大音不動念故。言廣大者。遍周法界。是故目連不",
    "X05n0227_010:0191a06": "究其邊。三有九偈。別立四菩薩行。即分為四。初一偈",
    "X05n0227_010:0191a07": "波羅蜜行。次半偈菩提分法行。三半偈明神通行。四",
    "X05n0227_010:0191a08": "七偈成就眾生行。於中分二。初一偈總顯一音隨類。",
    "X05n0227_010:0191a09": "後六別明所聞不同。今初。前半所隨後半能隨。言一",
    "X05n0227_010:0191a10": "音者。亦云圓音。廣如出現品。今當略釋。謂以一梵音。",
    "X05n0227_010:0191a11": "遍一切處。能令聞者各聞不同。名為一音。於一梵音。",
    "X05n0227_010:0191a12": "具足一切諸類之音。故名圓音。如善口天女。故上經",
    "X05n0227_010:0191a13": "云。一切眾生語言法。一言演說盡無餘。又隨類一音。",
    "X05n0227_010:0191a14": "隨說一法。遍一切處。亦隨根器。各聞大小。名為一音。",
    "X05n0227_010:0191a15": "隨一類音。具說一切。故名圓音。故上經云。如來於一",
    "X05n0227_010:0191a16": "語言中。演說無邊契經海。又一切即一。名為一音。一",
    "X05n0227_010:0191a17": "即一切名為圓音。上經云。佛以一妙音。周聞十方國。",
    "X05n0227_010:0191a18": "眾音悉具足。法雨皆充遍。一切言詞海。一切隨類音。",
    "X05n0227_010:0191a19": "一切國土中。恒轉無上輪。又種種類音。遍周法界。遍",
    "X05n0227_010:0191a20": "同一切色非色法。故名一音。不失音韻種種法門。故",
    "X05n0227_010:0191a21": "名圓音。此二相成。若遍而失韻。是圓非音。韻而不遍。",
    "X05n0227_010:0191a22": "是音非圓。遍而不失。方曰圓音。亦曰一音隨其品順",
    "X05n0227_010:0191a23": "皆令解者。品謂優劣。三乘五乘無量乘等。各異聞故。",
    "X05n0227_010:0191a24": "順謂萬類。即龍神等隨類解故。二或有貪欲下六偈。",
    "X05n0227_010:0191b01": "所聞不同。於中有三。初偈。聞對治門。次偈。聞學處門。",
    "X05n0227_010:0191b02": "十學處者。即謂十善五重。十善攝一切善。是以舊經",
    "X05n0227_010:0191b03": "名十戒行。瑜伽有七學處。非當今意。後四偈結皈諸",
    "X05n0227_010:0191b04": "乘。謂佛說法。共不共等。不離乘故。於中二。先三偈。別",
    "X05n0227_010:0191b05": "說三乘。五一結皈無量。一乘者唯一佛乘。無二亦無",
    "X05n0227_010:0191b06": "三故。言上乘者。謂大小故。即半滿教。或三者聲聞緣",
    "X05n0227_010:0191b07": "覺菩薩乘故。或四有二。一融前三為第四乘。二加不",
    "X05n0227_010:0191b08": "共。異權三故。故第九地初云。若有慈悲樂饒益。為說",
    "X05n0227_010:0191b09": "菩薩所行事。若有最勝智慧心。則示如來無上法。賢",
    "X05n0227_010:0191b10": "首品云。信大乘者猶為易。能信此法倍復難明有四",
    "X05n0227_010:0191b11": "矣。或五亦二。一如人天為一。不出生死故。三開人天",
    "X05n0227_010:0191b12": "為二。善勝劣故。合於一乘。同於大乘。權實雖異。究竟",
    "X05n0227_010:0191b13": "同故。或無量者。一一法門。悉能運載一切眾生。至彼",
    "X05n0227_010:0191b14": "岸故。二涅槃寂靜下四偈。明不思議。以。深廣故。依寂",
    "X05n0227_010:0191b15": "滅體。建立大用。故名深廣。無心而說。尤更難思。八萬",
    "X05n0227_010:0191b16": "法門。義如別義。",
    "X05n0227_010:0191b17": "九圓滿下二偈。明普見三世。即授記功德。記三世事。",
    "X05n0227_010:0191b18": "如現在故。今云順三世間。是三世中之世間耳。非但",
    "X05n0227_010:0191b19": "能知。兼能示現。",
    "X05n0227_010:0191b20": "十有五偈。明其身充滿一切世間。即示現受用變化",
    "X05n0227_010:0191b21": "身功德。故云隨其形相各不等同。於中二。初一偈示",
    "X05n0227_010:0191b22": "受用身。餘四示變化身。萬類化故。",
    "X05n0227_010:0191b23": "十一或持彼戒下五偈。明智恒明達一切諸法。即斷",
    "X05n0227_010:0191b24": "一切疑功德。謂於諸境善決定故。能斷佗疑。文中示",
    "X05n0227_010:0191c01": "於同事。為斷疑故。智慧方便。故能斷疑。斷獄輔佐。皆",
    "X05n0227_010:0191c02": "斷世疑。",
    "X05n0227_010:0191c03": "十二有六偈。明了一切行。即令入種種行功德。由所",
    "X05n0227_010:0191c04": "化生性差別故。入種種行。令成大覺。初一偈成人行。",
    "X05n0227_010:0191c05": "次三欲天行。次二色天無量等行。",
    "X05n0227_010:0191c06": "十三有一偈。明除一切疑。即當來生妙智功德。謂聖",
    "X05n0227_010:0191c07": "聲聞說言。此人無有少分功德善根。如來能知種子",
    "X05n0227_010:0191c08": "所隨。是故文云無[得-彳]智見。",
    "X05n0227_010:0191c09": "十四有五偈。明無能測身。即如其勝解。示現功德。謂",
    "X05n0227_010:0191c10": "隨物勝解。而為現身。如摩尼珠。心無分別故。令眾生",
    "X05n0227_010:0191c11": "無能測知。文中三喻。初偈幻喻。總顯應緣。次二偈月",
    "X05n0227_010:0191c12": "喻。寄對顯勝。喻合有四。一智月出現見無向背。二湛",
    "X05n0227_010:0191c13": "然常身。示能延促。三由器益缺。所見有無。菩薩淨心。",
    "X05n0227_010:0191c14": "偏言現影。四身智圓滿。暎奪二乘。此同出現身第六",
    "X05n0227_010:0191c15": "相。後二偈。海印頓現喻。喻無心頓現。前偈喻。後偈合。",
    "X05n0227_010:0191c16": "初句合海。佛德深廣。故如大海。亦德合寶。金光明云。",
    "X05n0227_010:0191c17": "佛德無邊。如大海無限。妙寶積其中故。賢首品云。眾",
    "X05n0227_010:0191c18": "生寶物及川流。普悉包容無所拒故。無垢令清淨。無",
    "X05n0227_010:0191c19": "於心垢所知障故。無濁。顯無惑障。周量法界。故曰無",
    "X05n0227_010:0191c20": "邊。非唯普現眾生之前。其所應生。全在心內。海印之",
    "X05n0227_010:0191c21": "喻。廣如別說。",
    "X05n0227_010:0191c22": "十五有三偈。明一切菩薩等所求智。即無量所依。調",
    "X05n0227_010:0191c23": "伏有情。加行功德。謂如來智為無量。菩薩調伏眾生",
    "X05n0227_010:0191c24": "所有加行之所依。故言等所求者。無不求故。即一切",
    "X05n0227_010:0192a01": "智。文中。初偈即所求智。無[得-彳]智日即是光明。以光明",
    "X05n0227_010:0192a02": "者名智慧故。無去無來。合不動而遍。智體周遍。更何",
    "X05n0227_010:0192a03": "去來。云除世闇者。合放千光。後二偈即調伏眾生所",
    "X05n0227_010:0192a04": "有加行。依無分別故。不從身心。",
    "X05n0227_010:0192a05": "十六如來清淨下二偈。明到佛無二究竟彼岸。即如",
    "X05n0227_010:0192a06": "來平等法身波羅蜜多成滿功德。言平等者。即是無",
    "X05n0227_010:0192a07": "二。言法身者。即是究竟。波羅蜜多。即是彼岸。謂於平",
    "X05n0227_010:0192a08": "等法身之中滿諸度故。又果位諸度。無增減故。亦名",
    "X05n0227_010:0192a09": "平等。文中。正顯法身。全同攝論法身五相。初句即白",
    "X05n0227_010:0192a10": "法為相。以是極果圓滿自在。故云清淨。次二句。不思",
    "X05n0227_010:0192a11": "議相。謂真如清淨自內證故。無有世間喻能喻故。名",
    "X05n0227_010:0192a12": "無倫匹。非諸尋思所行處故。超言語道。道即是尋伺。",
    "X05n0227_010:0192a13": "言思斯絕。為不思議。次一句。無二為相。謂有無無二。",
    "X05n0227_010:0192a14": "為其相故。由一切相無所有故。名為非有。空所顯相。",
    "X05n0227_010:0192a15": "是實有故。名非無等。次一句。即轉依相。謂轉滅一切",
    "X05n0227_010:0192a16": "諸雜染分。依他起性。似能所取。云無所依。轉得解脫。",
    "X05n0227_010:0192a17": "於法身自在。無性所顯。圓成實性。為所依故。云無不",
    "X05n0227_010:0192a18": "依。次句即常住相。謂真如清淨相故。本願所引故。所",
    "X05n0227_010:0192a19": "應作事無竟期故。云無來去。則顯三身皆常住義。況",
    "X05n0227_010:0192a20": "真法身。次同三喻。喻上五相。如空一喻。喻於無依及",
    "X05n0227_010:0192a21": "常住相。如日一喻。喻白法相。故梵本中。名如白日。如",
    "X05n0227_010:0192a22": "夢一喻。喻無二相。欲言其有。覺竟無實。欲言其無。夢",
    "X05n0227_010:0192a23": "境歷然。故非有無。為無二相。其不思議。後偈顯之。末",
    "X05n0227_010:0192a24": "句結勸。如是觀者名為正觀。若他觀者名為耶觀。",
    "X05n0227_010:0192b01": "十七一偈。明具足如來平等解脫。即隨其勝解。示現",
    "X05n0227_010:0192b02": "差別佛土功德。謂以佛解脫。隨眾生解。而於佛土。與",
    "X05n0227_010:0192b03": "諸如來。互相間雜。故難為喻。謂如山等。必不依空。有",
    "X05n0227_010:0192b04": "無等法。無能喻佛。此喻亦是成前段中不思議義。以",
    "X05n0227_010:0192b05": "前第四廣顯作事兼顯佛土故。此略無佛土之相。當",
    "X05n0227_010:0192b06": "次第故。略陳大意。",
    "X05n0227_010:0192b07": "十八一偈。明證無中邊佛平等地。即三種佛身方處",
    "X05n0227_010:0192b08": "無分限功德。謂非一非異非常無常中邊等相。文中。",
    "X05n0227_010:0192b09": "先喻後合。如來合上大海摩尼。摩尼體上無有異色。",
    "X05n0227_010:0192b10": "名為非色。即是法身。海珠非空。名非非色。即是報身。",
    "X05n0227_010:0192b11": "隨異暎色。成多差別。故云隨應。即是應身。無所住者。",
    "X05n0227_010:0192b12": "總結三身。又色即非色。故名非色。非色即色。故非非",
    "X05n0227_010:0192b13": "色。雙非上二即是中道。斯迹亦絕。故無中邊。由此故",
    "X05n0227_010:0192b14": "能融遍法界無有分限。與諸如來。不相雜亂。猶如冥",
    "X05n0227_010:0192b15": "室百千燈明。",
    "X05n0227_010:0192b16": "十九一偈。攝二功德。一同於真如及法性等。明盡於",
    "X05n0227_010:0192b17": "法界。即窮生死際常現利樂一切有情功德。二等虗",
    "X05n0227_010:0192b18": "空界。即無盡功德。謂如虗空經成壞劫性常無盡佛",
    "X05n0227_010:0192b19": "寶功德。亦窮未來。無有盡期。此無盡德。合則唯一。開",
    "X05n0227_010:0192b20": "則成二。謂等虗空界橫說無盡。窮未來際即豎說無",
    "X05n0227_010:0192b21": "盡。名究竟功德。究竟無盡故。在總結中。",
    "X05n0227_010:0192b22": "△第二二偈。結德無盡。於中二。先一偈。正結無盡德。",
    "X05n0227_010:0192b23": "顯上諸德究竟無盡。十無盡界不可盡故。文舉五事。",
    "X05n0227_010:0192b24": "反顯無盡。後偈勸信令欣。一念信樂。必獲佛德。一念",
    "X05n0227_010:0192c01": "疑心。永失大利。損益相對。理數然矣。古師亦有將後",
    "X05n0227_010:0192c02": "二偈為大部流通。非唯文局佛功德偈。況今此後。更",
    "X05n0227_010:0192c03": "有新文。(已下第四十經)。",
    "X05n0227_010:0192c04": "第五爾時普賢菩薩下。重示普因。此一卷經。前經數",
    "X05n0227_010:0192c05": "譯皆所未有。古德判云。經來未盡。故無流通。斯言驗",
    "X05n0227_010:0192c06": "矣。晉代譯主。先朝辨正。是二三藏。皆譯出偈云。是跋",
    "X05n0227_010:0192c07": "陀室利菩薩所造。虗言賢吉祥。而闕長行。良以西天",
    "X05n0227_010:0192c08": "頻遭毀滅。致令大部或斷或連。今梵本昭彰文勢連",
    "X05n0227_010:0192c09": "續。普賢賢首。名雖少異。同居佛會。經無惑矣。文中三。",
    "X05n0227_010:0192c10": "第一結前所說。第二正示普因。第三結說欣慶。△今",
    "X05n0227_010:0192c11": "初。稱歎如來勝功德已。指前廣偈。告諸已下。結說不",
    "X05n0227_010:0192c12": "盡。即是前文末後偈意。前云無人能盡說佛功德者。",
    "X05n0227_010:0192c13": "猶謂通因。今明果人勝。而且多歷時長久。相續無間。",
    "X05n0227_010:0192c14": "說尚不盡。況於凡小。以是究竟無盡法故。",
    "X05n0227_010:0192c15": "△第二若欲成就此功德下。正示普因即廣說能證",
    "X05n0227_010:0192c16": "普賢行願。令入法界。則成如來勝。功德故若不依此",
    "X05n0227_010:0192c17": "普賢行修。設經多劫亦不成故。文分二別。先長行。後",
    "X05n0227_010:0192c18": "偈頌。[△@○]前中。文有三分。第一正顯普因分。第二顯經",
    "X05n0227_010:0192c19": "勝德分第。三結勸受持分。",
    "X05n0227_010:0192c20": "[○@△]初分有四。第一標示所應。第二徵列名數。第三牒",
    "X05n0227_010:0192c21": "名別解。第四結益令知。[○@、]今初此功德門。指上佛功",
    "X05n0227_010:0192c22": "德。應修已下。正示普因。希欲為願。造修為行寄圓說",
    "X05n0227_010:0192c23": "十。",
    "X05n0227_010:0192c24": "[○@、]第二何等為十下。徵列名數。然此即是常行禮",
    "X05n0227_010:0193a01": "懺。諸經論中開合不同。若離垢慧菩薩所問禮佛法",
    "X05n0227_010:0193a02": "經。總有八重。一供養。二讚德。三禮佛。四懺悔。五勸請。",
    "X05n0227_010:0193a03": "六隨喜。七迴向。八發願。或但為七。合禮讚故。或但有",
    "X05n0227_010:0193a04": "六。略供養故。或但為五。以發願迴向但總別異故。如",
    "X05n0227_010:0193a05": "十住毗婆沙第五迴向。亦同有五。或但有四。除禮拜",
    "X05n0227_010:0193a06": "故。或但為三。故智論云。菩薩晝夜三時。各行三事。謂",
    "X05n0227_010:0193a07": "懺悔。勸請。隨喜。行此三事。功德無盡。轉得近佛。若善",
    "X05n0227_010:0193a08": "戒經。但有二事。謂懺悔。迴向。皆隨時廣略。今文具十。",
    "X05n0227_010:0193a09": "以表無盡。六七二事。俱是勸請。八九二事。迴向開出。",
    "X05n0227_010:0193a10": "餘至文顯。[○@、]第三善財白言下。牒名解釋。於中二。先",
    "X05n0227_010:0193a11": "總徵。後普賢菩薩下別釋。即為十段。段各有三一牒",
    "X05n0227_010:0193a12": "名。二釋相。三總結無盡。",
    "X05n0227_010:0193a13": "且初第一禮敬諸佛。文三段者。第一牒名。由心恭敬。",
    "X05n0227_010:0193a14": "運於身口。而遍禮故。除我慢障。起敬信善。勒那三藏。",
    "X05n0227_010:0193a15": "說七種禮。今加為十。謂我慢禮。如碓上下。無恭敬心。",
    "X05n0227_010:0193a16": "二唱和禮。高聲諠雜。辭句渾亂。此二非儀。三恭敬禮。",
    "X05n0227_010:0193a17": "五輪著地。捧足殷重。四無相禮。深入法性。離能所相。",
    "X05n0227_010:0193a18": "五起用禮。雖無能所。普運身心如影。普遍禮不可禮。",
    "X05n0227_010:0193a19": "六內觀禮。但禮身內法身真佛。不向外求。七實相禮。",
    "X05n0227_010:0193a20": "若內若外。同一實相。八大悲禮。隨一一禮。普代眾生。",
    "X05n0227_010:0193a21": "九總攝禮。攝前六門。以為一觀。十無盡禮。入帝網境。",
    "X05n0227_010:0193a22": "若佛若禮重重無盡。文中正辨第五九十。實通後八。",
    "X05n0227_010:0193a23": "對文可知。二所有無盡法界下釋相。於中三。初所禮",
    "X05n0227_010:0193a24": "境。謂橫豎普周。盡帝網境。二我以普賢下。明能禮因。",
    "X05n0227_010:0193b01": "略有二因。一以普賢願力。此即法力。不依行願不能",
    "X05n0227_010:0193b02": "遍故。二深信解力。此即自力。謂印持諸佛。遍於時處。",
    "X05n0227_010:0193b03": "如對目前。三悉以下。辨能禮相。於中二。先總明。謂三",
    "X05n0227_010:0193b04": "業皆遍常無間故。後一一佛所下別顯。謂一佛之前。",
    "X05n0227_010:0193b05": "頓現多佛身。一身之禮。等剎塵數。是周遍相。三虗空",
    "X05n0227_010:0193b06": "界盡下。總結無盡。於中二。先顯無盡。後彰無間。前中。",
    "X05n0227_010:0193b07": "准十地經。有十無盡界。今此有二。證虗空眾生。於眾",
    "X05n0227_010:0193b08": "生中。開出業惑。故成其四。眾生無邊。一一眾生有多",
    "X05n0227_010:0193b09": "業惑。彌顯無盡。文中二。先別明虗空。後總例餘三。今",
    "X05n0227_010:0193b10": "初。先反顯。後以虗空界不可盡故下。順釋。後如是乃",
    "X05n0227_010:0193b11": "至眾生界下。總例餘三。二念念相續下。彰無間斷。疲",
    "X05n0227_010:0193b12": "謂疲倦。厭謂厭足。下之九門無盡例此。",
    "X05n0227_010:0193b13": "第二復次稱讚如來。初標可知。二所有下釋相。於中",
    "X05n0227_010:0193b14": "三。初所讚境。次我當悉以下。辨能讚因。後各以出過",
    "X05n0227_010:0193b15": "下。辨能讚相。三如是虗空界盡下。結其無盡。文少略",
    "X05n0227_010:0193b16": "前。若具說者。皆如初段。",
    "X05n0227_010:0193b17": "第三復次廣說修供養。初標名。二所有盡法界下釋",
    "X05n0227_010:0193b18": "相。於中二。先正明供行。後校量顯勝。前中四。一所供",
    "X05n0227_010:0193b19": "境。二我以普賢下。能供因。三悉以下列所供具。四以",
    "X05n0227_010:0193b20": "如是等下。正明供養。二善男子諸供養中下。校重顯",
    "X05n0227_010:0193b21": "勝。文中二。先正校量。後徵釋所以。今初。先舉所校量。",
    "X05n0227_010:0193b22": "後正校量。前中先總。後所謂下別。別明七行皆法供",
    "X05n0227_010:0193b23": "養。後善男子下。正明校量。准今經文。以前本行供養。",
    "X05n0227_010:0193b24": "校量法供養。然法供養。勝財供養。諸經論中。無不此",
    "X05n0227_010:0193c01": "說。文殊章中。已廣解釋法供養勝。但今文意。將前本",
    "X05n0227_010:0193c02": "行觀想供養。為財供養。校量於法。則抑其本行。何者",
    "X05n0227_010:0193c03": "如淨名等。先明法供養。後以財供養。校量顯勝。理則",
    "X05n0227_010:0193c04": "照然。今先明本行。後以法供。抑前供養。本說劣行。為",
    "X05n0227_010:0193c05": "何所益。下偈之中更無校量。但舉本行為勝供養。明",
    "X05n0227_010:0193c06": "知校量欲顯本行供養為勝故。梵本云。復次善男子",
    "X05n0227_010:0193c07": "彼彼一切最勝供養。及法供養。修行供養。乃至不離",
    "X05n0227_010:0193c08": "菩提心供養。一念中。以彼彼供養如來。已得最勝善",
    "X05n0227_010:0193c09": "根。增長積集過去供養善根。百分不及一等。此中意",
    "X05n0227_010:0193c10": "云。上來觀行名最勝供養及法供養。此上二類。一念",
    "X05n0227_010:0193c11": "善根。是所校量。過去供養為能校量。以未修普賢行",
    "X05n0227_010:0193c12": "願供養。不及今修普賢觀行供故。又法供養。通十法",
    "X05n0227_010:0193c13": "行修行。最勝修行。通於萬行。依觀供養。正是修行。故",
    "X05n0227_010:0193c14": "法華中。喜見燒身名法供養。淨名。教於善德行施。無",
    "X05n0227_010:0193c15": "前無後一時等施。名法供養。是則財施若能稱法皆",
    "X05n0227_010:0193c16": "法供養。況於深觀。非法供養。智者應思。言迦羅者。此",
    "X05n0227_010:0193c17": "云賢折。人身一毛。以為百分。言優婆尼沙陀者。此云",
    "X05n0227_010:0193c18": "近少。亦云近對。謂少分相近。比對之分。後何以故下",
    "X05n0227_010:0193c19": "徵釋。徵意云。何以過去財供。不及今供。釋意云。佛尊",
    "X05n0227_010:0193c20": "重法。行法供養故。校量不及。前文殊章。已有此意。三",
    "X05n0227_010:0193c21": "此廣大最勝供養下。總結無盡。此最勝供養。即前觀",
    "X05n0227_010:0193c22": "行。若此最勝。不及法者。何以無盡。",
    "X05n0227_010:0193c23": "第四復次懺除業障。初標名者。懺者梵音具云懺摩。",
    "X05n0227_010:0193c24": "此云悔過。若別說者。懺名陳露先罪。悔名改往修來。",
    "X05n0227_010:0194a01": "除惡業障。成淨戒善。是故。文中。偏名懺業。實則三障",
    "X05n0227_010:0194a02": "四障無不皆懺。二菩薩自念下釋相。然懺有二種。若",
    "X05n0227_010:0194a03": "犯遮罪。先當依教作法悔之。若犯性罪。復須起行。起",
    "X05n0227_010:0194a04": "行二種。一事。二理。事如方等佛名經等。通於萬行。理",
    "X05n0227_010:0194a05": "如淨名。觀罪性空。不在內外等。普賢觀經及隨好品。",
    "X05n0227_010:0194a06": "具二種懺。觀經中。明晝夜精勤禮十方佛。即是事懺。",
    "X05n0227_010:0194a07": "觀心無心從顛倒想起。若欲懺悔者。端坐念實相。斯",
    "X05n0227_010:0194a08": "則理懺。隨好品中。等眾生界善身語意悔除諸障。即",
    "X05n0227_010:0194a09": "是事懺。觀諸業性。非十方來。止住於心。從顛例生。無",
    "X05n0227_010:0194a10": "有住處等。即是理懺。事懺除末。理懺拔根。若具足懺。",
    "X05n0227_010:0194a11": "應須善達逆順十心。謂先識十種順生死心。以為所",
    "X05n0227_010:0194a12": "治。一妄計人我。起於身見。二內具煩惱。外過惡緣。我",
    "X05n0227_010:0194a13": "心增盛。三內外既具。滅善心事。不喜他善。四縱恣三",
    "X05n0227_010:0194a14": "業。無惡不為。五事雖不廣。惡心遍布。六惡心相續。晝",
    "X05n0227_010:0194a15": "夜不斷。七覆諱過失。不欲人知。八虜扈抵突。不畏惡",
    "X05n0227_010:0194a16": "道。九無慚無愧。不具凡聖。十撥無因果。作一闡提。從",
    "X05n0227_010:0194a17": "無始來。若自及他。無不皆爾。次起十種逆生死心。從",
    "X05n0227_010:0194a18": "後翻破。一明信因果。二自愧尅責。三怖畏惡道。四不",
    "X05n0227_010:0194a19": "覆瑕玼。五斷相續心。六發菩提心。七修功德過。八守",
    "X05n0227_010:0194a20": "護正法。九念十方佛。十觀罪性空。若具此者。無罪不",
    "X05n0227_010:0194a21": "滅。隨好品中具有能治。今文之中含有不具。文分為",
    "X05n0227_010:0194a22": "二。先舉所懺。後辨懺相。今初。由貪瞋癡者。是惡業因。",
    "X05n0227_010:0194a23": "發身口意。是造業具。三業十支。皆由三毒作諸惡業",
    "X05n0227_010:0194a24": "者。即是業體。有二三種。一善惡不動。今唯取惡。二現生",
    "X05n0227_010:0194b01": "後。今通此三。三三合九種。從三煩惱起。即其義也。無",
    "X05n0227_010:0194b02": "量已下。辨其廣多。以無形故。不見相貌。有則溢空。此",
    "X05n0227_010:0194b03": "則通說順流十心。後我今悉以下。正辨懺相。清淨三",
    "X05n0227_010:0194b04": "業者。明懺業具。昔因三業。無惡不為。今此三業。一時",
    "X05n0227_010:0194b05": "齊懺。謂處恭[跍*月]跪。口陳辭句。遍於法界下明所對境。",
    "X05n0227_010:0194b06": "遍法界者。略有二意。一昔所造罪心事徧布。故今懺",
    "X05n0227_010:0194b07": "悔亦須周遍。二稱法性故。何罪不除。諸佛菩薩下正",
    "X05n0227_010:0194b08": "辨所對。即念十方佛。翻昔惡友。誠心懺悔者。簡不至",
    "X05n0227_010:0194b09": "心。緩縱情慮罪不滅故。懺悔即含自愧尅責怖畏惡",
    "X05n0227_010:0194b10": "道不覆瑕玼。後不復造者。即斷相續心。安住淨戒。一",
    "X05n0227_010:0194b11": "切功德者。即修功補過。匪移山岳。豈填溝壑。總此懺",
    "X05n0227_010:0194b12": "者。以明識因果善惡影響故。亦即守護正法。三如是",
    "X05n0227_010:0194b13": "下。總結無盡。",
    "X05n0227_010:0194b14": "第五復次明隨喜行。初標名者。由昔不喜他善。故今",
    "X05n0227_010:0194b15": "隨喜為慶悅彼。除嫉妬障。起平等善。然餘處隨喜在",
    "X05n0227_010:0194b16": "勸請後。謂先滌身器。次欣法雨。後攝他同己。迴向三",
    "X05n0227_010:0194b17": "處。故為此次。今明隨喜是懺中別義。事勢相違。故先",
    "X05n0227_010:0194b18": "明之。平等平等曠大方堪聞法。二所有盡法界下釋",
    "X05n0227_010:0194b19": "相。謂隨喜四類。以攝諸善。一喜如來善。二及彼十方",
    "X05n0227_010:0194b20": "下。喜六趣四生善。三十方三世下。喜二乘善。四一切",
    "X05n0227_010:0194b21": "菩薩下。喜菩薩善。佛為最勝。所以先明。餘之三類。從",
    "X05n0227_010:0194b22": "劣向勝。大品經中隨喜品。明大千海水一毛破為百",
    "X05n0227_010:0194b23": "分。滴取海水。可知其數。隨喜之福。不可知數。故結無",
    "X05n0227_010:0194b24": "盡。等虗空界。法華隨喜展轉至於第五十人。尚難校",
    "X05n0227_010:0194c01": "量。何況最初。此隨喜如來權實功德故。佛為最勝。三",
    "X05n0227_010:0194c02": "如是下。總結無盡。",
    "X05n0227_010:0194c03": "第六復次明請轉法輪行。初標名者。即是勸請。除謗",
    "X05n0227_010:0194c04": "法障。起慈善根。聲聞自度。但懺而已。菩薩愍眾。故須",
    "X05n0227_010:0194c05": "勸請。請佛普雨。自必霑洽。二所有下釋相。中二。先舉",
    "X05n0227_010:0194c06": "所請境。後而我下。正明請法。三如是下。總結無盡。",
    "X05n0227_010:0194c07": "第七復次請佛住世行。初標名者。即是勸請別義。二",
    "X05n0227_010:0194c08": "所有下。釋相中。標從勝說。但請如來。釋從通意。三乘",
    "X05n0227_010:0194c09": "皆請。三如是下。總結無盡。",
    "X05n0227_010:0194c10": "第八復次常隨佛學。此下三段。皆是迴向。前二即迴",
    "X05n0227_010:0194c11": "向中別義。故下偈中第七行竟。便標迴向。欲収此二",
    "X05n0227_010:0194c12": "屬迴向故。若別說者。即是所修二利行體。亦是別說",
    "X05n0227_010:0194c13": "所迴善根。今此標名。義同等一切佛迴向。亦自利行。",
    "X05n0227_010:0194c14": "二如此娑婆下釋相。於中二。一學本師。二例一切。前",
    "X05n0227_010:0194c15": "中亦二。先明所學。後辨能學。前中又二。先明因行。後",
    "X05n0227_010:0194c16": "乃至下。辨果行用。後如是一切下。辨能學。二如今世",
    "X05n0227_010:0194c17": "尊下。例一切佛。三如是下。總結無盡。",
    "X05n0227_010:0194c18": "第九復次恒順眾生。初標名。謂隨順眾生種類根性。",
    "X05n0227_010:0194c19": "饒益成就。即利他行。二謂盡法界下釋相。於中二。一",
    "X05n0227_010:0194c20": "正明。二徵釋。前中亦二。先所順眾生。四生九類。義見",
    "X05n0227_010:0194c21": "普救夜神。後如是等類我皆於彼下。正明隨順。二何",
    "X05n0227_010:0194c22": "以故下徵釋。文分為二。一令佛喜故。二增大悲故。今",
    "X05n0227_010:0194c23": "初。先徵。意云。但佛應順何要順生。釋意云。若順眾生。",
    "X05n0227_010:0194c24": "則為順佛。若不順生。佛不歡喜。二何以故下徵。增大",
    "X05n0227_010:0195a01": "悲故。於中二。先徵。後釋。今初。徵意云。生佛懸隔。何以",
    "X05n0227_010:0195a02": "順生諸佛歡喜。後釋意云。佛以大悲。而為體性。若不",
    "X05n0227_010:0195a03": "順生。不合佛體。文中三。初法說。二喻明。三法合。今初。",
    "X05n0227_010:0195a04": "大悲為體者。標示同體大悲故。出現品云。如來成正",
    "X05n0227_010:0195a05": "覺時。普見一切眾生成正覺。乃至普見一切眾生入",
    "X05n0227_010:0195a06": "涅槃。皆同一性。以了眾生皆無性故。大悲相續。救護",
    "X05n0227_010:0195a07": "一切。二譬如曠野下喻明。生死懸絕。逈無所依。名為",
    "X05n0227_010:0195a08": "曠野。不生善法。喻以砂磧。佛菩提法如大樹王。智慧",
    "X05n0227_010:0195a09": "禪定猶如枝葉。菩薩依學。況之以華。諸佛證此。目之",
    "X05n0227_010:0195a10": "為果。一切眾生以為其根。以大慈悲而為其水。水滋",
    "X05n0227_010:0195a11": "樹根。華果繁茂。悲念萬類。成佛果因。合文備矣。次生",
    "X05n0227_010:0195a12": "死曠野下合。於中四。一正合。略不合枝葉。二何以下",
    "X05n0227_010:0195a13": "重徵釋。三是故下結成。四善男子汝於下。結示令知。",
    "X05n0227_010:0195a14": "三菩薩如是下。總結無盡。",
    "X05n0227_010:0195a15": "第十復次明迴向行。初標名。迴謂迴轉。向謂趣向。迴",
    "X05n0227_010:0195a16": "己修善。向於三處。謂實際菩提及與眾生。除狹劣障。",
    "X05n0227_010:0195a17": "生廣大善。二從初禮拜下釋相。於中二。先明所迴善",
    "X05n0227_010:0195a18": "根。即前九門。後皆悉下。正明迴向。此中。正明迴向眾",
    "X05n0227_010:0195a19": "生令成菩提。即向菩提。盡於法界。義同實際。所以要",
    "X05n0227_010:0195a20": "此三者。凡是菩薩。必大悲下化。大智上求。而離眾生",
    "X05n0227_010:0195a21": "及菩提相。又此三者。其必相資。一即具三。方成其一。",
    "X05n0227_010:0195a22": "謂為證實際。須向眾生。以化眾生。成其自利。斷障證",
    "X05n0227_010:0195a23": "真故。亦向菩提。速證菩提。具一切智。斷於二障。方窮",
    "X05n0227_010:0195a24": "實故。餘二准思。更以類取。略有十意。謂依三法故。滅",
    "X05n0227_010:0195b01": "三道故。淨三聚故。顯三佛性。成三寶。會三身。具三德。",
    "X05n0227_010:0195b02": "得三菩提。證三涅槃。安住三種祕密藏故。言三法者。",
    "X05n0227_010:0195b03": "即體相用。亦三般若。謂向實際。依於體法。向菩提者。",
    "X05n0227_010:0195b04": "依於相法。向眾生者。依於用法。餘九三法次第准知。",
    "X05n0227_010:0195b05": "文中二。先願離苦成善乃至涅槃。後若諸眾生下。發",
    "X05n0227_010:0195b06": "心代苦。苦由業生。何能代之。略有七意。一起悲意樂。",
    "X05n0227_010:0195b07": "自超凡境。事未必能。二修諸苦行。後能與物為增上",
    "X05n0227_010:0195b08": "緣。即名代苦。三留惑潤生。受有苦身。為物說法。令不",
    "X05n0227_010:0195b09": "造惡。因亡果喪。即名為代。四若見眾生造無間業。當",
    "X05n0227_010:0195b10": "受大苦。無異方便。要須斷命。自墮地獄。令彼脫苦。即",
    "X05n0227_010:0195b11": "名為代。五由初發心。常處惡趣。乃至飢世。身為大魚。",
    "X05n0227_010:0195b12": "即名為代。六大願與苦。皆同真性。今以即真大願。潛",
    "X05n0227_010:0195b13": "至即真之苦。七法界為身。自他無異。眾生受苦。即是",
    "X05n0227_010:0195b14": "菩薩。上七義中。初唯意樂。次二為緣。次二實代。後二",
    "X05n0227_010:0195b15": "理觀。然約有緣方能代耳。三菩薩如是所修下。總結",
    "X05n0227_010:0195b16": "無盡。",
    "X05n0227_010:0195b17": "[○@、]第四善男子是為下。結益令知。",
    "X05n0227_010:0195b18": "[○@△]大文第二。若有善男子善女人下。顯經勝德分。於",
    "X05n0227_010:0195b19": "中分二。一校量聞德。二或復有人以深信心下。顯餘",
    "X05n0227_010:0195b20": "行德。於中亦二。一總明法行。略說功德。後唯明一行。",
    "X05n0227_010:0195b21": "廣說功德。今初。言法行者。總有十種。一書寫。二供養。",
    "X05n0227_010:0195b22": "三轉施。四聽聞。五披讀。六受持。七開示。八諷誦。九思",
    "X05n0227_010:0195b23": "惟。十修習。今但有四。謂一受持。二讀。三誦。四書寫。兼",
    "X05n0227_010:0195b24": "前聽聞。唯舉五行。乃至二字。義攝所餘。言略說功德",
    "X05n0227_010:0195c01": "者。唯說離惡亦即現報。二是故若人誦此願下。偏舉",
    "X05n0227_010:0195c02": "一行。廣顯眾德。舉一例餘。於中分二。先一句舉一行。",
    "X05n0227_010:0195c03": "後行於世間下。辨德。具多勝德。不出五果。文分為三。",
    "X05n0227_010:0195c04": "第一通明五果。第二別明淨土果。第三究竟成佛果。",
    "X05n0227_010:0195c05": "前中分五。一明增上果。有增上用故。二此善男子善",
    "X05n0227_010:0195c06": "得人身下。等流果。亦滿普賢功德行故。三若生人天",
    "X05n0227_010:0195c07": "下。異熟果。乘因感果故。四悉能破壞下。士用果。有菩",
    "X05n0227_010:0195c08": "薩用故。五悉能解脫下。離繫果。八支聖道滅煩惱故。",
    "X05n0227_010:0195c09": "二又復是人臨命終時下。別明淨土果。於中二。先顯",
    "X05n0227_010:0195c10": "法功能。後別明勝果。今初。謂報盡捨命。一切不墮。唯",
    "X05n0227_010:0195c11": "此願王。引生淨土。同無常經。眷屬皆捨去。財貨任佗",
    "X05n0227_010:0195c12": "將。但持自善根。險道充粮食。後到已即見下。別明勝",
    "X05n0227_010:0195c13": "果。於中亦二。先正化生。亦異熟果。乘此善因。淨土生",
    "X05n0227_010:0195c14": "故。後得授記已下。利生大用。亦士用果。三不久當坐",
    "X05n0227_010:0195c15": "下。究竟成佛果。亦離繫果。究竟離故。然前段中。初一",
    "X05n0227_010:0195c16": "現果。今此成佛。即後報果。中間諸果。皆是生報。唯一",
    "X05n0227_010:0195c17": "論行。五果具足。三報昭彰。終至菩提。于何不習。",
    "X05n0227_010:0195c18": "[○@△]大文第三。善男子彼諸眾生下。結勸受持分。於中",
    "X05n0227_010:0195c19": "三。初結前勝德。上猶略歎。今說無盡。次是故汝等下。",
    "X05n0227_010:0195c20": "正明勸持。通十法行。後是諸人等下。重舉勝德。慇懃",
    "X05n0227_010:0195c21": "顯德。意在勸持。然此一卷。文少義豐。寔修行之玄樞。",
    "X05n0227_010:0195c22": "乃華嚴之幽鍵。功高德遠。何不修持。西天道流。未有",
    "X05n0227_010:0195c23": "不習也。",
    "X05n0227_010:0195c24": "[△@○]第二爾時普賢下。偈頌總有六十二偈。亦分三段。",
    "X05n0227_010:0196a01": "第一五十二偈。頌前正示普因。第二七偈。頌顯經勝",
    "X05n0227_010:0196a02": "德。第三三偈。頌結勸受持。",
    "X05n0227_010:0196a03": "[○@、]初中有二。先別頌十門。後一偈總頌無盡。前中文",
    "X05n0227_010:0196a04": "但有八。後三合故。初有二偈。頌禮敬諸佛。於中。初二",
    "X05n0227_010:0196a05": "句頌所禮。次一句能禮。次句明周遍。次句辨遍因。後",
    "X05n0227_010:0196a06": "三句。別顯禮相。謂一一佛所。各有多身。一一己身。能",
    "X05n0227_010:0196a07": "起多禮。故晉經云。一一如來所。一切剎塵禮。二有二",
    "X05n0227_010:0196a08": "偈。頌稱讚諸佛。三有三偈。頌供養如來。此中唯說本",
    "X05n0227_010:0196a09": "行供養。不頌校量法供養勝。豈得唯舉劣供養耶。明",
    "X05n0227_010:0196a10": "知長行校量本行。四有一偈。頌懺悔惡業。五有一偈。",
    "X05n0227_010:0196a11": "頌隨喜功德。六有一偈。頌請轉法輪。七有一偈。頌請",
    "X05n0227_010:0196a12": "佛住世。八所有禮讚供養福下四十偈。合頌後三。以",
    "X05n0227_010:0196a13": "後三行皆迴向故。八九但是迴向別義。八隨佛學。是",
    "X05n0227_010:0196a14": "向菩提。通於二例。九順眾生。是向眾生。一向利他。故",
    "X05n0227_010:0196a15": "此三門不相捨離。文中二。先三十六偈。合頌三門。後",
    "X05n0227_010:0196a16": "四偈願生淨土。[△@●]前中三。初一偈總標迴向。二三十",
    "X05n0227_010:0196a17": "四偈。別頌三門。三有一偈。結皈迴向。彌顯三門皆迴",
    "X05n0227_010:0196a18": "向也。[△@⊙]今初。以該八九。故不依前。次三句。牒前所迴",
    "X05n0227_010:0196a19": "善根。八九二門屬迴向故。但牒前七。第四一句。正明",
    "X05n0227_010:0196a20": "迴向。略舉二處。實際離相。遍該於二。在無盡中。",
    "X05n0227_010:0196a21": "[△@⊙]二三十四偈。別頌三門。即分為三。雖同迴向。長行",
    "X05n0227_010:0196a22": "既開。故略標別義。初二偈。頌隨如來學。二有二偈。頌",
    "X05n0227_010:0196a23": "恒順眾生。以順眾生即順諸佛故。先舉諸佛。又佛坐",
    "X05n0227_010:0196a24": "樹下為化生故。故晉譯云。如來坐道場。菩薩眾充滿。",
    "X05n0227_010:0196b01": "令十方眾生除滅諸煩惱。明知相連。三我為菩提修",
    "X05n0227_010:0196b02": "行時下三十偈。頌前迴向。前略。今廣。此下大願。亦是",
    "X05n0227_010:0196b03": "伽陀。然迴向與願。大同小異。異謂迴向要有所迴。發",
    "X05n0227_010:0196b04": "願無善亦可要誓。言大同者。十迴向位大願為體。總",
    "X05n0227_010:0196b05": "願別願皆迴向故。今此即是迴向大願。文有十願。全",
    "X05n0227_010:0196b06": "同初地。但次不同。彼中次者。一供養願。二受持願。三",
    "X05n0227_010:0196b07": "轉法輪。四修行二利。五成熟眾生。六承事。七淨土。八",
    "X05n0227_010:0196b08": "不離。九利益。十成正覺。今次如經。文分為二。初二十",
    "X05n0227_010:0196b09": "二偈。別發大願。後有八偈。總結大願。[△@、]前中十願。即",
    "X05n0227_010:0196b10": "為十別。",
    "X05n0227_010:0196b11": "第一二偈。明受持願。亦名護法願。故十地經云。願受",
    "X05n0227_010:0196b12": "一切佛法輪。願攝一切佛菩提。願護一切諸佛教。願",
    "X05n0227_010:0196b13": "持一切諸佛法。今文初句攝菩提。次句持佛法。次二",
    "X05n0227_010:0196b14": "句護佛教。修行戒行。為護行故。破穿之義。已見上文",
    "X05n0227_010:0196b15": "妙住章中。後偈願受一切佛法輪。即是如來以一切",
    "X05n0227_010:0196b16": "音而說諸法。今能遍受故。上經云。能令三界所有聲",
    "X05n0227_010:0196b17": "聞者皆是如來音。",
    "X05n0227_010:0196b18": "二有二偈。修行二利願。於中。一切妙行皆成就者。此",
    "X05n0227_010:0196b19": "是總句。謂廣大無量世出世間種種行故。亦行方便。",
    "X05n0227_010:0196b20": "餘句為別。初句行體。即十波羅蜜。除蔽清淨。第三句",
    "X05n0227_010:0196b21": "是行業。以十度行。淨十種蔽。助真如觀。淨十障故。[利-禾+垂]",
    "X05n0227_010:0196b22": "後偈行相。於諸惑業。得解脫者。即出世間行。及魔境",
    "X05n0227_010:0196b23": "界世間道中。得解脫者。即世間行。猶如蓮華及日月",
    "X05n0227_010:0196b24": "喻。雙喻二行。處於世界。猶如虗空。亦如蓮華不著水",
    "X05n0227_010:0196c01": "故。身心清淨。超彼岸故。上之七句。皆是能增長行。第",
    "X05n0227_010:0196c02": "二句是所增長心。由依此義。此行亦名心增長行。故",
    "X05n0227_010:0196c03": "十地云。令其受行心得增長。",
    "X05n0227_010:0196c04": "三悉除一切惡道苦下。有二偈。成熟眾生行願。第五",
    "X05n0227_010:0196c05": "句總。餘句為別。初句離苦。因果皆離。次句得樂乃至",
    "X05n0227_010:0196c06": "涅槃。第三竪長。第四橫遍。後三句總結長時所成因",
    "X05n0227_010:0196c07": "果。即十地經。令安住一切智智道。",
    "X05n0227_010:0196c08": "四有二偈。明不離願。謂願於一切眾生恒不離佛及",
    "X05n0227_010:0196c09": "諸菩薩。得同意行故。亦名心行願。願不離一乘故。初",
    "X05n0227_010:0196c10": "句為總。同志一乘故。餘句為別。於中。先三句自分行",
    "X05n0227_010:0196c11": "同意業。同者平等一緣故。身業同者。同得如意神通",
    "X05n0227_010:0196c12": "故。語業同者。同說一味法故。上即三輪同。一切行願",
    "X05n0227_010:0196c13": "同者。若福若智。萬行皆同。後一偈勝進同。以更成益",
    "X05n0227_010:0196c14": "復顯示故。",
    "X05n0227_010:0196c15": "五願常面見下二偈。供養願。願供勝田故。第三句為",
    "X05n0227_010:0196c16": "總。興廣大供故。大有六種。一心大。無疲厭故。二供具",
    "X05n0227_010:0196c17": "大。財法正行皆具足故。財供攝在總句。法正行。即第",
    "X05n0227_010:0196c18": "五六句。三福田大。即初二句。四攝功德大。即第七句",
    "X05n0227_010:0196c19": "中。究竟普賢道。是勝功德故。五因大。即第七句中清",
    "X05n0227_010:0196c20": "淨二字。如空清淨。為無常果及常因故。六時大。即第",
    "X05n0227_010:0196c21": "八句。",
    "X05n0227_010:0196c22": "六有二偈。明利益願。願於一切時。恒作利益眾生事",
    "X05n0227_010:0196c23": "業。無空過故。亦名三業不空願。前偈修福智等。為不",
    "X05n0227_010:0196c24": "空因。獲無盡藏。是不空果。謂蹔見身。則必定佛法。蹔",
    "X05n0227_010:0197a01": "聞音聲。則得實智慧。纔生淨信。則永斷煩惱。得如大",
    "X05n0227_010:0197a02": "藥王樹身。得如如意寶身。名功德藏。後偈利益時處。",
    "X05n0227_010:0197a03": "謂遍於時處。求能益法。利眾生故。故地經云。乘不退",
    "X05n0227_010:0197a04": "輪。修菩薩行。今見諸佛演菩薩行。即乘教輪修菩薩",
    "X05n0227_010:0197a05": "行。",
    "X05n0227_010:0197a06": "七普盡十方下。有三偈。明轉法輪願亦名攝法上首。",
    "X05n0227_010:0197a07": "謂佛轉法輪。願皆攝取而轉受故。文中。初偈轉法輪",
    "X05n0227_010:0197a08": "處。苦據有修行言。合屬前段。為修行處。前已有處。此",
    "X05n0227_010:0197a09": "中晉譯及興善本。皆無修行。故屬此段。次一偈能轉",
    "X05n0227_010:0197a10": "圓音。次二句轉法輪時。第十一句所轉法輪。末後一",
    "X05n0227_010:0197a11": "句。即能攝方便。",
    "X05n0227_010:0197a12": "八有二偈。明淨土願。願清淨自土。安立正法。及能修",
    "X05n0227_010:0197a13": "行諸眾生故。略無淨土之言。以影在後段故。而具淨",
    "X05n0227_010:0197a14": "土七種淨義。初偈即同體淨。以同法性故。令一多互",
    "X05n0227_010:0197a15": "相即入。今文雖辨念劫圓融。意取持中圓融之剎。二",
    "X05n0227_010:0197a16": "有半偈。明自在淨。如摩尼珠。美惡斯現。自在圓通。是",
    "X05n0227_010:0197a17": "故。文云於一念見。舉其佛者。顯是佛土。三亦常入佛",
    "X05n0227_010:0197a18": "境界中者。即是因淨。因有二種。一者生因。謂六度等。",
    "X05n0227_010:0197a19": "如淨名說。二者依因。此復有二。一鏡智淨穢。為土所",
    "X05n0227_010:0197a20": "依。二後智通慧。為土所依。此二皆是諸佛境界。又境",
    "X05n0227_010:0197a21": "界者即是相淨。謂七珍等。第八一句。攝於三淨。謂四",
    "X05n0227_010:0197a22": "以如幻二字即是果淨。果亦有二。一所生果。即是相",
    "X05n0227_010:0197a23": "淨。略在境界。廣則影在後承事中。二示現果。臨機示",
    "X05n0227_010:0197a24": "現。故云如幻。五解脫威力。即受用淨。謂受用淨土。離",
    "X05n0227_010:0197b01": "過成德。如用香飯得三昧等。今解脫煩惱。即是離過。",
    "X05n0227_010:0197b02": "道力之能。即是成德。故地經云。成就清淨道。六梵本",
    "X05n0227_010:0197b03": "此句。無及成字。有眷屬字。即是住處眾生淨。人寶為",
    "X05n0227_010:0197b04": "嚴故。七者相淨。已如前說。",
    "X05n0227_010:0197b05": "九於一毛端下有二偈。明承事願。願往諸佛土。常見",
    "X05n0227_010:0197b06": "諸佛。恒時敬事。聽受法故。第八句為總。餘皆是別。初",
    "X05n0227_010:0197b07": "之一偈。即承事處。初二句通是真實義相。互相涉入。",
    "X05n0227_010:0197b08": "如帝網故。就中。三世莊嚴剎。即一切相淨土體相。有",
    "X05n0227_010:0197b09": "差別故。第三句即無量相。謂前二相遍十方故。其第",
    "X05n0227_010:0197b10": "四句。辨能知見故。地經云。智皆明了。現前知見。明唯",
    "X05n0227_010:0197b11": "智知。非識境故。故梵本云。我甚深入莊嚴剎。深入有",
    "X05n0227_010:0197b12": "二。一智深入。二身深入。入彼莊嚴剎中。承事如來。非",
    "X05n0227_010:0197b13": "嚴淨彼。若去而字下加剎字。理無違矣。第五一句所",
    "X05n0227_010:0197b14": "承事佛所有佛故。六七二句。即承事時。八相時故。地",
    "X05n0227_010:0197b15": "經之中。但列土相。殊闕此經。",
    "X05n0227_010:0197b16": "十有三偈成正覺願。願與一切眾生。同時皆得無上",
    "X05n0227_010:0197b17": "菩提。恒作佛事故。文有十二力。前九明業用。後三結",
    "X05n0227_010:0197b18": "因成果。前中九句。有其七業。前之六句。力字居中。一",
    "X05n0227_010:0197b19": "初句即自在業。以神通力普周遍故。二一句示正覺",
    "X05n0227_010:0197b20": "業。不離一毛端處。而於一切處八相成道。故名普門。",
    "X05n0227_010:0197b21": "合云以大乘力遍普門。謂大乘稱理。互相即入。而普",
    "X05n0227_010:0197b22": "遍故。三次三句。即說實諦業。謂說實諦。令物悟故。文",
    "X05n0227_010:0197b23": "中通舉說德及益。謂一以智行力內滿功德。二以大",
    "X05n0227_010:0197b24": "慈力。普覆而說故。梵本云。以智行力功德滿。以大慈",
    "X05n0227_010:0197c01": "力覆一切。後句以福德力遍清淨。即是自他離障。亦",
    "X05n0227_010:0197c02": "說之益。四次第六句即證教化業。說自所證。以化物",
    "X05n0227_010:0197c03": "故。謂以菩提智。契涅槃理。故無所依。梵本云。以智慧",
    "X05n0227_010:0197c04": "力無所依。五一句種種說法業。具足定慧方便等故。",
    "X05n0227_010:0197c05": "六一句不斷佛種業。積集菩提。佛種豈斷。七一句法",
    "X05n0227_010:0197c06": "輪復住業。依大智慧。能淨一切諸善根故。後三句結",
    "X05n0227_010:0197c07": "因成果。由內伏煩惱外降諸魔。普賢行圓。故成菩提。",
    "X05n0227_010:0197c08": "亦可後三復為三業。以成圓十八。摧滅煩惱業。九降",
    "X05n0227_010:0197c09": "伏魔怨業。十普圓勝圓業。上已別說。十願竟。",
    "X05n0227_010:0197c10": "[△@、]第二有八偈。總結大願。於中二。先有三偈。總結十",
    "X05n0227_010:0197c11": "願。後有五偈。結歸二聖。今初。前之八海結前九願。後",
    "X05n0227_010:0197c12": "之一偈。結正覺願。前中謂一淨土願。二成熟眾生願。",
    "X05n0227_010:0197c13": "三轉法輪願。四受持願。五修行二利願。六利益願。由",
    "X05n0227_010:0197c14": "願圓故。七有二願。親近二字即承事願。供養二字即",
    "X05n0227_010:0197c15": "供養願。諸佛海言通上二願。八即不離願。不離同志。",
    "X05n0227_010:0197c16": "故長時無倦。後偈結正覺者。以三世因圓正覺果滿",
    "X05n0227_010:0197c17": "故。二一切如來下五偈。結歸二聖。及攝所餘。歸二聖",
    "X05n0227_010:0197c18": "者。謂普賢文殊。彰行所屬。亦即釋成普賢行願。名法",
    "X05n0227_010:0197c19": "門主故。言攝所餘者。謂餘不說一切大願。是故文云",
    "X05n0227_010:0197c20": "一切願海。即同地經如是無量百千萬億阿僧祇大",
    "X05n0227_010:0197c21": "願。文中二。初二偈。偏同普賢。後三偈。雙齊二聖。今初。",
    "X05n0227_010:0197c22": "所以同者。普賢行故。稱法界故。言長子者。最尊勝故。",
    "X05n0227_010:0197c23": "出現亦云。誰是如來法長子故。若表法者。即表法界。",
    "X05n0227_010:0197c24": "先萬物生。無過此故。如有偈言。普賢真身遍法界。能",
    "X05n0227_010:0198a01": "為世間自在主。無始無終無生滅。性相常住等虗空。",
    "X05n0227_010:0198a02": "既無有始。則是長義。不捨因行。故為佛子。但云同等。",
    "X05n0227_010:0198a03": "非但無量阿僧祇願。如法界量無盡行願皆悉願同。",
    "X05n0227_010:0198a04": "後三偈。雙同二聖者。文殊表解。解發願故。普賢表行。",
    "X05n0227_010:0198a05": "依解起行故。故願與行。分屬二聖。理實皆通。又表理",
    "X05n0227_010:0198a06": "智。一相契合。行願相扶。所以雙同。",
    "X05n0227_010:0198a07": "[△@⊙]第三一偈。結皈迴向者。上來諸願。皆屬迴向。彌顯",
    "X05n0227_010:0198a08": "三段。皆屬迴向。",
    "X05n0227_010:0198a09": "[△@●]第二願我臨欲下四偈。願生淨土。全同長行。顯經",
    "X05n0227_010:0198a10": "勝德轉生之益。此令起願。彼約說益。為意不同。然准",
    "X05n0227_010:0198a11": "興善三藏所譯。從文殊師利勇猛智下。兼此四偈。並",
    "X05n0227_010:0198a12": "在顯經勝德之末。末後二偈之前。即頌長行。則此下",
    "X05n0227_010:0198a13": "十二偈。並頌顯經勝德。應分為四。初五偈頌生淨土。",
    "X05n0227_010:0198a14": "次二偈頌校量聞經功德。次四偈頌通顯五果。後一",
    "X05n0227_010:0198a15": "偈頌究竟果。即應改於願我二字。為是人字。則無惑",
    "X05n0227_010:0198a16": "矣。今且依文。文則可知。不生華藏而生極樂。略有四",
    "X05n0227_010:0198a17": "意。一有緣故。二欲使眾生歸憑情一故。三不離華藏",
    "X05n0227_010:0198a18": "故。四即本師故。",
    "X05n0227_010:0198a19": "[○@、]第二一偈。總頌十門。總結無盡。亦別屬十願十無",
    "X05n0227_010:0198a20": "盡句。第二十方所有下七偈。頌顯經勝德。文亦分二。",
    "X05n0227_010:0198a21": "先有二偈。頌前校量聞益。後五偈頌通顯諸行益。長",
    "X05n0227_010:0198a22": "行有三。一通明五果。二別明淨土果。三究竟菩提果。",
    "X05n0227_010:0198a23": "其生淨土。在前願中。但頌初後。即分為二。前四偈。頌",
    "X05n0227_010:0198a24": "通顯五果。後一偈。頌究竟果。今初。文具五果。初偈增",
    "X05n0227_010:0198b01": "上果。次偈等流果。次偈離繫果。次半偈異熟果。後半",
    "X05n0227_010:0198b02": "偈士用果。後一偈。頌究竟果。可知。",
    "X05n0227_010:0198b03": "[○@、]第三三偈。頌結勸受持。初半偈結前諸行。次一偈",
    "X05n0227_010:0198b04": "半。重顯勝益。後一偈結成迴向普及眾生。",
    "X05n0227_010:0198b05": "△第三爾時普賢菩薩下。結說讚善。乃是義生。此會",
    "X05n0227_010:0198b06": "入定。未有佛說。古德共立佛令頓證。",
    "X05n0227_010:0198b07": "◎大文第三。爾時世尊下。流通分。於中二。先指所說",
    "X05n0227_010:0198b08": "法。後時眾受持。今初。向普賢說已是義結。今云佛說。",
    "X05n0227_010:0198b09": "亦是義生。意欲總該。亦有二意。一此之一會。佛為會",
    "X05n0227_010:0198b10": "主。雖諸善友。以總該別。亦屬佛說。二遍該九會。以皆",
    "X05n0227_010:0198b11": "不起菩提樹王。遍一切處。一時頓說。向見普賢。在菩",
    "X05n0227_010:0198b12": "提場。攝末皈本。以本該末。並為佛說。二文殊師利",
    "X05n0227_010:0198b13": "菩薩下。時眾受持。於中亦二。先列能持眾。後總顯受",
    "X05n0227_010:0198b14": "持。前中三。一列菩薩。次列聲聞。後列雜類。今初。文有",
    "X05n0227_010:0198b15": "四類。前之二類。多在此會。第三普賢。義通常隨。則遍",
    "X05n0227_010:0198b16": "該九會。第四種種世界普來集會。迹通二義。一是前",
    "X05n0227_010:0198b17": "來遠集新眾。二通九會。集有遠近。而梵本無文。二大",
    "X05n0227_010:0198b18": "智舍利弗下。列聲聞眾。唯局此會。三並諸人天下。列",
    "X05n0227_010:0198b19": "雜類眾。二聞佛所說皆大歡喜信受奉行。彰其信受。",
    "X05n0227_010:0198b20": "通前諸眾。然此流通。偏通第九。若通九會。於理無違。",
    "X05n0227_010:0198b21": "何必將斯。要該九會。又准前例。說法之後。尚闕現端",
    "X05n0227_010:0198b22": "及證成等。但案梵文。足有終始。",
    "X05n0227_010:0198b23": "　我佛昔於大劫海　　修行苦行為眾生",
    "X05n0227_010:0198b24": "　證此難思解脫門　　何幸得聞能讚演",
    "X05n0227_010:0198c01": "　願此勝因皆上薦　　寶祚長安帝道昌",
    "X05n0227_010:0198c02": "　四恩百辟及含生　　同證玄門齊智海",
    "X05n0227_010:0198c04": "貞元新譯華嚴經疏卷第十",
    "X05n0227_010:0198c06": "此疏十卷之內始五卷不慮自栂尾奉感得之為",
    "X05n0227_010:0198c07": "具一部末五卷借諸人之筆功奉終全部為如意",
    "X05n0227_010:0198c08": "輪院常住所安置也今年御堂新造之刻並造佛",
    "X05n0227_010:0198c09": "之務勵書寫之志冀佛教傳持而學林枝茂佛閣",
    "X05n0227_010:0198c10": "不朽而香華不怠爰(光經)苟依所望難點止書外",
    "X05n0227_010:0198c11": "題雖恐惡翰只仰結緣而已。",
    "X05n0227_010:0198c12": "應永年九月十六日",
    "X05n0227_010:0198c13": "金剛佛子澄賢(夏藹十生年十六)",
    "X05n0227_010:0198c14": "一本奧記云。",
    "X05n0227_010:0198c15": "右正元華嚴疏二十卷大藏闕亡有年所矣紹",
    "X05n0227_010:0198c16": "興己巳圓證大師義和得之於梁公",
    "X05n0227_010:0198c17": "御藥鼎來吳江例囊并勸緣鏤板纔辨十二卷",
    "X05n0227_010:0198c18": "先公知府良中因過師談華嚴得疏讀之不能",
    "X05n0227_010:0198c19": "去手欣然囑師足其八卷又得綱要且欲手書",
    "X05n0227_010:0198c20": "未幾傾背俱不及成溥等痛心泣血追述先志",
    "X05n0227_010:0198c21": "亟命刊印式遇",
    "X05n0227_010:0198c22": "外除飯僧徧施闡揚佛旨普益後人福利所皈",
    "X05n0227_010:0198c23": "畢助超往。紹興二十五年十月十一日孤哀子",
    "X05n0227_010:0198c24": "溥濬溉濯泣血書"
}