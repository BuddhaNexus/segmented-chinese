{
    "T38n1766_004:0035a07": "涅槃玄義發源機要卷第四",
    "T38n1766_004:0035a09": "宋錢塘沙門釋智圓述",
    "T38n1766_004:0035a10": "「如日」下，日喻法界體，照喻法界法，高山喻",
    "T38n1766_004:0035a11": "菩薩。「如聾」下，喻小機在華嚴座不得大",
    "T38n1766_004:0035a12": "益，聾故不能聞大，瘂故不能說大。「隱其」下，初",
    "T38n1766_004:0035a13": "約隱身，次約隱法。初文者，神德舍那身，丈六",
    "T38n1766_004:0035a14": "釋迦像。「覆如」下，明隱法。如來藏者，圓頓法也，",
    "T38n1766_004:0035a15": "令改革凡夫成小聖人。無生無用者，敗種無",
    "T38n1766_004:0035a16": "生，壞根無用。先與後奪者，與小即鹿苑，奪小",
    "T38n1766_004:0035a17": "即方等。委業領財者，用《法華》窮子喻也。此喻",
    "T38n1766_004:0035a18": "委以大乘家業，以化菩薩。如諸部般若，多是",
    "T38n1766_004:0035a19": "空生、身子、滿願對揚也。付財定性者，會父子",
    "T38n1766_004:0035a20": "定天性也。如經云「此實我子，我實其父。」以喻",
    "T38n1766_004:0035a21": "《法華》開權，二乘皆當作佛也。「文云」下，即第九",
    "T38n1766_004:0035a22": "卷，指《法華．持品》中八千人也。故知《法華》、《涅槃》",
    "T38n1766_004:0035a23": "開會事等悉號醍醐，但彼廢此施，義有小異。",
    "T38n1766_004:0035a24": "然由《法華》本懷已暢，故至今教遂般涅槃。「夫",
    "T38n1766_004:0035a25": "眾」下，通示化意也。眾生本具，與佛無殊，日用",
    "T38n1766_004:0035a26": "不知，乃淪生死。故佛出世，以二智手指撝迷",
    "T38n1766_004:0035a27": "徒、點示本性，方將直顯復慮謗法，機既不等",
    "T38n1766_004:0035a28": "遂有五時，兼別但小對三帶二，一期調熟乃",
    "T38n1766_004:0035a29": "獲開權，《法華》、今經所以興也。「或作」下，敘五時。",
    "T38n1766_004:0035b01": "華嚴唯別圓故大；鹿苑但三藏故小；方等訶",
    "T38n1766_004:0035b02": "責偏小、褒嘆圓大，意令恥小慕大；般若委以",
    "T38n1766_004:0035b03": "大法，令教菩薩漸使通泰；法華開權，名定天",
    "T38n1766_004:0035b04": "性。「眾生」下，明《法華》既見佛性，故於今經涅槃，",
    "T38n1766_004:0035b05": "故知二經見性義一。靜乎雙樹者，即經云「右脇",
    "T38n1766_004:0035b06": "而臥」，表一期化極，內智指撝其功已畢。息教",
    "T38n1766_004:0035b07": "二河者，即經云「寂然無聲」也，故云息教也。二",
    "T38n1766_004:0035b08": "河者，拔提河大在城南，熙連河小在城北。相",
    "T38n1766_004:0035b09": "去百里，佛居其間，於四雙八隻樹下涅槃也。",
    "T38n1766_004:0035b10": "「諸佛」下，燈明迦葉出於淨土，但說《法華》即入涅",
    "T38n1766_004:0035b11": "槃。今佛世尊既出穢土，故須扶律以拾殘機。",
    "T38n1766_004:0035b12": "二經雖殊，見性無別。又若約扶律為涅槃者，",
    "T38n1766_004:0035b13": "則唯穢土；若約談常為涅槃者，則淨穢皆說。",
    "T38n1766_004:0035b14": "「只是」下，能發究竟智，故名佛師。能生分真智，",
    "T38n1766_004:0035b15": "故名菩薩母。「佛菩薩」下，舉佛菩薩之勝，以況",
    "T38n1766_004:0035b16": "凡小之劣。千舌百盲者，舉千百言，多耳安能。",
    "T38n1766_004:0035b17": "舞手者，《毛詩．序》云「嗟嘆之不足，故詠歌之。詠",
    "T38n1766_004:0035b18": "歌之不足，故手之舞之、足之蹈之。」專五所以",
    "T38n1766_004:0035b19": "是體意者，五番所詮之理，名為所以。謂從上",
    "T38n1766_004:0035b20": "品乳、滿字、勝修、圓教、醍醐所詮，俱是今經正",
    "T38n1766_004:0035b21": "體。設諸名相者，應云行相即依理起行故是",
    "T38n1766_004:0035b22": "宗。意對破者，即五番中皆有以圓破偏意也。",
    "T38n1766_004:0035b23": "皆言若專者，專，獨也。謂五番具含眾義，今若",
    "T38n1766_004:0035b24": "獨取其一，故成體等不同。雙卷等者，如上卷",
    "T38n1766_004:0035b25": "記。大本者，雖南北二本不同，同名大本，對六",
    "T38n1766_004:0035b26": "卷名小本也。同座異聞者，宜廣聞大本，宜略",
    "T38n1766_004:0035b27": "聞六卷。例大小品者，《般若》有大品小品，故以",
    "T38n1766_004:0035b28": "為例。準諸經目錄，秦弘始五年四月二十三",
    "T38n1766_004:0035b29": "日譯《大品》竟，二十七卷成者是也。竺法護於",
    "T38n1766_004:0035c01": "晉太康元年譯，上帙為《光讚》。羅什又重譯為",
    "T38n1766_004:0035c02": "十卷，名小品，是知《小品》亦是抄其前分。若然",
    "T38n1766_004:0035c03": "者，則次說為是，以六卷但盡〈菩薩品〉故。斯乃",
    "T38n1766_004:0035c04": "廣略者，六卷則略抄前段，大本則廣有後文。",
    "T38n1766_004:0035c05": "世猶惑焉者，或云異聞、或謂廣略，難可準定，",
    "T38n1766_004:0035c06": "故人尚疑。如來說偷狗等者，示其前後不同",
    "T38n1766_004:0035c07": "也。如來說則在後，迦葉問則在前。偷謂盜賊",
    "T38n1766_004:0035c08": "以喻見魔，狗喻愛魔，如〈四依品〉。說三歸，在〈如",
    "T38n1766_004:0035c09": "來性品〉。秦人彌譯者，六卷，東晉所翻；大本，北",
    "T38n1766_004:0035c10": "涼所翻。俱非秦代，而言秦人者，但姚秦翻譯",
    "T38n1766_004:0035c11": "最盛，故義學之家相承而用。㨙互者，㨙，胡計",
    "T38n1766_004:0035c12": "切，換也。或作「係奚」者，俱誤。昔道猛等者，按《譯",
    "T38n1766_004:0035c13": "經圖紀》及《僧傳》，並云曇無讖以玄始元年歲",
    "T38n1766_004:0035c14": "次壬子至姑臧，齎《涅槃》前分十卷，止於俗舍。",
    "T38n1766_004:0035c15": "遜聞讖名，厚遇請譯。遂以玄始三年歲次甲寅",
    "T38n1766_004:0035c16": "起首，至玄始十年辛酉，譯經律總二十三部，",
    "T38n1766_004:0035c17": "合一百四十八卷，慧嵩筆受。又南山《涅槃弘",
    "T38n1766_004:0035c18": "傳．序》云「北涼沮渠氏，玄始三年，有天竺三藏",
    "T38n1766_004:0035c19": "曇無讖者，涼言法豐，齎此梵本前分十卷，來",
    "T38n1766_004:0035c20": "達姑臧。偽主蒙遜珍賞隆重，於涼城內閑豫",
    "T38n1766_004:0035c21": "宮中，前後三翻成四十卷，終宋武帝永初二",
    "T38n1766_004:0035c22": "年。」據此諸文，乃是讖公齎至，不云道猛將還。",
    "T38n1766_004:0035c23": "沮渠蒙遜者，胡人，其先為匈奴左沮渠，遂以",
    "T38n1766_004:0035c24": "官為氏。蒙遜博覽群史、頗曉天文，殺段業自",
    "T38n1766_004:0035c25": "稱涼州牧。又破傉檀于窮泉，乘勝入姑臧，僣",
    "T38n1766_004:0035c26": "號西河王。隴右即隴西也。「右」或作「后」「後」，並誤。",
    "T38n1766_004:0035c27": "自號玄始者，改元玄始也。「是時」下，南經緣起",
    "T38n1766_004:0035c28": "也。經從北涼入于江南，後因治定，既與舊本",
    "T38n1766_004:0035c29": "品卷開合不同，遂號南本。姚萇殺符堅，改長",
    "T38n1766_004:0036a01": "安為常安，都之，改元白雀，後改建元。萇卒，子",
    "T38n1766_004:0036a02": "興立，改元皇初，後改弘始。今云姚萇復號弘",
    "T38n1766_004:0036a03": "始者，誤，應云姚興弘始。非玄始者，別其兩",
    "T38n1766_004:0036a04": "國年號也。玄始五年即晉恭元熙元年者，恭",
    "T38n1766_004:0036a05": "帝者，即東晉第十一帝，都建康，在位一年。遜",
    "T38n1766_004:0036a06": "位于劉裕，是為宋武帝，故云次入宋武裕也。",
    "T38n1766_004:0036a07": "恭帝元熙元年，即是宋武永初元年，以當年",
    "T38n1766_004:0036a08": "改號故。宋武，姓劉諱裕，字德輿。得四年者，宋",
    "T38n1766_004:0036a09": "武在位三年而崩。長子義符立，是為少帝。即",
    "T38n1766_004:0036a10": "位昏亂，太后廢帝為滎陽王，在位二年。武帝",
    "T38n1766_004:0036a11": "第三子諱義隆即位，是為文帝。以少帝於武",
    "T38n1766_004:0036a12": "帝三年當年即位，在位二年，至文帝元嘉元",
    "T38n1766_004:0036a13": "年，凡四年矣，故云得四年。此即大本始至南",
    "T38n1766_004:0036a14": "朝之年也。故《開皇錄》云「宋文帝世元嘉年初",
    "T38n1766_004:0036a15": "達于建康」也，即北涼玄始九年也。此二高明",
    "T38n1766_004:0036a16": "者，謂德高智明，乃美稱也。事跡如梁傳第七。",
    "T38n1766_004:0036a17": "康樂縣令者，《南史》第十八云「謝靈運，少好學，",
    "T38n1766_004:0036a18": "博覽群書，文章之美與顏延之為江左第一，",
    "T38n1766_004:0036a19": "縱橫俊發過於延之，深密則不如也。襲封康",
    "T38n1766_004:0036a20": "樂公。」今云縣令，恐誤。抗世逸群等者，抗，舉",
    "T38n1766_004:0036a21": "也。逸群，猶出群也。《南史》云「以國公例除員外",
    "T38n1766_004:0036a22": "散騎侍郎，不就，為琅瑘王大司馬行參軍。車",
    "T38n1766_004:0036a23": "服鮮麗，衣物多改舊形制，世共宗之，咸稱謝",
    "T38n1766_004:0036a24": "康樂也。」《開皇三寶錄》云「陳郡處士謝靈運治",
    "T38n1766_004:0036a25": "定」者，蓋靈運自稱處士也。靈運，陳郡陽夏人，",
    "T38n1766_004:0036a26": "甞為永嘉太守。郡有名山水，公素愛好，肆意",
    "T38n1766_004:0036a27": "遨遊，稱疾去職。於始寧縣修營故墅，傍山帶",
    "T38n1766_004:0036a28": "江，盡幽居之美，因著《山居賦》。尋山登嶺常著",
    "T38n1766_004:0036a29": "木屐，上則去其前齒，下則去其後齒。會稽太",
    "T38n1766_004:0036b01": "守孟顗事佛精懇，公謂之曰：「得道應須慧業。",
    "T38n1766_004:0036b02": "丈人生天應在靈運前，成佛必在靈運後。」顗",
    "T38n1766_004:0036b03": "深恨之。今撫州城東南四里有翻經臺，唐顏",
    "T38n1766_004:0036b04": "魯公碑云「宋康樂侯謝公，元嘉年初於此翻",
    "T38n1766_004:0036b05": "譯涅槃經，因以為號。」問：謝公但修定舊本，安",
    "T38n1766_004:0036b06": "稱翻譯？答：翻經之所，有譯語者、筆受者、綴文",
    "T38n1766_004:0036b07": "者、證義者、潤色者，而通稱譯人。謝公治定，",
    "T38n1766_004:0036b08": "乃是證義潤色之職也，故稱靈運翻經焉。「開",
    "T38n1766_004:0036b09": "壽命」下，開〈壽命〉為四品，復改壽命為長壽；開",
    "T38n1766_004:0036b10": "〈如來性〉為十品。凡十二品者，新開品目則有",
    "T38n1766_004:0036b11": "十二，并舊〈壽命〉、〈如來性〉共有十四，皆準六卷",
    "T38n1766_004:0036b12": "中品名開之。故《三寶錄》云「靈運等以讖《涅槃》",
    "T38n1766_004:0036b13": "品數疎簡，初學之者難以措懷，乃依舊翻《泥",
    "T38n1766_004:0036b14": "洹》正本加之，文有過質頗亦改治。」足前等者，",
    "T38n1766_004:0036b15": "并舊〈大眾問〉等品也。北本但十三品，成四十",
    "T38n1766_004:0036b16": "卷。南本二十五品，成三十六卷。故北遠師名",
    "T38n1766_004:0036b17": "北本為少品多卷經，名南本為多品少卷經。",
    "T38n1766_004:0036b18": "有三品等者，至唐麟德中後分方來，尚闕〈分",
    "T38n1766_004:0036b19": "舍利〉。其後分中立品與讖說不同者，和會如",
    "T38n1766_004:0036b20": "《疏記》第二十卷。由來關中者，關中秦地，羅什",
    "T38n1766_004:0036b21": "居關中，不見大本，故知足品非羅什也。錄稱",
    "T38n1766_004:0036b22": "者，即梁《寶唱錄》及隋《開皇三寶錄》第十三云",
    "T38n1766_004:0036b23": "「豫州沙門范慧嚴、清河沙門崔慧觀、陳郡處",
    "T38n1766_004:0036b24": "士謝靈運等加品改治。」故今依之，知小亮非",
    "T38n1766_004:0036b25": "也。「初三人」下，此明事蹟。與梁《僧傳》及《開皇錄》",
    "T38n1766_004:0036b26": "不同者，恐是傳說有異，而彼二文咸云三十",
    "T38n1766_004:0036b27": "六卷。始有數本流行未廣，嚴後一夜忽夢一",
    "T38n1766_004:0036b28": "人形狀極偉，厲聲謂嚴曰：「涅槃尊經，何以率",
    "T38n1766_004:0036b29": "爾輕加斟酌？」嚴既覺已，懷抱惕然，旦乃集僧",
    "T38n1766_004:0036c01": "欲收前本，時有識者咸共止之：「此蓋欲誡勵",
    "T38n1766_004:0036c02": "後人耳。若必乖理，何容即時方始感夢？」嚴以",
    "T38n1766_004:0036c03": "為然。頃之，又夢神人曰：「君以弘經精到之力，",
    "T38n1766_004:0036c04": "於後必當得見佛也。」如法華疏說者，即《玄義》",
    "T38n1766_004:0036c05": "第八明有翻無翻各具五義也。亦如彼者，如",
    "T38n1766_004:0036c06": "文句也。以《玄義》、《文句》皆是解經，通得稱疏。釋",
    "T38n1766_004:0036c07": "序品義既指《法華文句》，故下疏文直釋通序",
    "T38n1766_004:0036c08": "五事而已，更不消釋序品名義。又下疏文初",
    "T38n1766_004:0036c09": "且離文通示五章，所以疏初不題序品二字。",
    "T38n1766_004:0036c10": "若《法華疏》發初即解序品，故云序謂庠序等。",
    "T38n1766_004:0036c11": "所以疏初乃標序品二字，或例《法華文句》。於",
    "T38n1766_004:0036c12": "此疏初加序品二字者，非也。且《淨名疏》初亦",
    "T38n1766_004:0036c13": "不標其品目，用意各別，豈須一準。又疏文已",
    "T38n1766_004:0036c14": "經治定，標題從省，故削大般二字，但題云涅",
    "T38n1766_004:0036c15": "槃疏，此乃荊溪新意。或加大般二字者，亦非。",
    "T38n1766_004:0036c16": "必也正名，宣尼所誡，後之學者宜善思擇。「二",
    "T38n1766_004:0036c17": "疏」下，疏緣起，二：初、通示二由，二：初、製疏遠由，",
    "T38n1766_004:0036c18": "二：初、受經攝靜。緣起者，因由曰緣，興致曰起。",
    "T38n1766_004:0036c19": "余，我也。童年，穉歲也。攝靜，寺名，在章安，即慧",
    "T38n1766_004:0036c20": "拯法師也。傳云「及年七歲，還為拯公弟子。」具",
    "T38n1766_004:0036c21": "載上卷。予甞讀《高僧傳》，見古來盛德鮮有不",
    "T38n1766_004:0036c22": "講誦斯經者，信夫法王顧命、慈父遺囑，為臣",
    "T38n1766_004:0036c23": "為子理合遵奉。邇世講誦閴其無人，法漸陵",
    "T38n1766_004:0036c24": "夷，於斯驗矣。庶幾同見同行勉力流通，載紐",
    "T38n1766_004:0036c25": "頹綱重樹顛表，忠臣孝子於是乎在。二、「走雖」",
    "T38n1766_004:0036c26": "下，求旨天台，二：初、別示緣差，二：初、八障喪聽，",
    "T38n1766_004:0036c27": "二：初、師存喪聽，二：初、正明八障。凡稱走或僕，",
    "T38n1766_004:0036c28": "或蒙皆謙也。《東京賦》曰「走雖不敏，庶斯達矣。」",
    "T38n1766_004:0036c29": "注云：「走謂走使之人，公子自謙敏達也。」願聞",
    "T38n1766_004:0037a01": "旨趣者，既誦其文，願知其義。負笈天台者，《切",
    "T38n1766_004:0037a02": "韻》曰「笈負書箱也。」《史記》云「後漢蘇章，字士成，",
    "T38n1766_004:0037a03": "北海人。負笈追師，不遠千里。」天台，指智者所",
    "T38n1766_004:0037a04": "居之山也。陶隱居《真誥》曰「高一萬八千丈，周回",
    "T38n1766_004:0037a05": "八百里。山有八重，四面如一，當斗牛之分，上",
    "T38n1766_004:0037a06": "應台星，故曰天台。」《輿地志》曰「天台山一名桐",
    "T38n1766_004:0037a07": "栢，眾嶽之極秀者也。」心忻藍染者，劉子云「青",
    "T38n1766_004:0037a08": "出於藍而青於藍。」染，使然也。此以染義，喻從",
    "T38n1766_004:0037a09": "師求解，不取勝義。登山甫爾者，甫，始也，言未",
    "T38n1766_004:0037a10": "久也。仍逢出谷者，又值智者奉陳後主詔出",
    "T38n1766_004:0037a11": "山也。疏主傳曰「陳至德元年，隨師出京，住光",
    "T38n1766_004:0037a12": "宅寺。」「不惟」下，自謙也。言不思已德荒薄，而輒",
    "T38n1766_004:0037a13": "侍奉，隨從智者於皇帝朝廷也。《易緯》曰「帝者，",
    "T38n1766_004:0037a14": "天號也。德象天地，不私公位，稱之曰帝。」香塗",
    "T38n1766_004:0037a15": "三宮者，或作六宮，並由斯文古無章記、講",
    "T38n1766_004:0037a16": "貫者寡，故令傳寫魚魯成訛。今謂三宮，定非",
    "T38n1766_004:0037a17": "二六通用。有云：三宮為正，乃地名也。引唐《僧",
    "T38n1766_004:0037a18": "傳》疏主傳云「三宮廬阜，九向衡峰，無不揖迹",
    "T38n1766_004:0037a19": "依迎。訪問遺逸，此不應爾。」今敘大師正宮京",
    "T38n1766_004:0037a20": "輦，地乃金陵，非三宮也。今按三宮，即東嶽泰",
    "T38n1766_004:0037a21": "山，故《茅君內傳》曰「岱宗山之洞，周回三千餘",
    "T38n1766_004:0037a22": "里，名三宮空洞之天。」言二宮者，《文選》曰「婉變",
    "T38n1766_004:0037a23": "二宮，徘徊殿闥。」注云「婉孌徘徊，皆顧慕貌。」二",
    "T38n1766_004:0037a24": "宮，謂帝及太子宮也。故《大師別傳》云「陳主幸",
    "T38n1766_004:0037a25": "寺，捨身大施。」又云「皇太子已下並託舟航，咸",
    "T38n1766_004:0037a26": "宗戒範。」故云二宮也。《續高僧傳》中皆指帝宮",
    "T38n1766_004:0037a27": "及儲宮為二宮。既稟戒法，故云香塗。即經云",
    "T38n1766_004:0037a28": "「常用戒香塗瑩體也。」或謂大師為陳隋二帝",
    "T38n1766_004:0037a29": "戒師，即是二宮。此亦不然。此中正敘陳主欽",
    "T38n1766_004:0037b01": "崇，下云「金陵土崩，方歸隋國」，豈於陳世預說",
    "T38n1766_004:0037b02": "隋朝？無乃不可。或作六宮，即特指天子，其義",
    "T38n1766_004:0037b03": "亦通。言六宮者，《周禮》「天子后立六宮、三夫人、",
    "T38n1766_004:0037b04": "九嬪、二十七世婦、八十一御妻。」鄭玄注曰「六",
    "T38n1766_004:0037b05": "宮者，前一宮，後五宮也。五者，后一宮、三夫人",
    "T38n1766_004:0037b06": "一宮、九嬪一宮、二十七世婦一宮、八十一御",
    "T38n1766_004:0037b07": "妻一宮，凡一百二十人。后正位宮闈，體同天",
    "T38n1766_004:0037b08": "子。」七眾者，一比丘、二比丘尼、三式叉摩那、",
    "T38n1766_004:0037b09": "四沙彌、五沙彌尼、六優婆塞、七優婆夷也。比",
    "T38n1766_004:0037b10": "丘等六，翻名釋義具在疏文。式叉摩那者，此",
    "T38n1766_004:0037b11": "云學法女，不別得戒也。先以立志，六法練心，",
    "T38n1766_004:0037b12": "為受緣也。《四分》云「十八童女應二歲學戒。」又",
    "T38n1766_004:0037b13": "云。「小年曾嫁，年十歲者，與六法。」《十誦》中，六法",
    "T38n1766_004:0037b14": "者，練心也，試看大戒受緣。二年者，練身也，可",
    "T38n1766_004:0037b15": "知有胎無胎。此式叉尼具學三法：一、學根本，",
    "T38n1766_004:0037b16": "謂四重是；二、學六法，謂一染心相觸、二盜人",
    "T38n1766_004:0037b17": "四錢、三斷畜生命、四小妄語、五非時食、六飲",
    "T38n1766_004:0037b18": "酒也；三、學行法，謂一切大尼戒行並須學之。",
    "T38n1766_004:0037b19": "言光輝七眾者，此謂戒香既塗於二宮，道光",
    "T38n1766_004:0037b20": "彌耀於七眾也。道俗參請者，道謂出家五眾，",
    "T38n1766_004:0037b21": "俗謂在家二眾。交絡者，謂參玄請法之人往",
    "T38n1766_004:0037b22": "來不絕也。雖欽下，甘露喻涅槃旨趣也。《瑞應",
    "T38n1766_004:0037b23": "圖》云「露色濃甘者為之甘露。王者施德惠，則",
    "T38n1766_004:0037b24": "甘露降其草木。甘露，仁澤也，一名天酒。」「如俟」",
    "T38n1766_004:0037b25": "下，謂待智者講說此經，如待黃河之清，言其",
    "T38n1766_004:0037b26": "難者也。王子年，《拾遣記》曰「丹立千年一燒、",
    "T38n1766_004:0037b27": "黃河千年一清，皆至聖之君以為大瑞。又黃",
    "T38n1766_004:0037b28": "河清而聖人生。」《左傳》子駟曰：「周詩有之曰：俟",
    "T38n1766_004:0037b29": "河之清，人壽幾何。」杜預注曰「言人壽促而河",
    "T38n1766_004:0037c01": "清遲。」詎，豈也。有期無日者，雖許講宣，以我",
    "T38n1766_004:0037c02": "多障，竟無日得聞也。逮，及也。金陵，地名也，吳",
    "T38n1766_004:0037c03": "晉宋齊梁陳謂之江南，六朝悉都其地。《建康",
    "T38n1766_004:0037c04": "實錄》云「本楚金陵邑，秦改為秣陵，吳改為建",
    "T38n1766_004:0037c05": "業。晉愍帝諱業，改為建康。元帝即位稱建康",
    "T38n1766_004:0037c06": "宮。」土崩者，隋開皇八年，文帝命晉王楊廣、清",
    "T38n1766_004:0037c07": "河公楊素，督兵五十萬以伐陳，旌旗千里、金",
    "T38n1766_004:0037c08": "鼓震天，俄而平江東、膚陳主。陳國傾壞，喻以",
    "T38n1766_004:0037c09": "土崩。《文選．陳琳檄書》曰「必土崩瓦解，不俟血",
    "T38n1766_004:0037c10": "刃。」師徒雨散者，陳國既破，法集遂停，師徒相",
    "T38n1766_004:0037c11": "捨，如雨分散。《絕交論》云「駱驛縱橫，烟飛雨散。」",
    "T38n1766_004:0037c12": "大師遺囑云「朝同雲集，暮如雨散。」或作「兩」字",
    "T38n1766_004:0037c13": "者，誤。後會匡嶺者，匡嶺即廬山也。《廬山記》曰",
    "T38n1766_004:0037c14": "「匡俗出於周威王時，生而神靈，隱淪潛景，廬",
    "T38n1766_004:0037c15": "于此山。俗稱廬君，故山取號焉。」大師《別傳》曰",
    "T38n1766_004:0037c16": "「金陵既敗，旋錫荊湘，路次湓城。忽夢老僧曰：",
    "T38n1766_004:0037c17": "『陶侃瑞像，敬屈守護，遠公冥請也。』於是住憇",
    "T38n1766_004:0037c18": "廬山。俄而潯陽反叛，寺宇焚燒，獨有茲山全",
    "T38n1766_004:0037c19": "無侵撓。」復屬虔劉者，《左傳》曰「虔劉我邊垂。」杜",
    "T38n1766_004:0037c20": "注云「虔、劉，皆殺也。」即是值潯陽反叛也。江陵，",
    "T38n1766_004:0037c21": "荊州也。仍遭霧露者，仍值兵亂也。《抱朴子》曰",
    "T38n1766_004:0037c22": "「白霧四面圍城，不出百日大兵必至。」又《三國",
    "T38n1766_004:0037c23": "名臣譖》曰「雖遇塵霧」，注云「塵霧，謂恥辱也。」",
    "T38n1766_004:0037c24": "「勅徵」下，江浦，即江都，今揚州也，亦曰洛浦。《文",
    "T38n1766_004:0037c25": "選》曰「歸骸洛浦」，注云「揚州，則梁之洛陽也。」勅",
    "T38n1766_004:0037c26": "徵者，即煬帝潛龍之時，鎮守江淮，兩請智者。",
    "T38n1766_004:0037c27": "初請出江都，求受戒法，即開皇十一年也。事",
    "T38n1766_004:0037c28": "畢，仍歸江陵，建玉泉寺。後又請出江都，撰《淨",
    "T38n1766_004:0037c29": "名疏》。此言再出江都，時疏主滯疾於洪州也。",
    "T38n1766_004:0038a01": "若初出江都，則獲隨從，故疏主傳云「開皇十",
    "T38n1766_004:0038a02": "年，晉王作鎮揚越，陪從智者止于邗溝。」漢制",
    "T38n1766_004:0038a03": "天子曰勅，太子曰令，諸王曰教。煬帝鎮揚越",
    "T38n1766_004:0038a04": "時猶是諸王，後既登極故云勅徵。故《別傳》云",
    "T38n1766_004:0038a05": "「奉勅撰淨名疏」也。頂滯疾豫章者，頂，疏主稱",
    "T38n1766_004:0038a06": "名也。始稱余，次稱走，今稱名，文體之變也。豫",
    "T38n1766_004:0038a07": "章，郡名，今洪州也。大師既再出江都，而疏主",
    "T38n1766_004:0038a08": "滯疾洪州，不獲隨從。既遠聖師，安聞斯典？始",
    "T38n1766_004:0038a09": "舉飄南湖等者，南湖，即宮亭湖，亦曰拱亭。謂",
    "T38n1766_004:0038a10": "於豫章病愈，始舉掉飄帆，速往江都以就智",
    "T38n1766_004:0038a11": "者。而值隋文東巡狩，晉王入朝，於是大師東",
    "T38n1766_004:0038a12": "旋台岳，是故無暇講演，且給侍東歸。此乃大",
    "T38n1766_004:0038a13": "師最後入天台，即開皇十六年春也。東旋者，",
    "T38n1766_004:0038a14": "旋或作還同，似泉切。《文選》曰「祇召旋北京」，作",
    "T38n1766_004:0038a15": "此旋字也。秋至佛隴者，神邕《天台山記》曰「從",
    "T38n1766_004:0038a16": "修禪寺南行二百步，有盤石，平正猶如削成。",
    "T38n1766_004:0038a17": "古老相傳，佛嘗於此放光，故名佛隴。」春離江",
    "T38n1766_004:0038a18": "都秋時方至者，以隨處利人，行程故緩。冬逢",
    "T38n1766_004:0038a19": "入滅者，即其年十一月二十四日未時，於天",
    "T38n1766_004:0038a20": "台西門石城寺彌勒像前加趺而終也。嘆伊",
    "T38n1766_004:0038a21": "余之法障者，伊，維也，語辭耳。余，我也。法障",
    "T38n1766_004:0038a22": "者，欲聞此經法義，竟不獲聞，由前八事為障",
    "T38n1766_004:0038a23": "也。一逢師出谷障、二參請交絡障、三金陵",
    "T38n1766_004:0038a24": "土崩障、四復屬虔劉障、五仍遭霧露障、六滯",
    "T38n1766_004:0038a25": "疾豫章障、七東旋台嶺障、八冬逢入滅障。由",
    "T38n1766_004:0038a26": "具八事障我聞法，故曰法障。若不出谷，則合",
    "T38n1766_004:0038a27": "得聞。雖在帝庭，若參請事簡，則合得聞。雖其",
    "T38n1766_004:0038a28": "人交絡，若金陵久安，亦當得聞。乃至若不入",
    "T38n1766_004:0038a29": "滅，雖有前障，終當講演，令我得聞，故入滅之",
    "T38n1766_004:0038b01": "障最為深重。故下嘆云「日既隱於重崖，盲龜",
    "T38n1766_004:0038b02": "眠於海底」也。奚可勝言者，奚，何也。勝，平聲，謂",
    "T38n1766_004:0038b03": "法障之多，非言所載也。二、「昔五」下，引事感傷。",
    "T38n1766_004:0038b04": "初、引事類己。《賢愚經》第六云「毘舍離國有五",
    "T38n1766_004:0038b05": "百盲人，乞匃自治。時聞人言：『如來出世。』盲人",
    "T38n1766_004:0038b06": "聞已，還共議曰：『我曹若當遇佛，必見救濟。』即",
    "T38n1766_004:0038b07": "便問人：『佛在何國？』答云：『佛在舍衛。』遂各乞金",
    "T38n1766_004:0038b08": "錢一枚，僱人引往。時有一人收取金錢，將諸",
    "T38n1766_004:0038b09": "盲人至摩竭提國，棄諸澤中。盲不知處，互相",
    "T38n1766_004:0038b10": "捉手經行他田，傷破苗穀。長者行田見彼踐",
    "T38n1766_004:0038b11": "苗，甚多瞋怒。盲者求哀，具宣上事，長者使人",
    "T38n1766_004:0038b12": "將詣舍衛。適達彼國，又聞佛往摩竭提國。及",
    "T38n1766_004:0038b13": "到彼國，復聞世尊已還舍衛。如是追逐，凡往",
    "T38n1766_004:0038b14": "七反。佛知根熟，乃於舍衛待之。盲到佛所，蒙",
    "T38n1766_004:0038b15": "光目開，佛為說法成阿羅漢。」祇洹等者，《譬喻",
    "T38n1766_004:0038b16": "經》第三云「昔有一人作兩業，有二婦。適詣小",
    "T38n1766_004:0038b17": "婦，小婦語言：『我年少，婿年老，我不樂住，可住",
    "T38n1766_004:0038b18": "大婦處作居。』其婿拔去白髮。適至大婦處，大",
    "T38n1766_004:0038b19": "婦語言：『我老，頭已白，婿頭黑，宜去。』於是拔黑",
    "T38n1766_004:0038b20": "作白。如是不止，頭遂禿盡。二婦惡之，便各捨",
    "T38n1766_004:0038b21": "去，坐愁致死。過去世時作寺中狗，水東一寺、",
    "T38n1766_004:0038b22": "水西一寺，聞楗椎鳴，狗便往得食。後日二寺",
    "T38n1766_004:0038b23": "同時鳴磬，狗浮水欲度，適欲至西，復恐東寺",
    "T38n1766_004:0038b24": "食好；向東，復恐西寺食好。如是猶豫，溺死水",
    "T38n1766_004:0038b25": "中。」文云祇洹者，通取寺名，非直指祇洹寺也。",
    "T38n1766_004:0038b26": "唯疆唯沈無見無得者，結前二事。盲雖七追，",
    "T38n1766_004:0038b27": "唯至於他疆，竟不見佛，故云唯疆無見。狗聽",
    "T38n1766_004:0038b28": "兩鍾，唯死於沈溺，竟不得食，故云唯沈無得。",
    "T38n1766_004:0038b29": "次、「入山」下，以己類事。己之多障，如盲如狗。入",
    "T38n1766_004:0038c01": "山出谷總前八障，入山攝七八，出谷攝前六。",
    "T38n1766_004:0038c02": "浮墜泝江者，釋上句也。「浮墜」字誤，應作「乘陵」。",
    "T38n1766_004:0038c03": "謂入山乘陵，出谷泝江，空歷艱苦，不聞斯典。",
    "T38n1766_004:0038c04": "《文選．北征賦》曰「乘陵岡以登降」，注云「陵岡皆",
    "T38n1766_004:0038c05": "山丘也。」《左傳》曰「吳將泝江入郢。」《爾雅》曰「逆流",
    "T38n1766_004:0038c06": "而上曰泝洄，順流而下曰泝游。」《字林》云「順流",
    "T38n1766_004:0038c07": "曰沿，逆流曰泝。泝，蘇故切。」「日既」下，舉喻，嘆師",
    "T38n1766_004:0038c08": "滅也。日喻師解圓明，隱崖喻師入寂滅。崖，山",
    "T38n1766_004:0038c09": "也。《淮南子》曰「日入崦嵫」，注云「亦曰落棠山。」",
    "T38n1766_004:0038c10": "盲龜喻己無智眼，海底喻迷深。《雜含》第十六",
    "T38n1766_004:0038c11": "云「告諸比丘：『如大海中有一盲龜，壽無量劫，",
    "T38n1766_004:0038c12": "百年一遇出頭。復有浮木，止有一孔，漂流海",
    "T38n1766_004:0038c13": "浪，隨風東西。盲龜百年一出，得遇此孔。龜至",
    "T38n1766_004:0038c14": "海東，浮木或至海西，違遶亦爾，雖復差違，或",
    "T38n1766_004:0038c15": "復相得。凡夫漂流五趣之海，還復人身，甚難",
    "T38n1766_004:0038c16": "於此。』」今借彼文以喻聖師難值也。憑光想木",
    "T38n1766_004:0038c17": "者，人在半夜，欲憑日光鑒物；龜居海底，空想",
    "T38n1766_004:0038c18": "浮木安身。其不可得也，故云詎可得乎。二、「余",
    "T38n1766_004:0038c19": "乃」下，沒後思愆。師既已滅，斯經旨趣莫得而",
    "T38n1766_004:0038c20": "聞。省己宿愆，於是躬事塔廟，口誦斯經，以期",
    "T38n1766_004:0038c21": "未來值師聞法也。掃墓願值師，誦偈期聞法。",
    "T38n1766_004:0038c22": "西土塔婆，即此方墳墓也。掃灑墳塔，種植林",
    "T38n1766_004:0038c23": "樹。以墳必樹，故含文嘉曰：「天子墳高三仞，樹",
    "T38n1766_004:0038c24": "以松。諸侯半之，樹以栢。大夫入尺，樹以槐。庶",
    "T38n1766_004:0038c25": "人無墳，樹以楊柳。」更服灰場者，更，平聲，謂常",
    "T38n1766_004:0038c26": "更換淨服，於塔所誦經也。故《法華》云「著新淨",
    "T38n1766_004:0038c27": "衣，內外俱淨」也。或作「伏」字者，非。如來闍維之",
    "T38n1766_004:0038c28": "地，號曰灰場。今大師土葬而言灰場者，用其",
    "T38n1766_004:0038c29": "故實耳。亦猶《法華疏．序》云「晚還台嶺，仍值鶴",
    "T38n1766_004:0039a01": "林。」鶴林之言，例同灰場也。石偈，即此經也。以",
    "T38n1766_004:0039a02": "〈聖行品〉中雪山大士既獲半偈，乃於草木石",
    "T38n1766_004:0039a03": "壁書之，以示來者，故名此經為石偈也。疏主",
    "T38n1766_004:0039a04": "童年誦經已半，知此誦其全部非只一偈也。",
    "T38n1766_004:0039a05": "思𮘧畢世者，則是思往世之𮘧成今法障，遂",
    "T38n1766_004:0039a06": "乃身掃口誦，隱居求志，期盡此身，故云畢世。",
    "T38n1766_004:0039a07": "二、「事不」下，五難喪思，五：初、僧使迫已，雖欲隱",
    "T38n1766_004:0039a08": "居畢世，而為眾舉差，因與智璪同充僧使，屢",
    "T38n1766_004:0039a09": "入帝京，故云事不由己。蓋為僧事所逼迫也，",
    "T38n1766_004:0039a10": "故云迫不得止。事備《國清百錄》。戴函負封者，",
    "T38n1766_004:0039a11": "所持牋表詔勅皆用函也。《百錄》云「金書一函，",
    "T38n1766_004:0039a12": "與天台眾。」西考闕庭者，「考」應作「朝」，字誤也。闕",
    "T38n1766_004:0039a13": "謂雙闕，以石為之，其上隱起。奇獸異禽之狀，",
    "T38n1766_004:0039a14": "在端門外夾道置之，亦曰象闕魏闕。《周禮》太",
    "T38n1766_004:0039a15": "宰以正月懸理象之法於象魏，使萬人觀理",
    "T38n1766_004:0039a16": "象焉。《左傳》哀公三年火，季桓子命書藏象魏，",
    "T38n1766_004:0039a17": "曰舊章不可忘也。崔豹《古今注》曰「闕者，觀",
    "T38n1766_004:0039a18": "也。古者每門樹兩觀於其前，所以表宮門也。",
    "T38n1766_004:0039a19": "其上可居，登之則可遠觀，故謂之觀。人臣將",
    "T38n1766_004:0039a20": "朝，至此則思其所闕，故謂之闕。天子所居曰",
    "T38n1766_004:0039a21": "闕庭。」隋都，長安也。私去公還者，充僧使而去，",
    "T38n1766_004:0039a22": "奉勅命而還，或度僧造寺、或修營香火，事備",
    "T38n1766_004:0039a23": "《百錄》。故《百錄》云「今遣大都督段智興，送師還",
    "T38n1766_004:0039a24": "寺。」故曰公還。「經塗」下，往還充使，經由道塗凡",
    "T38n1766_004:0039a25": "八年也。二、「日嚴」下，諍論遭追。雖免僧使，仍因",
    "T38n1766_004:0039a26": "諍論，重入帝京。日嚴，寺名也。《唐高僧傳》曰「煬",
    "T38n1766_004:0039a27": "帝時為晉王，於京師曲池施營第林，造日嚴",
    "T38n1766_004:0039a28": "寺。」咸陽即長安，今永興軍也。諍論之事而不",
    "T38n1766_004:0039a29": "傳不書，乃傳搜訪之闕耳。三、值水夜奔。桃林",
    "T38n1766_004:0039b01": "水奔者，尚書放牛桃林之野是也。《左傳》「晉侯",
    "T38n1766_004:0039b02": "使詹嘉處瑕以守桃林之塞。」杜注云「桃林，在",
    "T38n1766_004:0039b03": "弘農華陰縣。」此言行至桃林山，水夜至，避之",
    "T38n1766_004:0039b04": "奔走，故失伴侶。四、「又被」下，被讒收往，及至京",
    "T38n1766_004:0039b05": "都，又遭讒佞，謂為巫蠱惑亂於人。而煬帝信",
    "T38n1766_004:0039b06": "讒，故收往河北。幽薊，二州名，在河北。薊，音計。",
    "T38n1766_004:0039b07": "五、乘氷馬陷。冬月度河，故乘履其氷，以濟北",
    "T38n1766_004:0039b08": "岸。馬雖陷氷而死，其身猶獲生存。臨危履薄",
    "T38n1766_004:0039b09": "者，《詩》云「戰戰兢兢，如臨深淵、如履薄氷。」疏主",
    "T38n1766_004:0039b10": "意云：昔聞詩語喻以戒慎，而今身當履踐，故",
    "T38n1766_004:0039b11": "下句云「生行死地」也。寧可言盡者，危難若此，",
    "T38n1766_004:0039b12": "那可具言。二、「昔裹」下，總結俱喪者。裹糧至東",
    "T38n1766_004:0039b13": "南者，即指前負笈天台已下文也。入山出谷",
    "T38n1766_004:0039b14": "揚越往來，何啻千里。《文選》云「裹糧萬里」。簦，長",
    "T38n1766_004:0039b15": "柄竹笠也。《史記》虞卿躡屩擔簦，說趙孝成王，",
    "T38n1766_004:0039b16": "一見賜金百鎰，再說拜為上卿。負罪至西北",
    "T38n1766_004:0039b17": "者，即指又被讒已下文也。三讒者，晉獻公三",
    "T38n1766_004:0039b18": "子皆為驪姬所讒，故曰三讒，疏主自比也。三",
    "T38n1766_004:0039b19": "子，謂太子申生、重耳、夷吾也。《左傳》第五曰「初",
    "T38n1766_004:0039b20": "晉獻公欲以驪姬為夫人，卜之不吉，筮之吉。",
    "T38n1766_004:0039b21": "公曰：『從筮。』卜人曰：『筮短龜長，不如從長。』弗",
    "T38n1766_004:0039b22": "聽，立之。生奚齊，其娣生卓子。及將立奚齊，",
    "T38n1766_004:0039b23": "既與中大夫成謀。姬謂太子曰：『君夢齊姜，必",
    "T38n1766_004:0039b24": "速祭之。』太子祭于曲沃，歸胙干公。公田，姬寘",
    "T38n1766_004:0039b25": "諸宮。六日，公至，毒而獻之。公祭之地，地墳；",
    "T38n1766_004:0039b26": "與犬，犬斃；與小臣，小臣亦斃。姬泣曰：『賊由",
    "T38n1766_004:0039b27": "太子。』太子奔新城，公殺其傅社原款。或謂",
    "T38n1766_004:0039b28": "太子：『子辭，君必辯焉。』太子曰：『君非姬氏，居",
    "T38n1766_004:0039b29": "不安、食不飽。我辭，姬必有罪。君老矣，吾又不",
    "T38n1766_004:0039c01": "樂。』曰：『子其行乎？』太子曰：『君實不察其罪，被此",
    "T38n1766_004:0039c02": "名也以出，人誰納我？』十二月戊申縊于新城。",
    "T38n1766_004:0039c03": "姬遂譖二公子，曰：『皆知之。』重耳奔蒲，夷吾奔",
    "T38n1766_004:0039c04": "屈。」言東南西北者，以帝京居中，則揚越在於",
    "T38n1766_004:0039c05": "東南，幽薊居乎西北也。若聽若思等者，前希",
    "T38n1766_004:0039c06": "聞斯典，故擔簦東南；有入障，故喪其聞。後欲",
    "T38n1766_004:0039c07": "思𮘧畢世，由驅馳西北，有五難故喪其思，故",
    "T38n1766_004:0039c08": "云二塗俱喪。二、「情不」下，製疏近由。後時雖獲",
    "T38n1766_004:0039c09": "生還台嶽，以昔兩緣聽思俱喪，於是慕法不",
    "T38n1766_004:0039c10": "已，更尋他疏以勘經旨，義既違經，因自撰疏。",
    "T38n1766_004:0039c11": "舊疏，即河西光宅等諸師疏義各存也。不與",
    "T38n1766_004:0039c12": "文會者，乖經失旨也。怏怏，於亮切，悵怏也。病",
    "T38n1766_004:0039c13": "諸者，諸，之也。見其義非，如已有病，此即製疏",
    "T38n1766_004:0039c14": "之近由。二、「斆群」下，正明述作時處，二：初、謙光",
    "T38n1766_004:0039c15": "述懷。經第三十云「譬如王告大臣：『汝牽一象",
    "T38n1766_004:0039c16": "以示盲者。』時彼眾盲各以手觸。其觸牙者即",
    "T38n1766_004:0039c17": "云象如萊茯根，其觸耳者言象如箕等。經自",
    "T38n1766_004:0039c18": "合云：王喻如來，臣喻方等大涅槃經，象喻佛",
    "T38n1766_004:0039c19": "性，盲喻一切無明眾生。」獨夢談刀，如經第十",
    "T38n1766_004:0039c20": "八，略如上記。刀喻佛性，夢寱謬談非親得刀，",
    "T38n1766_004:0039c21": "此皆疏主謙也。謂心思經旨，如盲觸象，豈識",
    "T38n1766_004:0039c22": "全軀；口說經文，如夢談刀，故非實有。二、「以大」",
    "T38n1766_004:0039c23": "下，著述時處，二：初明時處，二：初、示染筆時處。",
    "T38n1766_004:0039c24": "大業，即隋煬年號。十年，即甲戌歲也。廬于天",
    "T38n1766_004:0039c25": "台之南者，《小爾雅》云「廬，寄也。」謂寄止也，亦別",
    "T38n1766_004:0039c26": "舍也。黃帝為廬，以避寒暑，春秋去之，冬夏居",
    "T38n1766_004:0039c27": "之，故云寄止也。神邕《天台雜記》云「赤城為南",
    "T38n1766_004:0039c28": "門，石城為西門。」今云天台之南，謂赤城也。二、",
    "T38n1766_004:0039c29": "「管窺」下，明憑師述作。管窺智者義意者，《莊子》",
    "T38n1766_004:0040a01": "云「以管窺天」也。謂智者法門如天之高遠，已",
    "T38n1766_004:0040a02": "解推尋如以管窺。義意者，五時四教之義，三",
    "T38n1766_004:0040a03": "觀六即之意。依此義意，輒為此經解釋旨趣",
    "T38n1766_004:0040a04": "也。為，去聲。《尚書．序》曰「承詔為五十九篇作傳。」",
    "T38n1766_004:0040a05": "大業，明製撰之時。天台之南，顯筆削之處。管",
    "T38n1766_004:0040a06": "窺智者，示所學之宗。二、「運丁」下，敘難緣，二：初、",
    "T38n1766_004:0040a07": "避難四移，兩蒙靈異。丁，當也。大業十二年有",
    "T38n1766_004:0040a08": "大鳥似鵬飛入殿內，至于御幄，至明而去。九",
    "T38n1766_004:0040a09": "月幸江都，以代王侑留守西都、越王侗留守",
    "T38n1766_004:0040a10": "東都。既至江都，唯以酒色為務。五月星隕吳",
    "T38n1766_004:0040a11": "郡為石。徵求螢火數斛，夜出遊山光遍巖谷，",
    "T38n1766_004:0040a12": "火守羽林星如斗出，王良閣道聲如隤牆。枉",
    "T38n1766_004:0040a13": "矢出北斗米一斛，計錢八九萬，用錫環錢細",
    "T38n1766_004:0040a14": "如線。十月李密起兵於梁楚之郊，竇建德、盧",
    "T38n1766_004:0040a15": "明月等所在稱號，盜賊公行劫掠州縣。又諸",
    "T38n1766_004:0040a16": "道賊師孟海公、徐圓朗、朱粲、劉武用、薛舉、",
    "T38n1766_004:0040a17": "蕭銑、李子通、沈法興等，各率眾寇掠，多者",
    "T38n1766_004:0040a18": "數十萬、少者二三萬。天下無處無賊，故曰",
    "T38n1766_004:0040a19": "寇盜縱橫于時。天台悉為沈法興所有。《雜記》",
    "T38n1766_004:0040a20": "云「大業十四年，沈法興擅置海州，即改臨海",
    "T38n1766_004:0040a21": "縣為海州也。」匿影沃洲者，匿，藏也。沃洲，山名，",
    "T38n1766_004:0040a22": "在剡，即支遁所棲之山也。赤城既喧，復更匿",
    "T38n1766_004:0040a23": "藏形影，避盜於沃洲山也。蔭林席箭者，山宿",
    "T38n1766_004:0040a24": "野棲，故無屋宇，但蔭茂林以為帳布，箭竹以",
    "T38n1766_004:0040a25": "為席，亦猶古人班荊而坐也。箭竹偏產會稽。",
    "T38n1766_004:0040a26": "《爾雅》曰「東南之美者，有會稽之竹箭焉。」衣殫",
    "T38n1766_004:0040a27": "等者，殫，音丹，盡也。既避盜深山，而衣糧又盡，",
    "T38n1766_004:0040a28": "故於撰述致乖次第。「於是」下，明為撰述緣闕，",
    "T38n1766_004:0040a29": "更求他處挾藏也。鄙志，謙也。託命遂安者，寄",
    "T38n1766_004:0040b01": "託形命於遂安也。遂安，縣名，今屬睦州。縣令",
    "T38n1766_004:0040b02": "鄧氏者，即遂安令也。曳疾應之者，赴請為講",
    "T38n1766_004:0040b03": "也。應，去聲。事不兼舉者，既務講宣，且停筆削，",
    "T38n1766_004:0040b04": "因將草本寄於他舍。冥持此本者，謂冥聖護",
    "T38n1766_004:0040b05": "持，故得燒舍疏在，故云得免灰。颺颺，音羊，風",
    "T38n1766_004:0040b06": "所飛颺也。重寄柵城者，講經既畢，復寄柵",
    "T38n1766_004:0040b07": "城，意欲補削草木也。柵，音冊，編木成援也。未",
    "T38n1766_004:0040b08": "詳何處，今仙居縣有柵岸保，恐是其地。玉石",
    "T38n1766_004:0040b09": "俱罄者，玉石喻貴賤賢愚。海賊劫掠，貴賤並",
    "T38n1766_004:0040b10": "盡，故云俱罄。《尚書》曰「火炎崑岡，玉石俱焚。」",
    "T38n1766_004:0040b11": "蕭亮，即當時將帥也。復獲安存者，身安疏存。",
    "T38n1766_004:0040b12": "焦不能燒者，即前云冥持此本得免灰颺。賤",
    "T38n1766_004:0040b13": "不能得者，賊劫柵城，玉石俱盡，而此疏獨存",
    "T38n1766_004:0040b14": "也。再蒙靈異者，初火不燒、次賊不得，故云再",
    "T38n1766_004:0040b15": "也。勵，勉也，誠心也。或作「厲」，非也。食息者，息，",
    "T38n1766_004:0040b16": "寢臥也。無寧，不安也。二、「乃卜」下，幽境稱懷勤",
    "T38n1766_004:0040b17": "加補削，二。初、敘幽境。稱懷卜者，《禮記》曰「龜曰",
    "T38n1766_004:0040b18": "卜，蓍曰筮。」古者移居必卜，故《離騷經》有卜居",
    "T38n1766_004:0040b19": "也。《左傳》曰「非宅是名，唯隣是卜。」今疏主以移",
    "T38n1766_004:0040b20": "居為卜居。安洲，在樂安縣，今仙居縣也。故《僧",
    "T38n1766_004:0040b21": "傳》云「樂安南嶺地曰安洲。」然安洲之名始於",
    "T38n1766_004:0040b22": "疏主，《台州圖經》曰「管竹山在縣東南五里，高",
    "T38n1766_004:0040b23": "二十丈，周回二里，其下舊有潭。唐武德年中，",
    "T38n1766_004:0040b24": "邑人請天台國清寺灌頂尊者講于光明寺。",
    "T38n1766_004:0040b25": "時此潭之魚取者甚眾，尊者率道俗於潭側",
    "T38n1766_004:0040b26": "講《金光明經》，誘漁者令止其採捕。一夕忽暴",
    "T38n1766_004:0040b27": "風雨至，旦視之，乃為洲矣，故號為安洲。以此",
    "T38n1766_004:0040b28": "洲渚在樂安故。」微瀾者，瀾，力旦切，又力安切。",
    "T38n1766_004:0040b29": "《爾雅》曰「河水清且瀾漪。大波為瀾，小波為時。」",
    "T38n1766_004:0040c01": "絕人獸之蹤者，山深溪隔，故人獸不到。峯連",
    "T38n1766_004:0040c02": "偉括者，謂偉美山及括蒼山也。陶弘景《玉匱》",
    "T38n1766_004:0040c03": "云「括蒼山西南百餘里，有偉美山，狀如宮闕，",
    "T38n1766_004:0040c04": "多靈異，可偉美也。」皇朝《新修圖經》曰「亦名天",
    "T38n1766_004:0040c05": "姥山。」又云「大括蒼嶺在縣西一百八里。」兼二",
    "T38n1766_004:0040c06": "山之美者，謂安洲景象，兼有偉括之好。水鏡",
    "T38n1766_004:0040c07": "者，溪水澄淨，有若明鏡也。蕖池者，謂池有荷",
    "T38n1766_004:0040c08": "花也。《爾雅》曰「荷芙蕖」，郭璞注曰「別名芙蓉，",
    "T38n1766_004:0040c09": "江東呼荷紅。」葩，普巴切，華也。白牙團扇者，《善",
    "T38n1766_004:0040c10": "見律》云「優波離昇座，執象牙裝扇，先集律藏。」",
    "T38n1766_004:0040c11": "萋蒨者，草茂盛貌。加，亦勝也。戴氏重席者，《東",
    "T38n1766_004:0040c12": "觀漢記》「戴憑，字次仲，拜侍中。正旦朝賀，帝會",
    "T38n1766_004:0040c13": "群臣，諸生能說經史者更相詰難，義有不通",
    "T38n1766_004:0040c14": "者輒奪其席以益通者，憑遂坐五十餘席。」今",
    "T38n1766_004:0040c15": "疏主承修竹之風，藉翠草而坐，勝於牙扇重",
    "T38n1766_004:0040c16": "席也。以彼由造作，此任天真，其實勝之，固非",
    "T38n1766_004:0040c17": "誇飾。下云羞繪圖陋絃管，亦爾。雲霞赤白、",
    "T38n1766_004:0040c18": "松桂青黑、雕鏤雜糅，而有五彩之文，則使",
    "T38n1766_004:0040c19": "畫圖有羞色。繪，畫也。猿吟麏叫，蟬噪蛙鳴，相",
    "T38n1766_004:0040c20": "和成韻，似其八音之樂，翻令絲竹成陋聲。",
    "T38n1766_004:0040c21": "故左太沖招隱詩云「非必絲與竹，山水",
    "T38n1766_004:0040c22": "有清音。」麏，居筠切，鹿屬。八音者，《五經通義》",
    "T38n1766_004:0040c23": "曰「金、石、絲、竹、匏、土、革、木也。金為鍾，石為磬，絲",
    "T38n1766_004:0040c24": "為絃，竹為管，匏為笙，土為塤，皮為鼓，木為",
    "T38n1766_004:0040c25": "柷敔。」雅有高致者，竹風草席、畫圖音樂，皆得",
    "T38n1766_004:0040c26": "之於自然，故云高致也。豐趣冥倫者，冥，幽也。",
    "T38n1766_004:0040c27": "倫，人也。謂此高致，豐饒歸趣於我幽人也。倫，",
    "T38n1766_004:0040c28": "亦可作淪，淪，沒也，謂隱沒於山澤也。二、「仍蒔」",
    "T38n1766_004:0040c29": "下，明資緣勤苦。蒔，種也。種粟充食，拾薪備爨。",
    "T38n1766_004:0041a01": "二、「暨染」下，感傷謙己，二：初、感傷多難。暨，至也。",
    "T38n1766_004:0041a02": "從此絕筆，逆至染筆，凡歷五載，即唐高祖武",
    "T38n1766_004:0041a03": "德元年戊寅歲撰疏絕筆也。煬帝即位，改元",
    "T38n1766_004:0041a04": "大業，在位十三年。十二年幸江東宮，十三年",
    "T38n1766_004:0041a05": "唐公起義師於太原，破宋老生於霍邑，所在",
    "T38n1766_004:0041a06": "克敵，遂入長安，尊煬帝為太上皇，奉煬帝孫",
    "T38n1766_004:0041a07": "文德太子之子侑。篡位，即恭帝也，改元義寧。",
    "T38n1766_004:0041a08": "至二年，遜位于唐公，改云武德。既云凡歷五",
    "T38n1766_004:0041a09": "載，知是武德元年絕筆也。於此五載，凡經六",
    "T38n1766_004:0041a10": "移：初寄天台之南、二移沃洲、三移遂安、四移",
    "T38n1766_004:0041a11": "柵城、五重移遂安、六移安洲。并前八障及中",
    "T38n1766_004:0041a12": "五難，共成十九難緣。於後六中，更取火賊二",
    "T38n1766_004:0041a13": "事，則有二十一也。五難，謂僧使、遭追、值水、被",
    "T38n1766_004:0041a14": "讒、馬陷也。前八中，五是製疏之遠由、尋舊疏",
    "T38n1766_004:0041a15": "是近由，後六是正製疏。問：前八為障，何名遠",
    "T38n1766_004:0041a16": "由？答：由不聞法，故自撰疏。若其聞者，則疏是",
    "T38n1766_004:0041a17": "師說，安得自製？前八為障竟不聞法，後六雖",
    "T38n1766_004:0041a18": "艱終成斯疏。嗚呼！正法難聞、正道難行，其若",
    "T38n1766_004:0041a19": "是乎。干戈者，孔安國曰「干，盾也。戈，戟也。」《論",
    "T38n1766_004:0041a20": "語》曰「而謀動干戈於邦內。」菜食水齋，言其儉",
    "T38n1766_004:0041a21": "也。水床雪被，喻其寒也。其有圓頂方袍暖衣",
    "T38n1766_004:0041a22": "飽食，既逢遺教又偶清時，而口不談出世之",
    "T38n1766_004:0041a23": "言、心不則至真之道，自樹迷暗、反輕學宗，吾",
    "T38n1766_004:0041a24": "知斯人紹三塗種，疏主聖者得無悲乎！夢抽",
    "T38n1766_004:0041a25": "思乙者，「乙」應作「一」，《昭明文選．序》云「耿介之意",
    "T38n1766_004:0041a26": "既復，壹欝之懷靡愬」，注曰「壹欝，憂思也」。今謂",
    "T38n1766_004:0041a27": "軍火所怖、干戈所駭，而夢驚若抽、憂思壹欝。",
    "T38n1766_004:0041a28": "「辭既」下，謙己述懷。野質者，《論語》曰「質勝文則",
    "T38n1766_004:0041a29": "野」。此言辭鄙意豈會文者，謂所立義意淺近，",
    "T38n1766_004:0041b01": "豈能契會斯經圓頓之文也。此言義暗辭鄙，",
    "T38n1766_004:0041b02": "義暗皆謙也。有崖易殆者，《爾雅》曰「重崖岸」，注",
    "T38n1766_004:0041b03": "曰「兩崖累者曰岸。」殆，危也。有身速滅，如土岸",
    "T38n1766_004:0041b04": "易崩。空海難遍者，圓空廣大若滄海難遍，故",
    "T38n1766_004:0041b05": "不可以易殆之身窮難遍之義也。「盲寱」下，如",
    "T38n1766_004:0041b06": "盲觸象、如寱談刀，或可偏知於少義，敢言圓",
    "T38n1766_004:0041b07": "解於大理也。「特是」下，正明述作之意。既是偏",
    "T38n1766_004:0041b08": "知，何故撰疏？故釋云：特是不負本懷也。言本",
    "T38n1766_004:0041b09": "懷者，始為此經遂親智者，即前文云「走雖不",
    "T38n1766_004:0041b10": "敏，願聞旨趣，於是負笈天台，心忻藍染也。」遽",
    "T38n1766_004:0041b11": "茲石火者，《淮南子》曰「人生天地之間，如鑿石",
    "T38n1766_004:0041b12": "見火、電光過隙。」疏主自謂無常忽遽如彼石",
    "T38n1766_004:0041b13": "火，不能久研經義，故且率爾成疏也。「卷舒」下，",
    "T38n1766_004:0041b14": "自慶也。初句明卷舒尋經，次句明讚嘆撰疏。",
    "T38n1766_004:0041b15": "仰謝於心口者，由心思故口讚也。鹿耘毒草，",
    "T38n1766_004:0041b16": "或作「麁芸」，並豕亥之誤，應作「麃𮐀」。上彼苗切，",
    "T38n1766_004:0041b17": "下音袞。《左傳》曰「譬如農夫，是穮是𮐀。」杜注云",
    "T38n1766_004:0041b18": "「穮，耘也。𮐀，壅苗也。」然毒草藥王之語，出在今",
    "T38n1766_004:0041b19": "經。故〈如來性品〉云「譬如雪山多生諸藥，亦有",
    "T38n1766_004:0041b20": "毒草。諸眾生身亦復如是，雖有四大毒蛇之",
    "T38n1766_004:0041b21": "種，其中亦有妙藥，大工所謂佛性。」或執訛字，",
    "T38n1766_004:0041b22": "便求麋鹿耘草之緣者，何異聞三豕渡河，便",
    "T38n1766_004:0041b23": "謂猪行水上乎。故《僧傳》道丕議沙汰云：「僧之",
    "T38n1766_004:0041b24": "清尚必不露於人前，僧或凶頑而偏遊於世",
    "T38n1766_004:0041b25": "上。必恐正施藨𮐀，草和蘭茝而芟；方事淘澄，",
    "T38n1766_004:0041b26": "金逐沙泥而蕩。」彼用藨𮐀之語義與今同。又",
    "T38n1766_004:0041b27": "麃藨穮三體並通，《爾雅》云「緜，穮也。」《經典釋文》",
    "T38n1766_004:0041b28": "作「麃，耘也。」《字林》云「耕，禾間也。」《說文》云「𦔩，耨鋤",
    "T38n1766_004:0041b29": "也。」今疏主斥諸師非義，如麃𮐀毒草；顯佛性",
    "T38n1766_004:0041c01": "正理，如微養藥王。故前文云「將疏勘經，不與",
    "T38n1766_004:0041c02": "文會，怏怏終日恒若病諸」也。螳𧑃螢熠者，螳",
    "T38n1766_004:0041c03": "螂性怒，遇物必舉𧑃而拒之。《莊子》曰「螳螂怒",
    "T38n1766_004:0041c04": "臂以當車，豈免碎於轍間？」《文選》曰「欲以螳螂",
    "T38n1766_004:0041c05": "之斧，禦隆車之隧。」注云「前有兩足，舉之如執",
    "T38n1766_004:0041c06": "斧之象。」崔豹《古今注》曰「螢火，一名暉夜、一名",
    "T38n1766_004:0041c07": "景天、一名熠熠、一名燐、一名丹良、一名丹",
    "T38n1766_004:0041c08": "鳥、一名夜光、一名宵燭。」非能抗曜也者，曜即",
    "T38n1766_004:0041c09": "日也。《廣雅》云「日名曜靈。」謂螳𧑃不能拒抗於",
    "T38n1766_004:0041c10": "車轍，螢熠不能爭輝於曜靈。此疏主自謙識",
    "T38n1766_004:0041c11": "見微劣，不能抗曜於諸師也。吾祖聖師為法",
    "T38n1766_004:0041c12": "之志、艱苦之迹盡在於此文矣。傳斯宗者，得",
    "T38n1766_004:0041c13": "不思齊？《詩》云「伐柯伐柯，其則不遠。」可不懋乎？",
    "T38n1766_004:0041c14": "或卷末有半紙批文者，蓋後人謬錄。",
    "T38n1766_004:0041c15": "涅槃玄義發源機要卷第四"
}