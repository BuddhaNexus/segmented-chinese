{
    "X13n0282_001:0001a04": "楞嚴玄義敘",
    "X13n0282_001:0001a06": "夫契經文心不易標指也。唯智者大師發旋陀羅尼",
    "X13n0282_001:0001a07": "起遵法華具演十妙。絓是教網無不炳著詳悉。稱玄",
    "X13n0282_001:0001a08": "義云。然而止觀大部全體法華十妙。是知教觀殊袠",
    "X13n0282_001:0001a09": "理無二轍也。乃",
    "X13n0282_001:0001a10": "大覺世尊於佛頂又揭總持。所示境觀有懸契焉。但",
    "X13n0282_001:0001a11": "是典後入真丹未經判釋。時味偏圓莫知適從。我百",
    "X13n0282_001:0001a12": "松和尚甞撰百問啟重玄之漸。終慨洞庭鈞天環而",
    "X13n0282_001:0001a13": "聽之之無幾也。參兄灯公不慮世忤。作楞嚴玄義四",
    "X13n0282_001:0001a14": "卷。豈助總持夙夜願見之意耶。抑竟先師窮詰沉疑",
    "X13n0282_001:0001a15": "之意耶。灯兄偕不慧。行三昧懺法。於卷荷根得入流",
    "X13n0282_001:0001a16": "地。故于玄義三觀十乘教理行證無不究竟而委示",
    "X13n0282_001:0001a17": "之。即靈山大蘇相與首肯。不慧篇端附言。亦茅屋不",
    "X13n0282_001:0001a18": "間庠序之謂乎。然當是時。多聞流亞既昧一真撥無",
    "X13n0282_001:0001a19": "萬行。排藏心為世智。值登伽為樂境。觸目教觀多懷",
    "X13n0282_001:0001a20": "顰蹙。如來說為可憐愍者。即諄諄聖誥無奈之何。予",
    "X13n0282_001:0001a21": "言獨奈之何。",
    "X13n0282_001:0001a22": "萬歷丁酉春季沙門傳如書於西溪之九沙懺室",
    "X13n0282_001:0001b03": "大佛頂首楞嚴經玄義卷第一并序",
    "X13n0282_001:0001b05": "天台山幽溪沙門　傳燈　述",
    "X13n0282_001:0001b06": "夫大佛頂首楞嚴之為法也。去來惟一。生滅恒如。性",
    "X13n0282_001:0001b07": "七大而互周。妙三科而等入。真空真色。因緣自然之",
    "X13n0282_001:0001b08": "四計圓離。性色性空。俗有真無之二偏絕寄。方乎寶",
    "X13n0282_001:0001b09": "鑑。類彼摩尼。三諦之濟濟像歸。十界之穰穰珍雨。為",
    "X13n0282_001:0001b10": "眾妙之靈府。為萬善之玄基。寥兮廓兮不可名而強",
    "X13n0282_001:0001b11": "名如來藏。希兮夷兮無得稱而寓稱常住心。嘅眾生",
    "X13n0282_001:0001b12": "之性倒也。昧斯一理融通。局彼知見殊異。或塗空而",
    "X13n0282_001:0001b13": "割有。錯亂乎修習之門。或賤邊而貴中。肯綮於僧祇",
    "X13n0282_001:0001b14": "之劫。在凡夫則計內計外。在外道則執斷執常。類皆",
    "X13n0282_001:0001b15": "以真知為妄知如迷頭而逐影。以妄見為真見似棄",
    "X13n0282_001:0001b16": "海而認漚。如來說為可憐愍者。此大佛頂首楞嚴經",
    "X13n0282_001:0001b17": "之所以說也。此經唯宣勝義獨被圓機。剖常心於生",
    "X13n0282_001:0001b18": "滅之中。指駛流為謐水。會藏性於色空之內。鏡額瘡",
    "X13n0282_001:0001b19": "為髻珠。酬諸佛菩提達道陰入處界本如來藏而體",
    "X13n0282_001:0001b20": "之即神。詰娑婆圓通本根理智根塵諸生滅法而亡",
    "X13n0282_001:0001b21": "之俱寂。舉要言之。聞思修而皆妙。戒定慧以俱圓。正",
    "X13n0282_001:0001b22": "與助而並駈。顯與密而雙運。歷因果始終之階級。泰",
    "X13n0282_001:0001b23": "風送逝川之舟。摧生死見愛之波旬。烈燄銷鄰虗之",
    "X13n0282_001:0001b24": "雪。信所謂方等實相之真詮大事因緣之先容也。聲",
    "X13n0282_001:0001c01": "聞在昔教衍於今。後五百年均一佛日。爾時祇桓精",
    "X13n0282_001:0001c02": "舍既有妙悟阿難。此國摩訶支那寧無宿根上士。第",
    "X13n0282_001:0001c03": "為經文語活佛旨意玄。解者唯緝網而祕於綱。學者",
    "X13n0282_001:0001c04": "舉棄綱而投諸網矣。故有窮年教苑研幾而莫得融",
    "X13n0282_001:0001c05": "通。矧彼畢世禪關索隱而能之解脫者乎。(燈)獲瞻祕",
    "X13n0282_001:0001c06": "誥。聽學有年。譬入海而算砂徒顛眩而自困。既而掩",
    "X13n0282_001:0001c07": "卷思義。置解尋經。兼讀台宗乃有餘地。非唯悟楞嚴",
    "X13n0282_001:0001c08": "為法華之要綱。抑以見智者愜如來之本心。談藏性",
    "X13n0282_001:0001c09": "則冥符性具之宗。說止觀則暗合大定之旨。乃至懸",
    "X13n0282_001:0001c10": "判地位。預防陰魔。一切名言靡不殫契。噫玉泉慈霔",
    "X13n0282_001:0001c11": "幾千萬言人無證者。佛隴西望數十餘載蓋有以焉。",
    "X13n0282_001:0001c12": "今輙秉斯義海。仰疏經王。以佛心印佛心。不亦培膏",
    "X13n0282_001:0001c13": "助明。即楞嚴釋楞嚴。孰謂以水醨乳。徵文立義略擬",
    "X13n0282_001:0001c14": "懸談。學慙疎野而詞愧不文。言肆支離而義求或當。",
    "X13n0282_001:0001c15": "勒為四卷。質諸同志。匪圖取捷於龍門。聊託逸塵於",
    "X13n0282_001:0001c16": "驥尾云耳。",
    "X13n0282_001:0001c17": "將釋此經。玄義五重。初釋名。二辨體。三明宗。四論用。",
    "X13n0282_001:0001c18": "五教相。就此五章大分為二。初總釋。二別釋。總釋又",
    "X13n0282_001:0001c19": "二。初生起。二簡別。生起者。光明玄義云。此娑婆國土",
    "X13n0282_001:0001c20": "以音聲為佛事。或從善知識所聞名。或從經卷中聞",
    "X13n0282_001:0001c21": "名。故名在初。以聞名故次識法體。體顯次行。行即是",
    "X13n0282_001:0001c22": "宗。宗成則有力。力即是用。用能益物。益物故教他。聞",
    "X13n0282_001:0001c23": "名是自行之始。施教是化他之終。有始有卒者其唯",
    "X13n0282_001:0001c24": "聖人乎。五章生起次第如此。次簡別者。簡是料簡。問",
    "X13n0282_001:0002a01": "若略則唯一。若廣則無量。今此五章。進不是廣。退不",
    "X13n0282_001:0002a02": "是略。何故五耶。答非略非廣。非略故不一。非廣故不",
    "X13n0282_001:0002a03": "多。廣則令智退。略則義不周。我今處中說。令義易明",
    "X13n0282_001:0002a04": "了。五章中當其義如此。別者分別也。前一章總三法",
    "X13n0282_001:0002a05": "共為名。次三章派三法以為別。後一章兼總別而明",
    "X13n0282_001:0002a06": "教相也。又顯體一章明理。餘四章明事。又前三章是",
    "X13n0282_001:0002a07": "因。後二章是果。又前四章是行。後一章是教。又前四",
    "X13n0282_001:0002a08": "章是自利行。後一章是利他行。又前四章是聖默然。",
    "X13n0282_001:0002a09": "後一章是聖說法。如此等種種分別料簡(云云)。二別",
    "X13n0282_001:0002a10": "釋者別釋五章也。先解釋名章為二。初詳定經題。二",
    "X13n0282_001:0002a11": "解釋經題。初詳定者。若依經中。如來答文殊問名其",
    "X13n0282_001:0002a12": "稱有五。一曰大佛頂悉怛多般怛囉無上寶印十方",
    "X13n0282_001:0002a13": "如來清淨海眼。一曰救護親因度脫阿難及此會中",
    "X13n0282_001:0002a14": "性比丘尼得菩提心入徧知海。一曰如來密因脩證",
    "X13n0282_001:0002a15": "了義。一曰大方廣妙蓮華王十方佛母陀羅尼呪。一",
    "X13n0282_001:0002a16": "曰灌頂章句諸菩薩萬行首楞嚴。今譯人標題則存",
    "X13n0282_001:0002a17": "三隱二。所謂以約該博也。蓋如來立名之意必隨所",
    "X13n0282_001:0002a18": "詮而設。一經大旨不出體宗力用。今五名中。初云大",
    "X13n0282_001:0002a19": "佛頂悉怛多般怛囉無上寶印十方如來清淨海眼。",
    "X13n0282_001:0002a20": "此兩從體德功用而立稱也。亦名救護親因度脫阿",
    "X13n0282_001:0002a21": "難及此會中性比丘尼得菩提心入徧知海。此單從",
    "X13n0282_001:0002a22": "功德而立稱也。亦名如來密因脩證了義。此單從宗",
    "X13n0282_001:0002a23": "要而立稱也。亦名大方廣妙蓮華王十方佛母陀羅",
    "X13n0282_001:0002a24": "尼呪。此兩從體德宗要而立稱也。亦名灌頂章句諸",
    "X13n0282_001:0002b01": "菩薩萬行首楞嚴。此單從宗要而立稱也。夫宗要者",
    "X13n0282_001:0002b02": "一經之主也。體德者宗要之所歸也。功德者宗要歸",
    "X13n0282_001:0002b03": "體之所自至者也。功德自至。雖緩而弗舉亦未為過。",
    "X13n0282_001:0002b04": "惟體德宗要不可偏廢。故今於體德舉其要而標之",
    "X13n0282_001:0002b05": "曰大佛頂。雖三字之少已能囊括眾德矣何則蓋大",
    "X13n0282_001:0002b06": "佛頂者三德祕藏之異稱也。如大以法身當體得名。",
    "X13n0282_001:0002b07": "佛以般若普覆為義。頂以解脫無染立稱。即悉怛多",
    "X13n0282_001:0002b08": "般怛囉之大白傘蓋也。此大佛頂楷定諸法無諸魔",
    "X13n0282_001:0002b09": "事。即一實相之無上寶印也。此大佛頂廣大圓滿。軌",
    "X13n0282_001:0002b10": "持萬法。居染不汙。自在稱尊。即大方廣妙蓮華王也。",
    "X13n0282_001:0002b11": "此大佛頂遮一切惡持一切善。出生十方諸佛。即十",
    "X13n0282_001:0002b12": "方佛母陀羅尼也。若灌頂章句則出此經流出之所。",
    "X13n0282_001:0002b13": "自以密語言之亦不出乎密因二字。蓋密有微密之",
    "X13n0282_001:0002b14": "密祕密之密故也。此蓋譯人善巧。撮略有方。只此一",
    "X13n0282_001:0002b15": "十九字。略舉體德。備取宗要。擅五名之稱謂。召一經",
    "X13n0282_001:0002b16": "之旨歸。故云大佛頂如來密因脩證了義諸菩薩萬",
    "X13n0282_001:0002b17": "行首楞嚴。第二解釋經題又為二。初通別合釋。次通",
    "X13n0282_001:0002b18": "別各釋。初義者。光明玄義云。夫教有通別。依教明行。",
    "X13n0282_001:0002b19": "行有通別。從行顯理。理有通別。且置行理。但明教通",
    "X13n0282_001:0002b20": "別者。夫理無名字。名字顯理。如虗空無丈尺丈尺約",
    "X13n0282_001:0002b21": "虗空。天王般若云。總持無文字文字顯總持。若從能",
    "X13n0282_001:0002b22": "顯之文字是名則通。若從能顯之所以此名則別。云",
    "X13n0282_001:0002b23": "何為通。如聖所說。一經一時一處一部一偈一句一",
    "X13n0282_001:0002b24": "言皆是文字。從此文字通稱為經。云何為別。別則有",
    "X13n0282_001:0002c01": "四。一令世諦不亂歡心悅耳。二逗化所宜間發宿善。",
    "X13n0282_001:0002c02": "三對其業障令惡滅罪除。四點示道理霍然妙悟。悅",
    "X13n0282_001:0002c03": "宜對悟各各所以其致不同。稱之為別。譬如鹽梅和",
    "X13n0282_001:0002c04": "合成種種滋味。組織縱橫成種種文繡。從別所以。故",
    "X13n0282_001:0002c05": "有大佛頂等一十九字標今教異於諸教。從通文言。",
    "X13n0282_001:0002c06": "故有經之一字眾經通稱也。今經通別合標。故云大",
    "X13n0282_001:0002c07": "佛頂(云云)。次通別各釋為二。先釋別。次釋通。釋別又",
    "X13n0282_001:0002c08": "二。先定名。次解釋。定名者。今家釋諸經別名別相最",
    "X13n0282_001:0002c09": "多。取要立名不出三種。謂人法譬。於此三中復有單",
    "X13n0282_001:0002c10": "三複三并具足一。以成七別。今於七名之中而定此",
    "X13n0282_001:0002c11": "經。當複三中人法為名也。於人法中各有因果。大佛",
    "X13n0282_001:0002c12": "頂果法也。如來果人也。密因萬行因法也。諸菩薩因",
    "X13n0282_001:0002c13": "人也。脩證了義首楞嚴則該因該果。此經因果人法",
    "X13n0282_001:0002c14": "合標。故云大佛頂(云云)。次解釋為二。初解大佛頂等",
    "X13n0282_001:0002c15": "十六字。次解首楞巖。初中大佛頂如來密因脩證者。",
    "X13n0282_001:0002c16": "夫密有微密之密祕密之密。今此密因義該二種。一",
    "X13n0282_001:0002c17": "是當機所請妙奢摩他三摩禪那。舉一即三言三即",
    "X13n0282_001:0002c18": "一。故稱為妙。妙即密也。以此為因故稱密因。一是如",
    "X13n0282_001:0002c19": "來所宣神呪諸佛密言人莫能測。故稱為密。令行人",
    "X13n0282_001:0002c20": "持此以登聖果。故稱密因。然顯密之行雖殊。而所依",
    "X13n0282_001:0002c21": "之理同如來藏。又必顯密雙脩方能證入果位。故以",
    "X13n0282_001:0002c22": "一名而召兩行矣。謂之如來密因者。在顯言之。所謂",
    "X13n0282_001:0002c23": "此奢摩他等是十方如來得成菩提者也。在密言之。",
    "X13n0282_001:0002c24": "所謂此悉怛多般怛囉十方如來因此持此得成正",
    "X13n0282_001:0003a01": "覺者也。謂之大佛頂如來者。此指宣說神呪之化佛",
    "X13n0282_001:0003a02": "也。是世尊頂放百寶無畏光明之所化者。故曰大佛",
    "X13n0282_001:0003a03": "頂如來。佛稱為大者梵云摩訶也。古人或云不可翻。",
    "X13n0282_001:0003a04": "以含大多勝三義故。故釋論云。梵云摩訶謂大多勝。",
    "X13n0282_001:0003a05": "為此方文字義無兼含故不可翻。今題中單翻大者。",
    "X13n0282_001:0003a06": "由此方大字。字雖不含義實該博如老子云。域中有",
    "X13n0282_001:0003a07": "四大而王處一焉。所謂道大天大地大王亦大。然王",
    "X13n0282_001:0003a08": "者人耳。而所以與天地北大者。誠由道致中和得其",
    "X13n0282_001:0003a09": "勝位天地位而萬物育也。致中和而天地位。此同天",
    "X13n0282_001:0003a10": "地為大也。萬物均育。此以多為大也。又得其勝位。此",
    "X13n0282_001:0003a11": "以勝為大也。又如世人稱父母長上為大人。此亦勝",
    "X13n0282_001:0003a12": "為大也。沙門稱多眾為大眾。此亦多為大也。是則此",
    "X13n0282_001:0003a13": "方大字義亦多含。雖以單翻理無所失。今先約梵音",
    "X13n0282_001:0003a14": "兼含以釋大佛。次約明言當體以釋大佛。初兼含釋",
    "X13n0282_001:0003a15": "者。釋論云摩訶含大多勝者。大取包廣。多取含攝。勝",
    "X13n0282_001:0003a16": "取秀出。章安云。法身法界遍一切處是廣大義。報身",
    "X13n0282_001:0003a17": "智境照發相應不可窮盡是含攝義。應身自在無能",
    "X13n0282_001:0003a18": "遏絕。是勝出義。是則法報應三俱稱大佛。今若唯約",
    "X13n0282_001:0003a19": "應佛之勝而釋此藏通之大佛也。唯約報身之多而",
    "X13n0282_001:0003a20": "釋此別教之大佛也。唯約法身之大而釋此圓教之",
    "X13n0282_001:0003a21": "大佛也。此所說經既是圓經。能說教主合是圓佛。雖",
    "X13n0282_001:0003a22": "是圓佛。據現跡觀乃屬應身。但此應身其來有本。其",
    "X13n0282_001:0003a23": "本者何。所謂法報是。全此法報所垂之應。只應身即",
    "X13n0282_001:0003a24": "是法報。故華嚴云。清淨妙法身湛然應一切。天台云。",
    "X13n0282_001:0003b01": "水銀和真金能塗諸色像。功德和法身處處應現往。",
    "X13n0282_001:0003b02": "故知未甞有法報而不垂應身。亦未甞有應身而不",
    "X13n0282_001:0003b03": "即法報。但隨機見不同或勝劣之差降耳。今經當機",
    "X13n0282_001:0003b04": "乃用業識而見。則佛依中理而應依中而現。豈不即",
    "X13n0282_001:0003b05": "法即報者耶。故經述偈讚云。妙湛總持不動尊。妙湛",
    "X13n0282_001:0003b06": "讚真諦即報身也。總持讚俗諦即應身也。不動讚中",
    "X13n0282_001:0003b07": "道即法身也。蓋由當機妙悟洞見法源。故形言於口",
    "X13n0282_001:0003b08": "稱性而讚。今題目是總。豈不以總而貫於別。是故此",
    "X13n0282_001:0003b09": "之大佛須約三義而釋。即法大報多應勝也。言法大",
    "X13n0282_001:0003b10": "者。所謂大取包廣。法身法界遍一切處是廣大義。普",
    "X13n0282_001:0003b11": "賢觀經云。毗盧遮那遍一切處。此經云。空生大覺中",
    "X13n0282_001:0003b12": "如海一漚發。即法身廣大義也。報多者。所謂多取含",
    "X13n0282_001:0003b13": "攝。報身智境照發相應不可窮盡。是含攝義。經云。我",
    "X13n0282_001:0003b14": "以不滅不生合如來藏。而如來藏唯妙覺明圓照法",
    "X13n0282_001:0003b15": "界。是故於中一為無量無量為一。小中現大大中現",
    "X13n0282_001:0003b16": "小。乃至非心非空等。即報身不可窮盡義也。應勝者。",
    "X13n0282_001:0003b17": "所謂勝取秀出。應身自在無能遏絕。是勝出義。經云。",
    "X13n0282_001:0003b18": "不動道場遍十方界。身含十方無盡虗空。於一毛端",
    "X13n0282_001:0003b19": "現寶王剎。坐微塵裏轉大法輪。即應身自在無能遏",
    "X13n0282_001:0003b20": "絕義也。此以三字對釋三身如此。若以三字共釋一",
    "X13n0282_001:0003b21": "身者。則法身不唯大亦多亦勝。報身不唯多亦勝亦",
    "X13n0282_001:0003b22": "大。應身不唯勝亦多亦大。法身三者。大義如前。法多",
    "X13n0282_001:0003b23": "者。法身具足諸法。非如大虗逈無一物。故觀經云。毗",
    "X13n0282_001:0003b24": "盧遮那徧一切處。一切諸法無非佛法。此經云。陰入",
    "X13n0282_001:0003c01": "處界本如來藏性色真空等。清淨本然周徧法界。即",
    "X13n0282_001:0003c02": "法身含攝多義也。法勝者。此之法身如彼圓伊當上",
    "X13n0282_001:0003c03": "一點最尊無上。為報應二脩所歸故。天台云。如眾星",
    "X13n0282_001:0003c04": "之環北辰萬流之宗東海。即法身秀出勝義也。報身",
    "X13n0282_001:0003c05": "三者。報智既與法性相應相冥。法身遍一切處。報身",
    "X13n0282_001:0003c06": "亦遍一切處。故般若云。佛說非身是名大身。即報身",
    "X13n0282_001:0003c07": "廣博義也。報多準前。又報智以法門為身。所謂第一",
    "X13n0282_001:0003c08": "義為髻。八萬陀羅尼為髮。無漏為鼻等(云云)。亦報身",
    "X13n0282_001:0003c09": "含攝多義也。報勝者。前之法身雖名為勝。乃素法身",
    "X13n0282_001:0003c10": "未有莊嚴。今之報智莊嚴法身功德巍巍。斯名為勝。",
    "X13n0282_001:0003c11": "如家有寶藏不探似人人孰知勝。要須耘除糞穢掘",
    "X13n0282_001:0003c12": "出金藏五慾自恣。人乃稱歎此大富人大勝人矣。又",
    "X13n0282_001:0003c13": "報智即法。法身勝故報身亦勝。即報身秀出勝義也。",
    "X13n0282_001:0003c14": "應身三者。如無量壽佛應極樂國高六十萬億那由",
    "X13n0282_001:0003c15": "他由旬。淨華宿王智佛應淨光莊嚴國高六百八十",
    "X13n0282_001:0003c16": "萬由旬。釋迦世尊應東方莊嚴國別號照明莊嚴自",
    "X13n0282_001:0003c17": "在王佛。佛身高大壽命長遠等。即應身廣大義也。應",
    "X13n0282_001:0003c18": "多者。此經云。一中無量無量中一。稱性而應。隨機而",
    "X13n0282_001:0003c19": "見。何可數量。即應身含攝多義也。應勝準前。又如云",
    "X13n0282_001:0003c20": "天上天下唯吾獨尊等。即應身秀出勝義也。又應即",
    "X13n0282_001:0003c21": "法報。法報大應亦大。乃至法報勝應亦勝。此則舉一",
    "X13n0282_001:0003c22": "即三言三即一不縱不橫微妙寂絕。故稱大佛。約梵",
    "X13n0282_001:0003c23": "音兼含釋竟。更約明言當體釋者。夫佛乃萬德之都",
    "X13n0282_001:0003c24": "名。大是眾實之美稱。豈得以區區一義局彼太虗。今",
    "X13n0282_001:0004a01": "尋天台成義。復用十種果德釋之。雖秪十法。而佛之",
    "X13n0282_001:0004a02": "萬德亦包括殆盡。言十法者。所謂一理大。二誓願大。",
    "X13n0282_001:0004a03": "三莊嚴大。四智斷大。五遍智大。六道大。七用大。八權",
    "X13n0282_001:0004a04": "實大。九利益大。十無住大。一理大者。所謂究竟三德",
    "X13n0282_001:0004a05": "祕藏一切佛法故。一切佛法即性具十法界陰入處",
    "X13n0282_001:0004a06": "界等也。三德祕藏即如來藏性色真空性空真色等",
    "X13n0282_001:0004a07": "清淨本然周徧法界也。此三德一切佛法唯佛與佛",
    "X13n0282_001:0004a08": "乃能究盡故。經云。我以不滅不生合如來藏而如來",
    "X13n0282_001:0004a09": "藏俱非俱即等。故理大也。二誓願大者。所謂究竟圓",
    "X13n0282_001:0004a10": "滿三種菩提。無緣慈悲無作弘誓普覆法界故。經云",
    "X13n0282_001:0004a11": "入於如來妙莊嚴海圓滿菩提歸無所得。妙莊嚴海",
    "X13n0282_001:0004a12": "是福究竟。即方便菩提。亦是生緣慈悲。圓滿菩提是",
    "X13n0282_001:0004a13": "智究竟。即實智菩提。亦是法緣慈悲。歸無所得是理",
    "X13n0282_001:0004a14": "究竟。即真性菩提。亦是無緣慈悲。又當機讚佛云。大",
    "X13n0282_001:0004a15": "雄大力大慈悲。故誓願大也。三莊嚴大者。所謂究竟",
    "X13n0282_001:0004a16": "不可思議解脫首楞嚴寂照大定成就一切萬行諸",
    "X13n0282_001:0004a17": "波羅蜜故。經云。塵銷覺圓淨寂照含虗空。又云。等覺",
    "X13n0282_001:0004a18": "圓明入於如來妙莊嚴海。經初云。有三摩提具足萬",
    "X13n0282_001:0004a19": "行。故莊嚴大也。四智斷大者。所謂菩提涅槃究竟圓",
    "X13n0282_001:0004a20": "斷法界無明生死故。經云。覺迷迷滅覺不生迷。喻云。",
    "X13n0282_001:0004a21": "譬如金鑛雜於精金其金一純更不成雜。如木成灰",
    "X13n0282_001:0004a22": "不重為木。諸佛如來菩提涅槃亦復如是。故智斷大",
    "X13n0282_001:0004a23": "也。五徧知大者。所謂究竟五眼圓見法界三諦。如風",
    "X13n0282_001:0004a24": "於空中一切無障礙故。經云。我以不滅不生合如來",
    "X13n0282_001:0004b01": "藏而如來藏唯妙覺明圓照法界。又云。如我按指海",
    "X13n0282_001:0004b02": "印發光。故徧知大也。六道大者。所謂究竟圓入一切",
    "X13n0282_001:0004b03": "法門。以二十五王三昧冥益眾生故。經云。摩登婬女",
    "X13n0282_001:0004b04": "無心修行神力冥資速證無學。故道大也。七用大者。",
    "X13n0282_001:0004b05": "所謂究竟身口意業能顯一切神通。謂三輪不思議",
    "X13n0282_001:0004b06": "化彌滿法界顯益眾生。故經云。一中無量無量中一。",
    "X13n0282_001:0004b07": "小中現大大中現小。不動道場遍十方界。身含十方",
    "X13n0282_001:0004b08": "無盡虗空。於一毛端現寶王剎。坐微塵裏轉大法輪。",
    "X13n0282_001:0004b09": "故用大也。八權實大者。所謂究竟一切權實之法。能",
    "X13n0282_001:0004b10": "為實施權開權顯實。令諸眾生入一乘道故。經云。我",
    "X13n0282_001:0004b11": "以妙明合如來藏。十界三諦俱非。此以實智究盡諸",
    "X13n0282_001:0004b12": "法之實也。十界三諦俱即。此以權智究盡諸法之權",
    "X13n0282_001:0004b13": "也。離即離非是即非即。此權實泯合也。又云。令汝會",
    "X13n0282_001:0004b14": "中定性聲聞及一切未得二空回向上乘阿羅漢等",
    "X13n0282_001:0004b15": "皆獲一乘寂滅場地。故權實大也。九利益大者。所謂",
    "X13n0282_001:0004b16": "究竟嚴淨一切佛土能以一切世出世法利益眾生",
    "X13n0282_001:0004b17": "故。故此經能令登伽證於四果。當機頓獲法身。及令",
    "X13n0282_001:0004b18": "普會獲本妙心常住不滅。又選圓通竟。普會大眾凡",
    "X13n0282_001:0004b19": "有十恒河沙。皆得本心。遠離塵垢獲法眼淨。無量眾",
    "X13n0282_001:0004b20": "生皆發無等等三菩提心。秖此一會利益尚爾。況餘",
    "X13n0282_001:0004b21": "經餘處耶。故利益大也。十無住大者。一切究竟不住",
    "X13n0282_001:0004b22": "究竟。一切圓滿無圓滿故。經云。入於如來妙莊嚴海",
    "X13n0282_001:0004b23": "圓滿菩提歸無所得。故無住大也。第一還是法身大",
    "X13n0282_001:0004b24": "多勝。二三四五并第十還是報身大多勝。七八九還",
    "X13n0282_001:0004c01": "是應身大多勝。三身不縱不橫復見于此。是則兼含",
    "X13n0282_001:0004c02": "及以當體皆不出三身之義。三身乃十種三法之一。",
    "X13n0282_001:0004c03": "三法體通。舉一綱目而九種三法隨來矣。蓋由三德",
    "X13n0282_001:0004c04": "具足諸法聚集名為三身。若此三德尊重即是三寶。",
    "X13n0282_001:0004c05": "三德不生不滅即是三涅槃。三德運載負荷即是三",
    "X13n0282_001:0004c06": "大乘。三德不可異趣名三菩提。三德覺了清淨名三",
    "X13n0282_001:0004c07": "般若。三德是如來種名三佛性。三德分別不謬是名",
    "X13n0282_001:0004c08": "三識。三德即事通理名為三道。大則十種三法俱大。",
    "X13n0282_001:0004c09": "多則十種三法俱多。勝則十種三法俱勝。不並不別",
    "X13n0282_001:0004c10": "故稱大佛。經云。我以不滅不生合如來藏。十界三諦。",
    "X13n0282_001:0004c11": "若以意會。十種三法文義俱成。言大佛頂者。世尊肉",
    "X13n0282_001:0004c12": "髻無見頂相也。頂門為無上果。亦表第一義諦。如來",
    "X13n0282_001:0004c13": "者。大佛頂放百寶無畏光明出生千葉寶蓮有佛化",
    "X13n0282_001:0004c14": "身結跏趺坐宣說神呪之化佛。故曰大佛頂如來。夫",
    "X13n0282_001:0004c15": "頂居大佛之首佛從頂光而化顯此如來。彌為玄極。",
    "X13n0282_001:0004c16": "故如來自云。斯是知來無見頂相無為心佛。惟三身",
    "X13n0282_001:0004c17": "玄極故有此頂。有此頂相故能於中放光現佛。有此",
    "X13n0282_001:0004c18": "心佛故能宣說心呪。有此心呪故能使惡呪銷滅婬",
    "X13n0282_001:0004c19": "心頓除神力冥資速證無學。乃至能令十方如來因",
    "X13n0282_001:0004c20": "此執此等得成正覺降魔轉法輪授記付法等事。蓋",
    "X13n0282_001:0004c21": "此神呪。乃融即三身。大佛所證祕藏之理。全呪是佛。",
    "X13n0282_001:0004c22": "全佛是呪。一如無二如者也。如來證此故能懾魔。阿",
    "X13n0282_001:0004c23": "難迷此是以遭難。至此方挹流尋源。聞香討根。乃以",
    "X13n0282_001:0004c24": "首楞大定為請。蓋大佛三身。實由妙奢摩他等所剋",
    "X13n0282_001:0005a01": "故。經請云十方如來得成菩提妙奢摩他三摩禪那。",
    "X13n0282_001:0005a02": "而經題亦因之而召為大佛頂如來密因矣。釋此密",
    "X13n0282_001:0005a03": "因為二。初顯。次密。顯復為三。初定名。次定體。三正釋。",
    "X13n0282_001:0005a04": "定名者此奢摩他等三名。昔資中沇師唯以天台三",
    "X13n0282_001:0005a05": "觀而解。彼云。準圓覺經。奢摩他以寂靜為相。三摩提",
    "X13n0282_001:0005a06": "以幻化為相。禪那俱離寂靜為相。此大意與一心三",
    "X13n0282_001:0005a07": "觀相應。寂靜相即空觀也。幻化相即假觀也。俱離相",
    "X13n0282_001:0005a08": "即中觀也。孤山圓師唯以天台三止而釋。蓋準涅槃",
    "X13n0282_001:0005a09": "經中。奢摩他此云止。毗婆舍那此云觀。優畢叉此云",
    "X13n0282_001:0005a10": "止觀等。今經三名既與涅槃一同二異。乃於彼奢摩",
    "X13n0282_001:0005a11": "他中開出三義。為奢摩他三摩禪那也。而雲間師乃",
    "X13n0282_001:0005a12": "評之云。今觀二師之釋。孤山所得多矣。且如圓覺三",
    "X13n0282_001:0005a13": "法。經中亦名為定。如彼經云。爾時便有二十五種清",
    "X13n0282_001:0005a14": "淨定輪(云云)。又偈云。辨音汝當知。一切諸菩薩。無礙",
    "X13n0282_001:0005a15": "清淨慧皆從禪定生。所謂奢摩他三摩提禪那。是知",
    "X13n0282_001:0005a16": "彼圓覺尚可直作三止而釋。況今經乎。矧涅槃顯以",
    "X13n0282_001:0005a17": "奢摩他當定。又圓覺三摩名等持。禪那名靜慮。並是",
    "X13n0282_001:0005a18": "定法名義。三止消文復何疑乎。今詳雲間所評。引圓",
    "X13n0282_001:0005a19": "覺證成。今名可作定釋。則孤山以三止消文所得果",
    "X13n0282_001:0005a20": "多。蓋雖定體融通止即是觀。而所主之者須從於別。",
    "X13n0282_001:0005a21": "如吳興所謂阿難既以多聞小慧自咎正以楞嚴大",
    "X13n0282_001:0005a22": "定為請也。二定體者。前之定名欲從所主。故偏以定",
    "X13n0282_001:0005a23": "稱。若三止之體體無所局。故孤山亦會通云。此之三",
    "X13n0282_001:0005a24": "止即是三觀。以即照而寂即寂而照故。奢摩他即空",
    "X13n0282_001:0005b01": "觀。三摩即假觀。禪那即中觀。所以天如會解引孤山",
    "X13n0282_001:0005b02": "三止已乃云。今復釋而明之。奢摩他寂靜之義也。三",
    "X13n0282_001:0005b03": "摩觀照之義也。禪那寂照不二之義也。此蓋復出孤",
    "X13n0282_001:0005b04": "山會通之義耳。況經云。是種種地皆以奢摩他中毗",
    "X13n0282_001:0005b05": "婆舍那清淨修證。又云。此是過去先佛世尊奢摩他",
    "X13n0282_001:0005b06": "中毗婆舍那(云云)。據此二文。則不唯此定止觀融通。",
    "X13n0282_001:0005b07": "彌顯孤山三止消文當於經旨。以云奢摩他中毗婆",
    "X13n0282_001:0005b08": "舍那故。第三正釋者。約前會通之義雙明止觀也。涅",
    "X13n0282_001:0005b09": "槃經中三名奢摩他此云止。毗婆舍那此云觀。優畢",
    "X13n0282_001:0005b10": "叉此云止觀等。今經三名雖與一同二異。後文既云",
    "X13n0282_001:0005b11": "奢摩他中毗婆舍那。故須雙約止觀而釋。於止觀中",
    "X13n0282_001:0005b12": "各開三義。謂體真止。方便隨緣止。息二邊分別止。從",
    "X13n0282_001:0005b13": "假入空觀。從空入假觀。從空假入中道觀。今抄止觀",
    "X13n0282_001:0005b14": "成文以明斯義。初釋止觀名。次釋止觀體。初釋名者。",
    "X13n0282_001:0005b15": "大師云。止觀各有三義。止三者。息義。停義對不止止",
    "X13n0282_001:0005b16": "義。息義者。諸惡覺觀妄念思想寂然休息。淨名曰。何",
    "X13n0282_001:0005b17": "謂攀緣謂緣三界。何謂息攀緣謂心無所得。此就所",
    "X13n0282_001:0005b18": "破得名。是止息義。停義者。緣心諦理繫念現前停止",
    "X13n0282_001:0005b19": "不動。仁王云。入理般若名為住。大品云。以不住法住",
    "X13n0282_001:0005b20": "般若波羅蜜中。此就能止得名。是停止義。對不止以",
    "X13n0282_001:0005b21": "明止者。語雖通上意則永殊。何者。上兩止對生死之",
    "X13n0282_001:0005b22": "流動約涅槃論止息。心行理外約般若論停止。此約",
    "X13n0282_001:0005b23": "智斷通論相待。今別約諦理論相待。無明即法性。法",
    "X13n0282_001:0005b24": "性即無明。無明亦非止非不止。而喚無明為不止。法",
    "X13n0282_001:0005c01": "性亦非止非不止。而喚法性為止。此待無明之不止",
    "X13n0282_001:0005c02": "而喚法性為止。如經云。法性非生非滅而言法性寂",
    "X13n0282_001:0005c03": "滅。法性非垢非淨而言法性清淨。是為對不止而明",
    "X13n0282_001:0005c04": "止也。觀三義者。貫穿義觀達義對不觀觀義。貫穿義",
    "X13n0282_001:0005c05": "者。智慧利用穿滅煩惱。大經云。利钁斵地磐石沙礫",
    "X13n0282_001:0005c06": "直至金剛。法華云。穿鑿高原猶見乾土。施功不已遂",
    "X13n0282_001:0005c07": "漸至泥。此就所破得名。立貫穿觀也。觀達義者。觀智",
    "X13n0282_001:0005c08": "通達契會真如。瑞應經。云息心達本源故號為沙門。",
    "X13n0282_001:0005c09": "大論云。清淨心常一則能見般若。此就能觀得名。故",
    "X13n0282_001:0005c10": "立觀達觀也。對不觀觀者。語雖通上意則永殊。上兩",
    "X13n0282_001:0005c11": "觀亦通對生死彌密而論貫穿。迷惑昏盲而論觀達。",
    "X13n0282_001:0005c12": "此通約智斷相待明觀。今別約諦理。無明即法性。法",
    "X13n0282_001:0005c13": "性即無明。無明非觀非不觀而喚無明為不觀。法性",
    "X13n0282_001:0005c14": "亦非觀非不觀而喚法性為觀。如經云。法性非明非",
    "X13n0282_001:0005c15": "暗而喚法性為明。第一義空非智非愚而喚第一義",
    "X13n0282_001:0005c16": "空為智。是為對不觀而明觀。是故止觀各從三義得",
    "X13n0282_001:0005c17": "名(更有絕待會異通三德之文。茲不具引)次釋止觀體分三。初次第三",
    "X13n0282_001:0005c18": "止。二次第三觀。三一心中三止觀。次第三止者。一體",
    "X13n0282_001:0005c19": "真止。止於真諦。二方便隨緣止。止於俗諦。三息二邊",
    "X13n0282_001:0005c20": "分別止。止於中道第一義諦。體真止者。諸法從緣生",
    "X13n0282_001:0005c21": "因緣空無主息心達本源故號為沙門。知因緣假合",
    "X13n0282_001:0005c22": "幻化性虗故名為體。攀緣妄想得空即息。空即是真",
    "X13n0282_001:0005c23": "故言體真止。方便隨緣止者。若二乘同以無言說道",
    "X13n0282_001:0005c24": "斷煩惱入真。真則不異。但言煩惱與習有盡不盡。若",
    "X13n0282_001:0006a01": "二乘體真不須方便。菩薩入假正應行用。知空非空",
    "X13n0282_001:0006a02": "故言方便。分別藥病故言隨緣。心安俗諦故名為止。",
    "X13n0282_001:0006a03": "經言。動止心常一。亦得證此意也。息二邊分別止者。",
    "X13n0282_001:0006a04": "生死流動。涅槃保證。皆是偏行不會中道。今知俗非",
    "X13n0282_001:0006a05": "俗俗邊寂然。亦不得非俗空邊寂然。名息二邊。此三",
    "X13n0282_001:0006a06": "止名雖未見經論。映望三觀隨義立名。釋論云。菩薩",
    "X13n0282_001:0006a07": "依隨經教為作名字名為法施。立名無咎。若能尋經",
    "X13n0282_001:0006a08": "得名。即懸合此意也(雲間楞嚴補遺云。孤山以大師三止消今經文。則知天台三止",
    "X13n0282_001:0006a09": "有懸合矣。故止觀云。此三止名雖未見經論。映望三觀隨義立名云云。今果得之楞嚴矣。今謂圓覺三名顯云",
    "X13n0282_001:0006a10": "是定。亦唐譯之經。彼為最親。故知三止懸合二經矣。又準涅槃云。善男子。為三事故修奢摩他。何等為三。一者",
    "X13n0282_001:0006a11": "不放逸故。二者莊嚴大智故。三者得自在故。復次為三事故修毗婆舍那。何等為三。一者為觀生死惡果報故。",
    "X13n0282_001:0006a12": "二者為增長諸善根故。三者為破諸煩惱故。準此經文。止觀各開三義。即是三止三觀之明文。次第對義在文",
    "X13n0282_001:0006a13": "不差。故谷響鈔云。涅槃云。為三事故修奢摩他。此乃止中具三之明證也。而與阿難所請之三宛若符契。然大",
    "X13n0282_001:0006a14": "師親見涅槃。而不指之者。豈非欲使學者。自得之乎)詳此三止。與前釋名名髣",
    "X13n0282_001:0006a15": "髴同其相則異。同者止息止似體真。停止止似方便",
    "X13n0282_001:0006a16": "隨緣。非止止似息二邊。其相則別所謂三諦相也。前",
    "X13n0282_001:0006a17": "三成次三。後一具前三。何以故。如體真止時達因緣",
    "X13n0282_001:0006a18": "假名空無主流動惡息。是名止息義。停心在理正是",
    "X13n0282_001:0006a19": "達於因緣。是停止義。此理即真。真即本源。本源不當",
    "X13n0282_001:0006a20": "止與不止。是非止止義。此三義共成體真止。若方便",
    "X13n0282_001:0006a21": "止時照假自在。散亂無知息。是止息義。停心假理。如",
    "X13n0282_001:0006a22": "淨名入三昧觀比丘根性分別藥病。是停止義。假理",
    "X13n0282_001:0006a23": "不動是非止止義。如是三義共成方便隨緣止相也。",
    "X13n0282_001:0006a24": "息二邊分別時生死涅槃二相俱息。是止息義。入理",
    "X13n0282_001:0006b01": "般若名為住緣心中道。是停止義。此實相理非止不",
    "X13n0282_001:0006b02": "止。是不止止義。如此三義共成息二邊止相。故與前",
    "X13n0282_001:0006b03": "永異也。亦非今所用也。二次第三觀者。一從假入空",
    "X13n0282_001:0006b04": "觀。亦名二諦觀。二從空入假觀。亦名平等觀。三二空",
    "X13n0282_001:0006b05": "觀為方便得入中道第一義諦觀。心心寂滅。自然流",
    "X13n0282_001:0006b06": "入薩婆若海。此名出纓絡經。今釋其意。假是虗妄俗",
    "X13n0282_001:0006b07": "諦也。空是審實真諦也。今欲去俗歸真故言從假入",
    "X13n0282_001:0006b08": "空觀。假是入空之詮。先須觀假知假虗妄而得會真。",
    "X13n0282_001:0006b09": "故言二諦觀。此觀若成則證一切智也。從空入假觀",
    "X13n0282_001:0006b10": "者。若住於空與二乘何異。不成佛法。不益眾生。是故",
    "X13n0282_001:0006b11": "觀空不住於空。而入於假知病識藥應病授藥令得",
    "X13n0282_001:0006b12": "服行。故名從空入假觀。而言平等者。望前稱平等。前",
    "X13n0282_001:0006b13": "破假用空。今破空用假。破用既均故言平等觀。此觀",
    "X13n0282_001:0006b14": "成時證道種智。二空為方便者。初觀空生死。次觀空",
    "X13n0282_001:0006b15": "涅槃。此之二空為雙遮之方便。初觀用空。次覩用假。",
    "X13n0282_001:0006b16": "此之二用為雙照之方便。心心歸趣入薩婆若海雙",
    "X13n0282_001:0006b17": "照二諦也。此觀成時證一切種智。是為次第三觀也。",
    "X13n0282_001:0006b18": "此三觀與前三觀名一往似同義相則異。前貫穿觀。",
    "X13n0282_001:0006b19": "觀諸虗妄。似從假入空。觀達觀。達理理和達事事和。",
    "X13n0282_001:0006b20": "似從空入假。不觀觀似中道觀。其相異者。前是一諦",
    "X13n0282_001:0006b21": "相今是三諦相。又前三通成後三。後三具足前三。所",
    "X13n0282_001:0006b22": "以者何。如從假入空破四住磐石。是貫穿觀。所入之",
    "X13n0282_001:0006b23": "空空即是理智能顯理。即觀達觀。此之空理即是非",
    "X13n0282_001:0006b24": "觀觀義。如此三義共成入空觀相也。從空入假亦具",
    "X13n0282_001:0006c01": "三義。如識假名法破無知障。即貫穿義。照假名理分",
    "X13n0282_001:0006c02": "別無謬。即觀達義。假理常然。即不觀觀義也。此之三",
    "X13n0282_001:0006c03": "義共成假觀相也。中道之觀亦具三義。空於二邊即",
    "X13n0282_001:0006c04": "貫穿義。正入中道即觀達義。中道法性即不觀觀義。",
    "X13n0282_001:0006c05": "如此三義共成中道觀相也。三明一心中三止觀者。",
    "X13n0282_001:0006c06": "依前摩訶衍明三止三觀之相。以義隨相條然各別。",
    "X13n0282_001:0006c07": "若論三觀則有權實淺深。若論三智則有優劣前後。",
    "X13n0282_001:0006c08": "若論三人則有諸位大小。此則次第分張。非今所用",
    "X13n0282_001:0006c09": "也。圓頓止觀相者。以止緣於諦。則一諦而三諦。以諦",
    "X13n0282_001:0006c10": "繫於止。則一止而三止。譬如三相在一念心。雖一念",
    "X13n0282_001:0006c11": "心而有三相。止諦亦如是。所止之法雖一而三。能止",
    "X13n0282_001:0006c12": "之心雖三而一也。以觀緣於境。則一境而三境。以境",
    "X13n0282_001:0006c13": "發於觀。則一觀而三觀。如摩醯首羅面上三目。雖是",
    "X13n0282_001:0006c14": "三目而在一面。境觀亦如是。觀三即一。發一即三。不",
    "X13n0282_001:0006c15": "可思議。不權不實不優不劣。不前不後。不並不別。不",
    "X13n0282_001:0006c16": "大不小。故中論云。因緣生法即空即假即中。金剛般",
    "X13n0282_001:0006c17": "若云。如人有目日光明照見種種色。若眼獨見不應",
    "X13n0282_001:0006c18": "須日。若無色者雖有日眼亦無所見。如是三法不異",
    "X13n0282_001:0006c19": "時不相離。眼喻於止。日喻於觀。色喻於境。如是三法",
    "X13n0282_001:0006c20": "不前不後。一時論三。三中論一亦復如是。若見此義。",
    "X13n0282_001:0006c21": "即解圓頓止觀相也。何但三一一三。總前諸義皆在",
    "X13n0282_001:0006c22": "一心。其相云何。體無明顛倒即是實相之真。名體真",
    "X13n0282_001:0006c23": "止。如此實相遍一切處隨緣歷境安心不動。名隨緣",
    "X13n0282_001:0006c24": "方便止。生死涅槃靜散休息。名息二邊止。體一切諸",
    "X13n0282_001:0007a01": "假悉皆是空空即實相。名入空觀。達此空時觀冥中",
    "X13n0282_001:0007a02": "道。能知世間生滅法相如實而見。名入假觀。如此空",
    "X13n0282_001:0007a03": "慧即是中道無二無別。名中道觀。體真之時。五住磐",
    "X13n0282_001:0007a04": "石砂礫一切休息。名止息義。心緣中道入實相慧。名",
    "X13n0282_001:0007a05": "停止義。實相之性即非止非不止義。又此一念能穿",
    "X13n0282_001:0007a06": "五住達於實相。實相非觀亦非不觀。如此等義但在",
    "X13n0282_001:0007a07": "一念中不動真際而有種種差別。經言。善能分別諸",
    "X13n0282_001:0007a08": "法相。於第一義而不動。雖多名字蓋是般若之一法。",
    "X13n0282_001:0007a09": "佛說種種名眾名皆圓。諸義亦圓。相待絕待當體不",
    "X13n0282_001:0007a10": "可思議。不可思議故無有障礙。無有障礙故具足無",
    "X13n0282_001:0007a11": "減。是圓頓顯止觀體也。孤山云。阿難始以三法為請。",
    "X13n0282_001:0007a12": "既蒙開示。至乎領解。還以三法而歎於佛。故經云。妙",
    "X13n0282_001:0007a13": "湛總持不動尊。妙湛即空智也。總持即假智也。不動",
    "X13n0282_001:0007a14": "即中智也。及佛為富樓那說如來藏本妙圓心非心",
    "X13n0282_001:0007a15": "非空即心即空離即離非。三諦炳然如指諸掌。及為",
    "X13n0282_001:0007a16": "阿難說六解一亡。而結歎云。是名妙蓮華金剛王寶",
    "X13n0282_001:0007a17": "覺如幻三摩提。華開華現喻即中也。金剛堅利喻即",
    "X13n0282_001:0007a18": "空也。如幻有形喻即假也。洎文殊簡圓通亦以此為",
    "X13n0282_001:0007a19": "歎。故曰。阿難汝諦聽我承佛威力宣說金剛王如幻",
    "X13n0282_001:0007a20": "不思議佛母真三昧。但以佛母喻中道為異耳。其於",
    "X13n0282_001:0007a21": "諸文重重演說一一破迷。或用乎空。或談乎假。或顯",
    "X13n0282_001:0007a22": "乎中。言偏意圓悉具三法。蓋酬阿難三止之請也。今",
    "X13n0282_001:0007a23": "謂妙湛總持等三法。亦可作止觀各三名而釋。如妙",
    "X13n0282_001:0007a24": "湛及金剛王等。即止息貫穿也。總持及如幻等。即停",
    "X13n0282_001:0007b01": "止觀達也。不動及妙蓮等。即對不止止不觀觀也。是",
    "X13n0282_001:0007b02": "則奢摩他等三。隨舉其一皆具妙湛等三義。經云。此",
    "X13n0282_001:0007b03": "阿毗達磨彈指超無學。此之謂矣。惟此圓融故稱為",
    "X13n0282_001:0007b04": "妙。妙即密也。言密因脩證者。經云。是種種地皆以奢",
    "X13n0282_001:0007b05": "摩他中用諸如來毗婆舍那清淨修證漸次深入。故",
    "X13n0282_001:0007b06": "云密因修證。釋顯竟。次密者。入道場誦持神呪也。經",
    "X13n0282_001:0007b07": "明四種律儀已乃云。若有宿習不能滅除汝教是人",
    "X13n0282_001:0007b08": "一心誦我佛頂光明摩訶悉怛多般怛囉無上神呪。",
    "X13n0282_001:0007b09": "乃至示以結壇之法。定以克證之期。其為行者進脩",
    "X13n0282_001:0007b10": "最為詳盡。但依經設壇其費大富。末世緣薄鮮能辦",
    "X13n0282_001:0007b11": "之。於中所立期限共四等合一百二十一日。後坐禪",
    "X13n0282_001:0007b12": "百日。既云端坐安居。則入道之方。依奢摩他以脩大",
    "X13n0282_001:0007b13": "定。不俟告而可知矣。向前初七中云。至誠頂禮十方",
    "X13n0282_001:0007b14": "如來諸大菩薩阿羅漢號。恒於六時誦呪圍壇至心",
    "X13n0282_001:0007b15": "行道一時常行一百八遍。第二七中。一向專心發菩",
    "X13n0282_001:0007b16": "薩願心無間斷。我毗奈耶先有願教。第三七中。於十",
    "X13n0282_001:0007b17": "二時一向持佛般怛囉呪(云云)。昔吳興岳師甞按此",
    "X13n0282_001:0007b18": "述脩證儀一卷。今雖蔑聞。若依天台諸懺通軌亦略",
    "X13n0282_001:0007b19": "可知。惟其行道誦呪之頃既涉繁動之緣。苟不以理",
    "X13n0282_001:0007b20": "觀而導事行滅罪或難。矧夫結壇軌則。種種取象言",
    "X13n0282_001:0007b21": "不唐施。故溫陵師等皆取意以明表法。所謂法王法",
    "X13n0282_001:0007b22": "言即事即理也。又且神呪祕密唯佛證知。乃密詮三",
    "X13n0282_001:0007b23": "諦之境。而稱之為摩訶悉怛多般怛囉呪心蓋有以",
    "X13n0282_001:0007b24": "焉。是故行者登壇之時必宜事理兼行顯密雙運。如",
    "X13n0282_001:0007c01": "四明師之言。三種懺法云。法雖三種行在一時。寧可",
    "X13n0282_001:0007c02": "闕於前前。不得虧於後後。無生最要取相尚寬。蓋妙",
    "X13n0282_001:0007c03": "觀之宗是大乘之主。滅障如翻大地草木皆枯。顯德",
    "X13n0282_001:0007c04": "如照澄江森羅盡現。以此理觀導乎事行。則一禮一",
    "X13n0282_001:0007c05": "旋罪消塵劫。一燈一水福等虗空。此蓋法華三昧之",
    "X13n0282_001:0007c06": "功勳也。彼既如是此亦宜然。蓋一心定慧說於呪。先",
    "X13n0282_001:0007c07": "四十四心明於此。後理須秉定慧而持神呪。藉顯密",
    "X13n0282_001:0007c08": "以歷聖階矣。次了義者。褒美此經所說義無不了也。",
    "X13n0282_001:0007c09": "淨名寶積及涅槃等經。皆云依了義不依不了義。寶",
    "X13n0282_001:0007c10": "積經舍利弗問。何等經中名為了義。何等經中名不",
    "X13n0282_001:0007c11": "了義。佛告舍利弗云。若諸經中宣說世俗名不了義。",
    "X13n0282_001:0007c12": "宣說勝義名為了義。宣說作業煩惱名不了義。宣說",
    "X13n0282_001:0007c13": "煩惱業盡名為了義。宣說厭離生死趣求涅槃名不",
    "X13n0282_001:0007c14": "了義。宣說生死涅槃無二無別名為了義。宣說種種",
    "X13n0282_001:0007c15": "文句差別名不了義。宣說甚深難見難覺名為了義。",
    "X13n0282_001:0007c16": "今經云。如來今日普為此會宣勝義中真勝義性。即",
    "X13n0282_001:0007c17": "寶積宣說勝義名為了義也。經云。入妙莊嚴海圓滿",
    "X13n0282_001:0007c18": "菩提歸無所得。即宣煩惱業盡名為了義也。經云。陰",
    "X13n0282_001:0007c19": "入處界本如來藏。即生死涅槃無二無別名為了義",
    "X13n0282_001:0007c20": "也。經云。我以不生不滅合如來藏(云云)。即宣說甚深",
    "X13n0282_001:0007c21": "難見難解難覺名為了義也。次諸菩薩萬行者。藏通",
    "X13n0282_001:0007c22": "別教皆有菩薩。雖可稱諸非今經意。今則始從乾慧",
    "X13n0282_001:0007c23": "終至等覺五十六位階級不等。故名為諸。萬行者。即",
    "X13n0282_001:0007c24": "大品般若所說一切佛法諸三昧門。所謂百八三昧",
    "X13n0282_001:0008a01": "五百陀羅尼及諸解脫。大慈大悲。一切種智。五眼六",
    "X13n0282_001:0008a02": "神通。三明八解脫。十力四無所畏。十八不共法。三十",
    "X13n0282_001:0008a03": "二相。八十種好。六波羅蜜。三十七品。四弘誓願。四無",
    "X13n0282_001:0008a04": "量心。如意神通。四攝法等諸法。故大品萬行中偈云。",
    "X13n0282_001:0008a05": "從初發心至成佛。一身一心一智慧。欲為教化眾生",
    "X13n0282_001:0008a06": "故。萬行名字差別異。然此經題雖云萬行。而十軸內",
    "X13n0282_001:0008a07": "都不見列一兩種行名。但云有三摩提名大佛頂首",
    "X13n0282_001:0008a08": "楞嚴王具足萬行。是知題中雖稱萬行實不俟乎別",
    "X13n0282_001:0008a09": "修。蓋此密因是首楞嚴定。能獲此定則種種萬行法",
    "X13n0282_001:0008a10": "爾現前。故南嶽思大禪師釋萬行云。如是無量佛法",
    "X13n0282_001:0008a11": "功德一切皆從禪生。蓋眾生心性本來具足如是佛",
    "X13n0282_001:0008a12": "法故。經云陰入處界本如來藏。惟行人修此定時。直",
    "X13n0282_001:0008a13": "下照了具足諸法。則無量功德功至自至故。昔天台",
    "X13n0282_001:0008a14": "一時代南嶽講般若。至一心具萬行處忽有所疑。思",
    "X13n0282_001:0008a15": "師因誡之曰。如汝疑者乃大品次第意耳。未是法華",
    "X13n0282_001:0008a16": "圓頓旨也。吾昔於夏中一念頓證諸法現前。吾既身",
    "X13n0282_001:0008a17": "證不必疑矣。以此而知。則今經萬行之稱特是表顯",
    "X13n0282_001:0008a18": "密因之妙。故云有三摩提名大佛頂首楞嚴王具足",
    "X13n0282_001:0008a19": "萬行也。次釋首楞嚴者。涅槃經云。首楞者名一切事",
    "X13n0282_001:0008a20": "竟。嚴者名堅。一切畢竟而得堅固名首楞嚴。今人釋",
    "X13n0282_001:0008a21": "此名義多分單約定解。若然豈大佛頂等非首楞嚴",
    "X13n0282_001:0008a22": "耶。矧涅槃經云。一切眾生盡有首楞嚴定。首楞嚴定",
    "X13n0282_001:0008a23": "亦名般若。亦名金剛三昧。亦名師子吼。亦名佛性。且",
    "X13n0282_001:0008a24": "佛性非大佛頂耶。三昧般若非密因萬行等耶。師子",
    "X13n0282_001:0008b01": "吼非了義耶。昔孤山師以教行理三悉號楞嚴而釋。",
    "X13n0282_001:0008b02": "蓋有旨焉。但孤山三法於經攝義雖足。在題主對猶",
    "X13n0282_001:0008b03": "疎。今當別約天台八法一一主對釋之。謂教理智斷",
    "X13n0282_001:0008b04": "行位因果。蓋大佛頂者理也。如來者果也。密因者智",
    "X13n0282_001:0008b05": "也。修證者斷與位也。了義者教也。諸菩薩者因也。萬",
    "X13n0282_001:0008b06": "行者行也。故此八法非唯詮義具足。亦乃深合經題。",
    "X13n0282_001:0008b07": "釋此為二。初約八法行布釋。次約諸字圓融釋。初八",
    "X13n0282_001:0008b08": "法行布釋為三。初生起。二料簡。三正釋。生起者。八種",
    "X13n0282_001:0008b09": "中教為能詮故居其首。七為所詮故居其後。於七種",
    "X13n0282_001:0008b10": "中理為所照屬性。智為能照屬修。非所照之理不能",
    "X13n0282_001:0008b11": "起能照之智。故先理次智也。智既起已必能斷惑。故",
    "X13n0282_001:0008b12": "第四明斷也。惑斷理顯種種萬行由之而生。故次斷",
    "X13n0282_001:0008b13": "說行也。智斷行發淺深不同。故有位次也。望果德以",
    "X13n0282_001:0008b14": "修因行。由因行以克果德。智斷行位莫非其事。故有",
    "X13n0282_001:0008b15": "第七第八總說四果也。二料簡者。問智之與行有何",
    "X13n0282_001:0008b16": "差別。答智分因果。行唯在因。問因智與行復何差別。",
    "X13n0282_001:0008b17": "答若略作教行理說。則因智亦名為行。茲廣明八法。",
    "X13n0282_001:0008b18": "則因智三止行名萬行矣。問位次因果有何差別。答",
    "X13n0282_001:0008b19": "因果為能歷。位次為所歷。又位次開說因果。因果總",
    "X13n0282_001:0008b20": "說位次也。問此八種中為各各異為互互通。答亦異",
    "X13n0282_001:0008b21": "亦通。異如向說。通者如一經總是八法。離能詮無所",
    "X13n0282_001:0008b22": "詮。離所詮無能詮。故教具七也。全理起智。無別有智。",
    "X13n0282_001:0008b23": "此智能斷。離智無斷。理顯行彰。行是理行。六種即理",
    "X13n0282_001:0008b24": "名為位次。大乘因果不離實相。故理通也。智是理智。",
    "X13n0282_001:0008c01": "斷是智斷。智是首楞具足萬行。全理之智雖無淺深",
    "X13n0282_001:0008c02": "淺深宛然。雖無因果不離因果。故智通也。全理之智",
    "X13n0282_001:0008c03": "能斷此惑。斷故發行。而有淺深不同因果各異。故斷",
    "X13n0282_001:0008c04": "通也。即理之智能具萬行。智斷彼惑萬行斯顯。行顯",
    "X13n0282_001:0008c05": "淺深則有位次因果。故行通也。六種妙位。皆即於理。",
    "X13n0282_001:0008c06": "雖皆即理六位有殊。智為能歷。位為所歷。智斷惑故",
    "X13n0282_001:0008c07": "自淺之深。前五為因後一為果。故位通也。實相因果",
    "X13n0282_001:0008c08": "無差而差。智斷行位條然有異。因果實相差而無差。",
    "X13n0282_001:0008c09": "智斷行位無不即理。故因果通也。三正釋者。釋此依",
    "X13n0282_001:0008c10": "數為八。先理次智三斷四行五位六因七果。至於第",
    "X13n0282_001:0008c11": "八方明教相。何故爾耶。以教無別體秪是七種能詮",
    "X13n0282_001:0008c12": "之聲色耳。若七種理顯即是教顯。後略分別彌為容",
    "X13n0282_001:0008c13": "易故也。於中初明理。即經中所詮三諦理也。此三諦",
    "X13n0282_001:0008c14": "理徧在十界依正之上。若離此則無所寄。經明陰入",
    "X13n0282_001:0008c15": "處界本如來藏。此之謂也。釋此為二。初竪約十界明",
    "X13n0282_001:0008c16": "三諦。次橫約十界明三諦。初竪者。此之名義出仁王",
    "X13n0282_001:0008c17": "纓絡二經。彼云。一者有諦。二者無諦。三者中道第一",
    "X13n0282_001:0008c18": "義諦。初有諦者。謂二十五有眾生妄情所見名之為",
    "X13n0282_001:0008c19": "有。如彼情見審實不虗名之為諦。亦名俗諦。虗假凡",
    "X13n0282_001:0008c20": "俗故亦名世諦。涅槃所謂如世人之所見者名為世",
    "X13n0282_001:0008c21": "諦。此以六凡法界為俗諦也。二無諦者。三乘聖人所",
    "X13n0282_001:0008c22": "見真空之理無名無相故名為無。審實不虗目之為",
    "X13n0282_001:0008c23": "諦。亦名真諦。真實不虗故亦名第一義諦。涅槃所謂",
    "X13n0282_001:0008c24": "如出世人之所見者名第一義諦。此以聲聞緣覺兩",
    "X13n0282_001:0009a01": "法界為真諦也。三中道第一義諦者。遮二邊說名為",
    "X13n0282_001:0009a02": "中。此理虗通無壅無塞稱之為道。最上無過故名第",
    "X13n0282_001:0009a03": "一。深有所以目之為義。諸佛菩薩之所證見審實不",
    "X13n0282_001:0009a04": "虗命之為諦。故言中道第一義諦。此以佛菩薩兩法",
    "X13n0282_001:0009a05": "界為中諦也。次橫約十界明三諦者。此三諦義出中",
    "X13n0282_001:0009a06": "觀論。論云。因緣所生法我說即是空亦名為假名亦",
    "X13n0282_001:0009a07": "名中道義。十法界皆是因緣生法。以佛種從緣故。我",
    "X13n0282_001:0009a08": "說即是空。十界緣起皆真也。亦名為假名。十界緣起",
    "X13n0282_001:0009a09": "皆俗也。亦名中道義。十界緣起皆中也。此是橫約十",
    "X13n0282_001:0009a10": "界以詮三諦。今釋此二種三諦為三。初名義整足不",
    "X13n0282_001:0009a11": "整足。二理體圓融不圓融。三理體可壞不可壞。初義",
    "X13n0282_001:0009a12": "者。四教中藏是界內拙度。但詮森羅萬象之俗偏空",
    "X13n0282_001:0009a13": "涅槃之真。故稟教人至於果成灰斷而已。界內通教",
    "X13n0282_001:0009a14": "雖名為巧。其所詮者亦只二諦。是故稟茲教者同於",
    "X13n0282_001:0009a15": "三藏灰身滅智以為圓極。若界外別教。教雖不融而",
    "X13n0282_001:0009a16": "初心亦聞但中之名。是故稟茲教者以三十心成二",
    "X13n0282_001:0009a17": "觀方便已登於初地得證中道。但彼教行歷別。而猶",
    "X13n0282_001:0009a18": "未知十界橫具三諦義也。若今經三諦則備茲二義。",
    "X13n0282_001:0009a19": "如云而如來藏非心非空非地水火風非眼耳鼻舌",
    "X13n0282_001:0009a20": "身意非色聲香味觸法非眼識界乃至非意識界。此",
    "X13n0282_001:0009a21": "所非者。即纓絡仁王所謂二十五有妄情所見之俗",
    "X13n0282_001:0009a22": "諦也。又云。非無明乃至非老死非無明盡乃至非老",
    "X13n0282_001:0009a23": "死盡非苦集滅道非智非得。此所非者。即仁王纓絡",
    "X13n0282_001:0009a24": "所謂出世聖人所見之真諦也。又云。非擅那乃至非",
    "X13n0282_001:0009b01": "般剌若非阿羅訶三藐三菩非大涅槃非常樂我淨。",
    "X13n0282_001:0009b02": "此所非者。即仁王纓絡所謂諸佛菩薩所見之中道",
    "X13n0282_001:0009b03": "第一義諦也。此是十界竪義。橫義者。如十界併非。此",
    "X13n0282_001:0009b04": "則通以十界為真諦也。云何併非。以如來藏本妙圓",
    "X13n0282_001:0009b05": "心體絕情偽故。次十界併即。此通以十界為俗諦也。",
    "X13n0282_001:0009b06": "云何俱即。以如來藏元明心妙性具十界故。次離即",
    "X13n0282_001:0009b07": "離非是即非即。此通以十界為中道第一義諦也。云",
    "X13n0282_001:0009b08": "何俱即俱非。以如來藏妙明心元雖即二邊而無二",
    "X13n0282_001:0009b09": "邊如異故。初俱非中云本妙圓心。乃以心字為主。次",
    "X13n0282_001:0009b10": "俱即云元明心妙。乃以妙字為主。次雙非即云妙明",
    "X13n0282_001:0009b11": "心元。乃以元字為主。心者真空也。妙者妙有也。元者",
    "X13n0282_001:0009b12": "本元中道佛性也。蓋自一心而觀何有萬法之差。故",
    "X13n0282_001:0009b13": "一切併非。而云本妙圓心者。猶言即中俗之真也。自",
    "X13n0282_001:0009b14": "萬法俱妙而觀則十界宛然。故一切併即。而云元明",
    "X13n0282_001:0009b15": "心妙者。猶言即中真之俗也。自本元心性而觀則雙",
    "X13n0282_001:0009b16": "遮二邊真俗俱遣。雙照二諦真俗炳然。而云妙明心",
    "X13n0282_001:0009b17": "元者。猶言即俗真之中道也。又經爾前性色真空性",
    "X13n0282_001:0009b18": "空真色等清淨本然周徧法界。性中也。空真也。色俗",
    "X13n0282_001:0009b19": "也。並是橫論三諦之義。次理體圓融不圓融者。若明",
    "X13n0282_001:0009b20": "二諦之理。分界內界外。則界內藏教為不融。以彼徧",
    "X13n0282_001:0009b21": "真理在事外滅色方空故。界內通教理名圓融。以言",
    "X13n0282_001:0009b22": "即色是空非色滅空故。茲明三諦。彼通教竪義尚未",
    "X13n0282_001:0009b23": "具足。況圓融乎。故非所辨。今所辨者但對別教為融",
    "X13n0282_001:0009b24": "不融耳。蓋別教竪明中道之理。如雲外月逈出二邊。",
    "X13n0282_001:0009c01": "現在真俗不即中道。故須先空。次假破有破無。此之",
    "X13n0282_001:0009c02": "中理方得分見。是故雖有三諦不稱圓融。今經三諦",
    "X13n0282_001:0009c03": "既具二義。以橫融竪則無竪不橫。以竪列橫則無橫",
    "X13n0282_001:0009c04": "不竪。無橫不竪則三三宛然。無竪不橫則皆名一實",
    "X13n0282_001:0009c05": "妙諦。三諦俱實只一十界。十界絕待獨一妙心。斯則",
    "X13n0282_001:0009c06": "復名無諦之諦。故說真諦時則十界併非。此名一空",
    "X13n0282_001:0009c07": "一切空。無有無中而不空。以六凡俱非。有亦空也。二",
    "X13n0282_001:0009c08": "乘俱非。空亦空也。佛與菩薩俱非。中亦空也。說俗諦",
    "X13n0282_001:0009c09": "時則十界併即。此名一有一切有。無空無中而不有。",
    "X13n0282_001:0009c10": "以六凡俱即有亦有也。二乘俱即空亦有也。佛與菩",
    "X13n0282_001:0009c11": "薩俱即中亦有也。說中道時則十界俱非破立。此名",
    "X13n0282_001:0009c12": "一中一切中。無空無有而不中。以六凡俱非破立有",
    "X13n0282_001:0009c13": "亦中也。二乘俱非破立空亦中也。佛與菩薩俱非破",
    "X13n0282_001:0009c14": "立中亦中也。又前性空真色即中真而俗也。性色真",
    "X13n0282_001:0009c15": "空即中俗而真也。色空並不離性即真俗而中也。是",
    "X13n0282_001:0009c16": "故若言真諦者泯諸法名無相而六凡被泯之且言",
    "X13n0282_001:0009c17": "無相矣。二乘既亦泯豈非真。非真而真即俗乎。佛菩",
    "X13n0282_001:0009c18": "薩既亦泯豈非中。非中而中道即真即俗乎。真諦者",
    "X13n0282_001:0009c19": "泯情不泯法斯謂矣。孰謂真諦無相乎。若言俗諦者。",
    "X13n0282_001:0009c20": "立諸法是有相而六凡被立之且言有相矣。所立二",
    "X13n0282_001:0009c21": "乘真諦者有相乎。佛菩薩中道者有相乎。俗諦者立",
    "X13n0282_001:0009c22": "法不立情斯謂矣。孰謂俗諦有相乎。若言中諦者。雙",
    "X13n0282_001:0009c23": "遮二邊法是但中。而六凡二乘之真俗被遮之。且言",
    "X13n0282_001:0009c24": "不即矣。佛菩薩既亦遮豈非中。非中而即二邊乎。中",
    "X13n0282_001:0010a01": "諦者統諸法。斯謂矣。孰謂中道不即乎。良由常住真",
    "X13n0282_001:0010a02": "心具足諸法。即此諸法充塞天虗彼彼互具名如來",
    "X13n0282_001:0010a03": "藏。彼彼互遍名無盡燈。雖一塵而十界三諦不少。雖",
    "X13n0282_001:0010a04": "剎海而十界三諦不多。所謂如搗萬種香為丸若燒",
    "X13n0282_001:0010a05": "一塵具足眾氣。亦如剖栴檀柝碧玉若多若小片片",
    "X13n0282_001:0010a06": "皆真。故曰九界徒欲言之言則傷其實。徒欲思之思",
    "X13n0282_001:0010a07": "則喪其真。所以如來掩室於摩竭。淨名杜口於毗耶。",
    "X13n0282_001:0010a08": "法華三請而不說。今經委曲而後談。胎經云。佛法如",
    "X13n0282_001:0010a09": "大海不說有是非凡夫賢聖人平等無高下。法華云。",
    "X13n0282_001:0010a10": "諸法寂滅相不可以言宣。又云。是法非思量分別之",
    "X13n0282_001:0010a11": "所能解。今經云。一切眾生皆由不知常住真心性淨",
    "X13n0282_001:0010a12": "明體用諸妄想。此想不真故有輪轉。皆此謂也。此之",
    "X13n0282_001:0010a13": "妙法乃諸佛如來所諦故。經云。我以不滅不生合如",
    "X13n0282_001:0010a14": "來藏(云云)。法華云。唯佛與佛乃能究盡諸法實相。佛",
    "X13n0282_001:0010a15": "今說之。欲令行者全以此諦為脩首楞大定之本。得",
    "X13n0282_001:0010a16": "此為本則心心法界事事圓融。常住妙果即法圓成。",
    "X13n0282_001:0010a17": "觀音智門當念具足。此所謂以不生不滅為本脩因。",
    "X13n0282_001:0010a18": "而求不生不滅之果者也。三可壞不可壞者。三藏所",
    "X13n0282_001:0010a19": "詮理在事外。要須滅色然後入空。此則六凡之俗須",
    "X13n0282_001:0010a20": "壞。夫真諦者真必即俗。滅色之空非真空也。此則二",
    "X13n0282_001:0010a21": "乘之真可壞。通教之色雖云即空。而未甞云空即是",
    "X13n0282_001:0010a22": "色。以空不即色故必灰身滅智。此亦六凡之俗須壞。",
    "X13n0282_001:0010a23": "壞俗後真真非畢竟。此則二乘之真可壞。別教中道",
    "X13n0282_001:0010a24": "既不即邊。離中之邊故須雙遣。此則八界真俗皆壞。",
    "X13n0282_001:0010b01": "夫中必真俗。彼云逈出二邊。離邊之中豈是究竟。故",
    "X13n0282_001:0010b02": "佛菩薩中道之理可壞。問別教真俗不即中道。或云",
    "X13n0282_001:0010b03": "可壞。中道佛性豈可壞乎。答若論中理實不可壞。今",
    "X13n0282_001:0010b04": "言壞者據彼教道所詮耳。豈唯別教中道。即前三教",
    "X13n0282_001:0010b05": "所有九界真俗。若論理體又孰能壞。但彼稟教偏小。",
    "X13n0282_001:0010b06": "自於夷途作趺。好身剜瘡耳。故天台云。此理灼然。世",
    "X13n0282_001:0010b07": "間常住。有佛不能益。無佛不能損。得之不為高。失之",
    "X13n0282_001:0010b08": "不為下。名之為佛。理佛也。今經三諦乃是稱此本理",
    "X13n0282_001:0010b09": "而說故。真則十界三諦俱非。俗則十界三諦俱即。中",
    "X13n0282_001:0010b10": "則十界三諦俱非破立。真則俱非。且言十界三諦可",
    "X13n0282_001:0010b11": "壞。俗則俱立。中則俱非破立。何所可言壞乎。須知真",
    "X13n0282_001:0010b12": "乃即中俗之真。俗乃即中真之俗。非之則法界炳然。",
    "X13n0282_001:0010b13": "即之則情謂閴爾。經文若此。孰能誣哉。是為理究竟。",
    "X13n0282_001:0011a01": "理究竟堅固之圖",
    "X13n0282_001:0011a19": "大佛頂首楞嚴經玄義卷第一"
}