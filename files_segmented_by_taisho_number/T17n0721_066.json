{
    "T17n0721_066:0390a02": "正法念處經卷第六十六",
    "T17n0721_066:0390a04": "元魏婆羅門瞿曇般若流支譯",
    "T17n0721_066:0390a05": "身念處品之三",
    "T17n0721_066:0390a06": "「復次，修行者內身循身觀。有何等風住我身",
    "T17n0721_066:0390a07": "中，或作安隱或不安隱？彼以聞慧或以天",
    "T17n0721_066:0390a08": "眼見乾糞風：若我多食，風則不調，能令苦",
    "T17n0721_066:0390a09": "惱，入於身分筋脈之中，令糞乾燥，或二日、",
    "T17n0721_066:0390a10": "三日、四日、五日，乃一便利乾燥少穢而甚苦",
    "T17n0721_066:0390a11": "痛。若風調順，則無此病。觀乾糞風已，如實知",
    "T17n0721_066:0390a12": "身。",
    "T17n0721_066:0390a13": "「復次，修行者內身循身觀。有何等風住我身",
    "T17n0721_066:0390a14": "中，或為安隱或不安隱？彼以聞慧或以天",
    "T17n0721_066:0390a15": "眼見兩傍風若不調順，為何所作？彼以聞",
    "T17n0721_066:0390a16": "慧或以天眼見：兩傍風行於身側，血則乾",
    "T17n0721_066:0390a17": "燥，以血乾燥，受大痛苦。若風調順，則無此",
    "T17n0721_066:0390a18": "病。觀兩傍風已，如實知身。",
    "T17n0721_066:0390a19": "「復次，修行者內身循身觀。有何等風住我身",
    "T17n0721_066:0390a20": "中，或作安隱或不安隱？彼以聞慧或以天",
    "T17n0721_066:0390a21": "眼觀何等風住我身中，作何等業？彼以聞慧",
    "T17n0721_066:0390a22": "或以天眼觀見：有風名塞九孔，住在身中，若",
    "T17n0721_066:0390a23": "不調適，能令九孔閉塞不通——頭有七孔及大",
    "T17n0721_066:0390a24": "小便——九孔既塞，身則病苦，入息出息不得安",
    "T17n0721_066:0390a25": "隱。若風調順，令身安隱，乃能行法，以風持",
    "T17n0721_066:0390a26": "故，身得去來。觀九孔風已，如實知身。",
    "T17n0721_066:0390a27": "「復次，修行者內身循身觀。彼以聞慧或以天",
    "T17n0721_066:0390a28": "眼見何等風住我身中，作何等業？彼以聞慧",
    "T17n0721_066:0390a29": "或以天眼見有一風名斷身分，若不調順，",
    "T17n0721_066:0390b01": "為何所作？彼以聞慧或以天眼見：斷身分風",
    "T17n0721_066:0390b02": "若不調不順，手指則癵，不得造作，手足皆",
    "T17n0721_066:0390b03": "癵，髀筋急痛，九麁筋脈弦弦而急，身分搖",
    "T17n0721_066:0390b04": "動，疲極無力。斷身分風若調順者，則無如是",
    "T17n0721_066:0390b05": "所說諸病。觀斷身分風已，如實知身。",
    "T17n0721_066:0390b06": "「復次，修行者內身循身觀。有何等風住我身",
    "T17n0721_066:0390b07": "中，或作安隱或不安隱？彼以聞慧或以天",
    "T17n0721_066:0390b08": "眼見內有風，名曰害火，住在身中，為何所",
    "T17n0721_066:0390b09": "作？彼以聞慧或以天眼見：此風力能除火",
    "T17n0721_066:0390b10": "熱，令食不消，不消食故，不復憶食，不能食",
    "T17n0721_066:0390b11": "故，則無顏色。何故無色？血乾燥故。以血乾",
    "T17n0721_066:0390b12": "燥，肉則消盡，肉消盡故，筋則卷縮，不復生",
    "T17n0721_066:0390b13": "脂，不生脂故，骨亦乾燥，骨乾燥故，髓亦乾燥，",
    "T17n0721_066:0390b14": "髓乾燥故，遍身精盡。心中氣力，風吹故動。若",
    "T17n0721_066:0390b15": "害火風調順安隱，則無如上所說病苦。觀害",
    "T17n0721_066:0390b16": "火風已，如實知身。",
    "T17n0721_066:0390b17": "「復次，修行者內身循身觀。有何等風住我身",
    "T17n0721_066:0390b18": "中，作何等業？彼以聞慧或以天眼見有風名",
    "T17n0721_066:0390b19": "作一切身分冷風，為何所作？彼以聞慧或以",
    "T17n0721_066:0390b20": "天眼見：一切身分冷風令身臭汗堅澁惡色，",
    "T17n0721_066:0390b21": "身體皺減，羸瘦毛竪，身生黑瘡，膿出爛臭，",
    "T17n0721_066:0390b22": "搔爴汁流，或生赤瘡或大蒸熱；或生白瘡，",
    "T17n0721_066:0390b23": "遍身麁大；或復其身如白象皮，麁澁生瘡；或",
    "T17n0721_066:0390b24": "復口齒希踈黧黑，手足生瘡，猶如工師，疲",
    "T17n0721_066:0390b25": "極頓乏，身生瘡癬，手足常熱，堅[革*卬]麁惡；或",
    "T17n0721_066:0390b26": "生瘡爛，爪甲惡色，鼻柱萎倒，眼睫墮落；人所",
    "T17n0721_066:0390b27": "惡賤，一切施主之所惡見；眾蠅封著，爪甲",
    "T17n0721_066:0390b28": "墮落；若睡眠時，氣息惽濁，鼾睡大聲，不欲飲",
    "T17n0721_066:0390b29": "食或食不消，舌不得味。如是一切身分冷",
    "T17n0721_066:0390c01": "風令身爛壞。若一切身分冷風調順，則顏色",
    "T17n0721_066:0390c02": "可愛，細軟滑澤，眾人所敬，暖汗津液出於毛",
    "T17n0721_066:0390c03": "孔，則無如上所說諸病。觀一切身分冷風",
    "T17n0721_066:0390c04": "已，如實知身。",
    "T17n0721_066:0390c05": "「復次，修行者內身循身觀。有何等風住我身",
    "T17n0721_066:0390c06": "中，或調不調，作何等業？彼以聞慧或以天",
    "T17n0721_066:0390c07": "眼見：有一風名破強健，住我身中，若不調",
    "T17n0721_066:0390c08": "順，令心怯怖，一切身分皆悉苦痛，或身挺",
    "T17n0721_066:0390c09": "直，頻申不樂，出息入息悉不安隱，身體振",
    "T17n0721_066:0390c10": "掉，不能衣服，苦患頭痛；若習禪觀，不得一",
    "T17n0721_066:0390c11": "心；或見惡夢，心悶歐吐；於好色中，生顛倒",
    "T17n0721_066:0390c12": "見，近見為遠，焦渴憔悴。若破健風調順和",
    "T17n0721_066:0390c13": "適，則無如上所說諸病。觀破健風已，如實知",
    "T17n0721_066:0390c14": "身。",
    "T17n0721_066:0390c15": "「復次，修行者內身循身觀。有何等風住我身",
    "T17n0721_066:0390c16": "中，作何等業？彼以聞慧或以天眼見身瞤",
    "T17n0721_066:0390c17": "風住我身中，或調不調，作何等業？彼以聞慧",
    "T17n0721_066:0390c18": "或以天眼見：身瞤風若不調適，耳中鳴喚，臂",
    "T17n0721_066:0390c19": "肉瞤動，一切身分皆亦瞤動，處處逃走，不樂",
    "T17n0721_066:0390c20": "一處，更無餘病。若一切身瞤風調順，則無如",
    "T17n0721_066:0390c21": "上所說諸病。觀一切身瞤動風已，如實知身。",
    "T17n0721_066:0390c22": "「復次，修行者內身循身觀。有何等風住我身",
    "T17n0721_066:0390c23": "中？彼以聞慧或以天眼見有熱風住我身中，",
    "T17n0721_066:0390c24": "或調不調，作何等業？彼以聞慧或以天眼見：",
    "T17n0721_066:0390c25": "此熱風若不調順，所食入口，咽之則燒，以是",
    "T17n0721_066:0390c26": "因緣，四大不調，不得增長；或所食味不作二",
    "T17n0721_066:0390c27": "流，濁穢不淨。若有淨流，四大增長，唯有濁",
    "T17n0721_066:0390c28": "穢，則為病苦。若熱風不調，所食皆濁，不",
    "T17n0721_066:0390c29": "作清淨，是故得病。若熱風調順，若清、若濁二",
    "T17n0721_066:0391a01": "種食流四大平等，以平等故，則不為病。觀熱",
    "T17n0721_066:0391a02": "風已，如實知身。",
    "T17n0721_066:0391a03": "「復次，修行者內身循身觀。有何等風住我身",
    "T17n0721_066:0391a04": "中，作何等業？彼以聞慧或以天眼見：有一風",
    "T17n0721_066:0391a05": "名曰集蟲，此集蟲風遍身分中，能集能散，",
    "T17n0721_066:0391a06": "閉塞上下。從頂至足有十種蟲：一名頭行蟲；",
    "T17n0721_066:0391a07": "二名骨行蟲；三名食髮蟲；四名耳行蟲；五名",
    "T17n0721_066:0391a08": "鼻內蟲；六名脂內行蟲；七名節行蟲；八名食",
    "T17n0721_066:0391a09": "涎蟲；九名食齒根蟲；十名歐吐蟲。",
    "T17n0721_066:0391a10": "「復有十蟲在咽胸中：一名噉食蟲；二名食涎",
    "T17n0721_066:0391a11": "蟲；三名消唾蟲；四名歐吐蟲；五名十味流",
    "T17n0721_066:0391a12": "脈中行蟲；六名甜醉蟲；七名嗜味蟲；八名抒",
    "T17n0721_066:0391a13": "氣蟲；九名憎味蟲；十名嗜睡蟲。「復有十蟲生",
    "T17n0721_066:0391a14": "於血中肉中而行：一名食毛蟲；二名孔穴蟲；",
    "T17n0721_066:0391a15": "三名禪都蟲；四名赤蟲；五名食汁蟲；六名毛",
    "T17n0721_066:0391a16": "燈蟲；七名瞋血蟲；八名食血蟲；九名[病-丙+習][病-丙+習]蟲；",
    "T17n0721_066:0391a17": "十名酢蟲。如是十蟲生於血中，其蟲形相或",
    "T17n0721_066:0391a18": "短或團，微細無眼。「復有十蟲作苦痛相，生於",
    "T17n0721_066:0391a19": "肉中：一名瘡味蟲；二名惙惙蟲；三名閉筋蟲；",
    "T17n0721_066:0391a20": "四名動脈蟲；五名食皮蟲；六名動脂蟲；七名",
    "T17n0721_066:0391a21": "和聚蟲；八名臭蟲；九名汗行蟲；十名熱蟲。如",
    "T17n0721_066:0391a22": "是等蟲，從肉中生。「復有十蟲行於黃中：一名",
    "T17n0721_066:0391a23": "黑蟲；二名苗花蟲；三名大諂曲蟲；四名蘇毘",
    "T17n0721_066:0391a24": "羅蟲；五名烏蟲；六名大食蟲；七名行熱蟲；八",
    "T17n0721_066:0391a25": "名大熱蟲；九名食味蟲；十名大火蟲。如是等",
    "T17n0721_066:0391a26": "蟲行於陰中。「諸身分中有十種蟲：一名舐",
    "T17n0721_066:0391a27": "骨蟲；二名嚙骨蟲；三名斷節蟲；四名臭蟲；五",
    "T17n0721_066:0391a28": "名消骨蟲；六名赤口蟲；七名頭頭摩蟲；八名",
    "T17n0721_066:0391a29": "食皮蟲；九名刀風蟲；十名刀口蟲。「復有十種",
    "T17n0721_066:0391b01": "蟲行於糞中：一名生蟲；二名針口蟲；三名白",
    "T17n0721_066:0391b02": "節蟲；四名無足蟲；五名散糞蟲；六名三燋蟲；",
    "T17n0721_066:0391b03": "七名破腸蟲；八名閉塞蟲；九名善色蟲；十名",
    "T17n0721_066:0391b04": "穢門瘡蟲。其色可惡，是名糞中十種蟲也。「復",
    "T17n0721_066:0391b05": "有十種蟲行脂髓中，何等為十？一名毛蟲；二",
    "T17n0721_066:0391b06": "名黑口蟲；三名失力蟲；四名大痛蟲；五名煩",
    "T17n0721_066:0391b07": "悶蟲；六名火色蟲；七名下流蟲；八名起身根",
    "T17n0721_066:0391b08": "蟲；九名憶念蟲；十名歡喜蟲。「如是等蟲，遍行",
    "T17n0721_066:0391b09": "一切身分之中，如意能行一切身中，行一切",
    "T17n0721_066:0391b10": "界，隨其行處，皆作過惡。是集蟲風一切身中，",
    "T17n0721_066:0391b11": "如意遍行此身，如是以風因緣，諸蟲流行。觀",
    "T17n0721_066:0391b12": "集蟲風已，如實知身。",
    "T17n0721_066:0391b13": "「復次，修行者內身循身觀。有何等風住我身",
    "T17n0721_066:0391b14": "中，作何等業？彼以聞慧或以天眼觀見有風",
    "T17n0721_066:0391b15": "名曰上下，住在身中，或安不安，為何所作？彼",
    "T17n0721_066:0391b16": "以聞慧或以天眼見上下風若不調適，行於",
    "T17n0721_066:0391b17": "五處，作何等業？作出入氣。人說為命，行於心",
    "T17n0721_066:0391b18": "頂，遍於身中，自在無礙，是為風力第一分也。",
    "T17n0721_066:0391b19": "若風不調，能破壞身。是風亦令口中多唾，令",
    "T17n0721_066:0391b20": "身羸瘦，飲食反胃，逆歐而出，是為風力第",
    "T17n0721_066:0391b21": "二分也。住於心胸，為何所作？若氣在心，或憂",
    "T17n0721_066:0391b22": "或喜。若氣從咽喉上至於頂，下入舌根，隨",
    "T17n0721_066:0391b23": "其所念，則能有語，能說文字，思惟諸義，是為",
    "T17n0721_066:0391b24": "風力第三分也。復有常為身火惱亂，令身流",
    "T17n0721_066:0391b25": "汗，是為風力第四分也。是風遍身，瞼眼視",
    "T17n0721_066:0391b26": "眴動一切身，思惟遍身。依男女根能生子息，",
    "T17n0721_066:0391b27": "若男女行欲，如此風力，能集精血，能令女人",
    "T17n0721_066:0391b28": "髖骨多力，男女精血和合共集鉀羅婆身。",
    "T17n0721_066:0391b29": "薄精之時，風吹令厚，而作肉團；作肉摶已，",
    "T17n0721_066:0391c01": "次生五胞；生五胞已，或方或圓，隨身長短，識",
    "T17n0721_066:0391c02": "亦遍滿，隨種種相。譬如有人攢酪出酥，有",
    "T17n0721_066:0391c03": "酪有水、有瓮有攢，攢之出沫，知其已熟，收",
    "T17n0721_066:0391c04": "取生酥。如是風力及業煩惱，能集成身，亦復",
    "T17n0721_066:0391c05": "如是，是為第五風力分也。若飲食噉味於舌",
    "T17n0721_066:0391c06": "根中、咽喉脈中，飲食充滿，乃至遍於毛根爪",
    "T17n0721_066:0391c07": "甲，氣力增長，作色香味。若風不調，下風上行，",
    "T17n0721_066:0391c08": "作四種惡，氣塞難出，遍身苦惱。若離本處，一",
    "T17n0721_066:0391c09": "切諸根、一切識中皆得惱亂，喪失身命，既捨",
    "T17n0721_066:0391c10": "身已，失三種法：一、命；二、煖；三、識。是故偈言：",
    "T17n0721_066:0391c11": "「『若捨此身時，　　失命暖及識，",
    "T17n0721_066:0391c12": "　　更無所覺知，　　猶如瓦木石。』",
    "T17n0721_066:0391c13": "「是則名為第一惡也。若不調適，作第二業，喘",
    "T17n0721_066:0391c14": "息麁重，不能調順，一切遍身苦惱所逼，逼之",
    "T17n0721_066:0391c15": "苦極，則捨身命，是則名為第二惡也。是上行",
    "T17n0721_066:0391c16": "風若不調順，作第三惡，既惱諸根，一切遍身",
    "T17n0721_066:0391c17": "而作惱亂，喪失身命，是則名為第三惡也。是",
    "T17n0721_066:0391c18": "上行風若不調適，作第四惡，或大喘息或復",
    "T17n0721_066:0391c19": "微少，或致命終，或但傴身而不失命，是則",
    "T17n0721_066:0391c20": "名曰第四惡也。若睡眠時，氣息出入，以時",
    "T17n0721_066:0391c21": "命根。如是觀上下風已，如實知身。",
    "T17n0721_066:0391c22": "「復次，修行者內身循身觀。有何等風，或安不",
    "T17n0721_066:0391c23": "安，作何等業？彼以聞慧或以天眼觀見：有",
    "T17n0721_066:0391c24": "風名曰命風，住在身中，或令身肥或令羸",
    "T17n0721_066:0391c25": "瘦，令心審諦，若風不調，心則輕動，所知皆",
    "T17n0721_066:0391c26": "失，曾聞亦忘失，見境不了，於聲不聞，如是",
    "T17n0721_066:0391c27": "鼻不知香、舌不知味、身不覺觸、意不知法，不",
    "T17n0721_066:0391c28": "識自他。觀命風已，如實知身。",
    "T17n0721_066:0391c29": "「復次，修行者內身循身觀。有何等風，作何等",
    "T17n0721_066:0392a01": "業？彼以聞慧或以天眼見亂心風住於身中，",
    "T17n0721_066:0392a02": "若調不調，為何所作？彼以聞慧或以天眼見",
    "T17n0721_066:0392a03": "於此風：若我心過，風不調順，隨心所行，或動",
    "T17n0721_066:0392a04": "或頑，乾消癡亂，或所食味，邪流不正，如是",
    "T17n0721_066:0392a05": "惱亂其心，令於善法不生愛樂，流汗多唾，不",
    "T17n0721_066:0392a06": "耐冷觸；若見色相，以有病故，不能如本、如",
    "T17n0721_066:0392a07": "實見色，身重難攝，身毛皆竪。若風調順，則無",
    "T17n0721_066:0392a08": "如向所說之病。觀亂心風已，如實知身。",
    "T17n0721_066:0392a09": "「復次，修行者內身循身觀。有何等風住於身",
    "T17n0721_066:0392a10": "中，或安不安，作何等業？彼以聞慧或以天",
    "T17n0721_066:0392a11": "眼見：有亂風住在身中，若不調順，多見惡夢，",
    "T17n0721_066:0392a12": "睡眠驚悟，雖住溫煖而常覺冷；若見城邑村",
    "T17n0721_066:0392a13": "落人民，見為空聚，或見黃色，少於言語，不",
    "T17n0721_066:0392a14": "樂臥處；本曾聞法，皆悉忘失；四大惱亂，其",
    "T17n0721_066:0392a15": "所食味住於心中，無緣生厭，妄見丘聚。若",
    "T17n0721_066:0392a16": "風調順，則無如上所說諸病。觀亂風已，如實",
    "T17n0721_066:0392a17": "知身。",
    "T17n0721_066:0392a18": "「復次，修行者內身循身觀。有何等風，作何等",
    "T17n0721_066:0392a19": "業？彼以聞慧或以天眼見：視眴風住在身中，",
    "T17n0721_066:0392a20": "若不調適，不得眴目。更無餘風，速於如此。視",
    "T17n0721_066:0392a21": "眴風者，行一切處，悉遍諸根，若不調順，則生",
    "T17n0721_066:0392a22": "此病。若風調順，則無如向所說諸病。觀視眴",
    "T17n0721_066:0392a23": "風已，如實知身。",
    "T17n0721_066:0392a24": "「復次，修行者內身循身觀。有何等風，或調不",
    "T17n0721_066:0392a25": "調，作何等業？彼以聞慧或以天眼見有一",
    "T17n0721_066:0392a26": "風，名互相閉，欲命終時，有五風起，或調不",
    "T17n0721_066:0392a27": "調，為作何業？彼以聞慧或以天眼見：眼耳鼻",
    "T17n0721_066:0392a28": "舌身心壞故，於自境界色聲香味觸法中不",
    "T17n0721_066:0392a29": "能緣了，若風不發，命則不斷，發則失命。觀五",
    "T17n0721_066:0392b01": "閉風已，如實知身。",
    "T17n0721_066:0392b02": "「復次，修行者內身循身觀。有何等風，或調不",
    "T17n0721_066:0392b03": "調，作何等業？彼以聞慧或以天眼見：壞胎",
    "T17n0721_066:0392b04": "藏風住在身中，若人初識入於母胎，先業因",
    "T17n0721_066:0392b05": "緣，歌羅羅時即壞其命；若歌羅羅時不壞",
    "T17n0721_066:0392b06": "其命，至肉摶時乃斷其命，冷風入胎令其",
    "T17n0721_066:0392b07": "破壞；若肉摶時不斷其命，身分具足乃斷",
    "T17n0721_066:0392b08": "其命；若身分具足不斷其命，諸根具足乃斷",
    "T17n0721_066:0392b09": "其命。隨其宿世殺業輕重，於胎藏中而斷其",
    "T17n0721_066:0392b10": "命。若於宿世不殺眾生，如所說風，不能殺",
    "T17n0721_066:0392b11": "害。觀壞胎藏風已，如實知身。",
    "T17n0721_066:0392b12": "「復次，修行者內身循身觀。有何等風，或調不",
    "T17n0721_066:0392b13": "調，作何等業？彼以聞慧或以天眼見有一",
    "T17n0721_066:0392b14": "風，名轉胎藏，住在身中，或亂不亂，作何等",
    "T17n0721_066:0392b15": "業？彼以聞慧或以天眼見：轉胎風以此眾",
    "T17n0721_066:0392b16": "生先世邪業，若是男子轉為女人，或作黃門",
    "T17n0721_066:0392b17": "或胎中死，以惡業故；若於先世無惡業者，",
    "T17n0721_066:0392b18": "莫能為害。觀轉胎藏風已，如實知身。",
    "T17n0721_066:0392b19": "「復次，修行者內身循身觀。有何等風住在身",
    "T17n0721_066:0392b20": "中，作何等業？彼以聞慧或以天眼見去來走",
    "T17n0721_066:0392b21": "擲風住在身中，或亂不亂，為何所作？彼以聞",
    "T17n0721_066:0392b22": "慧或以天眼見：去來走擲風若不調順，手足",
    "T17n0721_066:0392b23": "攣躄，身傴曲脊，不能行來，飲食仰他，不能",
    "T17n0721_066:0392b24": "自食，身根、智慧悉不清淨。若風調順，身則能",
    "T17n0721_066:0392b25": "行去來進止，能走能擲，上下騎乘。觀去來走",
    "T17n0721_066:0392b26": "擲風已，如實知身。",
    "T17n0721_066:0392b27": "「復次，修行者內身循身觀。有何等風，或調不",
    "T17n0721_066:0392b28": "調，作何等業？彼以聞慧或以天眼見眼耳",
    "T17n0721_066:0392b29": "鼻舌身五根別風業之所作，業風所吹，一風",
    "T17n0721_066:0392c01": "與眼共緣。四大之中風力強故，故名為風。是",
    "T17n0721_066:0392c02": "風能令眼根四大清淨，見眾色像；一風耳中，",
    "T17n0721_066:0392c03": "能令聞聲，鼻香、舌味、身觸亦復如是。如是五",
    "T17n0721_066:0392c04": "風，如實觀之。若風調順，於五境界無所障",
    "T17n0721_066:0392c05": "礙；若不調順，則多障礙，不能如實知於境",
    "T17n0721_066:0392c06": "界。如是觀於眼耳鼻舌身五種風已，如實知",
    "T17n0721_066:0392c07": "身。",
    "T17n0721_066:0392c08": "「復次，修行者內身循身觀。有何等風，或調不",
    "T17n0721_066:0392c09": "調，作何等業？彼以聞慧或以天眼見有刀風",
    "T17n0721_066:0392c10": "住在身中，或亂不亂，作何等業？彼以聞慧或",
    "T17n0721_066:0392c11": "以天眼見：命終時，刀風皆動，皮肉筋骨、脂髓",
    "T17n0721_066:0392c12": "精血一切解截，令其乾燥，氣閉不流；身既乾",
    "T17n0721_066:0392c13": "燥，苦惱而死，如千炎刀而刺其身，十六分",
    "T17n0721_066:0392c14": "中猶不及一。若有善業，垂死之時，刀風微動，",
    "T17n0721_066:0392c15": "不多苦惱。觀刀風已，如實知身。",
    "T17n0721_066:0392c16": "「復次，修行者內身循身觀。有何等風，或調不",
    "T17n0721_066:0392c17": "調，作何等業？彼以聞慧或以天眼見針刺",
    "T17n0721_066:0392c18": "風住在身中，或調不調，為何所作？彼以聞",
    "T17n0721_066:0392c19": "慧或以天眼見：命終時，風不調順，遍身諸",
    "T17n0721_066:0392c20": "節及一切脈、一切筋中、一切枝骨、一切毛",
    "T17n0721_066:0392c21": "孔、一切肉中、一切骨中、一切髓中，如燒炎針",
    "T17n0721_066:0392c22": "遍於身中來逼人身，如百千炎針皆刺其身，",
    "T17n0721_066:0392c23": "十六分中不及其一。若於宿世有善業者，於",
    "T17n0721_066:0392c24": "命終時，是針刺風則不大苦。觀針刺風已，如",
    "T17n0721_066:0392c25": "實知身。",
    "T17n0721_066:0392c26": "「復次，修行者內身循身觀。有何等風，或調不",
    "T17n0721_066:0392c27": "調，作何等業？彼以聞慧或以天眼觀見有",
    "T17n0721_066:0392c28": "風，名曰惡黃，住在身中，若調不調，為何所",
    "T17n0721_066:0392c29": "作？彼以聞慧或以天眼見：惡黃風若不調",
    "T17n0721_066:0393a01": "順，則生黃病，口中乾燥，遍身皆黃，面目爪",
    "T17n0721_066:0393a02": "甲一切皆黃，腹脹麁大，於其腹上青黃脈",
    "T17n0721_066:0393a03": "現，其身無力，食不能消，口苦尿黃，身體羸",
    "T17n0721_066:0393a04": "瘦，目視眾色皆作青黃，不能起止，腹中常",
    "T17n0721_066:0393a05": "脹。若黃風不調，則生此病；若黃風調順，則",
    "T17n0721_066:0393a06": "無此病。觀惡黃風已，如實知身。",
    "T17n0721_066:0393a07": "「復次，修行者內身循身觀。有何等風，或調不",
    "T17n0721_066:0393a08": "調，作何等業？彼以聞慧或以天眼見有一",
    "T17n0721_066:0393a09": "風，名曰破腸，或調不調，為何所作？彼以聞",
    "T17n0721_066:0393a10": "慧或以天眼見：破腸風若不調順，若多飲",
    "T17n0721_066:0393a11": "食而復頻申，能破其腸，或雜骨食肉入其",
    "T17n0721_066:0393a12": "腸中，能破其腸，食則流出，腹大增長，生大苦",
    "T17n0721_066:0393a13": "痛，不能飲食；食力少故，身體微劣，手足皆",
    "T17n0721_066:0393a14": "腫，下門蒸熱，一切身分恒熱不定，口中乾燥，",
    "T17n0721_066:0393a15": "常見惡夢。腹中風動，一念不住。若破腸風",
    "T17n0721_066:0393a16": "調順和適，則無如向所說諸病。觀破腸風已，",
    "T17n0721_066:0393a17": "如實知身。",
    "T17n0721_066:0393a18": "「復次，修行者內身循身觀。有何等風，或調不",
    "T17n0721_066:0393a19": "調，作何等業？彼以聞慧或以天眼見有一",
    "T17n0721_066:0393a20": "風，名曰冷唾，若調不調，為何所作？彼以聞慧",
    "T17n0721_066:0393a21": "或以天眼見：冷唾風若不調順，口中味甘，其",
    "T17n0721_066:0393a22": "心忪忪，不憶飲食，若欲坐禪，則生疑怠，舌",
    "T17n0721_066:0393a23": "重難語或咽喉痛，氣噫臭惡，心中臭氣上",
    "T17n0721_066:0393a24": "衝咽喉，氣澁難出，不覺飢渴，咽喉閉塞。若",
    "T17n0721_066:0393a25": "冷風調順，則無如上所說諸病。觀冷唾風已，",
    "T17n0721_066:0393a26": "如實知身。",
    "T17n0721_066:0393a27": "「復次，修行者內身循身觀。有何等風住在身",
    "T17n0721_066:0393a28": "中，或調不調，作何等業？彼以聞慧或以天眼",
    "T17n0721_066:0393a29": "見有一風，名曰傷髓，住在身中，若不調順，為",
    "T17n0721_066:0393b01": "何所作？彼以聞慧或以天眼見：傷髓風若不",
    "T17n0721_066:0393b02": "調順，令身振動，身多疲極，不能遠行，常多病",
    "T17n0721_066:0393b03": "疾，顏色醜惡，身體[病-丙+習][病-丙+習]，不能多語，其心怯",
    "T17n0721_066:0393b04": "弱。是人晝夜骨髓常疼，身毛皆竪，諸脈劣弱，",
    "T17n0721_066:0393b05": "常患頭痛。以此風故，常動腦蟲，以蟲動故，猶",
    "T17n0721_066:0393b06": "如針刺。若風調順，則無如上所說諸病。觀傷",
    "T17n0721_066:0393b07": "髓風已，如實知身。",
    "T17n0721_066:0393b08": "「復次，修行者內身循身觀。有何等風住在身",
    "T17n0721_066:0393b09": "中，或調不調，作何等業？彼以聞慧或以天眼",
    "T17n0721_066:0393b10": "觀見有風，名曰害皮，住在身中，若不調順，為",
    "T17n0721_066:0393b11": "何所作？彼以聞慧或以天眼見：害皮風若不",
    "T17n0721_066:0393b12": "調順，令我身皮其色醜惡，皆悉麁澁，身皮破",
    "T17n0721_066:0393b13": "裂，設以蘇油而塗其身，速疾乾燥；身體手",
    "T17n0721_066:0393b14": "足皆悉堅直，難可屈伸，夢中多見垂墮嶮岸，",
    "T17n0721_066:0393b15": "暖飲食味，口中覺冷，舌瘡破裂不能飲食。若",
    "T17n0721_066:0393b16": "害皮風調順和適，則無如向所說諸病。觀害",
    "T17n0721_066:0393b17": "皮風已，如實知身。",
    "T17n0721_066:0393b18": "「復次，修行者內身循身觀。有何等風住在身",
    "T17n0721_066:0393b19": "中，或調不調，作何等業？彼以聞慧或以天眼",
    "T17n0721_066:0393b20": "見有一風，名曰害血，住在身中，若不調順，為",
    "T17n0721_066:0393b21": "何所作？彼以聞慧或以天眼見：害血風住在",
    "T17n0721_066:0393b22": "身中，若不調順，行於肺中作二種過——或上或",
    "T17n0721_066:0393b23": "下。若血上行，令眼耳鼻血脈不調，諸大不安，",
    "T17n0721_066:0393b24": "大不調故，身體失力，顏色麁惡，不能去來，",
    "T17n0721_066:0393b25": "鼻中常臭；同梵行者，不與同行同處而坐。若",
    "T17n0721_066:0393b26": "血下行至大小便流血而下，作三種過：一者",
    "T17n0721_066:0393b27": "痔病；二者苦惱；三者下血。若害血風和順調",
    "T17n0721_066:0393b28": "適，則無如上所說諸病。觀害血風已，如實知",
    "T17n0721_066:0393b29": "身。",
    "T17n0721_066:0393c01": "「復次，修行者內身循身觀。有何等風住在身",
    "T17n0721_066:0393c02": "中，或調不調，作何等業？彼以聞慧或以天眼",
    "T17n0721_066:0393c03": "觀見有風，名曰害肉，住在身中，若不調順，為",
    "T17n0721_066:0393c04": "何所作？彼以聞慧或以天眼見：害肉風若不",
    "T17n0721_066:0393c05": "調順，令人身中生諸癰病，臭惡遍身，破已臭",
    "T17n0721_066:0393c06": "惡，多有濃汁；耐冷惡熱，不耐辛苦，宜輕甜冷；",
    "T17n0721_066:0393c07": "一切身動，臭爛流出。若風調順，則無如向所",
    "T17n0721_066:0393c08": "說諸病。觀害肉風已，如實知身。",
    "T17n0721_066:0393c09": "「復次，修行者內身循身觀。有何等風住在身",
    "T17n0721_066:0393c10": "中，或調不調，作何等業？彼以聞慧或以天",
    "T17n0721_066:0393c11": "眼觀見有風，名曰害脂，若不調順作何等",
    "T17n0721_066:0393c12": "業？彼以聞慧或以天眼見：害脂風若不調",
    "T17n0721_066:0393c13": "順，令脂增長，身生皰肉，高下不平，堆阜凹",
    "T17n0721_066:0393c14": "凸，或堅或滑，或有頑癡，無所覺觸。若害脂",
    "T17n0721_066:0393c15": "風和順調適，則無如上所說諸病。觀害脂風",
    "T17n0721_066:0393c16": "已，如實知身。",
    "T17n0721_066:0393c17": "「復次，修行者內身循身觀。有何等風住在身",
    "T17n0721_066:0393c18": "中，或調不調，作何等業？彼以聞慧或以天",
    "T17n0721_066:0393c19": "眼見害骨風，若不調順，為何所作？彼以聞",
    "T17n0721_066:0393c20": "慧或以天眼見：害骨風若不調順，令骨疼",
    "T17n0721_066:0393c21": "痛，其聲破散，晝夜不睡，項頸疼痛，一切筋",
    "T17n0721_066:0393c22": "骨皆緩不治，筋骨無力，身常疼痛，疲極苦",
    "T17n0721_066:0393c23": "惱，不能起止，無一念樂。若風調順，則無如",
    "T17n0721_066:0393c24": "向所說諸病。觀害骨風已，如實知身。",
    "T17n0721_066:0393c25": "「復次，修行者內身循身觀。有何等風住在",
    "T17n0721_066:0393c26": "身中，或調不調，作何等業？彼以聞慧或以天",
    "T17n0721_066:0393c27": "眼見有一風，名曰害精，住在身中，若不調順，",
    "T17n0721_066:0393c28": "為何所作？彼以聞慧或以天眼見：害精風若",
    "T17n0721_066:0393c29": "不調順，誑惑於人，若人眠睡，戲弄於人，示人",
    "T17n0721_066:0394a01": "種種諸惡之念，以妄想心作非梵行。風不調",
    "T17n0721_066:0394a02": "故，夜行鬼女虛誑破實，夢為其犯，令不憶",
    "T17n0721_066:0394a03": "食。觀害精風已，如實知身。",
    "T17n0721_066:0394a04": "「復次，修行者內身循身觀。有何等風住在身",
    "T17n0721_066:0394a05": "中，或調不調，作何等業？彼以聞慧或以天",
    "T17n0721_066:0394a06": "眼見有一風，名曰皺風，住在身中，若不調",
    "T17n0721_066:0394a07": "順，為何所作？彼以聞慧或以天眼觀於皺",
    "T17n0721_066:0394a08": "風：若不調順，若足下足上、若[蹲-酋+(十/田/ㄙ)]若髀、若髖",
    "T17n0721_066:0394a09": "若背、若脇若乳、若咽若項、若肩若臂、若耳若",
    "T17n0721_066:0394a10": "眉一切身分皆悉皺減，其身深皺，或開或",
    "T17n0721_066:0394a11": "合，其足尸破；設油塗身，尋即乾燥，令如老",
    "T17n0721_066:0394a12": "人。觀皺風已，如實知身。",
    "T17n0721_066:0394a13": "「復次，修行者內身循身觀。有何等風住在身",
    "T17n0721_066:0394a14": "中，或調不調，作何等業？彼以聞慧或以天",
    "T17n0721_066:0394a15": "眼觀見有風，名曰白髮，住在身中，若不調",
    "T17n0721_066:0394a16": "順，為何所作？彼以聞慧或以天眼觀：白髮",
    "T17n0721_066:0394a17": "風若不調順，能令少年髮白羸瘦猶如老人，",
    "T17n0721_066:0394a18": "若在家人所生之子，如父速老，其子病故，無",
    "T17n0721_066:0394a19": "復子孕。以風力故，令年少者如老無異。是白",
    "T17n0721_066:0394a20": "髮風起於惡劫，隨諸眾生不順法行，風則增",
    "T17n0721_066:0394a21": "長。若有福德，風則調順；若無福德，風則不",
    "T17n0721_066:0394a22": "調。觀白髮風已，如實知身。",
    "T17n0721_066:0394a23": "「復次，修行者內身循身觀。有何等風，或調不",
    "T17n0721_066:0394a24": "調，作何等業？彼以聞慧或以天眼見有一",
    "T17n0721_066:0394a25": "風，名曰損膩，住在身中，若不調順，為何所",
    "T17n0721_066:0394a26": "作？彼以聞慧或以天眼觀：損膩風若不調",
    "T17n0721_066:0394a27": "順，不憶飲食，令人衰弱，不憙膩食；病之所",
    "T17n0721_066:0394a28": "起，因於晝寢。風不調順，不樂甜食，嗜苦酢",
    "T17n0721_066:0394a29": "味；若不食膩，風則調順，身不疲極。觀害膩",
    "T17n0721_066:0394b01": "風已，如實知身。",
    "T17n0721_066:0394b02": "「復次，修行者內身循身觀。有何等風住在身",
    "T17n0721_066:0394b03": "中，或調不調，作何等業？彼以聞慧或以天",
    "T17n0721_066:0394b04": "眼見有淋風住人身中，若不調順，為何所作？",
    "T17n0721_066:0394b05": "彼以聞慧或以天眼見：淋病風若不調順，常",
    "T17n0721_066:0394b06": "多淋瀝，不能如意，身體無力，其出入息麁濁",
    "T17n0721_066:0394b07": "不調，身色痿黃，羸瘦憔悴。若風調順，則無如",
    "T17n0721_066:0394b08": "向所說諸病。觀淋風已，如實知身。",
    "T17n0721_066:0394b09": "「復次，修行者內身循身觀。有何等風，作何等",
    "T17n0721_066:0394b10": "業？彼以聞慧或以天眼見有一風，名食相",
    "T17n0721_066:0394b11": "應，若調不調，為何所作？彼以聞慧或以天",
    "T17n0721_066:0394b12": "眼見：食相應風若不調順，所食四分、五分",
    "T17n0721_066:0394b13": "之中三分歐吐，令人心亂，失於食力，不能",
    "T17n0721_066:0394b14": "視眴。以風力故，意法不定。若風調順，則無如",
    "T17n0721_066:0394b15": "向所說諸病。觀食相應風已，如實知身。",
    "T17n0721_066:0394b16": "「復次，修行者內身循身觀。有何等風住在身",
    "T17n0721_066:0394b17": "中，或調不調，作何等業？彼以聞慧或以天",
    "T17n0721_066:0394b18": "眼見有一風，名壞牙齒，住在身中，為何所",
    "T17n0721_066:0394b19": "作？彼以聞慧或以天眼見：壞牙風若不調",
    "T17n0721_066:0394b20": "順，牙齒疼痛，毀壞墮落，齗中血爛，脣口",
    "T17n0721_066:0394b21": "生瘡，上腭生瘡，鼻塞不通。若風調順，則無如",
    "T17n0721_066:0394b22": "向所說諸病。觀壞牙齒風已，如實知身。",
    "T17n0721_066:0394b23": "「復次，修行者內身循身觀。有何等風住在身",
    "T17n0721_066:0394b24": "中，或調不調，作何等業？彼以聞慧或以天",
    "T17n0721_066:0394b25": "眼見有一風，名曰喉脈，住在身中，若不調",
    "T17n0721_066:0394b26": "順，為何所作？彼以聞慧或以天眼見：喉脈",
    "T17n0721_066:0394b27": "風若不調順，令咽項痛或咽喉腫，或其聲",
    "T17n0721_066:0394b28": "澁。若風調順，則無如向所說諸病。觀喉脈",
    "T17n0721_066:0394b29": "風已，如實知身。",
    "T17n0721_066:0394c01": "「復次，修行者內身循身觀。有何等風住在身",
    "T17n0721_066:0394c02": "中，或調不調，作何等業？彼以聞慧或以天",
    "T17n0721_066:0394c03": "眼見有一風，名曰下行，住在身中，或調不調，",
    "T17n0721_066:0394c04": "為何所作？彼以聞慧或以天眼見：下行風",
    "T17n0721_066:0394c05": "若不調順，令食過惡，力少不消。飲食消故，",
    "T17n0721_066:0394c06": "皮肉骨髓、精血增長；若食不消，風冷黃病，",
    "T17n0721_066:0394c07": "悉不調順。是下行風若不調順，則失食力，",
    "T17n0721_066:0394c08": "食力少故，顏色憔悴。若風調順，則無如向",
    "T17n0721_066:0394c09": "所說之病。觀下行風已，如實知身。",
    "T17n0721_066:0394c10": "「復次，修行者內身循身觀。有何等風住在身",
    "T17n0721_066:0394c11": "中，或調不調，作何等業？彼以聞慧或以天",
    "T17n0721_066:0394c12": "眼見有一風，名曰上行，住在身中，為何所",
    "T17n0721_066:0394c13": "作？彼以聞慧或以天眼見：上行風住於頂",
    "T17n0721_066:0394c14": "上，若風調順，從頂而出，猶如煙氣，從上而",
    "T17n0721_066:0394c15": "出，若住日中、若住陰中、若晝若夜常出不",
    "T17n0721_066:0394c16": "斷，凡人皆見。若風不調，則氣不出；若復頂",
    "T17n0721_066:0394c17": "氣斷已，三日不出，決定命終。觀上行風已，如",
    "T17n0721_066:0394c18": "實知身。",
    "T17n0721_066:0394c19": "「復次，修行者內身循身觀。有何等風住在身",
    "T17n0721_066:0394c20": "中，或調不調，作何等業？彼以聞慧或以天",
    "T17n0721_066:0394c21": "眼見有傍風住在身中，若調不調，為何所作？",
    "T17n0721_066:0394c22": "彼以聞慧或以天眼見於傍風：若不調順，",
    "T17n0721_066:0394c23": "閉出入息，一切筋脈皆令掣縮，或聚或散、",
    "T17n0721_066:0394c24": "或牽或挽，或鼻瞤動，或淴淴作聲，後得大",
    "T17n0721_066:0394c25": "苦。若傍風調順，則無如向所說之病。觀傍風",
    "T17n0721_066:0394c26": "已，如實知身。",
    "T17n0721_066:0394c27": "「復次，修行者內身循身觀。有何等風住在身",
    "T17n0721_066:0394c28": "中，或調不調，作何等業？彼以聞慧或以天",
    "T17n0721_066:0394c29": "眼見有一風，名曰轉筋，住在身中，若不調",
    "T17n0721_066:0395a01": "順，為何所作？彼以聞慧或以天眼見：轉筋風",
    "T17n0721_066:0395a02": "若不調順，令手筋脚筋、大小便筋、背筋、遍身",
    "T17n0721_066:0395a03": "諸筋皆悉捲并，合為一處，堅急頑鈍，無所覺",
    "T17n0721_066:0395a04": "知。若風調順，則無如向所說諸病。觀轉筋風",
    "T17n0721_066:0395a05": "已，如實知身。",
    "T17n0721_066:0395a06": "「復次，修行者內身循身觀。有何等風住在身",
    "T17n0721_066:0395a07": "中，若調不調，作何等業？彼以聞慧或以天",
    "T17n0721_066:0395a08": "眼見有一風，名曰壞毛，住在身中，若調不",
    "T17n0721_066:0395a09": "調，為何所作？彼以聞慧或以天眼見：壞毛",
    "T17n0721_066:0395a10": "風若不調順，一切身分所有諸毛皆悉墮",
    "T17n0721_066:0395a11": "落，身體痿黃，設更生毛，即隨墮落。若風調",
    "T17n0721_066:0395a12": "順，則無如向所說之病。觀壞毛風已，如實",
    "T17n0721_066:0395a13": "知身。",
    "T17n0721_066:0395a14": "「復次，修行者內身循身觀。有何等風住在身",
    "T17n0721_066:0395a15": "中，若調不調，作何等業？彼以聞慧或以天",
    "T17n0721_066:0395a16": "眼見有一風，名似少風，若風調順，為何所",
    "T17n0721_066:0395a17": "作？彼以聞慧或以天眼見：似少風以調順",
    "T17n0721_066:0395a18": "故，十時風力，形貌色力、屈伸俯仰分分相",
    "T17n0721_066:0395a19": "似。若風不調，於其身中心意流脈則便擾",
    "T17n0721_066:0395a20": "動，而發狂癡，心亂不正。若其心意流脈調",
    "T17n0721_066:0395a21": "順，則不狂亂。觀似少風已，如實知身。",
    "T17n0721_066:0395a22": "「復次，修行者內身循身觀。有何等風住在身",
    "T17n0721_066:0395a23": "中，若調不調，作何等業？彼以聞慧或以天",
    "T17n0721_066:0395a24": "眼見有一風，名嗜睡眠，若不調順，為何所作？",
    "T17n0721_066:0395a25": "彼以聞慧或以天眼見：睡眠風若不調順，於",
    "T17n0721_066:0395a26": "聽法時，令人惽睡，聞不善法，心則樂聞；若晝",
    "T17n0721_066:0395a27": "若夜欲正觀察，則為所亂，樂至酒肆。若風調",
    "T17n0721_066:0395a28": "順，則無此病。觀睡風已，如實知身。",
    "T17n0721_066:0395a29": "「復次，修行者內身循身觀。有何等風住在身",
    "T17n0721_066:0395b01": "中，作何等業？彼以聞慧或以天眼見有一",
    "T17n0721_066:0395b02": "風，名曰瞋風，住在身中，若不調順，為何所",
    "T17n0721_066:0395b03": "作？彼以聞慧或以天眼見：瞋恚風若不調",
    "T17n0721_066:0395b04": "順，以少因緣而起大瞋，為瞋所使，一切世",
    "T17n0721_066:0395b05": "人起大瞋怒，身毛皆竪，心忪動亂，所見不",
    "T17n0721_066:0395b06": "了，以近為遠；見於日月，生顛倒心，謂日為",
    "T17n0721_066:0395b07": "月，以月為日。若風調順，則無此病。觀瞋風",
    "T17n0721_066:0395b08": "已，如實知身。",
    "T17n0721_066:0395b09": "「復次，修行者內身循身觀。有何等風住在身",
    "T17n0721_066:0395b10": "中，作何等業？彼以聞慧或以天眼見有一",
    "T17n0721_066:0395b11": "風，名曰名字，若調不調，為何所作？彼以聞",
    "T17n0721_066:0395b12": "慧或以天眼見名字風：若其調順，能有言",
    "T17n0721_066:0395b13": "說，緣心數法，舌風言說，隨心而行，能說無",
    "T17n0721_066:0395b14": "量名字句義。如是舌說名字之風若不調順，",
    "T17n0721_066:0395b15": "則少言誤語或口瘖不語。觀舌名字風已，",
    "T17n0721_066:0395b16": "如實知身。",
    "T17n0721_066:0395b17": "正法念處經卷第六十六"
}