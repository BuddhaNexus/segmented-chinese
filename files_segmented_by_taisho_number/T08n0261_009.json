{
    "T08n0261_009:0904b13": "大乘理趣六波羅蜜多經卷第九",
    "T08n0261_009:0904b15": "罽賓國三藏般若奉　詔譯",
    "T08n0261_009:0904b16": "之餘靜慮波羅蜜多品第九之餘",
    "T08n0261_009:0904b17": "佛告慈氏：「菩薩摩訶薩修行靜慮波羅蜜多，",
    "T08n0261_009:0904b18": "應當修習大悲無量，為此大悲於諸善業而",
    "T08n0261_009:0904b19": "為導首。譬如命根於出入息而為其先，輪王",
    "T08n0261_009:0904b20": "七寶輪寶為先，大乘萬行大悲為先。譬如長",
    "T08n0261_009:0904b21": "者唯有一子，父母鍾念徹於骨髓。菩薩大悲",
    "T08n0261_009:0904b22": "亦復如是，於諸有情住於極愛一子之地。云",
    "T08n0261_009:0904b23": "何大悲？大名麼賀，麼者名我，我以大悲利",
    "T08n0261_009:0904b24": "樂有情故名大悲。又賀者名性，自性大悲能",
    "T08n0261_009:0904b25": "濟有情，不由他教，故名大悲。又娑嚩者名屬",
    "T08n0261_009:0904b26": "已分，一切有情我應救護故名大悲。又迦者",
    "T08n0261_009:0904b27": "名護。不令他人得其便故，名為大悲。又此大",
    "T08n0261_009:0904b28": "悲者能作方便，成辦一切助菩提故。又此大",
    "T08n0261_009:0904b29": "悲能悟無師自然智故。又此大悲能除一切",
    "T08n0261_009:0904c01": "自心熱惱，隨順有情為饒益故。",
    "T08n0261_009:0904c02": "「復次，慈氏！此大悲心有五十種。云何大悲？無",
    "T08n0261_009:0904c03": "諂諛故。云何大悲？身口相應故。云何大悲？無",
    "T08n0261_009:0904c04": "虛誑故。云何大悲？住實際故。云何大悲？不退",
    "T08n0261_009:0904c05": "轉故。云何大悲？了本覺故。云何大悲？無詐",
    "T08n0261_009:0904c06": "偽故。云何大悲？自性清淨故。云何大悲？行質",
    "T08n0261_009:0904c07": "直故。云何大悲？住正性故。云何大悲？求佛身",
    "T08n0261_009:0904c08": "故。云何大悲？求佛壽故。云何大悲？不起一切",
    "T08n0261_009:0904c09": "過故。云何大悲？護有情故。云何大悲？所度有",
    "T08n0261_009:0904c10": "情無有量故。云何大悲？同虛空故。云何大悲？",
    "T08n0261_009:0904c11": "不捨貧窮諸眾生故。云何大悲？拔諸苦故。云",
    "T08n0261_009:0904c12": "何大悲？自性不動荷負一切故。云何大悲？行",
    "T08n0261_009:0904c13": "清淨行不誑自他故。云何大悲？能作自利諸",
    "T08n0261_009:0904c14": "善業故。云何大悲？普與樂故。云何大悲？不生",
    "T08n0261_009:0904c15": "疲倦故。云何大悲？能除重擔示勝義故。云何",
    "T08n0261_009:0904c16": "大悲？堅持施忍精勤行故。云何大悲？能忍下",
    "T08n0261_009:0904c17": "劣所輕慢故。云何大悲？不懷一切宿憾恨故。",
    "T08n0261_009:0904c18": "云何大悲？作無上醫故。云何大悲？以大乘慧",
    "T08n0261_009:0904c19": "攝下劣乘，等無二故。云何大悲？善覆自德讚",
    "T08n0261_009:0904c20": "他善故。云何大悲？能與無漏真法樂故。云何",
    "T08n0261_009:0904c21": "大悲？能捨所愛心無悋故。云何大悲？為諸有",
    "T08n0261_009:0904c22": "情心無悔故。云何大悲？善持淨戒護毀禁故。",
    "T08n0261_009:0904c23": "云何大悲？能忍己苦，令諸有情得佛樂故。云",
    "T08n0261_009:0904c24": "何大悲？成就有情住法身故。云何大悲？不惜",
    "T08n0261_009:0904c25": "自身捨支節故。云何大悲？樂修功德不求報",
    "T08n0261_009:0904c26": "故。云何大悲？能調有情修靜慮故。云何大悲？",
    "T08n0261_009:0904c27": "了三界空不染著故。云何大悲？積集善根離",
    "T08n0261_009:0904c28": "不善故。云何大悲？能滿一切有情所求願故。",
    "T08n0261_009:0904c29": "云何大悲？不捨普願住無為故。云何大悲？捨",
    "T08n0261_009:0905a01": "有為法故。云何大悲？慳貪有情令行捨故。云",
    "T08n0261_009:0905a02": "何大悲？能令有情住佛戒故。云何大悲？多瞋",
    "T08n0261_009:0905a03": "有情令住忍故。云何大悲？懈怠有情令精進",
    "T08n0261_009:0905a04": "故。云何大悲？散亂有情令住定故。云何大悲？",
    "T08n0261_009:0905a05": "愚癡有情令智慧故。」佛告慈氏：「如是大悲，能",
    "T08n0261_009:0905a06": "令自他一切善根皆得成就，是則名為大悲",
    "T08n0261_009:0905a07": "無量。",
    "T08n0261_009:0905a08": "「復次，慈氏！菩薩摩訶薩修行靜慮波羅蜜多，",
    "T08n0261_009:0905a09": "云何修習大喜無量？所謂憶念一切佛法愛",
    "T08n0261_009:0905a10": "樂恭敬，不住生死、不壞喜心，除諸邪見、離五",
    "T08n0261_009:0905a11": "欲蓋，能安有情住真實際，恒求如來三十二",
    "T08n0261_009:0905a12": "相、八十種好，聽聞正法順第一義，恒樂修行",
    "T08n0261_009:0905a13": "達於彼岸，圓滿具足喜慶心生。譬如世間大",
    "T08n0261_009:0905a14": "節會日，一切親族善友集會，勝妙五欲歡娛",
    "T08n0261_009:0905a15": "喜悅。菩薩亦爾，起大神變遊戲之時，八部龍",
    "T08n0261_009:0905a16": "天四眾雲集，戒、定、智慧、解脫、知見悅樂其心，",
    "T08n0261_009:0905a17": "是名大喜。又此喜者，於諸有情無損害心，勤",
    "T08n0261_009:0905a18": "求一切諸佛妙法，已得未得心無暫捨。於大",
    "T08n0261_009:0905a19": "乘法心恒正解，於二乘法不生取著。捨離慳",
    "T08n0261_009:0905a20": "悋增長檀那，見乞者來心樂惠施。於他持戒",
    "T08n0261_009:0905a21": "生淨信心，見毀禁人極懷憐愍。於己尸羅清",
    "T08n0261_009:0905a22": "淨圓滿，離三惡怖迴向法身，設有毀罵安忍",
    "T08n0261_009:0905a23": "受之。於軌範師奉順言教，頂戴尊重勤而行",
    "T08n0261_009:0905a24": "之。於諸有情善言含㗛，遠離嚬慼先意問",
    "T08n0261_009:0905a25": "訊。住真寂定，無諂無誑不麁不曲，常讚人",
    "T08n0261_009:0905a26": "善不說他過，樂與眾同行六和敬，作大法師",
    "T08n0261_009:0905a27": "開示涅槃顯真實相。於尊重所起父母想，等",
    "T08n0261_009:0905a28": "視眾生猶如一子。於親教師尊重如佛，於修",
    "T08n0261_009:0905a29": "行者猶海導師，諸波羅蜜如無價寶，於說法",
    "T08n0261_009:0905b01": "人如如意珠，無漏法林自在遊戲。教授我者",
    "T08n0261_009:0905b02": "深自慶喜，聞說過非如醫示病，聞說正法如",
    "T08n0261_009:0905b03": "病獲藥是名為喜。了苦、無常、無我、不淨，隨順",
    "T08n0261_009:0905b04": "涅槃常樂我淨一相一味，故名為喜。又大喜",
    "T08n0261_009:0905b05": "者，體真勝義性無生滅，不沈不舉、無去無來、",
    "T08n0261_009:0905b06": "常爾一心，名真喜悅。又大喜者，如聞善言身",
    "T08n0261_009:0905b07": "心適悅，安住不動猶若須彌。又大喜者，明了",
    "T08n0261_009:0905b08": "因果無迷謬故。又大喜者，如地不動為所依",
    "T08n0261_009:0905b09": "故。又大喜者，如威德人無能敵故。又大喜者，",
    "T08n0261_009:0905b10": "如勝義諦不毀壞故。又大喜者，如佛法僧功",
    "T08n0261_009:0905b11": "德圓滿求無厭故。慈氏！當知此即名為菩薩",
    "T08n0261_009:0905b12": "摩訶薩大喜無量。",
    "T08n0261_009:0905b13": "「復次，慈氏！菩薩摩訶薩修行靜慮波羅蜜多。",
    "T08n0261_009:0905b14": "云何修習大捨無量？菩薩摩訶薩修捨無量，",
    "T08n0261_009:0905b15": "總有三種。云何為三？一者煩惱捨，二者護自",
    "T08n0261_009:0905b16": "他捨，三者時非時捨。云何名為煩惱捨？若遇",
    "T08n0261_009:0905b17": "恭敬心不高舉，設遇輕慢不鄙卑賤，得利不",
    "T08n0261_009:0905b18": "喜、失利不憂，毀罵不瞋、讚亦無喜，稱揚不欣、",
    "T08n0261_009:0905b19": "聞譏不恚，遭苦難時觀空無我，悅樂事至恒",
    "T08n0261_009:0905b20": "觀無常，於所愛境心無貪著，設見嫌恨亦不",
    "T08n0261_009:0905b21": "生瞋，於怨於親、持戒破戒其心平等，作善作",
    "T08n0261_009:0905b22": "惡、若愛若憎都無二相，聞善惡言正不正法",
    "T08n0261_009:0905b23": "亦復如是，於諸有情其心平等，於身命財不",
    "T08n0261_009:0905b24": "生慳悋，是則名為煩惱大捨。云何名為護自",
    "T08n0261_009:0905b25": "他捨？菩薩摩訶薩若有人來節節支解，菩薩",
    "T08n0261_009:0905b26": "於彼無瞋恨心。如是菩薩於身語中未甞變",
    "T08n0261_009:0905b27": "易，是名為捨。復次乞叉二合、上聲多者，是名雙義",
    "T08n0261_009:0905b28": "及瘡痕義，謂眼及色，如有二人於菩薩所，一",
    "T08n0261_009:0905b29": "人打罵、一則香塗，菩薩觀之等心無二。瘡痕",
    "T08n0261_009:0905c01": "義者，菩薩觀之，第一義中誰為打者、誰為塗",
    "T08n0261_009:0905c02": "者？不見損益亦無彼我，不害自他，是名為捨。",
    "T08n0261_009:0905c03": "眼根色境雙義既然，耳聲、鼻香、舌味、身觸、意",
    "T08n0261_009:0905c04": "法，寂滅平等亦復如是。於毀讚者及我六根，",
    "T08n0261_009:0905c05": "第一義中無傷無害，故名為捨。設被傷害亦",
    "T08n0261_009:0905c06": "不損他，是名為捨。或護自他俱無傷損，是名",
    "T08n0261_009:0905c07": "為捨。於利非利常爾一心無害自他，故名為",
    "T08n0261_009:0905c08": "捨。常自覺察護他人心，離於諍訟，亦名為捨。",
    "T08n0261_009:0905c09": "復深觀察無有是非，是名為捨。如是名為護",
    "T08n0261_009:0905c10": "自他捨。云何名為時、非時捨？若諸有情不受",
    "T08n0261_009:0905c11": "教誨非法器者，菩薩不瞋，名非時捨。於聲聞",
    "T08n0261_009:0905c12": "人觀四聖諦，獲苦法忍趣羅漢果，菩薩不障，",
    "T08n0261_009:0905c13": "名非時捨。行布施時且止持戒，修淨戒時且",
    "T08n0261_009:0905c14": "止於施，忍辱、精進、禪定、智慧亦復如是，名非",
    "T08n0261_009:0905c15": "時捨。若於諸法應成就事決定應作，精進勇",
    "T08n0261_009:0905c16": "猛長時無倦，無暇無退不辭勞苦，乃至事畢",
    "T08n0261_009:0905c17": "方可故捨，是名時捨。如是名為時、非時捨。如",
    "T08n0261_009:0905c18": "是修習慈悲喜捨，但名靜慮，不得名為波羅",
    "T08n0261_009:0905c19": "蜜多。」",
    "T08n0261_009:0905c20": "爾時慈氏白佛言：「世尊！如是修習靜慮為因，",
    "T08n0261_009:0905c21": "悉能具足神通智慧。云何名為神通智慧？」爾",
    "T08n0261_009:0905c22": "時薄伽梵告慈氏言：「善男子！是神通者，能",
    "T08n0261_009:0905c23": "以通力見極微色，是名神通；以淨法眼，知色",
    "T08n0261_009:0905c24": "性空亦不取著，是名智慧。復次，聞諸世間極",
    "T08n0261_009:0905c25": "微小聲，是名神通；於諸音聲，悟無言說離諸",
    "T08n0261_009:0905c26": "譬喻，是名智慧。復次，能知一切有情心行，是",
    "T08n0261_009:0905c27": "名神通；了諸有情妄心非心，是名智慧。復次，",
    "T08n0261_009:0905c28": "於過未際悉皆憶念，是名神通；了佛土空，是",
    "T08n0261_009:0905c29": "名智慧。復次，了知根性差別之相，是名神通；",
    "T08n0261_009:0906a01": "了勝義空，是名智慧。復次，能知諸法，是名神",
    "T08n0261_009:0906a02": "通；了俗如幻，是名智慧。復次，力能超彼釋、梵、",
    "T08n0261_009:0906a03": "四王，是名神通；超過一切聲聞、獨覺，是名智",
    "T08n0261_009:0906a04": "慧。慈氏！當知如是名為菩薩摩訶薩修真靜",
    "T08n0261_009:0906a05": "慮得不思議神通果報。",
    "T08n0261_009:0906a06": "「復次，慈氏！一切眾生恒為無量煩惱擾亂其",
    "T08n0261_009:0906a07": "心。菩薩摩訶薩得真三昧，隨彼有情煩惱品",
    "T08n0261_009:0906a08": "類，現如是等諸三昧門令其解脫。菩薩摩訶",
    "T08n0261_009:0906a09": "薩勤加精進住是三昧，令諸有情安住如是",
    "T08n0261_009:0906a10": "平等法中。所謂得心平等、行平等、相應平等，",
    "T08n0261_009:0906a11": "布施、持戒、忍辱、精進、禪定、智慧悉皆平等，即",
    "T08n0261_009:0906a12": "一切法普皆平等，是名法性三昧。",
    "T08n0261_009:0906a13": "「復次，慈氏！此三昧平等即菩提平等，菩提平等",
    "T08n0261_009:0906a14": "即一切有情平等，一切有情平等即一切法",
    "T08n0261_009:0906a15": "平等。得如是平等法已，是名住真三昧。",
    "T08n0261_009:0906a16": "「復次，慈氏！此菩提平等即虛空平等，虛空平",
    "T08n0261_009:0906a17": "等即一切有情平等，一切有情平等即一切",
    "T08n0261_009:0906a18": "法平等。得如是平等法已，是則名為住真三",
    "T08n0261_009:0906a19": "昧。",
    "T08n0261_009:0906a20": "「復次，慈氏！一切世間性平等即清淨性平等，",
    "T08n0261_009:0906a21": "清淨性平等即一切有情平等，一切有情平",
    "T08n0261_009:0906a22": "等即一切法平等。得此一切法平等，是則名",
    "T08n0261_009:0906a23": "為住真三昧。",
    "T08n0261_009:0906a24": "「復次，慈氏！若知自心平等，即知一切有情心平",
    "T08n0261_009:0906a25": "等，是則名為住真三昧。",
    "T08n0261_009:0906a26": "「復次，慈氏！若諸有情，能於我身作於饒益及",
    "T08n0261_009:0906a27": "不饒益，我於彼等，心如大地普皆平等，其心",
    "T08n0261_009:0906a28": "不動。所以者何？由住是三昧平等性故。以住",
    "T08n0261_009:0906a29": "三昧，無散亂語、無率爾語，了達諸法、解第一",
    "T08n0261_009:0906b01": "義，善知時節隨順而說，八風不動。菩薩能住",
    "T08n0261_009:0906b02": "如是平等法性，不捨三昧、不離世間，自在無",
    "T08n0261_009:0906b03": "礙，是名菩薩摩訶薩方便智慧靜慮波羅蜜",
    "T08n0261_009:0906b04": "多。",
    "T08n0261_009:0906b05": "「復次，慈氏！云何菩薩摩訶薩修行出世方便",
    "T08n0261_009:0906b06": "智慧？若菩薩修靜慮時，於諸有情起慈悲心，",
    "T08n0261_009:0906b07": "名為方便；觀法寂滅，是名智慧。復次，修靜慮",
    "T08n0261_009:0906b08": "時歸依於佛，是名方便；了無取著，是名智慧。",
    "T08n0261_009:0906b09": "求一切法，是名方便；了法性空，是名智慧。觀",
    "T08n0261_009:0906b10": "佛色身，是名方便；觀佛身空，是名智慧。觀",
    "T08n0261_009:0906b11": "佛梵音，是名方便；了無言說，是名智慧。若正",
    "T08n0261_009:0906b12": "觀時，是名方便；觀照亦空，是名智慧。拔濟有",
    "T08n0261_009:0906b13": "情，是名方便；了眾生空，是名智慧。知眾生根，",
    "T08n0261_009:0906b14": "是名方便；根性亦空，是名智慧。觀佛土淨，是",
    "T08n0261_009:0906b15": "名方便；了佛土空，是名智慧。得佛菩提，是名",
    "T08n0261_009:0906b16": "方便；了本寂滅，是名智慧。請轉法輪，是名方",
    "T08n0261_009:0906b17": "便；法無轉相，是名智慧。觀七覺支，是名方便；",
    "T08n0261_009:0906b18": "了真本覺，是名智慧。菩薩摩訶薩如是相應",
    "T08n0261_009:0906b19": "修習靜慮波羅蜜多，一切天魔不得其便，即",
    "T08n0261_009:0906b20": "能成就無上菩提。」",
    "T08n0261_009:0906b21": "爾時薄伽梵說此靜慮波羅蜜多時，會中三",
    "T08n0261_009:0906b22": "萬二千菩薩得日燈三昧，此日燈三昧亦名",
    "T08n0261_009:0906b23": "一莊嚴三昧。云何名為日燈三昧？如日出時，",
    "T08n0261_009:0906b24": "一切燈燭星月無復光明。菩薩得此三昧者",
    "T08n0261_009:0906b25": "亦復如是，有學無學聲聞、獨覺。諸有情智映",
    "T08n0261_009:0906b26": "蔽不現，是故名為日燈三昧。復次，云何名一",
    "T08n0261_009:0906b27": "莊嚴三昧？所言一者即是無生，無生者即是",
    "T08n0261_009:0906b28": "法空。又一者名遍一切處，譬如油麻油遍麻",
    "T08n0261_009:0906b29": "中。無生法者亦復如是，體遍一切，是名一",
    "T08n0261_009:0906c01": "莊嚴三昧。此一莊嚴亦名一增長三昧，一者",
    "T08n0261_009:0906c02": "即婀，婀即法界，所謂契經令法界現前，法界",
    "T08n0261_009:0906c03": "現前已。所有諸法神通增長明了現前，是故",
    "T08n0261_009:0906c04": "名為一增長三昧。此一增長亦名一法界三",
    "T08n0261_009:0906c05": "昧，所言一者即是法界，法界亦空，以定力故",
    "T08n0261_009:0906c06": "其空現前，是名一法界莊嚴三昧。此一法界",
    "T08n0261_009:0906c07": "亦名一空三昧，所言一者猶如虛空，一切萬",
    "T08n0261_009:0906c08": "物生長空中，菩薩真空現在前時，信等善法",
    "T08n0261_009:0906c09": "悉皆增長，是故名為一空三昧。",
    "T08n0261_009:0906c10": "「復次，慈氏！菩薩摩訶薩住此靜慮波羅蜜多",
    "T08n0261_009:0906c11": "時，能入俱胝那庾多百千三昧。今為汝說小",
    "T08n0261_009:0906c12": "分名字，所謂電光三昧，月光三昧，善增長三",
    "T08n0261_009:0906c13": "昧，毗盧遮那三昧，增長不思議三昧，如如光",
    "T08n0261_009:0906c14": "照三昧，無垢三昧，海德三昧，能自在轉一切",
    "T08n0261_009:0906c15": "法輪三昧，成就禁戒三昧，無憂三昧，堅固三",
    "T08n0261_009:0906c16": "昧，蘇迷盧三昧，法炬三昧，法勇三昧，轉法智",
    "T08n0261_009:0906c17": "自在三昧，散積聚法三昧，持一切法三昧，持",
    "T08n0261_009:0906c18": "白法三昧，知他心三昧，莊嚴寶幢三昧，滅煩",
    "T08n0261_009:0906c19": "惱三昧，壞四魔三昧，發起十力三昧，無著三",
    "T08n0261_009:0906c20": "昧，斷縛著三昧，燈手三昧，聞施名三昧，持地",
    "T08n0261_009:0906c21": "三昧，安住心三昧，須彌燈三昧，摧伏怨敵三",
    "T08n0261_009:0906c22": "昧，智炬三昧，發生智三昧，教授三昧，自在轉",
    "T08n0261_009:0906c23": "無邊法門三昧，令心堪任三昧，知勝妙善三",
    "T08n0261_009:0906c24": "昧，震日月音三昧，無所行三昧，壞魔三昧，無",
    "T08n0261_009:0906c25": "種種想三昧，善調伏心三昧，釋師子三昧，念",
    "T08n0261_009:0906c26": "佛三昧，念法三昧，念僧三昧，不退轉三昧，不",
    "T08n0261_009:0906c27": "眴三昧，最勝無我三昧，似空處三昧，常覺悟",
    "T08n0261_009:0906c28": "三昧，除煩惱緣三昧，如虛空三昧，入功能三",
    "T08n0261_009:0906c29": "昧，念慧覺三昧，無盡辯三昧，大悲聲三昧，現",
    "T08n0261_009:0907a01": "真諦三昧，不毀壞三昧，善行三昧，有情歡喜",
    "T08n0261_009:0907a02": "三昧，知愛樂三昧，生愛樂三昧，勝慈三昧，性",
    "T08n0261_009:0907a03": "靜三昧，大悲三昧，大喜三昧，無所捨著三昧，",
    "T08n0261_009:0907a04": "法義三昧，法悲三昧，慧炬三昧，智海三昧，無",
    "T08n0261_009:0907a05": "動三昧，善調伏身三昧，解脫智自在三昧，金",
    "T08n0261_009:0907a06": "剛幢三昧，勝蓮花道場三昧，離世間法三昧，",
    "T08n0261_009:0907a07": "勝智三昧，佛觀行三昧，威光三昧，威焰三昧，",
    "T08n0261_009:0907a08": "與解脫智三昧，佛身莊嚴三昧，光明普遍三",
    "T08n0261_009:0907a09": "昧，剎土遍淨三昧，入有情性三昧，滿一切願",
    "T08n0261_009:0907a10": "三昧，順菩提路三昧，波羅蜜莊嚴三昧，寶髻",
    "T08n0261_009:0907a11": "三昧，覺花三昧，與解脫果三昧，甘露音三昧，",
    "T08n0261_009:0907a12": "無滯三昧，疾風行三昧，寶冠三昧，截海流三",
    "T08n0261_009:0907a13": "昧，金剛峯三昧，大神通三昧，出生義三昧，",
    "T08n0261_009:0907a14": "見無邊佛三昧，憶持一切所聞三昧，與剎那",
    "T08n0261_009:0907a15": "智三昧，清淨無邊功德三昧，如是無量俱胝",
    "T08n0261_009:0907a16": "三昧。若諸菩薩摩訶薩得是三昧者，是則名",
    "T08n0261_009:0907a17": "為靜慮波羅蜜多。」時薄伽梵說此靜慮波羅",
    "T08n0261_009:0907a18": "蜜多時，會中七十八那庾多人天發阿耨多",
    "T08n0261_009:0907a19": "羅三藐三菩提心，三萬二千菩薩證無生法",
    "T08n0261_009:0907a20": "忍。",
    "T08n0261_009:0907a21": "10 般若波羅蜜多品之一般若波羅蜜多品第十之一",
    "T08n0261_009:0907a22": "爾時薄伽梵處於種種摩尼寶王師子座上，",
    "T08n0261_009:0907a23": "現種種相，純以菩薩摩訶薩眾而共圍遶。時",
    "T08n0261_009:0907a24": "慈氏菩薩摩訶薩即從座起，偏袒右肩右膝",
    "T08n0261_009:0907a25": "著地，合掌恭敬而白佛言：「大聖世尊已為利",
    "T08n0261_009:0907a26": "益安樂諸菩薩故，說靜慮波羅蜜多，唯願世",
    "T08n0261_009:0907a27": "尊為諸菩薩說般若波羅蜜多。又此般若波",
    "T08n0261_009:0907a28": "羅蜜多復有幾種？修何方便而能得之？唯願",
    "T08n0261_009:0907a29": "如來分別解說。」",
    "T08n0261_009:0907b01": "爾時薄伽梵告慈氏菩薩摩訶薩言：「善男",
    "T08n0261_009:0907b02": "子！汝今諦聽，善思念之，吾當為汝分別解說。",
    "T08n0261_009:0907b03": "若諸菩薩修行布施波羅蜜多，乃至靜慮波",
    "T08n0261_009:0907b04": "羅蜜多，皆從般若波羅蜜多本母所生而為",
    "T08n0261_009:0907b05": "根本。譬如眼等五根發生五識，能取五塵皆",
    "T08n0261_009:0907b06": "有作用，如是一一皆以識心而為根本，若離",
    "T08n0261_009:0907b07": "其心無所成辦。菩薩摩訶薩修前五種波羅",
    "T08n0261_009:0907b08": "蜜多，恒以智慧而為其母，若離智慧無所剋",
    "T08n0261_009:0907b09": "獲。亦如有情身有命根能有所作，命根謝已",
    "T08n0261_009:0907b10": "無復堪任，修行諸度若無智慧亦復如是。譬",
    "T08n0261_009:0907b11": "如國境無有智臣，陰陽失序，一切人民皆不",
    "T08n0261_009:0907b12": "安樂。法王國土若無智慧亦復如是，修行布",
    "T08n0261_009:0907b13": "施乃至靜慮波羅蜜多皆不成就，解脫涅槃",
    "T08n0261_009:0907b14": "終不能得。亦如商主入海採寶，要得船師方",
    "T08n0261_009:0907b15": "達寶所隨意而取。菩薩亦爾，於生死海以五",
    "T08n0261_009:0907b16": "波羅蜜多而為舟舡，載功德寶，要因般若波",
    "T08n0261_009:0907b17": "羅蜜多無上舡師至於彼岸。」爾時薄伽梵",
    "T08n0261_009:0907b18": "而說頌言：",
    "T08n0261_009:0907b19": "「智慧為根本，　　能生善法芽，",
    "T08n0261_009:0907b20": "佛果大菩提，　　無非智所作。",
    "T08n0261_009:0907b21": "如人遭苦難，　　智者能救護，",
    "T08n0261_009:0907b22": "愚者造諸惡，　　如石投深水。",
    "T08n0261_009:0907b23": "若無真智慧，　　多聞妄分別，",
    "T08n0261_009:0907b24": "斯人不解義，　　如器安知味。",
    "T08n0261_009:0907b25": "所謂長老相，　　不必在耆年，",
    "T08n0261_009:0907b26": "雖少有智慧，　　是為真長老。",
    "T08n0261_009:0907b27": "如世有德人，　　正直無邪曲，",
    "T08n0261_009:0907b28": "不能辯邪正，　　寧知理是非。",
    "T08n0261_009:0907b29": "正智聞深法，　　智與理相應，",
    "T08n0261_009:0907c01": "隨順於大乘，　　是名真智者。",
    "T08n0261_009:0907c02": "於得失無著，　　憂喜不能動，",
    "T08n0261_009:0907c03": "安住如須彌，　　是名真智者。",
    "T08n0261_009:0907c04": "恭敬不生喜，　　輕慢無瞋恚，",
    "T08n0261_009:0907c05": "智慧如大海，　　是名真智者。",
    "T08n0261_009:0907c06": "不說他人過，　　亦不稱己德，",
    "T08n0261_009:0907c07": "智照無自他，　　當獲大名稱，",
    "T08n0261_009:0907c08": "勇猛勤精進，　　遠離一切相，",
    "T08n0261_009:0907c09": "我慢悉皆除，　　是名真智者。",
    "T08n0261_009:0907c10": "常當正觀察，　　不見他人過，",
    "T08n0261_009:0907c11": "深信善惡報，　　是名真智慧。",
    "T08n0261_009:0907c12": "智者在眾中，　　不說自功德，",
    "T08n0261_009:0907c13": "若人所稱讚，　　愧心無取著。",
    "T08n0261_009:0907c14": "成就諸功德，　　虛己常謙下，",
    "T08n0261_009:0907c15": "如果樹繁熟，　　枝條自低屈。",
    "T08n0261_009:0907c16": "福智生豪族，　　雖貴無憍慢，",
    "T08n0261_009:0907c17": "愚者自矜高，　　智者應觀察。",
    "T08n0261_009:0907c18": "智慧為善伴，　　遠離惡知識，",
    "T08n0261_009:0907c19": "斷滅諸煩惱，　　自然得解脫。",
    "T08n0261_009:0907c20": "樂將護惡人，　　亦當常遠離，",
    "T08n0261_009:0907c21": "崇重於賢善，　　是名真智慧。",
    "T08n0261_009:0907c22": "菩薩多悲智，　　損惱猶慈愍，",
    "T08n0261_009:0907c23": "如斫栴檀樹，　　流香普芬馥。",
    "T08n0261_009:0907c24": "不念他人惡，　　常思其善事，",
    "T08n0261_009:0907c25": "智慧離分別，　　人中最第一。",
    "T08n0261_009:0907c26": "智者住空寂，　　被毀心無惱，",
    "T08n0261_009:0907c27": "諸惡不能燒，　　如火煖大海。",
    "T08n0261_009:0907c28": "大悲離分別，　　見惡常憐愍，",
    "T08n0261_009:0907c29": "如日放光明，　　不棄旃荼舍。",
    "T08n0261_009:0908a01": "智人雖小過，　　為益應同住，",
    "T08n0261_009:0908a02": "如入瞻蔔林，　　自然皆蒙熏。",
    "T08n0261_009:0908a03": "正智離分別，　　如日無私照，",
    "T08n0261_009:0908a04": "亦如清涼月，　　能淨諸雲翳。",
    "T08n0261_009:0908a05": "智者多慈悲，　　常濟於貧乏，",
    "T08n0261_009:0908a06": "見乞不輕賤，　　應生歡喜心。",
    "T08n0261_009:0908a07": "如樹初生長，　　日夜無休息，",
    "T08n0261_009:0908a08": "智者樂修行，　　增長亦如是。",
    "T08n0261_009:0908a09": "智者遇大怨，　　慈悲猶不捨，",
    "T08n0261_009:0908a10": "如折蓮花莖，　　藕絲恒不斷。",
    "T08n0261_009:0908a11": "生死如毒樹，　　悟即法身果，",
    "T08n0261_009:0908a12": "生死與涅槃，　　本性皆平等。",
    "T08n0261_009:0908a13": "淨慧賢聖行，　　大悲常利物，",
    "T08n0261_009:0908a14": "不擇於怨親，　　恒離於分別。",
    "T08n0261_009:0908a15": "耆年多智慧，　　淨戒悉圓滿，",
    "T08n0261_009:0908a16": "親近如是人，　　速成安樂行。",
    "T08n0261_009:0908a17": "智慧無垢人，　　三業恒清淨，",
    "T08n0261_009:0908a18": "應親近是人，　　尊重過父母。",
    "T08n0261_009:0908a19": "無智難親近，　　能壞善人心，",
    "T08n0261_009:0908a20": "如火燒枯木，　　應當常遠離。",
    "T08n0261_009:0908a21": "供給於惡人，　　欲益反招損，",
    "T08n0261_009:0908a22": "如人飼猛獸，　　無不傷害者。",
    "T08n0261_009:0908a23": "供養智慧人，　　小善獲多福，",
    "T08n0261_009:0908a24": "如人飲甘露，　　求得安隱樂。」",
    "T08n0261_009:0908a25": "佛告慈氏菩薩摩訶薩：「此般若波羅蜜多，皆",
    "T08n0261_009:0908a26": "從善友聞正法生，邪見之人是智慧怨，汝等",
    "T08n0261_009:0908a27": "應當親近善友、遠惡知識。此般若波羅蜜多，",
    "T08n0261_009:0908a28": "非唯出生一切善法，過去未來現在諸佛皆",
    "T08n0261_009:0908a29": "從此生，當知此經即是一切諸佛之母。",
    "T08n0261_009:0908b01": "「復次，慈氏！菩薩摩訶薩行布施時，有二種智：",
    "T08n0261_009:0908b02": "一者小智，二者大智。小智施者，為求人、天、二",
    "T08n0261_009:0908b03": "乘解脫，如是施者但名布施，不得名為波羅",
    "T08n0261_009:0908b04": "蜜多。大智施者，心無所得，無所得故得佛菩",
    "T08n0261_009:0908b05": "提，如是施者名檀波羅蜜。以是故知，檀波羅",
    "T08n0261_009:0908b06": "蜜從智慧生。尸波羅蜜亦有二種：一者小智，",
    "T08n0261_009:0908b07": "二者大智。小智持戒，怖三惡道，求生人、天、二",
    "T08n0261_009:0908b08": "乘解脫，如是持戒心不清淨，不得名為尸波",
    "T08n0261_009:0908b09": "羅蜜。大智持戒，普為利樂一切有情，不住於相",
    "T08n0261_009:0908b10": "而無所得，趣大菩提，如是持戒是則名為尸",
    "T08n0261_009:0908b11": "波羅蜜。以是故知，戒波羅蜜從智慧生。忍辱",
    "T08n0261_009:0908b12": "波羅蜜多亦從般若波羅蜜多生，一切有情",
    "T08n0261_009:0908b13": "本智如日，無明覆蔽忍光不現。修安忍者除",
    "T08n0261_009:0908b14": "斷無明，聖智現前佛日斯照。譬如國邑無有",
    "T08n0261_009:0908b15": "智臣，識用不均人民流散，設有智者亦當迴",
    "T08n0261_009:0908b16": "避，無忍慧者亦復如是。又此智慧如明眼人，",
    "T08n0261_009:0908b17": "遙見毒虵即便遠避，有智慧眼避瞋恚蛇亦",
    "T08n0261_009:0908b18": "復如是。無慧眼者，謂於過去無量劫中修行",
    "T08n0261_009:0908b19": "諸善，無安忍力及智慧眼，一念瞋火燒滅無",
    "T08n0261_009:0908b20": "餘，如乾草積飈火入中焚燒皆盡。智慧之人",
    "T08n0261_009:0908b21": "有安忍力，設遇惡人打罵訶責，正智安忍能",
    "T08n0261_009:0908b22": "調伏之。譬如香象既已調伏，臨陣驅策能破",
    "T08n0261_009:0908b23": "敵軍。菩薩摩訶薩亦復如是，住無相忍不起",
    "T08n0261_009:0908b24": "瞋恚，無緣大悲廣度一切。以是當知，安忍波羅",
    "T08n0261_009:0908b25": "蜜從般若波羅蜜生。精進波羅蜜亦從般若",
    "T08n0261_009:0908b26": "波羅蜜多而得發生。何以故？若無般若波羅",
    "T08n0261_009:0908b27": "蜜多，一切所作皆不成就大菩提果，無邊法",
    "T08n0261_009:0908b28": "門安住最勝，巧便大智周遍觀察，要精進力",
    "T08n0261_009:0908b29": "方能圓滿六波羅蜜。以是當知，精進波羅蜜",
    "T08n0261_009:0908c01": "皆從般若波羅蜜生。禪波羅蜜亦從般若波",
    "T08n0261_009:0908c02": "羅蜜生。所以者何？意業微細難可測量，身口",
    "T08n0261_009:0908c03": "所作則易除滅，妄心所起難可制伏。如風飄",
    "T08n0261_009:0908c04": "火猛焰可制，如海濤波亦可息之，唯有妄心",
    "T08n0261_009:0908c05": "甚難調伏。何以故？無始無明迷心性故。譬",
    "T08n0261_009:0908c06": "如世間多思覺者，妄起尋求而伺察之。如是",
    "T08n0261_009:0908c07": "妄想設入定門心猶取著，無智慧故經百千",
    "T08n0261_009:0908c08": "劫，終不能得三昧現前。亦如愚人妄執諸見，",
    "T08n0261_009:0908c09": "或執我常、或執我斷，見不清淨，云何能得三",
    "T08n0261_009:0908c10": "昧現前？有智慧人觀察二事：一者見其自身多",
    "T08n0261_009:0908c11": "有疾病苦樂等事，皆由先世妄想顛倒，造作",
    "T08n0261_009:0908c12": "諸業而今受之。若無癡愛，何有病耶？身本自",
    "T08n0261_009:0908c13": "空，因緣幻有，無造無作，誰受苦耶？二者復應重",
    "T08n0261_009:0908c14": "更觀察，雖無我相，所作福業皆不唐捐。當願",
    "T08n0261_009:0908c15": "法界一切有情，無盡福德滌令清淨，悉得成",
    "T08n0261_009:0908c16": "就六波羅蜜，戒、定、智慧以為莊嚴。以是故知，",
    "T08n0261_009:0908c17": "一切萬行皆以般若波羅蜜而為其母。猶如",
    "T08n0261_009:0908c18": "大地皆依虛空而得安立，而彼虛空無有所",
    "T08n0261_009:0908c19": "依。般若波羅蜜亦復如是。以是故知，禪波羅",
    "T08n0261_009:0908c20": "蜜，智慧為母。非唯五度從智慧生，一切世間",
    "T08n0261_009:0908c21": "福德名聞人天果報，乃至出世無漏善根，皆",
    "T08n0261_009:0908c22": "以智慧而為生處，猶如大地皆依虛空而得",
    "T08n0261_009:0908c23": "安立。一切眾生執我取相，有五怖畏：一不活畏，",
    "T08n0261_009:0908c24": "常積資財恐不活故。二惡趣畏，造不善業恐",
    "T08n0261_009:0908c25": "墮三塗恒怖畏故。三者死畏，愛惜身命恐喪",
    "T08n0261_009:0908c26": "失故。四者惡名畏，恒作諸惡以自覆藏，恐",
    "T08n0261_009:0908c27": "人聞知常怖畏故。五者大眾威德畏，於大眾",
    "T08n0261_009:0908c28": "中所發言詞懷怖畏故。菩薩摩訶薩智慧觀",
    "T08n0261_009:0908c29": "察具證二空，能益自他，無不活畏。除斷邪行",
    "T08n0261_009:0909a01": "具淨尸羅，必至涅槃，無惡趣畏。深入緣起了",
    "T08n0261_009:0909a02": "本無生，則無死畏。住無相理身心寂靜，無自",
    "T08n0261_009:0909a03": "他相，離惡名畏。成就微妙四無礙辯，處眾無",
    "T08n0261_009:0909a04": "畏猶師子王，是故名為無大眾畏。",
    "T08n0261_009:0909a05": "「復次，慈氏！一切眾生根性差別，慳貪者令惠",
    "T08n0261_009:0909a06": "施，瞋恚者令慈忍，我慢者令謙下，愚癡者得",
    "T08n0261_009:0909a07": "智慧，開示涅槃顯真實相無量功德，皆從般",
    "T08n0261_009:0909a08": "若波羅蜜生。一切諸佛及諸菩薩、天龍八部",
    "T08n0261_009:0909a09": "咸皆讚歎，尊重恭敬猶如父母。譬如慈母唯",
    "T08n0261_009:0909a10": "有一子，鞠育誨示漸漸成長令得尊貴。菩薩",
    "T08n0261_009:0909a11": "亦爾，憐愛有情等如一子，般若甘露而為法",
    "T08n0261_009:0909a12": "食，五波羅蜜為大資糧，十力、四無所畏、十八",
    "T08n0261_009:0909a13": "不共法諸妙功德莊嚴法身，成就無上法王",
    "T08n0261_009:0909a14": "之位。",
    "T08n0261_009:0909a15": "「復次，慈氏！有十種事能障智燈，掩蔽光明不",
    "T08n0261_009:0909a16": "能顯了，增長癡闇無所覺知。一者懶惰，於",
    "T08n0261_009:0909a17": "世事業皆不成就，豈能修行出世妙善。二者",
    "T08n0261_009:0909a18": "近惡知識，造諸惡業增長無明。三者耽著睡",
    "T08n0261_009:0909a19": "眠身心昏昧，不能修習無上菩提。四者聽聞",
    "T08n0261_009:0909a20": "大乘尋復忘失。五者樂習世間一切技藝，不",
    "T08n0261_009:0909a21": "知如幻而生執著。六者我慢覆藏，雖遇善友",
    "T08n0261_009:0909a22": "不能諮問無上正法。七者於大乘教微妙深",
    "T08n0261_009:0909a23": "理不能解悟，我慢自高便生退屈。八者恥己",
    "T08n0261_009:0909a24": "愚昧，不能親近有智之人。九者攻乎異端詐",
    "T08n0261_009:0909a25": "謂知見，有所論難皆涉邪徒。十者於最上乘",
    "T08n0261_009:0909a26": "不生信樂，設有所聞師心邪解。由是十事障",
    "T08n0261_009:0909a27": "礙大乘，正法不聞，淪溺生死。離此十事有",
    "T08n0261_009:0909a28": "十勝法，便能悟入無上菩提。一者精勤樂習",
    "T08n0261_009:0909a29": "禪定。二者親近善友聽聞正法。三者損減睡",
    "T08n0261_009:0909b01": "眠恒自覺悟。四者於大乘法所聞不忘。五者",
    "T08n0261_009:0909b02": "順世事業，常觀如幻無所著故。六者無所藏",
    "T08n0261_009:0909b03": "隱，決眾疑故。七者不輕己身，勤修行故。八者",
    "T08n0261_009:0909b04": "常樂法施，興大會故。九者恒自謙下，不誑眾",
    "T08n0261_009:0909b05": "生故。十者不自師心，深入佛慧故。菩薩摩訶",
    "T08n0261_009:0909b06": "薩以此十事具足圓滿六波羅蜜，成就法身",
    "T08n0261_009:0909b07": "清淨解脫。",
    "T08n0261_009:0909b08": "「復次，慈氏菩薩摩訶薩！此般若波羅蜜多，不",
    "T08n0261_009:0909b09": "與十六種法而為相應。一者不與十二因緣",
    "T08n0261_009:0909b10": "相應，所謂無明乃至老死。二者不與無明滅",
    "T08n0261_009:0909b11": "乃至老死滅而為相應，菩薩摩訶薩離分別",
    "T08n0261_009:0909b12": "心、無二相故。三者不與身見、邊見乃至六十",
    "T08n0261_009:0909b13": "二見而為相應。四者不與世間八風相應，所",
    "T08n0261_009:0909b14": "謂利、養、稱讚、譏毀、苦、樂、衰、損等事而為相應。",
    "T08n0261_009:0909b15": "五者不與隨煩惱等忿恨相應。六者不與我",
    "T08n0261_009:0909b16": "慢、增上慢等相應。七者不與根本貪、瞋、癡等",
    "T08n0261_009:0909b17": "而為相應。八者不與煩惱魔、死魔等而為相",
    "T08n0261_009:0909b18": "應。九者不與我相、人相、作者、受者、養育、士夫、",
    "T08n0261_009:0909b19": "補特伽羅、意生、儒童、業障、報障、煩惱等障而",
    "T08n0261_009:0909b20": "為相應。十者不與妄念分別、見聞覺知而為",
    "T08n0261_009:0909b21": "相應。十一者不與四顛倒法而為相應——無常",
    "T08n0261_009:0909b22": "計常、常計無常，無樂計樂、樂計無樂，無我計",
    "T08n0261_009:0909b23": "我、我計無我，不淨計淨、淨計不淨。如是妄計",
    "T08n0261_009:0909b24": "名顛倒法，有情心行乃至諸塵勞門而為相",
    "T08n0261_009:0909b25": "應。十二者不與慳悋、犯戒、瞋恚、懈怠、散亂、愚",
    "T08n0261_009:0909b26": "癡而為相應，亦不與有相行施、持戒、忍辱、精",
    "T08n0261_009:0909b27": "進、禪定、智慧相應。十三者不與不善等法——性",
    "T08n0261_009:0909b28": "罪遮罪、有漏有為——而為相應，亦不分別世出",
    "T08n0261_009:0909b29": "世善法——有漏無漏——而為相應。十四者不與",
    "T08n0261_009:0909c01": "二十二根相應，所謂眼、耳、鼻、舌、身根相應，亦",
    "T08n0261_009:0909c02": "不與苦、樂、憂、喜、捨受相應，亦不與男女等根、",
    "T08n0261_009:0909c03": "意根、命根、信等五根、三無漏根而為相應。十",
    "T08n0261_009:0909c04": "五者不與三界五趣種種有情而為相應，亦",
    "T08n0261_009:0909c05": "不分別大乘小乘佛法僧寶差別之相而為",
    "T08n0261_009:0909c06": "相應。十六者不分別真諦俗諦、有為無為、有",
    "T08n0261_009:0909c07": "智無智、有識無識、作意無作意、有體性無體",
    "T08n0261_009:0909c08": "性、有相無相心意差別而為相應。慈氏、當知",
    "T08n0261_009:0909c09": "摩訶般若波羅蜜多，無染無著，離諸分別，平",
    "T08n0261_009:0909c10": "等清淨，一相一味，不與如是差別等法而為",
    "T08n0261_009:0909c11": "相應。",
    "T08n0261_009:0909c12": "「復次，慈氏！菩薩摩訶薩善巧方便行深般若",
    "T08n0261_009:0909c13": "波羅蜜多時，住奢摩他、毘鉢舍那，住身寂靜，",
    "T08n0261_009:0909c14": "了因緣法如幻如化，順勝義諦，離有離無非",
    "T08n0261_009:0909c15": "斷非常，隨順因果，無我人相真實不動，不壞",
    "T08n0261_009:0909c16": "威儀住三解脫門而不取證。無動無靜是如",
    "T08n0261_009:0909c17": "來禪，遊戲神通深入實際，不住生死不入涅",
    "T08n0261_009:0909c18": "槃，不盡有為不住無為，雖觀無相不捨大悲，",
    "T08n0261_009:0909c19": "雖住三界而恒出離，知真無染而不修證，離",
    "T08n0261_009:0909c20": "於戲論常樂宣說。",
    "T08n0261_009:0909c21": "「復次，慈氏！菩薩摩訶薩修行般若波羅蜜多，",
    "T08n0261_009:0909c22": "應於善友聽聞正法，具足八十四種勝上之",
    "T08n0261_009:0909c23": "心，方能發生般若波羅蜜多微妙勝慧。所謂",
    "T08n0261_009:0909c24": "住真實相，最極微妙相，般若相應相，善知識",
    "T08n0261_009:0909c25": "相，離憍慢相，恭敬相，右遶相，無量相，善言",
    "T08n0261_009:0909c26": "相，至誠相，善作意相，無亂相，無定相，妙寶相，",
    "T08n0261_009:0909c27": "妙藥相，除病相，法器相，示導相，入智慧相，聞",
    "T08n0261_009:0909c28": "法無厭相，增長捨相，善調象馬相，敬事多聞",
    "T08n0261_009:0909c29": "相，樂聞深法相，觀身寂滅相，清淨適悅相，聞",
    "T08n0261_009:0910a01": "法無倦相，聞義相，聞法相，隨說修行相，為他",
    "T08n0261_009:0910a02": "說法相，聞所未聞相，聞神通相，不求餘乘相，",
    "T08n0261_009:0910a03": "樂聞般若相，樂聞菩薩藏相，樂聞善巧方便",
    "T08n0261_009:0910a04": "相，四攝法相，聞梵行相，念正定相，能生善巧",
    "T08n0261_009:0910a05": "無生相，大慈悲心相，緣起相，無常相，苦相，空",
    "T08n0261_009:0910a06": "相，無我相，不淨相，寂靜相，空相，無相相，無",
    "T08n0261_009:0910a07": "願相，無不善行相，勝義諦相，不壞相，自在",
    "T08n0261_009:0910a08": "相，護自心相，不捨精進相，思惟妙法相，對治",
    "T08n0261_009:0910a09": "煩惱相，宗重正法相，對治邪見相，獲聖財相，",
    "T08n0261_009:0910a10": "除斷貧窮相，智者稱讚相，智人極喜相，智者",
    "T08n0261_009:0910a11": "所樂相，崇重賢善相，見諦相，觀蘊過失相，有",
    "T08n0261_009:0910a12": "為過患相，依法相，依義相，依智相，依了義經",
    "T08n0261_009:0910a13": "相，不依不了義經相，不作諸惡相，自利益相，",
    "T08n0261_009:0910a14": "利益他相，善作業相，無熱惱相，勝行相，獲一",
    "T08n0261_009:0910a15": "切諸佛法門相。慈氏！當知聽法之人具足如",
    "T08n0261_009:0910a16": "是勝妙之心，能善聽聞甚深般若波羅蜜多，",
    "T08n0261_009:0910a17": "知一切法無我、無人、本來清淨。生死、涅槃平",
    "T08n0261_009:0910a18": "等無二。復次，菩薩摩訶薩觀於眼等五根苦",
    "T08n0261_009:0910a19": "樂等受，男女意、命，能起煩惱生死根本；信等",
    "T08n0261_009:0910a20": "五根、三無漏根，能捨煩惱是涅槃因。知煩惱",
    "T08n0261_009:0910a21": "性從本以來，不生不滅性相常住，如是修習",
    "T08n0261_009:0910a22": "是名般若波羅蜜多。",
    "T08n0261_009:0910a23": "「復次，慈氏！菩薩摩訶薩所修勝行，與智慧相",
    "T08n0261_009:0910a24": "應及不相應，無有分別、二智平等，不捨眾生",
    "T08n0261_009:0910a25": "恒起大悲，普覆一切清淨不動。如是修習，是",
    "T08n0261_009:0910a26": "則名為般若波羅蜜多。」",
    "T08n0261_009:0910a27": "佛告慈氏：「此般若波羅蜜多句義不可思",
    "T08n0261_009:0910a28": "議，是相應句、如理句、如量句、佛語句、了緣句、",
    "T08n0261_009:0910a29": "無礙句、無滅句、大捨句、不動句、一切不動句、",
    "T08n0261_009:0910b01": "無依止句、平等句、無難句、無高下句、實際句、",
    "T08n0261_009:0910b02": "不變易句、無著句、無住句、無所住句、對治",
    "T08n0261_009:0910b03": "句、寂靜句、極寂靜句、遍寂靜句、無戲論句、無",
    "T08n0261_009:0910b04": "起句、即真句、不缺句、無餘句、無際句、無對治",
    "T08n0261_009:0910b05": "句、最勝句、真實句、如如句、絕言句、不別異句、",
    "T08n0261_009:0910b06": "無彼此句、三世平等句、無三世句、不住五蘊",
    "T08n0261_009:0910b07": "句、不住六界句、不住十二處句、不住十八",
    "T08n0261_009:0910b08": "界句、依法句、依義句、依智句、依了義句。如是",
    "T08n0261_009:0910b09": "句義，是菩薩摩訶薩修行般若波羅蜜多不",
    "T08n0261_009:0910b10": "可思議，離言說故、真勝義故、不可思議故、無",
    "T08n0261_009:0910b11": "因喻故、無比量故、無有上故、自利利他故、大",
    "T08n0261_009:0910b12": "希有故，唯佛與佛能證能說，餘無測知。何以",
    "T08n0261_009:0910b13": "故？般若波羅蜜多無性無相、無比無喻，唯佛",
    "T08n0261_009:0910b14": "如來方能究盡。",
    "T08n0261_009:0910b15": "「復次，慈氏！此般若波羅蜜多，非即蘊、處、界，無",
    "T08n0261_009:0910b16": "依無止、不生不滅，不內不外不在中間。是故",
    "T08n0261_009:0910b17": "般若波羅蜜多不可思議。」爾時，慈氏菩薩聞",
    "T08n0261_009:0910b18": "是般若波羅蜜多，歡喜踊躍，以偈讚曰：",
    "T08n0261_009:0910b19": "「大雄世尊智無量，　　十力無畏真解脫，",
    "T08n0261_009:0910b20": "神通廣大無邊際，　　一切無能測量者。",
    "T08n0261_009:0910b21": "昔曾侍覲無量佛，　　獲得甚深微妙智，",
    "T08n0261_009:0910b22": "難行苦行恒沙劫，　　是故能成調御師。",
    "T08n0261_009:0910b23": "佛證自然一切智，　　住真寂滅難思議，",
    "T08n0261_009:0910b24": "唯佛如來自證知，　　能現無邊佛境界。",
    "T08n0261_009:0910b25": "法性真常離二邊，　　寂滅無為出三有，",
    "T08n0261_009:0910b26": "煩惱業苦悉皆除，　　法身清淨真解脫。",
    "T08n0261_009:0910b27": "菩提道場成正覺，　　唯有諸佛能證知，",
    "T08n0261_009:0910b28": "清淨湛然無去來，　　無相無行無說示。",
    "T08n0261_009:0910b29": "涅槃無比無能喻，　　凡夫二乘莫能測，",
    "T08n0261_009:0910c01": "等覺菩薩不能知，　　唯佛世尊獨明了。",
    "T08n0261_009:0910c02": "佛會一切聲聞眾，　　逮得己利如來讚，",
    "T08n0261_009:0910c03": "漏盡皆住最後身，　　此等不知佛境界。",
    "T08n0261_009:0910c04": "一切辟支佛利智，　　遍滿十方如稻麻，",
    "T08n0261_009:0910c05": "百千萬劫共思惟，　　不能測知佛智慧。」",
    "T08n0261_009:0910c06": "大乘理趣六波羅蜜多經卷第九"
}