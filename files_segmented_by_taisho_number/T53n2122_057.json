{
    "T53n2122_057:0717b15": "法苑珠林卷第五十七",
    "T53n2122_057:0717b17": "西明寺沙門釋道世撰",
    "T53n2122_057:0717b18": "債負篇第六十五",
    "T53n2122_057:0717b19": "諍訟篇第六十六",
    "T53n2122_057:0717b20": "65 債負篇(五七)債負篇此有二部",
    "T53n2122_057:0717b21": "1 述意部述意部第一",
    "T53n2122_057:0717b22": "夫勸善懲過大士常心。捨惡為福菩薩常願。",
    "T53n2122_057:0717b23": "是以善惡之運業。猶形影之相須。債負之殃",
    "T53n2122_057:0717b24": "咎。植三報之苦果。或有現負現報。或有現負",
    "T53n2122_057:0717b25": "次報。或有現負後報。如是三時隨負一毫。拒",
    "T53n2122_057:0717b26": "而不還決定受苦。是故經云。偷盜之人先入",
    "T53n2122_057:0717b27": "地獄畜生餓鬼。後得人身得二種果報。一者",
    "T53n2122_057:0717b28": "常處貧窮。二者雖得少財常被他奪。斯言有",
    "T53n2122_057:0717b29": "徵省己為人也。",
    "T53n2122_057:0717c01": "2 引證部引證部第二",
    "T53n2122_057:0717c02": "如法句喻經云。昔佛在世時有弗迦沙王。",
    "T53n2122_057:0717c03": "比丘入羅閱城分衛。於城門中有新產牸",
    "T53n2122_057:0717c04": "牛所觝殺。牛主怖懼賣牛轉與他人。其人牽",
    "T53n2122_057:0717c05": "牛欲飲水。牛從後復觝殺其主。其主家人瞋",
    "T53n2122_057:0717c06": "恚取牛殺之。於市賣肉。有田舍人買取牛頭。",
    "T53n2122_057:0717c07": "貫擔持歸去舍。田邊坐樹下息。以牛頭掛樹",
    "T53n2122_057:0717c08": "枝。須臾繩斷。牛頭落下正墮人上。牛角刺人",
    "T53n2122_057:0717c09": "即時命終。一日之中凡殺三人。瓶沙王聞之。",
    "T53n2122_057:0717c10": "怪其如此。即與群臣往詣佛所。具問其意。佛",
    "T53n2122_057:0717c11": "告王曰。往昔有賈客三人。到他國內興生。寄",
    "T53n2122_057:0717c12": "住孤獨老母舍。應與雇舍直。見老母孤獨欺",
    "T53n2122_057:0717c13": "不欲與。伺老母不在默去不與。母歸不見客。",
    "T53n2122_057:0717c14": "即問比居。皆云已去。老母瞋恚尋後逐及。疲",
    "T53n2122_057:0717c15": "頓索直。三客逆罵我前已與。云何復索。同聲",
    "T53n2122_057:0717c16": "共抵不肯與直。老母單弱不能奈何。懊惱",
    "T53n2122_057:0717c17": "守祝。我今窮厄何忍欺抵。願我後世所生",
    "T53n2122_057:0717c18": "之處。若當相值要當殺汝。正使得道終不相",
    "T53n2122_057:0717c19": "置。佛語瓶沙王。爾時老母者今此牸牛是也。",
    "T53n2122_057:0717c20": "三賈客者弗迦沙等三人為牛所觝殺者是",
    "T53n2122_057:0717c21": "也。於是世尊即說偈言。",
    "T53n2122_057:0717c22": "惡言罵詈　　憍𣣋篾人　　興起是行",
    "T53n2122_057:0717c23": "嫉怨滋生　　遜言慎辭　　尊敬於人",
    "T53n2122_057:0717c24": "棄結忍惡　　嫉怨自滅　　夫士之生",
    "T53n2122_057:0717c25": "斧在口中　　所以斬身　　由其惡言",
    "T53n2122_057:0717c26": "又出曜經云。昔罽賓國中有兄弟二人。其兄",
    "T53n2122_057:0717c27": "出家得阿羅漢。弟在家中治修居業。時兄數",
    "T53n2122_057:0717c28": "來教誨勸弟。布施持戒修善作福。現有名譽",
    "T53n2122_057:0717c29": "死生善處。而弟報曰。兄今出家不慮官私。不",
    "T53n2122_057:0718a01": "念妻子。田業財寶。我有此務。而兄數誨不用",
    "T53n2122_057:0718a02": "兄教。後病命終生在牛中。為人所驅馱鹽入",
    "T53n2122_057:0718a03": "城。兄從城中出遇見之。即為說法。時牛聞已",
    "T53n2122_057:0718a04": "悲哽不樂。牛主見已語道人曰。汝何道說而",
    "T53n2122_057:0718a05": "使我牛愁憂不樂。道人報曰。此牛前身本是我",
    "T53n2122_057:0718a06": "弟。昔日負君一錢鹽債。故墮牛中以償君力。",
    "T53n2122_057:0718a07": "牛主聞已語道人曰。君弟昔日與我親友。是",
    "T53n2122_057:0718a08": "時牛主即語牛曰。吾今放汝不復役使。牛聞",
    "T53n2122_057:0718a09": "感激至心念佛。自投深㵎即便命終。得生天",
    "T53n2122_057:0718a10": "上受極快樂。以是因緣。若人負債不可不償。",
    "T53n2122_057:0718a11": "又成實論云。若人負債不償墮牛羊麞鹿驢",
    "T53n2122_057:0718a12": "馬等中償其宿債。",
    "T53n2122_057:0718a13": "又百緣經云。佛入舍衛城乞食。至一衖中逢",
    "T53n2122_057:0718a14": "一婆羅門。以指畫地不聽佛去。語佛言。汝今",
    "T53n2122_057:0718a15": "還我五百金錢。爾乃聽過。若不與我者終不",
    "T53n2122_057:0718a16": "聽過。佛默然住不能前進。波斯匿王等聞佛",
    "T53n2122_057:0718a17": "被留難。各送珍寶與婆羅門然不肯受。須達",
    "T53n2122_057:0718a18": "聞之取五百金錢與婆羅門。乃聽佛過。比丘",
    "T53n2122_057:0718a19": "問佛。何緣乃爾。佛言。過去波羅奈國梵摩達",
    "T53n2122_057:0718a20": "王太子名善生。游行見一戲人共輔相子樗",
    "T53n2122_057:0718a21": "蒱。賭五百金錢。時輔相子負戲人錢。尋索不",
    "T53n2122_057:0718a22": "償。太子語言。彼若不與我當代償。後竟不償。",
    "T53n2122_057:0718a23": "從是以來無量世中常為戲人從我索錢。佛",
    "T53n2122_057:0718a24": "言。昔太子者今我身是。輔相子者今須達是。",
    "T53n2122_057:0718a25": "昔戲人者今婆羅門是也。",
    "T53n2122_057:0718a26": "又雜寶藏經云。昔罽賓國中有阿羅漢。名曰",
    "T53n2122_057:0718a27": "離越。山中坐禪。時有一人失牛逐蹤至離越",
    "T53n2122_057:0718a28": "所。時值離越煮草染衣。衣即自然變作牛皮。",
    "T53n2122_057:0718a29": "染汁自然變作牛血。所煮染草變成牛肉。所",
    "T53n2122_057:0718b01": "持鉢盂變作牛頭。牛主見已即捉收縛將",
    "T53n2122_057:0718b02": "詣王所。王即付獄。經十二年。常與獄監𩚅",
    "T53n2122_057:0718b03": "馬除糞。離越弟子得阿羅漢者有五百人。觀",
    "T53n2122_057:0718b04": "覓其師不知所在。業緣欲盡有一弟子。觀見",
    "T53n2122_057:0718b05": "師在罽賓獄中。即來告王。我師在獄。願王斷",
    "T53n2122_057:0718b06": "理。王即遣人就獄檢校。使至獄中唯見有人",
    "T53n2122_057:0718b07": "威色樵瘁鬚髮極長。而為獄監𩚅馬除糞。使",
    "T53n2122_057:0718b08": "還白王。獄中都不見有沙門。離越弟子復白",
    "T53n2122_057:0718b09": "王言。願王說教。有比丘者悉聽出獄。王即",
    "T53n2122_057:0718b10": "宣令有僧悉遣出獄。離越聞已鬚髮自落袈",
    "T53n2122_057:0718b11": "裟著身。踊出虛空作十八變。王見是事五體",
    "T53n2122_057:0718b12": "投地。白言。尊者。願受我懺悔。王即問言。以",
    "T53n2122_057:0718b13": "何業緣在獄受苦。離越答言。我於往昔亦曾",
    "T53n2122_057:0718b14": "失牛。逐蹤謀他經一日夜。後墮三塗受苦",
    "T53n2122_057:0718b15": "無量。餘殃不盡。今得羅漢猶被謀謗。以是",
    "T53n2122_057:0718b16": "因緣一切眾生應護口業莫謀謗他。離越昔",
    "T53n2122_057:0718b17": "所謀人是辟支佛。以是因緣故得此報。依法",
    "T53n2122_057:0718b18": "華經說。謗誦經人。若實若不實。現世得白",
    "T53n2122_057:0718b19": "癩病。",
    "T53n2122_057:0718b20": "又毘婆沙論云。曾聞有一女人為餓鬼所持。",
    "T53n2122_057:0718b21": "即以呪術而問鬼言。何以惱他女人。鬼答",
    "T53n2122_057:0718b22": "之言。此女人者是我怨家。五百世中而常殺",
    "T53n2122_057:0718b23": "我。我亦五百世中斷其命根。若彼能捨舊怨",
    "T53n2122_057:0718b24": "之心。我亦能捨。爾時女人作如是言。我今已",
    "T53n2122_057:0718b25": "捨怨心。鬼觀女人雖口言捨而心不放。即斷",
    "T53n2122_057:0718b26": "其命。",
    "T53n2122_057:0718b27": "又雜寶藏經云。目連至殑伽河邊。見五百餓",
    "T53n2122_057:0718b28": "鬼群來趣水。有守水鬼以鐵杖驅逐令不得",
    "T53n2122_057:0718b29": "近。於是諸鬼徑詣目連。禮目連足。各問其",
    "T53n2122_057:0718c01": "罪。一鬼曰。我受此身常患熱渴。先聞殑伽",
    "T53n2122_057:0718c02": "河水清且涼。歡喜趣之。沸熱壞身。試飲一口。",
    "T53n2122_057:0718c03": "五藏燋爛臭不可當。何因緣故受如此罪。目",
    "T53n2122_057:0718c04": "連曰。汝先世時曾作相師相人吉凶。少實多",
    "T53n2122_057:0718c05": "虛。或毀或譽。自稱審諦以動人心。詐惑欺誑",
    "T53n2122_057:0718c06": "以求財利。迷惑眾生失如意事。",
    "T53n2122_057:0718c07": "復有一鬼言。我常為天祠。有狗利牙赤白。",
    "T53n2122_057:0718c08": "來噉我肉。唯有骨在。風來吹起肉續復生。狗",
    "T53n2122_057:0718c09": "復來噉。此苦何因。目連答言。汝前世時作",
    "T53n2122_057:0718c10": "天祠主。常教眾生殺羊以血祠天。汝自食肉。",
    "T53n2122_057:0718c11": "是故今日以肉償之。",
    "T53n2122_057:0718c12": "復有一鬼言。我常身上有糞周遍塗漫。亦復",
    "T53n2122_057:0718c13": "噉之。是罪何因。目連答曰。汝前世時作婆羅",
    "T53n2122_057:0718c14": "門。惡邪不信。道人乞食取鉢盛滿糞。以飯著",
    "T53n2122_057:0718c15": "上。持與道人。道人持還以手食飯糞污其手。",
    "T53n2122_057:0718c16": "是故今日受如此罪。復有一鬼言。我腹極大",
    "T53n2122_057:0718c17": "如甕。咽喉手脚其細如針。不得飲食。何因此",
    "T53n2122_057:0718c18": "苦。目連答言。汝前世時作聚落主。自恃豪貴",
    "T53n2122_057:0718c19": "飲酒縱橫輕欺餘人。奪其飲食飢困眾生。",
    "T53n2122_057:0718c20": "復有一鬼言。我常趣溷欲噉食糞。有大群鬼",
    "T53n2122_057:0718c21": "捉杖驅我。不得近廁。口中爛臭飢困無賴。何",
    "T53n2122_057:0718c22": "因如此。目連答言。汝前世時作佛圖主。有諸",
    "T53n2122_057:0718c23": "白衣供養眾僧供辨食具。汝以麁供設客僧。",
    "T53n2122_057:0718c24": "細者自食。",
    "T53n2122_057:0718c25": "復有一鬼言。我身上遍滿生舌。來斧斫舌。斷",
    "T53n2122_057:0718c26": "復續生。如此不已。何因故爾。目連答言。汝前",
    "T53n2122_057:0718c27": "世時作道人。眾僧差作蜜漿。石蜜塊大難消。",
    "T53n2122_057:0718c28": "以斧斫之。盜心噉一口。以是因緣故還斫舌",
    "T53n2122_057:0718c29": "也。",
    "T53n2122_057:0719a01": "復有一鬼言。我常有七枚熱鐵丸。直入我口",
    "T53n2122_057:0719a02": "入腹五藏焦爛。出復還入。何因故受此罪。目",
    "T53n2122_057:0719a03": "連答言。汝前世時作沙彌行果苽子時。到",
    "T53n2122_057:0719a04": "自師所敬其師故偏心多與。實長七枚。",
    "T53n2122_057:0719a05": "復有一鬼言。常有二熱鐵輪在我兩腋下轉。",
    "T53n2122_057:0719a06": "身體焦爛。何因故爾。目連答言。汝前世時",
    "T53n2122_057:0719a07": "與眾僧作餅。盜心取二番挾兩腋底。故受此",
    "T53n2122_057:0719a08": "苦。",
    "T53n2122_057:0719a09": "復有一鬼言。我癭丸極大如甕。行時擔著肩",
    "T53n2122_057:0719a10": "上。住則坐上。進止患苦。何因故爾。目連答",
    "T53n2122_057:0719a11": "言。汝前世時作市令。常以輕秤小斗與他。",
    "T53n2122_057:0719a12": "重秤大斗自取。常自欲得大利於己侵剋",
    "T53n2122_057:0719a13": "餘人。",
    "T53n2122_057:0719a14": "復有一鬼言。我常兩肩右眼。胸有口鼻。常無",
    "T53n2122_057:0719a15": "有頭。何因故爾。目連答言。汝前世時常作",
    "T53n2122_057:0719a16": "魁膾弟子。若殺罪人時。汝常歡喜心以繩著",
    "T53n2122_057:0719a17": "髻挽之。",
    "T53n2122_057:0719a18": "復有一鬼。言我常有熱鐵鍼入出我身。受苦",
    "T53n2122_057:0719a19": "無間。何因故爾。目連答言。汝前世時作調",
    "T53n2122_057:0719a20": "馬師。或作調象師。象馬難制。汝以鐵鍼刺脚。",
    "T53n2122_057:0719a21": "又時牛遲亦以鍼刺。復有一鬼言。我身常有",
    "T53n2122_057:0719a22": "火出自然懊惱。何因故爾。目連答言。汝前世",
    "T53n2122_057:0719a23": "時作國王夫人。更一夫人王甚幸愛。常生妬",
    "T53n2122_057:0719a24": "心伺欲危害。值王臥起去時。所愛夫人眠",
    "T53n2122_057:0719a25": "猶未起著衣。即生惡心。正值作餅有熱麻油。",
    "T53n2122_057:0719a26": "即以灌其腹上。腹爛即死。故受此苦。",
    "T53n2122_057:0719a27": "復有一鬼言。我常有旋風迴轉我身。不得自",
    "T53n2122_057:0719a28": "在隨意東西。心常惱悶。何因故爾。目連答言。",
    "T53n2122_057:0719a29": "汝前世時。常作卜師。或時實語。何時妄語。",
    "T53n2122_057:0719b01": "迷惑人心不得隨意。",
    "T53n2122_057:0719b02": "復有一鬼言。我身常如塊肉。無有脚手眼耳",
    "T53n2122_057:0719b03": "鼻等。常為蟲鳥所食。罪苦難堪。何因故爾。",
    "T53n2122_057:0719b04": "目連答言。汝前世時常與他藥墮他兒胎。",
    "T53n2122_057:0719b05": "復有一鬼言。我常有熱鐵籠籠絡我身。焦熱",
    "T53n2122_057:0719b06": "懊惱。何因受此。目連答言。汝前世時常以羅",
    "T53n2122_057:0719b07": "網掩捕魚鳥。",
    "T53n2122_057:0719b08": "復有一鬼言。我常以物自蒙籠頭。亦常畏人",
    "T53n2122_057:0719b09": "來殺我。心常怖懼不可堪忍。何因故爾。目連",
    "T53n2122_057:0719b10": "答言。汝前世時婬犯外色常畏人見。或畏其",
    "T53n2122_057:0719b11": "夫捉縛打殺。或畏官法戮之都市。恐怖相續。",
    "T53n2122_057:0719b12": "復有一鬼問言。我受此身。肩上常有銅瓶。滿",
    "T53n2122_057:0719b13": "中洋銅。手捉一杓取自灌頭。舉體焦爛。如",
    "T53n2122_057:0719b14": "是受苦無數無量。有何罪咎。答言。汝前世時",
    "T53n2122_057:0719b15": "出家為道典僧飲食。以一酥瓶私著餘處。有",
    "T53n2122_057:0719b16": "客道人來者不與之。去已出酥行與舊僧。此",
    "T53n2122_057:0719b17": "酥是招提僧物一切有分。此人藏隱雖與不",
    "T53n2122_057:0719b18": "等。由是緣故受此罪也。",
    "T53n2122_057:0719b19": "譬喻經云。昔外國有人死。魂還自鞭其屍。傍",
    "T53n2122_057:0719b20": "人問曰。是人已死。何以復鞭。報曰。此是我",
    "T53n2122_057:0719b21": "故身。為我作惡。見經戒不讀。偷盜欺詐犯人",
    "T53n2122_057:0719b22": "婦女。不孝父母兄弟。惜財不肯布施。今死令",
    "T53n2122_057:0719b23": "我墮惡道中。勤苦毒痛不可復言。是故來鞭",
    "T53n2122_057:0719b24": "之耳。依無量壽經云。憍梵波提。過去世曾作",
    "T53n2122_057:0719b25": "比丘。於他粟田邊摘一莖粟。觀其生熟數粒",
    "T53n2122_057:0719b26": "墮地。五百世作牛償之。",
    "T53n2122_057:0719b27": "頌曰。",
    "T53n2122_057:0719b28": "貧富交舛　　債負相違　　舉貸抵拒",
    "T53n2122_057:0719b29": "業結常馳　　心無悔償　　苦報何疑",
    "T53n2122_057:0719c01": "墮斯惡道　　長夜無歸",
    "T53n2122_057:0719c02": "感應緣感應緣略引十一驗",
    "T53n2122_057:0719c03": "漢沙門釋安清晉沙門釋帛遠",
    "T53n2122_057:0719c04": "梁南陽人侯慶隋楊州人卞士瑜",
    "T53n2122_057:0719c05": "隋雒州人王五戒隋冀州人耿伏生",
    "T53n2122_057:0719c06": "唐鄭州人婦女朱氏唐汾州人路伯達",
    "T53n2122_057:0719c07": "唐雍州人程華唐潞州人李校尉",
    "T53n2122_057:0719c08": "唐雍州婦人陳氏",
    "T53n2122_057:0719c09": "漢沙門釋安清漢雒陽有沙門安清字世高。安息國王正后",
    "T53n2122_057:0719c10": "之太子也。幼以孝行見稱。加又志業聰敏剋",
    "T53n2122_057:0719c11": "意好學。外國典籍及七曜五行醫方異術。乃",
    "T53n2122_057:0719c12": "至鳥獸之聲無不綜達。嘗行見有群燕。忽謂",
    "T53n2122_057:0719c13": "伴曰。燕云應有送食者。頃之果有致焉。眾咸",
    "T53n2122_057:0719c14": "奇之。故俊異之聲早被西域。高窮理盡性。自",
    "T53n2122_057:0719c15": "識宿緣業多有神迹。世莫能量。初高自稱。先",
    "T53n2122_057:0719c16": "身已經出家。有一同學多瞋分衛。值施主不",
    "T53n2122_057:0719c17": "稱情每輒懟恨。高屢加訶練終不悛改。如",
    "T53n2122_057:0719c18": "此二十餘年。乃與同學辭訣云。我當往廣州",
    "T53n2122_057:0719c19": "畢宿世之對。卿明經精勤不在吾後。而性多",
    "T53n2122_057:0719c20": "恚怒。命過當受惡形。我若有力必當相度。既",
    "T53n2122_057:0719c21": "而遂適廣州。值寇賊大亂。行路逢一年少。唾",
    "T53n2122_057:0719c22": "手拔刀曰。真得汝矣。高笑曰。我宿命負卿故。",
    "T53n2122_057:0719c23": "遠相償卿之忿怒故。是前世時意也。遂申頸",
    "T53n2122_057:0719c24": "受刀。容無懼色。賊遂殺之。觀者盈路莫不",
    "T53n2122_057:0719c25": "駭其奇異。而此神識還為安息王太子。即今",
    "T53n2122_057:0719c26": "時世高身是也。高游化中國宣經事畢。值靈",
    "T53n2122_057:0719c27": "帝之末關雒擾亂。乃振錫江南云。我當過廬",
    "T53n2122_057:0719c28": "山度昔同學行達䢼亭湖廟。此廟舊有靈威。",
    "T53n2122_057:0719c29": "商旅祈禱乃分風上下各無留滯。嘗有乞神竹",
    "T53n2122_057:0720a01": "者。未許輒取。舫即覆沒。竹還本處。自是舟人",
    "T53n2122_057:0720a02": "敬憚莫不懾影。高同旅三十餘人。船主奉牲",
    "T53n2122_057:0720a03": "請福。神乃降祝曰。舫有沙門可更呼上。客",
    "T53n2122_057:0720a04": "咸驚愕請高入廟。神告高曰。吾外國與子俱",
    "T53n2122_057:0720a05": "共出家學道。好行布施。而性多瞋怒。今為䢼",
    "T53n2122_057:0720a06": "亭廟神。周迴千里並吾所治。以布施故珍玩",
    "T53n2122_057:0720a07": "甚豐。以瞋恚故墮此神報。今見同學。悲欣",
    "T53n2122_057:0720a08": "可言。壽盡旦夕。而醜形長大。若於此捨命穢",
    "T53n2122_057:0720a09": "污江湖。當度山西澤中。此身滅後恐墮地獄。",
    "T53n2122_057:0720a10": "吾有絹千匹并雜寶物。可為立法營塔使生",
    "T53n2122_057:0720a11": "善處也。高曰。故來相度何不出形。神曰。形甚",
    "T53n2122_057:0720a12": "醜異眾人必懼。高曰。但出眾不怪也。神從床",
    "T53n2122_057:0720a13": "後出頭。乃是大蟒。不知尾之長短。至高膝邊。",
    "T53n2122_057:0720a14": "高向之梵語數番贊唄數契。蟒悲淚如雨。須",
    "T53n2122_057:0720a15": "臾還隱。高即取絹物辭別而去。舟侶颺帆。蟒",
    "T53n2122_057:0720a16": "復出身登山而望。眾人舉手然後乃滅。倏忽",
    "T53n2122_057:0720a17": "之頃便達豫章。即以廟物造東寺。高去後神",
    "T53n2122_057:0720a18": "即命過。暮有一少年。上船長跪高前受其",
    "T53n2122_057:0720a19": "呪願。忽然不見。高謂船人曰。向之少年即",
    "T53n2122_057:0720a20": "䢼亭廟神。得離惡形矣。於是廟神歇滅無復",
    "T53n2122_057:0720a21": "靈驗。後人於山西澤中見一死蟒頭尾數里。",
    "T53n2122_057:0720a22": "今潯陽郡蛇村是也。高後復到廣州。尋其前",
    "T53n2122_057:0720a23": "世害己少年。時少年尚在。高徑投其家說昔",
    "T53n2122_057:0720a24": "日償對之事。并敘宿緣。歡喜相向云。吾猶",
    "T53n2122_057:0720a25": "有餘報。今當往會稽畢對。廣州客寤高非",
    "T53n2122_057:0720a26": "凡。豁然意解。追恨前愆。厚相資供。隨高東游",
    "T53n2122_057:0720a27": "遂達會稽。至便入市。正值市中有亂。相打者",
    "T53n2122_057:0720a28": "誤著高頭。應時殞命。廣州客頻驗二報。遂精",
    "T53n2122_057:0720a29": "勤佛法具說事緣。遠近聞知莫不悲歎。明三",
    "T53n2122_057:0720b01": "世之有徵也。",
    "T53n2122_057:0720b02": "晉沙門釋帛遠晉長安有帛遠字法祖。本姓萬氏。河內人。",
    "T53n2122_057:0720b03": "才思俊徹敏浪絕倫。誦經日八九千言。研味",
    "T53n2122_057:0720b04": "方等妙入幽微。世俗墳索多所該貫。祖至",
    "T53n2122_057:0720b05": "晉惠之末。欲潛遁隴右。以保雅操會張輔秦",
    "T53n2122_057:0720b06": "州刺史。先有州人管蕃。與祖論義屢屈深恨。",
    "T53n2122_057:0720b07": "向輔所謀。輔收之行罰。眾咸憤惋。祖曰。我",
    "T53n2122_057:0720b08": "來畢對。此宿命久結。非今事也。乃呼十方佛。",
    "T53n2122_057:0720b09": "祖前身罪緣歡喜畢對。願從此已後與輔為",
    "T53n2122_057:0720b10": "善知識。無令受殺人之罪。遂鞭之五行奄然",
    "T53n2122_057:0720b11": "命終。輔後具聞其事。方大惋恨。道俗流洟",
    "T53n2122_057:0720b12": "眾咸憤激。共分祖屍各起塔廟。輔雖有才解",
    "T53n2122_057:0720b13": "而酷不以理。橫殺德僧。天水太守封尚。百姓",
    "T53n2122_057:0720b14": "疑駭因亂而斬焉。管蕃亦卒。時有人姓李名",
    "T53n2122_057:0720b15": "通。死而更蘇云。見祖法師在閻羅王處為王",
    "T53n2122_057:0720b16": "講首楞嚴經云。講竟應往忉利天。又見祭酒",
    "T53n2122_057:0720b17": "王浮。一云道士基公。次被鎖械求祖懺悔。昔",
    "T53n2122_057:0720b18": "祖平素之日與浮每爭邪正。浮屢屈。既瞋不",
    "T53n2122_057:0720b19": "自忍。乃作老子化胡經以誣謗佛法。殃有所",
    "T53n2122_057:0720b20": "歸故死方思悔。孫綽道賢論。以法祖匹嵆康。",
    "T53n2122_057:0720b21": "論云。帛祖釁起於管蕃。中散禍作於鍾會。二",
    "T53n2122_057:0720b22": "賢並以俊邁之氣。昧其圖身之慮。栖心事",
    "T53n2122_057:0720b23": "外。輕世招患。殆不異也。其見稱如此右二驗出梁高",
    "T53n2122_057:0720b24": "僧傳。",
    "T53n2122_057:0720b25": "梁南陽人侯慶梁南陽人侯慶。有銅像一區。可高尺餘。慶",
    "T53n2122_057:0720b26": "有牛一頭。擬貨為金色遇有急事。遂以牛",
    "T53n2122_057:0720b27": "與他用之。經二年。慶妻馬氏。忽夢此像謂之",
    "T53n2122_057:0720b28": "曰。卿夫婦負我金色久而不償。今取卿兒醜",
    "T53n2122_057:0720b29": "多以充金色。馬氏寤覺而心不安。至曉醜多",
    "T53n2122_057:0720c01": "得病而亡。慶年餘五十唯有一子。悲哀之聲",
    "T53n2122_057:0720c02": "感於行路。醜多亡日像忽自有金色光照四",
    "T53n2122_057:0720c03": "隣隣里之內咸聞香氣。道俗長幼皆來觀矚。",
    "T53n2122_057:0720c04": "尚書右僕射元積。聞里內頻有怪異。遂改",
    "T53n2122_057:0720c05": "負財里為齊諧里也見雒陽寺記。",
    "T53n2122_057:0720c06": "隋楊州人卞士瑜隋楊州卞士瑜者。其父在隋。以平陳功授儀",
    "T53n2122_057:0720c07": "同。慳悋。嘗雇人築宅不還其價。作人求錢。卞",
    "T53n2122_057:0720c08": "父鞭之怒曰。若實負我死當與汝作牛。須",
    "T53n2122_057:0720c09": "臾之間卞父死。其年作牛孕產一黃犢。腰有",
    "T53n2122_057:0720c10": "黑文。橫絡周匝。如人腰帶。右跨有白文。斜貫",
    "T53n2122_057:0720c11": "大小。正如象笏形。牛主呼之曰。卞公何為負",
    "T53n2122_057:0720c12": "我。犢即屈前膝以頭著地。瑜以錢十萬贖之。",
    "T53n2122_057:0720c13": "牛主不許。死乃收葬。瑜為臨自說之爾。",
    "T53n2122_057:0720c14": "隋雒州人王五戒隋大業中。雒陽有人性王。常持五戒。時言",
    "T53n2122_057:0720c15": "未然之事。閭里敬信之。一旦忽謂人曰。今當",
    "T53n2122_057:0720c16": "有人與我一頭。驢至日午果有。人牽驢一頭",
    "T53n2122_057:0720c17": "送來。洟泣說言。早喪父其母寡。養一男一",
    "T53n2122_057:0720c18": "女女嫁而母亡。二十年矣。寒食日持酒食",
    "T53n2122_057:0720c19": "祭墓。此人乘驢而往。墓所伊水東。欲度伊",
    "T53n2122_057:0720c20": "水驢不肯度。鞭其頭面破傷流血。既至墓所",
    "T53n2122_057:0720c21": "放驢而祭。俄失其驢。還本處。其日妹獨在兄",
    "T53n2122_057:0720c22": "家。忽見其母入來。頭面流血形容毀顇。號泣",
    "T53n2122_057:0720c23": "告女。我生時避汝兄。送米五斗與汝。坐得",
    "T53n2122_057:0720c24": "此罪報受驢身。償汝兄五年矣。今日欲度伊",
    "T53n2122_057:0720c25": "水。水深畏之。汝兄鞭捶我頭面盡破。仍期還",
    "T53n2122_057:0720c26": "家。更苦打我。我走來告汝。吾今償債垂畢。何",
    "T53n2122_057:0720c27": "太非理相苦也。言訖出。尋之不見其母。兄既",
    "T53n2122_057:0720c28": "而還。女先觀驢頭面傷破流血。如見其母傷",
    "T53n2122_057:0720c29": "狀。女抱以號泣。兄怪問之。女以狀告。兄亦",
    "T53n2122_057:0721a01": "言。初不肯度。及失還得之。言狀符同。於",
    "T53n2122_057:0721a02": "是兄妹抱持慟哭。驢亦洟淚皆流不食水",
    "T53n2122_057:0721a03": "草。兄妹跪請。若是母者願為食草。驢即為食。",
    "T53n2122_057:0721a04": "既而復止。兄妹莫如之何。遂備粟送王五戒",
    "T53n2122_057:0721a05": "處。乃復食。後驢死。兄妹收葬焉右二驗出冥報記。",
    "T53n2122_057:0721a06": "隋冀州人耿伏生隋冀州臨黃縣東。有耿伏生者。其家薄有資",
    "T53n2122_057:0721a07": "產。隋大業十一年。伏生母張氏避父。將絹兩",
    "T53n2122_057:0721a08": "匹乞女。數歲之後母遂終亡。變作母猪。在",
    "T53n2122_057:0721a09": "其家生。復產二肫。伏生並已食盡。遂使不",
    "T53n2122_057:0721a10": "產伏生即召屠兒出賣。未取之間有一客僧。",
    "T53n2122_057:0721a11": "從生乞食。即於生家少停。將一童子入猪圈",
    "T53n2122_057:0721a12": "中游戲。猪語之言。我是伏生母。為於往日",
    "T53n2122_057:0721a13": "避生父眼取絹兩匹乞女。我坐此罪變作母",
    "T53n2122_057:0721a14": "猪。生得兩兒被生食盡。還債既畢更無所負。",
    "T53n2122_057:0721a15": "欲召屠兒賣我。請為報之。童子具陳向師。師",
    "T53n2122_057:0721a16": "時怒曰。汝甚顛狂。猪那解作此語。遂即寢眠。",
    "T53n2122_057:0721a17": "又經一日。猪見童子。又云。屠兒即來何因不",
    "T53n2122_057:0721a18": "報。童子重白師主。又亦不許。少頃屠兒即來",
    "T53n2122_057:0721a19": "取猪。猪踰圈走出。而向僧前床下。屠兒逐",
    "T53n2122_057:0721a20": "至僧房。僧曰。猪投我來。今為贖取。遂出錢三",
    "T53n2122_057:0721a21": "百文贖猪。後乃竊語伏生曰。家中曾失絹不。",
    "T53n2122_057:0721a22": "生報僧云。父存之日曾失絹兩匹。又問。姊",
    "T53n2122_057:0721a23": "妹幾人。生又報云。唯有一姊。姊與縣北公",
    "T53n2122_057:0721a24": "乘家。僧即具陳童子所說。伏生聞之悲泣不",
    "T53n2122_057:0721a25": "能自已。更別加心供養猪母。凡經數日猪忽",
    "T53n2122_057:0721a26": "自死。託其女夢云還債既畢得生善處。兼勸",
    "T53n2122_057:0721a27": "其女更修功德。",
    "T53n2122_057:0721a28": "唐鄭州人婦女朱氏唐鄭州陽武縣婦女姓朱。其夫先負外縣人",
    "T53n2122_057:0721a29": "絹百匹。夫死之後遂無人還。貞觀末因病死。",
    "T53n2122_057:0721b01": "經再宿而蘇。自云彼人執至一所。見一人",
    "T53n2122_057:0721b02": "云。我是司命府吏。汝夫生時負我家絹若干",
    "T53n2122_057:0721b03": "匹。所以追汝。今放汝歸。宜急具物至某縣某",
    "T53n2122_057:0721b04": "村某家送還我母。如其不送捉遣更切。兼為",
    "T53n2122_057:0721b05": "白我孃。努力為某造像修福。朱即告乞。鄉",
    "T53n2122_057:0721b06": "閭得絹送還其母。具言其兒貌狀。有同生平。",
    "T53n2122_057:0721b07": "其母亦對之流洟歔欷久之。",
    "T53n2122_057:0721b08": "唐汾州人路伯達唐汾州孝義縣人路伯達。至永徽年中。負同",
    "T53n2122_057:0721b09": "縣人錢一千文。後乃違契拒諱。及執契往",
    "T53n2122_057:0721b10": "徵。遂共錢主於佛前為信誓曰。若我未還公。",
    "T53n2122_057:0721b11": "願吾死後與公家作牛畜。言訖未逾一年而",
    "T53n2122_057:0721b12": "死。至二歲時向錢主家牸牛產一赤犢子。額",
    "T53n2122_057:0721b13": "上生白毛為路伯達三字。其子姪等恥之。將",
    "T53n2122_057:0721b14": "錢五千文求贖。主不肯與。乃施與隰城縣啟",
    "T53n2122_057:0721b15": "福寺僧真如。助造十五級浮圖。人有見者發",
    "T53n2122_057:0721b16": "心止惡。競投錢物布施右此三驗出冥報。",
    "T53n2122_057:0721b17": "唐雍州人程華唐永徽五年。京城外東南有陂名苟家嘴。有",
    "T53n2122_057:0721b18": "靈泉。鄉里長姓程名華。秋季輸炭。時程華已",
    "T53n2122_057:0721b19": "取一炭丁錢足。此人家貧復不識文字。不取",
    "T53n2122_057:0721b20": "他抄。程華後時復從丁索炭。炭丁不伏。程華",
    "T53n2122_057:0721b21": "言。我若得儞錢。將汝抄來。炭丁云。吾不識文",
    "T53n2122_057:0721b22": "字。汝語吾云。我既得汝錢足何須用抄。吾聞",
    "T53n2122_057:0721b23": "此語遂信不取。何因今日復從吾索錢。程華",
    "T53n2122_057:0721b24": "不信因果。遂為他炭丁立誓云。我若得汝錢。",
    "T53n2122_057:0721b25": "願我死後為汝作牛。炭丁懊惱別舉錢與之。",
    "T53n2122_057:0721b26": "程華未經三五月身亡。即託炭丁牸牛處胎。",
    "T53n2122_057:0721b27": "後生犢子。遍體皆黑唯額上有一雙白。程華",
    "T53n2122_057:0721b28": "字分明。人見皆識程華。兒女倍加將錢。救",
    "T53n2122_057:0721b29": "贖不與。其牛尚在左近村人同見說之。",
    "T53n2122_057:0721c01": "唐潞州人李校尉唐龍朔元年。懷州有人。至潞州市猪。至懷州",
    "T53n2122_057:0721c02": "賣。有一豶猪。潞州三百錢買。將至懷州賣",
    "T53n2122_057:0721c03": "與屠家得六百錢。至年冬十一月。潞州有人。",
    "T53n2122_057:0721c04": "姓李不得字。任校尉至懷州上番。因向市欲",
    "T53n2122_057:0721c05": "買肉食。見此豶猪。已縛四足在店前。將欲殺",
    "T53n2122_057:0721c06": "之。見此校尉語云。汝是我女兒。我是汝外婆。",
    "T53n2122_057:0721c07": "本為汝家貧。汝母數從我索糧食。為數索不",
    "T53n2122_057:0721c08": "可供足。我大兒不許。我憐汝母子。私避兒與",
    "T53n2122_057:0721c09": "五斗米。我今作猪償其盜債。汝何不救我。",
    "T53n2122_057:0721c10": "校尉聞此。從屠兒贖猪。屠兒初之不信。餘人",
    "T53n2122_057:0721c11": "不解此猪語。唯校尉得解。屠兒語云。審若是",
    "T53n2122_057:0721c12": "汝外婆。我解放之。汝對我更請共語。屠兒為",
    "T53n2122_057:0721c13": "解放已。校尉更請猪語云。某今當上一月。未",
    "T53n2122_057:0721c14": "得將婆還舍。未知何處安置婆。猪即語校尉",
    "T53n2122_057:0721c15": "言。我今已隔世受此惡形。縱汝下番。亦不須",
    "T53n2122_057:0721c16": "將我還。汝母見在。汝復為校尉。家鄉眷屬見",
    "T53n2122_057:0721c17": "我此形。決定不喜。恐損辱汝家門。吾聞某寺",
    "T53n2122_057:0721c18": "有長生猪羊。汝安置吾此寺。校尉復語猪言。",
    "T53n2122_057:0721c19": "婆若有驗自預向寺。猪聞此語遂即走向寺。",
    "T53n2122_057:0721c20": "寺僧初不肯受。校尉具為寺僧說此靈騐。合",
    "T53n2122_057:0721c21": "寺僧聞並懷慚愍。為造舍屏處安置。校尉復",
    "T53n2122_057:0721c22": "留小氈令臥。寺僧道俗競施飲食。久後寺僧",
    "T53n2122_057:0721c23": "並解猪語。校尉下番。辭向本州。報母此事。母",
    "T53n2122_057:0721c24": "後自來看猪。母子相見一時泣淚。猪至麟德",
    "T53n2122_057:0721c25": "元年猶聞平安東宮率梁難迪并州人改任懷州郭下折衝具見說之。",
    "T53n2122_057:0721c26": "唐雍州婦人陳氏唐龍朔三年。長安城內通軌坊三衛劉公信",
    "T53n2122_057:0721c27": "妻陳氏。母先亡。陳因患暴死。見人將入地獄。",
    "T53n2122_057:0721c28": "備見諸苦。不可具述。末後見一地獄。石門牢",
    "T53n2122_057:0721c29": "固。有兩大鬼形容偉壯。守門左右怒目瞋陳。",
    "T53n2122_057:0722a01": "汝何人到此。見石門忽開。亡母在中受苦。不",
    "T53n2122_057:0722a02": "可具述。受苦稍歇近門。母子相見遙得共語。",
    "T53n2122_057:0722a03": "母語女言。汝還努力為吾寫經。女諮孃欲寫",
    "T53n2122_057:0722a04": "何經。為吾寫法華。言訖石門便閉。陳還得蘇。",
    "T53n2122_057:0722a05": "具向夫說。夫即憑妹夫趙師子欲寫法華。其",
    "T53n2122_057:0722a06": "師子舊解寫經。有一經生。將一部新寫法華",
    "T53n2122_057:0722a07": "未裝潢。其人先與他受雇寫。經主姓范。此",
    "T53n2122_057:0722a08": "經生將他法華轉向趙師子處貿二百錢。施",
    "T53n2122_057:0722a09": "主不知貿錢。師子復語婦兄云。今既待經",
    "T53n2122_057:0722a10": "在家。有一部法華。兄贖取此經。向直一千錢。",
    "T53n2122_057:0722a11": "陳夫將四百錢贖得。裝潢周訖。在家為母供",
    "T53n2122_057:0722a12": "養。其女陳後夢見母從女索經。吾先遣汝為",
    "T53n2122_057:0722a13": "吾寫一部法華。何因迄今不得。女報母言。已",
    "T53n2122_057:0722a14": "為孃贖得一部法華。現裝潢了在家供養。母",
    "T53n2122_057:0722a15": "語女言。止為此經吾轉受苦。冥道中獄卒打",
    "T53n2122_057:0722a16": "吾脊破。汝看吾身瘦。獄官語云。汝何因取他",
    "T53n2122_057:0722a17": "范家經。將為己經。汝何有福。汝大罪過。女",
    "T53n2122_057:0722a18": "見母說如此。更為母別寫法華。其經未了。女",
    "T53n2122_057:0722a19": "夢中復見母來催經。即見一僧。手捉一卷法",
    "T53n2122_057:0722a20": "華語母云。汝女已為汝寫經第一卷了。功德",
    "T53n2122_057:0722a21": "已成。何因復來敦逼。待寫了。何須怱急。後寫",
    "T53n2122_057:0722a22": "經成。母來報女。因汝為吾寫經。今得出冥道。",
    "T53n2122_057:0722a23": "好處受生。得汝恩力故來報汝。汝當好住。善",
    "T53n2122_057:0722a24": "為婦禮。信心為本。言訖悲淚共別。後時勘問",
    "T53n2122_057:0722a25": "前贖法華主。果是姓范。范家雖不得經。其經",
    "T53n2122_057:0722a26": "已成施福已滿。後人轉貿自得罪咎。劉妻贖",
    "T53n2122_057:0722a27": "所微得少福。然亡母不得力陳氏夫劉公信具向拾遺自說之。",
    "T53n2122_057:0722a28": "66 諍訟篇(五七)諍訟篇第六十六此有二部",
    "T53n2122_057:0722a29": "1 述意部述意部第一",
    "T53n2122_057:0722b01": "夫慈言一發則人天含笑。鄙語一彰則幽顯",
    "T53n2122_057:0722b02": "皆瞋。將恐聞聲傳惡永隔心目。見善懷親長",
    "T53n2122_057:0722b03": "同赤子。既知邪正異蹤善惡分路。勸止三毒",
    "T53n2122_057:0722b04": "之凶言。興善和之敬順。所以大聖之訓修本",
    "T53n2122_057:0722b05": "去末。即心為毒主。口為禍器。因事成災沿流",
    "T53n2122_057:0722b06": "惡道。未有諍訟違形而存大化也。",
    "T53n2122_057:0722b07": "2 引證部引證部第二",
    "T53n2122_057:0722b08": "如中阿含經云。爾時祇桓中有兩比丘諍起。",
    "T53n2122_057:0722b09": "一人罵詈。一人默然。其罵詈者。即便改悔懺",
    "T53n2122_057:0722b10": "謝於彼。而彼比丘不受其懺。以不受故。眾多",
    "T53n2122_057:0722b11": "比丘共相勸諫高聲鬧亂。爾時世尊以淨天",
    "T53n2122_057:0722b12": "耳過於人耳。聞祇桓中聲鬧亂。聞已從禪覺",
    "T53n2122_057:0722b13": "還精舍。於大眾前敷座而坐。告諸比丘。我",
    "T53n2122_057:0722b14": "今至安陀林坐禪。聞精舍中高聲鬧亂。竟為",
    "T53n2122_057:0722b15": "是誰。比丘具述前事白佛。佛告比丘。云何愚",
    "T53n2122_057:0722b16": "癡之人人向悔謝不受其懺。若人懺謝而不",
    "T53n2122_057:0722b17": "受者。是愚癡人。長夜當得不饒益苦。告諸比",
    "T53n2122_057:0722b18": "丘。過去世時釋提桓因有三十三天共諍。說",
    "T53n2122_057:0722b19": "偈教誡言。",
    "T53n2122_057:0722b20": "於他無害心　　瞋亦不纏結",
    "T53n2122_057:0722b21": "懷恨不經久　　於瞋以不住",
    "T53n2122_057:0722b22": "雖復瞋恚盛　　不發於麁言",
    "T53n2122_057:0722b23": "不求彼制節　　揚人之虛短",
    "T53n2122_057:0722b24": "常當自防護　　以義內省察",
    "T53n2122_057:0722b25": "不怒不亦虛　　常與賢聖共",
    "T53n2122_057:0722b26": "若與惡人俱　　剛強猶山石",
    "T53n2122_057:0722b27": "盛恚能自持　　如制逸馬車",
    "T53n2122_057:0722b28": "我說為善師　　非謂執繩者",
    "T53n2122_057:0722b29": "爾時世尊告諸比丘。過去世時有天帝釋。共",
    "T53n2122_057:0722c01": "天阿修羅對陣欲戰。釋提桓因語三十三天",
    "T53n2122_057:0722c02": "眾言。今日諸天與阿修羅軍戰。諸天得勝阿",
    "T53n2122_057:0722c03": "修羅不如者。當生擒毘摩質多羅阿修羅王",
    "T53n2122_057:0722c04": "以五繫縛將還天宮。修羅復作是語。當其戰",
    "T53n2122_057:0722c05": "時諸天不如修羅得勝者。當生擒帝釋以五",
    "T53n2122_057:0722c06": "繫縛將還自宮。當其戰時諸天得勝修羅不",
    "T53n2122_057:0722c07": "如。諸天以五繫縛阿修羅將還天宮。縛在天",
    "T53n2122_057:0722c08": "帝釋斷法殿前門下。帝釋從此門入出之時。",
    "T53n2122_057:0722c09": "阿修羅縛在門側。瞋恚罵詈。時帝釋御者。見",
    "T53n2122_057:0722c10": "阿修羅王身被五縛在於門側。帝釋出入之",
    "T53n2122_057:0722c11": "時輒瞋恚罵詈。見已即便說偈白帝釋言。",
    "T53n2122_057:0722c12": "釋今為畏彼　　為力不足耶",
    "T53n2122_057:0722c13": "能忍阿修羅　　面前而罵辱",
    "T53n2122_057:0722c14": "帝釋即答。",
    "T53n2122_057:0722c15": "不以畏故忍　　亦非力不足",
    "T53n2122_057:0722c16": "何有黠慧人　　而與愚夫對",
    "T53n2122_057:0722c17": "御者復白言。",
    "T53n2122_057:0722c18": "若但行忍者　　於事則有闕",
    "T53n2122_057:0722c19": "愚癡者當言　　畏悑故行忍",
    "T53n2122_057:0722c20": "是故當苦治　　以智制愚癡",
    "T53n2122_057:0722c21": "帝釋答言。",
    "T53n2122_057:0722c22": "我當觀察彼　　制彼愚夫者",
    "T53n2122_057:0722c23": "見愚瞋熾盛　　智以靜默伏",
    "T53n2122_057:0722c24": "非力而為力　　是彼愚癡力",
    "T53n2122_057:0722c25": "愚癡違遠法　　於道則無有",
    "T53n2122_057:0722c26": "若使有大力　　能忍於劣者",
    "T53n2122_057:0722c27": "是則為上忍　　無力何有忍",
    "T53n2122_057:0722c28": "於他極罵辱　　大力者能忍",
    "T53n2122_057:0722c29": "是則為上忍　　無力何有忍",
    "T53n2122_057:0723a01": "於己及他人　　善護大恐怖",
    "T53n2122_057:0723a02": "知彼瞋恚盛　　還自守靜默",
    "T53n2122_057:0723a03": "於二義俱備　　自利亦利他",
    "T53n2122_057:0723a04": "謂言愚夫者　　以不見法故",
    "T53n2122_057:0723a05": "愚夫謂勝忍　　重增於惡口",
    "T53n2122_057:0723a06": "未知忍彼罵　　於彼常得勝",
    "T53n2122_057:0723a07": "於勝已行忍　　是名恐怖忍",
    "T53n2122_057:0723a08": "於等者行忍　　是名忍諍忍",
    "T53n2122_057:0723a09": "於劣者行忍　　是名為上忍",
    "T53n2122_057:0723a10": "佛告諸比丘。釋提桓因於三十三天為自在",
    "T53n2122_057:0723a11": "王。常行忍辱讚歎於忍。汝等比丘。正信非",
    "T53n2122_057:0723a12": "家出家學道。亦應如是行忍讚歎於忍。應當",
    "T53n2122_057:0723a13": "勤學。",
    "T53n2122_057:0723a14": "又起世經云。佛告諸比丘。往昔諸天與阿脩",
    "T53n2122_057:0723a15": "羅起大鬪戰。爾時帝釋告其所領三十三天",
    "T53n2122_057:0723a16": "言。諸仁者。汝等諸天。若與脩羅共為戰鬪。宜",
    "T53n2122_057:0723a17": "好莊嚴善持器仗。若諸天勝脩羅不如。汝等",
    "T53n2122_057:0723a18": "可共生捉毘摩質多羅阿脩羅王。以五繫縛",
    "T53n2122_057:0723a19": "之。將到善法堂前諸天會處三十三天聞帝",
    "T53n2122_057:0723a20": "釋命。依教奉行爾時毘摩質多羅阿脩羅王。",
    "T53n2122_057:0723a21": "亦復告諸脩羅言。若諸天不如。即當生捉帝",
    "T53n2122_057:0723a22": "釋天王以五繫縛之。將詣諸阿脩羅七頭。",
    "T53n2122_057:0723a23": "會處立置我前。諸脩羅眾亦受教行。當於彼",
    "T53n2122_057:0723a24": "時帝釋得勝。即便生捉阿脩羅王。以五繫縛",
    "T53n2122_057:0723a25": "之。將詣善法堂前諸天集處。向帝釋立。爾時",
    "T53n2122_057:0723a26": "毘摩質多羅王若作是念。願諸脩羅各自安",
    "T53n2122_057:0723a27": "善。我今不用諸阿脩羅。我當在此與天一處",
    "T53n2122_057:0723a28": "同受娛樂。甚適我意。興此念時即見自身五",
    "T53n2122_057:0723a29": "縛悉解。五欲功德皆現其前。或作是念。我今",
    "T53n2122_057:0723b01": "不用三十三天。願諸天等各自安善。我願還",
    "T53n2122_057:0723b02": "歸阿脩羅宮。起此念時其身五繫即還縛之。",
    "T53n2122_057:0723b03": "五欲功德忽即散滅。阿脩羅王有如是等微",
    "T53n2122_057:0723b04": "細結縛。諸魔結縛復細於此。所以者何。諸比",
    "T53n2122_057:0723b05": "丘。邪思惟時即被結縛。正憶念時即便解脫。",
    "T53n2122_057:0723b06": "爾時毘摩質多羅阿脩羅王。未戰已前作如",
    "T53n2122_057:0723b07": "是念。我有如是威神德力。日月宮殿及三十",
    "T53n2122_057:0723b08": "三天。雖在我上運轉周行。我力能取以為耳",
    "T53n2122_057:0723b09": "璫。處處遊行不為妨礙。爾時羅睺羅阿脩羅",
    "T53n2122_057:0723b10": "王。自服種種嚴身器仗。與鞞摩質多羅王踊",
    "T53n2122_057:0723b11": "躍幻化。諸小王眷屬前後圍繞。從阿脩羅城",
    "T53n2122_057:0723b12": "道從而出。欲共忉利諸天興大戰鬪。爾時難",
    "T53n2122_057:0723b13": "陀憂波難陀二大龍王從其宮出。各各以身",
    "T53n2122_057:0723b14": "繞須彌山。周迴七匝一時動之。動已復動。以",
    "T53n2122_057:0723b15": "尾打海。令一段水上於虛空在須彌頂上。是",
    "T53n2122_057:0723b16": "時帝釋告諸天言。汝等見此大地如是動不。",
    "T53n2122_057:0723b17": "空中靉靆猶如雲雨。又似重霧。我今定知諸",
    "T53n2122_057:0723b18": "阿脩羅欲與天鬪。於是海內諸龍各嚴器仗",
    "T53n2122_057:0723b19": "而出。復往告六欲諸天。各嚴器仗乘空而來。",
    "T53n2122_057:0723b20": "須夜摩天王與無量百千萬數諸天子。下至",
    "T53n2122_057:0723b21": "須彌山頂上在東面。竪純青難降伏幡依峰",
    "T53n2122_057:0723b22": "而立。爾時兜率陀天王與無量百千萬眾。一",
    "T53n2122_057:0723b23": "時雲集須彌山頂。在其南面竪純黃色難降",
    "T53n2122_057:0723b24": "伏幡依峰而立。",
    "T53n2122_057:0723b25": "爾時化樂天王與無量百千萬天子。下至須",
    "T53n2122_057:0723b26": "彌山頂在其西面。竪純赤色難降伏幡依峰",
    "T53n2122_057:0723b27": "而立。",
    "T53n2122_057:0723b28": "爾時他化自在天王與其無量百千天子。下",
    "T53n2122_057:0723b29": "至須彌山頂在其北面。竪純白色難降伏幡",
    "T53n2122_057:0723c01": "依峰而立。",
    "T53n2122_057:0723c02": "爾時帝釋見上諸天並皆雲集。乃至虛空夜",
    "T53n2122_057:0723c03": "叉咸皆隨從帝釋前立。於是帝釋自著鎧甲。",
    "T53n2122_057:0723c04": "與諸天眾前後圍繞。從天宮出欲共大戰。諸",
    "T53n2122_057:0723c05": "器仗等雜色可愛。皆七寶所成。以此刀仗遙",
    "T53n2122_057:0723c06": "擲阿脩羅身莫不洞徹。而不為害。於其身上",
    "T53n2122_057:0723c07": "不見瘡痕之跡。唯以觸因緣故受於苦痛。諸",
    "T53n2122_057:0723c08": "阿脩羅器仗亦是七寶所成。穿諸天身亦皆",
    "T53n2122_057:0723c09": "徹過。而無瘢痕。唯觸因緣故受苦痛。",
    "T53n2122_057:0723c10": "又增一阿含經云。昔日諸天與阿須倫共鬪",
    "T53n2122_057:0723c11": "時。諸天得勝。阿須倫王不如。便懷恐怖。化",
    "T53n2122_057:0723c12": "形極小從藕根孔中過。佛眼所見。非餘者所",
    "T53n2122_057:0723c13": "及。",
    "T53n2122_057:0723c14": "又大集經云。爾時世尊告諸龍眾阿脩羅言。",
    "T53n2122_057:0723c15": "汝等莫鬪。應當修忍。仁者若能離於瞋怒成",
    "T53n2122_057:0723c16": "就忍辱速得十處。何等為十。一得作王。王四",
    "T53n2122_057:0723c17": "天下自在輪王。二毘樓博叉天王。三毘樓勒",
    "T53n2122_057:0723c18": "叉天王。四提頭賴吒天王。五毘沙門天王。六",
    "T53n2122_057:0723c19": "釋天王。七須夜摩天王。八兜率陀天王。九化",
    "T53n2122_057:0723c20": "樂天王。十他化自在天王。諸仁者。若具足忍。",
    "T53n2122_057:0723c21": "是人速得如是十處忍辱近果。",
    "T53n2122_057:0723c22": "又中阿含經世尊說頌曰。",
    "T53n2122_057:0723c23": "若有諍論議　　雜意懷功高",
    "T53n2122_057:0723c24": "非聖毀此德　　各各相求便",
    "T53n2122_057:0723c25": "但求他過失　　意欲降伏彼",
    "T53n2122_057:0723c26": "便互而求勝　　聖不如是說",
    "T53n2122_057:0723c27": "又中阿含經。世尊告諸比丘。汝莫鬪諍。所",
    "T53n2122_057:0723c28": "以者何。",
    "T53n2122_057:0723c29": "若以諍止諍　　至竟不見止",
    "T53n2122_057:0724a01": "唯忍能止諍　　是法真尊貴",
    "T53n2122_057:0724a02": "於是世尊不悅可。拘舍彌諸比丘諍已。即從",
    "T53n2122_057:0724a03": "坐起而說頌曰。",
    "T53n2122_057:0724a04": "以若干言語　　破壞最尊眾",
    "T53n2122_057:0724a05": "破壞聖眾時　　無能有訶止",
    "T53n2122_057:0724a06": "碎身至斷命　　奪象牛馬財",
    "T53n2122_057:0724a07": "破國滅亡盡　　彼猶故和解",
    "T53n2122_057:0724a08": "況汝小言罵　　不能令和合",
    "T53n2122_057:0724a09": "若不思真義　　怨結焉得息",
    "T53n2122_057:0724a10": "罵詈責數說　　而能制和合",
    "T53n2122_057:0724a11": "若思真實義　　怨結必得息",
    "T53n2122_057:0724a12": "若以諍止諍　　至竟不見止",
    "T53n2122_057:0724a13": "唯忍能止諍　　是法可尊貴",
    "T53n2122_057:0724a14": "瞋向慧真人　　口說無賴言",
    "T53n2122_057:0724a15": "誹謗牟尼聖　　是下賤非智",
    "T53n2122_057:0724a16": "又佛本行經。佛為五比丘說偈云。",
    "T53n2122_057:0724a17": "一月之中千過鬪　　一鬪百倍得勝他",
    "T53n2122_057:0724a18": "若能歸信佛世尊　　能勝於彼十六分",
    "T53n2122_057:0724a19": "一月之中千過鬪　　一鬪百倍得勝人",
    "T53n2122_057:0724a20": "若能歸信法正真　　能勝於彼十六分",
    "T53n2122_057:0724a21": "一月之中千過鬪　　一鬪百倍得勝他",
    "T53n2122_057:0724a22": "若能歸信一切僧　　能勝於彼十六分",
    "T53n2122_057:0724a23": "一月之中千過鬪　　一鬪百倍得勝人",
    "T53n2122_057:0724a24": "若能思惟法性空　　能勝於彼十六分",
    "T53n2122_057:0724a25": "又雜寶藏經云。昔有一婢。稟性廉謹。常為主",
    "T53n2122_057:0724a26": "人典𪍑麥豆。時家有一羝羯伺空遂便噉",
    "T53n2122_057:0724a27": "食麥豆。斗量折損為主所瞋。信己不取皆由",
    "T53n2122_057:0724a28": "羊噉。緣是之故婢常固嫌。每自杖捶用打羝",
    "T53n2122_057:0724a29": "羯。羯亦含怨來觝觸婢。如此相犯前後非一。",
    "T53n2122_057:0724b01": "婢因一日空手取火。羊見無杖直來觝婢。婢",
    "T53n2122_057:0724b02": "緣急故。用所取火著羊脊上。羊得火熱所在",
    "T53n2122_057:0724b03": "觸處。突燒村人。延及山澤。于時山中五百獼",
    "T53n2122_057:0724b04": "猴。火來熾盛不及避走。即皆一時被火燒死。",
    "T53n2122_057:0724b05": "諸天見已而說偈言。",
    "T53n2122_057:0724b06": "瞋恚鬪諍間　　不應於中止",
    "T53n2122_057:0724b07": "羝羊共婢鬪　　村人獼猴死",
    "T53n2122_057:0724b08": "頌曰。",
    "T53n2122_057:0724b09": "富貴諍人我　　貧賤自然羞",
    "T53n2122_057:0724b10": "強弱相辜負　　鬪訟未曾休",
    "T53n2122_057:0724b11": "恥恨相侵奪　　覓便報其讎",
    "T53n2122_057:0724b12": "怨結常對值　　累劫常苦愁",
    "T53n2122_057:0724b13": "感應緣感應緣略引二驗",
    "T53n2122_057:0724b14": "漢景帝時白頸烏鬪漢中平年中有雀鬪",
    "T53n2122_057:0724b15": "漢景帝時白頸烏鬪漢景帝三年十一月有。白頸烏與。黑烏群鬪",
    "T53n2122_057:0724b16": "楚國莒縣白。頸不勝墮。泗水中死者數千劉。",
    "T53n2122_057:0724b17": "向以為近日異祥也。楚王伐逆無道刑辱",
    "T53n2122_057:0724b18": "申公。與吳謀反。烏群鬪者師戰之象也。白頸",
    "T53n2122_057:0724b19": "者小。明小者敗也。墮於水者將死水地。王伐",
    "T53n2122_057:0724b20": "不寤。遂舉兵應吳與漢大戰。兵敗而走。至",
    "T53n2122_057:0724b21": "於丹徒為越人所斬。墮泗水之効也。京房易",
    "T53n2122_057:0724b22": "傳曰。逆親親厥妖日黑。烏鬪於國。燕王旦",
    "T53n2122_057:0724b23": "之謀反也。又有一烏一鵲。鬪於燕宮中。墮地",
    "T53n2122_057:0724b24": "死。五行志。以為楚燕背骨肉。蕃臣驕恣而謀",
    "T53n2122_057:0724b25": "不義。俱有烏鵲鬪死之祥。行同而占合。此天",
    "T53n2122_057:0724b26": "人之明表也。燕陰謀未發。獨王自殺於宮。",
    "T53n2122_057:0724b27": "故一烏而水色者死。楚亢陽舉兵。軍師大",
    "T53n2122_057:0724b28": "敗於野。故烏眾而金色者死。天道精微之効",
    "T53n2122_057:0724b29": "也。京房易傳曰。顓征去殺厥妖烏鵲鬪也。",
    "T53n2122_057:0724c01": "漢中平年中有雀鬪漢中平三年八月。懷陵上有萬餘雀。先極悲",
    "T53n2122_057:0724c02": "鳴已因亂鬪相殺。皆斷頭懸著樹枝枳棘。到",
    "T53n2122_057:0724c03": "六年靈帝崩。夫陵者高大之象也。雀者爵也。",
    "T53n2122_057:0724c04": "天誡若曰。懷爵祿而尊厚者。自還相害至滅",
    "T53n2122_057:0724c05": "亡也右二驗出搜神記。",
    "T53n2122_057:0724c06": "法苑珠林卷第五十七"
}