{
    "X73n1452_017:0288a15": "紫栢老人集卷之十七",
    "X73n1452_017:0288a17": "明　憨山德清　閱",
    "X73n1452_017:0288a18": "佛贊",
    "X73n1452_017:0288a19": "釋迦佛贊",
    "X73n1452_017:0288a20": "稽首無等尊。本光何起滅。在乎用不用。凡聖始分轍。",
    "X73n1452_017:0288a21": "不用但熱惱。用之皆神力。妙容三十二。一一吉祥備。",
    "X73n1452_017:0288a22": "功成賢劫時。非三亦非五。累足青蓮花。慈風扇萬物。",
    "X73n1452_017:0288a23": "此花觸風欹。髻珠亦如墮。彷彿欹墮間。有意難為語。",
    "X73n1452_017:0288a24": "當處念不生。法身爆然露。若作如是觀。供者真佛子。",
    "X73n1452_017:0288b01": "釋迦文佛贊",
    "X73n1452_017:0288b02": "妙容處處皆充滿。譬若春光在萬物。眾生日用苦不",
    "X73n1452_017:0288b03": "知。忽知福慧本具足。佛身非身盈八極。吾人計身拘",
    "X73n1452_017:0288b04": "六尺。佛心無心通一切。吾人生心一切礙。了得身心",
    "X73n1452_017:0288b05": "等兔角。威光熾盛星中月。見者聞者皆清涼。況復聞",
    "X73n1452_017:0288b06": "見皆寂滅。稽首牟尼無上尊。惟願慈波恒澤物。",
    "X73n1452_017:0288b07": "阿彌陀佛贊",
    "X73n1452_017:0288b08": "大道非一亦非二。佛國如何有多種。究竟願力初不",
    "X73n1452_017:0288b09": "同。所以感報乃如是。此去西方十萬億。化主號曰阿",
    "X73n1452_017:0288b10": "彌陀。往因發願四十八。是故殊勝超一切。生其國者",
    "X73n1452_017:0288b11": "皆不退。我若發願祖無量。我即彌陀真骨肉。彌陀之",
    "X73n1452_017:0288b12": "身壽無數。萬斛芥子不可喻。悲智不從心外生。自強",
    "X73n1452_017:0288b13": "勇猛亦心力。如是觀察了無疑。我即彌陀最初師。弟",
    "X73n1452_017:0288b14": "子既出苦海已。師長豈墮於生死。",
    "X73n1452_017:0288b15": "入山佛像贊",
    "X73n1452_017:0288b16": "南面之樂。視同敝屣。苟非至明。見彼知此。幽石白雲。",
    "X73n1452_017:0288b17": "瑤宮金几。誰雌誰雄。慈父蒿矢。",
    "X73n1452_017:0288b18": "雪山苦行佛像贊",
    "X73n1452_017:0288b19": "眼不見眼。心不明心。眼若見眼。眼非我眼。心若明心。",
    "X73n1452_017:0288b20": "心非我心。誰云六載。苦行殷勤。明星出時。一覩悟道。",
    "X73n1452_017:0288b21": "道若可悟。亦可修證。修證非道。三學六度。方便劬勞。",
    "X73n1452_017:0288b22": "熏炙隨順。轉識成智。智成識空。空即萬法。萬法即空。",
    "X73n1452_017:0288b23": "異相非礙。拈頭作尾。以脚為手。似乃顛倒。不壞本相。",
    "X73n1452_017:0288b24": "橫計不了。見手見脚。事事執著。如眼見眼。如心見心。",
    "X73n1452_017:0288c01": "如是見者。大海撈針。萬劫千生。勞筋苦骨。役心疲志。",
    "X73n1452_017:0288c02": "曾有何益。瞿曇方便。謂言成佛。佛若可成。斷非真佛。",
    "X73n1452_017:0288c03": "釋迦佛雪山像贊(并序)",
    "X73n1452_017:0288c04": "有生最苦者。惟生死耳。生死本乎情愛。情愛不斷。",
    "X73n1452_017:0288c05": "萬劫千生。酬償業債。我不重汝苦行雪山。覩星悟",
    "X73n1452_017:0288c06": "道。但服汝一切情愛。一刀截斷。此非大英雄漢子。",
    "X73n1452_017:0288c07": "安能把手心頭便判。是故稽首贊之。",
    "X73n1452_017:0288c08": "本自尊貴。作下賤相。堆危岩畔。宛死模樣。人鳥絕踪。",
    "X73n1452_017:0288c09": "雪覆千嶂。寥兮寂兮。那來情想。為什麼。活馬將他死",
    "X73n1452_017:0288c10": "馬毉。咦。不是一番寒徹骨。怎得梅花撲鼻香。",
    "X73n1452_017:0288c11": "釋迦佛出山像贊",
    "X73n1452_017:0288c12": "袞衣何似鹿裘安。雪覆千峰獨耐看。不是明星驚夢",
    "X73n1452_017:0288c13": "眼。肯來苦海弄波瀾。",
    "X73n1452_017:0288c14": "一覩明星眼便花。逢人到處撒泥沙。六年苦行成何",
    "X73n1452_017:0288c15": "事。惹得諸方口業加。",
    "X73n1452_017:0288c16": "慈慧寺毗盧佛贊",
    "X73n1452_017:0288c17": "稽首無上毗盧佛。光明熾然徧一切。隨其分量各得",
    "X73n1452_017:0288c18": "之。聖凡受用皆圓滿。蟣蝨未始終於小。修羅亦非必",
    "X73n1452_017:0288c19": "於大。祇因瞥爾情生時。如行巨海限牛跡。是故世雄",
    "X73n1452_017:0288c20": "設方便。範銅示此希有身。譬如雲淨中秋月。眾星圍",
    "X73n1452_017:0288c21": "繞增殊勝。見者聞者益清涼。熱惱頓入不思議。",
    "X73n1452_017:0288c22": "廬嶽毗盧佛贊",
    "X73n1452_017:0288c23": "稽首無上真金色。相好圓滿非有無。江濤湖風廣長",
    "X73n1452_017:0288c24": "舌。一切見聞難思議。匡廬震旦勝道場。今復駐此光",
    "X73n1452_017:0289a01": "明尊。譬如寶盤得摩尼。宛轉橫斜恒不息。癡人若以",
    "X73n1452_017:0289a02": "方隅觀。何異層氷覓火燄。智者日用心湛然。是故白",
    "X73n1452_017:0289a03": "毫常普照。",
    "X73n1452_017:0289a04": "無量壽佛贊",
    "X73n1452_017:0289a05": "有生必有滅。有壽必有數。佛以無量稱。必有其所以。",
    "X73n1452_017:0289a06": "此去極樂國。西方路甚遠。但念佛號者。必當生其土。",
    "X73n1452_017:0289a07": "釋尊金口宣。決定無虗謬。生從不生有。不生者非數。",
    "X73n1452_017:0289a08": "非數為數本。是為萬物祖。此祖人皆有。不悟乃不睹。",
    "X73n1452_017:0289a09": "如頓見自心。生滅不可得。依此發誓願。如阿彌陀佛。",
    "X73n1452_017:0289a10": "佛佛願相紹。光光照不絕。是佛現前時。狐疑湯潑雪。",
    "X73n1452_017:0289a11": "吳中泛海石佛贊(并序寄圜中曹直指)",
    "X73n1452_017:0289a12": "夫像設之始。莫始於優填王金像。與旃檀像。像設",
    "X73n1452_017:0289a13": "之靈奇。則莫靈奇於阿育王銅像。與吳中石像。夫",
    "X73n1452_017:0289a14": "金佛不度罏。木佛不度火。則石佛不度水明矣。而",
    "X73n1452_017:0289a15": "吳中石佛。乃出沒大海。浮沈驚濤。螺髮繩衣。跏趺",
    "X73n1452_017:0289a16": "於碧琉璃上。現大希奇。魚龍悲仰。濟海入吳。而獨",
    "X73n1452_017:0289a17": "應朱氏父子之請。由是觀之。石佛既以度水。則金",
    "X73n1452_017:0289a18": "佛度罏。木佛亦度火矣。予是以知無物非心。無像",
    "X73n1452_017:0289a19": "非真。心能所卷舒。精粗莫測。惟照用俱全者。則黃",
    "X73n1452_017:0289a20": "土與松枝。皆隨感放光。況我維衛迦葉二如來。於",
    "X73n1452_017:0289a21": "無量劫。與吳人有大因緣。特此顯現。令無量眾生",
    "X73n1452_017:0289a22": "起靈應想。想則思。思則悟。悟則通。通則近取諸身。",
    "X73n1452_017:0289a23": "遠取諸物。皆自心也。然四方黑白。不道於吳者。無",
    "X73n1452_017:0289a24": "緣瞻仰。予甚慨之。乃屬丁南羽氏繪像以傳。秋空",
    "X73n1452_017:0289b01": "之月。無擇蹄涔。二如來自茲處處示現矣。贊曰。",
    "X73n1452_017:0289b02": "金佛不度罏。木佛不度火。石佛能度水。多生願力故。",
    "X73n1452_017:0289b03": "普願見聞者。福慧如春花。不假安排力。花花妙自佳。",
    "X73n1452_017:0289b04": "因影得佛心。佛心無中外。應用雖不竭。迷之苦甚大。",
    "X73n1452_017:0289b05": "維衛迦葉佛。酬願顯靈奇。水陸作佛事。由之不許知。",
    "X73n1452_017:0289b06": "凡有供養者。地獄化佛會。佛會五陰空。罪福亦不昧。",
    "X73n1452_017:0289b07": "獄室名福堂。檢名寔自詳。因苦生覺照。覺則物我忘。",
    "X73n1452_017:0289b08": "堯春無中邊。舜德寧促延。朝暮禮二像。披雲覩青天。",
    "X73n1452_017:0289b09": "魚龍仰光彩。虎兕融瞋顛。吳水與燕山。十五月皆圓。",
    "X73n1452_017:0289b10": "彌勒化身贊",
    "X73n1452_017:0289b11": "河目海口。心同太虗。長風遊之。其地有餘。我心如此。",
    "X73n1452_017:0289b12": "何物能轉。布袋之中。聖凡難辨。",
    "X73n1452_017:0289b13": "彌勒佛贊",
    "X73n1452_017:0289b14": "世人多愁。尊者多笑。愁笑有常。用無麤妙。坦懷垂腹。",
    "X73n1452_017:0289b15": "布袋生殺。揑聚放開。聖凡失著。",
    "X73n1452_017:0289b16": "善雲堂彌勒佛贊",
    "X73n1452_017:0289b17": "天容道貌妙難思。待到龍華見已遲。逈脫根塵渾獨",
    "X73n1452_017:0289b18": "露。頓空人我便相知。面門生笑猶非妙。肩背流春始",
    "X73n1452_017:0289b19": "是奇。一禮一瞻增福慧。常親寧不獲菩提。",
    "X73n1452_017:0289b20": "護國寺自來佛贊(并序)",
    "X73n1452_017:0289b21": "夫泥牛耕月。木馬嘶風。眾人聞而駭之。茲像非金",
    "X73n1452_017:0289b22": "非石。眾品合成。解附荊楚之舟。密換蠻夷之骨。達",
    "X73n1452_017:0289b23": "者知而易感。常徒昧而難懷。然其銷我爭於真慈。",
    "X73n1452_017:0289b24": "廓清涼於熱惱。雖不處王侯之位。而德貫象帝之",
    "X73n1452_017:0289c01": "先。梵名佛陀。此言覺者。覺則無物非心。不覺則何",
    "X73n1452_017:0289c02": "心非物。何物非心。一莖草可以為丈六金身。何心",
    "X73n1452_017:0289c03": "非物。丈六金身可以為一莖草。噫。苟非其人。道不",
    "X73n1452_017:0289c04": "虗行。贊曰。",
    "X73n1452_017:0289c05": "江清先得月。緣熟佛自來。我若心水淨。豁然佛眼開。",
    "X73n1452_017:0289c06": "自心垢未空。怒佛無靈通。病者飲蔗漿。橫疑黃連同。",
    "X73n1452_017:0289c07": "一朝疾病除。菜汁甜何如。禱佛佛不應。佛安有親疎。",
    "X73n1452_017:0289c08": "但將我心審。果乃誠未誠。若使心誠徹。無靈佛不情。",
    "X73n1452_017:0289c09": "彌勒佛贊",
    "X73n1452_017:0289c10": "一切煩惱懽喜本。若無煩惱懽喜離。是知懽喜無煩",
    "X73n1452_017:0289c11": "惱。終必懽喜無所資。我今稽首彌勒尊。笑口常開等",
    "X73n1452_017:0289c12": "海門。見聞隨喜消人我。通身毛孔皆生春。此春不向",
    "X73n1452_017:0289c13": "無心生。智願成熟度有情。我若無情笑破口。敢問心",
    "X73n1452_017:0289c14": "生懽喜否。請觀木人鳥不怕。風吹手動渠不走。尊者",
    "X73n1452_017:0289c15": "懽笑誰不喜。喜者大都此喜此。若知此喜此外無。管",
    "X73n1452_017:0289c16": "教喜懼自然墮。布袋開來寶不多。相逢任取博凍餓。",
    "X73n1452_017:0289c17": "枯木彌勒佛贊",
    "X73n1452_017:0289c18": "生鐵鑄就。黃金打成。刻彫玉石。慈氏五形。何如枯木。",
    "X73n1452_017:0289c19": "不煩彫刻。德相圓滿。笑容可即。木不解笑。笑則非木。",
    "X73n1452_017:0289c20": "以木求笑。笑如龜毛。以笑求木。木如兔角。有名無實。",
    "X73n1452_017:0289c21": "無實無理。理路不通。千尋峭壁。苟能攀攬。莫是彌勒。",
    "X73n1452_017:0289c22": "彌勒佛手執布袋贊",
    "X73n1452_017:0289c23": "閉口舌頭隱。開口舌根露。不開不閉時。問在恁麼處。",
    "X73n1452_017:0289c24": "汝若知得了。布袋付與汝。汝若未知得。手揑終不與。",
    "X73n1452_017:0290a01": "石佛贊",
    "X73n1452_017:0290a02": "無際雲濤以為槎。並乘光照吳朱家。屢經兵火初無",
    "X73n1452_017:0290a03": "恙。見聞之者開心花。心花開處香十虗。光無中邊本",
    "X73n1452_017:0290a04": "來如。若人有緣一稽首。剎那三障頓消除。障銷石佛",
    "X73n1452_017:0290a05": "解說法。兩口一舌覆塵剎。眾生屙屎與放尿。舌上周",
    "X73n1452_017:0290a06": "旋誰覺著。誰覺著。誰覺著。眼不見眼見生殺。聖凡一",
    "X73n1452_017:0290a07": "例聽指揮。廣額屠兒真猛烈。無邊苦海成智海。一指",
    "X73n1452_017:0290a08": "屈伸情易決。深郎持此往峨嵋。魚龍處處生欣悅。狹",
    "X73n1452_017:0290a09": "路相逢劉薩訶。一切罪根方始拔。",
    "X73n1452_017:0290a10": "彌勒佛贊",
    "X73n1452_017:0290a11": "胸中有些事。肚皮大而窄。此心等虗空。胸部窄而廣。",
    "X73n1452_017:0290a12": "往來牛馬羣。出入聖凡隊。何殊風度松。寧異月穿水。",
    "X73n1452_017:0290a13": "久行忽然坐。仰目視霄漢。既不慚高鳥。豈有遊魚羨。",
    "X73n1452_017:0290a14": "毗盧佛及文殊普賢二菩薩十八應真贊",
    "X73n1452_017:0290a15": "毗盧佛",
    "X73n1452_017:0290a16": "毗盧之光。日用照彰。以我未了。法身似藏。了知成熟。",
    "X73n1452_017:0290a17": "萬行功忘。就位其誰。喚奴作郎。",
    "X73n1452_017:0290a18": "文殊菩薩",
    "X73n1452_017:0290a19": "眾生未達。觸處惟情。達則情枯。詎多愛憎。金毛獅子。",
    "X73n1452_017:0290a20": "跳躑靡停。以此為坐。不行而行。",
    "X73n1452_017:0290a21": "普賢菩薩",
    "X73n1452_017:0290a22": "萬別千差。行無正邪。入眾生見。敷大悲花。象占十虗。",
    "X73n1452_017:0290a23": "蹴蹂三車屠兒廣額。是子恩家。",
    "X73n1452_017:0290a24": "第一賓度羅跋囉墮闍尊者",
    "X73n1452_017:0290b01": "左手虎口。銜藤一枝。藤疑屈伸。指若無知。稽首尊者。",
    "X73n1452_017:0290b02": "幽宵慧燈。親承佛記。照彼愛憎。",
    "X73n1452_017:0290b03": "第二迦諾迦伐蹉尊者",
    "X73n1452_017:0290b04": "雙手奉杖。外心手無。屈伸手指。早是為渠。渠若不薦。",
    "X73n1452_017:0290b05": "我無奈何。且收一足。再放為他。",
    "X73n1452_017:0290b06": "第三迦諾迦跋黎墮闍尊者",
    "X73n1452_017:0290b07": "拂栽右手。左手空閒。閉兌通離。心無往還。以慈為人。",
    "X73n1452_017:0290b08": "人忽我真。當面蹉過。再來難親。",
    "X73n1452_017:0290b09": "第四蘇頻陀尊者",
    "X73n1452_017:0290b10": "撫膝左手。有何所思。握拳右手。不見所持。撫握雖二。",
    "X73n1452_017:0290b11": "人無二知。口開非笑。眼豁眉垂。",
    "X73n1452_017:0290b12": "第五諾矩羅尊者",
    "X73n1452_017:0290b13": "我問耆年。癢何因緣。為生於中。為起於邊。邊則同外。",
    "X73n1452_017:0290b14": "癢非中先。諦觀審察。童子超然。",
    "X73n1452_017:0290b15": "第六跋陀羅尊者",
    "X73n1452_017:0290b16": "手雖搯珠。心不在茲。眼視他處。了然無疑。大顛舉似。",
    "X73n1452_017:0290b17": "韓愈罔知。首座叩齒。雷同逐之。",
    "X73n1452_017:0290b18": "第七迦理迦尊者",
    "X73n1452_017:0290b19": "面圓眉長。神異難量。眉作願繩。繩牽法航。度諸有緣。",
    "X73n1452_017:0290b20": "出此鑊湯。月面日面。圓缺無常。",
    "X73n1452_017:0290b21": "第八伐闍羅弗多尊者",
    "X73n1452_017:0290b22": "肩露臂交。袈裟擁腰。看經跣足。風致逍遙。眼目人天。",
    "X73n1452_017:0290b23": "人天皆疑。是何尊者。蹴踏威儀。",
    "X73n1452_017:0290b24": "第九戒博迦尊者",
    "X73n1452_017:0290c01": "雲山蒼蒼。以石為床。趺坐右握。指何仰揚。林泉無暑。",
    "X73n1452_017:0290c02": "持扇思涼。疑獨眼龍。機鋒暗藏。",
    "X73n1452_017:0290c03": "第十半託迦尊者",
    "X73n1452_017:0290c04": "頂縮眼瞠。注心讀經。梵音嘹亮。不許耳聽。字布白氎。",
    "X73n1452_017:0290c05": "雁飛秋空。橫斜斷續。影亂慧風。",
    "X73n1452_017:0290c06": "第十一羅怙羅尊者",
    "X73n1452_017:0290c07": "咬牙恨誰。恨世人癡。橫計身心。不知捨離。劍眉橫空。",
    "X73n1452_017:0290c08": "眼露殺機。以殺濟生。聖人深慈。",
    "X73n1452_017:0290c09": "第十二那伽犀那尊者",
    "X73n1452_017:0290c10": "身棲雲外。目視人間。見彼好醜。冷笑銷閒。笑恐頷墮。",
    "X73n1452_017:0290c11": "擎拳撑持。小心太甚。至人之癡。",
    "X73n1452_017:0290c12": "第十三因揭陀尊者",
    "X73n1452_017:0290c13": "奉經遺杖。奉杖遺經。舍一取一。心終不停。兼珠與身。",
    "X73n1452_017:0290c14": "四者等一。一則無外。梵聲泠泠。",
    "X73n1452_017:0290c15": "第十四伐那婆斯尊者",
    "X73n1452_017:0290c16": "出入息空。山無異同。見山禮足。山多笑容。謂我在定。",
    "X73n1452_017:0290c17": "定無邊中。無邊中處。定慧雙融。",
    "X73n1452_017:0290c18": "第十五阿氏多尊者",
    "X73n1452_017:0290c19": "頭如擁腫。抱膝軒渠。鼻曲眼斜。眉垂心虗。心虗無我。",
    "X73n1452_017:0290c20": "豈有愛憎。凡百笑言。眾生慧燈。",
    "X73n1452_017:0290c21": "第十六注茶半託迦尊者",
    "X73n1452_017:0290c22": "樹老藤枯。心同太虗。我忘我所。樹即自余。左指伸屈。",
    "X73n1452_017:0290c23": "為誰說禪。廣長舌相。聲出右邊。",
    "X73n1452_017:0290c24": "第十七慶友尊者",
    "X73n1452_017:0291a01": "松雲是身。身是松雲。耳目雖存。本無見聞。交手奉杯。",
    "X73n1452_017:0291a02": "儼如忘懷。楊枝浸水。不洒同儕。",
    "X73n1452_017:0291a03": "第十八賓頭盧尊者",
    "X73n1452_017:0291a04": "衣不覆肩。足慵約鞋。雙眸上視。日月光霾。杖在右手。",
    "X73n1452_017:0291a05": "功難左無。心非有二。用豈差殊。",
    "X73n1452_017:0291a06": "李次公畫接引佛薦見素居士(別號善雲)",
    "X73n1452_017:0291a07": "佛身何在。在在而圓。日用不見。封埋塵緣。忽然垂手。",
    "X73n1452_017:0291a08": "欲接其誰。居士善雲。此心了知。生前有德。死後畫佛。",
    "X73n1452_017:0291a09": "筆筆蓮花。香風拂拂。娑婆極樂。染淨無常。循業發現。",
    "X73n1452_017:0291a10": "實難思量。彌陀之願。四十有八。願願逗機。當心一札。",
    "X73n1452_017:0291a11": "善雲善雲。豈闕見聞。好擲黃冠。頓超仙羣。歸無量壽。",
    "X73n1452_017:0291a12": "長揖死生。車大蓮花。何妨經行。生為死母。憎死愛生。",
    "X73n1452_017:0291a13": "不若無生。無生常生。觀音為友。勢至為朋。七趣周旋。",
    "X73n1452_017:0291a14": "應知重輕。於此模糊。辜負李生。",
    "X73n1452_017:0291a15": "調獅圖贊(并引)",
    "X73n1452_017:0291a16": "獅子一吼。百獸腦裂。此猛之至也。獅子一躍。百獸",
    "X73n1452_017:0291a17": "皆悅。此和之至也。惟猛不和。殺物無辜。至人知其",
    "X73n1452_017:0291a18": "如此。故調而和之。為百獸師。寬猛中節。威而能和。",
    "X73n1452_017:0291a19": "如冬之日。暖然而春。故易曰。無妄之藥。不可試也。",
    "X73n1452_017:0291a20": "法窟爪牙。晴空霹靂。一鳴一躑。若欣若戚。我本無心。",
    "X73n1452_017:0291a21": "天機淺深。同條生殺。明白浮沈。結角羅紋。交加難辨。",
    "X73n1452_017:0291a22": "銅睛鐵眼。蚤被眨轉。",
    "X73n1452_017:0291a23": "掃象圖贊(并引)",
    "X73n1452_017:0291a24": "夫根本差別。兩智一心。悟證淺深。致有先後。見性",
    "X73n1452_017:0291b01": "則莫大乎根本。治情則莫要乎差別。故古人有同",
    "X73n1452_017:0291b02": "條生。不同條死之典刑。明暗相參之權變。雖然聖",
    "X73n1452_017:0291b03": "人設象。要在盡意。得意忘象。則象為筌諦。得心忘",
    "X73n1452_017:0291b04": "情。則得無所得矣。",
    "X73n1452_017:0291b05": "十惡五逆。窮之有性。千魔萬恠。孰返其正。合下了知。",
    "X73n1452_017:0291b06": "崐崘非堅。色空無地。白象現前。習垢有餘。是須掃除。",
    "X73n1452_017:0291b07": "長松之下。盆水涵虗。主伴交映。聖凡參差。森羅海印。",
    "X73n1452_017:0291b08": "在我雄雌。",
    "X73n1452_017:0291b09": "菩薩贊",
    "X73n1452_017:0291b10": "文殊師利菩薩贊",
    "X73n1452_017:0291b11": "千岩萬壑皆層氷。一切眾生渾凍殺。昨夜梅花放嶺",
    "X73n1452_017:0291b12": "頭。紛紛蜂蝶承春色。巴蜀雪消流水急。無限魚龍生",
    "X73n1452_017:0291b13": "欣悅。大智現前春光回。觸著身心等氷釋。此光曾為",
    "X73n1452_017:0291b14": "七佛師。復為迦文之長子。無名可呼稱文殊。善財最",
    "X73n1452_017:0291b15": "初先見之。一見百城烟水邊。境界逆順不倒顛。歸來",
    "X73n1452_017:0291b16": "雙手一物無。清涼老漢重摩頂。",
    "X73n1452_017:0291b17": "普賢菩薩贊",
    "X73n1452_017:0291b18": "稽首徧吉大尊者。在在佛土為願王。普率羣生歸智",
    "X73n1452_017:0291b19": "海。波濤浩渺不可測。巍巍白象塞虗空。譬如鉢中盛",
    "X73n1452_017:0291b20": "滿飯。飯滿豈復容纖物。象塞虗空坐何處。菩薩到此",
    "X73n1452_017:0291b21": "不停思。如鐘受擊聲答我。萬行門中饒伎倆。願王不",
    "X73n1452_017:0291b22": "動恒自在。雪覆寒岩法界幽。瑯瑯貝葉彈舌轉。清音",
    "X73n1452_017:0291b23": "不許瞿曇聞。牛頭馬面偏知己。",
    "X73n1452_017:0291b24": "禮北臺大文殊菩薩贊",
    "X73n1452_017:0291c01": "稽首文殊智中尊。不離萬法得根本。譬如金師不廢",
    "X73n1452_017:0291c02": "器。廢器獨露金之體。善財一見難再逢。遙伸金臂摩",
    "X73n1452_017:0291c03": "其頂。此頂無分聖與凡。清淨顯露不可見。不可見處",
    "X73n1452_017:0291c04": "見妙相。亦如出水妙蓮華。妙容縹渺香雲中。一切見",
    "X73n1452_017:0291c05": "者皆懽喜。寶瓶藉此獸中王。欣然荷負恬於几。翻惜",
    "X73n1452_017:0291c06": "人為萬物靈。相參若個生悲戀。有心來此禮菩薩。解",
    "X73n1452_017:0291c07": "聞師吼輸英傑。積劫情根當下消。龍蛇混雜常自在。",
    "X73n1452_017:0291c08": "妙觀察智誰為母。烟水百城老人祖。率懷仰承菩薩",
    "X73n1452_017:0291c09": "力。吐此微詞贊功德。菩薩功德贊可盡。何異晴空轟",
    "X73n1452_017:0291c10": "霹靂。巍巍妙首妙吉祥。惟願智光常照我。浮雲飛盡",
    "X73n1452_017:0291c11": "空無際。叶斗峰頭月孤冷。盡在清光妙湛中。瞥爾生",
    "X73n1452_017:0291c12": "心隔千里。",
    "X73n1452_017:0291c13": "提珠菩薩贊",
    "X73n1452_017:0291c14": "珠雖成串。不撥不轉。得意毫微。璇璣電卷。春秋幾何。",
    "X73n1452_017:0291c15": "提示無多。耳處聞聲。退之淆訛。",
    "X73n1452_017:0291c16": "大悲菩薩贊",
    "X73n1452_017:0291c17": "螃蠏蜈蚣。足多眼少。橫行直走。心事豈了。眾人雙手。",
    "X73n1452_017:0291c18": "目亦惟兩。多藝多才。皆出妄想。物我雖殊。有待之用。",
    "X73n1452_017:0291c19": "同異未忘。共而弗共。我觀大悲。由聞而覺。聲無逆順。",
    "X73n1452_017:0291c20": "一聞脫殻。殻乃謂塵。塵銷根㧞。初非先後。寧有本末。",
    "X73n1452_017:0291c21": "任運而周。多臂多頭。頭臂具眼。如清在秋。無論智愚。",
    "X73n1452_017:0291c22": "聞見皆驚。封我常執。疑彼聖明。四十八臂。一十一首。",
    "X73n1452_017:0291c23": "臂有承捉。首無左右。承則象智。捉則象悲。悲智交運。",
    "X73n1452_017:0291c24": "照無所遺。無待之光。熱惱清涼。一指屈信。蜜無中旁。",
    "X73n1452_017:0292a01": "念彼眾生。即蛆螃蠏。一切有知。三毒難解。稱大悲名。",
    "X73n1452_017:0292a02": "見大悲相。罄咳之間。悟入無上。無量壽聖。大悲之君。",
    "X73n1452_017:0292a03": "君臣願力。共拯迷羣。如臂使指。了無彼此。正中無邪。",
    "X73n1452_017:0292a04": "妙物無累。無累之慈。惠物所思。若求男女。男女大師。",
    "X73n1452_017:0292a05": "因愛生信。因信心通。心通愛拔。菩薩神功。",
    "X73n1452_017:0292a06": "觀音菩薩贊",
    "X73n1452_017:0292a07": "稽首大悲觀世音。有大方便拔眾苦。若人多於淫欲",
    "X73n1452_017:0292a08": "心。常念恭敬便離欲。此言初聞不覺妙。久而味之妙",
    "X73n1452_017:0292a09": "無極。自是眾生心識粗。不知菩薩救苦益。淫業乃非",
    "X73n1452_017:0292a10": "一朝習。元從無始至今日。一稱名號欲頓離。眾生乍",
    "X73n1452_017:0292a11": "聞誰復信。不信以其根未熟。根熟自然疑不起。治淫",
    "X73n1452_017:0292a12": "觀門既如是。治瞋觀門亦復爾。若人多於瞋恚心。當",
    "X73n1452_017:0292a13": "究瞋心自何始。不知其始欲滅瞋。辟如斷流不塞源。",
    "X73n1452_017:0292a14": "源若不流塞豈止。未得其始瞋安息。我願普念觀音",
    "X73n1452_017:0292a15": "者。於凡逆順憎愛中。發憤自強挨拶去。一朝戰勝萬",
    "X73n1452_017:0292a16": "無異。若作是念名正念。不作是念邪念耳。豈有人為",
    "X73n1452_017:0292a17": "萬物靈。不行正念行邪念(讀普門品)。",
    "X73n1452_017:0292a18": "毒藥不可食。惡人不可親。食毒命必夭。親惡善必損。",
    "X73n1452_017:0292a19": "是故佛菩薩。種種設方便。以毒攻其毒。毒亦不殺人。",
    "X73n1452_017:0292a20": "以惡攻其惡。惡亦不害物。若作如是用。善惡無常性。",
    "X73n1452_017:0292a21": "毒若非妙藥。聖人物有棄。是以知觀音。善解此三昧。",
    "X73n1452_017:0292a22": "能於普門道。救一切眾生。受惠必報德。眾生常情見。",
    "X73n1452_017:0292a23": "以情報菩薩。掉棒打空月。空月若知痛。菩薩乃受供",
    "X73n1452_017:0292a24": "(讀本草)。",
    "X73n1452_017:0292b01": "眾生無苦不呼名。菩薩不應誰復救。救苦慈威苦感",
    "X73n1452_017:0292b02": "生。苦是眾生大悲父。若謂菩薩願力深。一切世間苦",
    "X73n1452_017:0292b03": "皆度。作是觀者非善觀。善觀聖凡苦為本。若人頓了",
    "X73n1452_017:0292b04": "苦性空。菩薩爾時乃始現。現時電火喻莫齊。分別音",
    "X73n1452_017:0292b05": "聲皆可見。",
    "X73n1452_017:0292b06": "初針至後針。線線曾不斷。由引乃成滿。滿豈有成耶。",
    "X73n1452_017:0292b07": "滿既非功立。引亦何初始。若能如是觀。繡者不可得。",
    "X73n1452_017:0292b08": "諸人善思念。菩薩即現前(綉像)。",
    "X73n1452_017:0292b09": "寒谿古岸。細柳疎篁。裙帶微飄。岩花泛香。隻籃雙鯉",
    "X73n1452_017:0292b10": "人在舟藏。無擇知愚。一瞻容光。刀山火聚。毒藥沸湯。",
    "X73n1452_017:0292b11": "凡百諸苦。洒然都忘。眾生熱惱。本自清涼。即覺橫夢。",
    "X73n1452_017:0292b12": "認奴作郎。勞彼至人。大慈多方。以魚為鼓。聲震八荒。",
    "X73n1452_017:0292b13": "縱爾闡提。聞腥亦喪(魚籃)。",
    "X73n1452_017:0292b14": "三災九橫。八難二求。罪福無常。圓通自在。罪若有主。",
    "X73n1452_017:0292b15": "福不可修。福若常恒。罪不可洗。兩俱無力。悲智圓成。",
    "X73n1452_017:0292b16": "如見一花。春非有際。雲巒海岸。朽宅青蓮。烟波渺瀰。",
    "X73n1452_017:0292b17": "菩薩欲語(海湖)。",
    "X73n1452_017:0292b18": "春山方青。桃花正開。天男大士。掛坐岩臺。花枝鸚鵡。",
    "X73n1452_017:0292b19": "側窺童子。唱酬本調。誰領斯旨。脚底有耳。耳中有眼。",
    "X73n1452_017:0292b20": "觀一切音。理豐言簡(天男)。",
    "X73n1452_017:0292b21": "無際海濤中。雲山忽簇簇。魚龍及蝦蟹。猿狖并麋鹿。",
    "X73n1452_017:0292b22": "朝暮聽潮音。共沾慈悲福。人為萬物靈。睹此應痛哭。",
    "X73n1452_017:0292b23": "異類尚歸依。汝曹徒碌碌。浮生若漚泡。交臂顏已禿。",
    "X73n1452_017:0292b24": "童子不畏險。衝波頻仰伏。剎那根塵空。妙相春可掬。",
    "X73n1452_017:0292c01": "著眼嵐霧合。陰森惟紫竹。吳郎寄逸想。大地梅花馥",
    "X73n1452_017:0292c02": "(梅花道人畫像)。",
    "X73n1452_017:0292c03": "眾生有苦菩薩救。菩薩最初苦誰拔。若使更有所拔",
    "X73n1452_017:0292c04": "者。痛思拔拔何窮已。忽然智訖情枯時。海月雲山菩",
    "X73n1452_017:0292c05": "薩語。猛獸刀林及火坑。驚雷雹電慈悲鼓。此聲寧分",
    "X73n1452_017:0292c06": "聖與凡。一歷耳根無不死。是故觀音度眾生。空華落",
    "X73n1452_017:0292c07": "影春光始(海月)。",
    "X73n1452_017:0292c08": "眼耳鼻舌身。此五本來妙。瞥爾明了起。五根如膠盆。",
    "X73n1452_017:0292c09": "一切好惡聲。觀音以目聽。有時則不然。耳聞不異眾。",
    "X73n1452_017:0292c10": "由聞達無聞。同入普門海。眼耳俱一境。惟根不相等。",
    "X73n1452_017:0292c11": "所證了無別。歸源浪分轍。有能則有所。所忘能亦滅。",
    "X73n1452_017:0292c12": "能既隨所盡。忘功不屬能。能盡所隨化。功亦不屬所。",
    "X73n1452_017:0292c13": "究竟兩無功。悲智妙莫測。二輪碾大夜。譬若杲日出。",
    "X73n1452_017:0292c14": "手尚多無數。慈威寧有常。眼不局面上。掌中亦放光。",
    "X73n1452_017:0292c15": "例以毛髮推。手眼復過是。世見大悲驚。驚則駭而惑。",
    "X73n1452_017:0292c16": "誰知即惑者。與菩薩無二(大悲)。",
    "X73n1452_017:0292c17": "我聞菩薩心。即是眾生性。眾生與菩薩。兩杓同一柄。",
    "X73n1452_017:0292c18": "若說菩薩度眾生。總是當人顛倒病。若說眾生憶菩",
    "X73n1452_017:0292c19": "薩。亦如斬頭求活命。且道如何即得藥病俱除。血脉",
    "X73n1452_017:0292c20": "不斷。觀音應現比丘身。補怛岩前行正令(比丘)。",
    "X73n1452_017:0292c21": "真觀聖凡情頓斷。大智現前菩薩露。悲觀慈觀利澤",
    "X73n1452_017:0292c22": "深。三草二木皆蒙潤。如是功德難思議。一切眾生願",
    "X73n1452_017:0292c23": "瞻仰。眾生眾苦本無盡。菩薩願力豈有窮。無窮願力",
    "X73n1452_017:0292c24": "度無盡。譬如環輪尋始終。眾生正當苦迫時。竭誠一",
    "X73n1452_017:0293a01": "念呼菩薩。菩薩聞呼以眼觀。呼者眾苦即時脫。若人",
    "X73n1452_017:0293a02": "知痛知不痛。不痛即是觀音力。一根入流諸塵消。八",
    "X73n1452_017:0293a03": "難滿證圓通覺(寶輪)。",
    "X73n1452_017:0293a04": "天風海濤。不與耳交。能用眼觀。眾苦氷消。三十二應。",
    "X73n1452_017:0293a05": "十四無畏。并二隨順。一心不生。無德不備。稍涉情塵。",
    "X73n1452_017:0293a06": "鏡上有痕。能所角立。橫見疎親。以心取心。陸地平沈。",
    "X73n1452_017:0293a07": "水豈溺人。人自溺津。自是是水。水不消瞋。八難之中。",
    "X73n1452_017:0293a08": "風火殆險。無形割物。假物逞威。苟外薪空。兩者勢窮。",
    "X73n1452_017:0293a09": "風火既爾。水力亦同。天機深者。知此萬了。未能神會。",
    "X73n1452_017:0293a10": "寧免顛倒。吾言甚平。奇討難曉。達本忘枝。合下自了。",
    "X73n1452_017:0293a11": "苦是導師。勿得憎之。離苦覓樂。有師無資。襲明功墜。",
    "X73n1452_017:0293a12": "並昧斯義。縞縞白衣。月豈在指(觀濤白衣以手指月)。",
    "X73n1452_017:0293a13": "提籃示人。踏入風塵。此一尾魚。明暗交陳。馬郎瞥地。",
    "X73n1452_017:0293a14": "牙齒生津。鎻骨挑後。出水方新(魚籃)。",
    "X73n1452_017:0293a15": "稽首大悲觀世音。所求云何而得道。惟願菩薩開示",
    "X73n1452_017:0293a16": "我。使我彈指獲圓通。圓通儻獲誓度眾。凡屬血氣有",
    "X73n1452_017:0293a17": "知者。一一領之入普門。菩薩以身為廣舌。開示現前",
    "X73n1452_017:0293a18": "所求者。汝若真欲得我心。我心只在汝日用。在眼數",
    "X73n1452_017:0293a19": "與色塵合。乃至在意與法和。汝能了色并餘塵。塵為",
    "X73n1452_017:0293a20": "復從何處生。若知塵塵所生處。六根自無樁立地。根",
    "X73n1452_017:0293a21": "塵廓落一精明。逈逈孤光埋不住。一切眾苦解脫師。",
    "X73n1452_017:0293a22": "以眼聞聲山說法。善財何處覓觀音。當問初求觀音",
    "X73n1452_017:0293a23": "人。是人身外尋菩薩。好堅一株成兩橛。曇郎化身端",
    "X73n1452_017:0293a24": "郎供。曇端俱從我口出。我若不得菩薩心。安能為渠",
    "X73n1452_017:0293b01": "通消息。菩薩若不得我教。淪墜愛河終不了。只今危",
    "X73n1452_017:0293b02": "坐石龕中。松韻泉聲粉枯寂。枯木花開香異常。鼻根",
    "X73n1452_017:0293b03": "難嗅耳根識(石龕)。",
    "X73n1452_017:0293b04": "觀音菩薩能救苦。未成菩薩苦誰救。往反推之救苦",
    "X73n1452_017:0293b05": "功。始終不見有功者。若人欲識觀世音。能解此贊即",
    "X73n1452_017:0293b06": "菩薩。眾生自然不須救。管取即如湯潑雪。",
    "X73n1452_017:0293b07": "不以耳當。而以眼當。一切音聲。若存若亡。六根秀茂。",
    "X73n1452_017:0293b08": "片石昂藏。是誰鼻孔。大士眼眶(六根清淨)。",
    "X73n1452_017:0293b09": "稽首大悲觀世音。隱勝現此稚子相。周瞻七丈有餘",
    "X73n1452_017:0293b10": "許。狹習眾生猶生懼。所懼謂其身高大。不信世中有",
    "X73n1452_017:0293b11": "是人。吾因若輩說此偈。使其當處懼情消。頓了吾身",
    "X73n1452_017:0293b12": "大逾彼。請觀菩薩觀觀者。若有大小詎能觀。以能觀",
    "X73n1452_017:0293b13": "無大小故。是則能照大小境。即如觀空亦此觀。縱觀",
    "X73n1452_017:0293b14": "天地亦復然。至於以觀觀芥子。總是能觀之所了。能",
    "X73n1452_017:0293b15": "觀果小弗能大。安可復觀天與地。能觀果大不能小。",
    "X73n1452_017:0293b16": "亦復不能觀芥子。吾以妙觀察智尋。能觀畢竟非大",
    "X73n1452_017:0293b17": "小。能觀既其非大小。虗空天地莫可比。是三大者尚",
    "X73n1452_017:0293b18": "乃爾。何況七丈稚子相。哀哉癡兒不自觀。逐境分別",
    "X73n1452_017:0293b19": "生恐懼。若人於偈能返研。管取大笑諦信自(現七丈稚子相)。",
    "X73n1452_017:0293b20": "眾生有苦觀音救。觀音救苦自無苦。若自有苦能救",
    "X73n1452_017:0293b21": "人。自古至今無此理。譬如薪火煎冷水。水熱火本不",
    "X73n1452_017:0293b22": "曾濕。眾生墮落險難中。恐怖悲號求出離。誰知自己",
    "X73n1452_017:0293b23": "悲號者。一切眾苦不能縛。眾苦能縛悲號者。水亦可",
    "X73n1452_017:0293b24": "熱火可濕。若人遇苦作此觀。鑊湯鑪炭常安樂(救苦)。",
    "X73n1452_017:0293c01": "普門不遠。日用之中。好惡顏色。觀音之容。能專此觀。",
    "X73n1452_017:0293c02": "物我本同。火聚刀山。春波和融。纔關思惟。菩薩潛踪。",
    "X73n1452_017:0293c03": "仰冀捄苦。首西面東。善財不禁。直得隱空。",
    "X73n1452_017:0293c04": "眾人聖人。初非兩心。以不善用。致有升沈。水若外月。",
    "X73n1452_017:0293c05": "清而匪徹。月若外水。澈而有闕。互弗相外。能光能潔。",
    "X73n1452_017:0293c06": "眾人昧之。萬苦萃身。達身無待。待者皆神。以目觀聲。",
    "X73n1452_017:0293c07": "拯諸迷淪(水月)。",
    "X73n1452_017:0293c08": "奇峰翠竹。菩薩之眉。眉解說法。孰能聞之。直以眼觀。",
    "X73n1452_017:0293c09": "對境心安。刀山火聚。不異琅玕。外勁中虗。靈而我無。",
    "X73n1452_017:0293c10": "開彼七趣。悲拔三途。以智為日。霜雪消除。我覓罪相。",
    "X73n1452_017:0293c11": "女子之鬍。六根互用。何往不洞。洞在何處。在我毛孔。",
    "X73n1452_017:0293c12": "一孔一身。菩薩微塵。散滿十虗。月印萬津。善財欲捉。",
    "X73n1452_017:0293c13": "鸚鵡笑人。榮辱得喪。孰假孰真。蜜有中邊。背岩無春",
    "X73n1452_017:0293c14": "(竹林)。",
    "X73n1452_017:0293c15": "水外無心。觀者何物。心物苟辨。水觀乃得。得此觀時。",
    "X73n1452_017:0293c16": "無擇色空。十方三世。汪洋冲融。凡聖垢除。始圓妙容。",
    "X73n1452_017:0293c17": "三塗八難。無量劇苦。恒作是觀。刀山樂土。若作他觀。",
    "X73n1452_017:0293c18": "樂土刀山。冲融性水。苦海波瀾。魚龍擾擾。五欲是躭。",
    "X73n1452_017:0293c19": "愛源冀枯。須待驢年。菩薩悲之。以身為船。往來欲海。",
    "X73n1452_017:0293c20": "結清淨緣。眼聞濤聲。主客同玄(水觀)。",
    "X73n1452_017:0293c21": "雲濤無際中。片月何圓滿。菩薩月中坐。恐怖久已斷。",
    "X73n1452_017:0293c22": "魚龍仰眉宇。出沒無定時。常念觀世音。濤聲入路奇。",
    "X73n1452_017:0293c23": "隔壁墮釵釧。相逢誰解薦。薦得魚即龍。防渠作雷電。",
    "X73n1452_017:0293c24": "電比石火忙。生心早失光。楊枝插淨瓶。風蕩學低昂。",
    "X73n1452_017:0294a01": "團蒲吉祥草。坐到何年了。眾生界未空。我亦和泥倒。",
    "X73n1452_017:0294a02": "聲若用耳聞。眼根渾錯照(水月)。",
    "X73n1452_017:0294a03": "稽首大悲觀世音。一切苦聲惟眼聞。刀山火聚成解",
    "X73n1452_017:0294a04": "脫。是時何處覓迷雲。長江浪高如雪山。我若無心水",
    "X73n1452_017:0294a05": "本閒。眾河流急喻閃電。就中有路透長安。長安風月",
    "X73n1452_017:0294a06": "雖然好。頭上燄光燒杏早。不藉三春出地雷。眾生蟄",
    "X73n1452_017:0294a07": "夢終不了。南無最勝觀自在。苦厄山中作良導。",
    "X73n1452_017:0294a08": "我聞觀世音。初亦是眾生。因遇觀音佛。教眼觀聲音。",
    "X73n1452_017:0294a09": "菩薩領教已。音聲用眼觀。生心觀不就。幾回多愁顏。",
    "X73n1452_017:0294a10": "愁苦觀不徹。觀久心忽裂。心裂知自遺。知遺見亦脫。",
    "X73n1452_017:0294a11": "知見雙忘時。眼觀音聲決。向時無量苦。今成悲智路。",
    "X73n1452_017:0294a12": "路由普門入。回互不回互。隔壁墮釵響。入路知幾個。",
    "X73n1452_017:0294a13": "觀聲善根深。見渠悅我心。我見觀音聲。朝暮常照臨。",
    "X73n1452_017:0294a14": "因聲薦此意。便能投鉢針。",
    "X73n1452_017:0294a15": "菩薩眾生。初無異同。其心善用。先得圓通。我用不疑。",
    "X73n1452_017:0294a16": "太虗長風。游行自在。何物成封。用稍不善。疑情橫現。",
    "X73n1452_017:0294a17": "死生榮辱。魔面佛面。菩薩哀之。抉我障翳。頓還本明。",
    "X73n1452_017:0294a18": "光洞三際。過現未來。氷河蓮開。臂交徐行。足不染埃。",
    "X73n1452_017:0294a19": "水變琉璃。魚龍皆驚。浮沈無所。有眼如盲。聲若眼觀。",
    "X73n1452_017:0294a20": "琉璃豈非。善財氣急。自恨鈍機。",
    "X73n1452_017:0294a21": "春在桃花。紅如血染。春在菩薩。慈悲無倦。左肘倚石。",
    "X73n1452_017:0294a22": "右手屈指。伸者惟二。二三之中。屈伸無住。若以住求。",
    "X73n1452_017:0294a23": "是謂死句。活句在何。桃花婆娑。花解說法。法遍恒河。",
    "X73n1452_017:0294a24": "聞者以眼。頓出愛波。",
    "X73n1452_017:0294b01": "七稱觀音。三稱四弘。信手拈來。普字分明。指上有眼。",
    "X73n1452_017:0294b02": "眼界觀聲。自親而疏。眾苦消停。性能如是。緣生無生。",
    "X73n1452_017:0294b03": "刀山劒樹。苦痛難承。夜閒摸枕。大悲現形。交臂失之。",
    "X73n1452_017:0294b04": "跣足徒行。善財捕影。鸚鵡飛鳴。在而不見。楊枝礙睛。",
    "X73n1452_017:0294b05": "謂此非實。普陀是真。隔垣釵墮。入借聲塵。聲可說法。",
    "X73n1452_017:0294b06": "色為大師。我無隱乎。爾欠諦思。三十二應。雌黃慈威。",
    "X73n1452_017:0294b07": "德山托鉢。杲日流輝。眼界聞鐘。眾苦息機。",
    "X73n1452_017:0294b08": "雨餘芳草綠。編草成綠玉。趺坐玉溫潤。萬慮不煩濯。",
    "X73n1452_017:0294b09": "此心空潭清。垢淨忘邊幅。見者意自消。饒舌非我事。",
    "X73n1452_017:0294b10": "萬象解高論。聽者根豈具。惟不具根者。善聽萬象說。",
    "X73n1452_017:0294b11": "熾然常不停。眼根為媒妁。接引苦眾生。普門作安歇。",
    "X73n1452_017:0294b12": "淨瓶與楊枝。當面徒排設。",
    "X73n1452_017:0294b13": "熱惱清涼。初無有常。用之何如。遂見短長。菩薩知此。",
    "X73n1452_017:0294b14": "所觀異人。聲聞於眼。人則耳塵。於眼聞音。法無淺深。",
    "X73n1452_017:0294b15": "情關坐斷。凡聖平沈。以此為門。門包虗空。有形無形。",
    "X73n1452_017:0294b16": "陶鑄此中。造化辭巧。陰陽難工。一毛多身。萬竅號風。",
    "X73n1452_017:0294b17": "聲作佛事。大悲之宗。智悲為航。願力無窮。樹葉為席。",
    "X73n1452_017:0294b18": "妙容盤膝。屈信在心。豈在形跡。碧草蒙茸。秋光何密。",
    "X73n1452_017:0294b19": "眾生眼毒。菩薩眼慈。慈毒相反。難為相知。毒盈惡極。",
    "X73n1452_017:0294b20": "惡極罪深。萬苦交至。始呼觀音。觀音能捄。理折難通。",
    "X73n1452_017:0294b21": "眼界司聲。千災頓融。眾生知此。菩薩一同。",
    "X73n1452_017:0294b22": "眾生無明。菩薩圓通。兩者諦觀。本非異同。三塗八難。",
    "X73n1452_017:0294b23": "眾苦靡窮。毒藥刀山。生心成封。拈來便用。用處渠逢。",
    "X73n1452_017:0294b24": "渠若是我。馬將喚龍。于茲薦取。悲智冲融。不涉安排。",
    "X73n1452_017:0294c01": "自然適中。重巖流水。舌相覆空。說法無盡。眼聞耳聾。",
    "X73n1452_017:0294c02": "萬般煩惱。六月松風。睡著善財。面西背東。",
    "X73n1452_017:0294c03": "悲智之用。眾生本全。以我所故。圓而不圓。以苦為師。",
    "X73n1452_017:0294c04": "苦極深思。思之積久。心開神怡。寄根明發。用無順違。",
    "X73n1452_017:0294c05": "夜光在盤。自在而馳。生心卜度。火燒汝眉。菩薩哀之。",
    "X73n1452_017:0294c06": "方便備施。百千三昧。應身無疲。片月在空。萬影臨池。",
    "X73n1452_017:0294c07": "本無前後。豈有參差。刀山火聚。解脫之機。但覺畏怯。",
    "X73n1452_017:0294c08": "線刺牛皮。",
    "X73n1452_017:0294c09": "輕風生微波。異草生巖阿。菩薩自在坐。心念眾生多。",
    "X73n1452_017:0294c10": "瘦竹五六根。瓶中楊柳疎。大地本清涼。將何熱惱除。",
    "X73n1452_017:0294c11": "天風生海角。翠篠摩空虗。楊枝亦解舞。瓶水知湛如。",
    "X73n1452_017:0294c12": "女人欲成男。先將婬機枯。婬枯心清淨。定作大丈夫。",
    "X73n1452_017:0294c13": "童真剖恩愛。盡形守戒珠。參禪與學道。魔外難擾渠。",
    "X73n1452_017:0294c14": "忽開佛知見。以眼聞笙竽。分付董道人。精進長髭鬚。",
    "X73n1452_017:0294c15": "何必待來生。然後出迷塗。",
    "X73n1452_017:0294c16": "六根不圓通。情念不能空。情忘念滅時。六根元互用。",
    "X73n1452_017:0294c17": "一作多佛事。多是一根功。八萬四千毛。個個無優劣。",
    "X73n1452_017:0294c18": "誰謂耳聞聲。誰道眼見色。聖凡無寸地。何母子先後。",
    "X73n1452_017:0294c19": "一念不生時。本光常獨露。圓通在蝮蝎。普門屬蛇虎。",
    "X73n1452_017:0294c20": "大士無功德。何讚復何毀。",
    "X73n1452_017:0294c21": "以手為目。以珠為聲。虗空鯁骨。雜相無生。泉石清幽。",
    "X73n1452_017:0294c22": "寄此玉顏。半跏而坐。屈伸本閒。鸚鵡覔食。善財躲頑。",
    "X73n1452_017:0294c23": "呼之不來。不呼即還(持珠)。",
    "X73n1452_017:0294c24": "以濤為槎。並泛海涯。有力爭請。唯然朱家。魚龍哀鳴。",
    "X73n1452_017:0295a01": "水族失爺。既為人有。吾曹咨嗟。人憐黿鼉。禱佛冥加。",
    "X73n1452_017:0295a02": "凡彼濕生。心開覺花。人心佛心。達本無差。魚龍知此。",
    "X73n1452_017:0295a03": "咨嗟徒譁。心佛眾生。玉本無瑕。吳門緣熟。通玄地嘉。",
    "X73n1452_017:0295a04": "兩鉢雖破。二尊靈遐。見聞之輩。數若河沙。若毀若譽。",
    "X73n1452_017:0295a05": "毒鼓誰撾。有心無心。鼓實爪牙。癡子不解。打草驚蛇。",
    "X73n1452_017:0295a06": "蛇忽換骨。風雨橫斜。閃電光中。雷師開遮。石像鼻孔。",
    "X73n1452_017:0295a07": "或隆或窐。雪浪山崩。楮上行艖。水陸無虞。聖凡一車。",
    "X73n1452_017:0295a08": "運重致遠。手抱琵琶。有聲無聲。趙州賜茶。纔涉唇吻。",
    "X73n1452_017:0295a09": "波浪如麻(吳中二石佛)。",
    "X73n1452_017:0295a10": "稽首大悲觀世音。於音聲中作佛事。一切眾生受難",
    "X73n1452_017:0295a11": "時。號呼痛切即赴救。譬如淨月在天際。凡有水處皆",
    "X73n1452_017:0295a12": "遍入。水即眾生痛切心。月即菩薩方便力。刀山劍樹",
    "X73n1452_017:0295a13": "與鑊湯。黑風鬼國漂墮處。眾生命根將欲斷。菩薩委",
    "X73n1452_017:0295a14": "曲為之續。或遭饑饉寒病疫。子母不顧皆離析。菩薩",
    "X73n1452_017:0295a15": "身化衣食藥。令人歡喜復完聚。眾生設受愚癡苦。文",
    "X73n1452_017:0295a16": "字語言覩不悟。菩薩冥以甘露水。蕩除昏翳忽通達。",
    "X73n1452_017:0295a17": "世出世法觀掌果。了了分明永不惑。菩薩威神感即",
    "X73n1452_017:0295a18": "應。究竟俱我自心力。我心痛切若不真。有苦菩薩救",
    "X73n1452_017:0295a19": "不得。十四無畏及二隨。三十二應眾功德。若離我之",
    "X73n1452_017:0295a20": "痛切心。向外馳求寧有濟。我又諦觀此痛切。極力推",
    "X73n1452_017:0295a21": "求不見有。求之於苦苦無從。苦若有所豈能滅。我今",
    "X73n1452_017:0295a22": "號呼菩薩時。一切苦處成懽悅。是知苦樂總無常。眾",
    "X73n1452_017:0295a23": "生不了生順逆。寵辱紛紛夢正濃。幾度號呼喚不醒。",
    "X73n1452_017:0295a24": "惟愿菩薩愍我愚。冥熏加被喚即悟。悟後身心空裡",
    "X73n1452_017:0295b01": "花。愛憎生死龜毛拂。如是了知圓通失。菩薩無地可",
    "X73n1452_017:0295b02": "站立。無奈去作馬郎婦。以欲鈎牽度眾苦。譬如以毒",
    "X73n1452_017:0295b03": "攻毒疾。疾除毒亦了無所。何妨鬼臉與神頭。順行逆",
    "X73n1452_017:0295b04": "行普利益。我因房山一斗泉。得覩菩薩相好身。又於",
    "X73n1452_017:0295b05": "慈壽石碑上。乞食曾禮菩薩相。菩薩手提新篾籃。籃",
    "X73n1452_017:0295b06": "裡魚兒若活狀。蓮華艶冶襯光儀。令人瞻之生佛想。",
    "X73n1452_017:0295b07": "旃檀龍腦朝暮燒。香烟靄靄籠樓臺。供養富貴最無",
    "X73n1452_017:0295b08": "比。善財龍女常懽喜。惟有鸚鵡心不足。猶道枯淡難",
    "X73n1452_017:0295b09": "棲泊。誰知上方兜率寺。岩龕亦有觀世音。烟霞香火",
    "X73n1452_017:0295b10": "甚蕭索。超然不厭於寂寞(魚籃觀音)。",
    "X73n1452_017:0295b11": "菩薩未得道。涉世寧自在。一旦悟自心。解脫非障礙。",
    "X73n1452_017:0295b12": "非身無盡身。慈嚴相非一。無心周萬物。精照靡不徹。",
    "X73n1452_017:0295b13": "身心本三昧。眾生甘下劣。無苦中見苦。非樂中求樂。",
    "X73n1452_017:0295b14": "是謂顛倒想。難入圓通覺。",
    "X73n1452_017:0295b15": "驚濤撼岱嶽。巨舟不敢渡。菩薩何所能。蓮華瓣襯足。",
    "X73n1452_017:0295b16": "去來若鴻毛。飄然離恐怖。蛟龍與黿鼉。一切諸水族。",
    "X73n1452_017:0295b17": "覩影生慈心。劍輪忽停住。南無觀世音。智願廣無盡。",
    "X73n1452_017:0295b18": "我既歸命禮。願一切如我。",
    "X73n1452_017:0295b19": "本來一精明。迷成六和合。譬如水結氷。窒礙非通達。",
    "X73n1452_017:0295b20": "文殊選當機。菩薩聖中首。聞聲聲即心。心不見心故。",
    "X73n1452_017:0295b21": "心若能自見。眼亦可觀眼。如是頓了知。眾苦皆解脫。",
    "X73n1452_017:0295b22": "○開物成務。聖人之能。或經或權。緣生無生。威中有",
    "X73n1452_017:0295b23": "慈。不與威相遇。慈中有威。不與慈相值。如山出雲。如",
    "X73n1452_017:0295b24": "月臨水。如春著花。三者同現。不遇乃成。不值乃靈。惟",
    "X73n1452_017:0295c01": "成與靈。力在無功。大悲千手。手手有目。較此妙相。手",
    "X73n1452_017:0295c02": "眼何寡。寡為多母。多為寡子。多寡不到。智者自了。了",
    "X73n1452_017:0295c03": "則不疑。此相即我。我能疑我。入道之式。",
    "X73n1452_017:0295c04": "五色令人目盲。五音令人耳聾。竹石而閒棲。身世。有",
    "X73n1452_017:0295c05": "無中則色之與聲。皆可入圓通。究其所以然。眼觀音",
    "X73n1452_017:0295c06": "之功。是故三塗八難。眾苦雲從。凡逆之與順。如清風",
    "X73n1452_017:0295c07": "之度松。",
    "X73n1452_017:0295c08": "智海欲海。初無有常。心兮善用。欲海發光。倘不善用。",
    "X73n1452_017:0295c09": "罏炭鑊湯。以蓮為舟。普門浮游。即呼而應。未分馬牛。",
    "X73n1452_017:0295c10": "馬窺鞭影。馳不待再。牛拽大車。所往自在。魚龍鳥獸。",
    "X73n1452_017:0295c11": "水陸之儔。海印三昧。靡影不収。手中楊枝。時蘸雲濤。",
    "X73n1452_017:0295c12": "熱惱沾者。百苦頓消。以海為盞。魚龍在掌。眼觀龍鳴。",
    "X73n1452_017:0295c13": "晴空雷響。",
    "X73n1452_017:0295c14": "心火既熾。境風扇之。凋殘本妙。八難險奇。度一食頃。",
    "X73n1452_017:0295c15": "如千百劫。相驚寵辱。成熟黑業。勞彼慈母。奔波成勞。",
    "X73n1452_017:0295c16": "等觀大地。如一子驕。求不得苦。急於燒眉。人間乏嗣。",
    "X73n1452_017:0295c17": "天上共悲。救苦尋聲。了聲之前。普門月滿。我願亦圓。",
    "X73n1452_017:0295c18": "求女得女。求男得男。自心現量。菩薩之貪。若問幾許。",
    "X73n1452_017:0295c19": "手中數珠。童男童女。轉處自如。",
    "X73n1452_017:0295c20": "吾嘗觸逆境。熱惱燒肝肺。吾嘗遇順境。喜悅發毛孔。",
    "X73n1452_017:0295c21": "本來一吾耳。苦樂何多種。世以苦為苦。不以樂為惡。",
    "X73n1452_017:0295c22": "誰知苦不了。皆因樂為妁。此妁弗能遣。苦根安可拔。",
    "X73n1452_017:0295c23": "縱使苦樂盡。平受亦是刺。是故觀世音。哀眾生三者。",
    "X73n1452_017:0295c24": "寔為諸惡源。眾苦之所集。於是設方便。教汝眼聞聲。",
    "X73n1452_017:0296a01": "入流成正覺。獲三十二應。得十四無畏。上下二隨順。",
    "X73n1452_017:0296a02": "廣菩薩悲智。且吾正苦時。猛獸與刀劍。一時俱歷受。",
    "X73n1452_017:0296a03": "楚痛莫能堪。號呼吾菩薩。忽想吾果痛。呼者復是誰。",
    "X73n1452_017:0296a04": "正痛又能呼。痛呼兩不涉。不涉而妄呼。何異夢蛇咬。",
    "X73n1452_017:0296a05": "方蛇夢咬時。怖畏不勝急。忽聞鼠翻盆。蛇我奚得失。",
    "X73n1452_017:0296a06": "佛香庵旃檀觀音像贊(并序)",
    "X73n1452_017:0296a07": "析旃檀則無片不香。分滄海則無滴不濕。旃檀滄",
    "X73n1452_017:0296a08": "海。以心為母。故得心者可以為諸聖祖。大地母。馮",
    "X73n1452_017:0296a09": "生既逝。以情觀之。似水競東而不能返矣。吾聞萬",
    "X73n1452_017:0296a10": "物一物。萬人一人。所以聖人知此而迭用之。若然",
    "X73n1452_017:0296a11": "者此像既生。馮生果真逝乎。贊曰。",
    "X73n1452_017:0296a12": "馮生果死。此像不存。此像既存。馮生奚往。如眼觀聲。",
    "X73n1452_017:0296a13": "清機歷掌。馮生有靈。莫忽吾想。",
    "X73n1452_017:0296a14": "吳道子觀音變相贊(并序)",
    "X73n1452_017:0296a15": "凡畫之妙。不難於可見而妙。惟不可見。而妙著焉",
    "X73n1452_017:0296a16": "為難耳。故妙而可見者。易以平出。難以側形。唯遠",
    "X73n1452_017:0296a17": "視而彷彿側出。則非畫者逸想幻出。焉能不即而",
    "X73n1452_017:0296a18": "親。墨渝而神哉。故曰妙萬物而無累謂之神。神之",
    "X73n1452_017:0296a19": "所存。雖至朽之物。其生機觸心似不可掩。此不可",
    "X73n1452_017:0296a20": "掩者。寓萬物而靈。隨寓為君。君之所在。何物非臣。",
    "X73n1452_017:0296a21": "歲丁酉。余於董內翰家。瞻吳道子所畫觀音變相。",
    "X73n1452_017:0296a22": "三十二身。其精神態度。萬變錯出。譬如夜光之珠。",
    "X73n1452_017:0296a23": "在金盤之中。流轉自在。率不可以有思惟心。而計",
    "X73n1452_017:0296a24": "其所向也。或無心而非木偶。有思而非著想者。其",
    "X73n1452_017:0296b01": "可以知此哉。贊曰。",
    "X73n1452_017:0296b02": "逸想所寄。非麤非精。觀音其師。寫我虗靈。筆筆畫著。",
    "X73n1452_017:0296b03": "緣生無生。一身眾妙。萬鏡一燈。可悅難即。欲離反冥。",
    "X73n1452_017:0296b04": "窮其所以。淵默雷霆。不貴耳聞。惟宜目聆。普門窈窕。",
    "X73n1452_017:0296b05": "意路難登。菩薩哀之。分光散形。為渠紹介。招手呼名。",
    "X73n1452_017:0296b06": "慈母聲咽。兒終不應。念茲心痛。徒自涕零。",
    "X73n1452_017:0296b07": "髑髏觀音贊",
    "X73n1452_017:0296b08": "觀音菩薩閒不徹。盡日觀身與夜接。觀去觀來見髑",
    "X73n1452_017:0296b09": "髏。枯然只在我眉睫。此時西施來作禮。菩薩淫心了",
    "X73n1452_017:0296b10": "不起。莫教出觀遭野狐。眼中見渠生懽喜。咄。是男是",
    "X73n1452_017:0296b11": "女皆如此。何必生心更愛憎。",
    "X73n1452_017:0296b12": "准提菩薩贊",
    "X73n1452_017:0296b13": "一心不生。萬用皆備。手臂錯執。超然無累。眾生熱惱。",
    "X73n1452_017:0296b14": "用處弗齊。以呪鑄習。蓮敷欲泥。",
    "X73n1452_017:0296b15": "唐貫休畫十八羅漢贊",
    "X73n1452_017:0296b16": "第一",
    "X73n1452_017:0296b17": "十方一珠。三世一線。尊者有心。撥之豈轉。大顛春秋。",
    "X73n1452_017:0296b18": "韓愈綢繆。咨問幾何。立僧代酬。",
    "X73n1452_017:0296b19": "第二",
    "X73n1452_017:0296b20": "背倚枯槎。安知歲華。半邊鼻孔。落在誰家。出賣日月。",
    "X73n1452_017:0296b21": "破除大夜。戀幽之鬼。紛然驚詫。",
    "X73n1452_017:0296b22": "第三",
    "X73n1452_017:0296b23": "師觀一切。如母視子。子感母恩。脫[革*(華-(十*〡*十)+(人*〡*人))]懷美。拳拳握策。",
    "X73n1452_017:0296b24": "兩指矗天。蝸牛生角。雙塔燈懸。",
    "X73n1452_017:0296c01": "第四",
    "X73n1452_017:0296c02": "握中何物。佛祖不識。左手倚膝。口開可測。默如雷轟。",
    "X73n1452_017:0296c03": "聲在未聲。若以耳聽。離婁失明。",
    "X73n1452_017:0296c04": "第五",
    "X73n1452_017:0296c05": "心外無法。雲山此心。是身果有。定則難尋。瞑目巖室。",
    "X73n1452_017:0296c06": "即身非身。有緣見者。其孰弗神。",
    "X73n1452_017:0296c07": "第六",
    "X73n1452_017:0296c08": "忽然想逢。誤獨眼龍。扇上青山。流泉何窮。屈伸五指。",
    "X73n1452_017:0296c09": "二三無定。恣口雌黃。千峰鐘磬。",
    "X73n1452_017:0296c10": "第七",
    "X73n1452_017:0296c11": "紺目澄碧。萬象莫逃。併握支頦。恐難堅牢。喉深如谷。",
    "X73n1452_017:0296c12": "開口便淺。不過三寸。閉藏孰辨。",
    "X73n1452_017:0296c13": "第八",
    "X73n1452_017:0296c14": "視身如雲。雲豈異身。鉢水楊枝。眾生之春。老松糾盤。",
    "X73n1452_017:0296c15": "風雨所在。無限龍蛇。恣其變態。",
    "X73n1452_017:0296c16": "第九",
    "X73n1452_017:0296c17": "飲啄之餘。消閒梵書。橫眸數墨。自卷自舒。白[疊*毛]鳥跡。",
    "X73n1452_017:0296c18": "鴻飛雪嶺。隨風斷續。野水留影。",
    "X73n1452_017:0296c19": "第十",
    "X73n1452_017:0296c20": "肘閣雲石。手還在空。袒肩持杖。眼視飛鴻。謂彼神用。",
    "X73n1452_017:0296c21": "其誰不備。有無非酒。飲者皆醉。",
    "X73n1452_017:0296c22": "第十一",
    "X73n1452_017:0296c23": "此木童子。有身無手。藉師成功。師手我有。用處隨宜。",
    "X73n1452_017:0296c24": "癢非在皮。待爬而除。問孰了知。",
    "X73n1452_017:0297a01": "第十二",
    "X73n1452_017:0297a02": "以眉說法。口吻俱閒。舒卷自在。長短之間。偶將為繩。",
    "X73n1452_017:0297a03": "束縛虗空。安置芥子。江山無窮。",
    "X73n1452_017:0297a04": "第十三",
    "X73n1452_017:0297a05": "口閉不開。誰知齒缺。舌根輕搖。一任賞罰。抱膝而坐。",
    "X73n1452_017:0297a06": "屹如枯株。欲昏未昏。以此自娛。",
    "X73n1452_017:0297a07": "第十四",
    "X73n1452_017:0297a08": "一掌五指。屈伸無常。如風玩柳。枝豈主張。謂屈謂伸。",
    "X73n1452_017:0297a09": "始終環輪。勞勤夢想。尊者爾瞋。",
    "X73n1452_017:0297a10": "第十五",
    "X73n1452_017:0297a11": "大悲菩薩。手眼百千。用既皆備。照何不圓。經珠與杖。",
    "X73n1452_017:0297a12": "并治妄想。念若未起。一虧喪兩。",
    "X73n1452_017:0297a13": "第十六",
    "X73n1452_017:0297a14": "指麾佛魔。把柄在我。雷厲風飛。縱操皆可。驢駝馬載。",
    "X73n1452_017:0297a15": "並足還錢。予奪生心。虗空有邊。",
    "X73n1452_017:0297a16": "第十七",
    "X73n1452_017:0297a17": "兩眉如風。兩目如海。經在面前。宛然有待。一毛山河。",
    "X73n1452_017:0297a18": "劫歷難窮。謂遠謂近。瓶之貯空。",
    "X73n1452_017:0297a19": "第十八",
    "X73n1452_017:0297a20": "微塵既剖。經始現前。文句無多。歷觀窮年。了知在我。",
    "X73n1452_017:0297a21": "不在于經。兩者有常。牛皮見星。",
    "X73n1452_017:0297a22": "又十八羅漢贊",
    "X73n1452_017:0297a23": "第一",
    "X73n1452_017:0297a24": "枯槎生花。非耳不見。額鼻俱聳。春光何限。屈伸有常。",
    "X73n1452_017:0297b01": "機絕抑揚。三直兩曲。臂肱堂堂。",
    "X73n1452_017:0297b02": "第二",
    "X73n1452_017:0297b03": "頭疑恠石。髮如飄柳。一手持珠。以珠代口。莫驚濶頷。",
    "X73n1452_017:0297b04": "具體而閒。顛倒佛頭。依稀德山。",
    "X73n1452_017:0297b05": "第三",
    "X73n1452_017:0297b06": "衣卸肩出。碧眸注經。此經甚深。大夢雷霆。文字非實。",
    "X73n1452_017:0297b07": "實非文字。獨垂一足。兩手自恣。",
    "X73n1452_017:0297b08": "第四",
    "X73n1452_017:0297b09": "視經垂頭。肩背吞耳。泉出地中。湛然存紙。嶺南老盧。",
    "X73n1452_017:0297b10": "柴擔暫停。待查龍藏。無所住心。",
    "X73n1452_017:0297b11": "第五",
    "X73n1452_017:0297b12": "兩手支頷。恐其墮地。口開齒露。眼迸心睡。心睡身忘。",
    "X73n1452_017:0297b13": "石無施剛。石忘我足。沒入何妨。",
    "X73n1452_017:0297b14": "第六",
    "X73n1452_017:0297b15": "一心不生。我即龕巖。波浪衣紋。泉鳴翠巉。眼雖不開。",
    "X73n1452_017:0297b16": "光照六合。明暗兩忘。見精非雜。",
    "X73n1452_017:0297b17": "第七",
    "X73n1452_017:0297b18": "以杖倚額。額為杖架。一肩孤聳。並足酬價。杖額不同。",
    "X73n1452_017:0297b19": "主賓何功。唯肩與足。空磕虗空。",
    "X73n1452_017:0297b20": "第八",
    "X73n1452_017:0297b21": "琉璃與鉢。內外洞然。目注其中。五臺現前。白雲卷舒。",
    "X73n1452_017:0297b22": "百狀千態。故埋松根。逞其自在。",
    "X73n1452_017:0297b23": "第九",
    "X73n1452_017:0297b24": "斂肩抱膝。果何所思。我所思者。心精思遺。思遺而坐。",
    "X73n1452_017:0297c01": "寬窄皆可。石本無相。吹毛莫躲。",
    "X73n1452_017:0297c02": "第十",
    "X73n1452_017:0297c03": "腕為杖主。手復持珠。更恐心放。托經自娛。秋空雁鳴。",
    "X73n1452_017:0297c04": "梵字參差。以此贊佛。耆年了知。",
    "X73n1452_017:0297c05": "第十一",
    "X73n1452_017:0297c06": "怒髮衝冠。惟思不然。刈茅非钁。一怒盡蠲。三屈兩伸。",
    "X73n1452_017:0297c07": "卷舒一手。瞋為佛事誠不請友。",
    "X73n1452_017:0297c08": "第十二",
    "X73n1452_017:0297c09": "腦後無際。枕馮高岩。手中所握。扇塵同函。雲沸無心。",
    "X73n1452_017:0297c10": "偶遮半面。其誰作禮。直不我見。",
    "X73n1452_017:0297c11": "第十三",
    "X73n1452_017:0297c12": "面圓如楪。五官併宂。分彊割界。漂杵流血。眾部之君。",
    "X73n1452_017:0297c13": "眉應不羣。坐妨曲折。行則拖雲。",
    "X73n1452_017:0297c14": "第十四",
    "X73n1452_017:0297c15": "背若果有。痒爬難除。果然無背。爬痒非虗。往復觀察。",
    "X73n1452_017:0297c16": "情枯智訖。池成月來。眼底見佛。",
    "X73n1452_017:0297c17": "第十五",
    "X73n1452_017:0297c18": "眉揚目朗。彈指肅然。即此為舌。法沾人天。誰為虎子。",
    "X73n1452_017:0297c19": "牙爪鋒利。具而不張。野干爭避。",
    "X73n1452_017:0297c20": "第十六",
    "X73n1452_017:0297c21": "肩長無用。聊可倚杖。膝亦空閒。承經何恙。莫嫌眉長。",
    "X73n1452_017:0297c22": "飄拂岩龕。不碍眼光。湛如寒潭。",
    "X73n1452_017:0297c23": "第十七",
    "X73n1452_017:0297c24": "抱杖伸指。非三惟兩。以靴藏足。靴脫足爽。風致疎閒。",
    "X73n1452_017:0298a01": "巢由之閒。髮鬚若存。鼻孔蚤露。",
    "X73n1452_017:0298a02": "第十八",
    "X73n1452_017:0298a03": "衣不掩胸。心同虗空。握拳誰擊。開口漏風。謂手按膝。",
    "X73n1452_017:0298a04": "膝無我人。謂膝承手。手原屬身。",
    "X73n1452_017:0298a06": "紫栢老人集卷之十七"
}