{
    "T35n1735_007:0549b04": "7大方廣佛華嚴經疏卷第七",
    "T35n1735_007:0549b06": "唐清涼山大華嚴寺沙門澄觀撰",
    "T35n1735_007:0549b07": "已下入第三經自下第二，有八段，明八部四王眾。初",
    "T35n1735_007:0549b08": "四段皆初一是天，義如前釋。今初，乾闥婆王",
    "T35n1735_007:0549b09": "長行十法。初一即東方天王，謂攝受折伏逆",
    "T35n1735_007:0549b10": "順多端，善巧應機故名自在。二普見等者，",
    "T35n1735_007:0549b11": "謂令眾生見佛一切功德嚴。佛一毛而為",
    "T35n1735_007:0549b12": "利益，一一皆爾，故云普見。三以慈愍方",
    "T35n1735_007:0549b13": "便除憂則喜生，憂苦既如海廣深，喜樂亦",
    "T35n1735_007:0549b14": "難盡名藏。然則世之憂喜生乎利害，利害",
    "T35n1735_007:0549b15": "存乎情偽；苦樂存乎吉凶，吉凶存乎愛惡。",
    "T35n1735_007:0549b16": "愛惡盡則吉凶苦樂皆亡，情偽息則利害憂",
    "T35n1735_007:0549b17": "喜永斷，如此方為永斷憂苦，喜樂生焉。",
    "T35n1735_007:0549b18": "四永斷等者，謂得決定智光，則邪惑永斷。",
    "T35n1735_007:0549b19": "五謂慈雲普蔭，材與不材皆涼；慧澤廣霑，",
    "T35n1735_007:0549b20": "三草二木咸發。六現廣等者，現身益物也。",
    "T35n1735_007:0549b21": "稱性普應故廣大，具相清淨故妙好。七佛",
    "T35n1735_007:0549b22": "出說法是大名稱，佛法眾僧俱稱為寶。令",
    "T35n1735_007:0549b23": "此遠聞，義云普散。八現一切等者，身光普照、",
    "T35n1735_007:0549b24": "塵不能染，見者必歡。智光悅機，惑累不生，",
    "T35n1735_007:0549b25": "又歡喜也，故云大喜。九法水遍滋、菩提實",
    "T35n1735_007:0549b26": "行，行既樹立見者必歡。無復二乘，一切皆菩",
    "T35n1735_007:0549b27": "提樹也。十善入等者，一多無礙名為佛境，",
    "T35n1735_007:0549b28": "天王智達故云善入。偈中亦十。前五可知。",
    "T35n1735_007:0549b29": "六中，初句現身。次二句一切獲安樂也。世間，",
    "T35n1735_007:0549c01": "即一切也。無盡樂，總顯也，謂佛現於世足",
    "T35n1735_007:0549c02": "履影覆，若在人天，現增快樂；若在下苦，七",
    "T35n1735_007:0549c03": "日之中身心安樂，乃至終獲涅槃之樂，故",
    "T35n1735_007:0549c04": "云無盡。次句別示出世因果之樂，先因後",
    "T35n1735_007:0549c05": "果、先世後出世，皆次第義。又總取偈意，佛",
    "T35n1735_007:0549c06": "身清淨是解脫因，生無盡樂是解脫果。世無",
    "T35n1735_007:0549c07": "盡樂又解脫因，能現淨身又解脫果。又佛身",
    "T35n1735_007:0549c08": "清淨是樂見因，樂見即為清淨身果。眾生樂",
    "T35n1735_007:0549c09": "見是安樂因，無盡安樂是樂見果。無盡安",
    "T35n1735_007:0549c10": "樂是淨身因，能現淨業是無盡果。如是展",
    "T35n1735_007:0549c11": "轉因果，名次第成。七中，初二句寶所濟機。",
    "T35n1735_007:0549c12": "堅謂難壞，密謂無隙間、無空處智不得生。",
    "T35n1735_007:0549c13": "次句正散寶也。八中，結句應云普放寶",
    "T35n1735_007:0549c14": "光如是見，而云妙音，譯者之誤，妙音屬前",
    "T35n1735_007:0549c15": "師子幢故。九中，初二句法水普滋。次句道樹",
    "T35n1735_007:0549c16": "普榮也。又方便多門是開權也，入菩提行",
    "T35n1735_007:0549c17": "是顯實也。種種方便但為一乘，是普滋也。",
    "T35n1735_007:0549c18": "十中，初二句佛境也，次句安樂也。佛力能",
    "T35n1735_007:0549c19": "現無所動者，遮妄見也。非促多劫就一",
    "T35n1735_007:0549c20": "剎那、非展剎那受於多劫，本相如故名無",
    "T35n1735_007:0549c21": "所動。隨應度者，佛力令見。第二鳩槃茶王",
    "T35n1735_007:0549c22": "長行十法中，初即南方天王，謂內惑外讐",
    "T35n1735_007:0549c23": "皆名怨害，安住忍力並能伏之。二修習等",
    "T35n1735_007:0549c24": "者，二利之行趣果曰門，深廣難窮名無邊",
    "T35n1735_007:0549c25": "海。三知其現欲，如應化伏。四普成就等者，",
    "T35n1735_007:0549c26": "鈍識者現之以通，利智者示之以法。遍世",
    "T35n1735_007:0549c27": "多劫名普成就，並如虛空故云清淨，俱能",
    "T35n1735_007:0549c28": "照世即是光明。三輪化生，是所作業。五世",
    "T35n1735_007:0549c29": "間惑苦可畏不安，菩提涅槃安隱無畏。萬",
    "T35n1735_007:0550a01": "行為其因道，則無畏滅果成矣。六消竭等",
    "T35n1735_007:0550a02": "者，愛欲漂流深廣如海，智日赫照則妄竭",
    "T35n1735_007:0550a03": "真明。七謂於諸趣普現身雲，耀通明等之",
    "T35n1735_007:0550a04": "電光也。八普放等者，身智光明遣除二障。",
    "T35n1735_007:0550a05": "九多劫修悲究竟滅苦，為不退轉。悲多方",
    "T35n1735_007:0550a06": "便，故復名藏。為安眾生，所以開示。十普現",
    "T35n1735_007:0550a07": "等者，稱性神通無來去而流轉。偈中，初偈",
    "T35n1735_007:0550a08": "通顯，明佛已滅怨。怨之大者莫越憍慢，",
    "T35n1735_007:0550a09": "有之則卑陋、滅之則端嚴。次四偈可知。六",
    "T35n1735_007:0550a10": "中，初句欲海。欲為苦本，云具眾苦。次二句",
    "T35n1735_007:0550a11": "消竭。既欲惡止，當說善行。七中，初句普現身",
    "T35n1735_007:0550a12": "雲。次句明等電光，故云種種。次句兼明雷",
    "T35n1735_007:0550a13": "雨。雷有二義：一遠震；二發生，謂蟄蟲發動、草",
    "T35n1735_007:0550a14": "木發萌。圓音之雷，可以思準。餘三可知。第",
    "T35n1735_007:0550a15": "三龍王眾。準偈及梵本皆有十一，長行脫",
    "T35n1735_007:0550a16": "第五，但有十法。初一即西方天王法門，",
    "T35n1735_007:0550a17": "及第二，如偈當釋。三與偈文通有六義：一",
    "T35n1735_007:0550a18": "諸趣是化處、二淨音是化具、三佛名是化",
    "T35n1735_007:0550a19": "法、四神通是化本、五眾生是化機、五隨樂",
    "T35n1735_007:0550a20": "是化意。四普現等者，謂一毛普現無邊依",
    "T35n1735_007:0550a21": "正，以毛稱性能廣容故，廣容即是普遍故。",
    "T35n1735_007:0550a22": "能現之佛還自住於毛孔，所現剎中能所",
    "T35n1735_007:0550a23": "無雜，依正區分、大小宛然，名建立差別。五",
    "T35n1735_007:0550a24": "靜法云：準梵本有焰龍王，得一切眾生瞋",
    "T35n1735_007:0550a25": "癡蓋纏，如來慈愍令除滅解脫門。謂大慈",
    "T35n1735_007:0550a26": "居懷則三毒俱滅。六開示等者，佛大慈悲是",
    "T35n1735_007:0550a27": "福德海，二資糧滿然後得故。眾生慈福即是",
    "T35n1735_007:0550a28": "百川，佛毛示現以表同體。既知同體自",
    "T35n1735_007:0550a29": "然朝宗，因示悟入故得大喜樂。七慈音智",
    "T35n1735_007:0550b01": "俱故云清淨，淨無貪愛何畏何憂？八示現",
    "T35n1735_007:0550b02": "等者，謂於身中現身土也。九觀佛昔行深",
    "T35n1735_007:0550b03": "廣，故愛樂歡喜。海言通二，謂歡喜、供養。十",
    "T35n1735_007:0550b04": "示現等者，謂為眾演音，故云示現。音有四",
    "T35n1735_007:0550b05": "義：一類多，謂一切；二普遍，謂平等；三稱根",
    "T35n1735_007:0550b06": "清雅，故云悅意；四一音隨類，故云無礙，無",
    "T35n1735_007:0550b07": "礙即方便也。十一謂此無熱龍住清涼池，出",
    "T35n1735_007:0550b08": "香美水，流注四海、導引百川，時布慈雲",
    "T35n1735_007:0550b09": "降澍甘澤，是故能滅諸世間苦。偈有十一。",
    "T35n1735_007:0550b10": "初中，諸龍有四熱惱，名熾然苦，今並有治。",
    "T35n1735_007:0550b11": "一金翅所食苦，初句為治，以觀佛法同三",
    "T35n1735_007:0550b12": "歸故；二行欲時復本身苦、三鱗甲細蟲苦，",
    "T35n1735_007:0550b13": "並第二句為治，學佛等利故；四熱砂著身",
    "T35n1735_007:0550b14": "苦，後二句為治。以不堪蟲癢熱砂中𩥇，今",
    "T35n1735_007:0550b15": "大悲哀愍故能治之。有說四苦無鱗甲細蟲，",
    "T35n1735_007:0550b16": "而有風吹寶衣露身之苦，亦以第二句治",
    "T35n1735_007:0550b17": "之。就龍且說龍趣，末句約佛通拔畏塗。二",
    "T35n1735_007:0550b18": "中，此就佛論示現，前約龍云能轉。又前一",
    "T35n1735_007:0550b19": "念時促，今一毛處小，二文影略。餘九可",
    "T35n1735_007:0550b20": "知。但第五偈即前所脫。第四夜叉王眾長行",
    "T35n1735_007:0550b21": "十法。初一即北方天王，得以無邊等者，謂",
    "T35n1735_007:0550b22": "善者自樂不待加哀，惡者必苦心則偏重，巧",
    "T35n1735_007:0550b23": "救多門故云無邊。又此天能伏惡鬼，令不",
    "T35n1735_007:0550b24": "犯眾生，是救護也。二普觀悲救，救苦護",
    "T35n1735_007:0550b25": "善不滯空有，故云方便。三惡業障重名甚",
    "T35n1735_007:0550b26": "羸惡。又羸無善力，謂一闡提。惡即弊惡。謗",
    "T35n1735_007:0550b27": "方等者，明示妙理是謂資益。四倣佛歎",
    "T35n1735_007:0550b28": "佛，得名聞果。五悲智二照合為一心，與法",
    "T35n1735_007:0550b29": "身俱，故恒觀察。六妙音說法利益多端，唯",
    "T35n1735_007:0550c01": "應度者聲暨能益。七教廣理深，一句能演",
    "T35n1735_007:0550c02": "即是普入。八令物離邪則能住正，為守護",
    "T35n1735_007:0550c03": "矣。然住正道者，則不分別是邪是正，云不",
    "T35n1735_007:0550c04": "思議。九集福德因、受快樂果，由身智光得",
    "T35n1735_007:0550c05": "增長也。十念佛修因生十力果，天未證極",
    "T35n1735_007:0550c06": "故云隨順。偈中亦十，文顯可知。第五摩睺羅",
    "T35n1735_007:0550c07": "伽眾十法。一普現威光，名為神通。不動性",
    "T35n1735_007:0550c08": "淨示涅槃因，故云方便。依因集德，必得",
    "T35n1735_007:0550c09": "無依涅槃。二除惑契寂是清淨因，清涼悅樂",
    "T35n1735_007:0550c10": "是涅槃果。三善者善之，不善者佛亦善之，",
    "T35n1735_007:0550c11": "善不善覺亦亡，乃入本淨。四福非福相深",
    "T35n1735_007:0550c12": "不可著，非福現福名自在相。佛佛無二是",
    "T35n1735_007:0550c13": "平等相。五無智黑因，如燈開示。怖畏苦果，",
    "T35n1735_007:0550c14": "如幢為歸。六以知佛德同空、齊己一性，故",
    "T35n1735_007:0550c15": "歡喜也。七見理決斷，聞深不怖、聞淺不疑、",
    "T35n1735_007:0550c16": "聞非深非淺意而有勇。八風不傾，為勇猛",
    "T35n1735_007:0550c17": "力。既以自正，必能正他，為救護主。八往修",
    "T35n1735_007:0550c18": "喜因，故見念皆喜。九見理智成則緣不動，",
    "T35n1735_007:0550c19": "智為行本諸度悉圓。亦猶海納百川，更不",
    "T35n1735_007:0550c20": "流矣。十開生等理、示佛等應，破情不等",
    "T35n1735_007:0550c21": "令悟性等，為平等道。十偈如次，文顯可知。",
    "T35n1735_007:0550c22": "第六緊那羅王十法。一世喜樂業皆因佛",
    "T35n1735_007:0550c23": "生。二聞深適神故法喜無上，終得涅槃無",
    "T35n1735_007:0550c24": "盡安樂。三佛德深廣，信亦包含。四音演真",
    "T35n1735_007:0550c25": "法令聞，故妄憂除而意悅。五達境唯心而本",
    "T35n1735_007:0550c26": "空，則安立眾生於覺悟。六難遇益生所以示",
    "T35n1735_007:0550c27": "現，相嚴常住名為妙色。七大智普慈是二嚴",
    "T35n1735_007:0550c28": "果，一切智因是能生業。八業細難窮，自觀",
    "T35n1735_007:0550c29": "示物。九神通益物，無間稱恒。十知機巧化",
    "T35n1735_007:0551a01": "謂攝心，正智御心如境。十頌次第，文並可",
    "T35n1735_007:0551a02": "知。第七迦樓羅王，依賢首、靜法，皆云準頌",
    "T35n1735_007:0551a03": "長行脫第五執持王。一智無著故見無礙，悲",
    "T35n1735_007:0551a04": "普觀故通悉調。二遍坐覺樹名住法界，現",
    "T35n1735_007:0551a05": "通說法名為教化。三進策諸度，往修故成。",
    "T35n1735_007:0551a06": "四境界，如偈文。難思則入，方為勇猛。五諸",
    "T35n1735_007:0551a07": "本多脫，遇一本有文，云大海處攝持力",
    "T35n1735_007:0551a08": "迦樓羅王，得能竭眾生煩惱海解脫門。多",
    "T35n1735_007:0551a09": "是古疏本脫，今依有本，然偈約能竭說佛",
    "T35n1735_007:0551a10": "福智。六眾生無邊，故成就智多。七城有三",
    "T35n1735_007:0551a11": "義：一防外敵、二養人眾、三開門引攝。今",
    "T35n1735_007:0551a12": "言法城，通教理行果，行契理教則無不俱",
    "T35n1735_007:0551a13": "嚴故。各有三義，謂了心城之性空則眾惑",
    "T35n1735_007:0551a14": "不入，見恒沙性德則萬行爰增，道無不通",
    "T35n1735_007:0551a15": "則自他引攝。便能契果，絕百非以成解脫，",
    "T35n1735_007:0551a16": "養眾德以全法身，開般若而無不通矣。",
    "T35n1735_007:0551a17": "方顯教城無非養所，詮旨句句通神。有斯",
    "T35n1735_007:0551a18": "多義，故偈云「廣大叵窮」，重重四門故無數",
    "T35n1735_007:0551a19": "量，究竟能闡唯我世尊。八法身無相，故不可",
    "T35n1735_007:0551a20": "壞。體即真如，凡聖平等。無分別智安住證會，",
    "T35n1735_007:0551a21": "名成就力。九現同類形，方便調伏。十眾生",
    "T35n1735_007:0551a22": "歿生皆由行業，佛生死智方能普入。頌文如",
    "T35n1735_007:0551a23": "次配釋可知。但第五偈，或有前脫，故略釋",
    "T35n1735_007:0551a24": "之。初二句甚深廣大。次句福智相嚴、行通",
    "T35n1735_007:0551a25": "因果，因深果遠已不思議。復有一行是如來",
    "T35n1735_007:0551a26": "行，所謂大乘大般涅槃。則行為果，果皆絕",
    "T35n1735_007:0551a27": "言。道佛行，如〈出現品〉。第八阿修羅王十法。",
    "T35n1735_007:0551a28": "一修羅尊勝等須彌之高，如來威光蔽十方",
    "T35n1735_007:0551a29": "大眾，眾生各見真勝主也。二彼能以一絲",
    "T35n1735_007:0551b01": "作種種事，今一剎那現於多劫調生等事。",
    "T35n1735_007:0551b02": "三以多法門入佛境界則苦滅心淨，種種",
    "T35n1735_007:0551b03": "法門亦如幻也。下云「苫末羅即巧幻梵音」。",
    "T35n1735_007:0551b04": "四多劫多苦為物非己，如尸毘救鴿、薩埵",
    "T35n1735_007:0551b05": "投崖，已是丈夫最勝嚴飾，況終剋寂智萬",
    "T35n1735_007:0551b06": "德以嚴，翻顯無利勤苦誠為可醜。既為物",
    "T35n1735_007:0551b07": "而行，故有大眷屬。五以大幻通力動剎悟",
    "T35n1735_007:0551b08": "機，不怖眾生，斯為大力。大力、婆稚，華梵異",
    "T35n1735_007:0551b09": "耳。六開種種權門，安眾生於一極之樂。",
    "T35n1735_007:0551b10": "權為入大之本故，皆佛智因。權實不迷，斯",
    "T35n1735_007:0551b11": "為遍照。七萬善順理普不可壞，斯解脫處。",
    "T35n1735_007:0551b12": "何染不亡，功歸正覺。故偈云「佛力如是，修者",
    "T35n1735_007:0551b13": "堅固妙嚴。」八悲用智故普令無疑，主斯事",
    "T35n1735_007:0551b14": "者廣大因慧。九供事修善有勝德故。十普入",
    "T35n1735_007:0551b15": "諸趣，明處無不遍。偈云「三世時無不均，",
    "T35n1735_007:0551b16": "同有佛性名為決定。」具上三義，平等行焉。",
    "T35n1735_007:0551b17": "不宣實義，非善音也。此上一段及後夜神，",
    "T35n1735_007:0551b18": "皆結歸名，上下例然，恐繁不釋。頌文如次",
    "T35n1735_007:0551b19": "可知。自下第三諸神眾，有十九眾。今初，",
    "T35n1735_007:0551b20": "主晝神十法。一智了物心，如空入色；光",
    "T35n1735_007:0551b21": "照身器，如日合空；身遍器中，如像在鏡。",
    "T35n1735_007:0551b22": "世間主力能攝此身，此身之性等世間故，皆",
    "T35n1735_007:0551b23": "入觀機，故名普入。所入之處即為宮殿。二",
    "T35n1735_007:0551b24": "義圓稱機，故滿心成益。三身法二光皆可愛",
    "T35n1735_007:0551b25": "樂。四法雨潤種，已含實者解開善，未芽者",
    "T35n1735_007:0551b26": "信發。五無法不悟名普明力，曠劫修集成",
    "T35n1735_007:0551b27": "智莊嚴。六方便開示世樂亦苦，令其悟入，",
    "T35n1735_007:0551b28": "見理法樂，如歡喜地也。七如來身雲，就體",
    "T35n1735_007:0551b29": "則非有無，約機則差別遍於十方，不可謂",
    "T35n1735_007:0551c01": "之無；約佛則稱真法界，不可謂之有。此則",
    "T35n1735_007:0551c02": "隨緣非有之法身，恒不異事而顯現，以化",
    "T35n1735_007:0551c03": "寂滅非無之眾生，恒不異真而成立，即無",
    "T35n1735_007:0551c04": "差別之差別也。八處危者護之令安，有苦",
    "T35n1735_007:0551c05": "者救之令樂。九眾生闇於多欲，故沈淪長",
    "T35n1735_007:0551c06": "夜。以法開曉，喜足為先。喜足智俱是功德",
    "T35n1735_007:0551c07": "力，能令離苦得安樂故。十有覺德行，故名",
    "T35n1735_007:0551c08": "稱普聞。既福廣名高，故不虛其益。偈文可",
    "T35n1735_007:0551c09": "知。第二主夜神十法。初七夜神是善財十",
    "T35n1735_007:0551c10": "地善友，見解深廣，彌顯眾海法門難思。",
    "T35n1735_007:0551c11": "一普德淨光，即善財離垢地善友，彼名全",
    "T35n1735_007:0551c12": "同法門，名寂靜禪定樂普游步。普游步言，",
    "T35n1735_007:0551c13": "即大勇健也。寂靜禪定樂，即是定體。現法",
    "T35n1735_007:0551c14": "樂住，故名為樂。大勇健者，即是定用。健則",
    "T35n1735_007:0551c15": "堪能，勇則無畏，謂見佛淨機游戲神通，故",
    "T35n1735_007:0551c16": "名勇健，亦游步也。勇健廣大，故稱普德。無",
    "T35n1735_007:0551c17": "惑智俱，可謂淨光。二即發光地善友，彼名",
    "T35n1735_007:0551c18": "喜目觀察眾生，解脫名大勢力普喜幢。謂",
    "T35n1735_007:0551c19": "此解脫德無不備、化無不周，名大勢力，",
    "T35n1735_007:0551c20": "即今廣大。身惑俱淨，無不樂見，故云普",
    "T35n1735_007:0551c21": "喜。悲為德相，即幢義也。觀察普喜，名為喜",
    "T35n1735_007:0551c22": "目。三即焰慧地善友，彼名普救眾生妙德。護",
    "T35n1735_007:0551c23": "世精氣方是救生，由護生故顯德之妙也。",
    "T35n1735_007:0551c24": "法門全同，次第又當。謂感必現前，調令清",
    "T35n1735_007:0551c25": "淨故。四即難勝地善友，彼名寂靜音海，法",
    "T35n1735_007:0551c26": "門名念念出生廣大喜莊嚴。念念出生，即積",
    "T35n1735_007:0551c27": "集義，見佛利生，故生大喜。莊嚴二義：一",
    "T35n1735_007:0551c28": "見佛修歡喜因嚴，樂見果故；二積集此喜",
    "T35n1735_007:0551c29": "神自莊嚴。由定發音，名寂靜音，深廣如",
    "T35n1735_007:0552a01": "海。五即現前地善友，彼云守護一切城增長",
    "T35n1735_007:0552a02": "威力，偈云尸利，以梵音含於二義：一云吉",
    "T35n1735_007:0552a03": "祥、二翻為守故。下譯跋陀室利以為賢首。",
    "T35n1735_007:0552a04": "又以首字音同義別，彼為頭首，〈法界品〉中",
    "T35n1735_007:0552a05": "乃為守護，皆譯者方言少融耳。若以義會，",
    "T35n1735_007:0552a06": "增長威力即是普現吉祥，正當次第法門。又",
    "T35n1735_007:0552a07": "同彼云甚深自在妙音解脫。妙音故悅意，悅",
    "T35n1735_007:0552a08": "則意淨，即寂能演，故名自在。六即遠行地",
    "T35n1735_007:0552a09": "善友，彼云開敷一切樹華。一切開敷，即普",
    "T35n1735_007:0552a10": "發也。法門彼云菩薩出生廣大喜光明，文",
    "T35n1735_007:0552a11": "少倒略耳。舊經云「菩薩無量歡喜知足光明」，",
    "T35n1735_007:0552a12": "知足滿足，文相近也。謂能知如來巧智示",
    "T35n1735_007:0552a13": "法大福威光，故曰光明。佛以福智滿足物",
    "T35n1735_007:0552a14": "心，則含喜名藏。七即不動地善友，彼名大",
    "T35n1735_007:0552a15": "願精進力救護一切眾生，法門名教化眾生",
    "T35n1735_007:0552a16": "令生善根。教化開悟，文異義同，令生成熟",
    "T35n1735_007:0552a17": "始終異耳。謂現通示相，皆為調化一切",
    "T35n1735_007:0552a18": "善根皆令生長。平等護育，即救護一切。精",
    "T35n1735_007:0552a19": "進大願，故能為之。今文略耳。八念念久修",
    "T35n1735_007:0552a20": "恒遍救護，是無邊慈也。此與善財歡喜地",
    "T35n1735_007:0552a21": "善友似同，而文多異，又非其次，故但直釋。",
    "T35n1735_007:0552a22": "九於三毒難壞眾生，以大悲門現莊嚴身，",
    "T35n1735_007:0552a23": "故石室留影、毒龍革心，況現身耶。十本為",
    "T35n1735_007:0552a24": "眾生，故成自德，令他樂滿。偈中，十偈如次。",
    "T35n1735_007:0552a25": "初中，初句解脫之力能觀，次句即寂靜樂。神",
    "T35n1735_007:0552a26": "以此定觀佛此體，故下經云「普見三世佛",
    "T35n1735_007:0552a27": "而無取著，以知如來無相，性相本空故。故",
    "T35n1735_007:0552a28": "云寂靜虛空相也。」次句即大勇健，準下經",
    "T35n1735_007:0552a29": "則自他兼淨也。次句定果也。上約佛說。若",
    "T35n1735_007:0552b01": "約天說，即四句皆是定用，以住此解脫能",
    "T35n1735_007:0552b02": "見佛體用因果故。二三可知。四中，稱理遍",
    "T35n1735_007:0552b03": "喜為廣大無邊。縱內心不搖而外現威怒，",
    "T35n1735_007:0552b04": "更深難測。五以寂故能遍。六以眾生本來",
    "T35n1735_007:0552b05": "自盡，故是寂滅。是以智窮妄末，理無不顯；",
    "T35n1735_007:0552b06": "妄徹真源，惑無不盡，喜方滿足。餘四可知。",
    "T35n1735_007:0552b07": "第三主方神十法。一現身說法令悟得果，",
    "T35n1735_007:0552b08": "皆救護力。二神通示相，是能成辦業。眾生",
    "T35n1735_007:0552b09": "出苦，是所成辦業。三法光破闇，闇斷智生。",
    "T35n1735_007:0552b10": "智與法喜俱生，斷以寂滅為樂。四普現",
    "T35n1735_007:0552b11": "說法，聞必惑滅，故不唐勞。五聖人無名，隨",
    "T35n1735_007:0552b12": "物立名，貴在生德及滅惑耳。六七可知。",
    "T35n1735_007:0552b13": "八業同性空，並不失報，俱無差異。性相無",
    "T35n1735_007:0552b14": "礙為自在力，說能感報令除惡業，說業性",
    "T35n1735_007:0552b15": "空善業亦亡。九前約說業性相，令物絕業；",
    "T35n1735_007:0552b16": "此約知業差別，擬隨機化。十世人靡不有",
    "T35n1735_007:0552b17": "初、鮮克有終，今聖人有志有能，故所作究",
    "T35n1735_007:0552b18": "竟。世人以人隨欲，不能兼亡；今有慈有愍，",
    "T35n1735_007:0552b19": "故令物喜，謂十波羅蜜無不究竟，四無量",
    "T35n1735_007:0552b20": "心令物歡喜。頌中次第配釋可知。第四主空",
    "T35n1735_007:0552b21": "神長行十法。一智慧造理則十眼廣照，日",
    "T35n1735_007:0552b22": "月合空則萬像歷然。二身智二光遍入法",
    "T35n1735_007:0552b23": "界。三佛身如空是無邊境，無生無染為吉祥",
    "T35n1735_007:0552b24": "風。四廣說聖道，則離三障、安住二空。五上",
    "T35n1735_007:0552b25": "求下化名廣大行，為安眾生如妙髻焉。六",
    "T35n1735_007:0552b26": "沈生死之厄難，悲智光以濟之。七不礙福",
    "T35n1735_007:0552b27": "智相導，是謂勝力。八惑由智遣。九妙音善",
    "T35n1735_007:0552b28": "說。十不壞本處而稱周十方。偈中十頌如",
    "T35n1735_007:0552b29": "次。三中，空有四義，含於五法：一離能取",
    "T35n1735_007:0552c01": "生，即絕妄想。二離所取相，無相無名。三境",
    "T35n1735_007:0552c02": "無自性，即是如如。四心無所得，是為正智。",
    "T35n1735_007:0552c03": "迷如以成名相，妄想是生；悟名相之本，如",
    "T35n1735_007:0552c04": "執翻成智。如外無智，智體即如，此二猶空，",
    "T35n1735_007:0552c05": "寂照無礙。如斯見佛，是曰吉祥。四中，長行",
    "T35n1735_007:0552c06": "及列並名安住，今云圓光。圓光表智、安住",
    "T35n1735_007:0552c07": "表定，二事相資前後互舉，並能滅障，於理",
    "T35n1735_007:0552c08": "無違。六中，生死海者，《瑜伽》七十云「五法相",
    "T35n1735_007:0552c09": "似生死，得大海名：一處無邊相似故、二甚深",
    "T35n1735_007:0552c10": "故、三難度故、四不可飲故、五大寶所依故。」",
    "T35n1735_007:0552c11": "釋曰：由前四義眾生流轉，由第五義菩薩",
    "T35n1735_007:0552c12": "入之，且約分喻。第九十云「由三相故不",
    "T35n1735_007:0552c13": "同水海：一自性不同，分謂水海，唯色一分。",
    "T35n1735_007:0552c14": "二淪沒不同，唯人畜故、唯沒身故。三超度",
    "T35n1735_007:0552c15": "不同，未斷欲者亦能度故。」生死海，反上可",
    "T35n1735_007:0552c16": "思。餘七偈可知。第五主風神十法。一以方",
    "T35n1735_007:0552c17": "便風合智日光，智入深法而無障礙，身",
    "T35n1735_007:0552c18": "入世間而無影像。二菩薩以求菩提之大",
    "T35n1735_007:0552c19": "心，持稱真之供具，等虛空之廣大，不礙事",
    "T35n1735_007:0552c20": "之繁多，而以全法之身一念供無邊之佛，",
    "T35n1735_007:0552c21": "如彼風力無不成也。三長風忽來，浮雲散",
    "T35n1735_007:0552c22": "滅；慈風忽起，惑苦病亡。四福智莊嚴之風，",
    "T35n1735_007:0552c23": "摧壞如山之障。五十力降魔，十軍皆殄。獨",
    "T35n1735_007:0552c24": "名竭水者，欲愛為初故。六毛孔慈音滅除",
    "T35n1735_007:0552c25": "五怖，若百竅異吹，遍吼悅機。七智入實相",
    "T35n1735_007:0552c26": "故妙辯如海，如風擊樹故能下垂。八調生",
    "T35n1735_007:0552c27": "方便為智所入，故名為藏。九禪定宮殿必定",
    "T35n1735_007:0552c28": "慧雙游，故能滅癡闇。約佛則動寂無二，見",
    "T35n1735_007:0552c29": "必滅癡。十日月明照，非風不運；智行無",
    "T35n1735_007:0553a01": "礙，方便力焉。十偈可知已下入第四經。第六主火神",
    "T35n1735_007:0553a02": "長行十法。有云：準梵本，此脫第四。一以進",
    "T35n1735_007:0553a03": "力現世，除物無明。以最初故，偏從火義。二",
    "T35n1735_007:0553a04": "惑有二義：一漂、二惱，善巧迴轉則能息之。",
    "T35n1735_007:0553a05": "三稱性之福，相惑不動。與大悲合，自利不",
    "T35n1735_007:0553a06": "動。俱能攝德無盡名藏。四有云：準梵本，神",
    "T35n1735_007:0553a07": "名勝上蘂光普照，法門名普能除煩惱塵，謂",
    "T35n1735_007:0553a08": "劫海行滿故。今能現通滅惑，偈云「眾妙宮",
    "T35n1735_007:0553a09": "神」，同前列名。眾妙即勝上義耳。然諸本多無，",
    "T35n1735_007:0553a10": "或有本則具云眾妙宮殿主火神，得大慈悲",
    "T35n1735_007:0553a11": "廣蔭眾生解脫門，恐是傳寫脫漏耳。五光明",
    "T35n1735_007:0553a12": "照耀等者，日光合空等空無際，智符實相",
    "T35n1735_007:0553a13": "稱實無邊。雖曠劫修成，全同本有。窮靈極",
    "T35n1735_007:0553a14": "數，妙盡難思。實為惑本，即是正因；智照心",
    "T35n1735_007:0553a15": "源，即是了因，如空與日。今略申十義，以",
    "T35n1735_007:0553a16": "辯難思。一謂日與空非即非離。二非住",
    "T35n1735_007:0553a17": "非不住。三而日善作破闇良緣，顯空之要。",
    "T35n1735_007:0553a18": "四雖復滅闇顯空，空無損益。五理實無損，",
    "T35n1735_007:0553a19": "事以推之，闇蔽永除，性乃無增，空界所含萬",
    "T35n1735_007:0553a20": "像皆現。六而此虛空性雖清淨，若無日光",
    "T35n1735_007:0553a21": "則有闇起。七非以虛空空故自能除闇，闇",
    "T35n1735_007:0553a22": "若除者必假日光。八日若無空，無光無照；",
    "T35n1735_007:0553a23": "空若無日，闇不自除。九然此闇性無來無",
    "T35n1735_007:0553a24": "去，日之體相亦不生不滅。十但有日照空則",
    "T35n1735_007:0553a25": "乾坤洞曉，以智慧日照心性空，亦有十義，",
    "T35n1735_007:0553a26": "準喻思之。非唯釋此文，亦乃遠通眾經、",
    "T35n1735_007:0553a27": "該羅前後。六體寂發照名寂靜光，以斯成",
    "T35n1735_007:0553a28": "福莊嚴身相。七八可知。九分別法相，永離",
    "T35n1735_007:0553a29": "不了愚癡；悟法實性，便無執著之見。十以",
    "T35n1735_007:0553b01": "行扶願，故能現世作師子吼。頌加第四，",
    "T35n1735_007:0553b02": "餘並可知。第七主水神長行十法。一無緣",
    "T35n1735_007:0553b03": "大慈，是曰平等。二無邊行法，莊嚴自他。三寂",
    "T35n1735_007:0553b04": "然不動以觀機，感而遂通以隨攝。若冬則積",
    "T35n1735_007:0553b05": "雪凝白，夏則無處不流。四妙音演佛深旨，",
    "T35n1735_007:0553b06": "令悟妙法旋澓。五身智二光遍覺開化，大",
    "T35n1735_007:0553b07": "充法界清淨無垢。六清淨法界性相俱絕，",
    "T35n1735_007:0553b08": "德無不見則大用不亡。七眾生不窮故大",
    "T35n1735_007:0553b09": "悲無盡，滿而不溢有知足義焉。流止從緣，",
    "T35n1735_007:0553b10": "斯為自在。八處處見佛，故大喜無窮。喜",
    "T35n1735_007:0553b11": "從佛生，即佛名藏。若聆泉流之響，無不悅",
    "T35n1735_007:0553b12": "也。九性相無礙之福，故能普現神通。若空色",
    "T35n1735_007:0553b13": "相映之流，威光蕩瀁。十調生行廣，如空無",
    "T35n1735_007:0553b14": "邊；用靡暫停，如空無盡。偈中，第一偈前半",
    "T35n1735_007:0553b15": "辯一相因果，次句例餘，後句辯益。初言清",
    "T35n1735_007:0553b16": "淨者，離過無緣故。門如塵數者，隨宜利樂",
    "T35n1735_007:0553b17": "故。以慈為因得妙相果，以相為因得無厭",
    "T35n1735_007:0553b18": "果。然如來相有純有雜，此就純門。若以",
    "T35n1735_007:0553b19": "雜門，則隨一相一毛，皆收如來法界行盡。",
    "T35n1735_007:0553b20": "亦相相皆爾，純雜無礙因果相融，圓成非",
    "T35n1735_007:0553b21": "分成故。佛一相一毛即同法界無有分量，",
    "T35n1735_007:0553b22": "今此神從一慈門入無盡相耳。此約十身",
    "T35n1735_007:0553b23": "之相。若三十二相之因，但說一相一因，如",
    "T35n1735_007:0553b24": "《智度》、《瑜伽》等論、《涅槃》、《大集》等經，至〈相海品〉",
    "T35n1735_007:0553b25": "當引。第五偈，初言無盡，以顯光常。次充法",
    "T35n1735_007:0553b26": "界，以辯光遍。不思議者，以顯光深，非色現",
    "T35n1735_007:0553b27": "色、非青黃而青黃故。其第三句是顯光用。",
    "T35n1735_007:0553b28": "餘九可知。第八主海神十法，頌脫第三。一",
    "T35n1735_007:0553b29": "為物供佛，是等施福，得眾寶相以莊嚴",
    "T35n1735_007:0553c01": "身。二巧隨根欲說法護善，使其長成。三謂",
    "T35n1735_007:0553c02": "演深廣法，體煩惱空。梵本偈云「一切世間",
    "T35n1735_007:0553c03": "眾導師，法雲大雨不可測，消竭無窮諸苦",
    "T35n1735_007:0553c04": "海，此離垢塵入法門。」若準此文，乃竭苦海。",
    "T35n1735_007:0553c05": "四若見佛境則惑亡苦息。準現經文，三是",
    "T35n1735_007:0553c06": "煩惱、四是於苦；若依梵本，前苦、後惑。既譯",
    "T35n1735_007:0553c07": "人脫漏，致使文義參差。故古德云：脫第四",
    "T35n1735_007:0553c08": "頌。結名既同，故知脫第三。恒住波浪者，即是",
    "T35n1735_007:0553c09": "普用水為宮殿。五以智滅癡。六為行所遷，",
    "T35n1735_007:0553c10": "一切皆苦。菩提因起則生滅苦亡，便得涅",
    "T35n1735_007:0553c11": "槃寂滅安樂。七將智滅癡，未免於見；了癡",
    "T35n1735_007:0553c12": "見性，癡見自亡。真妄等觀，是佛境也。八一",
    "T35n1735_007:0553c13": "切眾生有佛種性，圓明可貴具德稱寶。佛",
    "T35n1735_007:0553c14": "眼普觀、佛智普示，正因令顯，如出金藏。大",
    "T35n1735_007:0553c15": "心若起，如種生芽，故云出生。緣了二因為",
    "T35n1735_007:0553c16": "能悟之妙道。九了如不取則心不搖動，湛",
    "T35n1735_007:0553c17": "如停海；萬德攸歸故須彌可傾，魔豈能嬈？",
    "T35n1735_007:0553c18": "一念降魔，如本行集。十入法界定，如法界",
    "T35n1735_007:0553c19": "遍。偈，可知。第九主河神十法。一行成雨",
    "T35n1735_007:0553c20": "法，若霈然洪霔滅惑生德，若懸河迅流",
    "T35n1735_007:0553c21": "無所滯礙。二現身息惱，若泉㵎洗心。三真",
    "T35n1735_007:0553c22": "實滌垢、慈智相資，若碧沼澄潭空色交映，故",
    "T35n1735_007:0553c23": "名離塵淨眼。四圓音遍益，若崩浪發響。五",
    "T35n1735_007:0553c24": "拯救漂溺。六善根無惑，可謂清涼，若阿耨",
    "T35n1735_007:0553c25": "達池永無熱惱。七施門無量令彼無慳，若",
    "T35n1735_007:0553c26": "蘊藻菱蓮普令物喜。八行福契實故見無",
    "T35n1735_007:0553c27": "不欣，若深湖廣陂是為廣德。九方便慧力",
    "T35n1735_007:0553c28": "雜染皆淨慈，彼怨害瞋反成歡，若萬頃波澄",
    "T35n1735_007:0553c29": "光映天下。十總收萬善令會涅槃，若彼",
    "T35n1735_007:0554a01": "百川咸會大海。會海由智，名海德光明。偈",
    "T35n1735_007:0554a02": "亦可知。第十主稼神十法。一功德智慧二種",
    "T35n1735_007:0554a03": "法味資成佛身。二喜樂由於苦除。三眾生",
    "T35n1735_007:0554a04": "為所淨之境。四悲深故通廣。五下種物田，",
    "T35n1735_007:0554a05": "必至果無壞。六智敷物信，獲果稱華。七慈",
    "T35n1735_007:0554a06": "眼視物故福聚無量。慈則恬和怡悅，偈云",
    "T35n1735_007:0554a07": "勝道。八以行成佛，故始成即宣。九懈於修",
    "T35n1735_007:0554a08": "習憂惱是生，勤策諸根眾惡清淨。十隨根",
    "T35n1735_007:0554a09": "為說，遂求故喜。偈文可知。第十一主藥神十",
    "T35n1735_007:0554a10": "法十頌。一順情則易攝、逆意則難調，故普",
    "T35n1735_007:0554a11": "觀之。二三可知。四始學者以名為實賓，大",
    "T35n1735_007:0554a12": "士以名為佛事。五以慈善根力，放月愛等",
    "T35n1735_007:0554a13": "光，身心兩病纔念便滅。六迷理迷報，二",
    "T35n1735_007:0554a14": "愚盲冥起惑造業，備受眾苦。佛以正法金",
    "T35n1735_007:0554a15": "󰝨開其智眼，令明見三諦，故云清淨。七",
    "T35n1735_007:0554a16": "八可知。九無愛見之大悲生物德故名藏。",
    "T35n1735_007:0554a17": "十世醫療治，雖瘥還生。永滅生德，無先念",
    "T35n1735_007:0554a18": "佛，因病因光皆是方便。謂佛有無邊相，相",
    "T35n1735_007:0554a19": "有無邊好，好放無邊光，光攝無邊眾。言隨",
    "T35n1735_007:0554a20": "念者，佛德齊均，隨緣隨樂趣稱一佛，三昧",
    "T35n1735_007:0554a21": "易成。敬一心濃，餘盡然矣。況心凝覺路，闇",
    "T35n1735_007:0554a22": "蹈大方。頌，可知。第十二主林神十法十頌。",
    "T35n1735_007:0554a23": "一佛德無邊皆依智海，含德流光所以名",
    "T35n1735_007:0554a24": "藏。二等眾生悲是為廣大，一一離障名普",
    "T35n1735_007:0554a25": "清淨。三一切勝因皆為佛道，各各心淨則",
    "T35n1735_007:0554a26": "種種芽生。四一切功德莊嚴一毛，一一皆",
    "T35n1735_007:0554a27": "然，故佛為德聚。良以佛果纜因，皆圓成",
    "T35n1735_007:0554a28": "非分成，是故一因生一切果、一果收一切",
    "T35n1735_007:0554a29": "因，皆圓融無礙耳。五智通萬法是曰普門，",
    "T35n1735_007:0554b01": "客塵不生故曰清淨。悟如日照頓周法界，",
    "T35n1735_007:0554b02": "功如拂鏡說智漸明。明是本明，漸為圓漸。",
    "T35n1735_007:0554b03": "六知遍趣行，如應布法。七了音聲性皆同",
    "T35n1735_007:0554b04": "佛音，故無不可意。能令世間皆聞佛音方",
    "T35n1735_007:0554b05": "云清淨。八昔行稱周法界，是廣大境。神通",
    "T35n1735_007:0554b06": "普，令物見倣而行之，如下喜目即其事也。",
    "T35n1735_007:0554b07": "九眾生諂佞，自不修德，寧有進賢之心？今",
    "T35n1735_007:0554b08": "福智益他，則物我兼利，偈云「譣詖即諂佞」",
    "T35n1735_007:0554b09": "也。十敬念則佛興，佛興則莊嚴德藏。障重",
    "T35n1735_007:0554b10": "者不念不見，於佛豈無常哉？故應見常見",
    "T35n1735_007:0554b11": "也。第十三主山神十法。一寂而常照，故光無",
    "T35n1735_007:0554b12": "不闡。二相光熟機，皆慈善根力，如《涅槃》廣",
    "T35n1735_007:0554b13": "明。三修因嚴根，本為順物，故矚蓮目而",
    "T35n1735_007:0554b14": "欣樂、覩月面而歡心。或見諸根一一皆周",
    "T35n1735_007:0554b15": "法界，喜益深矣。四如空不染，故長劫無怠。",
    "T35n1735_007:0554b16": "五癡故長眠，唯福智之能覺。次三可知。九若",
    "T35n1735_007:0554b17": "睡若寤皆令聞法進行，斯為佛業。如《大瓔",
    "T35n1735_007:0554b18": "珞經》說：過去有佛，凡欲說法，令大眾眠，夢",
    "T35n1735_007:0554b19": "中說法，令增善根，覺得道果。《涅槃》亦云",
    "T35n1735_007:0554b20": "「其人夢中見羅剎像」等，亦表萬法皆夢。大",
    "T35n1735_007:0554b21": "夢之夜，必有大覺之明。十稱性法門無邊大",
    "T35n1735_007:0554b22": "義一音能演，是出現也。第十四主地神十法。",
    "T35n1735_007:0554b23": "一念念無間平等普觀，修慈護法，故得金剛",
    "T35n1735_007:0554b24": "之體。金剛，即內照之實也。二一毛福力頓現",
    "T35n1735_007:0554b25": "眾福。三證入無生，不礙嚴剎。四一向為他。",
    "T35n1735_007:0554b26": "五觀機出現，名為遊戲。六現淨惑身，方調",
    "T35n1735_007:0554b27": "物惑。七內具德海，現威力身，如地含海潤",
    "T35n1735_007:0554b28": "發生百穀，百穀苗稼皆地香毛故。八長行一",
    "T35n1735_007:0554b29": "言盡攝無餘，偈頌則一言普遍無極。九焰雲",
    "T35n1735_007:0554c01": "普遍，令物離垢為性。十法能攝持心行，如",
    "T35n1735_007:0554c02": "金剛之輪。佛則不動現世，若須彌出海。此",
    "T35n1735_007:0554c03": "下頌中，亦有二句結法屬人，可以意得。第",
    "T35n1735_007:0554c04": "十五主城神十法。有云：脫第九法，十頌具",
    "T35n1735_007:0554c05": "足。一光等方便，成熟利益。二應病與藥，令",
    "T35n1735_007:0554c06": "得服行。三護法法存則物受福德，教理行",
    "T35n1735_007:0554c07": "果皆有護也。四悲救無盡名藏。五了佛大",
    "T35n1735_007:0554c08": "智。六方便現身。七同修佛德。八迷真俗理",
    "T35n1735_007:0554c09": "故云愚闇，佛出開示令其悟入。本迷無始猶",
    "T35n1735_007:0554c10": "若生盲，雖聞譬喻竟不識乳，唯佛出世方",
    "T35n1735_007:0554c11": "能曉之。九準梵本，云香幢莊嚴髻主城神，",
    "T35n1735_007:0554c12": "得破一切煩惱臭氣出生一切智性香氣",
    "T35n1735_007:0554c13": "解脫門。謂正使為臭物、殘習為臭氣，智性",
    "T35n1735_007:0554c14": "為香體、利物為香氣。香氣若高山之出雲，",
    "T35n1735_007:0554c15": "稱智性而無盡；臭氣若香風之卷霧，等",
    "T35n1735_007:0554c16": "性空之無邊。煩惱則塵習雙亡，智慧則自",
    "T35n1735_007:0554c17": "他兼利。有本亦具云：香髻莊嚴主城神，得",
    "T35n1735_007:0554c18": "開發眾生清淨妙智解脫門。亦恐傳寫之脫",
    "T35n1735_007:0554c19": "漏耳，義不異前。偈云現夢中者，夢是神",
    "T35n1735_007:0554c20": "遊，亦見聞之氣分也。夢中尚調，況於覺悟，",
    "T35n1735_007:0554c21": "如迦旃延為弟子現夢境界等。十二障五",
    "T35n1735_007:0554c22": "蓋重疊如山，非智光明莫之能破。第十",
    "T35n1735_007:0554c23": "六道場神，十一法、十一偈。一「出現」字兩用，",
    "T35n1735_007:0554c24": "謂有佛出現，即出現莊嚴具而為供養。佛",
    "T35n1735_007:0554c25": "昔如是，神以大願倣之。二對物成行，令物",
    "T35n1735_007:0554c26": "倣之。施為行先，故偈偏舉。三夢覺皆化，則",
    "T35n1735_007:0554c27": "時處俱遍。四外寶內眼，重重難捨。為物說",
    "T35n1735_007:0554c28": "行，故云能雨。五清淨焰形神，前列中無。謂",
    "T35n1735_007:0554c29": "色相道場俱妙莊嚴，並為熟物。六疑境",
    "T35n1735_007:0555a01": "界者，以唯心為正念。疑法性者，以無得",
    "T35n1735_007:0555a02": "為正念。實則無正無邪方稱曰正，無念不",
    "T35n1735_007:0555a03": "念是真念矣。諸念不生，正念方生耳。故隨根",
    "T35n1735_007:0555a04": "雨法，斷疑生智。七辯才雨法，稱根故喜。八",
    "T35n1735_007:0555a05": "深廣讚佛，故名實雙美。九樹王眷屬，並如經",
    "T35n1735_007:0555a06": "初。十即前身遍十方而無來往，智入諸相",
    "T35n1735_007:0555a07": "了法空寂也。十一種種力者，佛有無量力",
    "T35n1735_007:0555a08": "故，因行亦然，皆嚴具顯示。既是道場之神，故",
    "T35n1735_007:0555a09": "得道場事中解脫。第十七足行神十法。初",
    "T35n1735_007:0555a10": "二可知。三內則念念安於理事，外則處處",
    "T35n1735_007:0555a11": "建立道場。四舉足下足海印發輝，諸有威",
    "T35n1735_007:0555a12": "儀無非佛事。五以華以光雨寶雨法。六眾",
    "T35n1735_007:0555a13": "生無邊是佛化境，見佛聞法故生歡喜。七",
    "T35n1735_007:0555a14": "圓音警物，等栴檀之香風；暫一熏修，覺身",
    "T35n1735_007:0555a15": "心之調順。餘三可知。第十八身眾神十法。",
    "T35n1735_007:0555a16": "一淨喜境界神者，初列處名華髻莊嚴。或",
    "T35n1735_007:0555a17": "是名廣，略舉其半。或梵音相類，譯者之誤，未",
    "T35n1735_007:0555a18": "勘梵本法門。初三可知。四相即無相，",
    "T35n1735_007:0555a19": "故如空遍住。空非獨虛亦遍於色，住非分",
    "T35n1735_007:0555a20": "住一塵亦周。如芥子空即不可盡，身與法",
    "T35n1735_007:0555a21": "性不可分故。五威儀施化無心頓現，斯即",
    "T35n1735_007:0555a22": "佛境，難以言思。六佛為良田，出世難遇，一",
    "T35n1735_007:0555a23": "興微供，果獲五常。略言色力，亦有常命安",
    "T35n1735_007:0555a24": "樂辯才，此五皆常，方云滿足。受報無盡，故悉",
    "T35n1735_007:0555a25": "離貧窮。七齒光除垢，表所說淨故。八有",
    "T35n1735_007:0555a26": "染於五塵、無慈於六趣者，愚癡魔業也。",
    "T35n1735_007:0555a27": "體五欲性，虛己兼亡，彼業斯轉，而名云守",
    "T35n1735_007:0555a28": "護。攝持者，善守根門，攝散持德，則遠魔",
    "T35n1735_007:0555a29": "矣。然魔事惑，不出三毒及慢。魔惱眾生不",
    "T35n1735_007:0555b01": "出三事，謂上妙五欲及諸苦具、為說邪法。",
    "T35n1735_007:0555b02": "則三毒是生，三毒內著即為魔業。今守護",
    "T35n1735_007:0555b03": "覺察，魔如之何？即偈中解脫道也。九有三",
    "T35n1735_007:0555b04": "意：一身雖周於法界，多示為王，攝御自在",
    "T35n1735_007:0555b05": "故。二八相處於王宮，俯接物故。三法界菩",
    "T35n1735_007:0555b06": "提樹下，法王宮故。十迷於本空，故有妄苦。",
    "T35n1735_007:0555b07": "無漏本有，是淨善根。第十九金剛神長行十",
    "T35n1735_007:0555b08": "法。一見如來身普現非別，豈唯凡現之？處",
    "T35n1735_007:0555b09": "即無邊相，亦隨一一色相皆無有邊。次",
    "T35n1735_007:0555b10": "四可知。但第五神，初卷中名諸根美妙，今",
    "T35n1735_007:0555b11": "但云妙臂，文義俱闕。又加天主，以現為世",
    "T35n1735_007:0555b12": "主故。六法海深奧槃節差別，巧說令現無",
    "T35n1735_007:0555b13": "有遺餘。七約神且說寶飾為嚴，巧攝己眾；",
    "T35n1735_007:0555b14": "約佛方便相好為嚴，無不攝也。八因深故",
    "T35n1735_007:0555b15": "大福為能嚴，果勝故德相皆明足。九惡謂十",
    "T35n1735_007:0555b16": "惡，險者惡之因也，能陷自他及險道故。十",
    "T35n1735_007:0555b17": "若以現文則摩尼髻是所雨，若以義取此",
    "T35n1735_007:0555b18": "神名摩尼髻，亦得髻是能雨，一切菩薩嚴具",
    "T35n1735_007:0555b19": "是所雨，表菩薩智光圓滿故。偈中第六云",
    "T35n1735_007:0555b20": "漩澓者，水之漩流洄澓之處，一甚深故、二迴",
    "T35n1735_007:0555b21": "轉故、三難渡故。法海漩澓亦然，一唯佛能究",
    "T35n1735_007:0555b22": "故；二真妄相循，難窮初後故；三聞空謂空",
    "T35n1735_007:0555b23": "則沈於漩澓，聞有謂有等皆類此知。故云",
    "T35n1735_007:0555b24": "一切差別義也。餘並可知。上來異生眾竟",
    "T35n1735_007:0555b25": "已下入第五經。自下第二同生眾。文分為三：初明普",
    "T35n1735_007:0555b26": "賢菩薩得一切法門、次十普菩薩各得一門、",
    "T35n1735_007:0555b27": "後十異名菩薩各一法門，此三各有長行及",
    "T35n1735_007:0555b28": "頌。就初普賢長行中二：初總標所入、二別",
    "T35n1735_007:0555b29": "顯十門。今初二句先指陳法體、次辯法功",
    "T35n1735_007:0555c01": "能。今初。言不思議者，謂數過圖度、理絕言",
    "T35n1735_007:0555c02": "思故。言方便海者，謂不動真而成事。巧",
    "T35n1735_007:0555c03": "以因門契果，故云方便。後「入如來」下，辯法",
    "T35n1735_007:0555c04": "功能，謂證入因圓、趣入果海故。然前後但",
    "T35n1735_007:0555c05": "明以別入總，故各得一解脫門，猶如百川",
    "T35n1735_007:0555c06": "一一入海。今明以總入總，如海入海，故",
    "T35n1735_007:0555c07": "得難思解脫門。復稱能入為方便海，以普",
    "T35n1735_007:0555c08": "賢是同異二眾之上首故。二「所謂」下，別顯",
    "T35n1735_007:0555c09": "十門以彰無盡。一嚴土調生，調隨所化眾",
    "T35n1735_007:0555c10": "生取佛土故。一切佛土者，豎通四土、橫該",
    "T35n1735_007:0555c11": "法界，橫豎相融故，一塵一剎皆廣大嚴淨，故",
    "T35n1735_007:0555c12": "云一切。演最妙法故，令所調究竟出離。二",
    "T35n1735_007:0555c13": "佛遍塵道，詣彼修德，乃了彼境。三通辯",
    "T35n1735_007:0555c14": "安立菩薩六種功德，一位、二願，餘四在偈。",
    "T35n1735_007:0555c15": "四身普應機，演所證法。五國土不同，所敬各",
    "T35n1735_007:0555c16": "異，故隨宜立稱，成益不空，如〈名號品〉。六塵",
    "T35n1735_007:0555c17": "中現身，說菩薩行境。七以時隨法融，令三",
    "T35n1735_007:0555c18": "世劫及劫中成壞一念中現，無所障礙。然事",
    "T35n1735_007:0555c19": "通能所，能成壞事謂火水及風，所成壞事天",
    "T35n1735_007:0555c20": "地萬像。八菩薩根海雖繁廣多類，但能入",
    "T35n1735_007:0555c21": "自所知境界，豈能測量佛無邊法？則顯前來",
    "T35n1735_007:0555c22": "眾海未測佛德，普賢能知此理。九明如來",
    "T35n1735_007:0555c23": "身，體同虛空、用周法界。第十攝因成果，故",
    "T35n1735_007:0555c24": "云一切菩薩行入一切智也。妙音宣此，故",
    "T35n1735_007:0555c25": "云顯示。此亦別釋標中第二句。頌中次第，",
    "T35n1735_007:0555c26": "如前十門。第一偈，前半嚴淨佛國、後半調",
    "T35n1735_007:0555c27": "伏眾生，兼顯人法為嚴之義。佛子有三：一",
    "T35n1735_007:0555c28": "者外子，謂諸凡夫，未能紹繼佛家事故；二",
    "T35n1735_007:0555c29": "者庶子，謂諸二乘，不從如來大法生故；三",
    "T35n1735_007:0556a01": "者真子，謂大菩薩，從大法喜正所生故。此",
    "T35n1735_007:0556a02": "言清淨，意顯第三。最妙法者，揀非權少。昔",
    "T35n1735_007:0556a03": "以妙法淨所化心，故所感土亦有清淨佛",
    "T35n1735_007:0556a04": "子來生其國，還雨妙法。二中，前半明總遍",
    "T35n1735_007:0556a05": "別中、後半明體用無礙。亦是總遍總中三",
    "T35n1735_007:0556a06": "中四句即前四義，一修十勝行、二起十方",
    "T35n1735_007:0556a07": "便、三所證十如、四正證法界。成薩婆若地",
    "T35n1735_007:0556a08": "位為總，餘五為別。四中，前半普現身，後半",
    "T35n1735_007:0556a09": "演所證。次四偈可知。九中，初句智身，次句",
    "T35n1735_007:0556a10": "智身等法身，後二句化用等法身之周遍。",
    "T35n1735_007:0556a11": "略舉正覺，實通一切，故上云種種。十中三",
    "T35n1735_007:0556a12": "句攝因，後句成果。第二十普菩薩各得一",
    "T35n1735_007:0556a13": "門。第一菩薩前列名中無，以前與普賢共",
    "T35n1735_007:0556a14": "為十普，今普賢別說，故加為十以表圓足。",
    "T35n1735_007:0556a15": "然偈文具十，長行中第七菩薩及法門俱脫，",
    "T35n1735_007:0556a16": "又脫第八菩薩法門及第九菩薩名，至文當",
    "T35n1735_007:0556a17": "知。十中，第一嚴處說法，皆名為嚴。二塵",
    "T35n1735_007:0556a18": "塵皆成正覺，已為無盡，方是正覺一門。有",
    "T35n1735_007:0556a19": "如是等無量成正覺門，如〈出現品〉辯。隨所",
    "T35n1735_007:0556a20": "成正覺門，調生亦爾，故云成熟不思議眾生",
    "T35n1735_007:0556a21": "界。三修行福海，嚴出剎海。四以深妙智",
    "T35n1735_007:0556a22": "觀難思境故，多處不迷、多劫不厭。五如一",
    "T35n1735_007:0556a23": "逝多林會，頓現一切淨土，會會皆爾，念念現",
    "T35n1735_007:0556a24": "殊。六法界舍攝無盡，故名為藏。觀佛法界",
    "T35n1735_007:0556a25": "之身，一毛即無分限。七梵本中名普覺悅意",
    "T35n1735_007:0556a26": "聲菩薩，得親近承事一切佛供養藏解脫",
    "T35n1735_007:0556a27": "門。謂佛昔行因，無佛不供；今成佛果，無眾",
    "T35n1735_007:0556a28": "不歸，猶如百川馳流趣海。八準梵本應",
    "T35n1735_007:0556a29": "云普清淨無盡福威光菩薩，得出生一切",
    "T35n1735_007:0556b01": "神變廣大加持解脫門。謂遍剎充塵、劫窮",
    "T35n1735_007:0556b02": "來際，皆佛加持之力。九梵本中即普寶髻",
    "T35n1735_007:0556b03": "華幢菩薩，得普入一切世間行出生菩薩",
    "T35n1735_007:0556b04": "無邊行門解脫門，即今經中威光菩薩法門",
    "T35n1735_007:0556b05": "是。由脫第八法門及第九菩薩之名，遂令第",
    "T35n1735_007:0556b06": "九法門繫於第八之下，譯者之謬也。謂若無",
    "T35n1735_007:0556b07": "大悲，不入生死，則不能出菩薩行門。如",
    "T35n1735_007:0556b08": "不入海，安能得寶，此即化他成己。十即依",
    "T35n1735_007:0556b09": "體起用。頌文前已配釋，欲表菩薩法門互",
    "T35n1735_007:0556b10": "入，故不結法屬人，後段亦然。第三十異名",
    "T35n1735_007:0556b11": "菩薩，亦各一法。長行中，一得成菩薩四種方",
    "T35n1735_007:0556b12": "便，一地位；二度行；三調生，即行位所作；四嚴",
    "T35n1735_007:0556b13": "剎，通二利因果也。或一地一度滿，或地地諸",
    "T35n1735_007:0556b14": "度滿。此一為總，下九皆別。然不出上四，多",
    "T35n1735_007:0556b15": "顯調生，謂二遍轉法輪、三普示滅惑、四普",
    "T35n1735_007:0556b16": "嚴場會、五以法隨機、六為物永存、七法印",
    "T35n1735_007:0556b17": "悟物、八頓顯終始、九同佛往修、十光顯",
    "T35n1735_007:0556b18": "如來難思之境。以偈對釋，文並可知。唯第六",
    "T35n1735_007:0556b19": "偈略須開示。初句，所證性淨法身言無相",
    "T35n1735_007:0556b20": "者，示真如相。身即體義，在纏不染、出障非",
    "T35n1735_007:0556b21": "淨，凡聖必同，故云平等。次句，出纏法身也。",
    "T35n1735_007:0556b22": "真如出煩惱障，故云離垢；出所知障，故云",
    "T35n1735_007:0556b23": "光明。又塵習雙亡，故云離垢；真智圓滿，故",
    "T35n1735_007:0556b24": "曰光明。淨法身者，揀於在纏。後半，體用無礙",
    "T35n1735_007:0556b25": "身，由出纏故應用無方。約理即是體用無",
    "T35n1735_007:0556b26": "礙，約用則止觀雙運，故得果則寂照為身，",
    "T35n1735_007:0556b27": "即用之體故寂、即體之用故智。體用既無不",
    "T35n1735_007:0556b28": "在，佛身何有量耶，故能普應十方。此句",
    "T35n1735_007:0556b29": "正顯化用故。經云「水銀和真金，能塗諸",
    "T35n1735_007:0556c01": "色像。智慧與法身，處處應現往。」即斯義也。",
    "T35n1735_007:0556c02": "大方廣佛華嚴經疏卷第七"
}