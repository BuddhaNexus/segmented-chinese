{
    "T42n1827_02a:0260a19": "folio_2a 百論疏卷中",
    "T42n1827_02a:0260a21": "釋吉藏撰",
    "T42n1827_02a:0260a22": "2 破神品(中之上)破神品第二",
    "T42n1827_02a:0260a23": "破邪歸正論體之中凡有二門。自上已來。明",
    "T42n1827_02a:0260a24": "申佛漸捨教門。明於顯正。此章已去。今是第",
    "T42n1827_02a:0260a25": "二。次辨破邪門。上漸捨或二或三。言二者。初",
    "T42n1827_02a:0260a26": "捨罪次捨福。言三者。一捨罪二捨福三辨能",
    "T42n1827_02a:0260a27": "捨無相智慧。並是從淺至深以為次第。今破",
    "T42n1827_02a:0260a28": "邪門對上亦二亦三。言二者。一破神二破法。",
    "T42n1827_02a:0260a29": "所言三者。一破神二破法三破空。具如前說。",
    "T42n1827_02a:0260b01": "所以前破神者。大品經云。譬如我見攝六十",
    "T42n1827_02a:0260b02": "二見。以有見故有愛。愛見故有業。業故有生",
    "T42n1827_02a:0260b03": "老病死。則知神為眾見之本。今欲伐其見本",
    "T42n1827_02a:0260b04": "使柯條自傾故初破神矣。故下云如是捨我",
    "T42n1827_02a:0260b05": "名得解脫。二者僧佉衛世蓋是外道之宗盛",
    "T42n1827_02a:0260b06": "行天竺。僧佉經十萬偈。二十五諦為宗。以神",
    "T42n1827_02a:0260b07": "為主諦。衛世師經亦十萬偈。用六諦為宗。亦",
    "T42n1827_02a:0260b08": "以神為主諦。今破其主諦則餘法自崩。三者",
    "T42n1827_02a:0260b09": "尋大小二乘觀門階漸。要先辨生空後得法",
    "T42n1827_02a:0260b10": "空。今明破神即是生空。後除一異謂法空也。",
    "T42n1827_02a:0260b11": "問何故先明生空次辨法空。答生空易得故",
    "T42n1827_02a:0260b12": "淺。法空難成故深。所以然者。眾生五情取之",
    "T42n1827_02a:0260b13": "不得。但是凡夫希望為有。是故易破。諸法為",
    "T42n1827_02a:0260b14": "眼見耳聞即事為有。此則難破。故法空為深。",
    "T42n1827_02a:0260b15": "然空無淺深。但約所空以為階級。問何故次",
    "T42n1827_02a:0260b16": "捨罪福明破神耶。答凡有五意。若就賓主而",
    "T42n1827_02a:0260b17": "言。自上已來是提婆昇座明於二捨。外道論",
    "T42n1827_02a:0260b18": "義難無不詶詶無不塞。兼外道反羅其弊。今",
    "T42n1827_02a:0260b19": "第二外道昇座立於神法。而提婆論義疑無",
    "T42n1827_02a:0260b20": "不摧通無不屈。故有一章來也。二者諸佛菩",
    "T42n1827_02a:0260b21": "薩出世為令眾生得於解脫。但眾生繫縛凡",
    "T42n1827_02a:0260b22": "有二種。一者業縛二煩惱縛。上捨罪福解其",
    "T42n1827_02a:0260b23": "業繫。今明破神除煩惱縛。煩惱之中身見為",
    "T42n1827_02a:0260b24": "本故前破神。三者為成前捨義。外人云罪福",
    "T42n1827_02a:0260b25": "是神之所作。神是能作罪福之人。既有能作",
    "T42n1827_02a:0260b26": "之人。不應無有所作之法。故上捨罪福明無",
    "T42n1827_02a:0260b27": "所作之法。今破神明無能作之人。人法既空。",
    "T42n1827_02a:0260b28": "捨義方成。故有此品。四者因言次生。上品末",
    "T42n1827_02a:0260b29": "云無相最上。外道不受斯言。故立有神法。今",
    "T42n1827_02a:0260c01": "破彼計神則成前無相。故有此品。五者論主",
    "T42n1827_02a:0260c02": "欲遍釋大小乘經破我明無我義故有此品。",
    "T42n1827_02a:0260c03": "問此論正應釋大乘無我。云何亦釋小耶。答",
    "T42n1827_02a:0260c04": "外道通障大小。今通破通申。但以大乘為正",
    "T42n1827_02a:0260c05": "也。但解神有內外二道。外道有四師。一者僧",
    "T42n1827_02a:0260c06": "佉計神與覺一。二者衛世明神與覺異。三者",
    "T42n1827_02a:0260c07": "勒沙婆計神覺亦一亦異。第四若提子計神",
    "T42n1827_02a:0260c08": "覺非一非異。內道計神亦有四師。一莊嚴云。",
    "T42n1827_02a:0260c09": "假神有體有用有名。二光宅云。神有名無體",
    "T42n1827_02a:0260c10": "無用。三開善云。神有名有用而無有體。第四",
    "T42n1827_02a:0260c11": "犢子計。有神體用而非即離所攝。故神在第",
    "T42n1827_02a:0260c12": "五不可說藏中。問此間九流七略明有神不。",
    "T42n1827_02a:0260c13": "答周孔老莊但明一世事亦不論神。故云義",
    "T42n1827_02a:0260c14": "經丘而未曉。理涉耳而猶昏。問計神三性中",
    "T42n1827_02a:0260c15": "屬何性耶。答數人云。身見是隱沒無記。以計",
    "T42n1827_02a:0260c16": "有神不妨行於施戒故也。婆沙出佛陀提婆",
    "T42n1827_02a:0260c17": "義云。神為眾惑之本故但是不善。俱舍論云。",
    "T42n1827_02a:0260c18": "我有二種。一生得我二邪執我。生得我者。含",
    "T42n1827_02a:0260c19": "識之流皆有我心。生而即得名生得我。此我",
    "T42n1827_02a:0260c20": "即是無記。若外道所計一異之我名為不善。",
    "T42n1827_02a:0260c21": "問我見何所緣。答毘婆闍婆提人無所緣。以",
    "T42n1827_02a:0260c22": "無而見。有故無所緣。評家云。有所緣。謂緣五",
    "T42n1827_02a:0260c23": "陰。緣五陰謂是我。如謂杭為人。問二十身見",
    "T42n1827_02a:0260c24": "幾是我見。幾是我所見。答五是身見。十五是",
    "T42n1827_02a:0260c25": "我所見。如計色是我。色異我色屬我。我在色",
    "T42n1827_02a:0260c26": "中。一陰皆四故云二十。依中論長行有一句。",
    "T42n1827_02a:0260c27": "謂色在我中也。問但有二十身見。更有餘耶。",
    "T42n1827_02a:0260c28": "答略說則一我見。依我我所分則成二見。三",
    "T42n1827_02a:0260c29": "界分則三見。依地分則有九見。欲界地乃至",
    "T42n1827_02a:0261a01": "非想故成九。乃至分別所起處凡有九百三",
    "T42n1827_02a:0261a02": "十六我見也。問頗有一時總計五陰為我不。",
    "T42n1827_02a:0261a03": "答婆沙二釋。一云無也。若計色為我。餘受等",
    "T42n1827_02a:0261a04": "則屬我所也。二云亦有總計五陰為我。如計",
    "T42n1827_02a:0261a05": "內入為我者即計外入為我所。計外入為我",
    "T42n1827_02a:0261a06": "即計內入為我所。問頗有計微塵是我不。答",
    "T42n1827_02a:0261a07": "亦有二釋。一云無也。二云亦有計微塵為我。",
    "T42n1827_02a:0261a08": "評家用初解。問一切眾生為共一我。為各有",
    "T42n1827_02a:0261a09": "我。答金七十論出二釋。有論師明一切眾生",
    "T42n1827_02a:0261a10": "同一我。僧佉明一切眾生各有一我。若一切",
    "T42n1827_02a:0261a11": "人一我者。一人生兒應一切生。而實不爾故",
    "T42n1827_02a:0261a12": "知各有一我。問經云我見為六十二見本。又",
    "T42n1827_02a:0261a13": "云邊見為本。定云何耶。答能生諸見則身見",
    "T42n1827_02a:0261a14": "為本。守護長養則邊見為本。問曰何名身見。",
    "T42n1827_02a:0261a15": "答從自身生從有身生不從他身生不從無身",
    "T42n1827_02a:0261a16": "生故名身見。問邊見亦不從他身生亦不從",
    "T42n1827_02a:0261a17": "無身生。何故不名身見。答身見已前受名故。",
    "T42n1827_02a:0261a18": "邊見更從別義立稱。問阿毘曇等云內離人",
    "T42n1827_02a:0261a19": "故空。不自在故無我。興此論破我何異。答同",
    "T42n1827_02a:0261a20": "明無外道邪我與此處不異。但數論破我住",
    "T42n1827_02a:0261a21": "於無我。此論明我既不留無我亦捨。乃至五",
    "T42n1827_02a:0261a22": "句一無所存。又雖無所有而無所不有。故具",
    "T42n1827_02a:0261a23": "說我與無我。如中論云。諸佛或說我或說無",
    "T42n1827_02a:0261a24": "我。諸法實相中非我非無我。數論闕斯體用。",
    "T42n1827_02a:0261a25": "是故不同。又淨名云。於我無我不二。是無我",
    "T42n1827_02a:0261a26": "義。故我宛然而無我。不壞假我明無我也。數",
    "T42n1827_02a:0261a27": "論亦無此意。是故不同。問若破一切我者。涅",
    "T42n1827_02a:0261a28": "槃云我是佛性亦被破耶。答佛性未曾是我",
    "T42n1827_02a:0261a29": "無我乃至四句。必明佛性是真我者亦須破",
    "T42n1827_02a:0261b01": "之。此但斷取著。實不破佛性我也。又凡夫於",
    "T42n1827_02a:0261b02": "虛妄中計真實我。二乘既聞無虛妄我亦無",
    "T42n1827_02a:0261b03": "佛性真我。故成八倒。此論既破凡夫虛妄我。",
    "T42n1827_02a:0261b04": "亦無二乘虛妄無我。此我無我並是佛性所",
    "T42n1827_02a:0261b05": "離除。此我無我見始得顯佛性。非我無我而",
    "T42n1827_02a:0261b06": "有我無我方便用也。問何故名佛性為我耶。",
    "T42n1827_02a:0261b07": "答佛性累無不寂德無不圓。自在無礙是故",
    "T42n1827_02a:0261b08": "名我。問此論何處破二乘無我。答破空品即",
    "T42n1827_02a:0261b09": "是破無我。破神品即是破我。是故此論斥凡",
    "T42n1827_02a:0261b10": "呵聖顯示中道。令一切眾生見於佛性也。又",
    "T42n1827_02a:0261b11": "數論云。所計之神此畢竟無耳。能計之心則",
    "T42n1827_02a:0261b12": "是有法。今明能計如其所計。故大品常以十",
    "T42n1827_02a:0261b13": "六知見例色等萬法。問此論何處有佛性真",
    "T42n1827_02a:0261b14": "我耶。答此論明中道非我無我。中道是佛亦",
    "T42n1827_02a:0261b15": "名佛性。知有真我。此品中開為六別。第一三",
    "T42n1827_02a:0261b16": "師總立有神。論主總破。第二僧佉人出論義。",
    "T42n1827_02a:0261b17": "論主即破。第三衛世師出論義。論主即破。第",
    "T42n1827_02a:0261b18": "四僧佉人重出論義。論主重破。第五衛世師",
    "T42n1827_02a:0261b19": "重出論義。論主重破。第六諸外道亂出救義。",
    "T42n1827_02a:0261b20": "論主亂破。雖有六章不出總別。初一總立總",
    "T42n1827_02a:0261b21": "破。後五別立別破。所以明總別者。一欲示觀",
    "T42n1827_02a:0261b22": "門次第。如中論前總破四緣後別破也。二者",
    "T42n1827_02a:0261b23": "前明無相總破眾師。是故眾師總立。既有總",
    "T42n1827_02a:0261b24": "立。宜須總破。總立總破則為二別。前外總立",
    "T42n1827_02a:0261b25": "次內總破。就外立中復有二句。一者非內空。",
    "T42n1827_02a:0261b26": "二立外有。不應言一切法空者非論主空也。",
    "T42n1827_02a:0261b27": "神等諸法有故者立外有也。亦是將有證釋",
    "T42n1827_02a:0261b28": "非空。都是難於論主。論主初明捨罪。外設六",
    "T42n1827_02a:0261b29": "難。次明捨福亦設六難。上明無相。此下竟破",
    "T42n1827_02a:0261c01": "空品九品並是立有破論主空。論主破外有",
    "T42n1827_02a:0261c02": "悉為成無相義也。注釋為二。初逐近前釋外",
    "T42n1827_02a:0261c03": "人立有。次云何言無下釋非論主空。釋立",
    "T42n1827_02a:0261c04": "有中前總釋即雙標。迦毘羅言下第二別釋",
    "T42n1827_02a:0261c05": "即雙釋。問何故明二十五諦耶。答有二義。一",
    "T42n1827_02a:0261c06": "者二十五諦是神始終。又神為二十五主。是",
    "T42n1827_02a:0261c07": "故列之。二者釋上偈本中云神等諸法有故。",
    "T42n1827_02a:0261c08": "二十四諦即是諸法主諦即是於神。欲雙釋",
    "T42n1827_02a:0261c09": "神法。是故列之。列二十五諦為二。初列二十",
    "T42n1827_02a:0261c10": "五諦境。次明迷悟成於解惑。從冥初生覺者。",
    "T42n1827_02a:0261c11": "此初可兩用。一者冥為二十五初。二者從冥",
    "T42n1827_02a:0261c12": "最初生覺。神為主者釋主諦有五。一正明神",
    "T42n1827_02a:0261c13": "為主。二出神相。三明住處。四明神體。五明神",
    "T42n1827_02a:0261c14": "用。所以廣說神者。為成此品破神故也。常覺",
    "T42n1827_02a:0261c15": "相者。僧佉人神覺一體有神即有覺故云常",
    "T42n1827_02a:0261c16": "覺相。此句明神相也。處中者第三句明神住",
    "T42n1827_02a:0261c17": "處。謂處在十一根中。常住第四句論神體。不",
    "T42n1827_02a:0261c18": "為四相遷故云常住。不敗不壞者釋成常住",
    "T42n1827_02a:0261c19": "簡異諸根。攝受諸法者第五句明神有統御",
    "T42n1827_02a:0261c20": "之用也。能知下上來明境此辨迷悟。所以明",
    "T42n1827_02a:0261c21": "迷悟者。為欲自立破他。自立者明從境生智",
    "T42n1827_02a:0261c22": "斷生死得涅槃。破他者論主明空無相無有",
    "T42n1827_02a:0261c23": "人法。無法故迷彼二十四諦。無人故迷彼神",
    "T42n1827_02a:0261c24": "諦。是以外人謂得解脫。言論主不離生死。優",
    "T42n1827_02a:0261c25": "樓迦言下第二出世師義。問初師既明二十",
    "T42n1827_02a:0261c26": "五諦。今何以不辨六諦耶。答二十五諦明神",
    "T42n1827_02a:0261c27": "始終。今為破神。所以須列。六諦通明神法。非",
    "T42n1827_02a:0261c28": "正辨神故不明也。今此師但舉相立有神。初",
    "T42n1827_02a:0261c29": "以身相證有於神。復次以欲恚下第二舉心",
    "T42n1827_02a:0262a01": "相證神。又前直舉外相證神。今舉能依證有",
    "T42n1827_02a:0262a02": "所依。又云。此復次是勒沙婆義。今謂不然。如",
    "T42n1827_02a:0262a03": "向釋也。是故神是實有釋偈本初句。排論主",
    "T42n1827_02a:0262a04": "三空。謂論主撥有言無。即是謗彼真諦故無",
    "T42n1827_02a:0262a05": "解脫。內曰下第二總破。若有而言無。論主則",
    "T42n1827_02a:0262a06": "應有過。以無而言無。是故無失。猶如兔角實",
    "T42n1827_02a:0262a07": "無而言無。所以無過。次翻此語若有而言有。",
    "T42n1827_02a:0262a08": "外道無過。今無而言有。故是惡邪。如無兔角",
    "T42n1827_02a:0262a09": "謂有兔角名為顛倒。諦觀察之實無有神者。",
    "T42n1827_02a:0262a10": "論主云。無而言無是故無過。謂外人無而言",
    "T42n1827_02a:0262a11": "有。所以有失。外人復云。有而言有是故無過。",
    "T42n1827_02a:0262a12": "謂論主有而言無。所以有失。如莊周云彼此",
    "T42n1827_02a:0262a13": "俱一是非。是故此句釋內外之紛。內諦觀察",
    "T42n1827_02a:0262a14": "故無而言無。知外無而言有。外不諦察故無",
    "T42n1827_02a:0262a15": "而言有。謂內有而言無。又諸異外道還自相",
    "T42n1827_02a:0262a16": "破。若以出入息為神相者。第四禪已上應當",
    "T42n1827_02a:0262a17": "無我。以無出入息故。若以視眴為神相者。諸",
    "T42n1827_02a:0262a18": "天目及魚眼不眴。應當無有我。又無色界眾",
    "T42n1827_02a:0262a19": "生及無眼人悉應無我。若以壽命為我相者。",
    "T42n1827_02a:0262a20": "外道以暖觸為壽命。若爾大日等有暖觸亦",
    "T42n1827_02a:0262a21": "應有我。外曰下第二僧佉別立義。始末七番。",
    "T42n1827_02a:0262a22": "前五法說後二列譬。僧佉前論義凡三意。一",
    "T42n1827_02a:0262a23": "者道術最前行於世。二者惑人多執。三者計",
    "T42n1827_02a:0262a24": "一為四句之初。故成論云。一等四執。初云實",
    "T42n1827_02a:0262a25": "有神。對論主上明空義無神。彼謂提婆立空",
    "T42n1827_02a:0262a26": "故自立於有。是以內外互相杭執也。又論主",
    "T42n1827_02a:0262a27": "上云諦觀察之故無而言無。外人不諦觀察",
    "T42n1827_02a:0262a28": "故無而言有。外今亦云。內不諦觀察故有而",
    "T42n1827_02a:0262a29": "言無。謂我無而言有。我今諦察。知內有而言",
    "T42n1827_02a:0262b01": "無。非無而言無。即明我立有而言有非無而",
    "T42n1827_02a:0262b02": "言有。如僧佉經中說者。引經證上實有。覺相",
    "T42n1827_02a:0262b03": "是神者。以有覺知即名為神。如死人木人無",
    "T42n1827_02a:0262b04": "有覺知。是故無神。俱舍論云。智為我體。只我",
    "T42n1827_02a:0262b05": "即是智。終是體相一義耳。內曰下第二定關。",
    "T42n1827_02a:0262b06": "論義法須前定。以前定故則有二屈。受定則",
    "T42n1827_02a:0262b07": "有住宗之屈。如其改轉則有違宗之過。問論",
    "T42n1827_02a:0262b08": "主何故偏就一異定耶。答凡有八義。一者知",
    "T42n1827_02a:0262b09": "四外道所立正就一異亦一亦異。是故就一",
    "T42n1827_02a:0262b10": "異定之。二者一異是十四難本。又為六十二",
    "T42n1827_02a:0262b11": "見之根。今欲前除其根故就一異定也。三者",
    "T42n1827_02a:0262b12": "諸破之中一異兩難其言最顯。故就一異以",
    "T42n1827_02a:0262b13": "定義宗。四者內外諸師皆立一異。如成實者",
    "T42n1827_02a:0262b14": "云。假有即實名為一義。假有異實稱為異義。",
    "T42n1827_02a:0262b15": "今欲遍窮內外故以一異定之。五者寄神覺",
    "T42n1827_02a:0262b16": "一異欲遍破諸法。如心與苦樂善惡為一為",
    "T42n1827_02a:0262b17": "異。真俗二諦一體異體。妄想與真一之與異。",
    "T42n1827_02a:0262b18": "乃至僧祇上座因果一之與異。是故就一異",
    "T42n1827_02a:0262b19": "定也。六者此之一異非但橫破萬法。亦竪摧",
    "T42n1827_02a:0262b20": "四句。如一異為本。餘二為末。在本既破。其末",
    "T42n1827_02a:0262b21": "自傾。又亦一之與非異猶屬一攝。亦異之與",
    "T42n1827_02a:0262b22": "非一猶屬異攝。一異既破。餘四即傾。七者一",
    "T42n1827_02a:0262b23": "異之難畢竟無通。如其答也則住言而屈。若",
    "T42n1827_02a:0262b24": "不答之則自啞死。八者一異雙定則墮二負",
    "T42n1827_02a:0262b25": "門。僧佉受一名為細負。若改宗執異則是違",
    "T42n1827_02a:0262b26": "言名為麁負。如佛定長爪。其人利根故。如見",
    "T42n1827_02a:0262b27": "鞭影。自知墮負。慢心則摧。提婆今定外道義",
    "T42n1827_02a:0262b28": "亦同矣。但彼不覺知故猶受定耳。外曰神覺",
    "T42n1827_02a:0262b29": "一也。外所以受定者。劫初已來相承立一。謂",
    "T42n1827_02a:0262c01": "合理秤機。是故受定。又有所得人心有所依",
    "T42n1827_02a:0262c02": "言有所住。必當作一種解。是故受定。問神覺",
    "T42n1827_02a:0262c03": "既一。云何立二諦耶。答彼云。體一義異。體一",
    "T42n1827_02a:0262c04": "故即覺為神。則神為覺。義異者。統御為神。了",
    "T42n1827_02a:0262c05": "別名覺。由如數人苦集是一物因果義分故說",
    "T42n1827_02a:0262c06": "二。內曰覺若神相神無常。常無常中有五難。",
    "T42n1827_02a:0262c07": "一者以神從覺。覺無常故神亦無常。二者以",
    "T42n1827_02a:0262c08": "覺從神。神體既常覺亦應常。三覺無常神不",
    "T42n1827_02a:0262c09": "無常。則神與覺異。四神常覺不常。則覺與神",
    "T42n1827_02a:0262c10": "異。五欲令神覺體一而不相從。則神覺俱墮",
    "T42n1827_02a:0262c11": "二相。謂亦常亦無常。又合此五難以為三關。",
    "T42n1827_02a:0262c12": "初之二難名住宗難。得於一義而神墮無常覺",
    "T42n1827_02a:0262c13": "墮於常。次有兩難。得於神常。得覺無常。墮神",
    "T42n1827_02a:0262c14": "覺異義違宗之屈。第三得神覺一復得神常",
    "T42n1827_02a:0262c15": "覺無常而墮亦一亦異。神常覺無常則墮異",
    "T42n1827_02a:0262c16": "義。神覺體一即是一義。又初二關得一宗失",
    "T42n1827_02a:0262c17": "二諦。失二諦者。神覺俱無常失神諦。俱常失",
    "T42n1827_02a:0262c18": "覺諦。次兩得二諦而失一宗。後一具有前二",
    "T42n1827_02a:0262c19": "失也。論文唯出二難。一神無常。二體不一。所",
    "T42n1827_02a:0262c20": "以無將覺從神者。若以覺從神即是破覺。此",
    "T42n1827_02a:0262c21": "中不破覺。是故無也。下遍不遍中有二相。今",
    "T42n1827_02a:0262c22": "文無也又是舉一例之。義可知矣。若破舊義",
    "T42n1827_02a:0262c23": "者。舊云。常住佛只是一圓智而照用不同。知",
    "T42n1827_02a:0262c24": "青異黃照真殊俗。今問照用與體為一為異。",
    "T42n1827_02a:0262c25": "若體用一者。在體既一居用亦一。則萬用便",
    "T42n1827_02a:0262c26": "是一用。若有萬用應有萬體。若體用異。體常",
    "T42n1827_02a:0262c27": "用應非常。又舊云。心是體。苦樂解惑是心上",
    "T42n1827_02a:0262c28": "用。今問體用若一。常有心應常有解惑。既其",
    "T42n1827_02a:0262c29": "斷惑應當斷心。若解惑苦樂與心異者。惑應",
    "T42n1827_02a:0263a01": "自惑心則不惑。解亦然也。又問真俗若一。應",
    "T42n1827_02a:0263a02": "同常同無常同說同不說。真俗若異。俗在真",
    "T42n1827_02a:0263a03": "外真在俗外。注釋舉熱是火相者。提婆四宗",
    "T42n1827_02a:0263a04": "論中僧佉人自引此喻譬於神覺體相是一。",
    "T42n1827_02a:0263a05": "今天親引將來也。今覺實無常者三義顯覺",
    "T42n1827_02a:0263a06": "無常。一者苦樂不同故云相各異故。二假違",
    "T42n1827_02a:0263a07": "順等三緣生故云屬因緣故。三者墮於三世",
    "T42n1827_02a:0263a08": "故云本無今有。外曰不生故常。救上神無常",
    "T42n1827_02a:0263a09": "難也。神若始生可是無常。神既本有是故為",
    "T42n1827_02a:0263a10": "常。故二十五諦云從冥初生覺。覺有於生是",
    "T42n1827_02a:0263a11": "故無常。不云生神故神體是常。此但總相答",
    "T42n1827_02a:0263a12": "難。猶未分明也。內曰若爾覺非神相。論主答",
    "T42n1827_02a:0263a13": "中就二對難之。一常無常難。二遍不遍難。常",
    "T42n1827_02a:0263a14": "無常難上明。神覺若一覺無常故神亦無常。",
    "T42n1827_02a:0263a15": "此是得宗墮於無常。今明若覺無常而神是常",
    "T42n1827_02a:0263a16": "則神覺便異。此是得常而失於一。故常無常",
    "T42n1827_02a:0263a17": "中前後二難進退墮負。今云覺非神相者非",
    "T42n1827_02a:0263a18": "體相也。僧佉人立覺是神體相。衛世人立覺",
    "T42n1827_02a:0263a19": "是神標相。僧佉人如火以熱為相。衛世人如",
    "T42n1827_02a:0263a20": "火以烟為相。是故今難。覺自無常神自是常。",
    "T42n1827_02a:0263a21": "則覺非神體相。故云若爾覺非神相。復次下",
    "T42n1827_02a:0263a22": "第二就遍不遍門亦有五難。一以神從覺覺",
    "T42n1827_02a:0263a23": "不遍神亦不遍。二以覺從神相與俱遍。三神",
    "T42n1827_02a:0263a24": "不從覺則神與覺異。四覺不從神覺與神異。",
    "T42n1827_02a:0263a25": "五若欲令一而不相從則墮遍不遍二相。次",
    "T42n1827_02a:0263a26": "還合五為三。初兩難得宗而失神覺遍不遍",
    "T42n1827_02a:0263a27": "義。次兩難得神覺遍不遍義而失一宗。第五",
    "T42n1827_02a:0263a28": "亦得一宗復得遍不遍義而墮亦一亦異。今文",
    "T42n1827_02a:0263a29": "唯有三難。一者得遍不遍而失一宗。二者得",
    "T42n1827_02a:0263b01": "於一宗而失遍不遍義。三墮亦一亦異。問常",
    "T42n1827_02a:0263b02": "無常對中前以神從覺。覺無常故神亦無常。",
    "T42n1827_02a:0263b03": "今遍不遍中何故不以神從覺令神應不遍。",
    "T42n1827_02a:0263b04": "答上常無常第二難中明神常覺無常則墮神",
    "T42n1827_02a:0263b05": "覺體異。今接此文重就遍不遍義顯神覺體",
    "T42n1827_02a:0263b06": "異。故不得以神從覺。若覺是神相重牒正破",
    "T42n1827_02a:0263b07": "也。無有是處總非也。覺行一處者正破也。五",
    "T42n1827_02a:0263b08": "道之中唯行一道。六塵之中偏覺一塵。五受",
    "T42n1827_02a:0263b09": "之中偏行一受。乃至一身之中偏行一處。而",
    "T42n1827_02a:0263b10": "神遍六塵五道乃至一身。則遍不遍殊神覺",
    "T42n1827_02a:0263b11": "體異。是故覺非神之體相也。注釋中以覺從",
    "T42n1827_02a:0263b12": "神者此是勢破。為成神覺不一耳。復次第二",
    "T42n1827_02a:0263b13": "以神從覺破。若必言神與覺一則神與覺等。",
    "T42n1827_02a:0263b14": "覺既不遍神亦不遍。此難與前翻覆相成。",
    "T42n1827_02a:0263b15": "前得遍不遍墮神覺異。今得神覺一則失遍",
    "T42n1827_02a:0263b16": "不遍。注云火無熱不熱者。熱是火相。唯有",
    "T42n1827_02a:0263b17": "於熱無有不熱。神亦應爾。唯有不遍無有",
    "T42n1827_02a:0263b18": "於遍。復次下第三二相破。所以有此破來者。",
    "T42n1827_02a:0263b19": "外欲避前二難立兩義俱成者。一神覺體一。",
    "T42n1827_02a:0263b20": "二者神遍而覺不遍。是故今作二相難之。若",
    "T42n1827_02a:0263b21": "欲令神遍覺有不遍。不遍處有神。此神則無",
    "T42n1827_02a:0263b22": "覺。覺處有神。神則有覺。若爾神亦有覺相亦",
    "T42n1827_02a:0263b23": "無覺相。汝不應言神但以覺為相。上亦不應",
    "T42n1827_02a:0263b24": "言常覺無不覺時。又神以覺為相。則有覺有",
    "T42n1827_02a:0263b25": "不覺。火以熱為相。應有熱有不熱。熱是火體",
    "T42n1827_02a:0263b26": "相。無熱則無火。覺是神體相。無覺則無神。",
    "T42n1827_02a:0263b27": "若無覺之處有神。無熱之處有火。又無覺",
    "T42n1827_02a:0263b28": "之處有神。應有覺之處無神。又無覺之處有",
    "T42n1827_02a:0263b29": "神。一切草木悉應有神。若草木有神。眾生",
    "T42n1827_02a:0263c01": "應無神。又若神有覺不覺相則墮亦一亦",
    "T42n1827_02a:0263c02": "異。覺處有神神與覺一。無覺處有神則神與",
    "T42n1827_02a:0263c03": "覺異。問常無常中二難遍不遍三難為是亂",
    "T42n1827_02a:0263c04": "難為次第來耶。答並次第來也。常無常中二",
    "T42n1827_02a:0263c05": "關䨱却。遍不遍中接常無常。汝非但有常無",
    "T42n1827_02a:0263c06": "常異。復有遍不遍異。故有第一難。次明若言",
    "T42n1827_02a:0263c07": "不異則神同覺不遍。三若不同覺不遍而言",
    "T42n1827_02a:0263c08": "神遍神則二相。故五難宛轉釣鎖而來。外曰",
    "T42n1827_02a:0263c09": "力遍故無過。力者理也體也。有力用也事也。",
    "T42n1827_02a:0263c10": "以覺有於用故名有力。問明何物體用。答正",
    "T42n1827_02a:0263c11": "論覺體用也。凡有二義。一力二有力。以覺力",
    "T42n1827_02a:0263c12": "與神俱常俱遍。若有力則不遍。以覺力與神",
    "T42n1827_02a:0263c13": "俱常則通常中五難。以覺力與神俱遍則通",
    "T42n1827_02a:0263c14": "遍中五難。故力常力遍免上十難也。今總括",
    "T42n1827_02a:0263c15": "常遍始終凡有十難。今文內常中有二。遍中",
    "T42n1827_02a:0263c16": "有三。故成五也。通第一難云。若覺無常神常。",
    "T42n1827_02a:0263c17": "可以神從覺令覺無常神則無常。今覺力既",
    "T42n1827_02a:0263c18": "常。神與覺一。則覺常神亦常故無神無常過。",
    "T42n1827_02a:0263c19": "通第二難云。若神常覺無常。則神覺體異覺",
    "T42n1827_02a:0263c20": "非神相。今以覺力常故在神亦常。故神覺體",
    "T42n1827_02a:0263c21": "一無覺非神相過。通第三難者。若神遍覺不",
    "T42n1827_02a:0263c22": "遍。則神覺體異覺非神相。以神遍覺力亦遍",
    "T42n1827_02a:0263c23": "故覺是神相。無覺非神相過。通第四難者。若",
    "T42n1827_02a:0263c24": "覺不遍神遍。以神從覺覺不遍神亦不遍。今",
    "T42n1827_02a:0263c25": "覺力遍。以神從覺覺遍神亦遍。故無不遍過",
    "T42n1827_02a:0263c26": "也。通第五難者。若覺不遍而神遍。神墮覺處",
    "T42n1827_02a:0263c27": "則覺。墮不覺處則不覺。今覺力遍。神唯墮覺",
    "T42n1827_02a:0263c28": "處不墮不覺處。故無二相過也。問外道何故",
    "T42n1827_02a:0263c29": "言覺與神齊俱常俱遍。答彼計神覺一體。統",
    "T42n1827_02a:0264a01": "御義說神。了別義說覺。統御之神既遍五道。",
    "T42n1827_02a:0264a02": "即此統御之神有覺知理亦遍五道。統御之",
    "T42n1827_02a:0264a03": "神其體既常。有覺之理亦常。是故神既遍常",
    "T42n1827_02a:0264a04": "覺理亦遍常也。注云有處覺雖無用此中亦",
    "T42n1827_02a:0264a05": "有覺力者。此是遍五道覺理之處。五道之中",
    "T42n1827_02a:0264a06": "雖無覺用而有覺體。是故無無覺過偏答最",
    "T42n1827_02a:0264a07": "後二相難也。以覺理遍故神則遍。覺無有不",
    "T42n1827_02a:0264a08": "覺。既通常中二難則具通五。既答遍中三亦",
    "T42n1827_02a:0264a09": "具答遍中五也。內曰不然力有力不異故者。",
    "T42n1827_02a:0264a10": "力有力者牒外義也。不異者正責也有無俱",
    "T42n1827_02a:0264a11": "不異覺力既遍。有力即遍。此是有力不異力",
    "T42n1827_02a:0264a12": "也。此亦是以用同體。體遍用亦遍若有力不",
    "T42n1827_02a:0264a13": "遍力亦不遍。此是力不異有力。亦是將體同",
    "T42n1827_02a:0264a14": "用。用既不遍體亦不遍。唯有此二更無第三",
    "T42n1827_02a:0264a15": "體遍用不遍。有力不遍力亦不遍。則覺成不",
    "T42n1827_02a:0264a16": "遍還墮遍中五難。若有力不遍則力亦不遍。",
    "T42n1827_02a:0264a17": "覺既不遍覺則無常還墮常中五難若力遍常",
    "T42n1827_02a:0264a18": "有力亦遍常乃免十難。應一時之中遍覺六",
    "T42n1827_02a:0264a19": "道之苦。亦一時之中遍覺六塵。則僧佉之人",
    "T42n1827_02a:0264a20": "現身之中應墮地獄煮燒之弊乃至應有餓鬼",
    "T42n1827_02a:0264a21": "飢渴等苦。又力有力不異者。有力是現用力",
    "T42n1827_02a:0264a22": "是體何以知耶。外云。力遍故知力是體也。今",
    "T42n1827_02a:0264a23": "言不異者。只見有力實無力遍。正破其力遍",
    "T42n1827_02a:0264a24": "之言也。既無力遍。以何異於有力。故云不異。",
    "T42n1827_02a:0264a25": "注云若有覺力處。此牒外義也。是中覺應有",
    "T42n1827_02a:0264a26": "用正明有力不異於力也。而無用者明五道",
    "T42n1827_02a:0264a27": "之中無有覺用。既無覺用即無覺體。是故汝",
    "T42n1827_02a:0264a28": "言非也。此非其五道無用處亦有覺力也。若",
    "T42n1827_02a:0264a29": "如是說下重取意非之。即明無第三有體而",
    "T42n1827_02a:0264b01": "無用。外云。體遍用不遍體用不同。不應將用",
    "T42n1827_02a:0264b02": "同體令體遍用亦遍。亦不應以體同用令無",
    "T42n1827_02a:0264b03": "用處則無有體。故取意牒之。但有是語者總",
    "T42n1827_02a:0264b04": "非也。五道之中無有覺用而有覺體。有語無",
    "T42n1827_02a:0264b05": "義故云但也。外曰因緣合故覺力有用者。救",
    "T42n1827_02a:0264b06": "上力有力不異難也。力與神齊故神遍力亦",
    "T42n1827_02a:0264b07": "遍。以無五道遍緣合故有力不遍。一處緣合",
    "T42n1827_02a:0264b08": "則一處有用。故有力不遍。是故力有力異也。",
    "T42n1827_02a:0264b09": "內曰墮生相者。前明覺與神齊神遍用亦遍。",
    "T42n1827_02a:0264b10": "今明用假緣發體亦應然。故云墮生相也。外",
    "T42n1827_02a:0264b11": "曰如燈者。緣能發用不能生體。如燈顯照物",
    "T42n1827_02a:0264b12": "不能成物。如舊明本有義假緣得顯緣不能",
    "T42n1827_02a:0264b13": "生。內曰下明五塵成瓶。若無燈時身觸亦得。",
    "T42n1827_02a:0264b14": "又有瓶用。若因緣未合時取覺不得。亦無有",
    "T42n1827_02a:0264b15": "用。二義不同故非喻也。外曰如色者。前就能",
    "T42n1827_02a:0264b16": "了為喻。內以所了為難。今捨燈就色明瓶具",
    "T42n1827_02a:0264b17": "五塵色之一分。燈若未照取色不得。又無發",
    "T42n1827_02a:0264b18": "識之用。如緣未合取覺不得又無覺知之用。",
    "T42n1827_02a:0264b19": "兩義全同故云如色。或言是壁上之色。此亦",
    "T42n1827_02a:0264b20": "無失。但就瓶色為勝。內曰下汝捨瓶就色。雖",
    "T42n1827_02a:0264b21": "勉前過而更招後失。然青黃之色燈未照時其",
    "T42n1827_02a:0264b22": "相已了。汝覺以了別為相。緣未合時未能了",
    "T42n1827_02a:0264b23": "別。云何將已了之色喻未了之覺。問何故破",
    "T42n1827_02a:0264b24": "燈無脩妬路。破色有脩妬路也。答外道根本",
    "T42n1827_02a:0264b25": "燈色合譬。燈喻於緣色譬如覺。燈未照色取",
    "T42n1827_02a:0264b26": "色不得。亦無發識之用。如緣未合取覺不得。",
    "T42n1827_02a:0264b27": "覺亦無用。但天親開外燈色以為兩救義。生",
    "T42n1827_02a:0264b28": "內曰以破於燈。故破燈無脩妬路。還用提婆",
    "T42n1827_02a:0264b29": "本答。以破於色故有脩妬路。復次以無相故。",
    "T42n1827_02a:0264c01": "前明了不了異故法譬不同。今辨有相無相",
    "T42n1827_02a:0264c02": "別故法譬有異。是故重破。此中色有三句覺",
    "T42n1827_02a:0264c03": "亦三句。色三者。一無相故標色無相也。明色",
    "T42n1827_02a:0264c04": "無有人知之相故云無相。色相不以人知為",
    "T42n1827_02a:0264c05": "色相者。第二句釋色無相也。色自有青黃為",
    "T42n1827_02a:0264c06": "相。不以人知為相。是故下第三句結無相也。",
    "T42n1827_02a:0264c07": "以色不以人知為相故人不知時常有色體",
    "T42n1827_02a:0264c08": "也。汝知是神相者。標神以知為相也。不應以",
    "T42n1827_02a:0264c09": "無知處為知。第二句呵外人未有知時有於覺",
    "T42n1827_02a:0264c10": "體。汝法中知覺一義。故外謂人不知時有覺。",
    "T42n1827_02a:0264c11": "即是無知時有覺義。是故今責之。知即是覺。",
    "T42n1827_02a:0264c12": "若無知即無覺。若有覺即有知。云何言無知",
    "T42n1827_02a:0264c13": "時有覺。若無知時有覺。應無覺時有知也。又",
    "T42n1827_02a:0264c14": "知覺一義。無知即無覺。無覺即無神。以神覺",
    "T42n1827_02a:0264c15": "一體也。外曰優樓迦下第三別出論義。其人",
    "T42n1827_02a:0264c16": "後論凡有五義。一者道術後興。二者行世不",
    "T42n1827_02a:0264c17": "盛。三依一異四句是第二異義故後出論也。",
    "T42n1827_02a:0264c18": "四者見一義有失。謂異無過。五者見論主借",
    "T42n1827_02a:0264c19": "異以破一。謂異有道理是故出論。往復五番",
    "T42n1827_02a:0264c20": "皆引喻明義。優樓迦謂佛寶也。弟子謂僧寶",
    "T42n1827_02a:0264c21": "也。誦衛世師經謂法寶也。言知與神異者立",
    "T42n1827_02a:0264c22": "己宗也。訶梨傳云。優樓迦弟子自稱我師優",
    "T42n1827_02a:0264c23": "樓迦。說經名衛世。繁文以六諦為主。簡旨明",
    "T42n1827_02a:0264c24": "知異乎神。若能屈我此言斬首相謝。與今文",
    "T42n1827_02a:0264c25": "相似也。其人立神知異者。既在僧佉後出見",
    "T42n1827_02a:0264c26": "一宗有過。是故立論名衛世師。衛世師稱為",
    "T42n1827_02a:0264c27": "勝異。異於僧佉勝於僧佉故名勝異。是故神",
    "T42n1827_02a:0264c28": "不墮無常中者。僧佉知與神一。知無常神即",
    "T42n1827_02a:0264c29": "無常。知不遍神則不遍。神既常遍知亦常遍。",
    "T42n1827_02a:0265a01": "是故今明知與神異。知自無常神自是常。亦",
    "T42n1827_02a:0265a02": "不墮無知者。釋伏難防僧佉及提婆也。何以",
    "T42n1827_02a:0265a03": "故知神合故如有牛者。就法譬釋上無知也。",
    "T42n1827_02a:0265a04": "神與知合神受知名。如人與牛合人名有牛",
    "T42n1827_02a:0265a05": "也。釋中前解譬者逐文近故也。四合知生者欲",
    "T42n1827_02a:0265a06": "顯神受知名也。內曰牛相牛中住。但破其神",
    "T42n1827_02a:0265a07": "受知名異宗自壞。以角峯等相但在於牛。雖",
    "T42n1827_02a:0265a08": "與人合人無牛相。若爾神雖與知合。知住知",
    "T42n1827_02a:0265a09": "中神則非知。注釋云。汝言下明四合生知。知",
    "T42n1827_02a:0265a10": "生則知塵。知不生則不知塵。此是知能知非",
    "T42n1827_02a:0265a11": "是神知。外人神知並立。論主奪其神知縱其",
    "T42n1827_02a:0265a12": "知知。譬如火能燒者此譬二意。一者成前知則",
    "T42n1827_02a:0265a13": "能知。二欲發起後救故也。外曰能用法故。此",
    "T42n1827_02a:0265a14": "中含有用燈之譬。前明人牛雖合人無牛相。",
    "T42n1827_02a:0265a15": "神知雖合神無知相。今有二義。一明神有知。",
    "T42n1827_02a:0265a16": "二用知方知。如人有見性用燈能見。成實者",
    "T42n1827_02a:0265a17": "云。假人御五陰而人不當陰。陰自能知而人",
    "T42n1827_02a:0265a18": "不知。如是行自起善惡亦非人起。而今云人",
    "T42n1827_02a:0265a19": "起者。以人有御陰之功故言人起耳。內曰不",
    "T42n1827_02a:0265a20": "然知即能知故者。破上能用之言也。明知體",
    "T42n1827_02a:0265a21": "自能知不須神用。故神無用知之能。汝若神",
    "T42n1827_02a:0265a22": "有知性。即應自知何假用他。前番奪其神知",
    "T42n1827_02a:0265a23": "明知自知。今奪其神能明知自能知。若爾神",
    "T42n1827_02a:0265a24": "體非知又復無能。何處有神。燈喻非也此破",
    "T42n1827_02a:0265a25": "其譬。神用知知。知具二義。一體是知。二有能",
    "T42n1827_02a:0265a26": "知。人用燈見。燈無兩義。一體非見。二不能",
    "T42n1827_02a:0265a27": "見。故非喻也。又眼為闇所障故不能見。假燈",
    "T42n1827_02a:0265a28": "除闇方見。汝神為誰障故不知而假知能知。",
    "T42n1827_02a:0265a29": "注云若不知色不名為知者。以名定體破。知",
    "T42n1827_02a:0265b01": "既名知即應能知。若不能知則不名知。是故",
    "T42n1827_02a:0265b02": "縱有能知彼能何用者。前奪神知及以神能",
    "T42n1827_02a:0265b03": "明知具二義。今明知具二義縱神復具二義",
    "T42n1827_02a:0265b04": "者則無用也。外曰馬身合故神為馬。上初番",
    "T42n1827_02a:0265b05": "破外人知自知神不知。次番奪。其神無能知",
    "T42n1827_02a:0265b06": "自能。外人今雙救二義。一明神在馬中而神",
    "T42n1827_02a:0265b07": "名馬。如神在知中神名為知。二者馬形不能",
    "T42n1827_02a:0265b08": "知神御方能知。如知不能知神御方知。故神",
    "T42n1827_02a:0265b09": "有知有能則二義俱立。問神馬與人牛何異。",
    "T42n1827_02a:0265b10": "答人牛二形二神故疎。今身神共合則密。又",
    "T42n1827_02a:0265b11": "得反責。內家若知自知不須神御。亦應馬形",
    "T42n1827_02a:0265b12": "自能不假神御也。內曰身中神非馬者明外人",
    "T42n1827_02a:0265b13": "不識馬也。世間正以馬形為馬。實不以神為",
    "T42n1827_02a:0265b14": "馬。故以知自知神終非知。以神喻神則墮負",
    "T42n1827_02a:0265b15": "處者。神御於知神御於馬。兩神無異。前神未",
    "T42n1827_02a:0265b16": "了而引後神。以過證過轉增其過。是故墮負。",
    "T42n1827_02a:0265b17": "又所御之知即知即能。所御之形無知無能。",
    "T42n1827_02a:0265b18": "同上燈譬。前引無知救知既以墮負。今重引",
    "T42n1827_02a:0265b19": "之名為重負。外曰如黑疊。問黑疊與神馬何",
    "T42n1827_02a:0265b20": "異捨於神馬引黑疊耶。答離神別有馬。世間",
    "T42n1827_02a:0265b21": "詺馬形作馬。不詺神為馬。疊與黑合疊受黑",
    "T42n1827_02a:0265b22": "名。世間名為黑疊。不可云黑自黑而疊不黑。",
    "T42n1827_02a:0265b23": "故與上異也。內曰若爾無神。自上三番破神",
    "T42n1827_02a:0265b24": "無知無能。謂奪神兩義也。今此一番縱之。縱",
    "T42n1827_02a:0265b25": "汝神是能是知。便成於知無復有神。所以然",
    "T42n1827_02a:0265b26": "者。知是知復是能。神若是知亦是能。此便成",
    "T42n1827_02a:0265b27": "知則無復神。故云若爾無神。又知是能是知。",
    "T42n1827_02a:0265b28": "既其非神。神是知是能。亦非神也。故云若爾",
    "T42n1827_02a:0265b29": "無神。又並。云神體非知與知合故神名知者。",
    "T42n1827_02a:0265c01": "知體非神。若神非神合應名非神。故云若爾",
    "T42n1827_02a:0265c02": "無神。又並。神本非如。與知合故從知名知。知",
    "T42n1827_02a:0265c03": "體無常。神與無常合神名無常。神與不遍合",
    "T42n1827_02a:0265c04": "應名不遍。與多和合應名為多。若無常不遍",
    "T42n1827_02a:0265c05": "及以多者則無有神。又知是能是知。神若無能",
    "T42n1827_02a:0265c06": "無知。與草木不異虛空無別。又是無神。又反",
    "T42n1827_02a:0265c07": "並之。汝以有知有能名為神者。知具此二則",
    "T42n1827_02a:0265c08": "應是神。神具此二神應名知。注有三種難。一",
    "T42n1827_02a:0265c09": "釋無神難。若他合故下第二互從並。若神從",
    "T42n1827_02a:0265c10": "知名知。知亦從神名神。若知與神合不從神",
    "T42n1827_02a:0265c11": "名神。神與知合亦不從知名知。第三違經破",
    "T42n1827_02a:0265c12": "者。明外人疊與黑合疊便是黑。則違依主二",
    "T42n1827_02a:0265c13": "義。外曰如有杖。此救上三難。通第一無神難",
    "T42n1827_02a:0265c14": "云。人雖與杖合人名有杖。非是無人。神雖與",
    "T42n1827_02a:0265c15": "知合神名為知。非是無神。通第二互從難云。",
    "T42n1827_02a:0265c16": "人與杖合但得名人有杖。不得杖與人合杖",
    "T42n1827_02a:0265c17": "名有人。以人能御杖非杖御人。如是神與知",
    "T42n1827_02a:0265c18": "合神名為知。不得知與神合知名為神。以神",
    "T42n1827_02a:0265c19": "御知非知御神。通第三難云。人杖雖合人不",
    "T42n1827_02a:0265c20": "作杖。依主雖合主不作依。問人杖人牛此有",
    "T42n1827_02a:0265c21": "何異。答大宗是同。但來意有異。人牛為明其",
    "T42n1827_02a:0265c22": "合。人杖為辨其離。前為明合者。人與牛合人",
    "T42n1827_02a:0265c23": "名有牛。神與知合神名有知。今為明離者。人",
    "T42n1827_02a:0265c24": "與杖合雖名有杖人非是杖。神與知合雖名為",
    "T42n1827_02a:0265c25": "知神非是知。又上但為防於他難立自義宗。",
    "T42n1827_02a:0265c26": "今亦立義宗又通三難。是故異也。注中就人",
    "T42n1827_02a:0265c27": "與杖合有二句。杖與人合亦有二句。四句之",
    "T42n1827_02a:0265c28": "中用一廢三。人與杖合人名有杖。用此句也。",
    "T42n1827_02a:0265c29": "不得云人是杖。廢此句也。杖與人合二句並",
    "T42n1827_02a:0266a01": "不用之。以杖與人合不名有人亦不名人。故",
    "T42n1827_02a:0266a02": "四句之中立一廢三。立一正是義宗。廢三通",
    "T42n1827_02a:0266a03": "前三難。內曰有杖非杖。破同人牛。杖自是杖",
    "T42n1827_02a:0266a04": "人終非杖。知自是知神終無知。衛世五番凡",
    "T42n1827_02a:0266a05": "有二失。前三後一得於神義而墮於無知。破",
    "T42n1827_02a:0266a06": "黑疊譬得有知義而墮無神。外曰僧佉下第",
    "T42n1827_02a:0266a07": "四重出論義凡有二義。一者見異家過失。謂",
    "T42n1827_02a:0266a08": "一義無咎。故重出論義。二見論主上借一破",
    "T42n1827_02a:0266a09": "異。謂異義為短一義為長。故出論義。問何故",
    "T42n1827_02a:0266a10": "不破一為一類破異為一類而相間出耶。答",
    "T42n1827_02a:0266a11": "凡有四義。一示破有多門。如一異品類例破。",
    "T42n1827_02a:0266a12": "今相間破。二者欲明一異兩家自相破斥即",
    "T42n1827_02a:0266a13": "並為虛妄。是故間出。三者執一之人與提婆",
    "T42n1827_02a:0266a14": "論義。當時理屈辭窮而異家便出立義。一家",
    "T42n1827_02a:0266a15": "在坐靜聽便謂。一有道理異義為過。是故重",
    "T42n1827_02a:0266a16": "出論義。衛世師重出論義亦同之。四者僧佉",
    "T42n1827_02a:0266a17": "部內自有多人。雖一人墮負而餘人出論。世",
    "T42n1827_02a:0266a18": "師亦爾故相間出也。此文三番所以前七後",
    "T42n1827_02a:0266a19": "三者。僧佉始末合有十番。但前義勢已窮後",
    "T42n1827_02a:0266a20": "則辭理易屈。故前七後三。若知與神異有",
    "T42n1827_02a:0266a21": "如上過者。僧佉靜聽。執異之家五番往復",
    "T42n1827_02a:0266a22": "墮於二過。一得神失知。二得知失神。我經",
    "T42n1827_02a:0266a23": "中者明己執無過。何以故下釋無過。以神",
    "T42n1827_02a:0266a24": "即覺故不墮無知。覺即神亦不墮無神。故",
    "T42n1827_02a:0266a25": "離前二也。內曰破有三。初指前破。上有二對。",
    "T42n1827_02a:0266a26": "一常無常二遍不遍。合十難前已說之。今當",
    "T42n1827_02a:0266a27": "更說指下破也。若覺相神不一者。前僧佉立",
    "T42n1827_02a:0266a28": "一義。始末二番有三對過失。一神常覺無常。",
    "T42n1827_02a:0266a29": "二神遍覺不遍。三神一覺不一。此三相違而",
    "T42n1827_02a:0266b01": "言其一。故招十五種過也。上已明二對十過。",
    "T42n1827_02a:0266b02": "今就一多。中復有五過。一以神從覺相與俱",
    "T42n1827_02a:0266b03": "多。二以覺從神相與俱一。三神不從覺多即",
    "T42n1827_02a:0266b04": "神與覺異。四覺不從神一則覺與神異。五欲",
    "T42n1827_02a:0266b05": "令其一而不相從。則神墮亦多不多覺墮亦",
    "T42n1827_02a:0266b06": "一不一。攝此五難為三。初二互相從得神覺",
    "T42n1827_02a:0266b07": "一宗而失神覺一多。次兩互不相從得神覺",
    "T42n1827_02a:0266b08": "一多而墮神覺異義。後得神覺不異亦得神",
    "T42n1827_02a:0266b09": "覺一多而墮亦一亦異。得神覺一多義則墮",
    "T42n1827_02a:0266b10": "亦異得神覺一義。名之為一。攝一多為五難",
    "T42n1827_02a:0266b11": "既為三類。常遍五難亦各三類。故合十五開",
    "T42n1827_02a:0266b12": "為九難也。而今文中以神從覺令覺多神亦",
    "T42n1827_02a:0266b13": "多者。正為破其一神以為多神故則無一神。",
    "T42n1827_02a:0266b14": "一神無故亦無多神。亦一亦多非一非多皆",
    "T42n1827_02a:0266b15": "悉不立。破神既爾。破覺亦然。覺與神一則失",
    "T42n1827_02a:0266b16": "多覺。多既無一亦無。如是四句悉皆不成。外",
    "T42n1827_02a:0266b17": "曰不然一為種種如頗梨。救為二意。一法二",
    "T42n1827_02a:0266b18": "喻。法中二句。一通前難二釋疑。所言一者此",
    "T42n1827_02a:0266b19": "明覺體一也。內前以神從覺覺多神亦多。外",
    "T42n1827_02a:0266b20": "今以覺從神神一覺亦一。神既與覺一則覺",
    "T42n1827_02a:0266b21": "一神亦一。無多神過。問何故神一覺亦一。答",
    "T42n1827_02a:0266b22": "僧佉立宗義甚精密。神覺體一故神常覺亦",
    "T42n1827_02a:0266b23": "常。神遍覺亦遍。神一覺亦一。但約義不同。",
    "T42n1827_02a:0266b24": "故開神覺二諦耳。為種種者第二釋疑也。伏",
    "T42n1827_02a:0266b25": "疑云。若以覺從神神一覺亦一。乃勉多神之",
    "T42n1827_02a:0266b26": "過墮一覺之咎。是故釋云。雖體是一覺隨緣",
    "T42n1827_02a:0266b27": "故多。不失多覺故不墮苦樂一過。如頗梨者",
    "T42n1827_02a:0266b28": "第二喻說。喻上體一隨緣故異。體一故免多",
    "T42n1827_02a:0266b29": "神過。隨緣異故免一覺過。故神覺俱成一多",
    "T42n1827_02a:0266c01": "義立。內曰下偈本但有一破亦含五難。一者",
    "T42n1827_02a:0266c02": "以罪福從覺覺一罪福一。二以覺從罪福罪",
    "T42n1827_02a:0266c03": "福若二在覺亦二。三覺一罪福不一罪福與",
    "T42n1827_02a:0266c04": "覺異。四罪福二覺不二覺與罪福異。五欲令",
    "T42n1827_02a:0266c05": "其一而復罪福不同則墮亦一亦異。還攝五",
    "T42n1827_02a:0266c06": "難以為三開。初兩得一義宗而罪福失多覺",
    "T42n1827_02a:0266c07": "失於一。次兩得於一多兩墮異義。三得於一",
    "T42n1827_02a:0266c08": "多亦得不異而隨亦一亦異。問何故以罪福",
    "T42n1827_02a:0266c09": "難覺也。答非是以外罪福以並於覺。正言罪",
    "T42n1827_02a:0266c10": "福即是覺。如損他覺為罪。益他覺為福罪福",
    "T42n1827_02a:0266c11": "既是覺故覺一罪福一。問上破與今破何異。",
    "T42n1827_02a:0266c12": "答上以神從覺覺多神亦多。此是破神。今以",
    "T42n1827_02a:0266c13": "罪福從覺覺一罪福亦一。此是破覺。注云施",
    "T42n1827_02a:0266c14": "盜亦一者。前明罪福就心。今約身口也。如珠",
    "T42n1827_02a:0266c15": "先有者。提婆但破法說而譬自壞。天親義破",
    "T42n1827_02a:0266c16": "譬也。珠則本有覺則始生。豈得以本有之珠",
    "T42n1827_02a:0266c17": "喻始生之覺。復次珠新新生滅者破前一珠",
    "T42n1827_02a:0266c18": "義也。內外雖異同知珠是無常。念念生滅故",
    "T42n1827_02a:0266c19": "非一珠。汝覺不生滅體則是一。云何以不一",
    "T42n1827_02a:0266c20": "喻一無常喻常。二者離珠無色離色無珠。色",
    "T42n1827_02a:0266c21": "既有青黃等五便成五珠。珠若是一五色便",
    "T42n1827_02a:0266c22": "一。若色五珠不五珠一色不一。則離色有珠",
    "T42n1827_02a:0266c23": "離珠有色。若離色有珠。離於苦樂應當有覺。",
    "T42n1827_02a:0266c24": "亦離覺應有苦樂。外曰果雖多作者一如陶",
    "T42n1827_02a:0266c25": "師答上三難也。果雖多謂罪福多也。作者一",
    "T42n1827_02a:0266c26": "一覺體也。如陶師體一而作瓶瓫多果。不可",
    "T42n1827_02a:0266c27": "關陶師一故謂瓶瓫亦一。不可關瓶瓫多故",
    "T42n1827_02a:0266c28": "謂師亦多。不可關覺一故罪福亦一罪福多故",
    "T42n1827_02a:0266c29": "謂覺亦多。故前五難三關並皆壞也。救第二",
    "T42n1827_02a:0267a01": "有無難者。前有陶師後作瓶瓫。亦前有覺體",
    "T42n1827_02a:0267a02": "後隨緣苦樂等。故非本無今有。救第三不一",
    "T42n1827_02a:0267a03": "難者。實是一師而作瓶瓫。實是一覺而有苦",
    "T42n1827_02a:0267a04": "樂。若言新新生滅非是一珠。亦應新新生滅",
    "T42n1827_02a:0267a05": "非是一師。而百年相續終是一人。珠亦爾也。",
    "T42n1827_02a:0267a06": "內曰陶師無別異者此有二過。一者有異喻不",
    "T42n1827_02a:0267a07": "異過。陶師與瓶瓫實有異。而苦樂與覺不異。",
    "T42n1827_02a:0267a08": "故不應以異喻不異。二者不異喻異過。陶師一",
    "T42n1827_02a:0267a09": "體無有別異。而覺實有苦樂二體。故不應將",
    "T42n1827_02a:0267a10": "不異喻異。又若苦樂即覺則瓶瓫即陶師。亦",
    "T42n1827_02a:0267a11": "有五難。一苦樂與覺一則瓶瓫與陶師一。則",
    "T42n1827_02a:0267a12": "師一瓶瓫一。二覺與苦樂一。苦樂多則覺多。",
    "T42n1827_02a:0267a13": "亦師與瓶瓫一。瓶瓫既多師亦應多。例上五",
    "T42n1827_02a:0267a14": "可知也。外曰實有神比知相故。此第五世師",
    "T42n1827_02a:0267a15": "重出救義。來意亦三。一思道更生。二見論主",
    "T42n1827_02a:0267a16": "借異破一謂一有過異義無失。三別更有人也。",
    "T42n1827_02a:0267a17": "問此立與初立何異。答初就異宗立。但異宗",
    "T42n1827_02a:0267a18": "既壞。今但就相立故與前異。然就相立正立",
    "T42n1827_02a:0267a19": "有神義。今破則正顯無神也。有三番問答。初",
    "T42n1827_02a:0267a20": "云。實有神者道理神體不無。比知相故者舉",
    "T42n1827_02a:0267a21": "相證有神體也。知有四種。一理知二比知三",
    "T42n1827_02a:0267a22": "譬知四信聖人語知。今因比知證有於神。所",
    "T42n1827_02a:0267a23": "言相者。僧佉神知一體知是神體相。今神知",
    "T42n1827_02a:0267a24": "異知是神標相。此中比知有二。一者將人比",
    "T42n1827_02a:0267a25": "日。人從東至西人既有去。法與人合。將人比",
    "T42n1827_02a:0267a26": "日。日從東至西亦有去。法與日合。二者見草",
    "T42n1827_02a:0267a27": "木依地苦樂覺知亦應依神。故云比知相故。",
    "T42n1827_02a:0267a28": "內曰下有二。初指前破。雖舉比知而神知終",
    "T42n1827_02a:0267a29": "異還墮二過。一得神失知。二得知失神。今當更",
    "T42n1827_02a:0267b01": "說不知非神者正破有二。初指前破神與知",
    "T42n1827_02a:0267b02": "合。次破比知故神與知合。前破法說後破譬",
    "T42n1827_02a:0267b03": "說也。汝以知相證有神者。若爾知相有故神",
    "T42n1827_02a:0267b04": "有。知相無故神無。凡有二義無有知相。一者",
    "T42n1827_02a:0267b05": "神遍而知不遍。二者常有於神而知不恒。若",
    "T42n1827_02a:0267b06": "爾則無知應當無神。外曰行無故知無。救上",
    "T42n1827_02a:0267b07": "無知之時無神難也。有法譬二句。法說正解",
    "T42n1827_02a:0267b08": "無知所以。神若行境是則有知。若不行境是",
    "T42n1827_02a:0267b09": "時無知。故云行無故知無。如烟者此釋知是",
    "T42n1827_02a:0267b10": "神相正答論主難也。如烟是火相雖復無烟",
    "T42n1827_02a:0267b11": "而有炭火。知是神相知雖復無而終有神。內",
    "T42n1827_02a:0267b12": "曰不然神能知故者。破其無知時有神也。汝",
    "T42n1827_02a:0267b13": "神有二義。一者體性能知。二者以知為相。今",
    "T42n1827_02a:0267b14": "無知時無此二義。是則無神。又法譬不同。汝",
    "T42n1827_02a:0267b15": "神雖無知有生知之能。炭火無烟不能生烟。",
    "T42n1827_02a:0267b16": "何得為喻。復次汝說下第二破其比知又三。",
    "T42n1827_02a:0267b17": "一牒二非三釋。汝說見共相比知故有神者",
    "T42n1827_02a:0267b18": "牒外義也。人之與日共有去相。見人去比知",
    "T42n1827_02a:0267b19": "日亦去。名為共相比知。草木苦樂共有依相。",
    "T42n1827_02a:0267b20": "以草木有依比知苦樂亦依於神也。此亦非",
    "T42n1827_02a:0267b21": "也第二句總非也。所以者何下第三句釋。此",
    "T42n1827_02a:0267b22": "意縱其人日共有去相將人比日。奪其草木",
    "T42n1827_02a:0267b23": "覺知共有依相將草木有依比苦樂亦依神",
    "T42n1827_02a:0267b24": "也。所以縱一奪一者。文自釋之。見去者去法",
    "T42n1827_02a:0267b25": "到彼故。見人從東至西人既有去。亦見日從",
    "T42n1827_02a:0267b26": "東至西日亦有去。故可得以人比日。不得云",
    "T42n1827_02a:0267b27": "見草木有依謂苦樂亦應依神。注前釋縱其",
    "T42n1827_02a:0267b28": "人日相比。若離神無知是事不然。此釋奪其",
    "T42n1827_02a:0267b29": "二依相比。汝言草木必依地離地無草木。知",
    "T42n1827_02a:0267c01": "必依神離神無知。作此比知者是事不然也。",
    "T42n1827_02a:0267c02": "是故不應以知故知有神者。破其二比既竟。",
    "T42n1827_02a:0267c03": "故結呵之。不可見龜而有毛相下此取意重",
    "T42n1827_02a:0267c04": "破之。外云。天下之物皆悉有依。如外草木既",
    "T42n1827_02a:0267c05": "依於地。內之人民則依於王。不應苦樂覺知",
    "T42n1827_02a:0267c06": "獨自無依。是故呵言。汝見草木依地見苦樂",
    "T42n1827_02a:0267c07": "亦依神者。見餘鳥有毛。見龜亦有毛。外曰如",
    "T42n1827_02a:0267c08": "手取。取是手相。雖復不取而常有手。知是神",
    "T42n1827_02a:0267c09": "相。雖復不知而常有神。救上無知無能無神",
    "T42n1827_02a:0267c10": "難。問此與烟火何異。答炭時無烟不能生烟。",
    "T42n1827_02a:0267c11": "手雖不取欲取即能。是故異也。內曰取非手",
    "T42n1827_02a:0267c12": "相。以角峯為牛相。以指掌為手相。不以取為",
    "T42n1827_02a:0267c13": "手相。汝以知為神相。故非喻也。若無知相而",
    "T42n1827_02a:0267c14": "有神者。無指掌等相應當有手。外曰定有神",
    "T42n1827_02a:0267c15": "覺苦樂故。山中舊云。此第六勒沙婆人出論",
    "T42n1827_02a:0267c16": "義。見前偏執一異並皆有失。謂亦一亦異應無",
    "T42n1827_02a:0267c17": "有過。故出立義。又云。還是第二師重出論義。",
    "T42n1827_02a:0267c18": "又云。此是一切外道立有神者亂出論義。論",
    "T42n1827_02a:0267c19": "主亂破。即第六章也。就文凡有六轉攝。計神",
    "T42n1827_02a:0267c20": "事盡破神義周。第一舉苦樂證有神。二舉各",
    "T42n1827_02a:0267c21": "取色證有神。三舉異情動證有神。四以宿習",
    "T42n1827_02a:0267c22": "念證有神。五舉左見右識證有神。六舉念屬",
    "T42n1827_02a:0267c23": "神證有神。涅槃云。是諸外道計神不同。終不",
    "T42n1827_02a:0267c24": "離於陰界入也。今此六轉舉五陰相證有於",
    "T42n1827_02a:0267c25": "神。初舉受陰相。次舉色陰。三舉想陰。四舉",
    "T42n1827_02a:0267c26": "行陰。五舉識陰。第六還舉想陰破此六立即",
    "T42n1827_02a:0267c27": "有六破。成實身見品云。麁思惟者計受是我。",
    "T42n1827_02a:0267c28": "以木石中無受則知有受是我。中思惟者說。",
    "T42n1827_02a:0267c29": "想是我。苦樂雖過猶有我相。細思惟者說。行",
    "T42n1827_02a:0268a01": "是我。以瓶等相雖過猶思我妙。深思惟者計",
    "T42n1827_02a:0268a02": "識是我。知思亦麁。是思雖過猶故有識我心",
    "T42n1827_02a:0268a03": "故。若爾計色是我應最是麁。以色相五陰中",
    "T42n1827_02a:0268a04": "最麁故也。又五陰是有為。有為有相貌故證",
    "T42n1827_02a:0268a05": "神。無為無相貌故不舉證神。覺苦樂者。外云。",
    "T42n1827_02a:0268a06": "四大諸根並是色法。事同草木不應有所覺",
    "T42n1827_02a:0268a07": "知。而今有覺定應有神。又死人木人不能覺",
    "T42n1827_02a:0268a08": "知。今能覺知定是神也。內曰若惱亦斷。上雖",
    "T42n1827_02a:0268a09": "舉覺苦樂證有神。今偏難其覺苦邊也。若神",
    "T42n1827_02a:0268a10": "覺苦樂神可惱者。亦應可斷。若言神常不可",
    "T42n1827_02a:0268a11": "惱。又神無形不可斷。亦神無形不可惱。此亦",
    "T42n1827_02a:0268a12": "得破舊義。斷身時身識覺惱。則識亦可斷。識",
    "T42n1827_02a:0268a13": "無形不可斷。識無形不可惱。無形依有形惱",
    "T42n1827_02a:0268a14": "有形。故無形可惱。亦斷有形無形可斷。外曰",
    "T42n1827_02a:0268a15": "不然無觸故如空。夫斷害必由相與有觸。身",
    "T42n1827_02a:0268a16": "有觸刀亦有觸。故可斷刀有觸。神無觸。云何",
    "T42n1827_02a:0268a17": "以有觸斷無觸耶。如空者舉譬。舍有觸可燒",
    "T42n1827_02a:0268a18": "可熱。空無觸不可燒而有熱。合喻可解。內曰",
    "T42n1827_02a:0268a19": "若爾無去。神若如空不可斷者。神亦如空不",
    "T42n1827_02a:0268a20": "可動去。今害身時神不能避則受害也。去從",
    "T42n1827_02a:0268a21": "二事生。一者身能運動。二心思量欲動。今身",
    "T42n1827_02a:0268a22": "神互無。神欲動不能動。身能動不知動。則身",
    "T42n1827_02a:0268a23": "神並無去。而汝神無避害。就安可去之義。神",
    "T42n1827_02a:0268a24": "若可去則神應可斷。外曰如盲跛者。昔優禪",
    "T42n1827_02a:0268a25": "尼國為劫所破。各分散走。有一生盲生跛。遂",
    "T42n1827_02a:0268a26": "相假得至餘處。外道引此為救義。數論師云。",
    "T42n1827_02a:0268a27": "色陰有依因有手足等而無心思惟故如盲。",
    "T42n1827_02a:0268a28": "四陰有慮知而無身運動故如跛。五陰和合",
    "T42n1827_02a:0268a29": "而去同外道。內曰異相故。盲跛兩神兩身可",
    "T42n1827_02a:0268b01": "得去。身神互無故不得去。又盲人不跛有柱",
    "T42n1827_02a:0268b02": "杖而去。神無身可得然耶。若不爾有如上斷",
    "T42n1827_02a:0268b03": "過者。必言身神互無而相隨去者。亦應相隨",
    "T42n1827_02a:0268b04": "而斷。又上奪其去。今從破也。縱神無觸得去。",
    "T42n1827_02a:0268b05": "亦應無觸故被斷破。數論亦然。五陰共合而",
    "T42n1827_02a:0268b06": "去。亦應共合被斷。復次下。自上已來破法說",
    "T42n1827_02a:0268b07": "竟。今始破其如空譬說。又欲發後救義故作",
    "T42n1827_02a:0268b08": "此破。空實不熱亦應神實不惱。空遂可熱空",
    "T42n1827_02a:0268b09": "應可斷。神義亦然。外曰如舍主惱。上空不可",
    "T42n1827_02a:0268b10": "斷不可熱。此義既壞。是故捨空引於舍主。內",
    "T42n1827_02a:0268b11": "曰無常故燒。論主調外人義破其法說。舍無",
    "T42n1827_02a:0268b12": "常可燒可熱。舍內空常不可燒熱。身無常可",
    "T42n1827_02a:0268b13": "斷惱。神既常不可斷惱。復次舍主不遍可得",
    "T42n1827_02a:0268b14": "遠火。汝神既遍應無避火。神若同空是常便",
    "T42n1827_02a:0268b15": "不覺惱。若同舍主無常則同上斷過。又神若",
    "T42n1827_02a:0268b16": "是常不能避火。遂能避火則是無常。外曰必",
    "T42n1827_02a:0268b17": "有神取色等故。第二舉色陰證有神。五情不",
    "T42n1827_02a:0268b18": "能各知諸塵。而有知者此是神能。犢子部亦",
    "T42n1827_02a:0268b19": "言人見與此義同。成實者云。根不能見用識",
    "T42n1827_02a:0268b20": "能見。雖用識見要須人御。名為人見。內曰何",
    "T42n1827_02a:0268b21": "不用耳見。若根不能見而神見者。神用眼見",
    "T42n1827_02a:0268b22": "何不用耳見。若不能用耳見唯用眼見。則是",
    "T42n1827_02a:0268b23": "眼見非神見也。注云如火能燒處處皆燒者。",
    "T42n1827_02a:0268b24": "火以燒為性。觸物皆燒。神以見為性。觸根皆",
    "T42n1827_02a:0268b25": "見。亦得以此破成論人。既言識見。識託於",
    "T42n1827_02a:0268b26": "耳何不見耶。又識有見性觸根皆見不待眼",
    "T42n1827_02a:0268b27": "也。外曰所用定故如陶師。神雖能見必須用",
    "T42n1827_02a:0268b28": "眼。如陶師能作不得離泥。泥於器定。眼色亦",
    "T42n1827_02a:0268b29": "然。成實論義亦爾。雖以識見要須用眼。內曰",
    "T42n1827_02a:0268c01": "若爾盲者。若神與眼一不應言神見眼不見。",
    "T42n1827_02a:0268c02": "若神與眼異神則無眼。是故神盲。若無眼不",
    "T42n1827_02a:0268c03": "盲則盲不無眼。又若無眼不盲則有眼應盲。",
    "T42n1827_02a:0268c04": "又依中論六情品破者。若以見見則見中有",
    "T42n1827_02a:0268c05": "見相。見者無見相故見者盲也。依智度論意",
    "T42n1827_02a:0268c06": "破者。若神御眼見色者神應見眼。而今一切",
    "T42n1827_02a:0268c07": "人皆有神。皆應見眼。而不見眼故知神盲。汝",
    "T42n1827_02a:0268c08": "陶師喻者。此破其譬說。外云譬有三事。一陶",
    "T42n1827_02a:0268c09": "師二用泥三作瓶。內合亦三。一有神二用眼",
    "T42n1827_02a:0268c10": "三見色。疎親言同而實大異。用泥作瓶。離泥",
    "T42n1827_02a:0268c11": "無瓶。用眼見色。離眼有色。故喻非也。外曰有",
    "T42n1827_02a:0268c12": "神異情動故。此下第三舉想陰證神。論主前",
    "T42n1827_02a:0268c13": "責其何不用耳見令其互用。外道以所伺各",
    "T42n1827_02a:0268c14": "定不得互用。內破定義不立。今從內所責還",
    "T42n1827_02a:0268c15": "明互用。就立中為二。初明一根知二。次辦二",
    "T42n1827_02a:0268c16": "根知一。今是初明眼見果色即知果味。故令",
    "T42n1827_02a:0268c17": "舌動稱為異情。復次一物眼身知故。第二明",
    "T42n1827_02a:0268c18": "二根知一。然眼無知味之理身無見瓶之義。",
    "T42n1827_02a:0268c19": "而知味識瓶並是神用。故知有神。內曰如盲",
    "T42n1827_02a:0268c20": "修妬路中已破者。破中為二。第一天親指前",
    "T42n1827_02a:0268c21": "破。第二正破。既言眼見他食果而口中生涎。",
    "T42n1827_02a:0268c22": "則神與眼異。故稱為盲。又既是神見何不用",
    "T42n1827_02a:0268c23": "舌見。若不用舌見終是眼見神則不見。故復",
    "T42n1827_02a:0268c24": "是盲。復次下天親義作內答以答於外。今迴",
    "T42n1827_02a:0268c25": "提婆偈本以為復次。所以無修妬路釋者。以",
    "T42n1827_02a:0268c26": "易解故不釋之。破彼二事即為二別。前破一",
    "T42n1827_02a:0268c27": "根知二。果中五塵具足。遂眼見眼即知果味",
    "T42n1827_02a:0268c28": "令舌動者。眼中何故不即聞香聽聲覺觸令",
    "T42n1827_02a:0268c29": "三情亦動也。身亦如是者破二根知一。瓶中",
    "T42n1827_02a:0269a01": "亦五塵具足。身既能得瓶者。就身根中何不",
    "T42n1827_02a:0269a02": "得瓶聲香味即發耳鼻舌三情也。外曰如人",
    "T42n1827_02a:0269a03": "燒。此救上盲及餘情何不動難。如人雖能知",
    "T42n1827_02a:0269a04": "燒要唯用火。神雖能見要須用眼。不得聞用",
    "T42n1827_02a:0269a05": "眼見便謂神盲。問此與上陶師何異。答離泥",
    "T42n1827_02a:0269a06": "無瓶。今離薪有火。是故為異救。餘情何不動",
    "T42n1827_02a:0269a07": "者。人雖用火燒不得餘物燒。唯眼見舌動餘",
    "T42n1827_02a:0269a08": "情不得動。內曰火燒。火性能燒非人燒。眼能",
    "T42n1827_02a:0269a09": "見非神見。又無人火亦燒。無神眼亦應見。又",
    "T42n1827_02a:0269a10": "火性自熱不假人方熱。眼性自見不假神方",
    "T42n1827_02a:0269a11": "見。若眼假神方見。火應假人方燒。外曰如意。",
    "T42n1827_02a:0269a12": "外云。要須神情意塵合見。四合之中少一猶",
    "T42n1827_02a:0269a13": "不見。況但眼能見。汝上不應難云火自能燒",
    "T42n1827_02a:0269a14": "眼自能見。若眼自見。死人有眼何竟不見。內",
    "T42n1827_02a:0269a15": "曰下此作神無用破也。有意託眼則見。無意",
    "T42n1827_02a:0269a16": "託眼則不見。則意有見能神無用也。此破舊",
    "T42n1827_02a:0269a17": "義云。識託根故見。不託則不見。何用假人。外",
    "T42n1827_02a:0269a18": "曰意不自知。此救神無用也。意但知法無有",
    "T42n1827_02a:0269a19": "自知之理。若更有餘意知此意者。此意不滅",
    "T42n1827_02a:0269a20": "復知未來意。如是則無量意聚在眼門。我義",
    "T42n1827_02a:0269a21": "神是妙一能知於意。故有知意之功。非是無",
    "T42n1827_02a:0269a22": "用。亦無無窮意聚眼門失。內曰神亦神者。問",
    "T42n1827_02a:0269a23": "前一內外曰何故無修妬路。此獨有耶。答提",
    "T42n1827_02a:0269a24": "婆論本前明外曰如意。今內曰神亦神便是破",
    "T42n1827_02a:0269a25": "之。汝既言神用意行眼門者。則應有神知神。",
    "T42n1827_02a:0269a26": "但天親義生內答以答前問。義作外問反於",
    "T42n1827_02a:0269a27": "後破。是故中間內外兩曰無修妬路也。今依",
    "T42n1827_02a:0269a28": "天親破上義者。汝但知立。神知意而未悟。誰",
    "T42n1827_02a:0269a29": "復知神。若神神相知是亦無窮。若不須神知",
    "T42n1827_02a:0269b01": "神亦不須神知意。破假人亦爾。我法以現在",
    "T42n1827_02a:0269b02": "下通外人無窮意聚眼門過也。明意是無常。",
    "T42n1827_02a:0269b03": "念念不住。寧有多意聚在眼門。外曰云何除",
    "T42n1827_02a:0269b04": "神。外道非是請除於神。但反難論主若除於",
    "T42n1827_02a:0269b05": "神意云何能自知塵。內曰如火熱相。無有不",
    "T42n1827_02a:0269b06": "熱之火。何有不知之意。意體性能知。何用神",
    "T42n1827_02a:0269b07": "耶。此是借意以破神。不如數論破神存意。外",
    "T42n1827_02a:0269b08": "曰應有神第四舉行陰證神。初總標有神。宿",
    "T42n1827_02a:0269b09": "習念下舉二世法證有於神。宿習是過去世",
    "T42n1827_02a:0269b10": "習貪成貪習瞋成瞋。若無神統御誰使習耶。",
    "T42n1827_02a:0269b11": "生時憂喜行者舉現在世也。過去習瞋生時",
    "T42n1827_02a:0269b12": "知憂。過去習貪生時知喜。連持二世不斷皆",
    "T42n1827_02a:0269b13": "是神功。又初生之時無人教之令其憂喜。而",
    "T42n1827_02a:0269b14": "初生行憂喜此是神使之然。而言相續生者。",
    "T42n1827_02a:0269b15": "神遍三世無有代謝。但憂喜之念有於代謝。",
    "T42n1827_02a:0269b16": "過去曾生現在始起未來當生。過去念滅續",
    "T42n1827_02a:0269b17": "生現在。現在續生未來。故云相續。內曰遍云",
    "T42n1827_02a:0269b18": "何念者。縱其神遍奪念生也。念即是上憂喜",
    "T42n1827_02a:0269b19": "也。神既常遍。常遍者一遍五道二遍六塵。在",
    "T42n1827_02a:0269b20": "神既遍。遍無更生念理。夫論生念。要須此有",
    "T42n1827_02a:0269b21": "彼無。故捨此念彼。神既常遍。未曾不念故不",
    "T42n1827_02a:0269b22": "更生念。云何有捨此念彼也。問上舉三世證",
    "T42n1827_02a:0269b23": "有神義。今破何世耶。答神遍三世。於三世中",
    "T42n1827_02a:0269b24": "都不生念。故總破三世生念也。復次若念一",
    "T42n1827_02a:0269b25": "切處生。上提婆縱其神遍奪生念義。今天親",
    "T42n1827_02a:0269b26": "縱其生念開二關責之。神既遍念亦遍。則應",
    "T42n1827_02a:0269b27": "遍五道六塵中。應一時生念。若念分生者。前",
    "T42n1827_02a:0269b28": "明以念從神神遍念亦遍。此以神從念念既",
    "T42n1827_02a:0269b29": "分生神亦分生。復次若神無知若知非神者。",
    "T42n1827_02a:0269c01": "明知自知神無知。亦應念自念神無念。若知",
    "T42n1827_02a:0269c02": "非神者。神若能知則便成知無復有神。神若",
    "T42n1827_02a:0269c03": "逐念則便成念便無有神。此事前已說者。初",
    "T42n1827_02a:0269c04": "破衛世師中五番有此二過。有人言。若神無",
    "T42n1827_02a:0269c05": "知者無能知也。若知非神者知非神相也。又",
    "T42n1827_02a:0269c06": "釋此事前破者。如烟喻中。若無知時亦有神",
    "T42n1827_02a:0269c07": "者。今將彼以破此者。神不生念時爾時既無",
    "T42n1827_02a:0269c08": "念相亦無能念也。外曰合故念生者救上遍",
    "T42n1827_02a:0269c09": "云何念也。神體實遍而生念者。神於此法作",
    "T42n1827_02a:0269c10": "意思量則生念。神於彼法不作意思量則不",
    "T42n1827_02a:0269c11": "生念。故神雖遍而能生念。何故神遍不生念",
    "T42n1827_02a:0269c12": "耶。通第二難者。念由緣發。非與神齊。雖餘處",
    "T42n1827_02a:0269c13": "有神要待緣具方得生念。以無一切緣一時",
    "T42n1827_02a:0269c14": "具故不得一時遍。念神雖分。念念自有分而",
    "T42n1827_02a:0269c15": "神無分也。通第三難者。神使念生名為神念。",
    "T42n1827_02a:0269c16": "故神受念名。而念恒非神。故不墮無神。注云",
    "T42n1827_02a:0269c17": "勢發故者。作意思量前事名為勢發。神雖與",
    "T42n1827_02a:0269c18": "意合。若未作意思量前事。念則不生也。內曰",
    "T42n1827_02a:0269c19": "雖前已破者。上遍云何念三門破之已竟也。",
    "T42n1827_02a:0269c20": "今當重說。縱許生念重撿責之。神若知相即",
    "T42n1827_02a:0269c21": "自能知。何須與意合方生念耶。若非知相猶",
    "T42n1827_02a:0269c22": "如木石。何能生念。復次若念知。此文破前遍",
    "T42n1827_02a:0269c23": "云何念。正是提婆偈本而中間諸破並是天",
    "T42n1827_02a:0269c24": "親義立兩偈。本為異者。前是奪破明神常遍",
    "T42n1827_02a:0269c25": "不應生念。今縱開破。縱神生念能知塵者。念",
    "T42n1827_02a:0269c26": "生則知念不生不知。則是念知神無用也。外",
    "T42n1827_02a:0269c27": "曰應有神左見右識故第五舉左見右識。即",
    "T42n1827_02a:0269c28": "是舉識陰證神。然就病眼不病眼俱得作之。",
    "T42n1827_02a:0269c29": "如右眼病不見於人但左眼見人。後右眼差",
    "T42n1827_02a:0270a01": "還識前左眼所見人。然兩眼體異不應左見",
    "T42n1827_02a:0270a02": "右識。有神統御。是故能然。內曰共合二眼。凡",
    "T42n1827_02a:0270a03": "有三義故秤為共。外云。左眼見則是見眼。右",
    "T42n1827_02a:0270a04": "眼識即是識眼。今答左眼自見非神見。右眼",
    "T42n1827_02a:0270a05": "自識非神識。但破見眼即破識眼。不須兩番",
    "T42n1827_02a:0270a06": "破之。故云共合二眼。二者以彼答此。一答答",
    "T42n1827_02a:0270a07": "於二立。名為共合。前明念生則知念不生不",
    "T42n1827_02a:0270a08": "知。此是念知不名神知。即以此答答於二眼。",
    "T42n1827_02a:0270a09": "若有二眼則能見識。無二眼則不見識。此是",
    "T42n1827_02a:0270a10": "眼能見識。何用於神。故云共合二眼。三者依",
    "T42n1827_02a:0270a11": "天親意。更不別開破門。但後二前四合有六",
    "T42n1827_02a:0270a12": "門。共破左見右識。故云共合二眼。所以不別",
    "T42n1827_02a:0270a13": "更答而指前後共答者凡有二義。一者破神",
    "T42n1827_02a:0270a14": "將竟。外人上來以五番救義。今恐其引事無",
    "T42n1827_02a:0270a15": "窮欲遮其後救。汝設更千端立者。並墮諸破",
    "T42n1827_02a:0270a16": "之中故也。二者欲明觀門縱橫通徹無礙略",
    "T42n1827_02a:0270a17": "明四句。自有一立一破多立多破一立多破",
    "T42n1827_02a:0270a18": "多立一破。是故總指多破一立也。分知不名",
    "T42n1827_02a:0270a19": "知者。七復次為三。初二用後。次四用前。次",
    "T42n1827_02a:0270a20": "一當破。即顯後得破前前得破後。又顯當",
    "T42n1827_02a:0270a21": "破也。一部論有此三勢破義也。神體既遍。知",
    "T42n1827_02a:0270a22": "唯在一分。正可名為分知。不名神知合。今亦",
    "T42n1827_02a:0270a23": "爾。在神既遍。見識亦遍。而今此見彼識但應",
    "T42n1827_02a:0270a24": "言分見分識。不應言神見神識。復次若爾無",
    "T42n1827_02a:0270a25": "知此第二破。若言分知故名神知。分見識名",
    "T42n1827_02a:0270a26": "神見識者。應從多不知名為不知。從多不見",
    "T42n1827_02a:0270a27": "識名為不見識。此二復次指後也。復次遍云",
    "T42n1827_02a:0270a28": "何念。神既遍無生念理。神亦遍不生見識之",
    "T42n1827_02a:0270a29": "理。復次若念知者第四破也。若念故知不念",
    "T42n1827_02a:0270b01": "不知。此是念知神則無用。眼看故見不有不",
    "T42n1827_02a:0270b02": "見。此是眼見。神無用也。此二復次指第四轉",
    "T42n1827_02a:0270b03": "中縱奪二破。復次何不用耳見。若言神見神",
    "T42n1827_02a:0270b04": "識。何不用左耳見右耳識。復次若爾盲。若言",
    "T42n1827_02a:0270b05": "要用眼見眼識。則非神見神識。故是無見之",
    "T42n1827_02a:0270b06": "神。此引第二轉中二破。復次如左眼見下第",
    "T42n1827_02a:0270b07": "七注家正破。眼有左右分而無見識。神能見",
    "T42n1827_02a:0270b08": "識。神既常遍。不應有此分見彼分識。又若以",
    "T42n1827_02a:0270b09": "左眼見而不識以顯神能者。則是無識之神。",
    "T42n1827_02a:0270b10": "若以右識而無見。謂有神者便為無見之神",
    "T42n1827_02a:0270b11": "也。如是則有多神之過。外曰念屬神故神知",
    "T42n1827_02a:0270b12": "此第六轉舉念屬神以識有神。有人言。救七",
    "T42n1827_02a:0270b13": "復次中第四復次。今謂不然。七復次並是天",
    "T42n1827_02a:0270b14": "親引之。不應救也。又既有七破。何猶獨救第",
    "T42n1827_02a:0270b15": "四。今明此救第四轉中最後復次若有念知",
    "T42n1827_02a:0270b16": "之難也。上難云。念生故知。念不生故不知。此",
    "T42n1827_02a:0270b17": "是念知。神則無用。外救云。念不自在必有所",
    "T42n1827_02a:0270b18": "依。能御念者則是神。用何得空。有念知而無",
    "T42n1827_02a:0270b19": "所屬故念屬於神。以念知故名為神知。神有",
    "T42n1827_02a:0270b20": "用念之功。非無用也。問此既救前第四轉中",
    "T42n1827_02a:0270b21": "難。何故至第六轉中方乃救耶。答有二義。一",
    "T42n1827_02a:0270b22": "者此第六轉應接前第四。論主作念知難竟。",
    "T42n1827_02a:0270b23": "外人即舉念屬神以通此難。論主破念屬神",
    "T42n1827_02a:0270b24": "竟。外人方左見右識以證有神。故共答二眼",
    "T42n1827_02a:0270b25": "最後破之。所以最後明共答二眼者。恐外道",
    "T42n1827_02a:0270b26": "救義無窮。是故最後共指眾破以破外人。汝",
    "T42n1827_02a:0270b27": "雖有眾多之立理不出前六門破也。而今共",
    "T42n1827_02a:0270b28": "答二眼在第五者。翻論者誤。不爾梵文失也。",
    "T42n1827_02a:0270b29": "二者念屬神理實救前第四若念知難。但當",
    "T42n1827_02a:0270c01": "時理屈辭窮未暇得救。別有餘人舉左見右",
    "T42n1827_02a:0270c02": "識更復立義。破此立竟其人思道還生。故重",
    "T42n1827_02a:0270c03": "救前破。提婆與外人對面交言。破立之中有",
    "T42n1827_02a:0270c04": "此斷續形勢。故撰之以示末代所以問答不",
    "T42n1827_02a:0270c05": "接連也。內曰不然分知不名知。神體既遍。一",
    "T42n1827_02a:0270c06": "分生知。一分者五道六塵一處生也。正可分",
    "T42n1827_02a:0270c07": "知不名神知。外曰神知非分知。此明雖復分",
    "T42n1827_02a:0270c08": "知神名知也。如一身手有所作名為身作。內",
    "T42n1827_02a:0270c09": "曰若爾無知。汝以多從少神名之知者。亦應",
    "T42n1827_02a:0270c10": "以少從多不知名為不知。外曰如衣分燒。救",
    "T42n1827_02a:0270c11": "以多從少。如一領衣若燒一孔則名燒衣。神",
    "T42n1827_02a:0270c12": "一分知名為神知。內曰燒亦如是。有二種例",
    "T42n1827_02a:0270c13": "前。一者應名分燒不名為燒。二者若從少燒",
    "T42n1827_02a:0270c14": "名為燒衣者。亦應從多不燒名為不燒。問何",
    "T42n1827_02a:0270c15": "故例破之耶。答以少從多以多從少。類例無",
    "T42n1827_02a:0270c16": "窮。恐外人引喻不已。是故遮其後救而例破",
    "T42n1827_02a:0270c17": "之也。",
    "T42n1827_02a:0270c18": "百論疏卷中終"
}