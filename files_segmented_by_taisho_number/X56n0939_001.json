{
    "X56n0939_001:0600a06": "重刻五百問論序",
    "X56n0939_001:0600a08": "五百問論何為而造耶曰為俾破權執悟實道也然",
    "X56n0939_001:0600a09": "篤而論之如來一代說大小權實教每會必各有囑",
    "X56n0939_001:0600a10": "累諸大羅漢弘演小宗彌勒以權教為職文殊大乘",
    "X56n0939_001:0600a11": "為任等是荷擔菩提莊嚴雙樹其間豈容優劣哉及",
    "X56n0939_001:0600a12": "至滅後諸大祖師後先遞出分宗立家偏弘一門葢",
    "X56n0939_001:0600a13": "亦各受密囑乘願轂而來者也若慈恩基師專據深",
    "X56n0939_001:0600a14": "密主張瑜伽以三時教該括一化三無二有統轄眾",
    "X56n0939_001:0600a15": "機其極遂至乎以一乘為權三乘為實矣斯旨也始",
    "X56n0939_001:0600a16": "與我所弘法華之者戞戞乎不相容焉則不得不作",
    "X56n0939_001:0600a17": "為玄贊別立一家之說也然竊忖其意豈非木牛楊",
    "X56n0939_001:0600a18": "葉俯提弱喪以餘深法示教利喜者耶所謂世界故",
    "X56n0939_001:0600a19": "實第一義故實權誘方便皆無唐捐但稟今宗教眼",
    "X56n0939_001:0600a20": "未明者或眩其說將泣兩岐又彼宗徒牢執一途或",
    "X56n0939_001:0600a21": "恐馴致蹋順璟之禍又復焉知無或不幸而寶器受",
    "X56n0939_001:0600a22": "粗食者乎是論主之所以深憂遠慮而有此造也歟",
    "X56n0939_001:0600a23": "條章雖多大要有三焉一開顯正意為決定聲聞而",
    "X56n0939_001:0600a24": "翻判屬有性以敗種之論通再活之經安得今已生",
    "X56n0939_001:0600b01": "竟引論滅之此剡足徇屨點金成鐵不知其可二今",
    "X56n0939_001:0600b02": "經要在乎顯一代設化之意諸法門綱目總讓之前",
    "X56n0939_001:0600b03": "經然虗張名相廣開章段大小參雜今昔莫辨而大",
    "X56n0939_001:0600b04": "事因緣措之弗顧買櫝還珠不亦戾乎三末世弘通",
    "X56n0939_001:0600b05": "專為行人紛綸法相茫如烟海不見一語及于行要",
    "X56n0939_001:0600b06": "問橋論箭空費光景一朝瞑目色心何依此棄所急",
    "X56n0939_001:0600b07": "而不知務也他若事義去取訓詁同異類則抑末矣",
    "X56n0939_001:0600b08": "三要既呈矣庶幾教台徒確有所守及習彼宗者祛",
    "X56n0939_001:0600b09": "膠著或有圓種者生慕嚮焉非必圖強聒一切悉使",
    "X56n0939_001:0600b10": "捨彼從此也製作主意葢如斯而已矣此論智證大",
    "X56n0939_001:0600b11": "師之所將來趙宋時彼方已失傳最宜須寶護獨奈",
    "X56n0939_001:0600b12": "舊刻鹵莾訛謬相望而復靡別本可讐校慧心致疑",
    "X56n0939_001:0600b13": "其來也久矣每一披卷未曾不憮然而增慨也山門",
    "X56n0939_001:0600b14": "碩匠有守篤和尚恒惋惜不置乃據昔人所考覈及",
    "X56n0939_001:0600b15": "玄贊等默索精思嚴訂其譌疑者不敢輒改別為箋",
    "X56n0939_001:0600b16": "註三卷論定是非且略釋肯綮難通者於是從來以",
    "X56n0939_001:0600b17": "為不可讀委諸高閣者皆喜而讀之研之得益者寢",
    "X56n0939_001:0600b18": "多其孫昌宗上人銳志進學稱不愧堂搆之任比以",
    "X56n0939_001:0600b19": "和尚校本壽之梨棗仍以箋註分會入本論各章之",
    "X56n0939_001:0600b20": "下合刻之將欲以公于大方而揭論主之志於幾墜",
    "X56n0939_001:0600b21": "也其為功為惠亦豈小哉刻成徵余弁言余聞之喜",
    "X56n0939_001:0600b22": "甚乃不自揣敢攄鄙見如此且為提其要曰清涼國",
    "X56n0939_001:0600b23": "師有言法華云此經難信難解佛現在世猶多怨嫉",
    "X56n0939_001:0600b24": "況滅度後誠哉斯言若保執三乘五性不信一乘一",
    "X56n0939_001:0600c01": "性者深為可愍此甄簡權實絲毫不貸所謂寶山無",
    "X56n0939_001:0600c02": "非寶取之先擇摩尼也智證大師曰釋法華者三家",
    "X56n0939_001:0600c03": "三論法相天台竝是法王之一官法界之一門能為",
    "X56n0939_001:0600c04": "眾生之妙藥能為諸趣之律梁此四悉投機諸祖一",
    "X56n0939_001:0600c05": "揆所謂雪山無非藥採者期於對病也若異其異而",
    "X56n0939_001:0600c06": "不通於大同則於和合海分河飲水徒長見慢與夫",
    "X56n0939_001:0600c07": "外道諍訟何異乎雖然此猶未也智者大師之言曰",
    "X56n0939_001:0600c08": "方便說稱妙不妙見理之時無復權實非權非實亦",
    "X56n0939_001:0600c09": "無妙與不妙是故稱妙也嗚乎此何等境界安得與",
    "X56n0939_001:0600c10": "法界有情同造乎斯地受廣大妙法喜樂乎讀者倘",
    "X56n0939_001:0600c11": "幸稔知之則守篤和尚用心之苦併昌宗上人致力",
    "X56n0939_001:0600c12": "之勤皆為非唐設也乃是論流通日昌月盛我有望",
    "X56n0939_001:0600c13": "焉豈不大歡喜哉。",
    "X56n0939_001:0600c14": "寬政六秊歲次甲寅孟秋　後學六如沙門慈周撰",
    "X56n0939_001:0600c15": "凡例",
    "X56n0939_001:0600c16": "一此論專對破慈恩玄贊本邦上代性相相拒若守",
    "X56n0939_001:0600c17": "護章法華秀句一乘要決等蓋皆其流亞諸祖未",
    "X56n0939_001:0600c18": "必閱此論而暗相發明者多今宗學者最所宜講",
    "X56n0939_001:0600c19": "究但恨舊本烏焉剩脫義路茅塞先師患之殫力",
    "X56n0939_001:0600c20": "訂正稍覺披豁。",
    "X56n0939_001:0600c21": "一註稱光山本者乃野州日光山所傳訂譌頗精先",
    "X56n0939_001:0600c22": "師多采用之惜乎中卷失傳。",
    "X56n0939_001:0600c23": "一本論所牒玄贊則有現本可對校其他率推徵文",
    "X56n0939_001:0600c24": "理究其所必當然而後從之其難決者且存舊不",
    "X56n0939_001:0601a01": "敢擅改換焉。",
    "X56n0939_001:0601a02": "一格上私記條數以便搜求然不與本論題下條數",
    "X56n0939_001:0601a03": "同者意古來傳寫經多手致此離合耳今且據現",
    "X56n0939_001:0601a04": "本。",
    "X56n0939_001:0601a05": "一先師校本主辨誤字若其句逗國譯未遑盡匡覽",
    "X56n0939_001:0601a06": "者請自裁正焉。睿山南溪沙門　昌宗　識",
    "X56n0939_001:0601a12": "五百問論卷上(一百一十一問)",
    "X56n0939_001:0601a14": "毗陵沙門　湛然　述",
    "X56n0939_001:0601a15": "問釋一經文前幾門。答開為六門一敘經緣起之意",
    "X56n0939_001:0601a16": "二明宗旨三明經品得名四明品廢立五彰品次第",
    "X56n0939_001:0601a17": "六釋經本文今意謂之不然除釋本文餘之五門初",
    "X56n0939_001:0601a18": "文略明緣起可爾餘三明品在無非經骨格第二宗",
    "X56n0939_001:0601a19": "旨未曉如何容子陳疑方知遠旨曾聞有用名體宗",
    "X56n0939_001:0601a20": "用教相等五稍似得於此經旨歸。",
    "X56n0939_001:0601a21": "問何謂緣起。答緣起為五一酬因請二破疑執三為",
    "X56n0939_001:0601a22": "彰記行四為利今後五顯時機初文有二一酬因二",
    "X56n0939_001:0601a23": "酬請酬因又六一酬行因即方便品初云佛曾至未",
    "X56n0939_001:0601a24": "曾有法二酬願因亦方便品云我本立誓願及壽量",
    "X56n0939_001:0601b01": "中每自作是意等三酬求因即達多品四酬持因論",
    "X56n0939_001:0601b02": "云佛曾已下為讀誦甚深及後之四恒即四依是及",
    "X56n0939_001:0601b03": "不輕品受持之文五酬相因謂雨華等彌勒疑問等",
    "X56n0939_001:0601b04": "六酬說因三世諸佛成佛已後必說故也今謂雖列",
    "X56n0939_001:0601b05": "六因竝今昔大途之通因而非出世本意之別因經",
    "X56n0939_001:0601b06": "云若但讚佛乘眾生沒在苦等四十餘秊不顯真實",
    "X56n0939_001:0601b07": "今始得暢而不為酬因徒說久遠何益於今故今別",
    "X56n0939_001:0601b08": "因大唯二種一為迹門開權顯實二為本門開迹顯",
    "X56n0939_001:0601b09": "遠此則正當一代別因不同諸教。",
    "X56n0939_001:0601b10": "問曰何謂酬請。答曰釋迦初成梵王請說但說方便",
    "X56n0939_001:0601b11": "今酬身子請說權實境酬文殊請說安樂行酬彌勒",
    "X56n0939_001:0601b12": "請說真應果今謂一代大小皆酬梵請身子所請通",
    "X56n0939_001:0601b13": "為三周三周所陳豈獨於境權在於昔安合重求況",
    "X56n0939_001:0601b14": "法說周三世十方皆令眾生得一切種智乘是寶乘",
    "X56n0939_001:0601b15": "遊於四方此豈非行直至道場此豈非果滅化寶所",
    "X56n0939_001:0601b16": "行果亦然所談者教何以獨境餘之二酬至文方決。",
    "X56n0939_001:0601b17": "問云何謂破疑。答曰一破疑二破執初破疑者聲聞",
    "X56n0939_001:0601b18": "疑謂永不成佛故云感傷諸小菩薩亦疑獨得又疑",
    "X56n0939_001:0601b19": "菩提己亦無分經云菩薩聞是法等文兼破悔疑小",
    "X56n0939_001:0601b20": "不得作佛今聞作佛悔所以除知為大因故疑通三",
    "X56n0939_001:0601b21": "乘悔唯小有以寬攝狹但說破疑今謂疑通悔局為",
    "X56n0939_001:0601b22": "出何文文中既云諸求三乘若有疑悔豈從一句便",
    "X56n0939_001:0601b23": "判疑寬以寬攝狹應俱有悔又諸小菩薩身住何位",
    "X56n0939_001:0601b24": "初疑獨得後疑無分獨得與無分相違疑悔焉分於",
    "X56n0939_001:0601c01": "大小。",
    "X56n0939_001:0601c02": "問曰何名破執。答曰法華論云決定退大二種聲聞",
    "X56n0939_001:0601c03": "今經唯為退大一種經云我昔教汝志願佛道及明",
    "X56n0939_001:0601c04": "大通十六王子今經正破退大者執四中非三今謂",
    "X56n0939_001:0601c05": "論語現在且置未來若弘教者欲達經旨須遠尋始",
    "X56n0939_001:0601c06": "達末謂於彼土生滅想時得聞是經滅想乃順現在",
    "X56n0939_001:0601c07": "情執得聞則順化儀大體既云得聞是經何以蔽之",
    "X56n0939_001:0601c08": "論云決定增上慢未熟故釋云其趣寂者元無大性",
    "X56n0939_001:0601c09": "亦非不輕與記之限乃引例云如般若經皆令入於",
    "X56n0939_001:0601c10": "無餘涅槃非皆盡入今謂違經背論徒引他文般若",
    "X56n0939_001:0601c11": "現云皆入而反云不盡論云未熟而改云無如樹上",
    "X56n0939_001:0601c12": "菓菓未熟時與元無菓其理同耶不輕品中始終無",
    "X56n0939_001:0601c13": "復除趣寂言何以苦為菩薩除之除在昔教取出今",
    "X56n0939_001:0601c14": "經何以將昔之除證今之取又云趣寂佛不記菩薩",
    "X56n0939_001:0601c15": "記令信解上慢佛不記菩薩記令發趣若趣寂後作",
    "X56n0939_001:0601c16": "佛違涅槃等處處教文今謂論文此二同為未熟未",
    "X56n0939_001:0601c17": "熟則是後時必定當熟若趣寂永沈則上慢永沒上",
    "X56n0939_001:0601c18": "慢教無長沒之文則趣寂義無永沈之理何事未熟",
    "X56n0939_001:0601c19": "該於二人元無獨在趣寂若其二人永沈長沒何以",
    "X56n0939_001:0601c20": "菩薩令解令發是則天親謬言不輕諭諂又云菩薩",
    "X56n0939_001:0601c21": "有二頓悟漸悟漸悟二義從小向大名漸生數少故",
    "X56n0939_001:0601c22": "從凡歸大名頓生數多故乃引涅槃八萬劫等云是",
    "X56n0939_001:0601c23": "聖人非是異生二者曾發大小二心修二行者來歸",
    "X56n0939_001:0601c24": "大者皆名為漸今謂生數多少在於勤怠安得以大",
    "X56n0939_001:0602a01": "小判之又大含漸頓何得以所從判之又小通賢聖",
    "X56n0939_001:0602a02": "聖兼初後凡通內外外兼博地而判能入若言涅槃",
    "X56n0939_001:0602a03": "八萬劫等曾發大小正當趣寂昔具二緣但以大弱",
    "X56n0939_001:0602a04": "小強小此大彼人不觀其始末輙判有無。",
    "X56n0939_001:0602a05": "問何名彰記行耶。答有二一記二行記謂未記聲聞",
    "X56n0939_001:0602a06": "今為授記文云我設是方便等及迦葉等領解初文",
    "X56n0939_001:0602a07": "今謂楞伽四義故記聲聞大集二三授聲聞記楞伽",
    "X56n0939_001:0602a08": "大集為法華前後而云未記耶二彰行者今說一乘",
    "X56n0939_001:0602a09": "菩薩行故下文云有佛子心淨等聲聞若菩薩等如",
    "X56n0939_001:0602a10": "來但化菩薩等今問若唯為退大那為菩薩仍云但",
    "X56n0939_001:0602a11": "化應不關小若以一乘化菩薩者若有菩薩非一乘",
    "X56n0939_001:0602a12": "者應以一乘而化導之若是菩薩皆悉一乘豈以一",
    "X56n0939_001:0602a13": "乘還化一乘若大小共聞成佛無疑二俱不聞俱不",
    "X56n0939_001:0602a14": "成佛驗知三祇共位菩薩行同二乘故使得失而無",
    "X56n0939_001:0602a15": "差降。",
    "X56n0939_001:0602a16": "問何位名為一乘因果。答曰七地為一乘因佛地為",
    "X56n0939_001:0602a17": "一乘果今謂此經一乘因果通收始末遍於大小彈",
    "X56n0939_001:0602a18": "指合掌敗種邪逆現在滅後一句一偈咸皆與記竝",
    "X56n0939_001:0602a19": "入佛因豈至七地方為因耶七地已前若非佛因復",
    "X56n0939_001:0602a20": "非小行大小不攝為外道耶又云三周明一乘境安",
    "X56n0939_001:0602a21": "樂行明一乘行壽量明一乘果今謂釋乃分張義豈",
    "X56n0939_001:0602a22": "能會境如前難行果未詳且以行標其名行無理教",
    "X56n0939_001:0602a23": "其行安寄觀一切法所觀者何讀說是經所說是教",
    "X56n0939_001:0602a24": "夢坐道場此豈非果菩薩行之非人何謂壽量本行",
    "X56n0939_001:0602b01": "豈非本因如實知見可非本理又云由此三故彰菩",
    "X56n0939_001:0602b02": "薩行說法華經今謂三周未明行果境非說法之由",
    "X56n0939_001:0602b03": "若能說之人由知契境所被之機由機契應所說之",
    "X56n0939_001:0602b04": "法由二方談若安樂行但行無理非說經之由由經",
    "X56n0939_001:0602b05": "可弘初心藉行大悲扶理順佛嚴勅機教相扣由義",
    "X56n0939_001:0602b06": "方成若云果為彰行之由而說法華經者果謝於往",
    "X56n0939_001:0602b07": "垂迹於今迹談果事遠為說本此品但云說壽得益",
    "X56n0939_001:0602b08": "不語說經之相故文云聞佛壽長獲如是等增道之",
    "X56n0939_001:0602b09": "位。",
    "X56n0939_001:0602b10": "問云何為利今後耶。答曰又二一利今二利後今利者",
    "X56n0939_001:0602b11": "二一果記利如三周後二現證利如龍女作佛此界",
    "X56n0939_001:0602b12": "菩薩乃至八部遙見悟解及分別功德品等乃至下",
    "X56n0939_001:0602b13": "諸品末聞品得益後利者眾散已後今謂今後可然",
    "X56n0939_001:0602b14": "何不說往自本成之後大通之後二萬億後今日之",
    "X56n0939_001:0602b15": "前豈無一人於此經文從佛得益故經云于今有住",
    "X56n0939_001:0602b16": "聲聞地者故知過去受益葢多然現利中果記現證",
    "X56n0939_001:0602b17": "二不相離法師品中滅後一句尚許通記豈現在獲",
    "X56n0939_001:0602b18": "悟不名果記若非果記當得者何若現證者何名佛",
    "X56n0939_001:0602b19": "與故經云安住實智中我定當作佛安住實智非證",
    "X56n0939_001:0602b20": "是何名得佛法分何名獲大善利何名無上寶不求",
    "X56n0939_001:0602b21": "自得何謂大寶自然而至何名而今自得何名得其",
    "X56n0939_001:0602b22": "果報何名今得無漏大果何名其中應受供養。",
    "X56n0939_001:0602b23": "問云何名為為顯時機。答一時二機時謂諸佛說教",
    "X56n0939_001:0602b24": "一頓二漸頓謂從凡求佛如勝鬘一乘一乘是權四",
    "X56n0939_001:0602c01": "乘是實漸如此經一乘是實二乘是權今謂勝鬘一",
    "X56n0939_001:0602c02": "乘何殊此經一乘一乘若同何以彼權此實彼頓此",
    "X56n0939_001:0602c03": "漸彼四與彼一如何此二與此一同不四一若異四",
    "X56n0939_001:0602c04": "中之一非一四一若同權實安隔一二若異非從一",
    "X56n0939_001:0602c05": "開一二若一權實仍別異不可會一何須會又問此",
    "X56n0939_001:0602c06": "二彼四同異云何若異何以俱非一乘若一權實不",
    "X56n0939_001:0602c07": "等又問漸頓二途為何勝劣若言漸勝不定應從漸",
    "X56n0939_001:0602c08": "入頓若言頓勝不應頓屬彼經若許須勝仍屬彼經",
    "X56n0939_001:0602c09": "那云此經出諸經上若言從凡即名頓者此經諸天",
    "X56n0939_001:0602c10": "八部下文八界微塵一句一偈隨喜勸聽此等豈即",
    "X56n0939_001:0602c11": "盡從小來彼經三乘不愚於法亦從小入應在漸收",
    "X56n0939_001:0602c12": "況彼以四一相對此乃一二雙陳是則二處俱具兩",
    "X56n0939_001:0602c13": "文漸頓未能分路正直捨方便但說無上道豈無上",
    "X56n0939_001:0602c14": "道仍名為漸唯一無二十方唯一但化菩薩除佛方",
    "X56n0939_001:0602c15": "便唯佛與佛乃能究盡發心不退竝不能知古佛塔",
    "X56n0939_001:0602c16": "踊以來證本地踊出以弘經龍女須臾而見成邪王",
    "X56n0939_001:0602c17": "即生而獲悟如斯等例非頓者何。",
    "X56n0939_001:0602c18": "問此既屬漸漸相如何。答舊有五時初為提謂為人",
    "X56n0939_001:0602c19": "天教第二時即三七之後十二秊前說三乘有行未",
    "X56n0939_001:0602c20": "說空行即阿含等第三時即成道後三十秊中說三",
    "X56n0939_001:0602c21": "乘空行謂維摩思益大品等第四時成道後三十秊",
    "X56n0939_001:0602c22": "中說一乘猶未分明演說佛性常住實相說無常佛",
    "X56n0939_001:0602c23": "果為真實即無量義法華等第五時即涅槃大悲經",
    "X56n0939_001:0602c24": "等今謂乍觀可爾理即不然提謂中明長生不起法",
    "X56n0939_001:0603a01": "忍等不應獨在人天之教第二時十二秊前者五秊",
    "X56n0939_001:0603a02": "說大般若七秊說般舟九秊說鴦掘十秊說如來藏",
    "X56n0939_001:0603a03": "皆明佛性實相又第二時說十地經又大般若云鹿",
    "X56n0939_001:0603a04": "苑無量人得無生忍等故知且依古義五時為定恐",
    "X56n0939_001:0603a05": "厭文繁且略應止具如古德廣有破斥非此可論。",
    "X56n0939_001:0603a06": "問舊義既然更有新義不。答曰新經義者頓教大乘",
    "X56n0939_001:0603a07": "但唯一時不從小起教被唯一若漸大之教乃有三",
    "X56n0939_001:0603a08": "時如解深密經為勝義生菩薩依三性說三無性勝",
    "X56n0939_001:0603a09": "義生白佛初於一時在痆斯仙人墮處鹿苑林中為",
    "X56n0939_001:0603a10": "發趣聲聞乘者以四諦法轉正法輪有上有容未了",
    "X56n0939_001:0603a11": "義故第二時中唯為發趣大乘者依一切法皆無自",
    "X56n0939_001:0603a12": "性無生無滅本來寂靜自性涅槃以隱密相轉正法",
    "X56n0939_001:0603a13": "輪斯處甚奇甚為希有亦是有上所容受猶未了義",
    "X56n0939_001:0603a14": "亦諸諍論安足處所世尊于今第三時普為一切乘",
    "X56n0939_001:0603a15": "者無容是真了義非諸諍論今謂彼經是第三時故",
    "X56n0939_001:0603a16": "此菩薩不說後品後聞法得益具結大小二道不同",
    "X56n0939_001:0603a17": "乃以阿含為第一時隱密說有不明有者有其何性",
    "X56n0939_001:0603a18": "第二時中隱密不了而生諍論第三時中仍存諸乘",
    "X56n0939_001:0603a19": "故云一切以有諸故驗未會三乘。",
    "X56n0939_001:0603a20": "問深密既然如何判釋。答曰第一時隱密說有未說",
    "X56n0939_001:0603a21": "於空第二時者隱密說空謂般若等第三時者顯了",
    "X56n0939_001:0603a22": "說有云依他圓成故也謂華嚴等亦顯了說空空所",
    "X56n0939_001:0603a23": "執性今問般若之中有圓成不若其無者實相般若",
    "X56n0939_001:0603a24": "如來種智色心乃至無上菩提一一皆云一切智智",
    "X56n0939_001:0603b01": "清淨三智品中三智一心名為佛智又此解深密經",
    "X56n0939_001:0603b02": "為是法華前耶後耶涅槃既明五時驗此既在法華",
    "X56n0939_001:0603b03": "前道理未有深密後事又復不辨鹿苑已前信知只",
    "X56n0939_001:0603b04": "辨中間三昧又曰金光明經亦明三種法輪謂轉照",
    "X56n0939_001:0603b05": "持轉謂四諦法輪為空照謂照有照空持謂非空非",
    "X56n0939_001:0603b06": "有可任持故今謂何經無此有空等三又曰新醫舊",
    "X56n0939_001:0603b07": "醫新醫即第三時也頓悟之機一果之證無三時教",
    "X56n0939_001:0603b08": "若機漸成定有三時此經三周說一乘處多被聲聞",
    "X56n0939_001:0603b09": "先說般若已教其空破彼有病不愚於法既信解已",
    "X56n0939_001:0603b10": "今說第三時令其歸趣為顯第三真實之教故說此",
    "X56n0939_001:0603b11": "經故與金光明解深密同第三時今謂三教三時其",
    "X56n0939_001:0603b12": "義各別不可以二經同解深密金光明通立大乘有",
    "X56n0939_001:0603b13": "等三諦何關漸三涅槃經二醫相對本譬邪正兩常",
    "X56n0939_001:0603b14": "故與漸教永別涅槃幸有五味何不用之復順論文",
    "X56n0939_001:0603b15": "何為固執論云依法者如經過去諸佛以無量無數",
    "X56n0939_001:0603b16": "方便種種因緣念觀方便說法是法皆為一佛乘故",
    "X56n0939_001:0603b17": "如是等譬喻者如依牛有乳酪生熟蘇乃至醍醐此",
    "X56n0939_001:0603b18": "五味中醍醐第一為小乘如乳大乘如醍醐故以此",
    "X56n0939_001:0603b19": "喻明大乘無上諸聲聞等亦同大乘無上聲聞同者",
    "X56n0939_001:0603b20": "示諸佛如來法身之性同諸凡夫二乘法身平等論",
    "X56n0939_001:0603b21": "與涅槃經合何事固違兩經復是終窮論解終窮之",
    "X56n0939_001:0603b22": "經何事却引不了之教彼部若了何以通小通小若",
    "X56n0939_001:0603b23": "了此經亦應却得小果若得小果何會之有。",
    "X56n0939_001:0603b24": "問何名顯機。答曰依涅槃經唯有一機然性有二種",
    "X56n0939_001:0603c01": "一理性如勝鬘說如來藏二行性如楞伽說如來藏",
    "X56n0939_001:0603c02": "前皆有之後或有無談有藏無說皆作佛今謂若唯",
    "X56n0939_001:0603c03": "一機何以二三二三是機不應唯一唯言表獨一切",
    "X56n0939_001:0603c04": "不開若諸教更開則唯言成誑徒立二藏二無二也",
    "X56n0939_001:0603c05": "理必行在於當行必理在於昔豈有前皆具有令後",
    "X56n0939_001:0603c06": "或有或無若弘教者談有藏無過在談者若言在佛",
    "X56n0939_001:0603c07": "經無此言經無說有增謗之義理在於斯又曰依善",
    "X56n0939_001:0603c08": "戒地持有二種性所謂有無彼經論云性種性者無",
    "X56n0939_001:0603c09": "始法爾六處殊勝展轉相續此依行性無種性人雖",
    "X56n0939_001:0603c10": "復發心勤行精進終不能得無上菩提但以人天而",
    "X56n0939_001:0603c11": "成熟之即無性也被有此依行性非被於無今謂何",
    "X56n0939_001:0603c12": "不云無性是決定聲聞而云是人天種性若爾則有",
    "X56n0939_001:0603c13": "二種無性二乘之人尚判為無三途四趣道理非有",
    "X56n0939_001:0603c14": "今問勤行之人幾時不得即知定屬無性之人況講",
    "X56n0939_001:0603c15": "說者復不勤行則有無俱無是知不曉一切教中咸",
    "X56n0939_001:0603c16": "具折伏攝受二義如毒天二鼓藥珠兩身是故論中",
    "X56n0939_001:0603c17": "有眾生意樂意輙於一事中或呵或讚豈可聞五性",
    "X56n0939_001:0603c18": "便謂人天二乘永無覩一性宗乃言一切皆有故大",
    "X56n0939_001:0603c19": "論云說人天教者譬如王子從高墮下父王接以人",
    "X56n0939_001:0603c20": "天繒綿令不至三途之地而成大損故說善戒且免",
    "X56n0939_001:0603c21": "三途歎於滅想令脫果繫豈可聞有即生有見聞無",
    "X56n0939_001:0603c22": "便謂永無處處生著引之難出。",
    "X56n0939_001:0603c23": "問此經下文妙莊嚴王品八萬四千得法眼淨為是",
    "X56n0939_001:0603c24": "何位。答是被聲聞傍利益故今謂若爾何經不然諸",
    "X56n0939_001:0604a01": "大乘經皆有二乘聞大獲小二子勸王聽法華經聞",
    "X56n0939_001:0604a02": "經乃成令得小果此典何名唯為會三諸教之上其",
    "X56n0939_001:0604a03": "言徒施唯一佛乘有言無實藥王十喻空歎芭蕉法",
    "X56n0939_001:0604a04": "師三說全同泡沫又曰涅槃三種病人此經三艸二",
    "X56n0939_001:0604a05": "木逆次配於三時教也今謂三時豎經一期病人艸",
    "X56n0939_001:0604a06": "木橫判人法如何以橫而判於豎信用深密亦是胸",
    "X56n0939_001:0604a07": "襟又曰般若云三乘定性及不定性此經大乘無復",
    "X56n0939_001:0604a08": "定性今謂在般若中有定不定若入今經無復定性",
    "X56n0939_001:0604a09": "若至此經猶尚不轉暫名為定發在界外故也般若",
    "X56n0939_001:0604a10": "仍挫故有不同又曰楞伽五性三乘及以定性無性",
    "X56n0939_001:0604a11": "無性即是闡提之人勝鬘四性亦復如是今謂此並",
    "X56n0939_001:0604a12": "猶在不了抑揚教故不可引權以證實教。",
    "X56n0939_001:0604a13": "問云何名為宗旨。答曰教乃有三宗即有八言教三",
    "X56n0939_001:0604a14": "者一多說有宗阿含等是二多說空宗即中百十二",
    "X56n0939_001:0604a15": "門般若等是雖多說空亦不違有三非空有宗即華",
    "X56n0939_001:0604a16": "嚴深密法華等是今謂淨名楞伽為屬何教若阿含",
    "X56n0939_001:0604a17": "明有何故中含中說大空經其經最廣廣明二空二",
    "X56n0939_001:0604a18": "乘證空為與阿含空所證同異所證若同空有乖諍",
    "X56n0939_001:0604a19": "所證若異小教兩分乃至成論所明空理猶屬小攝",
    "X56n0939_001:0604a20": "所言二多說空指中百等者論申於經何不兼指所",
    "X56n0939_001:0604a21": "申之經而獨引能申之論縱引般若百論破邪般若",
    "X56n0939_001:0604a22": "顯正復云等者為攝何經何惜更引三兩部類而單",
    "X56n0939_001:0604a23": "引般若直云等耶又般若中有三智品品中純明三",
    "X56n0939_001:0604a24": "種智慧一一切智是聲聞智二道種智是菩薩智三",
    "X56n0939_001:0604b01": "一切種智是佛智聲聞智既屬於空而菩薩佛智不",
    "X56n0939_001:0604b02": "可同小又般若中若以十八空為頭以對諸法稍似",
    "X56n0939_001:0604b03": "明空若以六度四諦真如法界法性平等性離生等",
    "X56n0939_001:0604b04": "為頭則一切皆有及非空有豈可唯空又十八空為",
    "X56n0939_001:0604b05": "頭乃云更互清淨不必唯空又若云般若為二乘說",
    "X56n0939_001:0604b06": "空是則般若諸經何殊二乘之典鹿苑二乘先以證",
    "X56n0939_001:0604b07": "空更為說空增其小習何益增進耶又般若論中明",
    "X56n0939_001:0604b08": "一切實等四句不同又云般若如火聚四邊不可取",
    "X56n0939_001:0604b09": "不可取而取應四句取之何獨空耶若言非空非有",
    "X56n0939_001:0604b10": "指華嚴深密法華等經淨名楞伽攝屬何教華嚴始",
    "X56n0939_001:0604b11": "終只明四十二位住前先修十梵行空得入初住一",
    "X56n0939_001:0604b12": "身無量身平等妙法身湛然應一切豈唯雙非入法",
    "X56n0939_001:0604b13": "界品諸善知識善財於善知識所各得無量法門或",
    "X56n0939_001:0604b14": "云如幻或云最勝光明或離欲際挊沙算法等一切",
    "X56n0939_001:0604b15": "法門又云一一塵中一切剎一一剎中一切塵塵剎",
    "X56n0939_001:0604b16": "剎塵亦復然身土土身亦皆爾何曾獨云一雙非耶",
    "X56n0939_001:0604b17": "又阿含部內處處文中皆離斷常雙離豈非雙非文",
    "X56n0939_001:0604b18": "耶又法華若與華嚴深密同一教者法相大小及記",
    "X56n0939_001:0604b19": "大小亦應合同何故二乘於華嚴迷大於法華會小",
    "X56n0939_001:0604b20": "於深密中大小並陳若異法同教一切諸異只應皆",
    "X56n0939_001:0604b21": "同何須立異而異於同雖辨三時又不成別一一時",
    "X56n0939_001:0604b22": "中同不成同如是不成其過無量。",
    "X56n0939_001:0604b23": "問何名宗八。答曰一我法俱有宗即犢子部二有法",
    "X56n0939_001:0604b24": "無我宗即薩婆多等三法無去來即大眾部四現通",
    "X56n0939_001:0604c01": "假實即說假部五俗妄真實即現出世部六諸法但",
    "X56n0939_001:0604c02": "名即一說部七勝義皆空即般若部等八應理圓實",
    "X56n0939_001:0604c03": "即法華等成實當第四今經一乘宗今謂般若之外",
    "X56n0939_001:0604c04": "皆一乘宗此記聲聞餘處皆爾般若之中有廣乘品",
    "X56n0939_001:0604c05": "一切諸法皆摩訶衍豈非大乘大寧非一則一切大",
    "X56n0939_001:0604c06": "乘無非一乘大經云一切眾生悉一乘故又宗猶尊",
    "X56n0939_001:0604c07": "也尊者主也宗既一教之主寧可主一教多云何教",
    "X56n0939_001:0604c08": "三宗乃八耶若言教八宗唯一者六前在小小乘但",
    "X56n0939_001:0604c09": "是宗計之宗則非宗尊之宗也若六可為六亦應為",
    "X56n0939_001:0604c10": "十八何但六耶若小乘部別則分為六宗般若等經",
    "X56n0939_001:0604c11": "宗應隨部何以合華嚴等共為第三。",
    "X56n0939_001:0604c12": "問亦曾聞說諸品得名各各不同其相如何。答曰唯",
    "X56n0939_001:0604c13": "蓮華一名諸釋同異自下諸品所釋得名悉皆不殊",
    "X56n0939_001:0604c14": "什公云蓮華者奔荼利迦新經論中說青黃赤白梵",
    "X56n0939_001:0604c15": "云殟鉢羅俱某頭鉢特摩奔荼利如次以對四色不",
    "X56n0939_001:0604c16": "同今是白華準下文云放白毫光有大白牛故也今",
    "X56n0939_001:0604c17": "問對白甚善許車之時何故不云羊車鹿車大白牛",
    "X56n0939_001:0604c18": "車何惜白字而略白著之耶又曰理教行果為蓮華",
    "X56n0939_001:0604c19": "下文具有理等四相今問何故有時即云無量義中",
    "X56n0939_001:0604c20": "但說理教法華中惟明行果一家之說自語相違何",
    "X56n0939_001:0604c21": "故復云三周明境境只是理壽量明果果非教行若",
    "X56n0939_001:0604c22": "總一經通明此四是故題中具此四者今問三周正",
    "X56n0939_001:0604c23": "當迹經大旨何以但境流通中應當品品皆具四法",
    "X56n0939_001:0604c24": "何以增減多少不同又曰法即是妙是蓮之華即是",
    "X56n0939_001:0605a01": "持業依主二釋亦可大法之妙是依主釋亦可妙法",
    "X56n0939_001:0605a02": "如蓮華持業釋亦可妙法蓮華經是持業釋若俱是",
    "X56n0939_001:0605a03": "理亦持業釋若妙法是理經即是教即依主釋今謂",
    "X56n0939_001:0605a04": "前何故云教理行果今離持業依主多釋乃棄行果",
    "X56n0939_001:0605a05": "但取教理故知妙法二字教則俱教理則俱理餘二",
    "X56n0939_001:0605a06": "亦然故知蓮華但譬四法耳等是帖於六釋何以不",
    "X56n0939_001:0605a07": "華含蓮為有財釋華繞於蓮為隣近釋華因非實為",
    "X56n0939_001:0605a08": "相違釋四色相望為帶數釋六釋皆悉全具四法。",
    "X56n0939_001:0605a09": "問下諸品名得名如何。答曰二十八品以為四例一",
    "X56n0939_001:0605a10": "義有十五二義有十三義有一四不定有二初十五",
    "X56n0939_001:0605a11": "者又為四從法為名有四謂方信持陀從譬有三謂",
    "X56n0939_001:0605a12": "譬藥化從人有四謂法提常妙從事有四謂序授踊",
    "X56n0939_001:0605a13": "屬二義十中又為三從人法有八謂學無學記如來",
    "X56n0939_001:0605a14": "壽量法師功德如來神力藥王本事觀音普門嚴王",
    "X56n0939_001:0605a15": "本事普賢勸發能所但一分別功德因果但一隨喜",
    "X56n0939_001:0605a16": "功德三義有一五百弟子授記四不定有二安樂行",
    "X56n0939_001:0605a17": "見寶塔今謂屬對甚佳終成不見法華之文異諸經",
    "X56n0939_001:0605a18": "處又曰隨朝岌法師譯藥艸品後添半品正妙二經",
    "X56n0939_001:0605a19": "及論俱無今謂此大不曉應是聞正經名未曾親讀",
    "X56n0939_001:0605a20": "正本具有如何云無言句少殊義理不別若爾引用",
    "X56n0939_001:0605a21": "正經未可依據又曰有彰品次弟子欲聞乎今謂下",
    "X56n0939_001:0605a22": "文釋經品品皆立三門解釋本意即是品之次第何",
    "X56n0939_001:0605a23": "煩預談空費光景又曰更有明品廢立亦欲聞耶今",
    "X56n0939_001:0605a24": "謂至下廢處但知廢之何須此述。",
    "X56n0939_001:0605b01": "問曰略知文前正釋如何。答曰不取古人今為三段",
    "X56n0939_001:0605b02": "以序為序次八品為正餘為流通今謂述而不作信",
    "X56n0939_001:0605b03": "而好古又有明稽古者可憑何以依嘉祥而隱其名",
    "X56n0939_001:0605b04": "分章段而越其則嘉祥是天台弟子用義仍未深奧",
    "X56n0939_001:0605b05": "稟其法者乃天台之孫如何不順祖考之令又曰隨",
    "X56n0939_001:0605b06": "朝有遵法師以方便下二十七品俱為正說凡有益",
    "X56n0939_001:0605b07": "處皆名正經今謂有益為正一往似通具如諸品之",
    "X56n0939_001:0605b08": "末縱無聞品益人亦有行之獲利雖然終失佛自被",
    "X56n0939_001:0605b09": "機而為正經告令宣弘而為轉利又失滅後正像之",
    "X56n0939_001:0605b10": "益不順佛所付囑之言不順菩薩發誓之意又曰說",
    "X56n0939_001:0605b11": "一乘處以為正經非一乘處非為正宗此則不如遵",
    "X56n0939_001:0605b12": "師益處為正如陀羅尼及以勸發不說一乘而亦獲",
    "X56n0939_001:0605b13": "益今謂初聞遵釋欲嫌奢慢及聞八品之外不明一",
    "X56n0939_001:0605b14": "乘却不及以遵師通勢若等是唯八品為說一乘則",
    "X56n0939_001:0605b15": "餘者皆無何獨此二勸發之中總攬一部以為四法",
    "X56n0939_001:0605b16": "撮要授柄而云非經一何謬耶陀羅尼聞護經力大",
    "X56n0939_001:0605b17": "乃至有能護持其名福不可量故總信一乘功深利",
    "X56n0939_001:0605b18": "廣是故獲益若總聞非一護總無功總聞總護若非",
    "X56n0939_001:0605b19": "別聞別記何益此二既爾餘例可知。",
    "X56n0939_001:0605b20": "問更有餘意只如向耶。答曰亦可方便至持品明一",
    "X56n0939_001:0605b21": "乘境安樂踊出明一乘行壽量下五明一乘果何者",
    "X56n0939_001:0605b22": "三周說境令知權實勸應捨權而取於實聲聞聞此",
    "X56n0939_001:0605b23": "遂便得記說行令知因之是非勸令學是除非由斯",
    "X56n0939_001:0605b24": "踊出說果令知身之真化證之果因勸識於化求證",
    "X56n0939_001:0605c01": "於真漸獲因果二位勝德菩薩知此遂便道證具顯",
    "X56n0939_001:0605c02": "因果所成勝德須徵因果權實真化今問若八品為",
    "X56n0939_001:0605c03": "正正唯說境何以進趣令至持品若言安樂是行若",
    "X56n0939_001:0605c04": "從所行行即屬法若從能行行即有人若無人者何",
    "X56n0939_001:0605c05": "以經言菩薩摩訶薩於後惡世云何能說是經若言",
    "X56n0939_001:0605c06": "無境何以文云觀一切法空如實相若言無果成外",
    "X56n0939_001:0605c07": "道因戒取所攝經何故云能令眾生至一切智地乃",
    "X56n0939_001:0605c08": "至夢中行詣道場若說果非果現證是果壽量說往",
    "X56n0939_001:0605c09": "餘品說當當果若非往果寧是從顛倒生故說說豈",
    "X56n0939_001:0605c10": "非教壽量下五判屬果者壽量可爾餘四如何分別",
    "X56n0939_001:0605c11": "功德報思供養及以授記記果在當何名為果若當",
    "X56n0939_001:0605c12": "果為果義同向說何獨此五隨喜下四準此可知若",
    "X56n0939_001:0605c13": "言相從生者即名為果一切皆從方便品生遠從鹿",
    "X56n0939_001:0605c14": "苑最初成道故亦不定。",
    "X56n0939_001:0605c15": "問曰願聞經文釋文疑妨。答曰序準論文有七成就",
    "X56n0939_001:0605c16": "七義具足餘經所無今問餘經所無華嚴深密何以",
    "X56n0939_001:0605c17": "無耶若言無者何以同時若有者與向為妨若言華",
    "X56n0939_001:0605c18": "嚴深密之外名餘與前不同為妨。",
    "X56n0939_001:0605c19": "問曰如是二字何義理耶。答曰初明說由如阿難所",
    "X56n0939_001:0605c20": "問五事今謂此乃緣起事相一意耳又曰若約所以",
    "X56n0939_001:0605c21": "如肇公云信則所言之理順順則師資之道成今謂",
    "X56n0939_001:0605c22": "但是師弟有付受之意耳又曰應以十義釋此信字",
    "X56n0939_001:0605c23": "一信極果之初因二信證諦之歸漸三信通妙真之",
    "X56n0939_001:0605c24": "證淨四信荷至德之嘉威五信聖七財之元胎六信",
    "X56n0939_001:0606a01": "善本因之俶路七信啟機門之勝手八湛心水之清",
    "X56n0939_001:0606a02": "珠九信達名道之良資十信頴衷誠之佳傅今謂文",
    "X56n0939_001:0606a03": "才甚妙義理寬疎準此流例其類葢廣本迹未顯權",
    "X56n0939_001:0606a04": "實不彰又曰若依地論復有四釋一依譬喻如說富",
    "X56n0939_001:0606a05": "貴定無有異二依教誨如云當如是讀誦三依問答",
    "X56n0939_001:0606a06": "答言如是四依許可如云我當為汝如是思作今謂",
    "X56n0939_001:0606a07": "若消他經可依此四若釋今經未知譬喻譬喻何等",
    "X56n0939_001:0606a08": "乃至許可許可何等寧知此經與諸教異若如是等",
    "X56n0939_001:0606a09": "不殊諸教是則一部誰辨不同所無之言便為徒設",
    "X56n0939_001:0606a10": "又曰真諦云結集昇座眾有三疑今謂三俱除疑餘",
    "X56n0939_001:0606a11": "理未顯又曰寶法師云此經離五謗謂一有二無三",
    "X56n0939_001:0606a12": "亦有無四非有無五非非有非非無今謂此乃無小",
    "X56n0939_001:0606a13": "乘經之所離何假今經又曰光宅云如是者一部也",
    "X56n0939_001:0606a14": "今雖闕餘文大理斯在又曰梁武云如斯之義是佛",
    "X56n0939_001:0606a15": "說也今謂猶劣光宅光宅指一部則不失當部武帝",
    "X56n0939_001:0606a16": "云佛說則太成通漫又曰三藏云一就佛三世同然",
    "X56n0939_001:0606a17": "二就法古今不異三就僧阿難傳聞不異故也今謂",
    "X56n0939_001:0606a18": "此通一代未顯法華何廢通消事須辨別唯通無別",
    "X56n0939_001:0606a19": "則失當部之旨歸唯別無通乃遺佛化之大體故知",
    "X56n0939_001:0606a20": "向來一十五釋咸末甄衡將法華之別文寄通如是",
    "X56n0939_001:0606a21": "之下故末可也他釋如是還有二三紙皆咸未詳。",
    "X56n0939_001:0606a22": "問曰我聞如何。答傳法菩薩自指己身今謂雖即明",
    "X56n0939_001:0606a23": "指自身須判所聞法體又曰非謂我者定屬一人謂",
    "X56n0939_001:0606a24": "諸陰界假者是也今謂一人何妨假我假我還指一",
    "X56n0939_001:0606b01": "人者必在人假辨非實又曰大論三我(云云)。",
    "X56n0939_001:0606b02": "問何不稱名而但云我。答有三義故一不乖俗二自",
    "X56n0939_001:0606b03": "在等今謂用世流布未為自在世人未必共有自在",
    "X56n0939_001:0606b04": "如集法傳三阿難三者親義世人共言我聞親也若",
    "X56n0939_001:0606b05": "言阿難或非親聞今謂我還非親世共用故況我非",
    "X56n0939_001:0606b06": "阿難未堪承信又曰我總耳別今謂總別實爾而闕",
    "X56n0939_001:0606b07": "辨所聞教別又曰大乘云根識心所對境和合方聞",
    "X56n0939_001:0606b08": "然根有五義勝於識等故根名聞若但聞聲可唯耳",
    "X56n0939_001:0606b09": "識既緣名義便在意中故瑜伽云聞謂比量耳者親",
    "X56n0939_001:0606b10": "聞於聲與意為門意方聞故以二為門熏習在總因",
    "X56n0939_001:0606b11": "聞所成總名為聞廢別耳意總名我聞此界以聲而",
    "X56n0939_001:0606b12": "為佛事聲為所依名等有故菩提要因聞熏成故由",
    "X56n0939_001:0606b13": "斯經中不說見覺今謂此釋勝於獨指行蘊則失和",
    "X56n0939_001:0606b14": "合熏習成聞但不辨法華而為所聞未成準的。又曰",
    "X56n0939_001:0606b15": "佛本願力如來識上文義相生此文義相是利他善",
    "X56n0939_001:0606b16": "根所起名為佛說聞者識上雖不親得然似彼相分",
    "X56n0939_001:0606b17": "明顯現故名我聞今問如來聞者二識何別若別不",
    "X56n0939_001:0606b18": "應二俱名識不應三無差別若同不分凡聖之位若",
    "X56n0939_001:0606b19": "名同體別何不從智若如來識還從利他善根因緣",
    "X56n0939_001:0606b20": "而生聞者亦從熏習因起俱從因緣並無常耶何以",
    "X56n0939_001:0606b21": "故利他善根非本有故還成似現無異聞者若佛本",
    "X56n0939_001:0606b22": "有生亦本有生若由佛所熏佛亦由生所習經云一",
    "X56n0939_001:0606b23": "切眾生即涅槃故涅槃初分佛亦無常又問佛識為",
    "X56n0939_001:0606b24": "遍為不遍耶不遍同凡若其遍者遍凡識耶若遍凡",
    "X56n0939_001:0606c01": "識者與凡相似同處現耶異處現耶(云云)若云末尼",
    "X56n0939_001:0606c02": "天鼓無思而作此釋當理須辨作相而有五時同異",
    "X56n0939_001:0606c03": "之相以前釋而無破立者良由不知教法共別故也。",
    "X56n0939_001:0606c04": "問一時云何。答有二義故一說聽事訖二說聽相會",
    "X56n0939_001:0606c05": "今謂說聽始終而為一時相會在初事訖在後但云",
    "X56n0939_001:0606c06": "始終即攝初後然淨名經中前中後以為一時涅槃",
    "X56n0939_001:0606c07": "晨朝至於中夜以為一時此經八秊而為一時餘經",
    "X56n0939_001:0606c08": "例說可以意得然須明此始終等時及辨化儀并辨",
    "X56n0939_001:0606c09": "法體是故須云感應道交此經唯為一大事故而論",
    "X56n0939_001:0606c10": "一時又曰五陰和合念念生滅假立於時今謂此時",
    "X56n0939_001:0606c11": "不對於法但是柯邏羅等時何關此經又曰準唯識",
    "X56n0939_001:0606c12": "論說聽二徒心識變作今謂生佛二變如釋我聞又",
    "X56n0939_001:0606c13": "曰不定其時或長或短今謂應對諸經方云長短直",
    "X56n0939_001:0606c14": "云不定此亦不然又於一經如五十小劫謂如食頃",
    "X56n0939_001:0606c15": "此約一經之內不定則不得判經初一時。",
    "X56n0939_001:0606c16": "問佛義如何。答自覺覺他覺滿等廣如諸教不出自",
    "X56n0939_001:0606c17": "覺覺他及以覺滿自覺只是二智斷於二障盡耳今",
    "X56n0939_001:0606c18": "謂諸經明此三覺不同若俱舍婆沙等及諸部阿含",
    "X56n0939_001:0606c19": "皆悉明於三十四心自他及滿大品三乘共行十地",
    "X56n0939_001:0606c20": "至第十地菩提樹下一念相應斷餘殘習自覺覺滿",
    "X56n0939_001:0606c21": "亦以此覺而以覺他次諸經論或云華王界或云色",
    "X56n0939_001:0606c22": "究竟受佛職位破無明盡成大菩提名自覺滿亦以",
    "X56n0939_001:0606c23": "此覺而覺於他若華嚴中及以此經壽量本論判三",
    "X56n0939_001:0606c24": "身菩提一時具滿此是經論正文而人多不探討同",
    "X56n0939_001:0607a01": "異如前四義各有其因各自成果不知何以然耶若",
    "X56n0939_001:0607a02": "云二智斷障為更許別途為唯許此耶若不許別途",
    "X56n0939_001:0607a03": "大品三智四智所斷各各不同又曰問三身之中何",
    "X56n0939_001:0607a04": "身攝耶答準處準機若應聲聞即應化身準文準理",
    "X56n0939_001:0607a05": "教諸菩薩即合報身如此土眾見異見燒即是應身",
    "X56n0939_001:0607a06": "若見不燒即報身也推功有本即法身也今謂聲聞",
    "X56n0939_001:0607a07": "何以無文理菩薩何以去處機如靈山處一處即多",
    "X56n0939_001:0607a08": "處以所被一機具多機昔聞聲聞之教理至此乃成",
    "X56n0939_001:0607a09": "法華之四法小菩薩之機處成圓常之三德又曰劬",
    "X56n0939_001:0607a10": "師羅長者覩三尺而發心五百婆羅門見灰身而起",
    "X56n0939_001:0607a11": "信無邊身菩薩窮上界而有餘住小聖之凡夫覩丈",
    "X56n0939_001:0607a12": "六而無盡今謂上界之餘未名真體此經所覩令見",
    "X56n0939_001:0607a13": "何身不判此文徒談境異。",
    "X56n0939_001:0607a14": "問住王舍城者其義若何。答古人因此解梵天聖佛",
    "X56n0939_001:0607a15": "等住住名雖同義意全別語邃義幽之處曾不屬心",
    "X56n0939_001:0607a16": "名同理別之文虗張援據今謂不尋異論失在於茲",
    "X56n0939_001:0607a17": "此是龍樹菩薩釋大品佛住之文龍樹意以四住相",
    "X56n0939_001:0607a18": "望不差於佛見古人引便謂古釋望風斥聖其過不",
    "X56n0939_001:0607a19": "輕乍觀文筆之幽邃未若鈴場之下流名同理別之",
    "X56n0939_001:0607a20": "文請思向釋如是等義亦復如是又曰茅城古先君",
    "X56n0939_001:0607a21": "王所都多出吉祥茅艸崇山四周以為外墎西通狹",
    "X56n0939_001:0607a22": "徑北闡山門東西長南北狹周一百五十里子城周",
    "X56n0939_001:0607a23": "三十餘里北門有窣覩波是調達放象害如來處次",
    "X56n0939_001:0607a24": "此東北有塔是身子見馬勝得初果處廣在西域記",
    "X56n0939_001:0607b01": "頻婆娑羅王所都編戶之家頻遭火灾居民怨嗟王",
    "X56n0939_001:0607b02": "曰以我無德民庶遭患修何德業可以攘之羣臣曰",
    "X56n0939_001:0607b03": "大王德化黎庶不謹請制嚴刑以懲後犯若有犯者",
    "X56n0939_001:0607b04": "遷之寒林王遂其言乃先後宮失火王曰我其遷矣",
    "X56n0939_001:0607b05": "命太子攝國事自遷寒林吠舍黎王聞住於野集軍",
    "X56n0939_001:0607b06": "來伐邊候奏聞王自建城故稱王舍城後以此施婆",
    "X56n0939_001:0607b07": "羅門今純婆羅門居之置千王於其地謬矣今謂若",
    "X56n0939_001:0607b08": "撿大藏及諸記傳皆無方可彰言又曰城乃摩羯國",
    "X56n0939_001:0607b09": "之中人王所都表一乘乃三乘之中法王所住之境",
    "X56n0939_001:0607b10": "城出餘城故經勝餘經今謂此亦與前判教為妨一",
    "X56n0939_001:0607b11": "乘三乘之後何曾在中中山最高表過二乘意亦如",
    "X56n0939_001:0607b12": "是又曰城無物而不出表無嘉德而不具難亦如是",
    "X56n0939_001:0607b13": "若但過二乘不出三祇但為婆沙俱舍所攝又曰處",
    "X56n0939_001:0607b14": "有三謂淨穢空說但二謂靈山及空空處訖至經末",
    "X56n0939_001:0607b15": "今謂與諸同異亦未能論又云標創會故云靈山今",
    "X56n0939_001:0607b16": "謂亦與諸文為妨未論。又曰地論云列菩薩眾者輔",
    "X56n0939_001:0607b17": "翼圓滿天龍眾者眷屬圓滿今謂若釋圓滿實如論",
    "X56n0939_001:0607b18": "文但所說圓滿未及此經若同此經他種何不授二",
    "X56n0939_001:0607b19": "乘記。",
    "X56n0939_001:0607b20": "問眾之來意其意有幾。答曰來意有五一證信二顯",
    "X56n0939_001:0607b21": "德三啟請四當機五引攝今謂曾聞古德立四種眾",
    "X56n0939_001:0607b22": "大德欲假竊彼義改彼名仍闕結緣證信顯德兼於",
    "X56n0939_001:0607b23": "影響啟請義當發起當機名同引攝亦在發起眾中",
    "X56n0939_001:0607b24": "若依古大無復欺誑所用嘉祥何惜少許言及疏主。",
    "X56n0939_001:0607c01": "問此眾之中為幾權實。答依佛地論一約處化佛穢",
    "X56n0939_001:0607c02": "土聲聞為實菩薩為權報佛淨土菩薩為實聲聞為",
    "X56n0939_001:0607c03": "權今此化報雙有隨應兩權二實初列靈山化佛菩",
    "X56n0939_001:0607c04": "薩為權後列壽量報身淨土聲聞等眾一切俱權況",
    "X56n0939_001:0607c05": "多寶分身悉為化現今謂不應壽量已前萬二千人",
    "X56n0939_001:0607c06": "一切俱實滿慈為是萬二千外為是內耶為在會內",
    "X56n0939_001:0607c07": "為非會耶若在會在數復應問言後方權耶初即權",
    "X56n0939_001:0607c08": "耶何故爾前內祕於大外現小耶身子既為法說之",
    "X56n0939_001:0607c09": "首豈定實耶四大聲聞一切實耶菩薩八萬為盡權",
    "X56n0939_001:0607c10": "耶是八萬人至壽量耶若至後品變為實耶至後品",
    "X56n0939_001:0607c11": "時無聲聞名那云權耶兩權二實為二俱有耶依向",
    "X56n0939_001:0607c12": "所問何相違耶至壽量時論具三身法身為復攝何",
    "X56n0939_001:0607c13": "眾耶論云報身即引經云無量無邊豈指今耶論云",
    "X56n0939_001:0607c14": "化身即指經文伽耶所成即報身耶壽量之中聲聞",
    "X56n0939_001:0607c15": "菩薩見法報耶諸菩薩等見多寶時變為權耶諸聲",
    "X56n0939_001:0607c16": "聞等皆成實耶故不可依何須待問。",
    "X56n0939_001:0607c17": "問束一切眾為成幾類。答眾有十五僧二高名無名",
    "X56n0939_001:0607c18": "尼二尊重內屬次聖德難思眾帝釋眾三光四王眾",
    "X56n0939_001:0607c19": "自在眾色眾龍緊乾脩迦人後眾有六謂多寶分身",
    "X56n0939_001:0607c20": "龍宮地涌妙音普賢今謂僧中立無名眾何不為高",
    "X56n0939_001:0607c21": "名隱德眾若云無名亦似無德尼中可爾但舊亦立",
    "X56n0939_001:0607c22": "內屬故若云尊重似非內屬菩薩不應單云聖德難",
    "X56n0939_001:0607c23": "思僧尼二眾皆有大權隱在小中聖而叵測直云聲",
    "X56n0939_001:0607c24": "聞菩薩從迹於理何爽而云聖德使濫餘聖況帝釋",
    "X56n0939_001:0608a01": "至人無不有權而引於實若一槩從迹不應獨著難",
    "X56n0939_001:0608a02": "思之言以隱餘眾却難思故後六直列理合如然。",
    "X56n0939_001:0608a03": "問若望他經為同異耶。答六門分別一約三乘則無",
    "X56n0939_001:0608a04": "獨覺仁王則有下文亦云求三乘者二約三界無無",
    "X56n0939_001:0608a05": "色界照不及故仁王則有三約五趣則無地獄獄苦",
    "X56n0939_001:0608a06": "逼故陀羅尼則有本為息苦威力所致此經進善無",
    "X56n0939_001:0608a07": "暇故不來四約四眾無二俗下威儀中則有五約八",
    "X56n0939_001:0608a08": "部無夜叉摩睺下文具有六約二王無輪王下文具",
    "X56n0939_001:0608a09": "有今謂將初列文以對眾何故不辨有無所以緣覺",
    "X56n0939_001:0608a10": "之人濫佛滅後故列眾則無下文有者唯聞十二因",
    "X56n0939_001:0608a11": "緣故若直云有無莫知所以或是集經者略不列之",
    "X56n0939_001:0608a12": "無色不來言照不及既非如來悲智短闕應求不照",
    "X56n0939_001:0608a13": "不來所以及對仁王有無之由曾聞古釋甚有所以",
    "X56n0939_001:0608a14": "何不思之地獄不來乃以進善息苦釋之非無此理",
    "X56n0939_001:0608a15": "法華終窮乃是進善息惡之極復言威力者陀羅尼",
    "X56n0939_001:0608a16": "力本佛所置佛豈別假陀羅尼耶必若別假何不經",
    "X56n0939_001:0608a17": "經說陀羅尼合其來耶若有來不來應有所以準望",
    "X56n0939_001:0608a18": "古德約乘戒等豈不然耶俗二眾者何待威儀中耶",
    "X56n0939_001:0608a19": "闍王所將即其相也八部二王或是略無或別有意",
    "X56n0939_001:0608a20": "既別序具有必是略耳。",
    "X56n0939_001:0608a21": "問一切諸經列眾先後必如此耶。答曰準華嚴經羅",
    "X56n0939_001:0608a22": "摩伽經炬樓王經和休經大五濁經竝先列菩薩次",
    "X56n0939_001:0608a23": "列聲聞論大小故今謂或可爾未必全然。",
    "X56n0939_001:0608a24": "問歎羅漢德願聞其理。答大義有六謂數位離德名",
    "X56n0939_001:0608b01": "識今謂理即如是何無表彰及辨同異可一切皆亦",
    "X56n0939_001:0608b02": "大耶。",
    "X56n0939_001:0608b03": "問諸漏乃至心得自在其義何耶。答曰準大般若及",
    "X56n0939_001:0608b04": "舊論中有十六句今依彼經以對論文今謂此甚疎",
    "X56n0939_001:0608b05": "遺論中諸句但是釋於經中五句何得取於大般若",
    "X56n0939_001:0608b06": "中十六句文苦和會耶雨大法雨等八句亦然若依",
    "X56n0939_001:0608b07": "般若消十六句可幾紙數答近六七紙今謂繫而不",
    "X56n0939_001:0608b08": "要請不須說。",
    "X56n0939_001:0608b09": "問此中所列二十一人從何次第。答或出家次第如",
    "X56n0939_001:0608b10": "報恩經初度五人次度耶舍門人五十次度優樓頻",
    "X56n0939_001:0608b11": "螺門人五百次度伽耶門人三百次度那提門人二",
    "X56n0939_001:0608b12": "百次度鶖子門人一百次度目連門人一百合舉大",
    "X56n0939_001:0608b13": "數成一千二百五十十二遊經佛成道後二秊度五",
    "X56n0939_001:0608b14": "人三秊度迦葉兄弟三人五秊度目連今謂此是部",
    "X56n0939_001:0608b15": "別見異何足會耶況報恩但言次第度十二由則言",
    "X56n0939_001:0608b16": "其秊數已下次第未必全依出家前後。",
    "X56n0939_001:0608b17": "問優樓等三名有何義。答曰優樓頻螺此云木瓜胸",
    "X56n0939_001:0608b18": "前癭起狀如木瓜又云池中有龍名木瓜也伽耶者",
    "X56n0939_001:0608b19": "象頭山亦云城城近伽耶名伽耶城那提河名因果",
    "X56n0939_001:0608b20": "經說三人皆在河邊修道。",
    "X56n0939_001:0608b21": "問餘名如何。答舍利弗此云鶖即百舌鳥亦云春鸎",
    "X56n0939_001:0608b22": "自古共云鶖鵠鳥詩云在梁似鶴小鳥也目連此云",
    "X56n0939_001:0608b23": "大採菽氏上古有仙採豆為食迦旃延大般若云迦",
    "X56n0939_001:0608b24": "多演那此云大剪剃婆羅門姓上古有仙多年頭髮",
    "X56n0939_001:0608c01": "長無人剪仙有子兄弟二人俱來覲父小者為諸仙",
    "X56n0939_001:0608c02": "剃頭因此為稱孫陀羅難陀身長一丈五尺二寸也",
    "X56n0939_001:0608c03": "佛到城二日度尼中摩訶波闍佛有三母此為最小",
    "X56n0939_001:0608c04": "大母生佛七日命終耶輸陀羅此云持譽天人讚詠",
    "X56n0939_001:0608c05": "故也相傳云乾達婆女彼生男為樂神生女為玉女",
    "X56n0939_001:0608c06": "若玉女不應有子今謂釋名雖爾應問此中歎聲聞",
    "X56n0939_001:0608c07": "及諸名與維摩思益般若等經為同為異若其同者",
    "X56n0939_001:0608c08": "自初得道遍歷諸會具聞大小德亦增進豈一向如",
    "X56n0939_001:0608c09": "初若一向如初豈諸利智聲聞之人被諸菩薩彈訶",
    "X56n0939_001:0608c10": "為如來加說來至法華大機將動宛然如舊博地凡",
    "X56n0939_001:0608c11": "夫一席經耳尚有所得如何大聖始終無緣若其異",
    "X56n0939_001:0608c12": "者德隨解轉轉相何似請釋其途。",
    "X56n0939_001:0608c13": "問菩薩眾者其義如何。答曰此諸菩薩有二門一者",
    "X56n0939_001:0608c14": "自行大智為首二者化他大悲為首今謂菩薩悲智",
    "X56n0939_001:0608c15": "誰不知之但大小乘殊偏圓各別四階成道三乘共",
    "X56n0939_001:0608c16": "地瓔珞諸伏華嚴普賢文殊善財及入法界諸知識",
    "X56n0939_001:0608c17": "等為一槩耶有階降耶大論大集大智有三謂一切",
    "X56n0939_001:0608c18": "智道種智一切種智慈悲有三謂眾生緣法緣無緣",
    "X56n0939_001:0608c19": "既無分別實暗所聞。",
    "X56n0939_001:0608c20": "問此諸菩薩是何地位。答曰皆八地已上為簡小故",
    "X56n0939_001:0608c21": "名摩訶薩今謂若簡小乘初心即異簡小菩薩未審",
    "X56n0939_001:0608c22": "菩薩從何以分大小別耶若從諸教如四階成道三",
    "X56n0939_001:0608c23": "祗滿百劫種相之初亦未逮於瓔珞初信更有諸別",
    "X56n0939_001:0608c24": "且此未論若也從位十地望於等覺尚小何須八地",
    "X56n0939_001:0609a01": "方受大名。",
    "X56n0939_001:0609a02": "問諸菩薩德諸句如何。答曰初不退轉者不退有四",
    "X56n0939_001:0609a03": "一信不退謂十信第六名不退心故次位不退即十",
    "X56n0939_001:0609a04": "住位第七名不退住三證不退即初地得無退失故",
    "X56n0939_001:0609a05": "四行不退即八地已上有為無為皆能修故今謂若",
    "X56n0939_001:0609a06": "釋不退信位之名即指第六第七方有不退名證行",
    "X56n0939_001:0609a07": "二位無不退名何名不退若從義立何須指處若指",
    "X56n0939_001:0609a08": "處者六七已前為退不退若不退者十俱不退何須",
    "X56n0939_001:0609a09": "分限證行二種何以證前而行居後信住俱有不退",
    "X56n0939_001:0609a10": "之名向行何事獨無不退若證未極更須修行豈證",
    "X56n0939_001:0609a11": "真如行有退耶未審退相其相如何不知行退至何",
    "X56n0939_001:0609a12": "處止初地已上亦名為位證位已上行位若退安知",
    "X56n0939_001:0609a13": "信及以位二種不退又曰樂說辯才者四辯七辯七",
    "X56n0939_001:0609a14": "辯者一建辯以無謇故二迅辯如懸河故三應辯不",
    "X56n0939_001:0609a15": "差機故四不謬辯契當理故五無所斷辯如連珠故",
    "X56n0939_001:0609a16": "六義味辯多義理故七最上辯如雷震故今謂應辨",
    "X56n0939_001:0609a17": "所說寬狹不同判諸菩薩所演各別信知三祇共位",
    "X56n0939_001:0609a18": "不關普賢文殊。",
    "X56n0939_001:0609a19": "問諸菩薩等因緣德業名義如何。答曰文殊在北方",
    "X56n0939_001:0609a20": "常喜世界作佛名歡喜藏摩尼寶積佛聞名能滅四",
    "X56n0939_001:0609a21": "重又曰過去作佛名龍種上尊王又曰肇云此諸菩",
    "X56n0939_001:0609a22": "薩皆無生忍無生忍者無處不生今謂肇意豎通少",
    "X56n0939_001:0609a23": "分可依。",
    "X56n0939_001:0609a24": "問說大乘經至佛所護念其義如何。答曰論云欲說",
    "X56n0939_001:0609b01": "法時成就今謂論云如來欲說法時至成就為諸菩",
    "X56n0939_001:0609b02": "薩說大乘經名無量義乃至法門故既云欲說即指",
    "X56n0939_001:0609b03": "法華名為正說說無量義猶名為欲。",
    "X56n0939_001:0609b04": "問何以先說無量義。答曰有三義一者依人先為菩",
    "X56n0939_001:0609b05": "薩說無量義次為聲聞說一乘二者依利先以一乘",
    "X56n0939_001:0609b06": "利他教理化根熟菩薩次以一乘自利行果方化退",
    "X56n0939_001:0609b07": "大聲聞三者依法先談無量義法體次說法華法用",
    "X56n0939_001:0609b08": "今謂三義各有大妨若為菩薩說無量義不知無量",
    "X56n0939_001:0609b09": "義為是何乘若言先為菩薩何故彼經列眾具列聲",
    "X56n0939_001:0609b10": "聞及菩薩眾其數乃與此經無別故十功德品廣說",
    "X56n0939_001:0609b11": "不可思議十種大功德力已一切菩薩得無量義三",
    "X56n0939_001:0609b12": "昧或得百千陀羅尼門或得菩薩諸地諸忍或得支",
    "X56n0939_001:0609b13": "佛羅漢四果又說法品三萬二千菩薩得無量義三",
    "X56n0939_001:0609b14": "昧三萬四千菩薩得無量陀羅尼門四眾八部王及",
    "X56n0939_001:0609b15": "仕女百千眾俱聞佛所說或得燸法乃至世第一法",
    "X56n0939_001:0609b16": "須陀洹乃至羅漢支佛及無生忍諸陀羅尼此等豈",
    "X56n0939_001:0609b17": "非益聲聞耶菩薩舉數聲聞云諸驗知諸言表多安",
    "X56n0939_001:0609b18": "得云獨為菩薩耶若言此經為聲聞者菩薩聞是法",
    "X56n0939_001:0609b19": "等分別功德菩薩得益又下諸品聞品得益過於彼",
    "X56n0939_001:0609b20": "經二依利者自他之言不應別對若在能化俱有自",
    "X56n0939_001:0609b21": "他二德具足若在所化先須自利聲聞得記發誓弘",
    "X56n0939_001:0609b22": "經若得記已還令自利而此行果何殊小宗況復一",
    "X56n0939_001:0609b23": "乘須具自他豈可分之以為兩段況復教理唯被菩",
    "X56n0939_001:0609b24": "薩行果唯為聲聞只為聲聞昔迷大教而失大理而",
    "X56n0939_001:0609c01": "今還以迷教理之行果與彼聲聞何不只依法華之",
    "X56n0939_001:0609c02": "前具四法之小教況與釋名四法相背又若無量義",
    "X56n0939_001:0609c03": "已說一乘何須更說此法華耶言體用者今謂二俱",
    "X56n0939_001:0609c04": "一乘並有體用用即利物物益須體豈有以無用之",
    "X56n0939_001:0609c05": "體化彼菩薩闕體之用教此聲聞無用有體之一乘",
    "X56n0939_001:0609c06": "有情咸具無體有用之一乘外道神通當知彼化三",
    "X56n0939_001:0609c07": "乘名之為用此經實相妙體灼然是則彼經從體開",
    "X56n0939_001:0609c08": "用之一乘故三乘稟益此經是収用入體之一乘故",
    "X56n0939_001:0609c09": "令三歸一故無量義云無量義者從一法生此經云",
    "X56n0939_001:0609c10": "種種因緣皆成種智況復體是法本無益於人何得",
    "X56n0939_001:0609c11": "三番分張異釋。",
    "X56n0939_001:0609c12": "問大是何義。答十二門論六種釋大一出二乘二佛",
    "X56n0939_001:0609c13": "果最大此乘能至三佛所乘四能滅大苦而與大樂",
    "X56n0939_001:0609c14": "五觀音等大人所乘六盡諸法源底今謂過二乘獨",
    "X56n0939_001:0609c15": "在佛息大苦盡法底諸經共有然須簡出豈無量義",
    "X56n0939_001:0609c16": "耶又曰攝大乘對法有七大一境大緣百千教法故",
    "X56n0939_001:0609c17": "二行大具二利故三智大了二無我故四進大三僧",
    "X56n0939_001:0609c18": "祇故五方便大具悲智離二邊過故六證得大成就",
    "X56n0939_001:0609c19": "十力無畏故七業大窮生死邊際建佛事故今謂須",
    "X56n0939_001:0609c20": "簡意亦同前又曰勝鬘一乘一乘即大乘大乘即佛",
    "X56n0939_001:0609c21": "性佛性即涅槃今謂勝鬘是權一乘今經是實一乘",
    "X56n0939_001:0609c22": "何得以權來釋於實權實既殊涅槃豈等(云云)。",
    "X56n0939_001:0609c23": "問諸經如淨名等並有異名此無量義有異名乎。答",
    "X56n0939_001:0609c24": "曰論中具列一十七名初名無量義乃至第十六名",
    "X56n0939_001:0610a01": "妙法蓮華第十七名最上法門今問對前三異則名",
    "X56n0939_001:0610a02": "異義異本不相關若其相關名異義同此經亦應名",
    "X56n0939_001:0610a03": "無量義耶如其亦得名無量義乃是此經與彼同體",
    "X56n0939_001:0610a04": "同法同人異名而已若異名而已已聞無量義竟何",
    "X56n0939_001:0610a05": "須三請更說法華若也不同與論妨不況論但云是",
    "X56n0939_001:0610a06": "法華異名不云無量義也又曰無量義云無量義者",
    "X56n0939_001:0610a07": "從一法生其一法者即是無相如是無相無相不相",
    "X56n0939_001:0610a08": "無相不相名為實相菩薩安住如是實相發大悲心",
    "X56n0939_001:0610a09": "故知如是安住能開實相發菩提心則與今經能會",
    "X56n0939_001:0610a10": "之實其相永別又曰無量義云善男子菩薩若能修",
    "X56n0939_001:0610a11": "一法門無量義者必得疾成無上菩提善男子如一",
    "X56n0939_001:0610a12": "種子生百百生千千生萬萬中一一復生百千萬數",
    "X56n0939_001:0610a13": "乃至無量此經亦爾從一法生乃至無量故名無量",
    "X56n0939_001:0610a14": "義彼釋曰此經不唯取所出教理無量義體即真智",
    "X56n0939_001:0610a15": "境體今謂彼經正明從一出多為宗何以棄所出之",
    "X56n0939_001:0610a16": "無量取能出之正體體雖極要經意不然若然者從",
    "X56n0939_001:0610a17": "一出多何異此經會多歸一同異屬目而無解分辨",
    "X56n0939_001:0610a18": "異則以三義取體爾乃同為一類此事可見何以固",
    "X56n0939_001:0610a19": "違。",
    "X56n0939_001:0610a20": "問既知無量義名同異若是餘名不能盡理追逐第",
    "X56n0939_001:0610a21": "十六名名法華者前雖略釋因茲更問其義何耶。答",
    "X56n0939_001:0610a22": "曰一出水義以所詮理名華二華開義以能詮教名",
    "X56n0939_001:0610a23": "華今問經詮因果及以權實以故蓮華譬彼二雙何",
    "X56n0939_001:0610a24": "以但語教理棄蓮存華開與出水華實無缺安得二",
    "X56n0939_001:0610b01": "時輒分能所況復與前四法義違然亦與向行果文",
    "X56n0939_001:0610b02": "背。又曰無量義者又有三義故一名無量義體用勝",
    "X56n0939_001:0610b03": "故二教菩薩法化根熟故三佛所護念依佛有故今",
    "X56n0939_001:0610b04": "問何故前對法華但有體而無用今獨釋無量義乃",
    "X56n0939_001:0610b05": "云體用勝故又勝何經名之為勝若勝小乘未足為",
    "X56n0939_001:0610b06": "勝若勝大乘法華亦在大乘之根若當體名勝小乘",
    "X56n0939_001:0610b07": "亦然何獨此耶。",
    "X56n0939_001:0610b08": "問曰曾聞他問法華亦與無量義同名何故此三昧",
    "X56n0939_001:0610b09": "起方說此經。答有五解一者蓮華二時得名彼如未",
    "X56n0939_001:0610b10": "出水時性能出故故未化二乘令趣一乘此經如出",
    "X56n0939_001:0610b11": "水正化二乘二彼正化菩薩傍化二乘此正化二乘",
    "X56n0939_001:0610b12": "傍化菩薩故彼正名無量義傍名法華此正名法華",
    "X56n0939_001:0610b13": "傍名無量義時異體同然將教理以對行果三彼據",
    "X56n0939_001:0610b14": "智體名無量義此約智用名為法華會二歸一故四",
    "X56n0939_001:0610b15": "彼以理教名無量義菩薩已修一乘因趣一乘果故",
    "X56n0939_001:0610b16": "不為說行果一乘名蓮華由但不知應病與藥之教",
    "X56n0939_001:0610b17": "理但說教理名為蓮華此聲聞未能應病與藥故不",
    "X56n0939_001:0610b18": "為說教理蓮華但說行果蓮華令趣入故故下經云",
    "X56n0939_001:0610b19": "乘此寶乘直至道場因行蓮華也唯以佛之知見示",
    "X56n0939_001:0610b20": "悟眾生果蓮華也論云開者無上義示者同義悟者",
    "X56n0939_001:0610b21": "不知義入者令至不退轉地義釋曰前三是果後一",
    "X56n0939_001:0610b22": "是因五者彼以教理二種無量義此經對彼二乘教",
    "X56n0939_001:0610b23": "理行果並名蓮華前之三義彼此體同後之二義此",
    "X56n0939_001:0610b24": "寬彼狹又曰實理經文上下亦通教理行果今謂五",
    "X56n0939_001:0610c01": "義釋異自覺不當乃伏云理實上下具於四法當知",
    "X56n0939_001:0610c02": "上來二二異釋其義自壞何須更難且如第一義立",
    "X56n0939_001:0610c03": "彼如未出水時若以聲聞未迴心時名未出水則爾",
    "X56n0939_001:0610c04": "前諸教一切皆然何獨無量義耶二傍正者彼經亦",
    "X56n0939_001:0610c05": "應少許聲聞於彼得記若全無者何名為傍只應有",
    "X56n0939_001:0610c06": "無相對何名傍正相對若言此經正化二乘即應聲",
    "X56n0939_001:0610c07": "聞得益多於菩薩何以菩薩得益倍於餘經若言彼",
    "X56n0939_001:0610c08": "經正化菩薩菩薩得益應多於此如何少耶若云但",
    "X56n0939_001:0610c09": "是名傍正者論中直列一十七名名既並施傍正何",
    "X56n0939_001:0610c10": "在正即俱正傍亦並傍三體用者已如前難四教理",
    "X56n0939_001:0610c11": "等其義已壞但開示等四準論文中不云因果然論",
    "X56n0939_001:0610c12": "釋開只云如來能證令眾生知次釋示云法身平等",
    "X56n0939_001:0610c13": "示眾生知釋悟中云唯佛一乘令眾生悟並無果名",
    "X56n0939_001:0610c14": "準不退地其地却成直至道場道場是果何名為因",
    "X56n0939_001:0610c15": "其第五義亦隨前破言菩薩不知應病與藥之教理",
    "X56n0939_001:0610c16": "何異聲聞只緣聲聞之人未知正應授與故知聲聞",
    "X56n0939_001:0610c17": "自行義強唯稀化物菩薩化他久著唯應進行至果",
    "X56n0939_001:0610c18": "若果不須至分別功德何須進位諸義既廢何論寬",
    "X56n0939_001:0610c19": "狹。",
    "X56n0939_001:0610c20": "問從佛說此經已至不動者其義如何。答曰表智處",
    "X56n0939_001:0610c21": "得理方可說法今謂此為入於何等三昧得何等理",
    "X56n0939_001:0610c22": "若入無量義三昧還得無量義理只應正為菩薩而",
    "X56n0939_001:0610c23": "說教理若入法華三昧經文但云入於無量義處三",
    "X56n0939_001:0610c24": "昧況復得理應記二乘又曰若不入者則有分別動",
    "X56n0939_001:0611a01": "搖說不自在今入三昧身心不動離於分別動搖於",
    "X56n0939_001:0611a02": "法自在又離一切障謂入三昧離諸定障若無定者",
    "X56n0939_001:0611a03": "於障及說不自在故今問何以將婆沙之義用釋法",
    "X56n0939_001:0611a04": "華三身吾今此身即是法身不謀而應無運而作佛",
    "X56n0939_001:0611a05": "不入定何障何縛而不自在但為示化儀現入定相",
    "X56n0939_001:0611a06": "亦令見者得四悉益得種等益得顯密益。",
    "X56n0939_001:0611a07": "問曾有人問佛常在定何須云入。答曰有十義故一",
    "X56n0939_001:0611a08": "者隨緣動靜利物故二者為放光若不入定則非佛",
    "X56n0939_001:0611a09": "瑞三凡欲說法須先審機四顯法殊妙今謂此四既",
    "X56n0939_001:0611a10": "然餘六請止與前釋佛氣類欲同若言隨緣動靜如",
    "X56n0939_001:0611a11": "須菩提亦不違物情若言放光不入則非佛瑞如般",
    "X56n0939_001:0611a12": "若中支節放光及涅槃中面門放光乃至諸經凡有",
    "X56n0939_001:0611a13": "放光豈必入定若言審機與婆沙中日夜三時審機",
    "X56n0939_001:0611a14": "何別若顯法妙華嚴般若及以大集涅槃直爾說之",
    "X56n0939_001:0611a15": "豈不妙耶故知此四並附小乘非法華意。",
    "X56n0939_001:0611a16": "問天雨四華其義如何。答曰華名柔軟表見者離於",
    "X56n0939_001:0611a17": "剛強麤鑛三業今謂華表顯實之徵預呈開權之兆",
    "X56n0939_001:0611a18": "但除麤鑛三業欲定亦可治之。",
    "X56n0939_001:0611a19": "問華既如是四者表何。答曰表度四生興四念住修",
    "X56n0939_001:0611a20": "四生勤獲四神足行四法迹證四諦截四流斷四繫",
    "X56n0939_001:0611a21": "去四軛得四妙智悟四涅槃證四德今謂華本表因",
    "X56n0939_001:0611a22": "不應指果若也指果天應雨實況但以多四連煩為",
    "X56n0939_001:0611a23": "對不知四內大小相違應知四生唯在界內若度界",
    "X56n0939_001:0611a24": "內興何四住證何四諦乃至流軛羅漢已袪故未是",
    "X56n0939_001:0611b01": "得四智等人等是煩列何不更列四大方海等耶。",
    "X56n0939_001:0611b02": "問云何此界地動地界不動放光則及他土。答曰光",
    "X56n0939_001:0611b03": "明寬狹或唯此界如阿含經下生入胎乃至轉法輪",
    "X56n0939_001:0611b04": "等皆有六動十八動等又勝思梵天經七因緣故動",
    "X56n0939_001:0611b05": "一怖魔二攝散三調放逸四念法相五令觀說處六",
    "X56n0939_001:0611b06": "令熟者脫七令隨順正義今謂大小乘經雖皆地動",
    "X56n0939_001:0611b07": "當其部會必不徒然大小不同各有所以況須云廣",
    "X56n0939_001:0611b08": "狹所以故知後代弘教應求旨實若法華中只同小",
    "X56n0939_001:0611b09": "教大小法相亦應無殊信知古釋可依近代未為準",
    "X56n0939_001:0611b10": "的。",
    "X56n0939_001:0611b11": "問放光瑞其義云何。答曰前雨華動地未是殊絕之",
    "X56n0939_001:0611b12": "能是故今更放神光希奇今謂若華地非殊應表餘",
    "X56n0939_001:0611b13": "教若也與光共表今經如何其瑞有絕不絕又曰放",
    "X56n0939_001:0611b14": "光七義一令信佛最勝二破癡暗三引出世四表內",
    "X56n0939_001:0611b15": "發智光五息眾苦六召眾至七令猒色境今謂此全",
    "X56n0939_001:0611b16": "不是法華經瑞四含何曾不云佛勝所破之暗暗體",
    "X56n0939_001:0611b17": "如何若欲界癡外道初禪已能斷之外道尚除下八",
    "X56n0939_001:0611b18": "地癡小乘出宅已名出世證得初果乃至三十四心",
    "X56n0939_001:0611b19": "亦名智發三界之惑小智先無此中放光非為召眾",
    "X56n0939_001:0611b20": "不淨觀者色境已傾若表他經必無是過儻在般若",
    "X56n0939_001:0611b21": "猶召勝機大集華嚴還招物議。",
    "X56n0939_001:0611b22": "問其光何故偏照東方但萬八千。答曰西方以東為",
    "X56n0939_001:0611b23": "上表法華唯被佛性大乘不被餘性今謂自釋別序",
    "X56n0939_001:0611b24": "已來至此言涉今典若然唯被佛性佛性無偏定聲",
    "X56n0939_001:0611c01": "聞人天流轉此中豈無佛性者耶又曰萬表涅槃寶",
    "X56n0939_001:0611c02": "渚萬德八千表菩提白牛八正今謂萬德可爾千數",
    "X56n0939_001:0611c03": "如何但以八表八而復不云一乘八正無簡小乘義",
    "X56n0939_001:0611c04": "尚通途未足以為法華之表又曰振地唯在此界偏",
    "X56n0939_001:0611c05": "驚有緣放光照萬八千顯明權實今問若唯此界不",
    "X56n0939_001:0611c06": "涉他方何故妙音往來十方地踊普賢神力此等亦",
    "X56n0939_001:0611c07": "何。",
    "X56n0939_001:0611c08": "問六趣名相於此要耶。答曰光中既見理須消釋此",
    "X56n0939_001:0611c09": "應六門分別一者釋名趣謂所趣假者起業所歸趣",
    "X56n0939_001:0611c10": "處地持云所受自然俱舍云光潔自在名天涅槃云",
    "X56n0939_001:0611c11": "多思雜心云意靜名人雜心云從他求又云飢虗多",
    "X56n0939_001:0611c12": "畏名餓鬼俱舍云傍行傍生名畜畜養之義人之資",
    "X56n0939_001:0611c13": "具故也捺落迦此云苦器其處不定非唯地下阿素",
    "X56n0939_001:0611c14": "落云非天此之翻名一切大同無顯今教二出體者",
    "X56n0939_001:0611c15": "皆以第八異熟識而為趣體無覆無記性攝故唯識",
    "X56n0939_001:0611c16": "云此第八識是界趣生施設本故是為趣生之體無",
    "X56n0939_001:0611c17": "勞別執實有命根今謂凡諸釋義須分大小若小乘",
    "X56n0939_001:0611c18": "經未明第八欲釋趣體亦第八耶若小乘能造如正",
    "X56n0939_001:0611c19": "法念六道皆由心之所造即第六識若言所造能趣",
    "X56n0939_001:0611c20": "所趣不越命根若從大乘第八為定大乘須分徧圓",
    "X56n0939_001:0611c21": "不同若從圓教從無住本世間常住常住世間水波",
    "X56n0939_001:0611c22": "波水終無別號三開合者總一生死二謂善惡分段",
    "X56n0939_001:0611c23": "變易今謂若約小乘無變易名法華依大則有變易",
    "X56n0939_001:0611c24": "復應消釋六趣之中幾聞不聞開不開等今經只云",
    "X56n0939_001:0612a01": "受報好醜復何得以變易加之若言變易在六趣中",
    "X56n0939_001:0612a02": "則須分分段六趣變易六趣實六權六本六迹六若",
    "X56n0939_001:0612a03": "大乘中通云生死方可二種相對論之又若變易在",
    "X56n0939_001:0612a04": "六趣中釋六趣時即云變易者諸佛常體遍一切處",
    "X56n0939_001:0612a05": "若釋六趣亦可為三一分段二變易三佛身。又曰三",
    "X56n0939_001:0612a06": "即三界四即四生及以四有生有本有死有中有今",
    "X56n0939_001:0612a07": "謂夫離合者開一為多合多為一餘數亦然故生死",
    "X56n0939_001:0612a08": "與六六一相對此則可爾若對四生四有未必全然",
    "X56n0939_001:0612a09": "四生與趣相攝不同生能攝趣趣不攝生況人傍生",
    "X56n0939_001:0612a10": "全攝四生獄天中有寬狹永乖生等四有一一攝六",
    "X56n0939_001:0612a11": "以四對六開合不成又曰方便因緣有後無後今謂",
    "X56n0939_001:0612a12": "攝大乘所立四種寬狹永別雖俱名生死高下不同",
    "X56n0939_001:0612a13": "六趣但合在於分段四俱不攝若順變易在六趣中",
    "X56n0939_001:0612a14": "進退有妨已如向問又曰或五除素落今謂若以此",
    "X56n0939_001:0612a15": "五開合亦殊應知變易隔在五外何名開合方便等",
    "X56n0939_001:0612a16": "四都不相關又曰或七五趣并業及以中有今謂以",
    "X56n0939_001:0612a17": "業中陰而對五者乃成三重列於六趣等是重列何",
    "X56n0939_001:0612a18": "以四中但加於中除生本死若有去取不成開合又",
    "X56n0939_001:0612a19": "曰或九謂九有情居今謂但對六趣此則可爾由前",
    "X56n0939_001:0612a20": "復對變易生死及以四有故亦不成二十五有不成",
    "X56n0939_001:0612a21": "亦爾又曰餘三門在第二經中亦如後破。",
    "X56n0939_001:0612a22": "問見諸菩薩及種種修行等義何耶。答曰不出三寶",
    "X56n0939_001:0612a23": "僧開三乘今問種種之言多耶一耶頓耶漸耶大耶",
    "X56n0939_001:0612a24": "小耶既云光之所照本顯權實俱同種種之言權耶",
    "X56n0939_001:0612b01": "實耶與此經會同耶別耶若同何以三乘未會若異",
    "X56n0939_001:0612b02": "何能顯經若實不應種種若權與此永乖大小漸頓",
    "X56n0939_001:0612b03": "準例可知。",
    "X56n0939_001:0612b04": "問涅槃何義。答曰六門解釋今謂施教之來意在修",
    "X56n0939_001:0612b05": "行何棄行而全略至涅槃而廣張涅槃為行之所期",
    "X56n0939_001:0612b06": "應對行以分判初出體中具列四種謂自性清淨有",
    "X56n0939_001:0612b07": "餘無餘及以無住處今問華臺始滿初成正覺有餘",
    "X56n0939_001:0612b08": "無餘其相何似又曰二釋名者出所知障名為法身",
    "X56n0939_001:0612b09": "勝鬘云在纏名藏出纏名法身今謂引勝鬘此說甚",
    "X56n0939_001:0612b10": "有典據然應須辨與涅槃等諸大乘經同耶異耶藏",
    "X56n0939_001:0612b11": "名含藏在纏之時全藏為纏如何復云能藏若云含",
    "X56n0939_001:0612b12": "法則藏是能含法是所含此之能所與惑別耶與惑",
    "X56n0939_001:0612b13": "同耶又復含者為唯含染亦含淨耶為唯含因亦含",
    "X56n0939_001:0612b14": "果耶為唯含凡亦含聖耶若一法不含不名一切若",
    "X56n0939_001:0612b15": "俱含者巨有所妨不含法身不名為藏涅槃經云祕",
    "X56n0939_001:0612b16": "密之藏三德具足若勝纏藏三德不具非如來藏是",
    "X56n0939_001:0612b17": "眾生藏又問佛性與法身同耶異耶所言佛者從何",
    "X56n0939_001:0612b18": "立名果耶因耶若從因者因無佛名若從果者凡即",
    "X56n0939_001:0612b19": "是佛何名為性故知勝鬘是未了之說是以因藏對",
    "X56n0939_001:0612b20": "惑言之又曰三乘俱坐解脫牀亦非大涅槃今問三",
    "X56n0939_001:0612b21": "乘俱坐既俱非大驗知菩薩有大非大若也非大理",
    "X56n0939_001:0612b22": "須法華更會何得輒云會唯二有若非大不會現違",
    "X56n0939_001:0612b23": "經文菩薩聞已疑除善行若依此義自語相違又曰",
    "X56n0939_001:0612b24": "由擇滅故體如伊字今謂圓經無擇滅稱何得以三",
    "X56n0939_001:0612c01": "十四心之擇滅用釋五十二位之涅槃。",
    "X56n0939_001:0612c02": "問文殊師利何故獨名法王子耶。答曰未紹法王之",
    "X56n0939_001:0612c03": "位獨得王子之名今謂餘者不稱王子一切皆應上",
    "X56n0939_001:0612c04": "慢龍種尊王古佛不合更稱王子逸多現居儲君何",
    "X56n0939_001:0612c05": "無王子之號方等列眾十一菩薩皆名王子應當皆",
    "X56n0939_001:0612c06": "悉位居等覺方受王子之名但知諸經或略或存如",
    "X56n0939_001:0612c07": "淨名經歎菩薩云近無等等佛自在慧皆等覺也故",
    "X56n0939_001:0612c08": "所列菩薩亦略王子又曰文殊菩薩是第四依已供",
    "X56n0939_001:0612c09": "八恒并前三依供二十六恒今謂四依供五至八如",
    "X56n0939_001:0612c10": "人步涉所至近遠劣者始行五百次者六百次七次",
    "X56n0939_001:0612c11": "八豈令次者行於十一次行十八後者行於二十六",
    "X56n0939_001:0612c12": "耶故知只是一一加之名六七八如聲聞人出化城",
    "X56n0939_001:0612c13": "時豈歸凡地行初由旬只於三百即前進也此見小",
    "X56n0939_001:0612c14": "乘修熏禪者有五階差五各三品以後後人三三增",
    "X56n0939_001:0612c15": "之便謂四依供佛亦爾若其五人各行三百道理最",
    "X56n0939_001:0612c16": "後一千五百故知此中不須別釋。",
    "X56n0939_001:0612c17": "問曰何故以恒河而為喻耶。答曰有五義故一由沙",
    "X56n0939_001:0612c18": "多二世人計為福水入中滅罪沒死生天三劫劫名",
    "X56n0939_001:0612c19": "存四佛多近住五眾人共悉乃取池口初出方四十",
    "X56n0939_001:0612c20": "里沙為喻今謂夫兼俗之言事須去取若全用者五",
    "X56n0939_001:0612c21": "義之中豈緣第二沒者生天佛取為喻故應須簡第",
    "X56n0939_001:0612c22": "二存四為信之首。",
    "X56n0939_001:0612c23": "問七寶名體其事如何。答曰一金說文云五色黃者",
    "X56n0939_001:0612c24": "為長久埋之不生百練不輕二銀亦曰白金三珊瑚",
    "X56n0939_001:0613a01": "佛地論赤色石脂樹形四真珠即赤珠佛地論赤蟲",
    "X56n0939_001:0613a02": "所出或珠體赤五末尼如意神珠無瑠璃故開二珠",
    "X56n0939_001:0613a03": "六車璖青白間色七馬腦此言杵藏或胎取堅實今",
    "X56n0939_001:0613a04": "謂經意釋施以辨度相用辨今經判五時別直釋名",
    "X56n0939_001:0613a05": "體有何不可然文正意事在辨異以顯於同若不顯",
    "X56n0939_001:0613a06": "同何繁說耶。",
    "X56n0939_001:0613a07": "問車等如何。答曰車者夏后代奚仲造之古音居行",
    "X56n0939_001:0613a08": "居人也今曰車車者舍也行如舍故乘者駕也周禮",
    "X56n0939_001:0613a09": "云載也輦輓車也人前引之古卿大夫皆亦乘之自",
    "X56n0939_001:0613a10": "漢已後天子乘之故今天子皇后所乘者曰輦輿者",
    "X56n0939_001:0613a11": "說文云車輿也又云無輪車也作轝非體欄鉤欄也",
    "X56n0939_001:0613a12": "門遮也楯檻也縱曰楯橫曰欄華葢者酉方暑月持",
    "X56n0939_001:0613a13": "之遮熟釋名雖爾須會此經意亦如前又曰唯識云",
    "X56n0939_001:0613a14": "具足攝受方成度相頌曰安住與依止意樂及事業",
    "X56n0939_001:0613a15": "巧便向清淨度成由此七於此中但舉迴向一今謂",
    "X56n0939_001:0613a16": "雖有清淨之言為有相耶為無相耶非相非無相耶",
    "X56n0939_001:0613a17": "與華嚴般若施為法界及攝大乘與大品中度度攝",
    "X56n0939_001:0613a18": "六為同異耶又曰施有五種謂志心信心隨時自手",
    "X56n0939_001:0613a19": "如法行捨此五即攝七中事業今謂既攝入七問意",
    "X56n0939_001:0613a20": "同前都無般若無住相故亦無楞嚴互相攝故。",
    "X56n0939_001:0613a21": "問此中經文六度之相雜亂次第二種何所表彰。答",
    "X56n0939_001:0613a22": "曰雜在地前次在登地今謂教純行雜一切皆然純",
    "X56n0939_001:0613a23": "雜相望乃雜進而純怠何者正行施時未修餘故若",
    "X56n0939_001:0613a24": "云初地成就檀波羅蜜餘非不修但隨力隨分不審",
    "X56n0939_001:0613b01": "初地菩薩為破何戒違何則瞋不行何行何惑所亂",
    "X56n0939_001:0613b02": "有何愚癡世人但知信權教而迴轉不窮實以歸宗",
    "X56n0939_001:0613b03": "今文因光所見乃見地上地前及以七地尚乃不知",
    "X56n0939_001:0613b04": "地前為何所表不判所表徒設餘辭況所釋行相全",
    "X56n0939_001:0613b05": "同人天戒善而已。",
    "X56n0939_001:0613b06": "問從或有菩薩至無上道文相如何。答曰初之一行",
    "X56n0939_001:0613b07": "是後得智今問後得智體獨在於佛亦通菩薩若根",
    "X56n0939_001:0613b08": "本智在佛獨有如何後得屬菩薩耶故知深是不要",
    "X56n0939_001:0613b09": "此解。",
    "X56n0939_001:0613b10": "問爾時文殊至大士何義理耶。答曰此答成就也今",
    "X56n0939_001:0613b11": "謂大文雖即在答成就今此初文是經家序出答人",
    "X56n0939_001:0613b12": "非答成就文也論中但云文殊師利以宿命智能答",
    "X56n0939_001:0613b13": "彌勒不云此文為答成就分文既悞何足可怪。",
    "X56n0939_001:0613b14": "問從如我惟忖去文是何義耶。答曰論分此文云成",
    "X56n0939_001:0613b15": "就十種事初是大義因成就經但五句論有八句應",
    "X56n0939_001:0613b16": "作四對今謂論以八句釋於四句何須以增句添經",
    "X56n0939_001:0613b17": "文耶廣如疏記。",
    "X56n0939_001:0613b18": "問十號名義何。答瑜伽云無上丈夫調御士薄伽梵",
    "X56n0939_001:0613b19": "為第十即世尊也故知如來是下九號之總序也今",
    "X56n0939_001:0613b20": "謂此亦譯人意別何足和會什公善曉音辭計無忝",
    "X56n0939_001:0613b21": "於新學所譯經論皆如此經何得後譯獨為前後故",
    "X56n0939_001:0613b22": "笈多添品一句不改後代豈可過笈多耶。",
    "X56n0939_001:0613b23": "問頗羅墮唐名何等。答曰此婆羅門十八姓中之一",
    "X56n0939_001:0613b24": "可爾。",
    "X56n0939_001:0613c01": "問八王子名為何表詮。答曰應為四對一大智大悲",
    "X56n0939_001:0613c02": "二了有了空三進善破惡四違偽知真今謂直聞所",
    "X56n0939_001:0613c03": "對對甚分明及至屬名未為的當如何有善名為悲",
    "X56n0939_001:0613c04": "智無量及寶為了有空唯進善破惡稍欲相似響雖",
    "X56n0939_001:0613c05": "虗假不可全偽法通真俗未必無假。",
    "X56n0939_001:0613c06": "問彌勒當知至汝身是也此是何文耶。答古今相即",
    "X56n0939_001:0613c07": "也今謂自古章疏皆云結會古今而忽改為古今相",
    "X56n0939_001:0613c08": "即何足為奇人雖相即事處天隔。",
    "X56n0939_001:0613c09": "問瑠璃是何義。答曰應云吠瑠璃無吠略也頗黎應",
    "X56n0939_001:0613c10": "云頗胝迦即水精也亦云水玉或白珠智論云出山",
    "X56n0939_001:0613c11": "石窟中俗云過千秊冰而化為之若西方地熟無冰",
    "X56n0939_001:0613c12": "何物化之但應石類今謂此釋甚佳。",
    "X56n0939_001:0613c13": "○釋方便品",
    "X56n0939_001:0613c14": "初來意中云一依八品為正蓮華有出水開敷之二",
    "X56n0939_001:0613c15": "德妙法具果秀行竦之兩能今經唯為一乘故破二",
    "X56n0939_001:0613c16": "會二歸於一乘為法華宗主今謂始欲設問方便之",
    "X56n0939_001:0613c17": "由子既自云不無疑失三周既無緣覺之人何得但",
    "X56n0939_001:0613c18": "云破會二耶菩薩須破非止一文至下諸文子當自",
    "X56n0939_001:0613c19": "挍又曰亦可十九品為正初十二品明一乘境安樂",
    "X56n0939_001:0613c20": "行明一乘行壽量品明一乘果今謂前何故云八品",
    "X56n0939_001:0613c21": "明於一乘之境至此那忽加四品耶境無餘三已如",
    "X56n0939_001:0613c22": "前難安樂唯行壽量唯果及不輕等合入果耶不便",
    "X56n0939_001:0613c23": "如前又曰十二品中初八品正明權實三根得記法",
    "X56n0939_001:0613c24": "師下三勸募持行下之一品稟命捨權持行實法今",
    "X56n0939_001:0614a01": "謂何故適云十二品明境今即忽爾屬行境乃是理",
    "X56n0939_001:0614a02": "行是能趣又聲聞之人聞三周時權已被會豈至持",
    "X56n0939_001:0614a03": "品方勸捨耶又捨不名會於一佛乘分別說三則知",
    "X56n0939_001:0614a04": "三是一家之三如於一拳分別說指今還合指以成",
    "X56n0939_001:0614a05": "於拳故知捨指何異捨拳若其捨權無實可趣若三",
    "X56n0939_001:0614a06": "周未捨領解空談若言自行持實化他持權是故須",
    "X56n0939_001:0614a07": "勸持於權者自三周來聲聞何處尚自執權而言勸",
    "X56n0939_001:0614a08": "捨。",
    "X56n0939_001:0614a09": "問論文從此方便品去謂何文耶。答曰論曰自此已",
    "X56n0939_001:0614a10": "下示現所說因果相故釋曰此下明經宗旨所說因",
    "X56n0939_001:0614a11": "果體相相狀此有三釋一者所說諸佛智慧為果能",
    "X56n0939_001:0614a12": "詮智慧教門為因今謂能詮所說悉皆是教況教因",
    "X56n0939_001:0614a13": "智果未見明文諸佛乃以教為行因行為果棄行存",
    "X56n0939_001:0614a14": "教有言無實端拱待理終無此事若佛智是果何獨",
    "X56n0939_001:0614a15": "云境諸佛有果而具境眾生有境而無果境通果別",
    "X56n0939_001:0614a16": "通別混和況復此果濫於壽量二者三請已明一乘",
    "X56n0939_001:0614a17": "之事開示悟入前三為果後一名因今問向以教為",
    "X56n0939_001:0614a18": "因今以入為因二因參雜兩果縱橫因一果三違論",
    "X56n0939_001:0614a19": "如向三者初智及門門因智果開示悟入三果入因",
    "X56n0939_001:0614a20": "教理行果俱法華故令識昔者教行方便說三今談",
    "X56n0939_001:0614a21": "乘體理果果慧唯一聽三乘之教解一乘之理行三",
    "X56n0939_001:0614a22": "乘之因證一乘之果法華意也今謂教行理果俱法",
    "X56n0939_001:0614a23": "華故別對義壞已如前難若四俱法華則昔亦有四",
    "X56n0939_001:0614a24": "聲聞在昔豈無昔四若今昔並四何以乃云識昔教",
    "X56n0939_001:0614b01": "行談今理果又何以前對無量義即云行果今對昔",
    "X56n0939_001:0614b02": "小即云理果豈以所對不同即令能對互失又豈有",
    "X56n0939_001:0614b03": "聞三解一證一由三若聽行三乘之教因解證一乘",
    "X56n0939_001:0614b04": "之理果昔教既具昔應已證何待今耶況聽小悟大",
    "X56n0939_001:0614b05": "都非主對又云聲聞聽三為聽三中之一為總聽三",
    "X56n0939_001:0614b06": "消釋糾亂不可整理。",
    "X56n0939_001:0614b07": "問何名方便品。答曰先明字訓便字應房連反今謂",
    "X56n0939_001:0614b08": "此是北人喚字不正反音又悞依北應云傍連反依",
    "X56n0939_001:0614b09": "南應須去聲呼之他釋云佛智有二一真實智二方",
    "X56n0939_001:0614b10": "便智真實智有二一實法二實智實法亦二一體實",
    "X56n0939_001:0614b11": "謂有為無為二真實謂真如妙理實智亦爾一如體",
    "X56n0939_001:0614b12": "實智即觀體實無漏真智對凡妄智不知名實根本",
    "X56n0939_001:0614b13": "後得二智俱是二證真實智唯正體智此有五對一",
    "X56n0939_001:0614b14": "對妄名實智二對事名實智三對相名實智四對知",
    "X56n0939_001:0614b15": "詮名實智此之四種實智皆是唯觀第四真智餘四",
    "X56n0939_001:0614b16": "所對如次皆是四世俗智五對權智名實智謂一乘",
    "X56n0939_001:0614b17": "理智對二權智此依證智以第四真智對後三俗智",
    "X56n0939_001:0614b18": "若依趣入智以第三真智對第三俗智方便智有三",
    "X56n0939_001:0614b19": "或四一進趣方便智謂見道前七方便也有則曰方",
    "X56n0939_001:0614b20": "隨宜曰便二施為方便謂善巧波羅蜜多後智妙行",
    "X56n0939_001:0614b21": "二利蒞真入俗曰方自他俱利曰便三習成方便同",
    "X56n0939_001:0614b22": "體諸法巧相習成且真如中具恒沙佛法以智為門",
    "X56n0939_001:0614b23": "以識為門皆攝一切包總有則曰方以少含多曰便",
    "X56n0939_001:0614b24": "四權巧方便實無此事應物權現以三業權化利物",
    "X56n0939_001:0614c01": "有則曰方隨時而濟曰便又有三方便一接下方便",
    "X56n0939_001:0614c02": "下文云無二亦無三除佛方便說即權巧方便此乃",
    "X56n0939_001:0614c03": "有三謂身語意二顯上方便如淨名云無方便慧縛",
    "X56n0939_001:0614c04": "有方便慧解及下文我設是方便等三通障方便下",
    "X56n0939_001:0614c05": "文云何故世尊慇懃稱歎方便等乃至瑜伽十二種",
    "X56n0939_001:0614c06": "方便等今謂此五對真智三四方便不知真實智外",
    "X56n0939_001:0614c07": "別有方便為真實內即方便耶不見融通直爾分釋",
    "X56n0939_001:0614c08": "若望今方便品但有方便而無真實非法華方便立",
    "X56n0939_001:0614c09": "進趣方便不知更令世尊修七方便為復世尊用七",
    "X56n0939_001:0614c10": "方便令人修習若令修習與小乘何別入俗不知復",
    "X56n0939_001:0614c11": "入何俗三乘共地七地已上亦能入俗習成乃是菩",
    "X56n0939_001:0614c12": "薩因行不知復行何波羅蜜為婆沙中前四後二為",
    "X56n0939_001:0614c13": "華嚴攝大乘楞嚴中諸度等耶若無簡擇佛何故於",
    "X56n0939_001:0614c14": "諸經之中所說不同所被不等唯第四權巧可為方",
    "X56n0939_001:0614c15": "便與諸經共未可全用次接下者云無二三乃是破",
    "X56n0939_001:0614c16": "下何名接下況復不是今經之意言顯上者乃引淨",
    "X56n0939_001:0614c17": "名無方便等此亦不然彼經四句二二相對方便與",
    "X56n0939_001:0614c18": "慧更互相須具乃名解闕即名縛乃是上下更互相",
    "X56n0939_001:0614c19": "顯不名顯上言通障者不知以何而為障體若以二",
    "X56n0939_001:0614c20": "乘為障與接下何別若云佛身中障與進趣習成等",
    "X56n0939_001:0614c21": "有何別耶故釋法華方便品者先須與諸大乘經中",
    "X56n0939_001:0614c22": "簡擇同異方可出其正慧之體若不爾者如何得出",
    "X56n0939_001:0614c23": "諸教之上空歎芭蕉具如前難。",
    "X56n0939_001:0614c24": "問此方便品即以方便而為其體為別有體。答曰以",
    "X56n0939_001:0615a01": "後得智為性唯識云說後五波羅蜜皆後得智今從",
    "X56n0939_001:0615a02": "根本智今謂消今法華之文不應引於唯識論釋唯",
    "X56n0939_001:0615a03": "識自通諸部方等以彼方等彈呵二乘挫言敗種論",
    "X56n0939_001:0615a04": "順經旨權云種無後弘經人不曉斯意以申敗種之",
    "X56n0939_001:0615a05": "論用通再活之經先不生者今皆生之安得今已生",
    "X56n0939_001:0615a06": "竟引論滅之故知論中破小破外今經正意會小會",
    "X56n0939_001:0615a07": "外破會天隔通義不成況方便之名不在根本況根",
    "X56n0939_001:0615a08": "本後得並有方便真實二種若根本無方便云何經",
    "X56n0939_001:0615a09": "言如來方便波羅蜜皆已具足若後得無實何故經",
    "X56n0939_001:0615a10": "云今為汝說實既是俱具何可依論但論無圓因非",
    "X56n0939_001:0615a11": "今經意故不可用論云阿陀那識甚深細一切種子",
    "X56n0939_001:0615a12": "如暴流我於凡夫不開演恐彼分別執為我此與世",
    "X56n0939_001:0615a13": "間相常住同耶異耶與為眾生開佛知見與汝等所",
    "X56n0939_001:0615a14": "行是菩薩道等為同異耶不同之事非此可申。",
    "X56n0939_001:0615a15": "問品初云從三昧安詳而起為從何等三昧起耶。答",
    "X56n0939_001:0615a16": "曰雖是無量義三昧多是第四禪今謂經文但云入",
    "X56n0939_001:0615a17": "於無量義處三昧何以專趣貶佛之定而云多是第",
    "X56n0939_001:0615a18": "四禪耶若言諸佛成道說法入滅等皆在第四禪者",
    "X56n0939_001:0615a19": "即附傍方便小教作此說耳如何經文自云欲說法",
    "X56n0939_001:0615a20": "華先入無量義定改云入第四禪如華嚴中佛欲說",
    "X56n0939_001:0615a21": "法亦先入第四禪耶。",
    "X56n0939_001:0615a22": "問何以獨告舍利弗。答曰隨深智慧與如來相應故",
    "X56n0939_001:0615a23": "今問身子為未聞法華先相應耶為得聞竟方相應",
    "X56n0939_001:0615a24": "耶今既未聞若已相應何須更申三請之慕豈身子",
    "X56n0939_001:0615b01": "諂附知而強請耶等取相應應告文殊文殊既曾釋",
    "X56n0939_001:0615b02": "彌勒疑復愜眾望故聲聞智與佛永乖又曰一聞即",
    "X56n0939_001:0615b03": "解此乍可爾但未聞未解何名相應又曰根相應非",
    "X56n0939_001:0615b04": "智相似名為相應今謂此乃自壞向義復違論文又",
    "X56n0939_001:0615b05": "言根相應此則須云機感相應則端美矣中下二周",
    "X56n0939_001:0615b06": "時未至故故知相應甚不應理。",
    "X56n0939_001:0615b07": "問何不告菩薩。答曰有五義故今謂不須餘說但直",
    "X56n0939_001:0615b08": "述其旨答曰告不定性兼持所餘所餘者即定性人",
    "X56n0939_001:0615b09": "令不愚法今謂兼即是被不愚即解何名此經不被",
    "X56n0939_001:0615b10": "定性前後相違無可承準。",
    "X56n0939_001:0615b11": "問經云其智慧門等其義何耶。答曰有二智慧及門",
    "X56n0939_001:0615b12": "論云一證甚深即智慧理二阿含言教甚深又曰一",
    "X56n0939_001:0615b13": "切種智者謂有為無為有漏無漏若教若理此即是",
    "X56n0939_001:0615b14": "境一切智智者一切智即根本智重云智者即後得",
    "X56n0939_001:0615b15": "智今以理窮智慧有五攝一切法一智性謂真如今",
    "X56n0939_001:0615b16": "謂真如是境境性非智智性照境寂智照故應別也",
    "X56n0939_001:0615b17": "二智相謂根本後得二智為體今問何以釋相而云",
    "X56n0939_001:0615b18": "體耶應當戒體是戒相耶真如之體亦即相耶亦可",
    "X56n0939_001:0615b19": "四相名四體耶三智伴謂塵沙萬德有為功德今謂",
    "X56n0939_001:0615b20": "智屬了因有為功德乃屬緣因福慧二嚴準此理異",
    "X56n0939_001:0615b21": "四智因者謂能詮教今謂今智在果非教可辦行解",
    "X56n0939_001:0615b22": "相資方乃至果彼弘教者機感相稱時熟果滿方受",
    "X56n0939_001:0615b23": "智名五智境謂有為無為空有真俗今謂此智既唯",
    "X56n0939_001:0615b24": "真如為性復以有為無為為境境與真如為同為異",
    "X56n0939_001:0615c01": "性即真如則不名智若名為智應照真如若但以真",
    "X56n0939_001:0615c02": "如為性不照真如若以真俗有為無為等為境何異",
    "X56n0939_001:0615c03": "二乘不照真如即只但照三界真俗有為有漏即彼",
    "X56n0939_001:0615c04": "伴耶又曰今依實勝慧唯取性相為體故火宅牛車",
    "X56n0939_001:0615c05": "即是智相牛車言行各與一故今謂不知如何賜子",
    "X56n0939_001:0615c06": "真如及以二智今為說教何以不云賜其智因復云",
    "X56n0939_001:0615c07": "聲聞但入初信唯得教故若言行聲聞之人行未辦",
    "X56n0939_001:0615c08": "故故不可以果中二智與諸子等又曰寶所舊有即",
    "X56n0939_001:0615c09": "是智性今謂若云舊有乃是眾生本有覺藏還賜眾",
    "X56n0939_001:0615c10": "生理本之藏何名果地根本等耶。",
    "X56n0939_001:0615c11": "問無量知見其智既以真如二智為其性相何謂無",
    "X56n0939_001:0615c12": "量。答曰性相伴境如其次第體遍用寬德備法廣如",
    "X56n0939_001:0615c13": "空無限德數無窮終必無盡故曰無量今謂五中何",
    "X56n0939_001:0615c14": "以但取性相為體何釋無量總舉四耶此是智慧之",
    "X56n0939_001:0615c15": "無量無量若四智慧亦四豈至無量而加二耶。",
    "X56n0939_001:0615c16": "問其智慧門為何義耶。答曰論云其智慧門難見難",
    "X56n0939_001:0615c17": "覺難知難解難入釋曰凡夫現量智不知名難見凡",
    "X56n0939_001:0615c18": "夫比量智不知名難覺聖人根本後得智不知名難",
    "X56n0939_001:0615c19": "知初無漏智不知名難解後無漏智不知名難入入",
    "X56n0939_001:0615c20": "者證也今謂經對二乘鈍根菩薩名為難解及以難",
    "X56n0939_001:0615c21": "入難非不入即應入故又對前稱難今非難故何以",
    "X56n0939_001:0615c22": "云佛二智不知耶佛若不知為以何法而教他耶若",
    "X56n0939_001:0615c23": "以小乘無漏智初後不知為難解難入此似可爾於",
    "X56n0939_001:0615c24": "今正入後非不入論以前三釋於後二難見故難解",
    "X56n0939_001:0616a01": "難覺知故難入如何以小二無漏智與佛二智同一",
    "X56n0939_001:0616a02": "釋耶。",
    "X56n0939_001:0616a03": "問二乘之人為唯不得此五種智餘亦得耶。答曰所",
    "X56n0939_001:0616a04": "得解脫三乘同證般若法身相性智慧彼所未得今",
    "X56n0939_001:0616a05": "謂若未得此二餘亦未得既許三德無前無後不縱",
    "X56n0939_001:0616a06": "不橫如何一德許二乘有得一則三種俱成無二則",
    "X56n0939_001:0616a07": "信三咸闕而見經中云佛說一解脫義我等亦得此",
    "X56n0939_001:0616a08": "法到於涅槃即將以為三德之一此深未曉聲聞自",
    "X56n0939_001:0616a09": "序一解脫者序初述時脫非脫故述情謂同而今知",
    "X56n0939_001:0616a10": "別方求異趣自斥昔非若昔是真涅槃應極涅槃若",
    "X56n0939_001:0616a11": "極不應更求故知不可獨有一德是故須曉大小理",
    "X56n0939_001:0616a12": "殊。",
    "X56n0939_001:0616a13": "問無量無礙去其義云何。答曰論中牒經增十八不",
    "X56n0939_001:0616a14": "共五根五力及菩提分今謂準此論文亦是增句解",
    "X56n0939_001:0616a15": "釋經也故不得與經中並列為對而釋如八句五難",
    "X56n0939_001:0616a16": "即其例也如歎聲聞德一向不應用十六句又曰於",
    "X56n0939_001:0616a17": "此釋四無量五門分別列名釋名辨行出體差別一",
    "X56n0939_001:0616a18": "釋名者一切有情感梵天福成如來故今謂若梵天",
    "X56n0939_001:0616a19": "福成如來者一切梵天並已成佛復更何用無緣等",
    "X56n0939_001:0616a20": "耶梵福有漏佛所不許次辨行相乃為三類一無樂",
    "X56n0939_001:0616a21": "者與樂名慈不瞋為體二有苦者掖苦名悲不害為",
    "X56n0939_001:0616a22": "體三有樂者助喜名喜不嫉善根為體又於無苦無",
    "X56n0939_001:0616a23": "樂起於離想令離諸惡名捨今謂既其不語小中大",
    "X56n0939_001:0616a24": "千不知所緣廣狹分齊借使大千只云不瞋不害為",
    "X56n0939_001:0616b01": "體當知只是婆沙有漏無量次出體者四種即體今",
    "X56n0939_001:0616b02": "謂應以所緣為體為依根本為依無漏為依真如體",
    "X56n0939_001:0616b03": "既不同行相自別直爾指四但依世間尚無限齊況",
    "X56n0939_001:0616b04": "能在佛耶次差別者有三一有情作有情想二法緣",
    "X56n0939_001:0616b05": "不見有情唯作法想三無緣離分別心作真如想或",
    "X56n0939_001:0616b06": "法無量緣諸教法今謂應以此三而分行相分行相",
    "X56n0939_001:0616b07": "已乃同有漏又復不判屬於有情法緣無緣皆以法",
    "X56n0939_001:0616b08": "心及真如心緣於有情如何但云法想真如想耶又",
    "X56n0939_001:0616b09": "亦不判諸經今經各於三慈得何等慈及三四同異",
    "X56n0939_001:0616b10": "時耶此經三四何殊餘耶。又曰若釋四辯三門分別",
    "X56n0939_001:0616b11": "列名辨相出體法謂能詮名句文聲今謂無簡別於",
    "X56n0939_001:0616b12": "大小宗異義謂所詮真俗今謂不辨二諦大小之殊",
    "X56n0939_001:0616b13": "辭謂諸方音辭今謂不辨方所廣狹不同辯謂七辯",
    "X56n0939_001:0616b14": "今謂七辯亦須明其辯異然是須識修相所依以婆",
    "X56n0939_001:0616b15": "沙中亦釋四故故出體中但指無漏即婆沙文也乃",
    "X56n0939_001:0616b16": "至無畏無礙解等若立義章是須對於諸經辨別顯",
    "X56n0939_001:0616b17": "法華勝徒列章門不明同異若辨同異自廢章門。",
    "X56n0939_001:0616b18": "問無量等既爾禪定等云何。答曰禪謂四靜慮定謂",
    "X56n0939_001:0616b19": "四空定也今謂禪名既通權實大小今應唯實若有",
    "X56n0939_001:0616b20": "禪名必四禪者大論亦云無記化化亦四禪耶若一",
    "X56n0939_001:0616b21": "切定必四空者首楞嚴定亦四空耶大經云能觀心",
    "X56n0939_001:0616b22": "性名為上定地持九禪等豈此經中開小入實所明",
    "X56n0939_001:0616b23": "禪定更指小教有漏等耶。",
    "X56n0939_001:0616b24": "問言辭柔軟悅可眾心其義何耶。答曰大論云五種",
    "X56n0939_001:0616c01": "音聲從佛口出一甚深如雷二清徹遠聞聞者悅樂",
    "X56n0939_001:0616c02": "三入心敬愛四諦了易解五聽者無厭今謂其事實",
    "X56n0939_001:0616c03": "然須辨所說及所被多少為同大論但釋共教及不",
    "X56n0939_001:0616c04": "共耶。",
    "X56n0939_001:0616c05": "問云何名唯佛與佛至諸法實相。答論云無量成就",
    "X56n0939_001:0616c06": "說不可盡實相謂如來藏法身之體不改變故佛智",
    "X56n0939_001:0616c07": "具知此實相體今謂前明禪定是佛所得。若依論釋",
    "X56n0939_001:0616c08": "理窮教極豈依向釋能見法身論文既以藏及法身",
    "X56n0939_001:0616c09": "並列故不同於勝鬘別對故知勝鬘尚是方便不可",
    "X56n0939_001:0616c10": "用釋真實之教豈更用於根本禪定釋佛智耶故知",
    "X56n0939_001:0616c11": "下釋如是相等須依藏身以論相等。",
    "X56n0939_001:0616c12": "問既云論以身藏而釋實相其十如相為何似耶。答",
    "X56n0939_001:0616c13": "曰若許論釋今亦依論論有四釋初釋云何等法云",
    "X56n0939_001:0616c14": "何法何似法何相法何體法初可等法者謂三乘法",
    "X56n0939_001:0616c15": "云何法者起種種事說何似法者依三種門得清淨",
    "X56n0939_001:0616c16": "故何相法者三種之義一相法故何體法者唯一佛",
    "X56n0939_001:0616c17": "乘無異體故今謂準論釋十如文各通三乘故次句",
    "X56n0939_001:0616c18": "者事謂三乘差別不同次句者三乘教門不同故也",
    "X56n0939_001:0616c19": "次者唯一大義無他義故次句者唯一理體故次番",
    "X56n0939_001:0616c20": "釋者論云何等法者有為無為法以初句對聲聞及",
    "X56n0939_001:0616c21": "六道有為故論云云何法者因緣非因緣故他云轉",
    "X56n0939_001:0616c22": "釋有為無為今謂以初句中緣覺法對六道計非因",
    "X56n0939_001:0616c23": "緣故論云何似法者謂常無常法他云轉釋因緣今",
    "X56n0939_001:0616c24": "謂以初句中菩薩乘對八法界八界皆悉計常及觀",
    "X56n0939_001:0617a01": "無常俱無常故論云何相法者生等三相及不生等",
    "X56n0939_001:0617a02": "三相法他云轉釋常無常今謂總以三乘對六界說",
    "X56n0939_001:0617a03": "論云何體法者謂五陰體非五陰體他云轉釋三相",
    "X56n0939_001:0617a04": "非三相今謂十界皆五陰皆非五陰第三番釋但作",
    "X56n0939_001:0617a05": "三句何似法者無常有為因緣法何相法者謂可見",
    "X56n0939_001:0617a06": "相等法何體法者謂五陰能取可取是苦集體故又",
    "X56n0939_001:0617a07": "五陰者是道諦體今謂初句唯約六道釋次五陰者",
    "X56n0939_001:0617a08": "下只指六道五陰為能觀耳第四番釋論云復有依",
    "X56n0939_001:0617a09": "說何等法者謂名句字身故云何法者依如來說法",
    "X56n0939_001:0617a10": "故今謂並能詮十界教故論云何似法者能教化可",
    "X56n0939_001:0617a11": "化眾生故今謂說前三番以化佛故何相法者依音",
    "X56n0939_001:0617a12": "聲取彼法故今謂可化眾生尋詮得益者故何體法",
    "X56n0939_001:0617a13": "者假名體相故今謂判能詮所詮皆假說故論中自",
    "X56n0939_001:0617a14": "以四番釋者信知此義非容易故一卷論文唯只此",
    "X56n0939_001:0617a15": "文及開示悟入重重釋之驗知兩文是經文宗骨如",
    "X56n0939_001:0617a16": "向是也故知古師釋方稱論文。",
    "X56n0939_001:0617a17": "問何名除諸菩薩眾信力堅固者。答曰初地上得四",
    "X56n0939_001:0617a18": "證淨今謂四證淨義乃是婆沙俱舍之文若取此文",
    "X56n0939_001:0617a19": "則使法華不殊小典焉使一切四十餘秊不得聞耶",
    "X56n0939_001:0617a20": "又云除初地外餘無信者一句與記為何人耶二乘",
    "X56n0939_001:0617a21": "得記為信未信若也未信不應與記若其已信先入",
    "X56n0939_001:0617a22": "初地耶如何迴心始入初信若也所餘是不信者地",
    "X56n0939_001:0617a23": "前向乃不信此經此經為復教何人耶此經若其不",
    "X56n0939_001:0617a24": "教下凡當知不應此界中說。",
    "X56n0939_001:0617b01": "問不退不知未審不退為在何位。答曰七地已前不",
    "X56n0939_001:0617b02": "能知也今謂向者適言初地被除即當信者信故即",
    "X56n0939_001:0617b03": "知如何此中七地方知應當此經被八地去為令眾",
    "X56n0939_001:0617b04": "生其言虗設豈唯八地是所為耶。",
    "X56n0939_001:0617b05": "問爾時舍利弗至難信難解之法其義何耶。答曰準",
    "X56n0939_001:0617b06": "論云何事疑義釋云如來說聲聞解脫與我解脫同",
    "X56n0939_001:0617b07": "同坐解脫牀是故生疑今謂解脫若同豈更生疑已",
    "X56n0939_001:0617b08": "前難又曰大涅槃有其三事摩訶般若解脫法身解",
    "X56n0939_001:0617b09": "脫雖同般若法身即是佛智慧性相果體餘二未得",
    "X56n0939_001:0617b10": "四眾不解所以生疑今謂亦如前難。",
    "X56n0939_001:0617b11": "問偈文初云慧日大聖尊久乃說是法為何謂耶。答",
    "X56n0939_001:0617b12": "曰成道多秊不曾顯說今謂不曾顯說應曾密授密",
    "X56n0939_001:0617b13": "乃眾人不知顯後云未曾說爾前諸經為說何法自",
    "X56n0939_001:0617b14": "釋經來未曾云此與諸經異。",
    "X56n0939_001:0617b15": "問經云皆當驚疑何等驚耶。答曰準論文中具列五",
    "X56n0939_001:0617b16": "種驚悕釋云總有六人五即五悕一人不攝也定性",
    "X56n0939_001:0617b17": "聲聞為損驚悕不定性聲聞即悔驚怖未得謂得凡",
    "X56n0939_001:0617b18": "夫誑驚怖具煩惱凡夫顛倒驚怖退位菩薩即多事",
    "X56n0939_001:0617b19": "驚怖不退菩薩即五不攝捨權就實忻趣佛位今謂",
    "X56n0939_001:0617b20": "不退不知何為不怖若言八地已上為不退者八地",
    "X56n0939_001:0617b21": "已前一切皆怖瓔珞云初地菩薩念念入法流心心",
    "X56n0939_001:0617b22": "趣解脫得如來一身無量身今聞法華而不免怖為",
    "X56n0939_001:0617b23": "何謂耶如華嚴中初住菩薩亦得法身遍應一切為",
    "X56n0939_001:0617b24": "亦怖耶。又曰佛為不退說此一乘不逗餘器又曰如",
    "X56n0939_001:0617c01": "來為二種人謂多事及悔者今謂既七地已去不能",
    "X56n0939_001:0617c02": "及云唯為不退者說何故更取此二種人并天龍八",
    "X56n0939_001:0617c03": "部及聞一句耶又嚴王龍女適來是畜及在邪見為",
    "X56n0939_001:0617c04": "是退人為不退耶又曰多事即不說有驚怖餘四有",
    "X56n0939_001:0617c05": "驚怖者故論總云驚怖今謂論一一別說何以言總",
    "X56n0939_001:0617c06": "故知論出五怖無所去取應皆得入何所簡耶。",
    "X56n0939_001:0617c07": "問眾中糟糠至故去譬義如何。答曰折摧枝葉扇拂",
    "X56n0939_001:0617c08": "糠粃風驚粃落霜殞貞存今謂言辭甚善與經未合。",
    "X56n0939_001:0617c09": "問諸佛唯以一大事因緣其義何耶。答曰如是說聽",
    "X56n0939_001:0617c10": "佛者總包十方三世大事者事物體事事義道理隨",
    "X56n0939_001:0617c11": "應皆得今謂不說事相但云事物等有益在何今大",
    "X56n0939_001:0617c12": "事者指法華經則他經非大故應思擇。",
    "X56n0939_001:0617c13": "問開等四句其義何耶。答曰論釋開云除一切智智",
    "X56n0939_001:0617c14": "更無餘事釋曰重言智者謂根本後得又曰一切智",
    "X56n0939_001:0617c15": "是佛根本智重云智智者是後得此二智是用故有",
    "X56n0939_001:0617c16": "空如來藏不空如來藏又大經云未得菩提時一切",
    "X56n0939_001:0617c17": "善不善皆名佛性淨名七識貪欲瞋癡十不善等為",
    "X56n0939_001:0617c18": "如來種如是等非一因緣今謂既引此文如何初地",
    "X56n0939_001:0617c19": "方名信力七地菩薩猶退不知又曰有四種藏一能",
    "X56n0939_001:0617c20": "含藏謂賴耶識如庫藏等二能生德藏謂報身種子",
    "X56n0939_001:0617c21": "如穀種等三能覆藏謂煩惱等如土覆物四能顯德",
    "X56n0939_001:0617c22": "藏謂法佛性如金性等今問此四藏體同耶別耶若",
    "X56n0939_001:0617c23": "言別者金性是譬還指煩惱覆處有性報身種子何",
    "X56n0939_001:0617c24": "處成立若無始大不名種子若有始立則必有終若",
    "X56n0939_001:0618a01": "有始終而為種子還感始終而為果報是則此報因",
    "X56n0939_001:0618a02": "果無常又此種子在煩惱中耶煩惱外耶法身既以",
    "X56n0939_001:0618a03": "煩惱為能覆法身是煩惱家之所覆則法身煩惱天",
    "X56n0939_001:0618a04": "然二物若在煩惱時不能除惑誰有智慧來治此惑",
    "X56n0939_001:0618a05": "顯此身耶若也昔能與惑共住後時何能常離於惑",
    "X56n0939_001:0618a06": "賴耶乃是報識之上假立二名假名為藏以為能藏",
    "X56n0939_001:0618a07": "信知所藏皆無實法又此所藏與煩惱等為同為異",
    "X56n0939_001:0618a08": "耶異則非惑豈以報識假名之藏能含非惑出世法",
    "X56n0939_001:0618a09": "耶若其同者只是煩惱在報之時假立其相又曰所",
    "X56n0939_001:0618a10": "知障斷證佛報身菩提圓滿煩惱障斷證佛法身涅",
    "X56n0939_001:0618a11": "槃圓滿諸佛出世欲令眾生斷所知障及所發業并",
    "X56n0939_001:0618a12": "所得果圓證菩提開佛知見今謂二障若斷二身亦",
    "X56n0939_001:0618a13": "亡只緣二乘自斷惑故斥名斷法身對惑報身種子",
    "X56n0939_001:0618a14": "已如向問次引論釋示云三乘法身平等明佛性法",
    "X56n0939_001:0618a15": "身無差別故今謂論云三乘平等何以簡於沒定性",
    "X56n0939_001:0618a16": "耶論云悟者令悟真實處故今謂亦令三乘悟真實",
    "X56n0939_001:0618a17": "處何以苦云永不能發此三何曾云是果耶論云入",
    "X56n0939_001:0618a18": "者入初地故今問前云七地不知何以初地能入。又",
    "X56n0939_001:0618a19": "曰論中委解此方便品餘但總解大意而已故知若",
    "X56n0939_001:0618a20": "解此品已解一部今謂若爾何以因果不同境行差",
    "X56n0939_001:0618a21": "別權實立異有無乖角乃以八品明境安樂行去行",
    "X56n0939_001:0618a22": "前文在因壽量去果藥艸存權爾前取實一乘在前",
    "X56n0939_001:0618a23": "安樂去無若其解境即解因等何須下文更說餘耶",
    "X56n0939_001:0618a24": "若也須明下文行等當知解此未解於彼故知解此",
    "X56n0939_001:0618b01": "即解於彼言甚分明但是不曉方便義足。又曰大經",
    "X56n0939_001:0618b02": "云大事者所謂佛性今謂應當為佛性故出現於世",
    "X56n0939_001:0618b03": "何以却簡滅定性耶。又曰大經云佛性者名為一乘",
    "X56n0939_001:0618b04": "即是開貧女之寶藏證示悟入等及祕密藏亦復如",
    "X56n0939_001:0618b05": "是今謂佛性一乘眾生本有若簡定性應非有情情",
    "X56n0939_001:0618b06": "有必有無情乃無徒引圓經用證偏謬。又曰如圓伊",
    "X56n0939_001:0618b07": "三點開等亦同今謂若解脫已在於聲聞一點離張",
    "X56n0939_001:0618b08": "而屬小滅二障以趣果何以煩惱前袪除無知以在",
    "X56n0939_001:0618b09": "當何以法身後證若煩惱障斷不證法身何須別對",
    "X56n0939_001:0618b10": "又煩惱障若障法身二乘斷盡應當已證如是進退",
    "X56n0939_001:0618b11": "違妨難量故知準向所引諸文開等豈分因果藏等",
    "X56n0939_001:0618b12": "安立假名。又云西方伊字如倒品字今謂天目應當",
    "X56n0939_001:0618b13": "二目在上若準梵書短聲呼伊為於冀反則一點在",
    "X56n0939_001:0618b14": "下若長聲呼則為於夷反則一點在上計近三藏諳",
    "X56n0939_001:0618b15": "梵體不知何事云如倒品又自釋云短聲一點在下",
    "X56n0939_001:0618b16": "長聲一點在上自古讀經無有此字短聲呼者何須",
    "X56n0939_001:0618b17": "乃云如倒品耶故古有釋皆如艸下則天目義同。又",
    "X56n0939_001:0618b18": "云得法身則二障滅二死盡今謂二死不出界內二",
    "X56n0939_001:0618b19": "障不異婆沙如何得常住法身又復應云二死盡法",
    "X56n0939_001:0618b20": "身滿豈可先得法身死障後破。又曰擇滅即是解脫",
    "X56n0939_001:0618b21": "今謂大乘圓常用智融妙故華嚴般若宗極之談必",
    "X56n0939_001:0618b22": "無擇滅斷惑之說。又云雜集中擇滅諦有三能滅所",
    "X56n0939_001:0618b23": "滅滅性即是三大般若在上為能證道如額上目法",
    "X56n0939_001:0618b24": "身解脫如下兩目即是所證今問般若無所至果應",
    "X56n0939_001:0618c01": "常至果不名能證如何能在於上名為般若餘二在",
    "X56n0939_001:0618c02": "下仍立別名上下前後既乖因果能所永別大品云",
    "X56n0939_001:0618c03": "菩薩常觀涅槃行道故知般若能照涅槃所觀涅槃",
    "X56n0939_001:0618c04": "具三能觀亦爾能所一合彼彼互融如是方為法華",
    "X56n0939_001:0618c05": "妙境境妙須智以智為門入門見理須行行即知見",
    "X56n0939_001:0618c06": "波羅蜜也入位證果起用益他能所一切具足如是",
    "X56n0939_001:0618c07": "方名方便品耳故解方便即解後品。",
    "X56n0939_001:0618c08": "問嘗聞人問無學果位亦居分段應在門中如小菩",
    "X56n0939_001:0618c09": "薩應非出宅。答曰果位二乘從因名出諸小菩薩惑",
    "X56n0939_001:0618c10": "未斷故故不名出今謂會二歸此不出菩薩為何益",
    "X56n0939_001:0618c11": "耶。又曰問何以二子趣於羊鹿故稱出宅大子牛車",
    "X56n0939_001:0618c12": "未名出宅答二二乘惑盡故出宅菩薩初劫煩惱猶",
    "X56n0939_001:0618c13": "行如未出宅今謂婆沙菩薩三祇百劫惑尚猶行豈",
    "X56n0939_001:0618c14": "況初祇具同凡品會二歸此何足為奇故知全迷瓔",
    "X56n0939_001:0618c15": "珞華嚴菩薩位行。又曰七地分段盡此一生亦名出",
    "X56n0939_001:0618c16": "宅二乘同故已前即非猶多生故如有學類故出宅",
    "X56n0939_001:0618c17": "已方乃上車今謂七地同於二乘乃是大品三乘共",
    "X56n0939_001:0618c18": "位何得先引三祇後援共地兩無分判故二並非若",
    "X56n0939_001:0618c19": "以得有餘果名為上車有餘未出分段何以出宅索",
    "X56n0939_001:0618c20": "車菩薩三十四心爾前猶來未上菩提樹下已號極",
    "X56n0939_001:0618c21": "尊佛更索車都無是理。",
    "X56n0939_001:0618c22": "問一乘之義正是經宗云何分別。答五門分別一出",
    "X56n0939_001:0618c23": "體性二釋名三明說意四彰差別五問答料簡初體",
    "X56n0939_001:0618c24": "性者略為三一總含體謂無漏若種若現有為無為",
    "X56n0939_001:0619a01": "若因若果根本方便能成佛德皆名一乘一乘者即",
    "X56n0939_001:0619a02": "大乘也亦名無上乘今謂若別論宗體理合甄分通",
    "X56n0939_001:0619a03": "而言之應兼能所自他因果豈以能成獨立乘耶況",
    "X56n0939_001:0619a04": "因果等不判深淺又通種現大成混和以種現共論",
    "X56n0939_001:0619a05": "其理天隔若其別說種屬凡愚若凡亦名乘事應未",
    "X56n0939_001:0619a06": "可。又曰中邊分別論云無上乘有三品一正行體謂",
    "X56n0939_001:0619a07": "十度二所緣謂十二緣三修證今謂若準此論不取",
    "X56n0939_001:0619a08": "種也雖不取種未了所緣既修十度以為行相故所",
    "X56n0939_001:0619a09": "緣如何取異緣覺故依古釋別有差分二隨勝體有",
    "X56n0939_001:0619a10": "六一攝事歸理如勝鬘等多以法身真理法性為一",
    "X56n0939_001:0619a11": "乘二攬餘歸智體亦以真智為一乘如上文云方便",
    "X56n0939_001:0619a12": "知見不退不知等三隱劣隨勝體下文云諸佛唯以",
    "X56n0939_001:0619a13": "大事故出現於世四二運廣用體唯以因智名為一",
    "X56n0939_001:0619a14": "乘如火宅中與諸菩薩及聲聞眾乘此寶乘直至道",
    "X56n0939_001:0619a15": "場五勝出分段體通取因果出分段死所有理性名",
    "X56n0939_001:0619a16": "一乘體六引攝殊勝體以詮旨一乘教門名一乘體",
    "X56n0939_001:0619a17": "今謂隨六種勝體義不成如人名位事業功用可多",
    "X56n0939_001:0619a18": "可異若論其體不可分張然六中初理依希可爾言",
    "X56n0939_001:0619a19": "依希者事理之名通涉大小直爾言之不成一乘若",
    "X56n0939_001:0619a20": "攬餘歸智智不名體理智既別故簡是非從勝乃是",
    "X56n0939_001:0619a21": "佛出世意不名乘體廣用二運亦非車體自運容可",
    "X56n0939_001:0619a22": "從因運他理須在果況自利利物皆須因果不獨用",
    "X56n0939_001:0619a23": "故故至道場道場是果也勝出分段者應云二死不",
    "X56n0939_001:0619a24": "獨分段況因果非出教體永乖故知雖云有體而實",
    "X56n0939_001:0619b01": "無體並是莊挍但可以當體為名耳三真實體者根",
    "X56n0939_001:0619b02": "本大乘理教行果及能入大乘方便四法皆名一乘",
    "X56n0939_001:0619b03": "咸能運載故品初云其智慧門等本論云阿含言教",
    "X56n0939_001:0619b04": "今謂真實之中理教行果與隨事中理等何別第一",
    "X56n0939_001:0619b05": "是理豈可不攝事耶第二是智智即是行第三即是",
    "X56n0939_001:0619b06": "四法因緣第四是因因亦屬行第五亦行行通因果",
    "X56n0939_001:0619b07": "又屬此果第六在教徒分四異粟柄禾莖況復四法",
    "X56n0939_001:0619b08": "共釋一乘與前法華對無量義自相違也。又云此真",
    "X56n0939_001:0619b09": "實體五門不同一詮旨謂理教今謂若以能詮為教",
    "X56n0939_001:0619b10": "所詮為理故不應以二共為體二因果三福智四覺",
    "X56n0939_001:0619b11": "寂五二利今謂因果二利亦與前同福智在因覺寂",
    "X56n0939_001:0619b12": "有果何須更以四法而為真實變化五門之名望前",
    "X56n0939_001:0619b13": "都無別義又曰三六如所引之法身即是乘體佛性",
    "X56n0939_001:0619b14": "含三乘語通無足以顯一乘之體今謂皆是乘果及",
    "X56n0939_001:0619b15": "具度耳。又曰釋名者乘運載今謂運至何處所載者",
    "X56n0939_001:0619b16": "何從何處來有何資具互為大小車主是誰駕者幾",
    "X56n0939_001:0619b17": "人經歷幾處(云云)。",
    "X56n0939_001:0619b18": "問曾聞人問因行名乘果運既息何得名乘。答曰五",
    "X56n0939_001:0619b19": "義名乘一者因通二運果廣運他今謂此正答所問",
    "X56n0939_001:0619b20": "二者能體通二運能體並名乘果中體有能非無亦",
    "X56n0939_001:0619b21": "乘攝今謂此不答所問何須列之本問因果不應更",
    "X56n0939_001:0619b22": "以有無足之三者二乘唯自運小尚得名乘況佛廣",
    "X56n0939_001:0619b23": "運他何理非乘攝今謂此亦不答所聞本問因果所",
    "X56n0939_001:0619b24": "得之名徒將大小以相對又下二句其言不成應云",
    "X56n0939_001:0619c01": "況佛廣利他豈得非乘攝四者因中理智能雙運二",
    "X56n0939_001:0619c02": "用勝故得名乘果中理智因修成因乘種類亦乘攝",
    "X56n0939_001:0619c03": "今謂種類之名非正收故知不如從初答五者因中",
    "X56n0939_001:0619c04": "二運常增進作用勝故得名乘果中自運窮未來令",
    "X56n0939_001:0619c05": "他增進得乘攝。又云初四隨他不正答後一隨自正",
    "X56n0939_001:0619c06": "義答今謂初一乃可正義答後四相從因起答。",
    "X56n0939_001:0619c07": "問何名為一。答曰有三義名一一者簡別故名一二",
    "X56n0939_001:0619c08": "者破別故名一三者會別故名一言簡別者昔三今",
    "X56n0939_001:0619c09": "一一實二權至佛極界方名為一非簡別三論云無",
    "X56n0939_001:0619c10": "二乘者無二涅槃體又云我設是方便令得入佛慧。",
    "X56n0939_001:0619c11": "又云如火宅之許以三車出宅門已但與牛車。又云",
    "X56n0939_001:0619c12": "二十秊中常令除糞今謂自昔至今二乘難破逐難",
    "X56n0939_001:0619c13": "為語如向所引若以此文即定法華一部文者何不",
    "X56n0939_001:0619c14": "引序中諸求三乘人若有疑悔者佛當為除斷令盡",
    "X56n0939_001:0619c15": "無有餘菩薩聞是法疑網皆已除未聞未解不名善",
    "X56n0939_001:0619c16": "行菩薩之道願賜我等三種寶車許三索三佛以方",
    "X56n0939_001:0619c17": "便力示以三乘教三皆方便皆權皆索故知白牛非",
    "X56n0939_001:0619c18": "三中一。又曰一理簡教二果簡因今謂若以一理簡",
    "X56n0939_001:0619c19": "於三教簡二歸於何處菩薩四階位耶共地位耶五",
    "X56n0939_001:0619c20": "十位耶故佛度五人名六羅漢三乘同坐所證無殊",
    "X56n0939_001:0619c21": "簡因因本不殊至果果無別簡教教本不同但理無",
    "X56n0939_001:0619c22": "異趣故證法皆同。又云三乘疑佛為除斷者身子除",
    "X56n0939_001:0619c23": "疑耳經文三乘竝除釋義但歸身子違經背義當奈",
    "X56n0939_001:0619c24": "之何雖引論文但云無二但不見論釋開等中三乘",
    "X56n0939_001:0620a01": "同得若但為二不應云三淨名菩薩尚自被彈於法華",
    "X56n0939_001:0620a02": "中豈得不會彈本在會教旨可知若不會者婆沙四",
    "X56n0939_001:0620a03": "階大品共地瓔珞賢聖華嚴初住而此四者所證法",
    "X56n0939_001:0620a04": "身同耶別耶。又曰勘梵本云無第二第三此自與前難",
    "X56n0939_001:0620a05": "會義同豈能合於願賜我等三種寶車亦云願賜我",
    "X56n0939_001:0620a06": "等第二第三耶次破二者準望可知。又釋會云有四",
    "X56n0939_001:0620a07": "義故一者會教如無垢稱一音說法今謂彼經若有",
    "X56n0939_001:0620a08": "一音即是彼經已會何須更至法華方會若彼已會",
    "X56n0939_001:0620a09": "何故彼經仍云種敗二者會理寶性論云三獸度河",
    "X56n0939_001:0620a10": "河性無差得水淺深今謂釋法華理應引今教今教",
    "X56n0939_001:0620a11": "無文方求外部況部有會方乃求之求於本無何名",
    "X56n0939_001:0620a12": "求耶若諸經無文何論獨有論無經有理乃可然論",
    "X56n0939_001:0620a13": "有經無終無此理得水名同應無三獸獸三仍別會",
    "X56n0939_001:0620a14": "義不成若以寶性釋法華則二乘至於法華猶住聲",
    "X56n0939_001:0620a15": "聞緣覺。又云下文高原得水今謂此與寶性同耶別",
    "X56n0939_001:0620a16": "耶寶性尚住二乘此經同記作佛況高原對水以昔",
    "X56n0939_001:0620a17": "異今不得引證會教文也三會行者鶖子云為是究",
    "X56n0939_001:0620a18": "竟法為是所行道今謂幸有汝等所行之文如何引",
    "X56n0939_001:0620a19": "昔迴遑之教以證今經會行語。又曰我設是方便令",
    "X56n0939_001:0620a20": "得入佛慧今謂亦不應引佛施權智用證二乘會行",
    "X56n0939_001:0620a21": "之文四會乘者下經文云為求牛車出於火宅今謂",
    "X56n0939_001:0620a22": "若二乘至此應求行果何以證乘況出宅之牛車非",
    "X56n0939_001:0620a23": "入大之寶乘若出宅車是等賜車已乘出宅何須更",
    "X56n0939_001:0620a24": "求則昔教已會何須至今。又云雖依諸教而法華中",
    "X56n0939_001:0620b01": "顯會教理密會行果今謂若顯密二文同在今教今",
    "X56n0939_001:0620b02": "教之中何處是顯何文是密聲聞於此專求行果應",
    "X56n0939_001:0620b03": "行果是顯聞教得記二顯不虗夫云密者唯自己知",
    "X56n0939_001:0620b04": "而眾不知或眾皆知而己不知於此何人不知得記",
    "X56n0939_001:0620b05": "而以四法分顯密耶若準前以無量義經而望法華",
    "X56n0939_001:0620b06": "則云法華正明行果則應行果名之為顯何以教理",
    "X56n0939_001:0620b07": "却為顯耶若是密者法華仍是覆相明一教仍在權",
    "X56n0939_001:0620b08": "何名入實若以微密為密教者此經教理非麤非權",
    "X56n0939_001:0620b09": "故皆不可。",
    "X56n0939_001:0620b10": "問若真實方便相對今經此二何者是耶。答曰此經",
    "X56n0939_001:0620b11": "正以一乘因果以為真體教為方便今問若以實教",
    "X56n0939_001:0620b12": "對實理等而為此二則應教為行因行為證因若棄",
    "X56n0939_001:0620b13": "行唯教有言無行何可師之若以方便教而真實之",
    "X56n0939_001:0620b14": "方便彌不可也況因果二法不名一體具如前問。又",
    "X56n0939_001:0620b15": "云今此小義雖未動於智海如愚所知頗亦絕於今",
    "X56n0939_001:0620b16": "古博識深智當自詳之今謂自媒自衒士女惡聞然",
    "X56n0939_001:0620b17": "此法華一乘為主攢一代教總括諸乘大事因緣於",
    "X56n0939_001:0620b18": "茲適遂降為小義寧免自傷如以祖考為後生以大",
    "X56n0939_001:0620b19": "王為小吏有耳識者莫不寒心唯佛與佛乃能究盡",
    "X56n0939_001:0620b20": "豈有愚見能絕古今衡岳台崖雙弘禪慧靈山親稟",
    "X56n0939_001:0620b21": "妙悟斯宗尚云佛法不思議唯教相難解二乘及菩",
    "X56n0939_001:0620b22": "薩尚所不能測何況諸凡夫而欲判此事譬如生盲",
    "X56n0939_001:0620b23": "人分別日輪相欲判虗空界一切諸色像而言了達",
    "X56n0939_001:0620b24": "者畢竟無是事。",
    "X56n0939_001:0620c01": "問說此一乘為有義意。答曰凡有十意一為不定性",
    "X56n0939_001:0620c02": "二乘今問何不辨於此土他土我於餘國作佛等文",
    "X56n0939_001:0620c03": "彼土所說非法華耶若非法華何以經云得聞是經",
    "X56n0939_001:0620c04": "二任持所餘不定種性謂六住菩薩退依二乘涅槃",
    "X56n0939_001:0620c05": "故云菩薩聞是法疑網皆已除今謂向不定性二乘",
    "X56n0939_001:0620c06": "即此六住等退者耶況退大已依小涅槃即名二乘",
    "X56n0939_001:0620c07": "何以復引證菩薩耶若此屬退大尚應名決定況退",
    "X56n0939_001:0620c08": "大者不必皆從六住退也經稱六者據其退位耳三",
    "X56n0939_001:0620c09": "者法等故行乘雖異真如無差今問若理性真如名",
    "X56n0939_001:0620c10": "無差者三途四趣皆悉無差豈三乘耶若已得真如",
    "X56n0939_001:0620c11": "名無差者地前菩薩尚自未得何關二乘又無差者",
    "X56n0939_001:0620c12": "差定性不若差定性則非無差又定性差為待性定",
    "X56n0939_001:0620c13": "方乃差之為未定前即便差耶若未定差者法界眾",
    "X56n0939_001:0620c14": "生幾許應當入定性耶故不可也四無我等我既無",
    "X56n0939_001:0620c15": "實故說一乘今問為語眾生身中之我本無說一乘",
    "X56n0939_001:0620c16": "耶為初果去見我已無說一乘耶若眾生身中我本",
    "X56n0939_001:0620c17": "無為說一乘者應當一切俱得何以乃有餘不聞者",
    "X56n0939_001:0620c18": "何故乃云八地方堪若初果人應當昔教已入一乘",
    "X56n0939_001:0620c19": "何須至今若言真我不應無實若理性我難亦同前",
    "X56n0939_001:0620c20": "五解脫同故三乘同得脫煩惱障今謂解脫已如前",
    "X56n0939_001:0620c21": "難脫煩惱障昔教已脫何以不入若被八地須脫二",
    "X56n0939_001:0620c22": "障全未脫者可不聞耶彈指等善無煩惱耶六性不",
    "X56n0939_001:0620c23": "同故不定種性有差別故聲聞身中具有聲聞及佛",
    "X56n0939_001:0620c24": "種性今問一切眾生並有佛性皆是所為何獨聲聞",
    "X56n0939_001:0621a01": "若獨聲聞龍天八部四眾五道非聲聞者應非所為",
    "X56n0939_001:0621a02": "七佛於有情得同體意樂今問昔教何曾不說同體",
    "X56n0939_001:0621a03": "仍棄定性何名同耶若依此意何須立前差別意耶",
    "X56n0939_001:0621a04": "同體亦齊法等何別八二乘於佛得自體意樂今問",
    "X56n0939_001:0621a05": "一切有情誰不於佛得自體耶是盲者過日用不知",
    "X56n0939_001:0621a06": "與前同體法等何殊若指此經豈獨二乘耶九為化",
    "X56n0939_001:0621a07": "故諸教所明多文云佛從定起得授記別今問法華",
    "X56n0939_001:0621a08": "已前何教中明身子得記八部四眾別得記同壽量",
    "X56n0939_001:0621a09": "何曾因定起耶十究竟由過此外無別勝乘依理究",
    "X56n0939_001:0621a10": "竟最為殊勝依論但與二乘人也今問若無勝者何",
    "X56n0939_001:0621a11": "以獨為聲聞而不為菩薩諸經多為菩薩此教唯為",
    "X56n0939_001:0621a12": "聲聞聲聞不勝菩薩則此教劣於他教若唯為二人",
    "X56n0939_001:0621a13": "何故開等三乘通為及至正釋於性相體等四番之",
    "X56n0939_001:0621a14": "中咸為三乘豈執一文而生別見又曰法華論中無",
    "X56n0939_001:0621a15": "此十義今謂但是章疏假構之言何須自樹以為形",
    "X56n0939_001:0621a16": "斥乃出天親智不如己若觀論文無有一言而過分",
    "X56n0939_001:0621a17": "者。",
    "X56n0939_001:0621a18": "問此法華經與諸經何別。答曰此之一乘與勝鬘涅",
    "X56n0939_001:0621a19": "槃何殊此通理智彼唯佛性今問理與佛性有何差",
    "X56n0939_001:0621a20": "別又涅槃云亦名般若等五又慧聖行豈非智耶若",
    "X56n0939_001:0621a21": "以所通而為通者此經亦是理為所通亦由不知名",
    "X56n0939_001:0621a22": "異體同若準前意則法華唯為行果果為所通復云",
    "X56n0939_001:0621a23": "法華具足四法四法中理即是所通又云此唯攝入",
    "X56n0939_001:0621a24": "彼通出生今問此唯攝入何以藥艸喻品通出生耶",
    "X56n0939_001:0621b01": "彼通出生何以涅槃一切眾生悉一佛乘故金沙大",
    "X56n0939_001:0621b02": "河直入西海得道女人必無諂等耶若勝鬘經與涅",
    "X56n0939_001:0621b03": "槃經同出生者何以後引勝鬘四乘用同此經藥艸",
    "X56n0939_001:0621b04": "喻品況勝鬘斥小何曾出生一代教中唯無量義明",
    "X56n0939_001:0621b05": "於出生而不引之乃引他經經意各異又云此唯有",
    "X56n0939_001:0621b06": "性彼通無性今謂此經亦通無性諸經敗種至此咸",
    "X56n0939_001:0621b07": "生涅槃唯有一切眾生皆有性故故涅槃中八六四",
    "X56n0939_001:0621b08": "二後能發心故知不許存於無性世人信言而不思",
    "X56n0939_001:0621b09": "理故使失處非一途也又曰此經唯不定性彼通定",
    "X56n0939_001:0621b10": "性今謂唯言亦與彼國為妨若言彼經通定性者涅",
    "X56n0939_001:0621b11": "槃經中十仙外道雖取小果悉知常住但見小果之",
    "X56n0939_001:0621b12": "言謂通無性不見鎮常之說咸趣一乘又云此多說",
    "X56n0939_001:0621b13": "教理彼多說行果今謂四法相違數不可知若對無",
    "X56n0939_001:0621b14": "量義即云此經正說唯為行果今對涅槃即云此經",
    "X56n0939_001:0621b15": "多說理教前文又云密說行果而今此中多說理教",
    "X56n0939_001:0621b16": "問此多說何如無量義中亦多說耶又云無量義中",
    "X56n0939_001:0621b17": "已說一乘今問何不記小。",
    "X56n0939_001:0621b18": "問經從舍利弗至法亦如是其義何耶。答曰釋迦依",
    "X56n0939_001:0621b19": "一切佛先權後實今問若一切佛皆先權後實者自",
    "X56n0939_001:0621b20": "法華前應一切權若一切權淨名般若華嚴如何若",
    "X56n0939_001:0621b21": "云一切香積如來及無量壽等皆先權耶身子本願",
    "X56n0939_001:0621b22": "故說三乘豈必先權寂滅道場初成即說亦先權耶",
    "X56n0939_001:0621b23": "又於一佛乘分別說三以方便力示三乘教三皆方",
    "X56n0939_001:0621b24": "便豈可亦謂梵本錯耶又云十方世界法式皆同如",
    "X56n0939_001:0621c01": "華嚴中十方說者皆四菩薩大般若中十方說者請",
    "X56n0939_001:0621c02": "者皆同說楞嚴時十方世界俱說楞嚴如是等經在",
    "X56n0939_001:0621c03": "法華前皆悉十方並先權耶又云於論指前文云如",
    "X56n0939_001:0621c04": "向說種種因緣者謂三乘法彼三乘法唯有名字章",
    "X56n0939_001:0621c05": "句言說非有實義然彼實義不可說故今問準論豈",
    "X56n0939_001:0621c06": "非三皆方便未顯真實真實於三不可說故故知天",
    "X56n0939_001:0621c07": "親了了明見後弘教者徒自疲勞。",
    "X56n0939_001:0621c08": "問論文以此經唯譬蓮華更有餘譬不。答曰論云依",
    "X56n0939_001:0621c09": "牛有乳乃至醍醐醍醐為第一小乘如乳大乘如醍",
    "X56n0939_001:0621c10": "醐今經如醍醐今謂論文既云乃至故知中間越於",
    "X56n0939_001:0621c11": "三味驗知應須具依涅槃用五味譬方了今經當第",
    "X56n0939_001:0621c12": "五時具如古德所用者是何故苦依深密而云此經",
    "X56n0939_001:0621c13": "當第三時而不肎依論用五味若以深密為最後教",
    "X56n0939_001:0621c14": "判一切教但三時者深密為是法華涅槃前耶後耶",
    "X56n0939_001:0621c15": "華嚴自云初成時說故知乃是最初成道先說之教",
    "X56n0939_001:0621c16": "判與法華深密同時驗知不了深密與法華涅槃時",
    "X56n0939_001:0621c17": "味前後凡云時者為判前後深密若在法華之後最",
    "X56n0939_001:0621c18": "後正可判於前經故勝義生未知深密之後應說般",
    "X56n0939_001:0621c19": "若法華且隨所見判為第三故第三時正與古德判",
    "X56n0939_001:0621c20": "教意同故一家判教或時亦以鹿苑之前除華嚴教",
    "X56n0939_001:0621c21": "方等亦成第三時故亦以法華當於第五醍醐教也",
    "X56n0939_001:0621c22": "其義明矣順論順經與古人合因何乃云凡夫如牛",
    "X56n0939_001:0621c23": "聲聞如乳支佛如酪小菩薩如生酥大菩薩如熟酥",
    "X56n0939_001:0621c24": "佛如醍醐論云小乘如乳何須改之云凡夫耶若大",
    "X56n0939_001:0622a01": "小乘譬於教者五味應須初從牛出如何檀改以乳",
    "X56n0939_001:0622a02": "譬牛若準論文順古人釋若以五味譬漸教者須言",
    "X56n0939_001:0622a03": "人天為乳。乳教未入五時之限還以小乘方對初教",
    "X56n0939_001:0622a04": "即解深密正當第三不違子見復依論文豈不善耶。",
    "X56n0939_001:0622a05": "問一切種智是何乘。答曰一切種智即一佛乘今問",
    "X56n0939_001:0622a06": "判種智許是佛乘論釋種種因緣既云三乘當知聞",
    "X56n0939_001:0622a07": "法改觀方為佛乘若菩薩先是佛乘豈有佛乘更為",
    "X56n0939_001:0622a08": "佛乘若言菩薩是佛因者論何故云非有實義。",
    "X56n0939_001:0622a09": "問經云從舍利弗至何況有三為何義耶。答曰此遮",
    "X56n0939_001:0622a10": "也尚無第二緣覺第三聲聞由此經云羊車鹿車為",
    "X56n0939_001:0622a11": "求牛車出於火宅故但破二不云破牛今謂文列三",
    "X56n0939_001:0622a12": "乘各有所為各自出宅文未曾云羊鹿求牛索辭只",
    "X56n0939_001:0622a13": "云願賜我等三種寶車得三車後方云長者見子得",
    "X56n0939_001:0622a14": "出火宅自惟財富無量方乃等與大車當知三車出",
    "X56n0939_001:0622a15": "宅並未得寶車若前文中已是二乘求於牛車則是",
    "X56n0939_001:0622a16": "二乘重求出宅出宅即是已得大車何須長者更等",
    "X56n0939_001:0622a17": "賜耶故出宅大車非等賜車以出宅車本為治濁況",
    "X56n0939_001:0622a18": "三祇共地地及小信等如是菩薩濁猶未除三十四",
    "X56n0939_001:0622a19": "心除五濁耳故經云初以三車誘引諸子何以不云",
    "X56n0939_001:0622a20": "但二車。",
    "X56n0939_001:0622a21": "問五濁何義。答曰以五門分別第一釋名者濁以滓",
    "X56n0939_001:0622a22": "濁為義五種漸增漸惡故佛出世若五漸好佛不出",
    "X56n0939_001:0622a23": "世次出體者甚廣不能具述三明相者尼乾經中立",
    "X56n0939_001:0622a24": "十二濁皆云示現謂劫時眾生煩惱命三乘差別不",
    "X56n0939_001:0622b01": "淨國土難化眾生種種煩惱外道邪亂魔及魔業皆",
    "X56n0939_001:0622b02": "是諸佛為利眾生非要故略。",
    "X56n0939_001:0622b03": "問有他人有云減劫時佛出增劫時輪王出何故儴",
    "X56n0939_001:0622b04": "佉與彌勒同世又佛不出家亦為輪王日月燈明八",
    "X56n0939_001:0622b05": "子皆王四天下耶。答曰儴佉增劫佛壽長故故得值",
    "X56n0939_001:0622b06": "佛佛不出家堪為輪王非是定作八子亦爾。又曰金",
    "X56n0939_001:0622b07": "輪定增劫餘三則不定故無憂王佛滅度後百秊即",
    "X56n0939_001:0622b08": "出事義可知。",
    "X56n0939_001:0622b09": "問經云於一佛乘分別說三者何耶。答於一大乘分",
    "X56n0939_001:0622b10": "別說三今問何不云分別說二亦經略耶應但第三",
    "X56n0939_001:0622b11": "耶況第三非小獨在菩薩。",
    "X56n0939_001:0622b12": "問經云舍利弗至辟支佛其義何耶。答曰此釋疑也",
    "X56n0939_001:0622b13": "疑曰如來不為上慢者說云何知彼是增上慢二乘",
    "X56n0939_001:0622b14": "趣寂若遇佛者多不愚法彼不定性可迴心者不問",
    "X56n0939_001:0622b15": "近遠必能聞知化菩薩事若不知者非真二聖今問",
    "X56n0939_001:0622b16": "定性趣寂不愚迴心何須廣立前來諸教自立自壞。",
    "X56n0939_001:0622b17": "問經從舍利弗至皆是增上慢人者何耶。答曰顯增",
    "X56n0939_001:0622b18": "上慢相今謂此是抑挫之辭不應判為增上慢相。",
    "X56n0939_001:0622b19": "問經從所以者何至無有是處為何謂耶。答曰真聖",
    "X56n0939_001:0622b20": "趣寂者是不愚法人不定性者理信修學今問何故",
    "X56n0939_001:0622b21": "復立趣寂為不定性趣寂即定何以復立為二人耶。",
    "X56n0939_001:0622b22": "問經云若遇餘佛便得決了謂餘佛者為是誰耶。答",
    "X56n0939_001:0622b23": "曰如瑜伽云若已建立阿賴耶識依無色界亦入滅",
    "X56n0939_001:0622b24": "定信有藏識不斷絕故今謂何故自立定性之人滅",
    "X56n0939_001:0622c01": "第八識今何更引不斷之文若定性不斷第八識",
    "X56n0939_001:0622c02": "者而言永不發菩提心終無是處自立自壞義亦同",
    "X56n0939_001:0622c03": "前。",
    "X56n0939_001:0622c04": "問古人譯經名十二部新譯何故名十二分。答曰部",
    "X56n0939_001:0622c05": "濫部袟由斯道士立三十六部今謂立十二分何能",
    "X56n0939_001:0622c06": "免於三十六分豈由道士展轉改耶外道專濫常樂",
    "X56n0939_001:0622c07": "我淨何更不改立別名耶云濫部袟猶稍可通後人",
    "X56n0939_001:0622c08": "雖復種種解釋終不能出達磨多羅。",
    "X56n0939_001:0622c09": "何者是玫[炯-火+王]。答曰赤色說文云火齊珠也一曰石之",
    "X56n0939_001:0622c10": "美好曰玫圓好曰[王*回]今謂事釋具爾。",
    "X56n0939_001:0622c11": "問經云若於曠野中積土成佛廟等皆成佛道是義",
    "X56n0939_001:0622c12": "何耶。答曰論云謂發菩提心行菩薩行者所作善根",
    "X56n0939_001:0622c13": "能證菩提非謂凡夫及決定性聲聞未發心之所能",
    "X56n0939_001:0622c14": "得如是乃至小低頭等亦復如是今謂經中自結菩",
    "X56n0939_001:0622c15": "薩及二乘人天當知發心指今五乘在昔須發故知",
    "X56n0939_001:0622c16": "乃是行菩薩行者之所能得仍恐譯論者情見而已",
    "X56n0939_001:0622c17": "至如八識九識梵本豈可混和譯者乖張後學分[乳-孚+((人*人)/木)]",
    "X56n0939_001:0622c18": "不知童子沙戲何處曾為大行若云無始曾發中間",
    "X56n0939_001:0622c19": "微善被熏此或應爾今謂此是過去佛章乃是久遠",
    "X56n0939_001:0622c20": "曾作小善已後發大能使久遠小善成菩提因若不",
    "X56n0939_001:0622c21": "爾者能得之言不在童稚所作之言指前能證之語",
    "X56n0939_001:0622c22": "在後。",
    "X56n0939_001:0622c23": "問音樂供養其事如何。答曰音樂女色不以施人亂",
    "X56n0939_001:0622c24": "眾生故出發菩提心經今謂施者必其心志豈可斷",
    "X56n0939_001:0623a01": "彼善根音等事通女男仍須問彼施者但恐觀者心",
    "X56n0939_001:0623a02": "亂不應斷他善心具如阿含有伎人問佛常作音樂",
    "X56n0939_001:0623a03": "得生天不佛種種呵竟云必墮惡道今時託佛自縱",
    "X56n0939_001:0623a04": "無明稱為供養應未可也如來不見女男之相約誰",
    "X56n0939_001:0623a05": "辨失。",
    "X56n0939_001:0623a06": "問諸佛兩足尊至導師方便說其理如何。答曰具三",
    "X56n0939_001:0623a07": "性義佛能證知遍計所執生法二我體性是無佛證",
    "X56n0939_001:0623a08": "無我亦知此無是凡妄執今謂若法無我非破遍計",
    "X56n0939_001:0623a09": "何以言之次佛種從緣起即依他性無漏依他報佛種",
    "X56n0939_001:0623a10": "子因緣所生從緣所起因修作故由證真理斷能執",
    "X56n0939_001:0623a11": "心染分依他知所執見從淨分依他因緣修佛種者",
    "X56n0939_001:0623a12": "為一乘故重顯常法即圓成實法住法位者真如住",
    "X56n0939_001:0623a13": "在諸法之中體性常名有為法住法有染淨離染得",
    "X56n0939_001:0623a14": "淨分位顯之故名法位相者體性也世間本體即是",
    "X56n0939_001:0623a15": "常住真如實性一乘體也於金剛座道場之中知此",
    "X56n0939_001:0623a16": "諸法本性已導師方便以名相說今問三性亦可俱",
    "X56n0939_001:0623a17": "耶必前後耶若必前後一切菩薩唯漸無頓若一時",
    "X56n0939_001:0623a18": "者知等如何又若相即體性如何經云如是相性體",
    "X56n0939_001:0623a19": "三只應是一若是一者佛豈一法作三名說若此三法",
    "X56n0939_001:0623a20": "是一法者自餘七句皆只一法何須論中何等等言",
    "X56n0939_001:0623a21": "四番解釋故不應爾又云塵勞之儔為如來種豈遍",
    "X56n0939_001:0623a22": "計中無餘二耶煩惱生死即是菩提涅槃故可一時",
    "X56n0939_001:0623a23": "俱觀三性又曰一切法中略有二種一空二有空無",
    "X56n0939_001:0623a24": "別體總立一性名為遍計有法差別分之為二常與",
    "X56n0939_001:0623b01": "無常常名圓成無常名為依他又分為二漏與無漏",
    "X56n0939_001:0623b02": "漏是依他無漏圓成今依前門無常名為依他依他",
    "X56n0939_001:0623b03": "有漏皆悉除斷就中但有無漏淨分依他究竟滿位",
    "X56n0939_001:0623b04": "成菩提故故言佛種從緣起也意顯能證常住法性",
    "X56n0939_001:0623b05": "真如二無我理乃能了知二我為無依於善友修習",
    "X56n0939_001:0623b06": "智慧從緣起法菩提覺滿為證一乘真如妙理妙理",
    "X56n0939_001:0623b07": "即是法住法位世間常住相大般涅槃今謂遍計若",
    "X56n0939_001:0623b08": "空豈以依他圓成二體同名為有圓成不變依他隨",
    "X56n0939_001:0623b09": "緣若不變隨緣二俱名有遍計豈得獨名為空若遍",
    "X56n0939_001:0623b10": "計之性本無名空依他本有而無本空若定非空便",
    "X56n0939_001:0623b11": "同外計真如隨緣何但獨隨唯有緣耶真如自體不",
    "X56n0939_001:0623b12": "當空有而空而有故隨他之言他不定有若言真如",
    "X56n0939_001:0623b13": "定有方隨他有亦可真如定空方隨他空若言圓成",
    "X56n0939_001:0623b14": "唯在果者何名一切皆有三性若通因果亦隨遍計",
    "X56n0939_001:0623b15": "通名為有空亦復然遍計是情情體是惑惑即般若",
    "X56n0939_001:0623b16": "前文自立惑種即是法身種故又染淨二種依他不",
    "X56n0939_001:0623b17": "同同名為有二有何殊二有若殊體性應別若染唯",
    "X56n0939_001:0623b18": "有不能不有豈可令淨亦唯在有二有同名為染何",
    "X56n0939_001:0623b19": "名為淨如是等過無量無邊。",
    "X56n0939_001:0623b20": "問經云知第一寂滅至其實為一乘其理何耶。答曰",
    "X56n0939_001:0623b21": "此初開權後還顯實今謂應指開權教時處所若指",
    "X56n0939_001:0623b22": "初轉為諸比丘名為開權初唯小故故得權名淨名",
    "X56n0939_001:0623b23": "方等諸部般若悉皆有人初得小乘彼亦權耶若名",
    "X56n0939_001:0623b24": "開權部應非大若非開權果應非小如般若心經觀",
    "X56n0939_001:0623c01": "自在菩薩行深般若而告舍利弗。",
    "X56n0939_001:0623c02": "問云何名為一稱南無佛。答曰有本云稱南謨諸佛",
    "X56n0939_001:0623c03": "南謨此云敬禮若言伴談或云伴題此云禮拜舊云",
    "X56n0939_001:0623c04": "和南訛也今謂此釋事當又曰薩縛賴他悉陀唐言",
    "X56n0939_001:0623c05": "一切義成舊云悉達訛既出家已淨飯王乃命當家",
    "X56n0939_001:0623c06": "三人舅氏二人侍於太子五人云道安樂耶苦證耶",
    "X56n0939_001:0623c07": "三人曰苦為道二人曰樂為道乃至太子苦行復受",
    "X56n0939_001:0623c08": "乳糜等五人捨去等又此五人迦葉佛時九人學道",
    "X56n0939_001:0623c09": "四人利根已成道竟五人根頓乃至今日又經云過",
    "X56n0939_001:0623c10": "去六人供佛五人取稻華一人待熟故五人先成後",
    "X56n0939_001:0623c11": "即須跋五夜叉食慈力王肉緣陳如初證四人至夏",
    "X56n0939_001:0623c12": "初方得西域記云至安居後得。",
    "X56n0939_001:0623c13": "問何名三輪轉輪何義。答曰速疾義故見道似彼論",
    "X56n0939_001:0623c14": "云如聖王輪捨後取前見道似彼捨苦集故明見諦",
    "X56n0939_001:0623c15": "理不俱時故尊者妙音說正見思惟勤念似輻正業",
    "X56n0939_001:0623c16": "命似轂正定似輞故名法輪寧知法輪唯是見道見",
    "X56n0939_001:0623c17": "道生時說為已轉天親破有宗云三轉行相非唯見",
    "X56n0939_001:0623c18": "道如何可說唯依見道立法輪名是故應唯轉十二",
    "X56n0939_001:0623c19": "行諸論諸宗異釋甚多今謂此但述昔而已何須廣",
    "X56n0939_001:0623c20": "述異宗。",
    "X56n0939_001:0623c21": "問諸大乘經亦有法輪名耶。答曰大乘總貫一切諸",
    "X56n0939_001:0623c22": "文於中為五一法輪自體謂擇法覺正見正智等三",
    "X56n0939_001:0623c23": "轉通於見修無學亦如妙音二法輪因謂生聖道教",
    "X56n0939_001:0623c24": "謂聞思修等及行相方便三法輪眷屬謂諸聖道助",
    "X56n0939_001:0624a01": "伴五陰瑜伽戒信助道觀也四法輪境謂四諦十二",
    "X56n0939_001:0624a02": "緣三性等五法輪果謂大菩提今謂云何大乘法輪",
    "X56n0939_001:0624a03": "自體但用擇法及正智等三轉復通見修無學復同",
    "X56n0939_001:0624a04": "小乘妙音師耶乃至境為因緣四諦及以三性而果",
    "X56n0939_001:0624a05": "得大菩提耶如大品大集法華華嚴涅槃等經皆是",
    "X56n0939_001:0624a06": "法輪亦同小乘妙音師耶華嚴法界亦必須以四諦",
    "X56n0939_001:0624a07": "因緣耶四諦因緣分大小耶故大小乘輪體相用因",
    "X56n0939_001:0624a08": "位通塞伴助等相其義各別永不相關如何大小參",
    "X56n0939_001:0624a09": "雜一槩判耶。",
    "X56n0939_001:0624a10": "同經云千二百羅漢悉亦當作佛者其相云何。答曰",
    "X56n0939_001:0624a11": "如大經云須陀洹人八萬劫到乃至辟支佛十千劫",
    "X56n0939_001:0624a12": "到到十信初信今謂千二百人現在得記如何乃指",
    "X56n0939_001:0624a13": "大經五人五人滅後方始發心經文各各經若干劫",
    "X56n0939_001:0624a14": "故況十信未斷聲聞惑惡豈可小乘已斷之位來入",
    "X56n0939_001:0624a15": "大乘未斷位耶縱入未斷為是煩惱更生為復十信",
    "X56n0939_001:0624a16": "已斷又曰此等初修極為遲鈍不如初修始行菩薩",
    "X56n0939_001:0624a17": "今問為復不如何等初修婆沙論中三僧祗耶為大",
    "X56n0939_001:0624a18": "品中乾慧等即為大乘瓔珞歡喜等耶為涅槃中初",
    "X56n0939_001:0624a19": "發心住是由不了多種菩薩及由不了斷不斷之位",
    "X56n0939_001:0624a20": "趣入不同亦由不知大經五人元是敗種至大乘中",
    "X56n0939_001:0624a21": "方說經生亦由不曉入大之位又云此據不定非諸",
    "X56n0939_001:0624a22": "二乘皆定作佛故大經三十四云我於一時說一乘",
    "X56n0939_001:0624a23": "一道及一行相能為眾生作大寂靜永斷一切結轉",
    "X56n0939_001:0624a24": "因成果我諸弟子不解我意於大眾中唱如是言佛",
    "X56n0939_001:0624b01": "說初果至阿羅漢皆得作佛今謂此是大經二十三",
    "X56n0939_001:0624b02": "雙諍論之文何不更引我言聲聞永入涅槃我諸弟",
    "X56n0939_001:0624b03": "子不解我意則謂聲聞永無成義二俱不解今為處",
    "X56n0939_001:0624b04": "中令二俱解挫言不成理須俱成或引實挫權或存",
    "X56n0939_001:0624b05": "權接物恐執實遮權故遮實恐執權遮實故遮權諸",
    "X56n0939_001:0624b06": "餘諍論大意皆然當知示由不了諍論却引諍論偏",
    "X56n0939_001:0624b07": "證一邊此乃生諍非息諍也若定不發何故前引大",
    "X56n0939_001:0624b08": "經凡有心者皆當作佛況復諍論並指昔經涅槃法",
    "X56n0939_001:0624b09": "華咸不諍攝故大經云師子吼者名決定說故決定",
    "X56n0939_001:0624b10": "言豈同昔諍故知不應引昔諍教證師子吼故知息",
    "X56n0939_001:0624b11": "諍豈合更引諍文引諍意者必在無諍故知涅槃法",
    "X56n0939_001:0624b12": "華是無諍教令得佛意故立諍言通諸諍。",
    "X56n0939_001:0624b13": "問經云諸佛興出世懸遠值遇難者難相如何。答曰",
    "X56n0939_001:0624b14": "賢劫第九減中四佛已出後第十減中彌勒次出",
    "X56n0939_001:0624b15": "至第十五減九百九十四佛次第出興此劫壞已",
    "X56n0939_001:0624b16": "鶻盧支佛獨王一劫更經十二劫後始有莊嚴劫千",
    "X56n0939_001:0624b17": "佛出興初淨光稱王佛後更三百劫空過無佛如迦",
    "X56n0939_001:0624b18": "葉佛住世七日不說此經如今釋迦四十餘秊方說",
    "X56n0939_001:0624b19": "此經今謂懸遠似當不知經意正云出世說難聽難。",
    "X56n0939_001:0624b20": "問子釋第一卷經為有幾紙章疏。答曰近三百紙仍",
    "X56n0939_001:0624b21": "恐疎略今謂曾見古德章疏消一部經三百餘紙甚",
    "X56n0939_001:0624b22": "得經旨今已太繁却云疎略當知少文而攝多義方",
    "X56n0939_001:0624b23": "為善也故古人章疏第一卷經一百紙餘消法華經",
    "X56n0939_001:0624b24": "兼通大小開合十方三世教法遠指過去久久本因",
    "X56n0939_001:0624c01": "益未來際永永無已況實相之理不得混和諸大乘",
    "X56n0939_001:0624c02": "經依理起行涉位獲果義勢難融況消經文無有一",
    "X56n0939_001:0624c03": "句非法華意觀向所釋何以多違縱名同而義乖或",
    "X56n0939_001:0624c04": "似而意[牙*牙]故餘所觀不如先古雖然仍欲問後餘文",
    "X56n0939_001:0624c05": "旨趣得失如何為可否耶答曰可也。",
    "X56n0939_001:0624c07": "五百問論卷上"
}