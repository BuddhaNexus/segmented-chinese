{
    "T42n1827_01c:0249c02": "folio_1c 百論疏卷上之餘",
    "T42n1827_01c:0249c04": "釋吉藏撰",
    "T42n1827_01c:0249c05": "復有十不善道下第三明十惡外惡。又開二",
    "T42n1827_01c:0249c06": "別。初明十惡所不攝惡。二明十惡前後方便",
    "T42n1827_01c:0249c07": "惡。十惡所不攝惡者。十八部論明身口中有",
    "T42n1827_01c:0249c08": "八。身中四者。如鞭杖等不斷命。此非殺業攝。",
    "T42n1827_01c:0249c09": "又如燒人屋即失財或障他行施令傍人不得",
    "T42n1827_01c:0249c10": "財物並非盜業攝。若俗人非時非處非道行",
    "T42n1827_01c:0249c11": "婬名為邪婬。若直爾摩觸非邪婬攝。此三是",
    "T42n1827_01c:0249c12": "身業攝。非十惡攝。故知身中有四。口業又四。",
    "T42n1827_01c:0249c13": "故合有八種。因嗔故妄語等。故有口四業。因",
    "T42n1827_01c:0249c14": "癡故起口四業。故口具八種業。因嗔癡起身",
    "T42n1827_01c:0249c15": "四。復成八。因貪起身口八。合三八為二十四",
    "T42n1827_01c:0249c16": "邪業。依此復四種。一信邪行此二十四。二正",
    "T42n1827_01c:0249c17": "行二十四。三教他行二十四。四見他行隨喜。",
    "T42n1827_01c:0249c18": "合成九十六。此九十六中有正是十惡攝非",
    "T42n1827_01c:0249c19": "正十惡攝。及十不善道下第二明十惡前後",
    "T42n1827_01c:0249c20": "方便惡。如行杖有二。一為殺故行杖。此是殺",
    "T42n1827_01c:0249c21": "家方便。二直爾行杖。但是身業。謂十不善道",
    "T42n1827_01c:0249c22": "所不攝也。何等為止下釋止亦三。謂標釋結。",
    "T42n1827_01c:0249c23": "釋中又三。息惡不作者。此第一句總釋止義。",
    "T42n1827_01c:0249c24": "若心生下第二別釋受戒方法。此中明三業",
    "T42n1827_01c:0249c25": "得戒。一者上根人心生得戒。隨大小乘。大乘",
    "T42n1827_01c:0249c26": "人於佛像前或無佛像想念五師。從今身盡",
    "T42n1827_01c:0249c27": "未來劫誓息。一切惡。誓修一切善。誓度一切",
    "T42n1827_01c:0249c28": "眾生。即便得戒。故普賢觀云。但生心請五師。",
    "T42n1827_01c:0249c29": "不須和上及以闍梨。即便得戒。次中根人得",
    "T42n1827_01c:0250a01": "口語得。如迦葉等自誓佛為我師我為弟子。",
    "T42n1827_01c:0250a02": "作是語時即便發戒。若受戒者。謂下根人內",
    "T42n1827_01c:0250a03": "有求戒之心。外具人法二緣。方乃得戒。人緣",
    "T42n1827_01c:0250a04": "謂十師。法緣白四羯磨。問受菩薩戒具得心",
    "T42n1827_01c:0250a05": "生口語受戒三種不。答得也。八戒等亦爾。但",
    "T42n1827_01c:0250a06": "多就師受耳。問受菩薩戒具幾種受。答通具",
    "T42n1827_01c:0250a07": "三受。一就大乘師受。二者若千里內無師就",
    "T42n1827_01c:0250a08": "像前受。三直對想十方佛受。出普賢觀經。餘",
    "T42n1827_01c:0250a09": "戒亦通方例之。又釋此文。一人受戒必具三",
    "T42n1827_01c:0250a10": "業。意為求戒之心故云若心生。口隨順師僧",
    "T42n1827_01c:0250a11": "故云若口語。合掌禮拜即是身業故云若受",
    "T42n1827_01c:0250a12": "戒。問此中三種攝十種得戒盡不。答十種得",
    "T42n1827_01c:0250a13": "戒不出三根及以三業。今明此三則攝十種。",
    "T42n1827_01c:0250a14": "問辟支佛於十種中是何得戒。答依俱舍論",
    "T42n1827_01c:0250a15": "是自然得戒。與佛同。問佛定是何時得戒。答",
    "T42n1827_01c:0250a16": "舊引二文明兩種得戒。一引彌沙塞律十九",
    "T42n1827_01c:0250a17": "卷云。佛剃頭著出家衣時得自然戒。二用僧",
    "T42n1827_01c:0250a18": "祇律二十三卷。云種智初心得戒。有人會之",
    "T42n1827_01c:0250a19": "云。依前得是共聲聞戒。依後得不共聲聞戒。",
    "T42n1827_01c:0250a20": "故佛具二木叉。今依俱舍論同僧祇。所以爾",
    "T42n1827_01c:0250a21": "前不得戒者。若爾前得戒。佛六年苦行受外",
    "T42n1827_01c:0250a22": "道法。應當破戒。而未得戒雖受外道法不破",
    "T42n1827_01c:0250a23": "戒也。從今日終不復作下此第三明要期受",
    "T42n1827_01c:0250a24": "戒時有三。一短時謂今旦至明旦。二中時謂",
    "T42n1827_01c:0250a25": "盡形也。三長時至佛。以初時必同後則三種",
    "T42n1827_01c:0250a26": "有異。是故今文但明要期前時不明後也。問",
    "T42n1827_01c:0250a27": "無作於前何時生耶。答成論師云。從止惡心",
    "T42n1827_01c:0250a28": "第二念生無作心。作是因無作是習果。因果",
    "T42n1827_01c:0250a29": "不俱生故至第二念方生無作。道定無作亦",
    "T42n1827_01c:0250b01": "爾。數人在道定心時有戒。出道定心即無。論",
    "T42n1827_01c:0250b02": "人出定時亦成就。屬行人故常有無作。問於",
    "T42n1827_01c:0250b03": "眾生及草木發戒云何異。答一云於眾生邊",
    "T42n1827_01c:0250b04": "別發多無作。於草木邊總發一無作。又釋。眾",
    "T42n1827_01c:0250b05": "生與草木同。於眾生邊總得一不殺戒。於一",
    "T42n1827_01c:0250b06": "一眾生邊皆得不殺戒。以殺一一眾生皆犯",
    "T42n1827_01c:0250b07": "不殺戒故。於草木邊總得一不殺草木戒。別",
    "T42n1827_01c:0250b08": "於一一草木得無作戒。以殺一一草木皆犯",
    "T42n1827_01c:0250b09": "此戒故。問制戒意本取不惱眾生。云何於草",
    "T42n1827_01c:0250b10": "木發戒。答以殺草木惱於眾生故就草木邊",
    "T42n1827_01c:0250b11": "制耳。數人但現在發戒。以現在有眾生去來",
    "T42n1827_01c:0250b12": "無眾生。問三歸為屬止為屬行。答因三歸得",
    "T42n1827_01c:0250b13": "戒。三歸屬行善。戒屬止善。問三歸止邪。云何",
    "T42n1827_01c:0250b14": "屬行。答雖復止邪意在歸向。如下云布施雖",
    "T42n1827_01c:0250b15": "止慳而善行為本。問俗人亦得授他八戒不。",
    "T42n1827_01c:0250b16": "答得也。如夫前受後為婦授。如昔有輪王授",
    "T42n1827_01c:0250b17": "人八戒。八戒既爾。五戒類然。但多從出家人",
    "T42n1827_01c:0250b18": "受耳。何等為善下第三釋善亦三。此總標也。",
    "T42n1827_01c:0250b19": "釋義有五。一云。善是符理惡是乖理。二云。善",
    "T42n1827_01c:0250b20": "是清昇惡是腐墜。三云。善是利他惡是損他。",
    "T42n1827_01c:0250b21": "四云。善是感樂惡是感苦。五云。並有四義。但",
    "T42n1827_01c:0250b22": "前二為體後二為用也。身正行下第二解釋",
    "T42n1827_01c:0250b23": "為三。一明三善二明十善三明十善外善。初",
    "T42n1827_01c:0250b24": "如文。身迎送下第二明於十善。迎送翻殺。合",
    "T42n1827_01c:0250b25": "手翻盜。恭敬翻婬。翻口四易知。慈對嗔。悲",
    "T42n1827_01c:0250b26": "對貪。正見對邪見。又不淨觀對貪。慈悲觀對",
    "T42n1827_01c:0250b27": "嗔。因緣觀對癡。問前明十善與今何異。答前",
    "T42n1827_01c:0250b28": "是止十善。今是行十善。如是種種清淨法者",
    "T42n1827_01c:0250b29": "下第三明十善外善。智度論問云。尸羅總是",
    "T42n1827_01c:0250c01": "一切戒。不飲酒不過中食不杖加眾生是事",
    "T42n1827_01c:0250c02": "十善道不攝。何故但說十善。答云。十善為總",
    "T42n1827_01c:0250c03": "相戒。別相則無量戒。不飲酒不過中食入不",
    "T42n1827_01c:0250c04": "貪中攝。不加眾生入不嗔中攝。此明攝之則",
    "T42n1827_01c:0250c05": "入十善。若不攝則不入也。龍樹十住婆沙引",
    "T42n1827_01c:0250c06": "寶頂經明尸羅。身口各有四種。如前所說。此",
    "T42n1827_01c:0250c07": "八種戒從受生。身口心受合二十四戒。教他",
    "T42n1827_01c:0250c08": "受隨喜受修習行時亦二十四。合九十六戒。",
    "T42n1827_01c:0250c09": "今但言十善戒者但是略說耳。何等為行下第",
    "T42n1827_01c:0250c10": "四釋行。外曰汝經有過下第二傍破吉義。問",
    "T42n1827_01c:0250c11": "何故傍破吉。答上標二善總辨三世佛出世",
    "T42n1827_01c:0250c12": "大意。謂誡惡勸善。今總明破一切邪。以一切",
    "T42n1827_01c:0250c13": "外道經初皆說吉。此義既破則一切邪破也。",
    "T42n1827_01c:0250c14": "若就外人難立名者。論主標二善捨罪。外道",
    "T42n1827_01c:0250c15": "始末凡有三雙六難。第一作兩不吉難。次作",
    "T42n1827_01c:0250c16": "兩顛倒難。第三作兩煩重難。論主通其六難。",
    "T42n1827_01c:0250c17": "即明二善無不吉過離顛倒過非是煩重。則",
    "T42n1827_01c:0250c18": "二善義成。故得依之以捨罪。問外人就何義",
    "T42n1827_01c:0250c19": "作六難耶。答捨惡行善內外理同。此不可咎。",
    "T42n1827_01c:0250c20": "但外人謂。論主立言不巧故招六過也。初二",
    "T42n1827_01c:0250c21": "難正在今文。後四難在後流章也。又初四字",
    "T42n1827_01c:0250c22": "標二善章門。下六難六答都是科簡釋章門",
    "T42n1827_01c:0250c23": "也。今前作有無二難者。外人廣述師宗。論主",
    "T42n1827_01c:0250c24": "撥云諸師內有邪見外不能說深淨法。外人",
    "T42n1827_01c:0250c25": "仍問論主。佛說何等善法。論主答云。惡止善",
    "T42n1827_01c:0250c26": "行。外今即云。若惡止善行有二不吉過。一",
    "T42n1827_01c:0250c27": "者建惡在初故初不吉。初既不吉中後亦然。",
    "T42n1827_01c:0250c28": "法既是惡則人非世尊。行此法者不名上眾。",
    "T42n1827_01c:0250c29": "故三寶皆壞。即名有難。二者一切諸經阿漚",
    "T42n1827_01c:0251a01": "在初名之為吉。汝經無有阿漚名為不吉。故",
    "T42n1827_01c:0251a02": "名無難。問何故作二難。答二義。一者明有惡",
    "T42n1827_01c:0251a03": "故就內難內。次明無吉將外難內。二者初明",
    "T42n1827_01c:0251a04": "有惡二明無善。一切過中莫出斯二。問文有",
    "T42n1827_01c:0251a05": "此事不。答偈本即有。此文汝經有過謂初文",
    "T42n1827_01c:0251a06": "也。初不吉故第二文也。又初句標過次句釋",
    "T42n1827_01c:0251a07": "過。注中為二。第一明外經無過。第二明內經",
    "T42n1827_01c:0251a08": "有過失。就初又四。一標經體二明經用三出",
    "T42n1827_01c:0251a09": "經名四結經德。而言諸師三師二天皆作此",
    "T42n1827_01c:0251a10": "說也。若智人下第二明經用。讀誦念知此是",
    "T42n1827_01c:0251a11": "三業行經。便得增壽威德尊重明行經。得二",
    "T42n1827_01c:0251a12": "種果。內感長壽外為物尊。如有經名下第三",
    "T42n1827_01c:0251a13": "出經名字。廣主經者。明治化之道廣明國主",
    "T42n1827_01c:0251a14": "之德。或言是彗星天子所造。或云鎮星天子",
    "T42n1827_01c:0251a15": "所造。如是經等初皆言吉者第四結彼經德。",
    "T42n1827_01c:0251a16": "外云。昔有梵王。在世說七十二字以教世間。",
    "T42n1827_01c:0251a17": "名佉樓書。世間之敬情漸薄。梵王貧悋心起",
    "T42n1827_01c:0251a18": "收取吞之。唯阿漚兩字從口兩邊墮地。世人",
    "T42n1827_01c:0251a19": "責之以為字王。故取漚字置四韋陀首。以阿",
    "T42n1827_01c:0251a20": "字置廣主經初。四韋陀者外道十八大經。亦",
    "T42n1827_01c:0251a21": "云十八明處。四皮陀為四。復有六論。合四皮",
    "T42n1827_01c:0251a22": "陀為十。復有八論。足為十八。四皮陀者。一",
    "T42n1827_01c:0251a23": "荷力皮陀明解脫法。二冶受皮陀明善道法。",
    "T42n1827_01c:0251a24": "三三摩皮陀明欲塵法。謂一切婚嫁欲樂之",
    "T42n1827_01c:0251a25": "事。四阿闥皮陀明呪術算數等法。本云皮陀",
    "T42n1827_01c:0251a26": "此間語訛故云韋陀。六論者。一式叉論釋六",
    "T42n1827_01c:0251a27": "十四能法。二毘伽羅論釋諸音聲法。三柯刺",
    "T42n1827_01c:0251a28": "波論釋諸天仙上古以來因緣名字。四竪底",
    "T42n1827_01c:0251a29": "張理反沙論釋天文地理算數等法。五闡陀論釋",
    "T42n1827_01c:0251b01": "作首盧迦法。佛弟子五通仙第說偈名首盧",
    "T42n1827_01c:0251b02": "迦強河反。六尼鹿多論釋立一切物名因緣。復",
    "T42n1827_01c:0251b03": "有八論。一肩亡婆論簡擇諸法是非。二那邪",
    "T42n1827_01c:0251b04": "毘薩多論明諸法道理。三伊底呵婆論明傳",
    "T42n1827_01c:0251b05": "記宿世事。四僧佉論解二十五諦。五課伽論",
    "T42n1827_01c:0251b06": "明攝心法。此兩論同釋解脫法。六陀菟論釋",
    "T42n1827_01c:0251b07": "用兵杖法。七楗闡婆論釋音樂法。八阿輸論",
    "T42n1827_01c:0251b08": "釋醫方。毘婆沙云。瞿毘陀婆羅門造梵書。佉",
    "T42n1827_01c:0251b09": "盧仙人造佉盧書。大婆羅門造皮陀論。汝經",
    "T42n1827_01c:0251b10": "初說下第二明論主有過有二。初正明過。第",
    "T42n1827_01c:0251b11": "二結過論主。內曰斷邪見故說是經第二論",
    "T42n1827_01c:0251b12": "主答。答中有二。初總非不然。第二別詶其有",
    "T42n1827_01c:0251b13": "無二難。即二別。初答有難。次答無難。答有難",
    "T42n1827_01c:0251b14": "者。汝言我經初有惡者。以惡先出故前明於",
    "T42n1827_01c:0251b15": "惡。所言惡者。謂阿漚在初則吉。無不吉。此是",
    "T42n1827_01c:0251b16": "邪見。以佛未出世諸外道等前有此邪見惡。",
    "T42n1827_01c:0251b17": "是故如來出世止於此惡。故言惡止。佛之正",
    "T42n1827_01c:0251b18": "教宜須奉行故云善行。今欲斷汝邪見惡故",
    "T42n1827_01c:0251b19": "說惡止善行經。此是反擲答也。外聞論主經",
    "T42n1827_01c:0251b20": "初明惡。云是論主內經之惡。今明經初乃說",
    "T42n1827_01c:0251b21": "外道之惡。是故惡屬外經內教無過。故名反",
    "T42n1827_01c:0251b22": "擲答也。問此是何等邪見。答非是撥無因果",
    "T42n1827_01c:0251b23": "故云邪見。乃是無而謂有乖於正理故稱邪",
    "T42n1827_01c:0251b24": "見也。然數論律師不得輒用百論明二善義。",
    "T42n1827_01c:0251b25": "此乃是一往破邪。為欲捨罪故說之耳。罪去",
    "T42n1827_01c:0251b26": "福則不留。邪去不存於正。不應定謂有二善",
    "T42n1827_01c:0251b27": "也。注云是吉是不吉是邪見氣者。內懷邪見",
    "T42n1827_01c:0251b28": "外宣之於口故稱為氣。又初起此計為邪見",
    "T42n1827_01c:0251b29": "體。遂至于今枝流不絕秤之為氣。又撥無善",
    "T42n1827_01c:0251c01": "惡名邪見正體。謂吉不吉是邪見餘勢。故秤",
    "T42n1827_01c:0251c02": "為氣。是故無過下自免。復次無吉故下第二",
    "T42n1827_01c:0251c03": "詶其無難。汝言無有阿漚則是不吉者。若道",
    "T42n1827_01c:0251c04": "理有之而我不安。是則為過。以道理實無無",
    "T42n1827_01c:0251c05": "故無所安。所以無咎。又道理實無而汝謂有。",
    "T42n1827_01c:0251c06": "無而謂有則是邪見。故過在於外。內經無咎。",
    "T42n1827_01c:0251c07": "又斷邪見謂標二章門。謂邪見及斷章門。從",
    "T42n1827_01c:0251c08": "此下釋二章門。以求之不得無而謂有故名",
    "T42n1827_01c:0251c09": "邪見。而釋邪見章門。求之不得邪見便壞。故",
    "T42n1827_01c:0251c10": "是釋斷章門。又開二別。初理奪破次縱關。破",
    "T42n1827_01c:0251c11": "理奪者。妄情謂有道理實無故云無吉。故莊",
    "T42n1827_01c:0251c12": "周一色從三情。欲明無有定性色。攝論明一",
    "T42n1827_01c:0251c13": "境從四人。亦明無有定境。又一色從二情。凡",
    "T42n1827_01c:0251c14": "謂色為有。聖知色為空。色未曾空有。注文為",
    "T42n1827_01c:0251c15": "四。一縱二奪三釋四呵。若少有吉者此縱關",
    "T42n1827_01c:0251c16": "也。若少有吉。我經應安亦許汝立。此實無吉",
    "T42n1827_01c:0251c17": "者奪也。以道理實無故我無所安汝不應立。",
    "T42n1827_01c:0251c18": "何以故下第三釋。愚人無方便下第四呵。以",
    "T42n1827_01c:0251c19": "外道求樂不達樂因。妄作此執言是樂因也。",
    "T42n1827_01c:0251c20": "復次下第二縱破。前明道理實無。今縱有之。",
    "T42n1827_01c:0251c21": "故開三門檢也。又恐外人言有一物從於三",
    "T42n1827_01c:0251c22": "情。故復以三門責之。又云。約一人故說之為",
    "T42n1827_01c:0251c23": "吉。如女色從愛者說之為好。又如破方中云。",
    "T42n1827_01c:0251c24": "於一天下說有定方。故開三門以責之也。問",
    "T42n1827_01c:0251c25": "何故破吉乃破生耶。答吉是有為必是生法",
    "T42n1827_01c:0251c26": "故破生也。又寄破吉生顯一切法都無有生。",
    "T42n1827_01c:0251c27": "令諸外道悟無生忍。注釋為二。初別釋三門",
    "T42n1827_01c:0251c28": "次總結。前釋不自中前奪後縱。明無有吉法",
    "T42n1827_01c:0251c29": "還從吉自體生。若從吉自體生者。不假梵王",
    "T42n1827_01c:0252a01": "及筆墨等而生阿漚。亦二相過故下第二縱",
    "T42n1827_01c:0252a02": "關。若言還從自體生者。則有體所從有物能",
    "T42n1827_01c:0252a03": "從生。便成因果不同。不名為自也。破他有三。",
    "T42n1827_01c:0252a04": "一相待破二無窮破三重生破。相待易知。無",
    "T42n1827_01c:0252a05": "窮者。吉望一法為他。望一切法並皆是他。既",
    "T42n1827_01c:0252a06": "從一他而生。便應遍從一切他生。故云無窮。",
    "T42n1827_01c:0252a07": "又此是逆推無窮。吉既從他他復從他。是則",
    "T42n1827_01c:0252a08": "無窮。無窮則無因。無因則非他。故得他墮無",
    "T42n1827_01c:0252a09": "窮。免無窮則失他重生破者。他中無一既得",
    "T42n1827_01c:0252a10": "生一。亦無百千應生百千。問破他中有無窮。",
    "T42n1827_01c:0252a11": "破自中亦有以不。答二體之中有二種無窮。",
    "T42n1827_01c:0252a12": "一者能生同所生。所生既有從能生亦應有",
    "T42n1827_01c:0252a13": "從。若有從則無窮。若窮墮無因。又若能不更",
    "T42n1827_01c:0252a14": "從能則所亦不從能也。次以所生同能生。能",
    "T42n1827_01c:0252a15": "生既有所生。所生亦應更有能生他。是則無",
    "T42n1827_01c:0252a16": "窮。若不能生他亦應不從他生。破共有二義。",
    "T42n1827_01c:0252a17": "一者理奪既無自他合何為共。二縱合自他",
    "T42n1827_01c:0252a18": "以為共者則合二過以為一過。凡生法有三",
    "T42n1827_01c:0252a19": "種下第二總結凡二義。一者結上三門明無",
    "T42n1827_01c:0252a20": "生義以示外人。二明此三門攝一切法遮其",
    "T42n1827_01c:0252a21": "異計。問若就情有三。理無阿漚兩字。又就理",
    "T42n1827_01c:0252a22": "自他共求無三。理實無者佛經初既標如是",
    "T42n1827_01c:0252a23": "等六事亦同此責。若爾亦無如是之字亦同",
    "T42n1827_01c:0252a24": "皆破不。答二義。一者阿漚實非吉。外道橫謂",
    "T42n1827_01c:0252a25": "故被破。如是六事實是吉。故不被破。二者佛",
    "T42n1827_01c:0252a26": "經明如是字即具二諦。以字是因緣因緣常",
    "T42n1827_01c:0252a27": "寂即第一義。第一義常寂因緣字即世諦。外",
    "T42n1827_01c:0252a28": "道決定執性有不知二諦。是故被破也。外曰",
    "T42n1827_01c:0252a29": "是吉自生故如鹽下自上已來破其自吉。從",
    "T42n1827_01c:0252b01": "此已後雙破自他。上有五難。今並救之。言五",
    "T42n1827_01c:0252b02": "難者。初明邪見。二者理奪。後自他共三門。外",
    "T42n1827_01c:0252b03": "救初云。若定有吉不吉是邪見者。亦應有鹹",
    "T42n1827_01c:0252b04": "不鹹應為邪見。而世諦之中有鹹不鹹。既是",
    "T42n1827_01c:0252b05": "正見。吉亦如是。通第二云。從情有三理實無",
    "T42n1827_01c:0252b06": "吉者。亦應從情有鹹理實無鹹。然於一切情",
    "T42n1827_01c:0252b07": "皆鹹者。吉亦然矣。通第三三門難者。他共二",
    "T42n1827_01c:0252b08": "關本非我義。何所難耶。前雖破自。今正救云",
    "T42n1827_01c:0252b09": "鹽體自鹹非是外物鹹鹽令鹹。吉義亦爾故無",
    "T42n1827_01c:0252b10": "前過。內曰前已破故者。偈本為二。一指前破",
    "T42n1827_01c:0252b11": "其自鹹。二正破其鹹他。破自即破其體。破",
    "T42n1827_01c:0252b12": "能鹹他謂破其用。又指前即是奪破。謂奪無",
    "T42n1827_01c:0252b13": "有自。次縱其有自。不能鹹他。言指前破者凡",
    "T42n1827_01c:0252b14": "有二義。一者我前破自遍破天下之自。汝立",
    "T42n1827_01c:0252b15": "鹽自已漏我破中。但外道心麁不覺已破更",
    "T42n1827_01c:0252b16": "復救之。則是墮負。問上云何破鹽自耶。答自",
    "T42n1827_01c:0252b17": "則非鹹。鹹別非自。如指自則非觸觸則非自。",
    "T42n1827_01c:0252b18": "故漏前破也。亦鹽相鹽中住者。此第二縱自",
    "T42n1827_01c:0252b19": "破他。鹽守鹹自性則不能鹹他。既失鹹他亦",
    "T42n1827_01c:0252b20": "無自性。問現見鹽與食合。是故食鹹。豈非鹹",
    "T42n1827_01c:0252b21": "他。答食中之鹹為是鹽鹹為是食鹹。若是食",
    "T42n1827_01c:0252b22": "鹹則失自鹹。若是鹽鹹則失鹹他。考而言之。",
    "T42n1827_01c:0252b23": "食中之鹹終是鹽鹹。故守自性失於鹹他。考",
    "T42n1827_01c:0252b24": "而言之。世間麁心言食中鹽此是食鹹。然共",
    "T42n1827_01c:0252b25": "終是鹽鹹耳。則食不鹹也。注文前釋奪破。復",
    "T42n1827_01c:0252b26": "次下第二縱破解此云三。今正意者開文為",
    "T42n1827_01c:0252b27": "二。一取外人意。二正破之。汝意謂鹽從因緣",
    "T42n1827_01c:0252b28": "出者。外人立鹹凡有二義。一者鹽不假餘物",
    "T42n1827_01c:0252b29": "故鹹是自性鹹。二食中之鹹假鹽故鹹名因",
    "T42n1827_01c:0252c01": "緣鹹。故體鹹是自鹹。用鹹為因緣鹹。故自是",
    "T42n1827_01c:0252c02": "自鹹。他是因緣鹹。是故鹽不自性鹹者。此是",
    "T42n1827_01c:0252c03": "食中之鹹是因緣鹹。故無自性。非外人改自",
    "T42n1827_01c:0252c04": "性鹹立因緣。此句是外人本宗亦非是論主",
    "T42n1827_01c:0252c05": "破也。故舊之二釋於文並謬。我不受汝語下",
    "T42n1827_01c:0252c06": "第二明論主破。不受汝語者。外人鹽鹹能使",
    "T42n1827_01c:0252c07": "他物鹹是因緣鹹。此二語相違是故不受。今",
    "T42n1827_01c:0252c08": "當還以汝語破汝所說者。二語既其相違。故",
    "T42n1827_01c:0252c09": "還捉自性鹹語破其他物鹹語。如鉾楯相違。",
    "T42n1827_01c:0252c10": "鹽雖他物合物不為鹽。此正破。以鹽守鹽性",
    "T42n1827_01c:0252c11": "食則不鹹。如牛守牛性雖與馬合牛終非馬。",
    "T42n1827_01c:0252c12": "此文正爾也。不須異釋。若破舊義者。數人謂",
    "T42n1827_01c:0252c13": "淡物有鹹性假緣發之。成論淡物有鹹理緣",
    "T42n1827_01c:0252c14": "會則鹹。今問。理之與性為是淡為異淡耶。若",
    "T42n1827_01c:0252c15": "是淡者畢竟無鹹。雖與鹹合但是鹽鹹則非",
    "T42n1827_01c:0252c16": "物鹹也。又破外道者。鹹有鹹性亦淡有淡性。",
    "T42n1827_01c:0252c17": "今淡遂反成鹹則失淡性。若無淡性云何有",
    "T42n1827_01c:0252c18": "鹹。又若汝淡性可反成鹹。亦鹹性可反為淡。",
    "T42n1827_01c:0252c19": "如少鹽投於多水則失鹹性。亦應少吉入多",
    "T42n1827_01c:0252c20": "不吉失於吉性。又如色心雖合不可相反。鹹",
    "T42n1827_01c:0252c21": "淡亦爾不可相反。若可相反即無自性。無性",
    "T42n1827_01c:0252c22": "則空。不應執有。外曰如燈。破燈為二。一破明",
    "T42n1827_01c:0252c23": "能見闇故破於闇。二破明不見闇而能破闇。",
    "T42n1827_01c:0252c24": "破此二義則明破闇理盡。初四。一立二破三",
    "T42n1827_01c:0252c25": "救四破救。前一番破已成明不能見闇故不",
    "T42n1827_01c:0252c26": "破闇。次一問答破初生燈不能破闇。夫論明",
    "T42n1827_01c:0252c27": "能破闇不出此二。此二不成則明破闇理盡。",
    "T42n1827_01c:0252c28": "問何故捨鹽立燈耶。答鹽守自性則他物不",
    "T42n1827_01c:0252c29": "鹹。他物若鹹則失自性。燈守自照不失照他。",
    "T42n1827_01c:0253a01": "雖能照他不失自性。是以捨鹽而立燈也。問",
    "T42n1827_01c:0253a02": "佛法誰立燈自照照他。答婆沙云。僧祇人明。",
    "T42n1827_01c:0253a03": "智自知知他。如燈自照照他。評家破之云。此",
    "T42n1827_01c:0253a04": "喻非三藏中。世俗法與賢聖法異故不應引。",
    "T42n1827_01c:0253a05": "又破云。燈若自照復何所照。燈若非照則是",
    "T42n1827_01c:0253a06": "暗。復何能照。內曰燈自他無暗者。上鹽得自",
    "T42n1827_01c:0253a07": "失他得他失自。今引燈自他俱失。炎內無暗",
    "T42n1827_01c:0253a08": "故無自照。炎外亦無故無照他。自他無闇則",
    "T42n1827_01c:0253a09": "無所照。既無所照亦無能照。故墮不闇不明",
    "T42n1827_01c:0253a10": "不能不所一切都失。又若言自照則自體有",
    "T42n1827_01c:0253a11": "闇。若言照他則他處有闇。若兩處有闇唯有",
    "T42n1827_01c:0253a12": "所照竟無能照。既無能照亦無所照亦墮一",
    "T42n1827_01c:0253a13": "切都失。又若言自照。則自體有闇復自體有",
    "T42n1827_01c:0253a14": "明。則一燈之中具明闇兩質。若有具兩質則",
    "T42n1827_01c:0253a15": "應相害。既其相害則無明闇亦一切都失。又",
    "T42n1827_01c:0253a16": "若言有自照之明復有所照之闇。則一燈內",
    "T42n1827_01c:0253a17": "具有明闇。亦應即自吉體應有不吉。而吉體",
    "T42n1827_01c:0253a18": "無有不吉。則燈體有明而無有暗還墮無自",
    "T42n1827_01c:0253a19": "他之失。注為三。初釋自無暗。次釋他無暗。三",
    "T42n1827_01c:0253a20": "總結無照。釋自二破。夫論照義不出二種。一",
    "T42n1827_01c:0253a21": "者照暗。二者照明。初辨炎內無暗故不名照",
    "T42n1827_01c:0253a22": "暗也。燈亦無能照下第二辨不能照明。前辨",
    "T42n1827_01c:0253a23": "無暗可照。今辨有明不能照。故無有明暗一",
    "T42n1827_01c:0253a24": "切不照。此有二破。初奪次縱。燈無能照者。亦",
    "T42n1827_01c:0253a25": "炎無有自照之能也。不能照故者。此句釋上",
    "T42n1827_01c:0253a26": "所以。無自照己體之能者。以其自體不能還",
    "T42n1827_01c:0253a27": "照自體故。如指如刀。無有自斫自觸故。亦二",
    "T42n1827_01c:0253a28": "相過故者第二縱也。有自照己體之能。則應",
    "T42n1827_01c:0253a29": "有受照之體。便成二炎兩燈。故前得自失照。",
    "T42n1827_01c:0253b01": "今得照失自。進退墮負。餘文易知。外曰初生",
    "T42n1827_01c:0253b02": "時二俱照故。自上已來破已成燈無照暗義。",
    "T42n1827_01c:0253b03": "今破初生燈不能破暗。救意云。已成之燈暗",
    "T42n1827_01c:0253b04": "體已滅故無兩暗可照。今初生燈二俱有暗",
    "T42n1827_01c:0253b05": "故有所照。以有所照便有能照。故照義得成。",
    "T42n1827_01c:0253b06": "如燈未生時暗體未滅。一豪明生則一豪暗",
    "T42n1827_01c:0253b07": "滅。明體漸成暗便漸滅。明若都成暗便都滅。",
    "T42n1827_01c:0253b08": "當知破闇是初明之功。初生之燈照體未足",
    "T42n1827_01c:0253b09": "故有自照。住處亦昧故有照他。然外人立初",
    "T42n1827_01c:0253b10": "生明凡二義。一者明暗竝。二明除暗。初生之",
    "T42n1827_01c:0253b11": "燈猶有細暗。故明闇並已破於麁。故有除暗。",
    "T42n1827_01c:0253b12": "內曰不然一法有無相不可得者。已成之明",
    "T42n1827_01c:0253b13": "無暗可破。如前說之。初生之明不離已未。已",
    "T42n1827_01c:0253b14": "生則是有。未生為無。有無相乖。何名一體。故",
    "T42n1827_01c:0253b15": "云不可得也。注中為二。一奪二縱。奪中又二。",
    "T42n1827_01c:0253b16": "一奪初燈二奪兩照。奪初燈者。外謂有初生",
    "T42n1827_01c:0253b17": "燈異於已未。今奪云。初生名半生半未生。還",
    "T42n1827_01c:0253b18": "墮已未故無初生燈也。生不能照下次奪兩",
    "T42n1827_01c:0253b19": "照。半生是已則無闇可照。又不能自照半明。",
    "T42n1827_01c:0253b20": "故云生不能照也。何況未生。未生是闇有所",
    "T42n1827_01c:0253b21": "照無能照。云何名照。復次下第二縱。有初燈",
    "T42n1827_01c:0253b22": "若不受兩半而言是一體者。則應明闇共體",
    "T42n1827_01c:0253b23": "生死一命。何得然乎。復次不到闇故。自上已",
    "T42n1827_01c:0253b24": "來破其明到闇能破闇義。此下次破明不到",
    "T42n1827_01c:0253b25": "闇而能破闇。此一偈本亦是結前發後。結前",
    "T42n1827_01c:0253b26": "者。莫問已成初生。凡厥有明悉不到暗。若不",
    "T42n1827_01c:0253b27": "到暗悉不破暗。所以然者。明暗相乖。暗若現",
    "T42n1827_01c:0253b28": "在明在未來。明若現在暗便過去。不相見理",
    "T42n1827_01c:0253b29": "故不相破。發後者。今外人引呪星譬立不到",
    "T42n1827_01c:0253c01": "闇而能破闇而能破闇義。外曰如呪星者。論",
    "T42n1827_01c:0253c02": "主上云明不到闇則不破闇。外受不到不受",
    "T42n1827_01c:0253c03": "不破。故引呪星不到於物而有功用。內曰太",
    "T42n1827_01c:0253c04": "過實者。明所引之喻過彼燈實。故云太過",
    "T42n1827_01c:0253c05": "實也。又以燈例呪。呪能及遠。燈亦應爾。則",
    "T42n1827_01c:0253c06": "燈壞。以呪例燈。燈不及遠。呪亦應爾。則呪",
    "T42n1827_01c:0253c07": "壞。又俱相類並是神靈同為頑礙。又吉應懸",
    "T42n1827_01c:0253c08": "吉。不煩貫初。又我經亦應是吉。則一切是吉",
    "T42n1827_01c:0253c09": "便無有不吉。不吉無故亦無有吉也。又就此",
    "T42n1827_01c:0253c10": "凡有四竝。一近遠俱不到則近遠俱破。二遠",
    "T42n1827_01c:0253c11": "近俱不到遠近俱不破。三破近不破遠。應到",
    "T42n1827_01c:0253c12": "近不到遠。則有到有不到。四若俱不到破近",
    "T42n1827_01c:0253c13": "不破遠。亦應破遠不破近。注中云振旦者。此",
    "T42n1827_01c:0253c14": "云漢國也。復次若初吉餘不吉。自下已來破",
    "T42n1827_01c:0253c15": "其初吉及中後皆吉。從此已下偏破中後吉。",
    "T42n1827_01c:0253c16": "以上來破譬既窮。今還歸法說也。又從此文",
    "T42n1827_01c:0253c17": "去至眾手皆䨥開起。若初吉者促自吉。餘不",
    "T42n1827_01c:0253c18": "吉者破他吉也。汝言阿漚在初以為吉者。中",
    "T42n1827_01c:0253c19": "後既無。云何名吉。故言餘應不吉。注中開二",
    "T42n1827_01c:0253c20": "種妄語以破外人。若吉性通三。汝言初吉則",
    "T42n1827_01c:0253c21": "隱於中後。有而言無故名妄語。若言吉唯在",
    "T42n1827_01c:0253c22": "初中後無吉。汝言以初吉故餘亦吉。即是無",
    "T42n1827_01c:0253c23": "而言有故為妄語。外曰初吉故餘亦吉者通",
    "T42n1827_01c:0253c24": "二妄語也。吉唯在初中後無吉。故無無而言",
    "T42n1827_01c:0253c25": "有過。以初吉力潤益中後相與皆吉。則無有",
    "T42n1827_01c:0253c26": "而言無過。內曰不吉多故吉為不吉。此有二",
    "T42n1827_01c:0253c27": "難。一者少多相敵。以少吉力令多不吉皆吉。",
    "T42n1827_01c:0253c28": "亦應以多不吉不吉於吉皆成不吉。二者就",
    "T42n1827_01c:0253c29": "二力難。汝義吉與不吉各有自性不應移改。",
    "T42n1827_01c:0254a01": "今不吉不能自守為吉所吉遂成吉者。吉亦",
    "T42n1827_01c:0254a02": "應不能自守吉性為不吉所不吉皆成不吉。",
    "T42n1827_01c:0254a03": "外曰如象手。此救上以少從多難也。象有七",
    "T42n1827_01c:0254a04": "枝。以手勝故從勝受名為有手。故外國人呼",
    "T42n1827_01c:0254a05": "象以為有手。婆沙云。佛經說信是象手。如象",
    "T42n1827_01c:0254a06": "手能取眾生數非眾生數物。信能取善法。故",
    "T42n1827_01c:0254a07": "知外國道俗通詺象為有手。雖有多分不以",
    "T42n1827_01c:0254a08": "少從多。問譬喻無窮。何故破象手耶。答傍破",
    "T42n1827_01c:0254a09": "吉義。大有二門。自上已來破其外法。即是外",
    "T42n1827_01c:0254a10": "空。今破內法明其內空。欲使外道悟內外法",
    "T42n1827_01c:0254a11": "畢竟皆空故也。所以明內外空者。以見有內",
    "T42n1827_01c:0254a12": "外法故生凡失二乘有所得煩惱。今悟本性",
    "T42n1827_01c:0254a13": "空故不起煩惱便得解脫。若言外道見有提",
    "T42n1827_01c:0254a14": "婆明空。則各一是見耳。內曰無象過故。有百",
    "T42n1827_01c:0254a15": "論師釋云。諸法實相畢竟空寂故云無象。又",
    "T42n1827_01c:0254a16": "云。此是標無象章門。下自解釋故云無象。所",
    "T42n1827_01c:0254a17": "言過故者。外人引於象手墮無象之過故云",
    "T42n1827_01c:0254a18": "無象過也。今明。都非釋不足彈之。今開為二。",
    "T42n1827_01c:0254a19": "無象者奪破也。過故者縱關也。所言奪者。外",
    "T42n1827_01c:0254a20": "人引於象手。以手標象。以象從手。若爾即墮",
    "T42n1827_01c:0254a21": "無象。所以然者。外道既名象為有手。則象與",
    "T42n1827_01c:0254a22": "手異。如人有手人與手異。母有子母與子異。",
    "T42n1827_01c:0254a23": "若象與手異亦與頭異。四支百體一一皆然。",
    "T42n1827_01c:0254a24": "故除諸分外則無有象。問四外道中是何人",
    "T42n1827_01c:0254a25": "過。答俱有此失。異於手外無有總象。故衛世",
    "T42n1827_01c:0254a26": "師墮於無象。若象即手但見於手則無總象。",
    "T42n1827_01c:0254a27": "是故僧佉墮於無象也。勒沙婆亦一亦異俱",
    "T42n1827_01c:0254a28": "墮二無。亦異則別外無總。亦一則唯別無總。",
    "T42n1827_01c:0254a29": "若提子非一非異。非一還墮異無。非異還墮",
    "T42n1827_01c:0254b01": "一無。又四處無象。一者具在中無。二者分在",
    "T42n1827_01c:0254b02": "中無。三者總即別無。四者別則有總無。所言",
    "T42n1827_01c:0254b03": "過故者第二縱有也。縱有別象則四師俱墮",
    "T42n1827_01c:0254b04": "過。故衛世則有頭中有足之過。僧佉則有頭",
    "T42n1827_01c:0254b05": "是足過。勒沙婆亦一則頭足一過。亦異則頭",
    "T42n1827_01c:0254b06": "有足過。非一非異還招兩失也。注中為二。一",
    "T42n1827_01c:0254b07": "釋偈本破其譬說。二結無吉明無法義。釋偈",
    "T42n1827_01c:0254b08": "為二。初就衛世釋無象過故。次就僧佉釋無",
    "T42n1827_01c:0254b09": "象過故。問此論皆前破一後破於異。今何故",
    "T42n1827_01c:0254b10": "前異後一。答外人立於象手以象從手。則手",
    "T42n1827_01c:0254b11": "外有象。以手標象。則象外有手。正墮異義。故",
    "T42n1827_01c:0254b12": "前就異破。一一門中開為三別。異門三者。一",
    "T42n1827_01c:0254b13": "無象二釋過故三指後品。若象與手異者。此",
    "T42n1827_01c:0254b14": "牒外義也。外道明。手外有象故以象從手。象",
    "T42n1827_01c:0254b15": "外有手故以手標象。如其無異。則無別象從",
    "T42n1827_01c:0254b16": "手。無手標象。既有從標則知異也。頭足等亦",
    "T42n1827_01c:0254b17": "異者。此是論主次破之也。象與手既異。與頭",
    "T42n1827_01c:0254b18": "足亦異也。如是則無別象者。正明無象也。若",
    "T42n1827_01c:0254b19": "分中有分具者。此釋過故。即是縱關。若離諸",
    "T42n1827_01c:0254b20": "分外別有一象故以象從手以手標象。則有一",
    "T42n1827_01c:0254b21": "全象在於頭中。故頭中有足。頭內既有全象",
    "T42n1827_01c:0254b22": "則頭內具有七枝。但據顛倒過甚故偏言有",
    "T42n1827_01c:0254b23": "足。如破異品中說者。第三指後品。所以指後",
    "T42n1827_01c:0254b24": "品者。後明分在具在二門。今但破具在餘有",
    "T42n1827_01c:0254b25": "分在故指後品說。若象與手不異。第二就僧",
    "T42n1827_01c:0254b26": "佉釋無象過故亦三。初明無象次辨過故三",
    "T42n1827_01c:0254b27": "指後品。若象即手亦即餘分。則但見諸分無",
    "T42n1827_01c:0254b28": "別總象也。若有分與分不異者。第二縱關次",
    "T42n1827_01c:0254b29": "釋過故。若言總攬手足諸分以為象者。頭足",
    "T42n1827_01c:0254c01": "二分既與象一。則頭足亦一。前明以總即別。",
    "T42n1827_01c:0254c02": "得別失總。今明以別即總。得總失別。失別無",
    "T42n1827_01c:0254c03": "手標象。失總無象從手。云何引於象手救以",
    "T42n1827_01c:0254c04": "多從少耶。如破一品中說者。第三指後。此中",
    "T42n1827_01c:0254c05": "略破未盡指後廣說。大師於此文廣破由來。",
    "T42n1827_01c:0254c06": "五陰成人四微為柱。得文意者可例破之。如",
    "T42n1827_01c:0254c07": "犢子計四大和合有眼法。五陰和合有人法。",
    "T42n1827_01c:0254c08": "則別有總眼總人。莊嚴假有體有用有名。此",
    "T42n1827_01c:0254c09": "二師既別有總象。則墮無象與過故。以除別",
    "T42n1827_01c:0254c10": "不見有總故墮無象。必言別外有總則墮頭中",
    "T42n1827_01c:0254c11": "有足。開善無假體有假用。此不成義。既以實",
    "T42n1827_01c:0254c12": "法作體無假體。假用附何物耶。無有假家之",
    "T42n1827_01c:0254c13": "用將實作體。若以實為體還是實用。既實法",
    "T42n1827_01c:0254c14": "和合別有假用起。則實法和合別有假體起。",
    "T42n1827_01c:0254c15": "光宅無假體假用但有實法體。亦不然。無假",
    "T42n1827_01c:0254c16": "云何有實。無總云何有別耶。今恐於文意為",
    "T42n1827_01c:0254c17": "煩故直釋而已。如是吉事下第二總結。外曰",
    "T42n1827_01c:0254c18": "惡止止妙下自上已來傍破吉竟。今是第三",
    "T42n1827_01c:0254c19": "伏流辨宗。邪教覆正經其義不明照。在邪已",
    "T42n1827_01c:0254c20": "破故二善義成。故伏流說也。若答難明者。自",
    "T42n1827_01c:0254c21": "上已來答兩不吉難竟。今第二次詶兩顛倒",
    "T42n1827_01c:0254c22": "難及兩煩重難即成二別。就答兩顛倒為二",
    "T42n1827_01c:0254c23": "章。第一答其止善顛倒。次詶其行善顛倒。即",
    "T42n1827_01c:0254c24": "顯如來說於二善其義深遠其言巧妙無顛倒",
    "T42n1827_01c:0254c25": "失。外人前與顛倒難者。自上已來立外破內。",
    "T42n1827_01c:0254c26": "從此已後就內難內。惡止者牒二字也。止妙",
    "T42n1827_01c:0254c27": "者明麁妙也。惡是所止之麁。止是能止妙戒",
    "T42n1827_01c:0254c28": "也。何不在初者。止既妙止於惡。何不前言止",
    "T42n1827_01c:0254c29": "惡而言惡止。故知顛倒。內曰行者要前知惡",
    "T42n1827_01c:0255a01": "然後能止。明惡止麁妙。實如所言。但行者要",
    "T42n1827_01c:0255a02": "前知惡過患然然受戒止之。如來制戒亦得如",
    "T42n1827_01c:0255a03": "是。故經云。見衣有孔然後乃補。是故前惡後",
    "T42n1827_01c:0255a04": "止。問一切制戒皆先犯然後以制耶。答就釋",
    "T42n1827_01c:0255a05": "迦聲聞戒如此耳。菩薩戒皆是在華臺上舍",
    "T42n1827_01c:0255a06": "那佛說。爾時無起惡緣。此是頓制也。外曰善",
    "T42n1827_01c:0255a07": "行應在初。第二合說就二善作顛倒難。難有",
    "T42n1827_01c:0255a08": "二意。一並決難。若要前知惡過故前惡後止。",
    "T42n1827_01c:0255a09": "亦應要前知善有妙果然後方能止惡。則應",
    "T42n1827_01c:0255a10": "前說善行後明惡止。二者汝之二善言巧理",
    "T42n1827_01c:0255a11": "深。今應前為眾生說善行有於妙果。眾生為",
    "T42n1827_01c:0255a12": "貪妙果然後受戒止惡故。前應明善行後說",
    "T42n1827_01c:0255a13": "惡止。內曰次第法故前除麁垢次除細垢。此",
    "T42n1827_01c:0255a14": "是偈本。但為脫落故無脩妬路。就文為二。前",
    "T42n1827_01c:0255a15": "法次譬。法門有二。一修行次第門。二說法次",
    "T42n1827_01c:0255a16": "第門。前示妙果此就說門。修行次第要前離",
    "T42n1827_01c:0255a17": "過然後受戒息於麁垢。次行善法除於細垢。",
    "T42n1827_01c:0255a18": "內外清淨方可受聖道染也。若行者不止惡下",
    "T42n1827_01c:0255a19": "第二注釋。前釋法說。譬如下釋譬說。外曰已",
    "T42n1827_01c:0255a20": "說惡止下。就答難者明此二善體相不同無二",
    "T42n1827_01c:0255a21": "煩重過。初明止不攝行行非煩重。次明行不",
    "T42n1827_01c:0255a22": "攝止故止非煩重。外難云。無惡即是善。如無",
    "T42n1827_01c:0255a23": "癡即是慧。既已說惡止。不應復言善行。惡止",
    "T42n1827_01c:0255a24": "者不言無惡而已。乃明惡止有戒善。既其有",
    "T42n1827_01c:0255a25": "善即是善行。何煩重說善行。又從上生者。垢",
    "T42n1827_01c:0255a26": "雖麁細止義無殊。但言惡止已攝善行。而復",
    "T42n1827_01c:0255a27": "說者豈非煩重。內曰布施是善行者。惡止任",
    "T42n1827_01c:0255a28": "運無作而生。善行修習方有。故止不攝行。如",
    "T42n1827_01c:0255a29": "不盜他物名為止善。以物施他秤為行善。故",
    "T42n1827_01c:0255b01": "止行不同。故非重說。復次如大菩薩下。前就",
    "T42n1827_01c:0255b02": "身口明止行異。今約意地辨止行異。諸大菩",
    "T42n1827_01c:0255b03": "薩無惡可止而行於善。當知善行非是止惡。",
    "T42n1827_01c:0255b04": "故不得惡止而攝善行。又前就凡夫辨止行",
    "T42n1827_01c:0255b05": "異。以凡夫有惡可止復有施善可行。今就聖",
    "T42n1827_01c:0255b06": "無惡可止有善可行。故二文異也。外曰布施",
    "T42n1827_01c:0255b07": "是止慳法者。布施破慳法。故當知行善屬止",
    "T42n1827_01c:0255b08": "攝。內曰下答有五。一返並答。二無慳可止",
    "T42n1827_01c:0255b09": "答。三有慳不能止答。四本末答。五總結答。今",
    "T42n1827_01c:0255b10": "是初。若言布施是止慳者。凡聖之人不行施",
    "T42n1827_01c:0255b11": "時應有慳罪。復次諸漏盡下無慳可止答。若",
    "T42n1827_01c:0255b12": "言布施是止慳者。無慳人施何所止耶。或有",
    "T42n1827_01c:0255b13": "雖行布施下第三有慳不能止答。現有人雖",
    "T42n1827_01c:0255b14": "行布施慳心不止。故知布施非是止慳。縱復",
    "T42n1827_01c:0255b15": "能止下第四本末答。夫布施者必前起慧與",
    "T42n1827_01c:0255b16": "之心後為求世出世果。雖復因此止慳。非其",
    "T42n1827_01c:0255b17": "本意故以善行為本。是故布施第五總結。外",
    "T42n1827_01c:0255b18": "曰已說善行第二明行不攝止。故說止非是",
    "T42n1827_01c:0255b19": "煩重。外意惡止善行同皆是善。則應但說善",
    "T42n1827_01c:0255b20": "行不須說於惡止。而今說於善行復說惡止。",
    "T42n1827_01c:0255b21": "即是煩重。內曰止相息行相作者。外人明善",
    "T42n1827_01c:0255b22": "義既通說一則得於二。內辨二善體性恒別。",
    "T42n1827_01c:0255b23": "故說一不得兼二。故止善冥伏任運而生。體",
    "T42n1827_01c:0255b24": "是靜義。行善是興起修習其相是動。既動靜",
    "T42n1827_01c:0255b25": "不同不得說一攝二。外曰是事實爾。我不言",
    "T42n1827_01c:0255b26": "動靜體一。但善義無異故應相攝。內曰應說",
    "T42n1827_01c:0255b27": "惡止善行者。答中為三。謂標釋結。二善凡有",
    "T42n1827_01c:0255b28": "兩異。一者通局異。止善三性心中皆有。是故",
    "T42n1827_01c:0255b29": "止通。行善唯善心有二性則無。所以為局。二",
    "T42n1827_01c:0255c01": "者止善常生。行善修習方有。不作則無。何以",
    "T42n1827_01c:0255c02": "故下第二釋也。釋中為三。一明二善達心各",
    "T42n1827_01c:0255c03": "異。止善達心為欲息惡。行善達心為欲修善。",
    "T42n1827_01c:0255c04": "域心既異故二善不同也。若但說下第二反",
    "T42n1827_01c:0255c05": "難答。但說行善不說止善。行善唯善心中有",
    "T42n1827_01c:0255c06": "餘二心中無。止善亦應爾餘二心中無。若無",
    "T42n1827_01c:0255c07": "止善應非比丘道。以無戒故。是時惡止故下",
    "T42n1827_01c:0255c08": "第三順釋。亦有福者。三性心中有無作福。問",
    "T42n1827_01c:0255c09": "何以故知止惡別有善耶。答從善心生必有",
    "T42n1827_01c:0255c10": "善果。又持此戒者必得樂果。故應有善因。又",
    "T42n1827_01c:0255c11": "得此戒故則改卑成貴。故知有也。是故下第",
    "T42n1827_01c:0255c12": "三總結。是惡止善行法下。自上已來明捨罪",
    "T42n1827_01c:0255c13": "竟。今第二次明捨福。然通而為言皆是捨罪。",
    "T42n1827_01c:0255c14": "以悉乖道故皆是罪。宜並捨之。但今就於乖",
    "T42n1827_01c:0255c15": "中自有輕重。乖中之重故秤之為罪。乖中之",
    "T42n1827_01c:0255c16": "輕目之為福。故前言捨罪今言捨福耳。然利",
    "T42n1827_01c:0255c17": "根者知罪福是相對而明罪既其捨福則不",
    "T42n1827_01c:0255c18": "留。但為鈍根人明次第法門。故前捨於罪今",
    "T42n1827_01c:0255c19": "明捨福。罪福既爾。萬義皆類。對三說一。在",
    "T42n1827_01c:0255c20": "三既去亦不存一。既捨生死亦不依於涅槃。",
    "T42n1827_01c:0255c21": "就文亦三。第一明開二善為三人。二明三教",
    "T42n1827_01c:0255c22": "垢淨。三正明捨福。故捨罪三章。捨福亦三。初",
    "T42n1827_01c:0255c23": "偈本中前牒二善者凡有二義。一者前牒二",
    "T42n1827_01c:0255c24": "善為欲捨惡。今牒二善為欲捨福。二者欲證",
    "T42n1827_01c:0255c25": "上止行不同體不相攝故重牒來也。隨眾生",
    "T42n1827_01c:0255c26": "意故者。明佛隨緣開二善為三教。初雙標緣",
    "T42n1827_01c:0255c27": "教。隨眾生意謂標緣也。佛三種分別即標教",
    "T42n1827_01c:0255c28": "也。下中上人者釋緣也。施戒智釋教也。注釋",
    "T42n1827_01c:0255c29": "為三。第一明為三緣說三教。二明三教體相。",
    "T42n1827_01c:0256a01": "三明三教差別。問前捨罪中前戒後施。今何",
    "T42n1827_01c:0256a02": "故前明布施後持戒耶。答前明修行次第。要",
    "T42n1827_01c:0256a03": "前止惡然後行善。故前戒後施。今就人優劣",
    "T42n1827_01c:0256a04": "難易故前後為異。外財易捨故配以下人。戒",
    "T42n1827_01c:0256a05": "防身口。此則為難故教於中智。智慧最勝故",
    "T42n1827_01c:0256a06": "教上智也。智度論釋三次第品。明次第行次",
    "T42n1827_01c:0256a07": "第學次第道。論有多釋。一與此同。故云行名",
    "T42n1827_01c:0256a08": "布施學名持戒道名智慧。今文正明次第之",
    "T42n1827_01c:0256a09": "義。故以三教配彼三根。又雜心明。為三怖說",
    "T42n1827_01c:0256a10": "三法。為貧窮怖說施。為三惡道怖說戒。為生",
    "T42n1827_01c:0256a11": "死怖說智慧。與今大同。布施名利益他捨財",
    "T42n1827_01c:0256a12": "相應思者第二明三教體相。智度論十卷三",
    "T42n1827_01c:0256a13": "解。一云。相應思數以為檀體。二云。非但善",
    "T42n1827_01c:0256a14": "思。假身口業及以外財三義助成以為施體。",
    "T42n1827_01c:0256a15": "三云。施者受者財物三事和合生於捨數以",
    "T42n1827_01c:0256a16": "為施體。今此中正用第二解明以思為體身",
    "T42n1827_01c:0256a17": "口助成也。釋戒體亦有三。數人以無作色為",
    "T42n1827_01c:0256a18": "體。論人非色非心無作為體。譬喻部云。離思",
    "T42n1827_01c:0256a19": "無報因離受無報果。此明無無作義。但以心",
    "T42n1827_01c:0256a20": "為戒體。今此文但出得戒因緣不別明其體。",
    "T42n1827_01c:0256a21": "當時是適緣為用也。不復作三種身邪行四",
    "T42n1827_01c:0256a22": "種口邪行者。上人持戒通防三業。既是中人",
    "T42n1827_01c:0256a23": "但遮七非。智慧名諸法相中心定不動者。未",
    "T42n1827_01c:0256a24": "得智慧多生疑惑。猶預不定故名為動。若得",
    "T42n1827_01c:0256a25": "智慧決了諸法故秤不動。此中智慧通世出",
    "T42n1827_01c:0256a26": "世及大小乘。今既欲捨之。多是世間智慧。故",
    "T42n1827_01c:0256a27": "布施之業未免三塗。持戒得欲界人天。智慧",
    "T42n1827_01c:0256a28": "是色無色界諸智慧也。何以說下中上第三",
    "T42n1827_01c:0256a29": "釋三教差別又三。謂問釋結。初即問也。釋",
    "T42n1827_01c:0256b01": "中為二。一明利益少多。二辨報有三品。利",
    "T42n1827_01c:0256b02": "益就現在果報約未來。亦得利益據前人。果",
    "T42n1827_01c:0256b03": "報屬自己。布施者少利益者。施於珍財濟彼",
    "T42n1827_01c:0256b04": "窮乏。正可令行者現有名聲為人所敬。故名",
    "T42n1827_01c:0256b05": "小利。若望前人者。但施衣食施其外命亦是",
    "T42n1827_01c:0256b06": "少利益。戒能防於七枝。又使內結羸弱。若望",
    "T42n1827_01c:0256b07": "前人則布施無此益。故云中利。智慧能斷於",
    "T42n1827_01c:0256b08": "疑心及除結使。若望前人通利群品。生他慧",
    "T42n1827_01c:0256b09": "解名為上利。施報少者。布施果報能衣食自",
    "T42n1827_01c:0256b10": "然受諸欲樂。而未離三塗。如龍金翅鳥等。戒",
    "T42n1827_01c:0256b11": "能防諸惡離於三塗得人天報。故名為中。智",
    "T42n1827_01c:0256b12": "慧多聞修禪棄結得色無色天。又能捨凡成",
    "T42n1827_01c:0256b13": "聖。是故為上。是故下第三結也。外曰布施下",
    "T42n1827_01c:0256b14": "第二明三法垢淨。所以明垢淨者凡有二義。",
    "T42n1827_01c:0256b15": "一者以三法配三人其言未盡。然此三法一",
    "T42n1827_01c:0256b16": "一並通三人。今欲簡之故論垢淨。二者欲明",
    "T42n1827_01c:0256b17": "捨福故辨淨不淨。淨不須捨不淨須捨。又提",
    "T42n1827_01c:0256b18": "婆論本但明不淨三法。為成捨福。罪則內外",
    "T42n1827_01c:0256b19": "同見其過。不須彰之。福過難明。故須敘其過",
    "T42n1827_01c:0256b20": "然後方明其捨。如天親三法並明垢淨者。欲",
    "T42n1827_01c:0256b21": "怜愍末世眾生令善巧修福等。是一施。無方",
    "T42n1827_01c:0256b22": "便行則墮不淨。有方便行便成清淨故也。又",
    "T42n1827_01c:0256b23": "開垢淨者。欲示五乘根性。自有樂求人天而",
    "T42n1827_01c:0256b24": "行布施則說不淨施。求三乘行施明於淨施。",
    "T42n1827_01c:0256b25": "餘二亦爾。外曰已下第二明三種淨不淨即",
    "T42n1827_01c:0256b26": "三。外人今問有二意。一明若施是下智。佛行",
    "T42n1827_01c:0256b27": "施時便應是下。二者若佛行施非下智人。則",
    "T42n1827_01c:0256b28": "違前宗下智人教布施。後是違言負。前是違",
    "T42n1827_01c:0256b29": "理負。內曰下開施垢淨答於二難。不淨行施",
    "T42n1827_01c:0256c01": "是下智人故不違言。清淨布施上人所行故",
    "T42n1827_01c:0256c02": "不違理。但上總相說故言布施教下智人。外",
    "T42n1827_01c:0256c03": "曰何等名不淨施者。前雖雙標未出其事。故",
    "T42n1827_01c:0256c04": "今問之。內曰下答中有二。初是法說。如市易",
    "T42n1827_01c:0256c05": "故謂譬說也。智度論中明四種檀。一淨不淨。",
    "T42n1827_01c:0256c06": "二世出世。三聖所秤譽所不秤譽。四有魔檀",
    "T42n1827_01c:0256c07": "佛檀。施既有四。戒智例然。今但說淨不淨者。",
    "T42n1827_01c:0256c08": "彼是廣說。此是略說。又雖有四攝在二中。淨",
    "T42n1827_01c:0256c09": "出世聖所秤譽佛檀此四攝在淨中。餘四攝",
    "T42n1827_01c:0256c10": "不淨中。故但明二也。今云為報是不淨者通",
    "T42n1827_01c:0256c11": "而言之。一切心有所希求悉名為報施。今此",
    "T42n1827_01c:0256c12": "中略說。為今世後世二種果報名為不淨。外",
    "T42n1827_01c:0256c13": "曰何等名淨施下外道意局。唯言前施是淨",
    "T42n1827_01c:0256c14": "不知更有不淨施。是故問也。內曰下出於淨",
    "T42n1827_01c:0256c15": "施。愛敬利益他故者。此明但為利他故也。田",
    "T42n1827_01c:0256c16": "有三。一悲二敬三亦悲亦敬。如施苦惱眾生",
    "T42n1827_01c:0256c17": "為悲田。施聖人等名敬田。施老病父母亦敬",
    "T42n1827_01c:0256c18": "亦悲。老病故為悲。父母故為敬。不求今世後",
    "T42n1827_01c:0256c19": "世者。前明利他此辨不自為己。問眾菩薩上",
    "T42n1827_01c:0256c20": "人云何異。答如普賢等為菩薩。初發心行施",
    "T42n1827_01c:0256c21": "是上人。問菩薩行淨施有何利耶。答能以一",
    "T42n1827_01c:0256c22": "粒白米淨心布施勝十萬黃金。則四智皆圓",
    "T42n1827_01c:0256c23": "五百便度。問此是何言。答大品云。雖有所施",
    "T42n1827_01c:0256c24": "實無所與。實無所與故不著有。雖有所施故",
    "T42n1827_01c:0256c25": "不染無。不著有則度三百由旬。不染無則度",
    "T42n1827_01c:0256c26": "二百。又不著有則波若。不染無是方便。任運",
    "T42n1827_01c:0256c27": "如此是自然慧。不復須師謂無師智。故具四",
    "T42n1827_01c:0256c28": "智。便是佛也。既為佛行施復是大悲。故行一",
    "T42n1827_01c:0256c29": "布施萬行圓足。問經中何故簡福田及不簡",
    "T42n1827_01c:0257a01": "耶。答明簡不簡各有其意。言不簡者。就己",
    "T42n1827_01c:0257a02": "心知實相平等。又欲等以樂法與前人故。所",
    "T42n1827_01c:0257a03": "言簡者。域心雖等為欲將勵前人令持戒勿",
    "T42n1827_01c:0257a04": "犯。外曰持戒下第二次辨戒淨不淨。亦如二",
    "T42n1827_01c:0257a05": "意如施中說。內曰下明戒淨不淨還答二問。",
    "T42n1827_01c:0257a06": "亦如上說。外曰下偏問不淨。內曰下答於不",
    "T42n1827_01c:0257a07": "淨。初正答。如覆相者此引難陀覆相事來證。",
    "T42n1827_01c:0257a08": "內有求樂外現清白名為覆相。注為二。前釋",
    "T42n1827_01c:0257a09": "求樂報。次釋覆相。施中以今後為二報。戒中",
    "T42n1827_01c:0257a10": "以人天為二報。一者互現。二明持戒多現若",
    "T42n1827_01c:0257a11": "後樂。就現在彰報不顯。故就未來說。二釋覆",
    "T42n1827_01c:0257a12": "相中前正釋。次引難陀事證。淨飯王見千羅",
    "T42n1827_01c:0257a13": "漢形不端正云如鳥集紫金山。後度難陀等",
    "T42n1827_01c:0257a14": "竟云如鳳集須彌頂。難陀短佛二指。昔在家",
    "T42n1827_01c:0257a15": "為婦莊嚴。佛與阿難乞食至其門。即出看佛。",
    "T42n1827_01c:0257a16": "佛授鉢與之。將鉢取飯。婦語云。汝送鉢疾歸。",
    "T42n1827_01c:0257a17": "授佛佛不取。次授阿難亦不取。遂至祇洹。佛",
    "T42n1827_01c:0257a18": "遣剃頭師剃難陀頭。難陀弩惓不肯受剃。云",
    "T42n1827_01c:0257a19": "汝何不剃一切人頭。後佛遂逼之出家。乃至",
    "T42n1827_01c:0257a20": "周歷天宮地獄。因求天女故一心持戒。佛見",
    "T42n1827_01c:0257a21": "其道緣應熟語阿難云。我化不得。汝與其同",
    "T42n1827_01c:0257a22": "類。宜可化之。法師云。此阿難陀事出出曜經。",
    "T42n1827_01c:0257a23": "是故阿難說此二偈。偈為三。半行譬說。一行",
    "T42n1827_01c:0257a24": "合譬。合譬之中半行總合。次半行別合。第三",
    "T42n1827_01c:0257a25": "半行呵責。難陀聞之遂迴心為道持戒得於",
    "T42n1827_01c:0257a26": "三果。佛更為說法仍證羅漢。外曰何等名淨",
    "T42n1827_01c:0257a27": "持戒次問淨戒。內曰答淨戒也。一切善法戒",
    "T42n1827_01c:0257a28": "為根本者。戒如大地為眾善之根。地持云。如",
    "T42n1827_01c:0257a29": "來三十二大人相由持戒得。若不持戒尚不得",
    "T42n1827_01c:0257b01": "下賤人身。況大人相。則心不悔者。犯戒違道",
    "T42n1827_01c:0257b02": "則心生熱悔。持戒之人則無此過。悔故生憂。",
    "T42n1827_01c:0257b03": "無悔便喜。喜心內發則樂遍五識。故云即心",
    "T42n1827_01c:0257b04": "樂。既無苦緣心便靜一。故云得一心。在心既",
    "T42n1827_01c:0257b05": "一實智便生。實智內生便不樂世間。故云得",
    "T42n1827_01c:0257b06": "厭。既厭有為怖須永息。故云離欲。有欲即縛。",
    "T42n1827_01c:0257b07": "無便解脫。未得解脫則受生死苦。既得解脫",
    "T42n1827_01c:0257b08": "苦果永亡。故得涅槃樂。此文有因有果。初明",
    "T42n1827_01c:0257b09": "持戒。從得一心下明因戒發定。一心則生實",
    "T42n1827_01c:0257b10": "智明因定發智。此則三學次第明於因也。從",
    "T42n1827_01c:0257b11": "離欲得解脫前明三因。今明二果。解脫謂有",
    "T42n1827_01c:0257b12": "為解脫果。涅槃謂無為解脫果。瞿沙人云。生",
    "T42n1827_01c:0257b13": "實智既是見地。厭是離地。解脫是無學地。陰",
    "T42n1827_01c:0257b14": "不生是涅槃。問此中明何等三學及二涅槃。",
    "T42n1827_01c:0257b15": "答對世間不淨持戒。總明出世三乘淨戒也。",
    "T42n1827_01c:0257b16": "餘二亦然。問厭與離欲何異。答厭為伏道。離",
    "T42n1827_01c:0257b17": "欲為斷道。解脫為證道也。故持一淨戒則三",
    "T42n1827_01c:0257b18": "行圓二果滿也。外曰若智上者第三論智垢",
    "T42n1827_01c:0257b19": "淨。外人聞前智配上人。理不可咎故不難之。",
    "T42n1827_01c:0257b20": "但引取上智以配彼師。問前列三師二天。何",
    "T42n1827_01c:0257b21": "不配之而指二外道耶。答為欲譏呵論主。佛",
    "T42n1827_01c:0257b22": "未成道就此二人受學。涅槃經云。從阿羅羅",
    "T42n1827_01c:0257b23": "學無想定。從欝頭蘭弗學非想定。此之二人",
    "T42n1827_01c:0257b24": "既是佛師。應上智故以此譏內。注中云外道",
    "T42n1827_01c:0257b25": "者蓋是天親之言。非彼自說也。內曰下亦開",
    "T42n1827_01c:0257b26": "淨不淨。如文。餘並可解。外曰何等名不淨智",
    "T42n1827_01c:0257b27": "下問不淨智。內曰為世界繫縛故者為二。前",
    "T42n1827_01c:0257b28": "法次譬。阿羅羅修無想定生無想天。為色界",
    "T42n1827_01c:0257b29": "繫縛。欝頭藍弗修非想定生非想天。為無色",
    "T42n1827_01c:0257c01": "界繫縛。如怨來親者譬說也。此智誘人至",
    "T42n1827_01c:0257c02": "上界如親。後還墮落故是怨詐親。阿羅羅生",
    "T42n1827_01c:0257c03": "無想天定壽五百劫。壽將盡時起於邪見便",
    "T42n1827_01c:0257c04": "墮地獄。欝頭藍弗非想報盡受飛狸身亦入",
    "T42n1827_01c:0257c05": "地獄。問施戒皆明淨不淨。智中何不明淨智",
    "T42n1827_01c:0257c06": "耶。答去下空無相慧文近故此中不說也。外",
    "T42n1827_01c:0257c07": "曰但是智能增長生死。作此問者。上來辨過",
    "T42n1827_01c:0257c08": "不同。明不淨施戒但言為求報故名為不淨。",
    "T42n1827_01c:0257c09": "說智之咎乃言增長生死。以辨過有異故致",
    "T42n1827_01c:0257c10": "斯問。施戒亦爾耶者。問此施戒感報亦同智",
    "T42n1827_01c:0257c11": "增長生死耶。內曰取福捨惡是行法者論主",
    "T42n1827_01c:0257c12": "總答。明取一切福捨一切惡同是行生死法",
    "T42n1827_01c:0257c13": "義無異也。又智是勝法尚行生死。施行戒故",
    "T42n1827_01c:0257c14": "自爾也。有所得人行善乃是增長生死法。一",
    "T42n1827_01c:0257c15": "何可傷。注中釋偈本四字即為四別。初釋福",
    "T42n1827_01c:0257c16": "字。前標福名為報。次問答料簡。問云。若福",
    "T42n1827_01c:0257c17": "名報。偈本中何故但說福。答云。福是名因福",
    "T42n1827_01c:0257c18": "報名果。此定因果兩義。或說因為果或說果",
    "T42n1827_01c:0257c19": "為因。汎明眾義受名不同也。此中說因為果",
    "T42n1827_01c:0257c20": "者。福受報名凡有二義。一為捨罪。二為捨福。",
    "T42n1827_01c:0257c21": "為捨罪者。福以富饒為義。行於善因得富饒",
    "T42n1827_01c:0257c22": "果。罪以摧折為義。行於惡因得摧折果。行者",
    "T42n1827_01c:0257c23": "聞此故捨惡修福。為成捨福者。福報滅時生",
    "T42n1827_01c:0257c24": "於大苦。故須捨福。為成兩捨故因受果名也。",
    "T42n1827_01c:0257c25": "食金譬因中說果。見書譬果中說因也。取名",
    "T42n1827_01c:0257c26": "著者釋偈本取字。惡前已說釋偈本惡字。行",
    "T42n1827_01c:0257c27": "名下釋偈本行字。不釋捨者後俱捨中自明",
    "T42n1827_01c:0257c28": "之也。外曰何等是不行法下第三正明捨福。",
    "T42n1827_01c:0257c29": "捨福三章前二已竟。今正明捨福。此中有二。",
    "T42n1827_01c:0258a01": "初總問。第二福不應捨已下別為六難。問意",
    "T42n1827_01c:0258a02": "若取一切福捨一切惡皆是行生死者。何等",
    "T42n1827_01c:0258a03": "是不行耶。內曰俱捨者。以有取捨故行生死。",
    "T42n1827_01c:0258a04": "若能俱捨便不行也。不言罪福但稱俱者。橫",
    "T42n1827_01c:0258a05": "捨萬法竪捨四句。問但應捨福。上已明捨罪。",
    "T42n1827_01c:0258a06": "何故稱俱。答外問不行。罪福俱行生死故答",
    "T42n1827_01c:0258a07": "俱也。外曰福不應捨。從此已下第二上明依",
    "T42n1827_01c:0258a08": "福捨罪外有六種難之。今標俱捨亦有六難。",
    "T42n1827_01c:0258a09": "六難者。一福果妙。二不說所以。三佛令於福",
    "T42n1827_01c:0258a10": "莫畏。四相違。五常福。六本不應作。以有六事",
    "T42n1827_01c:0258a11": "不應捨福。問上六難與今何異。答上就言難。",
    "T42n1827_01c:0258a12": "今就理難。就言難者。依福捨罪內外理同。但",
    "T42n1827_01c:0258a13": "言不巧故招六過。今就理難者。內明捨福外",
    "T42n1827_01c:0258a14": "明不捨。以違彼道理故興六難。此初二難。一",
    "T42n1827_01c:0258a15": "明罪報是苦麁可得言捨。福果樂妙故不應",
    "T42n1827_01c:0258a16": "捨。二罪有過患則有可捨因緣。福果無患無",
    "T42n1827_01c:0258a17": "可捨因緣。因緣者所以也。一難在注文。內",
    "T42n1827_01c:0258a18": "曰福滅時苦答二難也。福滅大苦何得稱妙。",
    "T42n1827_01c:0258a19": "以其滅生苦即是可捨因緣。亦得以滅故非",
    "T42n1827_01c:0258a20": "妙。有苦故可捨。注云助道應行者答第三難。",
    "T42n1827_01c:0258a21": "彼既引經。今會通之。答福有助道之功故",
    "T42n1827_01c:0258a22": "勸使行之耳。外曰福罪相違故。此第四作相",
    "T42n1827_01c:0258a23": "違難。此中相違凡有三對。一罪福二生滅三",
    "T42n1827_01c:0258a24": "苦樂。外以罪福相對用生滅苦樂掎角為難。",
    "T42n1827_01c:0258a25": "既罪福相違。生滅苦樂亦應相違。若福滅苦",
    "T42n1827_01c:0258a26": "應罪生樂。若罪生苦應福滅樂也。內曰罪生",
    "T42n1827_01c:0258a27": "住苦。此答二意。一者成俱捨義。前偈明福",
    "T42n1827_01c:0258a28": "滅苦。今明罪住苦。二俱是苦宜並捨之。二",
    "T42n1827_01c:0258a29": "答外相違難。罪住既苦福住便樂。福滅既苦",
    "T42n1827_01c:0258b01": "罪滅便樂。即是相違。注釋二意即二釋。初如",
    "T42n1827_01c:0258b02": "文。汝言罪福下答上相違難。然福自有生滅",
    "T42n1827_01c:0258b03": "苦樂。罪亦如是。汝云何以福家之滅對罪家",
    "T42n1827_01c:0258b04": "之生。外曰常福下第五明福常故不應捨。前",
    "T42n1827_01c:0258b05": "問次答。問意云。汝福有二義。一滅二苦。是故",
    "T42n1827_01c:0258b06": "應捨。我明福常無滅無苦不應捨。自上已來",
    "T42n1827_01c:0258b07": "就內難內。今此一義以外難內。由來云。凡夫",
    "T42n1827_01c:0258b08": "迴向三有福有所得故須捨。為求常住佛果",
    "T42n1827_01c:0258b09": "而修福此不應捨。然有所得常猶同外義。注",
    "T42n1827_01c:0258b10": "云作馬祀者。眾生初起稟於妙氣得妙四大",
    "T42n1827_01c:0258b11": "則生常天。若稟麁氣得麁四大則生人中。為",
    "T42n1827_01c:0258b12": "求常天故修馬祀。取一白馬放之百日。或云",
    "T42n1827_01c:0258b13": "三年。尋其足迹以布黃金用施一切。然後取",
    "T42n1827_01c:0258b14": "馬殺之。當殺馬時唱言。婆藪殺汝。馬因祀殺",
    "T42n1827_01c:0258b15": "亦得生天。真諦三藏云。四韋陀中有馬祀法。",
    "T42n1827_01c:0258b16": "智度論亦云。六十四能中祀天。即是一能。作",
    "T42n1827_01c:0258b17": "祀法者。竪一柱高十七肘有三丈四尺。案蘭",
    "T42n1827_01c:0258b18": "篸以種種物而莊嚴之。取一白馬繫著此柱。",
    "T42n1827_01c:0258b19": "諸婆羅門在邊燃火誦呪散華香著火中。取",
    "T42n1827_01c:0258b20": "草縛馬腹火邊炙。莫令毛燋。馬遂死之呪力",
    "T42n1827_01c:0258b21": "既成。謂馬死無罪。馬既死即剝併出肉骨盡。",
    "T42n1827_01c:0258b22": "頭尾宛然無異。與金銀寶物置馬皮裹縫之。",
    "T42n1827_01c:0258b23": "諸婆羅門更燃火誦呪。呪事亦成馬則起走。",
    "T42n1827_01c:0258b24": "少時還躃地。齊馬行處作方蘭界城。以諸寶",
    "T42n1827_01c:0258b25": "物布置城內令遍滿。又取馬腹內寶物悉用",
    "T42n1827_01c:0258b26": "置中。作大功德布施一切。婆羅門云。若一兩",
    "T42n1827_01c:0258b27": "過作生天猶退。若能滿三過作永不復退。故",
    "T42n1827_01c:0258b28": "名為常。福報常生處常者。上明度衰老辨所",
    "T42n1827_01c:0258b29": "離。今明所得。福報常據正報。生處常據依報。",
    "T42n1827_01c:0258c01": "內曰下有七破。一二相破。二苦樂破。三以因",
    "T42n1827_01c:0258c02": "徵果破。四變異破。五無常破。六舉況破。七徵",
    "T42n1827_01c:0258c03": "經破。二相破者。外雖言是常理實是無常。故",
    "T42n1827_01c:0258c04": "還有滅苦二相。故還用前文破之。又所以還",
    "T42n1827_01c:0258c05": "作二相破者。汝之常天不出無想非想。彼二",
    "T42n1827_01c:0258c06": "仙人尚非是常。況復餘耶。故還作二相破也。",
    "T42n1827_01c:0258c07": "又修因之時有苦樂二相。如放馬三年為樂。",
    "T42n1827_01c:0258c08": "後殺之則苦。因既苦樂。在果亦然。復次有福",
    "T42n1827_01c:0258c09": "報下第二就苦樂破。福非但滅時方苦。未滅",
    "T42n1827_01c:0258c10": "之時亦已是苦也。成實論云。外道說。三祠故",
    "T42n1827_01c:0258c11": "得生處常。外經又云。外道帝釋作百祠亦得",
    "T42n1827_01c:0258c12": "退落。又汝經梵天作祠持戒功德。故知無常。",
    "T42n1827_01c:0258c13": "若是常者。何用修因。又汝言下第三以因徵",
    "T42n1827_01c:0258c14": "果破。馬祠之因或三年百日。因既有量果亦",
    "T42n1827_01c:0258c15": "然也。若因無常果是常者。有語無義。故云但",
    "T42n1827_01c:0258c16": "也。成實論又破云。三界因皆有量。故知無常。",
    "T42n1827_01c:0258c17": "復次下第四變異破。天若是常應無嗔喜。今",
    "T42n1827_01c:0258c18": "嗔喜變異。故知非常。涅槃云。自在天嗔眾生",
    "T42n1827_01c:0258c19": "苦惱。自在天喜眾生安樂。智度論引自在韋",
    "T42n1827_01c:0258c20": "紐鳩摩羅伽云。愛之令所願皆得。惡之令七",
    "T42n1827_01c:0258c21": "世皆滅。成實論又云。聞汝梵天有惡欲。惡欲",
    "T42n1827_01c:0258c22": "必有嗔等煩惱。故知非常。又汝馬祀下第五",
    "T42n1827_01c:0258c23": "無自性破。由時節及馬布施等既緣合而有。",
    "T42n1827_01c:0258c24": "必緣離則無。故知非常。復次下第六舉況破。",
    "T42n1827_01c:0258c25": "不殺行施尚應須捨。況殺馬布施而不捨耶。",
    "T42n1827_01c:0258c26": "復次下第七徵經破。金七十論出四皮陀中",
    "T42n1827_01c:0258c27": "惡事。如韋陀中說。作馬祠法汝父母及眷屬",
    "T42n1827_01c:0258c28": "悉皆隨喜。汝捨此身必生天上。彼偈云。盡殺",
    "T42n1827_01c:0258c29": "六百獸。少三不具足。則不得生天。為戲等五",
    "T42n1827_01c:0259a01": "事。若人說妄語。諸天仙人說此為非罪。此實",
    "T42n1827_01c:0259a02": "是罪。皮陀經說為非罪。故伽毘羅論自呵之",
    "T42n1827_01c:0259a03": "也。問馬祠是僧佉義不。答非也。僧佉立世性",
    "T42n1827_01c:0259a04": "是根本而破馬祠法。故云僧佉說馬祠法不",
    "T42n1827_01c:0259a05": "淨無常也。外曰下第六難。明作故不應捨。外",
    "T42n1827_01c:0259a06": "難云。若必捨者初不應作。若作初不應捨。如",
    "T42n1827_01c:0259a07": "涅槃經呵責童子取果還棄。內曰下有三種",
    "T42n1827_01c:0259a08": "人。一不捨不作。如菩薩正觀。二作不捨。謂",
    "T42n1827_01c:0259a09": "無聞非法眾生。以人天善根而成熟之未堪",
    "T42n1827_01c:0259a10": "捨也。三亦作亦捨。為捨罪故須作。為入道故",
    "T42n1827_01c:0259a11": "宜捨。注中浣衣喻捨罪。淨喻修福。染喻受涅",
    "T42n1827_01c:0259a12": "槃道。外曰捨福依何等。自上已來明捨罪福",
    "T42n1827_01c:0259a13": "二章竟。今第三次明能捨空無相慧。外道情",
    "T42n1827_01c:0259a14": "近。謂罪外有福故依福捨罪。福外更無妙可",
    "T42n1827_01c:0259a15": "依故不應捨福。內曰無相最上答外人問。明",
    "T42n1827_01c:0259a16": "依無相以捨於福。問有空無相無願。何故不",
    "T42n1827_01c:0259a17": "列初後偏引無相。答此無相是無依無得不",
    "T42n1827_01c:0259a18": "住不著之異名。正為外道心多取相故偏說",
    "T42n1827_01c:0259a19": "無相。此無相是總三空名也。又依智度論。見",
    "T42n1827_01c:0259a20": "多者說空。愛多者說無作。愛見等者為說無",
    "T42n1827_01c:0259a21": "相。外道具足愛見。是故今明於無相。最上者",
    "T42n1827_01c:0259a22": "略有三品。作罪墮三惡道名為下品。修善生",
    "T42n1827_01c:0259a23": "三善道名為中品。無相智慧出於六趣故名",
    "T42n1827_01c:0259a24": "最上也。今略釋三門要義前明來意。問何故",
    "T42n1827_01c:0259a25": "說三空門耶。答小乘人云。道理有三。如諦唯",
    "T42n1827_01c:0259a26": "有四。開四以為十六觀。十六諦理名十六行。",
    "T42n1827_01c:0259a27": "攝十六行以為三空。大乘明義此無定也。今",
    "T42n1827_01c:0259a28": "略明四種。一明展轉破病。為破有病是以說",
    "T42n1827_01c:0259a29": "空。破取空相故說無相。於無相中起心造作",
    "T42n1827_01c:0259b01": "故說無作。又空門破有。無相門破空。此明",
    "T42n1827_01c:0259b02": "非空非有中道之法。觀中道者名為正觀。次",
    "T42n1827_01c:0259b03": "說無作者。前二雖泯空有之境。今次息於能",
    "T42n1827_01c:0259b04": "觀之心。此三門明非空非有不緣不觀。明義",
    "T42n1827_01c:0259b05": "既足。故但說於三。又智度論云。為好實者說",
    "T42n1827_01c:0259b06": "空。空最實故。為好寂靜者說無相。以涅槃最",
    "T42n1827_01c:0259b07": "寂靜故。為好遠離者說無作。以遠離無所求",
    "T42n1827_01c:0259b08": "作故。又為見多者說空。愛多者說無作。愛",
    "T42n1827_01c:0259b09": "見等者說無相。問若爾治惑有少多耶。答約",
    "T42n1827_01c:0259b10": "小乘義。攝十六行以為三門。攝行既有少多。",
    "T42n1827_01c:0259b11": "治惑亦有少多。今明。為治見人說於空門。則",
    "T42n1827_01c:0259b12": "破見多人一切煩惱。乃至為治愛見等人說於",
    "T42n1827_01c:0259b13": "無相。亦破此人一切煩惱。故治惑無多少也。",
    "T42n1827_01c:0259b14": "依地持論說三門者。彼明法唯有二。一者有",
    "T42n1827_01c:0259b15": "二者無。所言有者。謂有為及無為也。所言無",
    "T42n1827_01c:0259b16": "者。謂我我所也。於有為厭離名為無願。於無",
    "T42n1827_01c:0259b17": "為欣樂名為無相。觀有為無為皆空故名空。",
    "T42n1827_01c:0259b18": "又經云。為治婆羅門三諦故說三門。外道自",
    "T42n1827_01c:0259b19": "稱言。是婆羅門修行梵行而殺生祀天。謂是",
    "T42n1827_01c:0259b20": "實義。佛言。不害一切生命名真婆羅門。即是",
    "T42n1827_01c:0259b21": "空解脫門。二者外道為天女色修行梵行令",
    "T42n1827_01c:0259b22": "有所得。佛言。不應為天女色而修梵行。我非",
    "T42n1827_01c:0259b23": "彼所有彼非我所有。即是說無作解脫門。三",
    "T42n1827_01c:0259b24": "者外道貪著諸見謂。言諸因集皆是有法。佛",
    "T42n1827_01c:0259b25": "言。一切法集即是滅相。名無相解脫門。問云",
    "T42n1827_01c:0259b26": "何名三昧。答依小乘。五陰法體無我我所故",
    "T42n1827_01c:0259b27": "名為空。觀空之智相應靜定離亂調直故名",
    "T42n1827_01c:0259b28": "三昧。從境受名。無有十相故名無相。觀無相",
    "T42n1827_01c:0259b29": "智相應靜定離亂調直故名三昧。亦從境立",
    "T42n1827_01c:0259c01": "名。於三有因果更不願求故名無願。觀無願",
    "T42n1827_01c:0259c02": "智相應靜定離亂調直名為三昧。亦從境立",
    "T42n1827_01c:0259c03": "名。成論師二釋。一云。明慧自體凝寂故名三",
    "T42n1827_01c:0259c04": "昧。二云。從三昧生真慧。果中說因故名三昧。",
    "T42n1827_01c:0259c05": "又言三解脫門者有二種義。一者當體立名。",
    "T42n1827_01c:0259c06": "即此三昧離三種繫縛故名解脫。如空離有",
    "T42n1827_01c:0259c07": "縛。無相離相縛。無作離作縛也。二者無餘涅",
    "T42n1827_01c:0259c08": "槃名真解脫。此三通至解脫。從果立名。而言",
    "T42n1827_01c:0259c09": "門者。依前義。當體虛通稱之為門。依後義。通",
    "T42n1827_01c:0259c10": "至涅槃為涅槃之門。問要由三門入涅槃耶。",
    "T42n1827_01c:0259c11": "答小乘畢定備用於三。智度論云。一人不得",
    "T42n1827_01c:0259c12": "從三門入。若知諸法本來無所有從空門入。",
    "T42n1827_01c:0259c13": "若復言有此空則不名門。餘二亦爾。問單空",
    "T42n1827_01c:0259c14": "重空云何異耶。答數人單空通因果通利鈍。",
    "T42n1827_01c:0259c15": "重空但果但利根人。單空通漏無漏。重空但",
    "T42n1827_01c:0259c16": "有漏。成論明重空亦通因果及以鈍利。問單",
    "T42n1827_01c:0259c17": "空重空云何淺深。答依數人。重空唯不動人",
    "T42n1827_01c:0259c18": "得故深。成論單空空境。重空空智。大乘單空",
    "T42n1827_01c:0259c19": "破法淺。重空破法深。約人則名不定。利根人",
    "T42n1827_01c:0259c20": "聞單空則悟。鈍人聞單空不悟。更須破空。則",
    "T42n1827_01c:0259c21": "鈍根用於重空。問此三昧依何身起。何地攝。",
    "T42n1827_01c:0259c22": "答依數人。初起在法界身。說身起故。終成色",
    "T42n1827_01c:0259c23": "無色界身。依禪作故。大乘則通依。數人三三",
    "T42n1827_01c:0259c24": "昧通漏無漏。若無漏在九地。六禪三無色。若",
    "T42n1827_01c:0259c25": "有漏在十一地。加欲界及非想。又三解脫但",
    "T42n1827_01c:0259c26": "無漏。三三昧通漏無漏。注前遂近釋最上。無",
    "T42n1827_01c:0259c27": "相下第二次釋無相。又開三別。前釋無相。次",
    "T42n1827_01c:0259c28": "明捨福。三明用無相意。就初又三。標釋結。初",
    "T42n1827_01c:0259c29": "則標也。名一切相不憶念下第二釋無相也。",
    "T42n1827_01c:0260a01": "然相本自無。由想念謂有。若能內無憶念則",
    "T42n1827_01c:0260a02": "外相自無。故云一切相不憶念也。離一切受",
    "T42n1827_01c:0260a03": "者。上明不取外相。今明內無愛著。過去未來",
    "T42n1827_01c:0260a04": "現在心無所著者。前明於一世中不念外相",
    "T42n1827_01c:0260a05": "內無愛著。今明於三世法亦不取外相內無",
    "T42n1827_01c:0260a06": "愛著。一切法自性無故則無所依釋上也。所",
    "T42n1827_01c:0260a07": "以不取外相者。以一切法自性無故。則無所",
    "T42n1827_01c:0260a08": "依者。釋內無愛著也。是名無相總結也。以是",
    "T42n1827_01c:0260a09": "方便故能捨福者。第二明用無相捨福。而稱",
    "T42n1827_01c:0260a10": "方便者。巧用無相也。若拙用之。捨相而著無",
    "T42n1827_01c:0260a11": "相。則無相還成相。今巧用無相。捨相不著無",
    "T42n1827_01c:0260a12": "相。故名方便。何以故下第三釋用三解脫門",
    "T42n1827_01c:0260a13": "意。所以必須用此三者。以此三是解脫之門",
    "T42n1827_01c:0260a14": "故也。第一利者即是涅槃也。",
    "T42n1827_01c:0260a15": "百論疏卷上"
}