{
    "X37n0662_018:0582c03": "涅槃經疏三德指歸卷第十八",
    "X37n0662_018:0582c05": "錢塘沙門釋　智圓　述",
    "X37n0662_018:0582c06": "迦葉品初",
    "X37n0662_018:0582c07": "此下迦葉陳如及後分二卷俱屬涅槃用章而分二",
    "X37n0662_018:0582c08": "段初二品明折惡攝邪用次後分明化周掩迹用若",
    "X37n0662_018:0582c09": "爾後分疏何故云是第六化周掩迹章耶答此於用",
    "X37n0662_018:0582c10": "章別數子科則當第六謂一召請常眾二開演常施",
    "X37n0662_018:0582c11": "三顯示常行四問答常義五折邪攝惡六化周掩迹",
    "X37n0662_018:0582c12": "故有六章今合五六只是常用常家之用故曰常用",
    "X37n0662_018:0582c13": "常即涅槃之理也故知章安之世雖無後分經義已",
    "X37n0662_018:0582c14": "圓故前釋通序但以五事主對五章是知更無別立",
    "X37n0662_018:0582c15": "六章之理如其不然則章安立義便成殘缺況曇無",
    "X37n0662_018:0582c16": "讖云此經義足而文未盡豈非經義不出五章任有",
    "X37n0662_018:0582c17": "餘文當在用攝。",
    "X37n0662_018:0582c18": "善始等者前發三十四問稱可佛懷開演常施故云",
    "X37n0662_018:0582c19": "善始今更請問卒顯常用故云令終令亦善也。",
    "X37n0662_018:0582c20": "前隨義題品者前雖是迦葉發問其義包廣但隨義",
    "X37n0662_018:0582c21": "類題為長壽等一十四品之別悉無迦葉之號。",
    "X37n0662_018:0582c22": "今從等者今之所問唯在折攝其義既約故使品名",
    "X37n0662_018:0582c23": "但從人立。",
    "X37n0662_018:0582c24": "地師等者即地論師用天親七分判經也此品明佛",
    "X37n0662_018:0583a01": "慈悲方便持善星闡提之惡住佛性之善故曰慈光",
    "X37n0662_018:0583a02": "善巧住持分也。",
    "X37n0662_018:0583a03": "義用異者義約自證用乃化他。",
    "X37n0662_018:0583a04": "菩提種子者性為修種亦是修性互為種子如前疏",
    "X37n0662_018:0583a05": "此亦果性者即下經云從無明行及諸煩惱得善五",
    "X37n0662_018:0583a06": "陰是名佛性此則捨無常色獲得常色等當知前品",
    "X37n0662_018:0583a07": "因果各明此品轉因成果故與前異。",
    "X37n0662_018:0583a08": "由來解下古人皆作此釋也。",
    "X37n0662_018:0583a09": "是應身佛性等者應同萬類之身故有三世法身凝",
    "X37n0662_018:0583a10": "然故非三世聖人果性既有二別凡夫本有此二亦",
    "X37n0662_018:0583a11": "然故向云佛性有三世有非三世此凡夫本有也。",
    "X37n0662_018:0583a12": "此不然下今師正釋。",
    "X37n0662_018:0583a13": "因中佛性即三世攝者雖三身之性並常自金心已",
    "X37n0662_018:0583a14": "前未究竟故猶是無常故為世攝至果究顯故非世",
    "X37n0662_018:0583a15": "攝。",
    "X37n0662_018:0583a16": "合三乘者前取習氣有侵有盡故離今約同到彼岸",
    "X37n0662_018:0583a17": "故合又非但開合異亦應云真妄異前生死河是妄",
    "X37n0662_018:0583a18": "今涅槃河是真。",
    "X37n0662_018:0583a19": "六道皆有佛性者一一皆具五佛性也。",
    "X37n0662_018:0583a20": "別據萬善了因者前品明生因了因義甚廣又廣破",
    "X37n0662_018:0583a21": "定業示不定令修道品使見佛性即別約修得以說",
    "X37n0662_018:0583a22": "故屬了因。",
    "X37n0662_018:0583a23": "通據善惡者今品修性俱明故善惡皆是佛性。",
    "X37n0662_018:0583a24": "故云下引品文四句為證。",
    "X37n0662_018:0583b01": "善根人有等者善人有修得緣了之善闡提則無。",
    "X37n0662_018:0583b02": "闡提人有等者闡提有修惡善人則無然此但引二",
    "X37n0662_018:0583b03": "句應云或有佛性二人俱有或有佛性二人俱無則",
    "X37n0662_018:0583b04": "成四句謂二人俱有性德三因俱無不退性以未入",
    "X37n0662_018:0583b05": "相似位故。",
    "X37n0662_018:0583b06": "從初意者五異中從義用異故題大章為涅槃用也",
    "X37n0662_018:0583b07": "以虗妄力者佛性即無明心隨境轉故能起惡。",
    "X37n0662_018:0583b08": "以佛性力者無明即佛性理具內熏故能生善斷善",
    "X37n0662_018:0583b09": "由背理起惑生善由反迷成悟。",
    "X37n0662_018:0583b10": "兩人更遞者謂作善作惡各是一人謂此人作惡彼",
    "X37n0662_018:0583b11": "人作善彼人作惡此人作善更迭對論故成一雙非",
    "X37n0662_018:0583b12": "約一人以論先後善惡故云然不相關。",
    "X37n0662_018:0583b13": "又一下約一人說如文。",
    "X37n0662_018:0583b14": "今明下二師各執成非今家雙取為是故引河中七",
    "X37n0662_018:0583b15": "人釋成其義。",
    "X37n0662_018:0583b16": "未起四住者謂方有無明未有見思其迷尚淺故於",
    "X37n0662_018:0583b17": "中間接去成佛。",
    "X37n0662_018:0583b18": "亦是一時改惡為緣者機緣宜聞故且隨機方便權",
    "X37n0662_018:0583b19": "說夫本迷無始故無次第起惑之事。",
    "X37n0662_018:0583b20": "若爾下總斥同彼外道既云始起一品無明有佛接",
    "X37n0662_018:0583b21": "去成佛者是則不假修道自然成佛例此亦應今時",
    "X37n0662_018:0583b22": "造惡之人至惡極時亦須有佛接去是亦不假修道",
    "X37n0662_018:0583b23": "若然者則與外道邪計八萬劫後自入涅槃如放縷",
    "X37n0662_018:0583b24": "丸縷盡則止既同邪計豈是佛法。",
    "X37n0662_018:0583c01": "若言下以始起例未起破也。",
    "X37n0662_018:0583c02": "應在別處者應在無煩惱處也若爾應元是果佛後",
    "X37n0662_018:0583c03": "漸起惑却作眾生也顛亂之說莫甚於此。",
    "X37n0662_018:0583c04": "若從下以始起品例後起品破也。",
    "X37n0662_018:0583c05": "自後起品等者且諸經教凡說無明或十二品或四",
    "X37n0662_018:0583c06": "十二品既許最初起一品時有佛接去則後起諸品",
    "X37n0662_018:0583c07": "例應有接起無明既被接起四住時亦應被接何故",
    "X37n0662_018:0583c08": "只云起(一)品時被接耶故云何不被接。",
    "X37n0662_018:0583c09": "若無下以無明窟例四住窟破此亦縱計轉破也縱",
    "X37n0662_018:0583c10": "彼計云由初起一品其迷猶輕故有接去成佛者後",
    "X37n0662_018:0583c11": "起漸重故無接義故今轉破云且小乘教所談破四",
    "X37n0662_018:0583c12": "住盡則得成佛及羅漢果是知四住亦有初起何故",
    "X37n0662_018:0583c13": "不云從四住窟始起非想惑時有佛接去成佛及羅",
    "X37n0662_018:0583c14": "漢等耶此非想惑於界內最輕故其義既非故結云",
    "X37n0662_018:0583c15": "故是難信。",
    "X37n0662_018:0583c16": "若爾下牒執正為今經所破。",
    "X37n0662_018:0583c17": "若爾者借使無明後品及四住窟悉有接去成佛者",
    "X37n0662_018:0583c18": "是則大小果證悉皆不假修道而自得之上師子吼",
    "X37n0662_018:0583c19": "品頻破此義。",
    "X37n0662_018:0583c20": "若佛下正引破文汝謂接去不修則同任得菩提也",
    "X37n0662_018:0583c21": "佛兩弟子者阿難調達是兩弟羅云善星是兩子兩",
    "X37n0662_018:0583c22": "弟是權法華已顯以例兩子非是實人。",
    "X37n0662_018:0583c23": "聞不定教執成定解者不了如來隨宜之說而定執",
    "X37n0662_018:0583c24": "一義以破諸餘。",
    "X37n0662_018:0584a01": "七句者前四化他能不調能調拔惡始也不淨能淨",
    "X37n0662_018:0584a02": "拔惡終也無歸作歸救苦始也未脫能脫救苦終也",
    "X37n0662_018:0584a03": "後三化他德具八自在救苦之德毉師藥王拔惡之",
    "X37n0662_018:0584a04": "德知病如毉差病以藥。",
    "X37n0662_018:0584a05": "即羅云庶兄者異母之子故曰庶兄則顯羅云是耶",
    "X37n0662_018:0584a06": "輸所生是佛嫡子也遠法師云此應是佛堂弟庶兒",
    "X37n0662_018:0584a07": "故說為子。",
    "X37n0662_018:0584a08": "具足三德者即戒定慧也。經廝下音斯賤役也。",
    "X37n0662_018:0584a09": "緣有淺深說有次第者緣深者先為說緣淺者後為",
    "X37n0662_018:0584a10": "說。",
    "X37n0662_018:0584a11": "何以下約經先菩薩次聲聞後闡以徵問。",
    "X37n0662_018:0584a12": "解云下答釋凡有三段初明小機次第二約大機次",
    "X37n0662_018:0584a13": "第三顯今經包括統前大小初文中提謂文鱗如前",
    "X37n0662_018:0584a14": "說此小機次第以人天教為最初小乘為中菩薩為",
    "X37n0662_018:0584a15": "後略舉方得具足應云般若法華引小歸大悉是教",
    "X37n0662_018:0584a16": "菩薩也此則小機所見先小後大與今經三子喻不",
    "X37n0662_018:0584a17": "同故云自是一途等。",
    "X37n0662_018:0584a18": "若初下約大機論次第也。",
    "X37n0662_018:0584a19": "初照山王者即喻如日出先照高山是說華嚴先教",
    "X37n0662_018:0584a20": "菩薩也。",
    "X37n0662_018:0584a21": "次照平地者即方等已去三味大乘俱教菩薩不言",
    "X37n0662_018:0584a22": "照幽谷者以鹿苑說小大機一向不用故此則大機",
    "X37n0662_018:0584a23": "所見始終俱大亦與今經三子等喻不同故云此復",
    "X37n0662_018:0584a24": "一途以由今經三子等喻皆後教闡提故。",
    "X37n0662_018:0584b01": "今此下顯今三喻包括。",
    "X37n0662_018:0584b02": "以山王為初者華嚴先教菩薩也。",
    "X37n0662_018:0584b03": "文鱗為中者始以歸戒接誘次說生滅令證小果彈",
    "X37n0662_018:0584b04": "斥洮汰至于法華會小歸大悉為二乘此即次教聲",
    "X37n0662_018:0584b05": "聞也。",
    "X37n0662_018:0584b06": "雙林為後者此經明闡提有性若能改惡定得成佛",
    "X37n0662_018:0584b07": "即後教闡提也故知三喻始自華嚴終至涅槃五時",
    "X37n0662_018:0584b08": "之教包收並足問此之三喻既攝五時如為聲聞始",
    "X37n0662_018:0584b09": "從人天小教終至法華開顯何故經云淺近之義為",
    "X37n0662_018:0584b10": "聲聞說耶又為闡提正在今經談常顯性超出二死",
    "X37n0662_018:0584b11": "經何以云世間之義為闡提說乎答悉據初說故云",
    "X37n0662_018:0584b12": "淺近等也以小教機必先小故闡提之人必先令信",
    "X37n0662_018:0584b13": "善惡因果故若約會歸同是徵細之義也以二乘闡",
    "X37n0662_018:0584b14": "提俱成菩薩故。",
    "X37n0662_018:0584b15": "以家業故者諸佛以化人為事所以最後不棄闡提。",
    "X37n0662_018:0584b16": "經藁草古老反禾稈也。",
    "X37n0662_018:0584b17": "義兼無差者雖有前後必等教故。",
    "X37n0662_018:0584b18": "象不足等者象身巨大師子殺之力似不足兔身微",
    "X37n0662_018:0584b19": "細師子殺之力必有餘。",
    "X37n0662_018:0584b20": "量力下象力強兔力弱故殺之合有徐疾之異今獸",
    "X37n0662_018:0584b21": "王一等皆盡其力不以巨細量力而有輕重之殊也。",
    "X37n0662_018:0584b22": "就緣下經文但合菩薩闡提略無聲聞疏文具出。",
    "X37n0662_018:0584b23": "佛不二三等者合師子王也。",
    "X37n0662_018:0584b24": "經反被拘執者反著毛衣詐為鬼狀也拘執即古貝",
    "X37n0662_018:0584c01": "垂毛衣第十一經云拘執[革*茸]衣是也。",
    "X37n0662_018:0584c02": "經何故羅漢於阿羅漢者善星謂如來苦得彼此皆",
    "X37n0662_018:0584c03": "是羅漢何故如來羅漢妒嫉苦得羅漢耶上言羅漢",
    "X37n0662_018:0584c04": "下言阿羅漢者[門@封]具互顯不須異說。",
    "X37n0662_018:0584c05": "經踡脊者巨員反曲脊也。",
    "X37n0662_018:0584c06": "驗知是權下云云豈但善星是權而彼尼犍亦是權",
    "X37n0662_018:0584c07": "也若是實人豈能以食吐鬼身讚如來之德耶。",
    "X37n0662_018:0584c08": "不見後接者但見定當有雨不見後為修羅以手接",
    "X37n0662_018:0584c09": "之入海也夫五緣故雖布陰雲而雨不降一火大焦",
    "X37n0662_018:0584c10": "二風大吹三為修羅所接四惡王治化五眾生業感",
    "X37n0662_018:0584c11": "如經律異相中說。",
    "X37n0662_018:0584c12": "即是欲力者十力中當第五也謂知他眾生種種欲",
    "X37n0662_018:0584c13": "解也。",
    "X37n0662_018:0584c14": "如無漏無礙等者若約今宗但是分例無漏一發永",
    "X37n0662_018:0584c15": "無失沒闡提遇緣即發善心故非全例若依五性宗",
    "X37n0662_018:0584c16": "此成全例彼明闡提無佛性不得成佛故是知數人",
    "X37n0662_018:0584c17": "義符五性。",
    "X37n0662_018:0584c18": "若爾下今師牒斥闡提下今師明義。",
    "X37n0662_018:0584c19": "善不竝興者善惡相反如水火故此修善也若論性",
    "X37n0662_018:0584c20": "善常自有之。",
    "X37n0662_018:0584c21": "善不得生者修善不生也亦是性善不顯故令修善",
    "X37n0662_018:0584c22": "不生故知邪惡由蔽理性故障事善若解佛性事善",
    "X37n0662_018:0584c23": "還生故。",
    "X37n0662_018:0584c24": "後惡稍滅等者由解本性故事惡滅稍滅猶漸滅也",
    "X37n0662_018:0585a01": "約位則名觀似真等滅。",
    "X37n0662_018:0585a02": "答具有兩義者一有善可斷二無善可斷。",
    "X37n0662_018:0585a03": "其曾下次第釋出。",
    "X37n0662_018:0585a04": "無善可斷者還成斷善之義以未生善不得起故理",
    "X37n0662_018:0585a05": "內眾生即圓名字已上悟解佛性之人理外即前三",
    "X37n0662_018:0585a06": "教人違於本性故曰理外。",
    "X37n0662_018:0585a07": "顛倒虗妄者離二邊求中道捨生死取涅槃忻樂人",
    "X37n0662_018:0585a08": "天不畏惡道此之九界悉名顛倒不稱實相咸名虗",
    "X37n0662_018:0585a09": "妄是故無圓融信等五根也此釋太漫故斥云此義",
    "X37n0662_018:0585a10": "不然也。",
    "X37n0662_018:0585a11": "只此下正釋理外者自別已還至于人天節節皆有",
    "X37n0662_018:0585a12": "五根故云亦有信等。",
    "X37n0662_018:0585a13": "闡提下明彼起三塗惡尚斷人天等理外五根況佛",
    "X37n0662_018:0585a14": "界五根耶以彼撥無世間出世間因果故。",
    "X37n0662_018:0585a15": "既有佛性等者由性本具故能起修以偏圓五根悉",
    "X37n0662_018:0585a16": "理具故只由理具所以遇緣善發。",
    "X37n0662_018:0585a17": "而即未有者由修惡為障故然此修惡非指撥無故",
    "X37n0662_018:0585a18": "異闡提言不斷善修性善惡廣在前記。",
    "X37n0662_018:0585a19": "定宗者終無善法是闡提之宗。",
    "X37n0662_018:0585a20": "但自微弱者善在未來現在未有於今無益故云微",
    "X37n0662_018:0585a21": "弱。",
    "X37n0662_018:0585a22": "經如朽敗子等者且據現在以說若約未來朽子還",
    "X37n0662_018:0585a23": "生佛性是善(至)不可斷是釋迦葉問也。",
    "X37n0662_018:0585a24": "言佛性是善是常者悉約正因。",
    "X37n0662_018:0585b01": "都無邪我者即空見外道所執之我也諸法皆空故",
    "X37n0662_018:0585b02": "曰都無然其所計自謂非三世攝故舉此我以喻常",
    "X37n0662_018:0585b03": "我。",
    "X37n0662_018:0585b04": "語勢牽令佛性是常者謂相帶而來只由真我是佛",
    "X37n0662_018:0585b05": "性異名故。",
    "X37n0662_018:0585b06": "經現在世中(至)闡提世者此據緣了佛性以說若具",
    "X37n0662_018:0585b07": "修得緣了豈是闡提人耶是知言斷善者正約緣了",
    "X37n0662_018:0585b08": "不據正因。",
    "X37n0662_018:0585b09": "經快發斯問者能多利益令後世眾生而得正解故。",
    "X37n0662_018:0585b10": "約未來得等者正因之性究竟顯發在未來故。",
    "X37n0662_018:0585b11": "食可見者因食得命食即是因命即是果說命為食",
    "X37n0662_018:0585b12": "即果中說因也經文下句云見色名觸色是因觸是",
    "X37n0662_018:0585b13": "果此即因中說果。",
    "X37n0662_018:0585b14": "觸名不同下備釋見色名觸義。論云者成論也。",
    "X37n0662_018:0585b15": "問因前生者因前答云佛性者猶如虗空非過去非",
    "X37n0662_018:0585b16": "未來非現在故經牒云義如是者既非三世何故如",
    "X37n0662_018:0585b17": "來前文處處說眾生有佛性既云眾生有佛性則屬",
    "X37n0662_018:0585b18": "三世佛語相反故此問之。",
    "X37n0662_018:0585b19": "眾生定有此性者眾生是妄佛性是真妄即是真故",
    "X37n0662_018:0585b20": "眾生有性既如虗空何所不攝豈遺草木獨無性耶",
    "X37n0662_018:0585b21": "應知彼生既然我心亦爾彼我俱迷同立生號心生",
    "X37n0662_018:0585b22": "既爾諸佛咸然心佛眾生三無差別一一互遍彼彼",
    "X37n0662_018:0585b23": "自殊。",
    "X37n0662_018:0585b24": "皆是無記者雖有見聞怜愛之善不能牽善果故屬",
    "X37n0662_018:0585c01": "無記業。",
    "X37n0662_018:0585c02": "既無下據無正信善邊正屬惡業此於三性但有其",
    "X37n0662_018:0585c03": "二定無善性。",
    "X37n0662_018:0585c04": "取業對善欲者取著於善由樂欲故。",
    "X37n0662_018:0585c05": "求業對善思者夫身口作善皆由意思故。",
    "X37n0662_018:0585c06": "經身業口業意業者業所依也。",
    "X37n0662_018:0585c07": "取業求業者業相應也。施業解業者業自性也給",
    "X37n0662_018:0585c08": "養親友自相染愛奉事師長但為人情設施外人唯",
    "X37n0662_018:0585c09": "祈恩報由斯施等皆邪業也又澤州疏釋云闡提若",
    "X37n0662_018:0585c10": "有身口意業就具以舉見心造業名取業愛心造業",
    "X37n0662_018:0585c11": "名求業施業解業當相以舉闡提亦有捨財名施亦",
    "X37n0662_018:0585c12": "有讀誦分別名解。",
    "X37n0662_018:0585c13": "如是下結明無善何以下釋此解亦通。",
    "X37n0662_018:0585c14": "經不求因果者世間因果出世間因果皆撥無故。",
    "X37n0662_018:0585c15": "色香非苦者闡提但有怜愛之善喻如色香非苦。",
    "X37n0662_018:0585c16": "莊嚴下凡三家解義於三性中各據一性以釋莊嚴",
    "X37n0662_018:0585c17": "謂闡提亦有善性光宅謂是無記性開善謂惡性三",
    "X37n0662_018:0585c18": "家釋義開善為優故道場惠觀亦同此釋而與今師",
    "X37n0662_018:0585c19": "立義符合前二師義一往亦通。",
    "X37n0662_018:0585c20": "並無記性者以怜愛之善不能牽人天善果故。",
    "X37n0662_018:0585c21": "如棊下以怜愛心亦屬工巧無記所攝也然無記有",
    "X37n0662_018:0585c22": "四一異熟二威儀路三工巧處四通果異熟者謂三",
    "X37n0662_018:0585c23": "界五道果報五陰即異時熟故變異熟故異類熟故",
    "X37n0662_018:0585c24": "具此三義故名異熟二威儀有二一威儀事謂行住",
    "X37n0662_018:0586a01": "坐臥四塵為性二威儀心即意識強盛能引發威儀",
    "X37n0662_018:0586a02": "眼等五識自性羸劣雖緣威儀不能引起威儀第七",
    "X37n0662_018:0586a03": "末郍惟執賴耶為內我既不緣色等四塵所以不發",
    "X37n0662_018:0586a04": "威儀第八賴耶雖緣色等諸塵亦性是羸劣不能引",
    "X37n0662_018:0586a05": "發威儀言路者謂威儀行路也工巧者一工巧事謂",
    "X37n0662_018:0586a06": "彩畫彫鏤五塵為體二工巧心即是意識眼等非威",
    "X37n0662_018:0586a07": "儀准前四通果者謂證果有於通用亦名變化無記",
    "X37n0662_018:0586a08": "一變化事謂改易形質無而欻有小乘以五塵為性",
    "X37n0662_018:0586a09": "大乘以五陰為性二變化心即是意識。",
    "X37n0662_018:0586a10": "上為中下注云云者謂更有中為上下也或注云云",
    "X37n0662_018:0586a11": "在如文下者非。",
    "X37n0662_018:0586a12": "若定則不爾者若是定者不應斷已還生及得四禪",
    "X37n0662_018:0586a13": "而墮地獄也。",
    "X37n0662_018:0586a14": "經具足十力者即是十力中第四知根力也。",
    "X37n0662_018:0586a15": "約餘人為答者顯如來具足根力非但知善星一切",
    "X37n0662_018:0586a16": "眾生上中下根悉能知也。",
    "X37n0662_018:0586a17": "經無異路者若發菩提心必至佛性泉也。",
    "X37n0662_018:0586a18": "經僧鬘此云對面施。",
    "X37n0662_018:0586a19": "說教不定者由機不定致令如來說教不定佛如明",
    "X37n0662_018:0586a20": "鏡普現眾像故云照根不同。",
    "X37n0662_018:0586a21": "眾生不達者未得教法深益之人致有斯諍。",
    "X37n0662_018:0586a22": "特是略耳者過去已謝是故不說又由過去善根生",
    "X37n0662_018:0586a23": "今善根說現知往是故略之。",
    "X37n0662_018:0586a24": "諍論下云云者開善合第二十犯重人有性無性在",
    "X37n0662_018:0586b01": "第十九一乘三乘中故但二十冶城謂與前義不同",
    "X37n0662_018:0586b02": "故別開為一故有二十一今師依之。",
    "X37n0662_018:0586b03": "非六凡識所知者非凡夫六識所知也。",
    "X37n0662_018:0586b04": "初智人聞有等者此約二諦相即。",
    "X37n0662_018:0586b05": "聞有無等者聞說雙照即達雙亡若聞雙亡亦知雙",
    "X37n0662_018:0586b06": "照此則聞佛四門之說解四無四而皆互通疏文且",
    "X37n0662_018:0586b07": "據四門亦可權實大小相對以說謂聞權知實聞實",
    "X37n0662_018:0586b08": "知權聞權實知非權實等須知權實四教各有四門",
    "X37n0662_018:0586b09": "而疏不約權實者應是直就圓實以說是則言有是",
    "X37n0662_018:0586b10": "權攝前三教言無是實獨在圓融有無不二即權實",
    "X37n0662_018:0586b11": "不二也。",
    "X37n0662_018:0586b12": "一二等者於一法中作二種說應知二說即一法一",
    "X37n0662_018:0586b13": "法即二說。",
    "X37n0662_018:0586b14": "面聞下面從佛聞尚有是執末世滅後執之更甚故",
    "X37n0662_018:0586b15": "曰轉尤。",
    "X37n0662_018:0586b16": "不解對治意者說有治無執說無治有執愚人不解",
    "X37n0662_018:0586b17": "因起定著豈能破有無之惡。",
    "X37n0662_018:0586b18": "邪國土下隨方也時節下隨時也。",
    "X37n0662_018:0586b19": "唯得肉食者雖開食之如食子肉不應貪味又得和",
    "X37n0662_018:0586b20": "肉糜飯當以水洗令與肉別。",
    "X37n0662_018:0586b21": "九住等者九住亦應少見十住比於後果亦成不見",
    "X37n0662_018:0586b22": "以後望前得云少見以前望後得云不見他所宜故",
    "X37n0662_018:0586b23": "與奪說之故名為他語也。",
    "X37n0662_018:0586b24": "世界意下云云者知彼根性差別故作不定而說令",
    "X37n0662_018:0586c01": "聞者歡喜故屬世界。",
    "X37n0662_018:0586c02": "應是遺漏者今世行本皆無結文應於作種種說下",
    "X37n0662_018:0586c03": "結云是故如來名為具足知諸根力。",
    "X37n0662_018:0586c04": "廣出不定法者即前所說教法也。",
    "X37n0662_018:0586c05": "略舉一邊者經中但例三句也。",
    "X37n0662_018:0586c06": "涅槃八味者如前名字功德品說。",
    "X37n0662_018:0586c07": "經帝釋者此云能作天主。",
    "X37n0662_018:0586c08": "憍尸迦者過去世時波羅奈國有婆羅門姓憍尸迦",
    "X37n0662_018:0586c09": "好修福業與其同友三十二人共為邑義憍尸命終",
    "X37n0662_018:0586c10": "為忉利王餘為輔臣佛依本姓呼之。",
    "X37n0662_018:0586c11": "經寶頂者從髻中明珠為名。",
    "X37n0662_018:0586c12": "寶幢者與修羅戰勝遂立勝幢因以為名。",
    "X37n0662_018:0586c13": "論家(至)為比者只是過未四諦智比於現在故得比",
    "X37n0662_018:0586c14": "名今意在大須依初解澤州亦云佛知生死無常苦",
    "X37n0662_018:0586c15": "無我不淨知涅槃常樂我淨為八。",
    "X37n0662_018:0586c16": "七如梵行者此釋可依以七善在大故。",
    "X37n0662_018:0586c17": "止就善義者皆約天主具眾德故以立多名故云善",
    "X37n0662_018:0586c18": "義。重約五陰者以五陰通善惡故。",
    "X37n0662_018:0586c19": "經亦名為諦者遠師云有漏五陰是苦諦無漏五陰",
    "X37n0662_018:0586c20": "是道諦。",
    "X37n0662_018:0586c21": "但除色陰者以四陰名心心即識故雖有王數之殊",
    "X37n0662_018:0586c22": "通得名識澤州釋云有漏陰中陰識一種自餘四陰",
    "X37n0662_018:0586c23": "為識所依名四識住所謂識住色中乃至住行中以",
    "X37n0662_018:0586c24": "無二識故不云識住識中與今釋異者恐各有所據",
    "X37n0662_018:0587a01": "經中四識住列在四食之後疏文隨便故先釋之。",
    "X37n0662_018:0587a02": "陰通內外者段食在外思觸識三食在內所謂色陰",
    "X37n0662_018:0587a03": "中有段食識陰有識食行陰中有思觸二食受想不",
    "X37n0662_018:0587a04": "論。",
    "X37n0662_018:0587a05": "能通名道者由觀五陰即佛性故反迷成悟通至佛",
    "X37n0662_018:0587a06": "果亦可云道謂六道以五陰通六道故此亦兼釋亦",
    "X37n0662_018:0587a07": "名為有也二十五有即六道故此亦兼釋亦名眾生",
    "X37n0662_018:0587a08": "五陰和合成六道眾生故。",
    "X37n0662_018:0587a09": "體即無相者此即兼釋亦名為世五陰之相名世體",
    "X37n0662_018:0587a10": "即無相名第一義。",
    "X37n0662_018:0587a11": "三修者色名身戒餘四名心。",
    "X37n0662_018:0587a12": "經名因果者善惡五陰名習因報陰名果。",
    "X37n0662_018:0587a13": "正在行陰者以起三毒等正屬行陰故亦可云有漏",
    "X37n0662_018:0587a14": "五陰從煩惱生能生煩惱故名煩惱。",
    "X37n0662_018:0587a15": "有為解脫者五陰身在故。",
    "X37n0662_018:0587a16": "為因緣體者十二因緣不出色心故。",
    "X37n0662_018:0587a17": "亦名三乘等者即釋經中亦名聲聞等三也有本作",
    "X37n0662_018:0587a18": "三修者文誤以和合色心成三乘身故。",
    "X37n0662_018:0587a19": "餘皆可解者即經亦名地獄等以五道三世俱有五",
    "X37n0662_018:0587a20": "陰其義易明故不釋也。",
    "X37n0662_018:0587a21": "此即約世說第一義者以阿若但是人名故屬世諦",
    "X37n0662_018:0587a22": "眾生不解致成諍論者如小乘凡二十部執計各殊",
    "X37n0662_018:0587a23": "大乘一性五性宗承兩別若不曉解赴緣之意豈免",
    "X37n0662_018:0587a24": "諍論之失如來略舉二十一事以明不解之端以此",
    "X37n0662_018:0587b01": "例知像末之時東西二土大小兩乘凡有各執悉由",
    "X37n0662_018:0587b02": "不解赴緣之意。",
    "X37n0662_018:0587b03": "初明涅槃不涅槃中疏文先懸示部執次隨文正解",
    "X37n0662_018:0587b04": "下文例爾。",
    "X37n0662_018:0587b05": "婆多據事者此是有宗多據現事以現見如來灰身",
    "X37n0662_018:0587b06": "入滅故云畢竟涅槃。",
    "X37n0662_018:0587b07": "諸仙者釋名曰老而不死曰仙仙遷也遷入山也故",
    "X37n0662_018:0587b08": "制字人傍山也魏伯陽周易參同契云精液[勝力+天]理筋",
    "X37n0662_018:0587b09": "骨致堅眾邪闢除正氣常存累積長久變形而仙。",
    "X37n0662_018:0587b10": "有權有實者權人為引實行故。",
    "X37n0662_018:0587b11": "故說無常者此大涅槃之用也而無常即常亦即雙",
    "X37n0662_018:0587b12": "非。",
    "X37n0662_018:0587b13": "以餘勢故者神通雖失餘勢猶爾故墮不死摩竭提",
    "X37n0662_018:0587b14": "此云不害以國無刑殺故。",
    "X37n0662_018:0587b15": "經食唾者乎者以達多化為小兒在闍世膝上闍世",
    "X37n0662_018:0587b16": "以唾飼之口中故佛以此為責。",
    "X37n0662_018:0587b17": "經二者殺須陀洹者以父王幽閉七日之中目連飛",
    "X37n0662_018:0587b18": "往為說法要得初果故如十六觀經說假名菩薩即",
    "X37n0662_018:0587b19": "前三教人皆謂定滅如來說常令達圓頓真實即圓",
    "X37n0662_018:0587b20": "人。",
    "X37n0662_018:0587b21": "須善部意者此亦二部不同婆沙明有門義故宗婆",
    "X37n0662_018:0587b22": "多成論明空門義故宗無德。",
    "X37n0662_018:0587b23": "不同外道者以了無常不同外道計常。",
    "X37n0662_018:0587b24": "破諸(至)離陰者以外道計我是實故以假我破之。",
    "X37n0662_018:0587c01": "有相續下正示假我義釋三假如前記不言相待者",
    "X37n0662_018:0587c02": "依經且二具足必三。",
    "X37n0662_018:0587c03": "復言實法下實法五陰也以攬五陰成我故五陰既",
    "X37n0662_018:0587c04": "滅假我亦無如指既滅拳名亦滅也。",
    "X37n0662_018:0587c05": "復言下實法滅故無但約假則有如血肉之指雖念",
    "X37n0662_018:0587c06": "念滅不妨相續以立拳名是故有我。",
    "X37n0662_018:0587c07": "此一向明有我者雖或說無次還明有。",
    "X37n0662_018:0587c08": "若我無我破我無我者即招提明以我破無我以無",
    "X37n0662_018:0587c09": "我破我也。",
    "X37n0662_018:0587c10": "有此理不者真諦意云中理非我非無我故。",
    "X37n0662_018:0587c11": "理中下正破然彼但執雙遮豈知雙照二鳥俱遊何",
    "X37n0662_018:0587c12": "曾理中不得有我無我耶然二宗執我有無是小義",
    "X37n0662_018:0587c13": "真諦依今經意用大理以破之。",
    "X37n0662_018:0587c14": "不得有無常等者正是一鳥窮高之涅槃一鳥在下",
    "X37n0662_018:0587c15": "之生死雙遊並息義俱不成是知真諦但見黃雀在",
    "X37n0662_018:0587c16": "前豈知挾彈居後也。",
    "X37n0662_018:0587c17": "若中下疏主正依龍樹中論以申其義說我無我雙",
    "X37n0662_018:0587c18": "照之用諸法實相雙亡之體亡照互融體用相即是",
    "X37n0662_018:0587c19": "則相破義既成兩非義亦成故知招提真諦各得片",
    "X37n0662_018:0587c20": "意。",
    "X37n0662_018:0587c21": "例諸諍論者若例次文者應云諸佛或說有中陰或",
    "X37n0662_018:0587c22": "說無中陰諸法實相中無陰無非陰前後諸番悉應",
    "X37n0662_018:0587c23": "例作。",
    "X37n0662_018:0587c24": "前明相續假我者以說善惡果報有受故此由相續",
    "X37n0662_018:0588a01": "故從因至果。",
    "X37n0662_018:0588a02": "唯因成是體等者相續但是因成經時前後得相續",
    "X37n0662_018:0588a03": "名相待但是因成橫待豎待得相待名故此二假並",
    "X37n0662_018:0588a04": "名為用。",
    "X37n0662_018:0588a05": "色心總名者以十二支不出色心故。",
    "X37n0662_018:0588a06": "若為其作佛性義者前次第釋經皆躡次師假名性",
    "X37n0662_018:0588a07": "義今更依初師佛性之義次第用釋下句經。",
    "X37n0662_018:0588a08": "具為五陰所成等者五陰即佛性故故經云所謂內",
    "X37n0662_018:0588a09": "外乃至五陰也。",
    "X37n0662_018:0588a10": "因成所成者所成即續待也。即是合義者合會也。",
    "X37n0662_018:0588a11": "復是緣義者煩惱潤業令得受生即資助義。",
    "X37n0662_018:0588a12": "二手能出譬期者二手合能出於聲譬五陰合能出",
    "X37n0662_018:0588a13": "於我。",
    "X37n0662_018:0588a14": "聲譬體者聲從二手而出如業從色心而起。",
    "X37n0662_018:0588a15": "相拍譬愛者雖有二手不拍無聲拍故有聲拍是出",
    "X37n0662_018:0588a16": "聲之緣故譬煩惱。",
    "X37n0662_018:0588a17": "經眾生業愛者生合二手業合聲愛合拍。",
    "X37n0662_018:0588a18": "無計離陰於草木計我者若離陰身別有我者義當",
    "X37n0662_018:0588a19": "草木外物是我也。",
    "X37n0662_018:0588a20": "亦不得計離陰有我者此正明經意佛恐即陰被破",
    "X37n0662_018:0588a21": "轉計離陰故云終不離陰等耳。",
    "X37n0662_018:0588a22": "即有六有者以中有足五道為六此正當計無中陰",
    "X37n0662_018:0588a23": "家遮計有中陰義也若許有中陰應有六道既但有",
    "X37n0662_018:0588a24": "五道驗無中陰。",
    "X37n0662_018:0588b01": "經云無色眾生無有中陰者毗曇法中說除四空餘",
    "X37n0662_018:0588b02": "一切處定有中陰以無色界無處所故向疏云色地",
    "X37n0662_018:0588b03": "受生定有中陰是也。",
    "X37n0662_018:0588b04": "二果用等智斷惑者二三兩果也等智即世智謂忻",
    "X37n0662_018:0588b05": "猒之心也凡聖等有故名等智。",
    "X37n0662_018:0588b06": "牽羅漢退者而現生必得遲者至死還得羅漢終不",
    "X37n0662_018:0588b07": "隔生。",
    "X37n0662_018:0588b08": "沙井喻等者上塼喻羅漢下塼喻初果沙喻中二。",
    "X37n0662_018:0588b09": "上去到下者喻羅漢退為初果也。",
    "X37n0662_018:0588b10": "有時退失者若據次第修人得電光定從欲界入初",
    "X37n0662_018:0588b11": "禪不云有退今云退者應約超果。",
    "X37n0662_018:0588b12": "經一內二外者應以五義分別一約惑復有二種一",
    "X37n0662_018:0588b13": "受生煩惱於受生時起貪等結二障道煩惱現起染",
    "X37n0662_018:0588b14": "汙妨礙聖道彼阿羅漢受生煩惱一向不起名為不",
    "X37n0662_018:0588b15": "退障道煩惱得有起義名為有退二約惑因緣惑起",
    "X37n0662_018:0588b16": "有三一性使不斷為因故起二以不正思惟故起三",
    "X37n0662_018:0588b17": "緣力故起如見女色生貪欲等羅漢無前二因而起",
    "X37n0662_018:0588b18": "煩惱名為不退緣力生結名為有退謂見增上可貪",
    "X37n0662_018:0588b19": "境界暫爾生貪還即攝心斷之令滅三約道道有二",
    "X37n0662_018:0588b20": "種一者有漏等智斷結二者無漏聖道斷結等智則",
    "X37n0662_018:0588b21": "有退無漏則無退四約住散亂有退專修無退五就",
    "X37n0662_018:0588b22": "根鈍根有退利根無退義既如是不得偏執。",
    "X37n0662_018:0588b23": "經有時解脫者以要待時方得解脫時有六種一得",
    "X37n0662_018:0588b24": "好衣二得好食三得好臥俱四得好處五得好說法",
    "X37n0662_018:0588c01": "人六得好同學待此六時名為鈍根不假此六得解",
    "X37n0662_018:0588c02": "脫者為利根。",
    "X37n0662_018:0588c03": "六人者疏釋可知遠師云舉六羅漢證成有退謂退",
    "X37n0662_018:0588c04": "思護住勝進不動是六羅漢。",
    "X37n0662_018:0588c05": "舉譬者觀經譬合二文似明不退而疏主科在初退",
    "X37n0662_018:0588c06": "中未詳所以。",
    "X37n0662_018:0588c07": "寄言故有為者以可說故。",
    "X37n0662_018:0588c08": "而其理無為者直約因緣相生之理古今常定無一",
    "X37n0662_018:0588c09": "念間故是無為不得云三道即三德是無為也此約",
    "X37n0662_018:0588c10": "因緣妄事說無為故請觀經文。",
    "X37n0662_018:0588c11": "餘三句便來者謂正在初句餘三因便而說。",
    "X37n0662_018:0588c12": "壞三因者壞愛取有也。",
    "X37n0662_018:0588c13": "復無生死者現因滅來果亡。",
    "X37n0662_018:0588c14": "云云者有餘羅漢已斷子縛而果身在猶是過公二",
    "X37n0662_018:0588c15": "因所感故云從十二緣得。",
    "X37n0662_018:0588c16": "可見云云者凡夫五陰是過因所感故云從緣生現",
    "X37n0662_018:0588c17": "在復起三因牽二果故云亦十二緣。",
    "X37n0662_018:0588c18": "經上行生天也下行三塗也。",
    "X37n0662_018:0588c19": "有障不障者五欲不障下二果能障那含及羅漢果",
    "X37n0662_018:0588c20": "故知曇無德義與成論同以論宗彼部故多祇二部",
    "X37n0662_018:0588c21": "各據一邊。",
    "X37n0662_018:0588c22": "經獲得正道者正道聖果也。",
    "X37n0662_018:0588c23": "在凡夫時者即得禪外道後學佛法也。",
    "X37n0662_018:0588c24": "經遠離煩惱者以伏惑名遠離。",
    "X37n0662_018:0589a01": "經斷四禪煩惱者用世智斷也故佛三說三界不同",
    "X37n0662_018:0589a02": "竝是隨機貴在得入。",
    "X37n0662_018:0589a03": "相應思為正體者夫施者皆以意思割捨方能有施",
    "X37n0662_018:0589a04": "故以意思為體由意思故即以身口助之令所作成",
    "X37n0662_018:0589a05": "就暢其意也。",
    "X37n0662_018:0589a06": "三無為者一虗空無為頌云此中空無礙明虗空無",
    "X37n0662_018:0589a07": "為以無礙為性由無障故色於中行名為虗空二擇",
    "X37n0662_018:0589a08": "滅無為頌云擇滅謂離繫擇者慧也由慧簡擇四聖",
    "X37n0662_018:0589a09": "諦故滅者涅槃不生名滅擇力所得滅名為擇滅三",
    "X37n0662_018:0589a10": "非擇滅無為頌云畢竟礙當生別得非擇滅言當生",
    "X37n0662_018:0589a11": "者當來生法緣會則生緣闕不生於不生時得非擇",
    "X37n0662_018:0589a12": "滅此非擇滅礙當生法令永不起名畢竟礙言別得",
    "X37n0662_018:0589a13": "者謂非擇滅有實體性緣闕位中起別得得故非擇",
    "X37n0662_018:0589a14": "滅得不因擇但由闕緣名非擇滅論云如眼與意專",
    "X37n0662_018:0589a15": "一色時餘不見聞等色聲香味觸落謝過去畢竟不",
    "X37n0662_018:0589a16": "起得非擇滅名。",
    "X37n0662_018:0589a17": "經不從智緣者智緣即擇滅也以於內凡忍位便滅",
    "X37n0662_018:0589a18": "三惡故知不從初果無漏擇力所滅也即此計無擇",
    "X37n0662_018:0589a19": "滅無為。",
    "X37n0662_018:0589a20": "毗曇定有等者四大是本名為能造餘青黃等是所",
    "X37n0662_018:0589a21": "造。",
    "X37n0662_018:0589a22": "成論則無者彼謂四大是假色香味觸四塵集成不",
    "X37n0662_018:0589a23": "造諸色。",
    "X37n0662_018:0589a24": "經所謂麤細下列所造色澁滑是所造觸青黃至斜",
    "X37n0662_018:0589b01": "角復是色輕重寒熱飢渴復是觸煙雲塵霧復是色",
    "X37n0662_018:0589b02": "依毗曇更有高下光影明暗正不等並是造色此中",
    "X37n0662_018:0589b03": "略無。",
    "X37n0662_018:0589b04": "經如響像者能造四大如鏡如谷所造之色如響如",
    "X37n0662_018:0589b05": "像。",
    "X37n0662_018:0589b06": "定云無作非色者具足應云非色非心以德宗用不",
    "X37n0662_018:0589b07": "相應行為戒體故僧祇異前兩師立應云以心為體",
    "X37n0662_018:0589b08": "如前念戒中已釋。",
    "X37n0662_018:0589b09": "不作心果者明無表色不為心果何者以無表自以",
    "X37n0662_018:0589b10": "身口作色為因發於無表色為果但是以色因發色",
    "X37n0662_018:0589b11": "果故非心因果也。",
    "X37n0662_018:0589b12": "不生餘色者以無作色非顯等色也。",
    "X37n0662_018:0589b13": "經戒有七種七支戒也。",
    "X37n0662_018:0589b14": "經其心雖在惡者此明無作色不屬於心何者以心",
    "X37n0662_018:0589b15": "在善惡無記中既不失戒驗知不屬於心。",
    "X37n0662_018:0589b16": "別有異體者以彼部中宣說同時別有諸數與心別",
    "X37n0662_018:0589b17": "體相應造緣。",
    "X37n0662_018:0589b18": "僧祇下但有心王故。",
    "X37n0662_018:0589b19": "無異體者唯說一心隨用分為多數不說同時別有",
    "X37n0662_018:0589b20": "諸數斯皆不達如來隨緣之說執之成諍應曉心數",
    "X37n0662_018:0589b21": "亦有亦無唯一知性隨用分多非全心外別有諸數",
    "X37n0662_018:0589b22": "故言非有譬如一金作種種器非是金外別有器體",
    "X37n0662_018:0589b23": "隨用分別想受行等各守自相得言有數如金與器",
    "X37n0662_018:0589b24": "非無差別金器雖別時無先後心行如是安可各執",
    "X37n0662_018:0589c01": "先舉聖人十二因緣者謂變易土中界外十二因緣",
    "X37n0662_018:0589c02": "也皆是根本無明所出。",
    "X37n0662_018:0589c03": "次明凡夫中經明十二因緣少異餘處餘處所辯過",
    "X37n0662_018:0589c04": "公因中彰無明行今此具論無明愛取及與行有又",
    "X37n0662_018:0589c05": "復餘處現在果中說識名色六入觸受今此唯說受",
    "X37n0662_018:0589c06": "及名色又復餘處現在因中說愛取有今此通說無",
    "X37n0662_018:0589c07": "明愛取及以行有又復餘處未來果中說生老死此",
    "X37n0662_018:0589c08": "說受觸識與六入十二因緣齊通三世隱顯互論於",
    "X37n0662_018:0589c09": "義皆得故俱舍云略果及略因由中可比二。",
    "X37n0662_018:0589c10": "細尋之者令尋文釋義也。",
    "X37n0662_018:0589c11": "經聖人色隱等者以行等十一支不出色心如是色",
    "X37n0662_018:0589c12": "心皆從根本無明所起此乃但明過去之因也。",
    "X37n0662_018:0589c13": "次正明凡夫中初明後即前經有二段先明過去因",
    "X37n0662_018:0589c14": "經從無明生愛當知愛即無明者無明之心對境染",
    "X37n0662_018:0589c15": "著即名為愛是故此愛即是無明。",
    "X37n0662_018:0589c16": "經從愛生取等者即前愛心取著境界即名為取體",
    "X37n0662_018:0589c17": "性不殊是故此取即無明愛。",
    "X37n0662_018:0589c18": "經從取生有下即前取心起業名有是故此有即無",
    "X37n0662_018:0589c19": "明等。",
    "X37n0662_018:0589c20": "次論現果經從有生受下此名識支以之為受識支",
    "X37n0662_018:0589c21": "即是現報之體從因納得故名為受即前有支轉為",
    "X37n0662_018:0589c22": "此受是故此受即前行有亦應即前無明愛等就近",
    "X37n0662_018:0589c23": "言之也科為後即前者以後後支不離無明故故知",
    "X37n0662_018:0589c24": "心外無別心數。",
    "X37n0662_018:0590a01": "故明前生後者以經云生於名色等故然亦明其心",
    "X37n0662_018:0590a02": "法展轉相生更無別數。",
    "X37n0662_018:0590a03": "經從受因緣生名色者受增為名所託精血說之為",
    "X37n0662_018:0590a04": "色從受生於無明愛取有及行者從現報受起後因",
    "X37n0662_018:0590a05": "也從受因緣生受觸識六入等者從現報識轉起未",
    "X37n0662_018:0590a06": "來生死果也此中文雖相生義本相即亦應云名色",
    "X37n0662_018:0590a07": "即受乃至六入即受。",
    "X37n0662_018:0590a08": "經是故受者下總結無別受心向前即於過去無明",
    "X37n0662_018:0590a09": "愛等向後即名色等故即十二支。",
    "X37n0662_018:0590a10": "或謂未來生支為受者疏主出他釋也正解如前記",
    "X37n0662_018:0590a11": "執有心數者疏文可解然經文應明其過因現果現",
    "X37n0662_018:0590a12": "因當果而此文中略無當果辨過因中初言眼色明",
    "X37n0662_018:0590a13": "欲四法生眼識者雖舉四法為取要欲為無明支欲",
    "X37n0662_018:0590a14": "即無明正顯其相此是過去無明支也欲性求時即",
    "X37n0662_018:0590a15": "名愛者過去愛也愛緣取者過去取也取名業者過",
    "X37n0662_018:0590a16": "去行也此言略若具應言取緣有者名之為業次明",
    "X37n0662_018:0590a17": "現果業緣識者生現識支識緣名色起名色支名色",
    "X37n0662_018:0590a18": "緣六入者起六入支六入緣觸起現觸支此心法中",
    "X37n0662_018:0590a19": "觸數名觸下依此觸生諸心法觸緣想受起現受支",
    "X37n0662_018:0590a20": "通想說之觸緣愛者起現愛支觸緣信進定慧等法",
    "X37n0662_018:0590a21": "起現有支。",
    "X37n0662_018:0590a22": "如是等法因觸而生然非觸者結明其異由言非觸",
    "X37n0662_018:0590a23": "故諸弟子執有別數。",
    "X37n0662_018:0590a24": "娑沙二釋者又正法念經中攝入鬼畜羅睺是師子",
    "X37n0662_018:0590b01": "兒攝入畜中。",
    "X37n0662_018:0590b02": "通是一有為者總其三界是一有為果故。",
    "X37n0662_018:0590b03": "二十五有中一有者以二十五有但是細開六道故",
    "X37n0662_018:0590b04": "有爾許然於六十有開不開如地獄趣但通總而為",
    "X37n0662_018:0590b05": "一有更不細開八熱八寒等殊鬼畜修羅品類俱多",
    "X37n0662_018:0590b06": "而通總各為一有而已故云如下三趣等應云四趣",
    "X37n0662_018:0590b07": "以二十五有開四趣故。",
    "X37n0662_018:0590b08": "人天各離等者人之一趣開成四有天之一趣開成",
    "X37n0662_018:0590b09": "十七言十七者一無想二五那含六欲并梵成九四",
    "X37n0662_018:0590b10": "禪四空處通前為十七此葢治者釋經中一有義意",
    "X37n0662_018:0590b11": "取四惡趣不細開為一也然依疏主其義頗長既通",
    "X37n0662_018:0590b12": "餘義故更助釋。",
    "X37n0662_018:0590b13": "因果者二十五有不因因果也善惡者三善三惡也",
    "X37n0662_018:0590b14": "七識處下河西於欲界分五道云上二界為七謂此",
    "X37n0662_018:0590b15": "處是心王住處故若出三界真空涅槃則非識心住",
    "X37n0662_018:0590b16": "處也又澤州解云三空為三初二三禪為三欲界人",
    "X37n0662_018:0590b17": "天為一故合為七論云識不樂住三途及無想五淨",
    "X37n0662_018:0590b18": "居非想處三惡有苦煎迫識不樂安第四禪有無想",
    "X37n0662_018:0590b19": "殘害識心故不樂居又有五淨居趣入涅槃不欲久",
    "X37n0662_018:0590b20": "安故非識住非想及滅定亦殘害心識識不樂居故",
    "X37n0662_018:0590b21": "非識住。",
    "X37n0662_018:0590b22": "此不應然下破河西而今師不出正義今准遠師云",
    "X37n0662_018:0590b23": "人中富貴為一六欲天為六初禪已上合為一是為",
    "X37n0662_018:0590b24": "八。",
    "X37n0662_018:0590c01": "名無分優婆塞等如第一疏釋列眾中。",
    "X37n0662_018:0590c02": "又人師下此即澤州解也彼云如毗曇五戒要須具",
    "X37n0662_018:0590c03": "受乃得但就持中持一戒者名為一分持二名少分",
    "X37n0662_018:0590c04": "等。",
    "X37n0662_018:0590c05": "次明八戒者如前記。",
    "X37n0662_018:0590c06": "但是互出者點示經文五戒約不具說而有執具受",
    "X37n0662_018:0590c07": "者為諍八戒約具受說亦有執不具受為諍。",
    "X37n0662_018:0590c08": "經不名得齋者一日一夜是齊分故所以滅此但名",
    "X37n0662_018:0590c09": "得戒善不名得齊。",
    "X37n0662_018:0590c10": "故毗曇下四卷毗曇業品偈云調御威儀戒是捨於",
    "X37n0662_018:0590c11": "五時禪生及無漏二時覺所說長行釋云威儀戒五",
    "X37n0662_018:0590c12": "時捨罷道犯戒死時邪見增法沒盡禪戒二時捨退",
    "X37n0662_018:0590c13": "及上生無漏戒亦二時捨退及得果。",
    "X37n0662_018:0590c14": "更增損之者謂雜心中四捨望四卷毗曇則無法沒",
    "X37n0662_018:0590c15": "盡捨及犯戒捨是損也而有二根生捨是增也故雜",
    "X37n0662_018:0590c16": "心業品偈云別解脫調伏是捨於四時若捨及命終",
    "X37n0662_018:0590c17": "斷善二根生長行釋云謂捨戒身種類滅善根斷二",
    "X37n0662_018:0590c18": "形生律者云法沒盡時彼說戒結界羯磨一切息阿",
    "X37n0662_018:0590c19": "毗曇者說法沒盡時先所受律儀相續生不捨未曾",
    "X37n0662_018:0590c20": "得律儀不得是故說一切息有說犯初眾罪名捨律",
    "X37n0662_018:0590c21": "儀此則不然若捨律儀者犯根本罪已還俗應得更",
    "X37n0662_018:0590c22": "出家已捨律儀故佛言非比丘者以非第一義比丘",
    "X37n0662_018:0590c23": "故此說無過也犯初眾罪於別解脫律儀是比丘於",
    "X37n0662_018:0590c24": "無漏律儀非比丘盡壽律儀四時捨齊律儀至明相",
    "X37n0662_018:0591a01": "起時捨謂住律儀而犯律儀者是犯戒非捨戒故疏",
    "X37n0662_018:0591a02": "云但是穢戒也。",
    "X37n0662_018:0591a03": "除法下正示雜心所損二捨也謂雜心無此二捨故",
    "X37n0662_018:0591a04": "云除也。",
    "X37n0662_018:0591a05": "並言不捨者謂法滅犯重並不捨戒如向引論。",
    "X37n0662_018:0591a06": "二根下即雜心所增一捨也。",
    "X37n0662_018:0591a07": "餘部下謂二根生亦不捨戒也若準四分二根生失",
    "X37n0662_018:0591a08": "戒以四分四捨與雜心同故謂一命終二作法三斷",
    "X37n0662_018:0591a09": "善根四二形生故四分中罷道還家須作法捨其不",
    "X37n0662_018:0591a10": "作法者戒體還在犯重亦不失戒以餘支餘境猶轉",
    "X37n0662_018:0591a11": "故若根轉人僧轉為女則懸發尼戒尼轉為男則懸",
    "X37n0662_018:0591a12": "發僧戒故根轉者不失不同二根生。",
    "X37n0662_018:0591a13": "即真無漏者見修二道也。",
    "X37n0662_018:0591a14": "相似無漏四善根也。",
    "X37n0662_018:0591a15": "受道下二即餘凡夫於戒持犯也犯者但名汙道乃",
    "X37n0662_018:0591a16": "至知不失。",
    "X37n0662_018:0591a17": "一三皆大乘說者此即大乘初心不達佛旨或言二",
    "X37n0662_018:0591a18": "乘得作佛或言不作佛世有定執五性一性宗義者",
    "X37n0662_018:0591a19": "或似之以五性家謂定性二乘不作佛故。",
    "X37n0662_018:0591a20": "非其境界者非小乘諸部境界也。",
    "X37n0662_018:0591a21": "若爾豈可(至)定是耶者故知於一於常起定執者則",
    "X37n0662_018:0591a22": "執實謗權豈知權是實權實執水非波豈非。",
    "X37n0662_018:0591a23": "顛倒是故金鐵二鏁貴賤雖殊繫縛一也於一起執",
    "X37n0662_018:0591a24": "其金鏁之謂乎龍樹所謂非論議者所知葢凡夫易",
    "X37n0662_018:0591b01": "起執著故論主闕之也。",
    "X37n0662_018:0591b02": "現在正斷者子縛斷也。未來不生者果縛斷也。",
    "X37n0662_018:0591b03": "並是近代者指此方齊梁已來人師於此經文隨語",
    "X37n0662_018:0591b04": "各執也。",
    "X37n0662_018:0591b05": "當果與真神者佛果在當真神非妄。",
    "X37n0662_018:0591b06": "即是離眾生有者以眾生是現是妄故未有佛果及",
    "X37n0662_018:0591b07": "真神也。",
    "X37n0662_018:0591b08": "心及眾生等者凡有心者皆當作佛一切眾生皆有",
    "X37n0662_018:0591b09": "佛性聞此說者於即起執。",
    "X37n0662_018:0591b10": "並不得佛意者以於即離各起定執故若解今宗六",
    "X37n0662_018:0591b11": "而復即則起於即離有定執耶是故聞即不驚聞離",
    "X37n0662_018:0591b12": "不怪善得佛意吾宗之謂乎。",
    "X37n0662_018:0591b13": "及三文者猶如虗空等三段也。",
    "X37n0662_018:0591b14": "經一闡提等悉有佛性或說無者一性宗言闡提有",
    "X37n0662_018:0591b15": "五性云無應知言有約性言無約修言有約未來定",
    "X37n0662_018:0591b16": "作佛故言無據現在斷盡善根故得今經意冰執自",
    "X37n0662_018:0591b17": "消。",
    "X37n0662_018:0591b18": "婆多明無者如十誦戒本序文但云稽首釋師子也",
    "X37n0662_018:0591b19": "成實宗曇無德故四分戒本序云稽首禮諸佛也。",
    "X37n0662_018:0591b20": "多世界則有者薩婆多無十方佛。",
    "X37n0662_018:0591b21": "迦葉品之二",
    "X37n0662_018:0591b22": "疑是解津者津謂津濟由疑故得解則疑是解家之",
    "X37n0662_018:0591b23": "津濟也。",
    "X37n0662_018:0591b24": "此疑非解者以因邊邪之見而有非因佛教異說而",
    "X37n0662_018:0591c01": "生故疑者猶豫不決也。",
    "X37n0662_018:0591c02": "釋出疑由者即經心不了故等也。",
    "X37n0662_018:0591c03": "如此事理者涅槃理也濁水事也。",
    "X37n0662_018:0591c04": "比度能治者即經云眾生見已即便生疑等。",
    "X37n0662_018:0591c05": "經見有二種者見生死苦故云見苦以猒苦故疑有",
    "X37n0662_018:0591c06": "治苦之樂故見非苦。",
    "X37n0662_018:0591c07": "苦非苦下釋二種相先釋苦眾生見已下釋非苦。",
    "X37n0662_018:0591c08": "經離是四事者即上離善友等四也。",
    "X37n0662_018:0591c09": "如種良田等者雨水喻所施之物田即能受之人下",
    "X37n0662_018:0591c10": "種喻能施之心生芽喻所感之福下種是因雨水是",
    "X37n0662_018:0591c11": "緣因緣具足故生芽收穀。",
    "X37n0662_018:0591c12": "貧是劣果者如田本無穀。",
    "X37n0662_018:0591c13": "施得勝報者如種之獲穀。",
    "X37n0662_018:0591c14": "田瘠下若約田有肥瘠則收有多少乃喻施悲敬兩",
    "X37n0662_018:0591c15": "田報有優劣今且通喻既並獲福通號良田故云置",
    "X37n0662_018:0591c16": "而不論。",
    "X37n0662_018:0591c17": "私謂下先牒邪執應下種(至)水土舉喻破也如下種",
    "X37n0662_018:0591c18": "於田冬必收穀施物於貧後必勝報如水土無穀我",
    "X37n0662_018:0591c19": "種之而獲穀若貧窮非富我施之而果富。",
    "X37n0662_018:0591c20": "若有施主施利刀等者以惡資施主反破邪執。",
    "X37n0662_018:0591c21": "經有五事施者謂色力辯安壽命此偏約施食以說。",
    "X37n0662_018:0591c22": "第六復次下疏文消經自是一意經意以供養佛像",
    "X37n0662_018:0591c23": "乃至亡父母雖有能施之人及所施之物而無受者",
    "X37n0662_018:0591c24": "以佛像等非生人故既無受者云何有報。",
    "X37n0662_018:0592a01": "臨終一念者如阿耆達王行十善業垂終之際宮女",
    "X37n0662_018:0592a02": "墮扇面上一念重嗔便受虵身(云云)惡念既爾善念",
    "X37n0662_018:0592a03": "例然。",
    "X37n0662_018:0592a04": "而墮而昇者惡念墮三塗善念昇天人。",
    "X37n0662_018:0592a05": "餘未償等者如石勒前身於罽賓施羅漢以有雞業",
    "X37n0662_018:0592a06": "且墮雞中後以施羅漢因故報為國王不達此等即",
    "X37n0662_018:0592a07": "成邪執故經出邪執疏以正見釋之顯彼邪也。",
    "X37n0662_018:0592a08": "經如葢是一者腦葢也。",
    "X37n0662_018:0592a09": "應有習果者今世亦應有智慧也有智不應斷善以",
    "X37n0662_018:0592a10": "斷善邪執是無智故答意者亦有習果而是世智不",
    "X37n0662_018:0592a11": "妨斷善也。",
    "X37n0662_018:0592a12": "清昇善根者人天善也以彼撥無世間因果故唯有",
    "X37n0662_018:0592a13": "三塗之惡因耳。",
    "X37n0662_018:0592a14": "徐僕射理人者善能決斷他人是非己身有犯而不",
    "X37n0662_018:0592a15": "閑答問也南史云徐陵摛之子也字孝穆母臧氏甞",
    "X37n0662_018:0592a16": "夢五色雲化為鳳集肩上已而誕陵數歲家人擕以",
    "X37n0662_018:0592a17": "候沙門寶誌誌摩其頂曰天上石麒麟也光宅雲法",
    "X37n0662_018:0592a18": "師嗟陵早就謂之顏回八歲屬文十三通莊老義及",
    "X37n0662_018:0592a19": "長博涉史籍有口辯父摛為普安王詻議及引陵參",
    "X37n0662_018:0592a20": "寧蠻府軍事王為皇太子東宮置學士陵充其選稍",
    "X37n0662_018:0592a21": "遷上虞令御史中丞劉孝綽與陵先有隟風問劾陵",
    "X37n0662_018:0592a22": "在縣贓汙因坐免之為通直散騎侍郎。",
    "X37n0662_018:0592a23": "天柱瑜者天柱山在會稽瑜名也時號頓悟禪師。",
    "X37n0662_018:0592a24": "不曉世語者未治本云瑜常身病尼問疾云闍梨無",
    "X37n0662_018:0592b01": "所苦已就靈姑卜云無苦即問靈姑是誰答言是剡",
    "X37n0662_018:0592b02": "更問汝向剡耶答云是夜行汝夜行耶而竟不知越",
    "X37n0662_018:0592b03": "俗名鼠為靈姑等故云不曉世語也。",
    "X37n0662_018:0592b04": "而是下合例也有世智如理人甚善極解深義不知",
    "X37n0662_018:0592b05": "出世法如不閑答問不曉世語。",
    "X37n0662_018:0592b06": "經非是下劣等者簡闡提但在人中唯是利根諸天",
    "X37n0662_018:0592b07": "著樂三惡苦重皆無剛決故少此心。",
    "X37n0662_018:0592b08": "利人初入者以自然有三念故如前說。",
    "X37n0662_018:0592b09": "釋中二者標過未二善也過去下釋出二相。",
    "X37n0662_018:0592b10": "果字即結未來不斷者以過去善因若今未受果必",
    "X37n0662_018:0592b11": "在未來即順後報也。",
    "X37n0662_018:0592b12": "既無現未過去亦息者以未來望今現在為過去又",
    "X37n0662_018:0592b13": "直約今生已前為過去以今不作善因故不資發過",
    "X37n0662_018:0592b14": "善以過善不得起故故云亦息。",
    "X37n0662_018:0592b15": "通別三世者前三問是別後一問是通。",
    "X37n0662_018:0592b16": "經如來亦說佛性有六者此據佛於上第七功德中",
    "X37n0662_018:0592b17": "說此六種也。",
    "X37n0662_018:0592b18": "是了因者據可見之言即判屬了。",
    "X37n0662_018:0592b19": "二謂正因者據一常二真等謂是正因。",
    "X37n0662_018:0592b20": "望下下今意謂與九地佛性相當即九地中了因正",
    "X37n0662_018:0592b21": "因也。",
    "X37n0662_018:0592b22": "懸取答意者恐佛作此答也。",
    "X37n0662_018:0592b23": "若謂往時者未斷善前名為往時。",
    "X37n0662_018:0592b24": "正用遣問者雖通舉四種而正以分別答遣迦葉之",
    "X37n0662_018:0592c01": "問故重釋也。",
    "X37n0662_018:0592c02": "雖有而無者雖有佛及等覺之性由煩惱故常果未",
    "X37n0662_018:0592c03": "顯屬於三世故云而無。",
    "X37n0662_018:0592c04": "雖無而有者必定當得常果故云而有。",
    "X37n0662_018:0592c05": "通答前三者初明即有而無何妨斷善即答第一問",
    "X37n0662_018:0592c06": "次明即無而有何妨一切悉有即答第二問總此二",
    "X37n0662_018:0592c07": "意即答第三以斯一文答前三問故云通答。",
    "X37n0662_018:0592c08": "當相即非三世所攝者約理則凡聖體一故非三世",
    "X37n0662_018:0592c09": "而未來得復云未來者約事則因果位殊未來方證",
    "X37n0662_018:0592c10": "即前不即不離義也。",
    "X37n0662_018:0592c11": "如來則非三世者究竟證常住故自金心已還雖分",
    "X37n0662_018:0592c12": "證常猶有無常故屬三世下經明後身九住同有六",
    "X37n0662_018:0592c13": "事而有常者與而言之。",
    "X37n0662_018:0592c14": "未來全見者至具見時即是妙覺。",
    "X37n0662_018:0592c15": "若善五陰者四果十地菩提果者究竟果如下疏釋",
    "X37n0662_018:0592c16": "重明後身者真因分果皆屬三世。",
    "X37n0662_018:0592c17": "但言可見與前為異者對前後身六事辨異前云六",
    "X37n0662_018:0592c18": "少見今云可見可見則未得少見也。",
    "X37n0662_018:0592c19": "不與常名者八住至五住比於九住已上所證淺故",
    "X37n0662_018:0592c20": "奪其常名。",
    "X37n0662_018:0592c21": "言善不善異前者五住至初住所證復淺無明尚多",
    "X37n0662_018:0592c22": "故云善不善不同六住已上得純善名下文詳之矣",
    "X37n0662_018:0592c23": "後身下通前簡顯也。",
    "X37n0662_018:0592c24": "修得是善者於當位見中道故。",
    "X37n0662_018:0593a01": "不修不善者未破上地無明故。",
    "X37n0662_018:0593a02": "並云亦應真不真者具足合云亦應修得是真不修",
    "X37n0662_018:0593a03": "不真。",
    "X37n0662_018:0593a04": "失念不善者若約今宗圓位初住已得念不退別乃",
    "X37n0662_018:0593a05": "初地並不應失念故此釋非也。",
    "X37n0662_018:0593a06": "難亦未去者若欲去難如向記中隨文釋也。",
    "X37n0662_018:0593a07": "經定有佛性等者若言定有現在未見若言定無未",
    "X37n0662_018:0593a08": "來必得不許定執即名置答置而不答釋一者遮止。",
    "X37n0662_018:0593a09": "反質答之釋二者莫著質問也反問其義不令執著",
    "X37n0662_018:0593a10": "名為置答佛以莫著名置答迦葉以遮止難之。",
    "X37n0662_018:0593a11": "私云下置謂棄置遮止莫著悉是棄置所問是故但",
    "X37n0662_018:0593a12": "云以置為答通收二意前疏主釋義別就兩途通別",
    "X37n0662_018:0593a13": "相關其義方顯。",
    "X37n0662_018:0593a14": "因中因果者無明煩惱是因中因四果十地是因中",
    "X37n0662_018:0593a15": "果。",
    "X37n0662_018:0593a16": "經亦過去現在未來則是因中果也。",
    "X37n0662_018:0593a17": "亦非等者究竟果也。",
    "X37n0662_018:0593a18": "因中二乘即是三世者因中果也。",
    "X37n0662_018:0593a19": "若大菩提等者究竟果也。",
    "X37n0662_018:0593a20": "前文下重牒前文示今釋義。",
    "X37n0662_018:0593a21": "果性不爾者以有因中果及究竟果故。",
    "X37n0662_018:0593a22": "善五陰者即通因果者小乘四果十地分果所有善",
    "X37n0662_018:0593a23": "陰望佛竝因唯佛名果向云生善五陰即是果性者",
    "X37n0662_018:0593a24": "且約通說分證究竟及以小乘俱名果故。",
    "X37n0662_018:0593b01": "前文下引前文證今義亦三世是四果十地非三世",
    "X37n0662_018:0593b02": "是究竟。",
    "X37n0662_018:0593b03": "有人下出他人釋義既疏主已約因果釋之故知他",
    "X37n0662_018:0593b04": "義未當。",
    "X37n0662_018:0593b05": "若約煩惱即為因者以煩惱即佛性故。",
    "X37n0662_018:0593b06": "善陰果性通因者以四果十地究竟悉名善陰經云",
    "X37n0662_018:0593b07": "得善五陰即是四果十地也而疏云十地之果者望",
    "X37n0662_018:0593b08": "凡名果望佛名因向經云果亦過去未來者望凡以",
    "X37n0662_018:0593b09": "說。",
    "X37n0662_018:0593b10": "唯在於果者經云獲得菩提是究竟菩提也從善五",
    "X37n0662_018:0593b11": "陰得菩提果故名陰果。",
    "X37n0662_018:0593b12": "備有因中之果及菩提果者初法中善五陰是因中",
    "X37n0662_018:0593b13": "果也菩提果如文。",
    "X37n0662_018:0593b14": "經如眾生身等者以眾生身喻菩提精血喻諸煩惱",
    "X37n0662_018:0593b15": "及善陰。",
    "X37n0662_018:0593b16": "經佛性亦爾前四味因中果也此亦三世醍醐菩提",
    "X37n0662_018:0593b17": "果也此非三世。",
    "X37n0662_018:0593b18": "即合現在以煩惱故能令斷善者以現斷善合樂果",
    "X37n0662_018:0593b19": "也。",
    "X37n0662_018:0593b20": "必由過去者合過去業也由昔無信今斷善根無信",
    "X37n0662_018:0593b21": "即煩惱也。",
    "X37n0662_018:0593b22": "今言下釋妨既由過惑而今斷善何故經云現在煩",
    "X37n0662_018:0593b23": "惱耶故此釋之。",
    "X37n0662_018:0593b24": "合第二譬(至)不生果者未來若修緣了方能得果故",
    "X37n0662_018:0593c01": "云佛性因緣能生也。",
    "X37n0662_018:0593c02": "若鏗然固執者若定執正因佛性在迷未具緣了如",
    "X37n0662_018:0593c03": "執燈明未出不能破闇。",
    "X37n0662_018:0593c04": "若因緣假名者若曉未來因緣會時則能得見如了",
    "X37n0662_018:0593c05": "燈日雖復未至未出不可定執不能破闇。",
    "X37n0662_018:0593c06": "經未來之生能生眾生者然此段經凡立二譬一燈",
    "X37n0662_018:0593c07": "日譬二生支譬疏但釋燈日後譬略無謂十二緣中",
    "X37n0662_018:0593c08": "未來生支能生眾生。",
    "X37n0662_018:0593c09": "能生佛性者能生初住及後身等佛性。",
    "X37n0662_018:0593c10": "經若言五陰是佛性者若陰是性則性在身內云何",
    "X37n0662_018:0593c11": "說言非內非外。",
    "X37n0662_018:0593c12": "經我先不說眾生佛性為中道耶者此指師子吼品",
    "X37n0662_018:0593c13": "中廣釋佛性為中道義故今指之。",
    "X37n0662_018:0593c14": "非內六根等者內六根即正報外六塵是依報。",
    "X37n0662_018:0593c15": "為破兩執者內外之執也。",
    "X37n0662_018:0593c16": "即一而三即三德性者即中是法身性即空是般若",
    "X37n0662_018:0593c17": "性即假是解脫性。",
    "X37n0662_018:0593c18": "備此二義者即三而一即一而三也。",
    "X37n0662_018:0593c19": "豈有無真俗之中等者圓融中道即遮而照故具二",
    "X37n0662_018:0593c20": "諦。",
    "X37n0662_018:0593c21": "佛性咸遍者中既具俗俗攝三千事理依正無所不",
    "X37n0662_018:0593c22": "統故云是故佛性至咸遍也。",
    "X37n0662_018:0593c23": "多處論遍者所出非一故云多處。",
    "X37n0662_018:0593c24": "所以至此等者多處論遍是雙照此言雙非是雙遮",
    "X37n0662_018:0594a01": "應知言說雖殊理體無異多處論遍者是即遮而照",
    "X37n0662_018:0594a02": "此非內外是即照而遮遮照一如諸文義等。",
    "X37n0662_018:0594a03": "復應雙是者即雙照也。",
    "X37n0662_018:0594a04": "尚未能計猶如虗空等者尚未如外道之勝者安曉",
    "X37n0662_018:0594a05": "圓中之大義乎。",
    "X37n0662_018:0594a06": "根塵合等者經但云內外合荊溪以根塵釋之也。",
    "X37n0662_018:0594a07": "豈非體一等者凡有三句結責他師體一則依正體",
    "X37n0662_018:0594a08": "一相即謂依即是正正即是依既一既即則曉依正",
    "X37n0662_018:0594a09": "俱遍故云豈非性遍豈同計性唯在有情身中如器",
    "X37n0662_018:0594a10": "中有果耶。",
    "X37n0662_018:0594a11": "今問下只由經云內外合故所以歷根塵責問顯彼",
    "X37n0662_018:0594a12": "違經先以四句定次若雙非者下正難於四句中且",
    "X37n0662_018:0594a13": "牒雙非以破恐他見此明中道為佛性而執此義言",
    "X37n0662_018:0594a14": "無情無佛性者以經云非外六入故故今以非內難",
    "X37n0662_018:0594a15": "之五陰即內六根既云非內非外則有情五陰亦無",
    "X37n0662_018:0594a16": "佛性何但牆壁無情無佛性耶若約雙照則依正皆",
    "X37n0662_018:0594a17": "有。",
    "X37n0662_018:0594a18": "哀哉下傷勸也傷彼迷愚故云哀苦。",
    "X37n0662_018:0594a19": "請細下勸曉經旨六門即今明中道六段也。",
    "X37n0662_018:0594a20": "以括一部者以一部之文豈離中道文雖異說理必",
    "X37n0662_018:0594a21": "常融此為世人好執下文墻壁無性之義故令以此",
    "X37n0662_018:0594a22": "遮照之旨統括諸文。",
    "X37n0662_018:0594a23": "統收一期者此經談理既然諸部圓經固無異轍但",
    "X37n0662_018:0594a24": "由兼等故分五時。",
    "X37n0662_018:0594b01": "釋迦以望等者出世之意指歸此性佛佛道齊五佛",
    "X37n0662_018:0594b02": "無別一以貫之故云理無二是五時無別故云事無",
    "X37n0662_018:0594b03": "毫差。",
    "X37n0662_018:0594b04": "所失下只由世人不了性遍則使大教徒施圓修虗",
    "X37n0662_018:0594b05": "設故云不輕。",
    "X37n0662_018:0594b06": "釋迦等即五佛也一釋迦二十方而以三世為三成",
    "X37n0662_018:0594b07": "五也。",
    "X37n0662_018:0594b08": "先出二執者執外道內道也。",
    "X37n0662_018:0594b09": "次四復次等者經中約果約修以談佛性然修由性",
    "X37n0662_018:0594b10": "成果由因得良由本具方論修果故使理具轉成修",
    "X37n0662_018:0594b11": "具一一修具無非理具當用此意以尋經文。",
    "X37n0662_018:0594b12": "經佛性雖有非如虗空者虗空說無為有故有頗見",
    "X37n0662_018:0594b13": "而佛性可見。",
    "X37n0662_018:0594b14": "經猶如燈焰者從初焰至後焰相續不斷故。",
    "X37n0662_018:0594b15": "色即佛性等者此明墻壁外色即佛性也金錍云色",
    "X37n0662_018:0594b16": "何以遍色即心故又云若不唯色色非心耶。",
    "X37n0662_018:0594b17": "若色等無者若謂墻壁等色無佛性者相好色身亦",
    "X37n0662_018:0594b18": "應無性以俱是色法故若俱無者則有情亦無何但",
    "X37n0662_018:0594b19": "無情。",
    "X37n0662_018:0594b20": "二結假說者經云定說非定執也故以假說明之。",
    "X37n0662_018:0594b21": "經心不等故者既知酪因乳生則乳中有酪何故不",
    "X37n0662_018:0594b22": "許乳由水草而水草中有乳耶兩物既俱本有而偏",
    "X37n0662_018:0594b23": "執一有一無名心不等。",
    "X37n0662_018:0594b24": "經四事和合者此明眼識從四緣生新經論明九緣",
    "X37n0662_018:0594c01": "生如前記。",
    "X37n0662_018:0594c02": "初一異因異果者一因生一果故云異因異果故以",
    "X37n0662_018:0594c03": "一字明之。",
    "X37n0662_018:0594c04": "經離於方便等者以乳久停或自變為酪故如師子",
    "X37n0662_018:0594c05": "吼品。",
    "X37n0662_018:0594c06": "經要須方便者要須人工也。",
    "X37n0662_018:0594c07": "經鹽亦應有微不醎性者難意者不醎之物既有醎",
    "X37n0662_018:0594c08": "性鹽醎應有不醎性耶此即互難難有令無難無令",
    "X37n0662_018:0594c09": "有也。",
    "X37n0662_018:0594c10": "經不可獨用者以鹽性醎苦獨用則人不堪食若本",
    "X37n0662_018:0594c11": "有淡性何故爾耶。",
    "X37n0662_018:0594c12": "經不從方便者不從外四大而增長內也。",
    "X37n0662_018:0594c13": "一依理起教用者即如來依佛性理起權實教。",
    "X37n0662_018:0594c14": "二明下即機緣稟教立行故曰修因行成證理故曰",
    "X37n0662_018:0594c15": "趣果。",
    "X37n0662_018:0594c16": "三習下修因必習於圓解趣果定除於結惑故此三",
    "X37n0662_018:0594c17": "科初一在應後二屬機。",
    "X37n0662_018:0594c18": "別明自意者自意是今經正意故更別釋。",
    "X37n0662_018:0594c19": "經知殺解脫者知殺貪愛母無明父等得解脫也又",
    "X37n0662_018:0594c20": "是知因殺得解脫如殺五百婆羅門等。",
    "X37n0662_018:0594c21": "經乃至邪見者於十惡中略其八種故曰乃至。",
    "X37n0662_018:0594c22": "知邪見解脫者知因邪見識達正道名為解脫。",
    "X37n0662_018:0594c23": "得無量罪者澤州云波斯匿王先有誠教有犯佛者",
    "X37n0662_018:0594c24": "罸財入官彼聞得罪謂招此坐(才過反)故求與財。",
    "X37n0662_018:0595a01": "隨自他意可知者智人說有我亦說有隨智人是隨",
    "X37n0662_018:0595a02": "他我亦自說是隨自前隨愚人說幻一向是隨他。",
    "X37n0662_018:0595a03": "經不見一切眾生定得菩提者此赴宜之說圓人初",
    "X37n0662_018:0595a04": "心定知豈十住不見耶然應比下實見比上則名不",
    "X37n0662_018:0595a05": "見與奪論之義自可了。",
    "X37n0662_018:0595a06": "經我說如是汝說亦爾者彼此同知名隨自他意語",
    "X37n0662_018:0595a07": "經然不離於陰入界也者無量諸法不離三科三科",
    "X37n0662_018:0595a08": "不離色心色從心造全體是心一家立行唯能陰界",
    "X37n0662_018:0595a09": "美在斯也。",
    "X37n0662_018:0595a10": "經七種語者因中說果名為因語果中說因名為果",
    "X37n0662_018:0595a11": "語說現在法望前為果望後為因名因果語立喻顯",
    "X37n0662_018:0595a12": "法名為喻語假舉世間不應有事而顯諸法名不應",
    "X37n0662_018:0595a13": "語隨世流布說男女等名世流布語有所宣說令他",
    "X37n0662_018:0595a14": "眾生從己化意名如意語雖有七語正約後一明已",
    "X37n0662_018:0595a15": "為生說性之意。",
    "X37n0662_018:0595a16": "經眾生現在六入觸因者謂現六入及觸是過世業",
    "X37n0662_018:0595a17": "行家果現所造業復為來因名因果語。",
    "X37n0662_018:0595a18": "經說諸眾生悉有佛性(至)不放逸者寶性論云為眾",
    "X37n0662_018:0595a19": "生於自身中生怯弱心謂己無性絕分不求故說眾",
    "X37n0662_018:0595a20": "生有佛性義與此同。",
    "X37n0662_018:0595a21": "初明無所有者由證法身真空之理而外有力無畏",
    "X37n0662_018:0595a22": "相好等即真而應故云無所有無家之有名無所有",
    "X37n0662_018:0595a23": "次明有所無者謂不善無記昔有今無故云有所無",
    "X37n0662_018:0595a24": "又前一顯智德所成後一明斷德所離。",
    "X37n0662_018:0595b01": "闡提即有下云云者此修善修惡互論有無如下四",
    "X37n0662_018:0595b02": "句料簡故注云云。",
    "X37n0662_018:0595b03": "經眾生不解(至)自意語者七方便眾生執偏疑圓故",
    "X37n0662_018:0595b04": "云不解。",
    "X37n0662_018:0595b05": "經後身(至)不能解者藏通後身若別教約行教道則",
    "X37n0662_018:0595b06": "初地已解約教教道等覺猶迷若以究竟望之則圓",
    "X37n0662_018:0595b07": "教補處亦名不解自等覺已還悉名其餘菩薩。",
    "X37n0662_018:0595b08": "況復淺人者二乘及餘菩薩也。",
    "X37n0662_018:0595b09": "世諦種別者即別圓俗諦中十法界業行因果差別",
    "X37n0662_018:0595b10": "故非二乘所解。",
    "X37n0662_018:0595b11": "應身為世諦者化迹難量不可思議故非二乘能了",
    "X37n0662_018:0595b12": "上文云現病是佛境界非二乘所知即其例也。",
    "X37n0662_018:0595b13": "別有所關者此如法華玄義明七種二諦中引此經",
    "X37n0662_018:0595b14": "文明別教二諦也故彼文云幻有無為俗不有不無",
    "X37n0662_018:0595b15": "為真者有無二故為俗中道不有不無不二為真二",
    "X37n0662_018:0595b16": "乘聞此真俗俱皆不解故如聾瘂大經云我與彌勒",
    "X37n0662_018:0595b17": "共論世諦五百聲聞謂說真諦即此意也若約時部",
    "X37n0662_018:0595b18": "或在華嚴或通二酥。",
    "X37n0662_018:0595b19": "境界性者惡邪堪為佛所觀境未有一毫之智名境",
    "X37n0662_018:0595b20": "界性。",
    "X37n0662_018:0595b21": "萬善了因者了因了於萬善名了因性。",
    "X37n0662_018:0595b22": "亦名緣因者指上萬善也。",
    "X37n0662_018:0595b23": "或眾生性者五陰和合名眾生性也。",
    "X37n0662_018:0595b24": "俱有無記五陰性者陰果之身既酬昔因故是無記",
    "X37n0662_018:0595c01": "現起善惡能作未來世因名善惡陰所謂因通善惡",
    "X37n0662_018:0595c02": "果唯無記也。",
    "X37n0662_018:0595c03": "語異意同者三句意同其義可見而俱有句舊云併",
    "X37n0662_018:0595c04": "有正性或眾生性今云俱有無記五陰性云何同耶",
    "X37n0662_018:0595c05": "答五陰即佛性豈非正因色心和合豈非眾生故知",
    "X37n0662_018:0595c06": "義同舊說。",
    "X37n0662_018:0595c07": "一句至七句者此通就今中道大章共釋總有五段",
    "X37n0662_018:0595c08": "謂初一句二二句三三句四四句五七句故云一句",
    "X37n0662_018:0595c09": "至七句也。",
    "X37n0662_018:0595c10": "自他語亦有亦無者闡提現在未有佛性名亦無當",
    "X37n0662_018:0595c11": "必得故名亦有此古人義不可用修性善惡消此兩",
    "X37n0662_018:0595c12": "亦以修性善惡出今宗故七眾生在下文。",
    "X37n0662_018:0595c13": "各有一邊者善人有善邊闡提有惡邊兩人對待故",
    "X37n0662_018:0595c14": "稱俱有也俱無例爾約緣故有。",
    "X37n0662_018:0595c15": "得無得者取著迷心名得故闡提有之信理悟心名",
    "X37n0662_018:0595c16": "無得故善人有之。",
    "X37n0662_018:0595c17": "如上說者還將二人相對明俱有等。",
    "X37n0662_018:0595c18": "單就理內者以善星羅云皆權人而內已證理故。",
    "X37n0662_018:0595c19": "順逆二化者善星逆化羅云順化。",
    "X37n0662_018:0595c20": "謂此為能解難解者興皇自謂此釋得意也。",
    "X37n0662_018:0595c21": "今明下明今釋。",
    "X37n0662_018:0595c22": "欲依此文者顯前古人違經背義也故今約下文七",
    "X37n0662_018:0595c23": "眾生出沒以釋順經也次約三諦是順義也。",
    "X37n0662_018:0595c24": "俱在恒河者同有正因性也。",
    "X37n0662_018:0596a01": "俱不到岸者俱未到分證彼岸也。",
    "X37n0662_018:0596a02": "中道因果者真因極果也以善人於圓位但在名字",
    "X37n0662_018:0596a03": "觀行中故。",
    "X37n0662_018:0596a04": "而佛性是一者如七類有異同在一河。",
    "X37n0662_018:0596a05": "經坻彌三蒼音低下音迷具云帝彌祇羅此云大身",
    "X37n0662_018:0596a06": "魚也其類有四此第四最小者。",
    "X37n0662_018:0596a07": "經[魚*昔]魚且各反異物志云鐇[魚*昔]有鐇骨在鼻前狀如",
    "X37n0662_018:0596a08": "斧斤江東呼斧斤為鐇故謂鐇[魚*昔]也。",
    "X37n0662_018:0596a09": "合譬具合者具合上總別二譬也。",
    "X37n0662_018:0596a10": "前品下對前品辨異。",
    "X37n0662_018:0596a11": "經雖得解脫雜煩惱者非想等為解脫也。",
    "X37n0662_018:0596a12": "經雖信佛性是眾生有不必皆悉一切有之者或謂",
    "X37n0662_018:0596a13": "闡提無性或云草木無性正坐此失學者知之。",
    "X37n0662_018:0596a14": "但求實利者謂求菩提也。",
    "X37n0662_018:0596a15": "經二者隨道者順涅槃持戒也。",
    "X37n0662_018:0596a16": "餘六深隱者伽陀此云重頌尼陀那此云因緣阿波",
    "X37n0662_018:0596a17": "陀那此云譬喻闍陀伽此云本生毗佛略此云方廣",
    "X37n0662_018:0596a18": "阿浮陀達磨此云未曾有此八深隱難解故不信今",
    "X37n0662_018:0596a19": "意應如法華玄文第六引達磨鬱多羅云不信六部",
    "X37n0662_018:0596a20": "互不相通謂小無廣問記大無緣喻議但信六部其",
    "X37n0662_018:0596a21": "互相通謂修多羅祇夜伽陀伊帝目多伽闍陀伽阿",
    "X37n0662_018:0596a22": "浮陀達磨以消今文其理雅合。",
    "X37n0662_018:0596a23": "經惋手比丘烏喚反驚異也未詳何義立名。",
    "X37n0662_018:0596a24": "通五方便三十心者小乘四念為一及燸等四為五",
    "X37n0662_018:0596b01": "方便大乘住行向為三十心。",
    "X37n0662_018:0596b02": "俱內凡也七方便者即小乘七也於五上更加五停",
    "X37n0662_018:0596b03": "開四念為兩謂總念別念故有七。",
    "X37n0662_018:0596b04": "通三十心者且依別位以釋則住行對四方便十向",
    "X37n0662_018:0596b05": "對世第一。",
    "X37n0662_018:0596b06": "因前第二等者用前第二人為緣也。",
    "X37n0662_018:0596b07": "仍本似位者此釋為正。經刁長者鳥跳反。",
    "X37n0662_018:0596b08": "而猶有此生者苦依身在故所以未度生死。",
    "X37n0662_018:0596b09": "此殊不見理者不知理有真中之別偏真涅槃非佛",
    "X37n0662_018:0596b10": "性中道涅槃是佛三人未見中道云何見性耶。",
    "X37n0662_018:0596b11": "亦不同得涅槃者既佛性有見不見例應涅槃有得",
    "X37n0662_018:0596b12": "不得那忽前文以四人同為第七到岸耶。",
    "X37n0662_018:0596b13": "涅槃有異者真中別也。",
    "X37n0662_018:0596b14": "生死不同者分段變易二種別也。",
    "X37n0662_018:0596b15": "即小乘七人者開四為七也開聲聞為四果并支佛",
    "X37n0662_018:0596b16": "菩薩佛故知有七是知前明涅槃是通教義故引釋",
    "X37n0662_018:0596b17": "論證成通義也。",
    "X37n0662_018:0596b18": "通別互舉者今說涅槃河是通教義前說生死河是",
    "X37n0662_018:0596b19": "別教義只由今經重施四教故稱四悉機前說於通",
    "X37n0662_018:0596b20": "今明於別而復會歸佛性故與前部不同。",
    "X37n0662_018:0596b22": "涅槃經疏三德指歸卷第十八"
}