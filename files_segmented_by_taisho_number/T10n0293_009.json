{
    "T10n0293_009:0700a22": "大方廣佛華嚴經卷第九",
    "T10n0293_009:0700a24": "罽賓國三藏般若奉　詔譯",
    "T10n0293_009:0700a25": "入不思議解脫境界普賢行願品",
    "T10n0293_009:0700a26": "◎復有十千乾闥婆王，於虛空中作如是言：",
    "T10n0293_009:0700a27": "「善男子！此婆羅門五熱炙身，時，其火光明照",
    "T10n0293_009:0700a28": "我宮殿及諸眷屬，悉令我等受不思議無量",
    "T10n0293_009:0700a29": "快樂。是故我等來詣其所，此婆羅門為我",
    "T10n0293_009:0700b01": "說法，能令我等於阿耨多羅三藐三菩提，得",
    "T10n0293_009:0700b02": "不退轉。」復有十千阿脩羅王從大海出，住",
    "T10n0293_009:0700b03": "虛空中，舒右膝輪，合掌禮敬，作如是言：「善男",
    "T10n0293_009:0700b04": "子！此婆羅門五熱炙身，時，我阿脩羅所有宮",
    "T10n0293_009:0700b05": "殿、大地、諸山悉皆震動；大海波濤涌浪騰沸，",
    "T10n0293_009:0700b06": "令我眷屬失其威力、捨憍慢心、離諸放逸、",
    "T10n0293_009:0700b07": "息除戰鬪傷害之心。是故來詣婆羅門所，從",
    "T10n0293_009:0700b08": "其聞法，永離諂誑，入深法忍，住於三昧，成就",
    "T10n0293_009:0700b09": "十力，堅固不動。」復有十千迦樓羅王，大力",
    "T10n0293_009:0700b10": "勇持迦樓羅王而為上首，於虛空中，化作廣",
    "T10n0293_009:0700b11": "大童子之形，容貌端嚴，色相具足，於虛空中",
    "T10n0293_009:0700b12": "唱如是言：「善男子！此婆羅門五熱炙身，時，其",
    "T10n0293_009:0700b13": "火光明照我宮殿，一切震動，而令我等皆悉",
    "T10n0293_009:0700b14": "恐怖，不樂住處，生厭離心，來詣其所。時，婆羅",
    "T10n0293_009:0700b15": "門即為我等如應說法，能令我等修習大",
    "T10n0293_009:0700b16": "慈，增長大悲，令其精進不捨善軛，令於五欲",
    "T10n0293_009:0700b17": "拔出眾生，令其發起大菩提心，令入甚深清",
    "T10n0293_009:0700b18": "淨法界，令其獲得明利智慧，方便善巧，調伏",
    "T10n0293_009:0700b19": "眾生。」復有十千緊那羅王，於虛空中唱如",
    "T10n0293_009:0700b20": "是言：「善男子！此婆羅門五熱炙身，時，從火焰",
    "T10n0293_009:0700b21": "中有大風起，吹我宮殿、園林、池沼、寶多",
    "T10n0293_009:0700b22": "羅樹、諸寶鈴網、諸寶繒綵、瓔珞、鬘帶、諸音樂",
    "T10n0293_009:0700b23": "樹、諸妙寶樹，及諸樂器一切資具咸皆震",
    "T10n0293_009:0700b24": "動，自然演出佛聲、法聲、及不退轉菩薩僧聲、",
    "T10n0293_009:0700b25": "發起大願菩薩道聲、住於無上正等覺聲。云：",
    "T10n0293_009:0700b26": "某方、某界、某國、某處，有某菩薩發菩提心，出",
    "T10n0293_009:0700b27": "生大願；某方、某界、某國、某處，有某菩薩修",
    "T10n0293_009:0700b28": "行苦行，於身命財，難捨能捨；某方、某界、某國、",
    "T10n0293_009:0700b29": "某處，有某菩薩，為速圓滿一切智智，積集",
    "T10n0293_009:0700c01": "菩薩功德妙行，乃至究竟無作法門；某方、某",
    "T10n0293_009:0700c02": "界、某國、某處，有某菩薩，往詣道場，坐菩提",
    "T10n0293_009:0700c03": "樹，降魔軍眾，成等正覺。乃至某方、某界、某國、",
    "T10n0293_009:0700c04": "某處，有某如來，轉大法輪；某方、某界、某國、某",
    "T10n0293_009:0700c05": "處，有某如來，作佛事已，而般涅槃。「善男子！",
    "T10n0293_009:0700c06": "假使有人以閻浮提地，及草木一切所有末",
    "T10n0293_009:0700c07": "為微塵，此微塵數可知邊際，我宮殿中寶多",
    "T10n0293_009:0700c08": "羅樹，乃至樂器莊嚴具等，所出音聲演說菩",
    "T10n0293_009:0700c09": "薩名、如來名、法名、僧名，所發大願，所修諸",
    "T10n0293_009:0700c10": "行，及佛菩薩所遊、所住、所說、所化，無有能得",
    "T10n0293_009:0700c11": "知其邊際。「善男子！我等以聞佛聲、法聲、菩薩",
    "T10n0293_009:0700c12": "僧聲、菩薩所住行願聲，故生大歡喜，來詣",
    "T10n0293_009:0700c13": "其所。時，婆羅門即為我等，如應說法，令我及",
    "T10n0293_009:0700c14": "餘無量眾生，於阿耨多羅三藐三菩提，得不",
    "T10n0293_009:0700c15": "退轉。」復有無量欲界天子，現高大身，住虛空",
    "T10n0293_009:0700c16": "中，以諸種種上妙供具，恭敬供養，作如是言：",
    "T10n0293_009:0700c17": "「善男子！此婆羅門五熱炙身時，其火光明下",
    "T10n0293_009:0700c18": "照阿鼻及諸地獄，諸所受苦，悉令休息。我等",
    "T10n0293_009:0700c19": "遇此光明照故，心生淨信，以信心故，罪垢",
    "T10n0293_009:0700c20": "除滅，從彼命終，生於天中，以慚愧故，為知恩",
    "T10n0293_009:0700c21": "故，捨離欲樂，而來其所，恭敬戀仰，無有厭足。",
    "T10n0293_009:0700c22": "時，婆羅門為我說法，能令我等及與無量百",
    "T10n0293_009:0700c23": "千眾生，發阿耨多羅三藐三菩提心。」",
    "T10n0293_009:0700c24": "爾時，善財童子得聞如是種種說法，心大歡",
    "T10n0293_009:0700c25": "喜，踊躍無量，於婆羅門所，發起真實善知識",
    "T10n0293_009:0700c26": "想。頭頂禮足，恭敬合掌，唱如是言：「我於大",
    "T10n0293_009:0700c27": "聖善知識所，生不信心而懷疑惑，唯願聖",
    "T10n0293_009:0700c28": "者容我悔過。」時，婆羅門即為善財而說偈",
    "T10n0293_009:0700c29": "曰：",
    "T10n0293_009:0701a01": "「若有諸菩薩，　　順善知識教，",
    "T10n0293_009:0701a02": "　一切無疑懼，　　安住心不動。",
    "T10n0293_009:0701a03": "　彼當決定得，　　諸佛自然智，",
    "T10n0293_009:0701a04": "　降魔坐道場，　　廣度無邊眾。」",
    "T10n0293_009:0701a05": "爾時，善財童子聞此偈已，即登刀山，自投火",
    "T10n0293_009:0701a06": "聚，未至中間，即得菩薩善住堅牢清淨三",
    "T10n0293_009:0701a07": "昧；纔觸火焰，復得菩薩寂靜樂神通門三昧。",
    "T10n0293_009:0701a08": "善財白言：「甚奇！聖者！如是刀鋒，及大火焰，我",
    "T10n0293_009:0701a09": "身觸時安隱快樂。」時，婆羅門告善財言：「善男",
    "T10n0293_009:0701a10": "子！我唯得此菩薩普圓滿無盡輪解脫，如諸",
    "T10n0293_009:0701a11": "菩薩摩訶薩大功德焰，悉能燒盡一切眾生",
    "T10n0293_009:0701a12": "諸見煩惱，安住菩薩無退轉心、無窮盡心、",
    "T10n0293_009:0701a13": "無懈怠心、無怯弱心，如那羅延金剛藏心、疾",
    "T10n0293_009:0701a14": "修諸行無慢惰心，大願風輪，普持一切，勇猛",
    "T10n0293_009:0701a15": "堅誓無有退轉。而我云何能知、能說彼功德",
    "T10n0293_009:0701a16": "行？善男子！南方有城名師子頻申，彼城有",
    "T10n0293_009:0701a17": "王名無畏星宿幢王，有童女名為慈行，汝",
    "T10n0293_009:0701a18": "詣彼問菩薩云何學菩薩行，修菩薩道。」時，善",
    "T10n0293_009:0701a19": "財童子頂禮其足，遶無數匝，慇懃瞻仰，辭退",
    "T10n0293_009:0701a20": "而去。",
    "T10n0293_009:0701a21": "爾時，善財童子於善知識所，起不思議最極",
    "T10n0293_009:0701a22": "尊重心；生廣大清淨信解心；常念大乘恒不",
    "T10n0293_009:0701a23": "捨離心；專求佛智常無異念心；觀法境界無",
    "T10n0293_009:0701a24": "有疑惑。一心繫念隨善知識，無障礙智常現",
    "T10n0293_009:0701a25": "在前，決定住於真實智際，善能分別諸法實",
    "T10n0293_009:0701a26": "際，普入三世諸剎那際，隨順解了如虛空際，",
    "T10n0293_009:0701a27": "現見諸法恒無二際，住於法界無分別際，入",
    "T10n0293_009:0701a28": "一切義無障礙際，住一切劫無失壞際，隨順",
    "T10n0293_009:0701a29": "調伏諸業性際，如來最勝不共法際，解了如",
    "T10n0293_009:0701b01": "來無際之際。以最勝智，悉能破壞一切執著、",
    "T10n0293_009:0701b02": "顛倒想網，不取一切同異剎土差別之相，亦",
    "T10n0293_009:0701b03": "復不取一切諸佛眾會道場和合之相；不取",
    "T10n0293_009:0701b04": "佛剎清淨之相，了知眾生皆無有我及眾生",
    "T10n0293_009:0701b05": "相。亦知一切音聲、語言如空谷響，亦知一切",
    "T10n0293_009:0701b06": "差別眾色皆如影像，如是思惟，正念觀察。漸",
    "T10n0293_009:0701b07": "次南行，向師子頻申城，周遍詢求慈行童",
    "T10n0293_009:0701b08": "女。聞眾人言：「彼是王女，處在王宮，五百童",
    "T10n0293_009:0701b09": "女以為侍從。住毘盧遮那摩尼藏殿，於龍勝",
    "T10n0293_009:0701b10": "栴檀足金線網天衣座上而說妙法。」善財",
    "T10n0293_009:0701b11": "聞已，詣王宮門，一心渴仰求見彼女。于時",
    "T10n0293_009:0701b12": "乃見無量人眾來入宮中，善財問言：「諸人今",
    "T10n0293_009:0701b13": "者欲何所詣？」人咸報言：「我等欲詣慈行童女，",
    "T10n0293_009:0701b14": "聽受妙法。」善財即念：「此王宮門，既無限礙，我",
    "T10n0293_009:0701b15": "亦應入。」遂入王宮，見其寶殿玻瓈為地，瑠",
    "T10n0293_009:0701b16": "璃為柱，金剛為壁，閻浮檀金以為垣牆，眾寶",
    "T10n0293_009:0701b17": "欄楯百千雜寶，光明普照而為窓牖；阿僧祇",
    "T10n0293_009:0701b18": "勝摩尼寶而莊校之，寶藏摩尼鏡圓滿莊嚴；",
    "T10n0293_009:0701b19": "世中最上光藏摩尼寶晝夜光明以為照耀；",
    "T10n0293_009:0701b20": "無數寶網周匝彌覆，窓闥交映，眾寶相輝；百",
    "T10n0293_009:0701b21": "千金鈴懸置其上，微風吹動出微妙音；有",
    "T10n0293_009:0701b22": "如是等不可思議眾寶嚴飾。慈行童女，身真",
    "T10n0293_009:0701b23": "金色，目髮紺青，形貌端嚴，相好具足，以梵音",
    "T10n0293_009:0701b24": "聲而演說法。善財見已，頂禮其足，遶無數匝，",
    "T10n0293_009:0701b25": "合掌恭敬，於一面立白言：「聖者！我已先發",
    "T10n0293_009:0701b26": "阿耨多羅三藐三菩提心，而未知菩薩云何",
    "T10n0293_009:0701b27": "學菩薩行，云何修菩薩道？我聞聖者善能誘",
    "T10n0293_009:0701b28": "誨，願為我說。」童女告言：「善男子！汝應觀我",
    "T10n0293_009:0701b29": "所住宮殿內外，種種莊嚴之事。」善財頂禮，",
    "T10n0293_009:0701c01": "如教觀察，見一一壁中、一一鏡中、一一",
    "T10n0293_009:0701c02": "柱中、一一相中、一一形像中、一一寶網",
    "T10n0293_009:0701c03": "中、一一欄楯中、一一金鈴中、一一寶樹中、",
    "T10n0293_009:0701c04": "一一寶瓔珞中、一一莊嚴具中、一一寶形像",
    "T10n0293_009:0701c05": "中、一一摩尼寶中、一一光明照世毘盧遮那",
    "T10n0293_009:0701c06": "寶中，悉見十方一切法界一切如來，從初發",
    "T10n0293_009:0701c07": "心修菩薩道，各各行願，各各境界，各各出興",
    "T10n0293_009:0701c08": "成等正覺，各各示現廣大神變轉妙法輪，乃",
    "T10n0293_009:0701c09": "至各各現入涅槃。如是影相，種種境界，如",
    "T10n0293_009:0701c10": "鏡中像，亦如淨水，普見虛空日月星宿。如此",
    "T10n0293_009:0701c11": "皆是慈行童女過去所修大善根力，所有眾",
    "T10n0293_009:0701c12": "像於中顯現。爾時，善財憶所觀察，一切諸佛",
    "T10n0293_009:0701c13": "莊嚴剎土，功德行願神變之相，合掌恭敬，一",
    "T10n0293_009:0701c14": "心瞻仰慈行童女。時，彼童女告善財言：「善",
    "T10n0293_009:0701c15": "男子！此般若波羅蜜普莊嚴門，我於三十",
    "T10n0293_009:0701c16": "六恒河沙數諸如來所，求得此法。彼諸如",
    "T10n0293_009:0701c17": "來，各以種種異方便門，令我得入一佛",
    "T10n0293_009:0701c18": "所演，餘不重說。」善財白言：「聖者！此般若波羅",
    "T10n0293_009:0701c19": "蜜普莊嚴門，境界云何？」童女答言：「善男子！",
    "T10n0293_009:0701c20": "我入此般若波羅蜜普莊嚴門，隨順趣向",
    "T10n0293_009:0701c21": "思惟、觀察、憶持、分別所有境界、所有威儀、所",
    "T10n0293_009:0701c22": "有相狀、所有證入，即時獲得普遍出生陀羅",
    "T10n0293_009:0701c23": "尼門，百萬阿僧祇陀羅尼門，皆悉現前。如",
    "T10n0293_009:0701c24": "水漩澓速疾顯現，所謂：佛陀羅尼門，法陀",
    "T10n0293_009:0701c25": "羅尼門，佛剎陀羅尼門，眾生陀羅尼門，普",
    "T10n0293_009:0701c26": "遍陀羅尼門，過去陀羅尼門，未來陀羅尼門，",
    "T10n0293_009:0701c27": "現在陀羅尼門，常住際陀羅尼門，福德陀羅",
    "T10n0293_009:0701c28": "尼門，福德聚陀羅尼門，智慧陀羅尼門，智",
    "T10n0293_009:0701c29": "慧聚陀羅尼門，諸願陀羅尼門，分別諸願",
    "T10n0293_009:0702a01": "陀羅尼門，行陀羅尼門，行清淨陀羅尼門，",
    "T10n0293_009:0702a02": "行修集陀羅尼門，行圓滿陀羅尼門，業陀",
    "T10n0293_009:0702a03": "羅尼門，業不失壞陀羅尼門，業清淨陀羅尼",
    "T10n0293_009:0702a04": "門，業流注陀羅尼門，業現前所作陀羅尼門，",
    "T10n0293_009:0702a05": "捨離惡業陀羅尼門，修習正業陀羅尼門，業",
    "T10n0293_009:0702a06": "自在陀羅尼門，善行陀羅尼門，常持善行陀",
    "T10n0293_009:0702a07": "羅尼門，三昧陀羅尼門，隨順三昧陀羅尼門，",
    "T10n0293_009:0702a08": "觀察三昧陀羅尼門，三昧境界陀羅尼門，從",
    "T10n0293_009:0702a09": "三昧起陀羅尼門，神通陀羅尼門，心海陀羅",
    "T10n0293_009:0702a10": "尼門，種種心陀羅尼門，直心陀羅尼門，清淨",
    "T10n0293_009:0702a11": "心陀羅尼門，照心稠林陀羅尼門，心地清淨",
    "T10n0293_009:0702a12": "陀羅尼門，知眾生心所生處陀羅尼門，知眾",
    "T10n0293_009:0702a13": "生微細心陀羅尼門，知眾生煩惱行陀羅尼",
    "T10n0293_009:0702a14": "門，知煩惱習氣陀羅尼門，知煩惱方便陀羅",
    "T10n0293_009:0702a15": "尼門，知煩惱所作陀羅尼門，知眾生信陀羅",
    "T10n0293_009:0702a16": "尼門，知眾生解陀羅尼門，知眾生行陀羅尼",
    "T10n0293_009:0702a17": "門，知眾生信解諸行差別陀羅尼門，知眾生",
    "T10n0293_009:0702a18": "性陀羅尼門，知眾生欲陀羅尼門，知眾生想",
    "T10n0293_009:0702a19": "陀羅尼門，知世界所起陀羅尼門，普見十方",
    "T10n0293_009:0702a20": "陀羅尼門，普見一切法陀羅尼門，說法陀羅",
    "T10n0293_009:0702a21": "尼門，大慈陀羅尼門，大悲陀羅尼門，寂",
    "T10n0293_009:0702a22": "靜陀羅尼門，語言道陀羅尼門，解脫陀羅尼",
    "T10n0293_009:0702a23": "門，普遍出生陀羅尼門，無著際陀羅尼門，",
    "T10n0293_009:0702a24": "方便非方便陀羅尼門，隨順陀羅尼門，差別",
    "T10n0293_009:0702a25": "陀羅尼門，普入陀羅尼門，無礙際陀羅尼門，",
    "T10n0293_009:0702a26": "普遍一切陀羅尼門，佛法陀羅尼門，菩薩法",
    "T10n0293_009:0702a27": "陀羅尼門，聲聞法陀羅尼門，獨覺法陀羅尼",
    "T10n0293_009:0702a28": "門，世間法陀羅尼門，世界成陀羅尼門，世",
    "T10n0293_009:0702a29": "界壞陀羅尼門，世界住陀羅尼門，世界莊嚴",
    "T10n0293_009:0702b01": "陀羅尼門，世界形狀陀羅尼門，狹世界陀羅",
    "T10n0293_009:0702b02": "尼門，廣世界陀羅尼門，垢世界陀羅尼門，",
    "T10n0293_009:0702b03": "淨世界陀羅尼門，於淨世界現垢世界陀羅",
    "T10n0293_009:0702b04": "尼門，於垢世界現淨世界陀羅尼門，純垢世",
    "T10n0293_009:0702b05": "界陀羅尼門，純淨世界陀羅尼門，垢淨世界",
    "T10n0293_009:0702b06": "陀羅尼門，淨垢世界陀羅尼門，平坦世界陀",
    "T10n0293_009:0702b07": "羅尼門，高下世界陀羅尼門，覆世界陀羅尼",
    "T10n0293_009:0702b08": "門，仰世界陀羅尼門，側世界陀羅尼門，世界",
    "T10n0293_009:0702b09": "網陀羅尼門，世界轉陀羅尼門，世界各別依",
    "T10n0293_009:0702b10": "想住陀羅尼門，世界行陀羅尼門，細入麁陀",
    "T10n0293_009:0702b11": "羅尼門，麁入細陀羅尼門，大入小陀羅尼",
    "T10n0293_009:0702b12": "門，小入大陀羅尼門，見諸佛陀羅尼門，分",
    "T10n0293_009:0702b13": "別佛身陀羅尼門，見佛光明莊嚴網陀羅尼",
    "T10n0293_009:0702b14": "門，聞佛圓滿妙音聲陀羅尼門，佛轉法輪陀",
    "T10n0293_009:0702b15": "羅尼門，佛法輪成就陀羅尼門，佛法輪差別",
    "T10n0293_009:0702b16": "陀羅尼門，佛法輪無差別陀羅尼門，佛法",
    "T10n0293_009:0702b17": "輪訓釋陀羅尼門，佛法輪旋轉陀羅尼門，佛",
    "T10n0293_009:0702b18": "身普遍陀羅尼門，佛會圓滿陀羅尼門，能作",
    "T10n0293_009:0702b19": "佛事陀羅尼門，了知佛會差別相陀羅尼門，",
    "T10n0293_009:0702b20": "遍入佛眾會海陀羅尼門，諸佛光照陀羅尼",
    "T10n0293_009:0702b21": "門，諸佛三昧陀羅尼門，諸佛三昧自在用",
    "T10n0293_009:0702b22": "陀羅尼門，諸佛住處陀羅尼門，諸佛加持陀",
    "T10n0293_009:0702b23": "羅尼門，諸佛變化陀羅尼門，諸佛遊戲陀羅",
    "T10n0293_009:0702b24": "尼門，佛知眾生心行差別陀羅尼門，諸佛神",
    "T10n0293_009:0702b25": "通種種變現陀羅尼門，住兜率宮所作業陀",
    "T10n0293_009:0702b26": "羅尼門，乃至示現入于涅槃陀羅尼門，利益",
    "T10n0293_009:0702b27": "眾生陀羅尼門，入甚深法陀羅尼門，入微妙",
    "T10n0293_009:0702b28": "法陀羅尼門，菩提心相陀羅尼門，菩提心所",
    "T10n0293_009:0702b29": "從生陀羅尼門，菩提心助道相陀羅尼門，諸",
    "T10n0293_009:0702c01": "願陀羅尼門，諸行陀羅尼門，神通相陀羅尼",
    "T10n0293_009:0702c02": "門，出離相陀羅尼門，總持清淨相陀羅尼",
    "T10n0293_009:0702c03": "門，智輪清淨相陀羅尼門，智慧清淨相陀羅",
    "T10n0293_009:0702c04": "尼門，無量解脫相陀羅尼門，念力清淨陀羅",
    "T10n0293_009:0702c05": "尼門，自心清淨陀羅尼門。「善男子！我唯知",
    "T10n0293_009:0702c06": "此般若波羅蜜普莊嚴門，如諸菩薩摩訶薩，",
    "T10n0293_009:0702c07": "其心廣大，等虛空界，入於法界，智慧寬博，福",
    "T10n0293_009:0702c08": "德成滿，堅固不動。住出世法，遠離世間，勤求",
    "T10n0293_009:0702c09": "修習，向一切智；智眼清淨，無諸垢翳，身語",
    "T10n0293_009:0702c10": "心行，悉皆清淨；以差別智，普入諸法，無障礙",
    "T10n0293_009:0702c11": "慧，猶如虛空。通達一切世間境界，獲無礙地",
    "T10n0293_009:0702c12": "大光明藏，善巧分別一切法義，一切世間",
    "T10n0293_009:0702c13": "無能映奪。常行於世，不染世法，能益於世，非",
    "T10n0293_009:0702c14": "世所壞；為諸眾生究竟依止，善了一切眾生",
    "T10n0293_009:0702c15": "語言，明解眾生種種儀式；知諸眾生業習根",
    "T10n0293_009:0702c16": "器，隨其心行，如應說法；於一切處普隨現",
    "T10n0293_009:0702c17": "身，於一切時恒得自在。而我云何能知、能說",
    "T10n0293_009:0702c18": "彼功德行？善男子！於此南方，有一國土，名為",
    "T10n0293_009:0702c19": "三目。彼有比丘，名曰妙見，汝詣彼問菩薩",
    "T10n0293_009:0702c20": "云何學菩薩行，修菩薩道。」時，善財童子，頂",
    "T10n0293_009:0702c21": "禮其足，遶無數匝，戀慕瞻仰，辭退南行。",
    "T10n0293_009:0702c22": "爾時，善財童子隨順思惟菩薩所住行甚深，",
    "T10n0293_009:0702c23": "思惟菩薩所證法界際甚深，思惟菩薩眾生",
    "T10n0293_009:0702c24": "微細智甚深，思惟菩薩世間想行智甚深，思",
    "T10n0293_009:0702c25": "惟眾生無作性甚深，思惟眾生心流注甚深，",
    "T10n0293_009:0702c26": "思惟諸法緣起際甚深，思惟眾生真實際甚",
    "T10n0293_009:0702c27": "深，思惟眾生如光影甚深，思惟眾生名號差",
    "T10n0293_009:0702c28": "別際甚深，思惟眾生語言際甚深，思惟眾生",
    "T10n0293_009:0702c29": "莊嚴法甚深，思惟眾生祕密際甚深，思惟眾",
    "T10n0293_009:0703a01": "生光明際甚深。漸次前行，至三目國，於彼",
    "T10n0293_009:0703a02": "城邑、市肆、廛里、山川、林藪、仙人住處，周遍尋",
    "T10n0293_009:0703a03": "訪妙見比丘。忽然覩見在一林中經行往復，",
    "T10n0293_009:0703a04": "頭骨如蓋，頂有肉髻，殊勝端嚴，其眼脩廣如",
    "T10n0293_009:0703a05": "青蓮葉，鼻脩高直如挺真金，脣色丹潔如",
    "T10n0293_009:0703a06": "頻婆果，齒白齊密具足四十。頰如師子，頤頷",
    "T10n0293_009:0703a07": "充滿，眉高而長，額廣平正，毫相映徹，如白",
    "T10n0293_009:0703a08": "瑠璃，耳相垂埵，如懸珠狀，面如滿月，見者",
    "T10n0293_009:0703a09": "無厭。頸項圓直，約文三道，胸標德相，妙藏莊",
    "T10n0293_009:0703a10": "嚴，臆如師子，肩膊傭圓，腰脇深細，如金剛杵；",
    "T10n0293_009:0703a11": "臂肘傭直，立垂過膝，網縵指相，如白鵝王。",
    "T10n0293_009:0703a12": "手足掌中，金剛輪相，柔軟細滑，如兜羅綿；伊",
    "T10n0293_009:0703a13": "尼鹿腨，七處平滿，手指纖長，足跟平圓。皮",
    "T10n0293_009:0703a14": "膚金色，常光一尋，身毛上靡，一一右旋；其身",
    "T10n0293_009:0703a15": "圓滿，如尼拘陀樹，相好嚴潔，猶如雪山王。",
    "T10n0293_009:0703a16": "諸根澄靜目視不瞬，於諸境界心無動亂；",
    "T10n0293_009:0703a17": "智慧深廣猶如大海，若沈、若舉、是智、非智，",
    "T10n0293_009:0703a18": "動轉戲論，一切咸息。得佛所行平等境界，入",
    "T10n0293_009:0703a19": "於緣起差別法門，成熟眾生心恒不倦。能生",
    "T10n0293_009:0703a20": "深廣圓滿大悲，教化示導心無暫捨。為欲受",
    "T10n0293_009:0703a21": "持一切如來正法眼故，為欲普令一切眾生",
    "T10n0293_009:0703a22": "生智眼故，為於如來所行之道恒履踐故，",
    "T10n0293_009:0703a23": "不遲不速審諦經行。寂靜端嚴，猶如滿月，",
    "T10n0293_009:0703a24": "威儀雍肅，如淨居天。無數天、龍、乾闥婆等釋",
    "T10n0293_009:0703a25": "梵護世，人及非人前後圍遶。主方之神，隨方",
    "T10n0293_009:0703a26": "迴轉，引導其前；足行諸神，持寶蓮華，隨捧其",
    "T10n0293_009:0703a27": "足；無盡光主火神執持寶炬，舒光照耀；閻",
    "T10n0293_009:0703a28": "浮幢主林神恒雨眾妙拘蘇摩華；不動藏主",
    "T10n0293_009:0703a29": "地神隨現寶藏普光明主空神莊嚴虛空；",
    "T10n0293_009:0703b01": "妙吉祥主海神雨摩尼寶；須彌藏主山神合",
    "T10n0293_009:0703b02": "掌作禮；無礙力主風神散眾香華；春和淑氣",
    "T10n0293_009:0703b03": "主夜神曲躬恭敬；常覺圓滿，主晝神持遍照",
    "T10n0293_009:0703b04": "十方摩尼寶幢，住虛空中放大光明。善財童",
    "T10n0293_009:0703b05": "子前詣其所，頭面禮足，合掌白言：「聖者！我",
    "T10n0293_009:0703b06": "已先發阿耨多羅三藐三菩提心，復欲勤求",
    "T10n0293_009:0703b07": "諸菩薩道。我聞聖者，善能誘誨，願為我說菩",
    "T10n0293_009:0703b08": "薩云何學菩薩行，修菩薩道。」妙見答言：「善男",
    "T10n0293_009:0703b09": "子！我年既少出家，又近我此生中，於三十八",
    "T10n0293_009:0703b10": "恒河沙數諸如來所，親近供養淨修梵行；",
    "T10n0293_009:0703b11": "或有佛所一日一夜淨修梵行；或有佛所",
    "T10n0293_009:0703b12": "七日七夜淨修梵行；或有佛所半月、一月；一",
    "T10n0293_009:0703b13": "年、百年、千年、百千年、那由他年，乃至不可說",
    "T10n0293_009:0703b14": "不可說年。或有佛所，經一小劫、或一中劫、或",
    "T10n0293_009:0703b15": "一大劫，乃至不可說不可說阿僧祇劫，親近",
    "T10n0293_009:0703b16": "供養淨修梵行，聽聞妙法，依教奉行，清淨莊",
    "T10n0293_009:0703b17": "嚴諸大誓願，證入諸佛甚深境界，修集菩",
    "T10n0293_009:0703b18": "薩一切妙行，圓滿一切波羅蜜門。亦見彼佛",
    "T10n0293_009:0703b19": "所成正覺、所現神通、所轉法輪、所現涅槃、所",
    "T10n0293_009:0703b20": "有遺教，乃至法盡各各差別，悉能受持無",
    "T10n0293_009:0703b21": "有雜亂。亦知彼佛，以本所發大誓願力，普遍",
    "T10n0293_009:0703b22": "嚴淨諸佛國土；以本所入諸三昧力，圓滿",
    "T10n0293_009:0703b23": "菩薩甚深妙行；以本所修普賢行力，清淨諸",
    "T10n0293_009:0703b24": "佛波羅蜜海。「又，善男子！我常不離此經行處，",
    "T10n0293_009:0703b25": "一念中，一切十方皆悉現前，得淨妙智觀察",
    "T10n0293_009:0703b26": "了知無障礙故；一念中一切世界皆悉現前，",
    "T10n0293_009:0703b27": "得速疾力，一念過不可說不可說世界無障",
    "T10n0293_009:0703b28": "礙故；一念中不可說不可說佛剎，皆悉現前，",
    "T10n0293_009:0703b29": "得普嚴淨成就菩薩願力故；一念中不可說",
    "T10n0293_009:0703c01": "不可說眾生差別行，皆悉現前，得滿足普賢",
    "T10n0293_009:0703c02": "教門海故；一念中不可說不可說佛清淨身，",
    "T10n0293_009:0703c03": "皆悉現前，得普親近成就普賢行願力故；",
    "T10n0293_009:0703c04": "一念中不可說不可說佛剎極微塵數如來，皆",
    "T10n0293_009:0703c05": "悉現前，得柔軟心，供養承事一切如來願力",
    "T10n0293_009:0703c06": "故；一念中不可說不可說如來降注法雨入",
    "T10n0293_009:0703c07": "眾生心，皆悉現前，得了知阿僧祇法門，隨順",
    "T10n0293_009:0703c08": "陀羅尼願力故；一念中不可說不可說菩薩",
    "T10n0293_009:0703c09": "行海，皆悉現前，得淨一切諸菩薩行，猶如",
    "T10n0293_009:0703c10": "帝網殊勝願力故；一念中不可說不可說諸",
    "T10n0293_009:0703c11": "三昧海，皆悉現前，得於一三昧中，自在入出",
    "T10n0293_009:0703c12": "一切三昧願力故；一念中不可說不可說諸",
    "T10n0293_009:0703c13": "根海，皆悉現前，得了知諸根際，於一根中見",
    "T10n0293_009:0703c14": "一切根願力故；一念中不可說不可說時皆",
    "T10n0293_009:0703c15": "悉現前，得於一切時，轉正法輪，眾生界盡，法",
    "T10n0293_009:0703c16": "輪無盡願力故；一念中不可說不可說三世",
    "T10n0293_009:0703c17": "海皆悉現前，得了知一切世界中，三世分位",
    "T10n0293_009:0703c18": "智光明願力故。「善男子！我唯知此菩薩隨",
    "T10n0293_009:0703c19": "順無盡燈解脫門，如諸菩薩摩訶薩，心行",
    "T10n0293_009:0703c20": "堅固，猶如金剛，生如來家種族，真正成就不",
    "T10n0293_009:0703c21": "壞常住命根，常然智燈，無有盡滅。其身堅",
    "T10n0293_009:0703c22": "固，不可沮壞，普能示現如幻色身，形貌端嚴，",
    "T10n0293_009:0703c23": "世無倫匹。隨眾生心，無量差別，如緣起法，轉",
    "T10n0293_009:0703c24": "變無盡，毒刃火災，所不能害。降魔兵眾，摧",
    "T10n0293_009:0703c25": "伏異道，身色妙好，如閻浮金，超過世間最勝",
    "T10n0293_009:0703c26": "無比。放大光網，普照十方，若有見者，必破一",
    "T10n0293_009:0703c27": "切障礙大山，必拔一切不善根本，必種廣大",
    "T10n0293_009:0703c28": "殊勝善根。如是之人，難可得見，難得出現，",
    "T10n0293_009:0703c29": "如優曇華。而我云何能知、能說彼功德行？",
    "T10n0293_009:0704a01": "善男子！於此南方，有一國土，名圓滿多聞，",
    "T10n0293_009:0704a02": "其中有城，名曰妙門，彼有童子，名根自在",
    "T10n0293_009:0704a03": "主。汝詣彼問菩薩云何學菩薩行，修菩薩道。」",
    "T10n0293_009:0704a04": "時，善財童子為欲成滿諸菩薩行；欲修菩薩",
    "T10n0293_009:0704a05": "無盡功德；欲被菩薩大誓願甲；欲放菩薩大",
    "T10n0293_009:0704a06": "力光明；欲成菩薩深信解力；欲起菩薩無量",
    "T10n0293_009:0704a07": "勝行。於菩薩法，心無厭足，樂入一切菩薩功",
    "T10n0293_009:0704a08": "德，願常攝御一切眾生，欲超生死稠林曠野；",
    "T10n0293_009:0704a09": "於善知識，常樂見聞，承事供養，心無厭倦；於",
    "T10n0293_009:0704a10": "無量法，心生尊重，頂禮妙見，遶無數匝，慇懃",
    "T10n0293_009:0704a11": "瞻仰，辭退而去。◎",
    "T10n0293_009:0704a12": "◎爾時，善財童子受妙見比丘教已，憶持不",
    "T10n0293_009:0704a13": "忘，思惟修習，決定明了，於彼法門，隨順悟",
    "T10n0293_009:0704a14": "入。天、龍、夜叉、乾闥婆等眷屬圍遶。漸次前",
    "T10n0293_009:0704a15": "行，向圓滿多聞國入妙門城，周遍推求根自",
    "T10n0293_009:0704a16": "在主童子。時，虛空中天龍神等，告善財言：",
    "T10n0293_009:0704a17": "「善男子！今此童子，在河渚上，與諸童子聚沙",
    "T10n0293_009:0704a18": "為戲。」爾時，善財聞是語已，即詣其所，見彼童",
    "T10n0293_009:0704a19": "子，十千童子前後圍遶，聚沙為戲。見已，親",
    "T10n0293_009:0704a20": "近頂禮其足，遶無數匝，合掌前立，白言：「聖者！",
    "T10n0293_009:0704a21": "我已先發阿耨多羅三藐三菩提心，而未知",
    "T10n0293_009:0704a22": "菩薩云何學菩薩行，修菩薩道；我聞聖者，",
    "T10n0293_009:0704a23": "善能誘誨，唯願慈哀，為我解說。」自在主言：「善",
    "T10n0293_009:0704a24": "男子！我昔曾於文殊師利童子所，修學算、數、",
    "T10n0293_009:0704a25": "印、相等法，即得悟入一切工巧神通智門。善",
    "T10n0293_009:0704a26": "男子！我因此故，知諸世間所有聲論、內明、因",
    "T10n0293_009:0704a27": "明、醫方明等文字，算數、契印、取與種種智論，",
    "T10n0293_009:0704a28": "亦知一切藥毒、蠱毒、和合銷解，亦能療治風",
    "T10n0293_009:0704a29": "癎、痟瘦、鬼魅所著，如是所有一切諸病。亦",
    "T10n0293_009:0704b01": "能建立城邑、聚落，形勝所居市肆、廛里、園林、池",
    "T10n0293_009:0704b02": "沼、義堂、福舍、臺榭、樓觀、宮殿、屋宅、窓牖、門闥種",
    "T10n0293_009:0704b03": "種莊嚴；亦善駕御駟馬車乘，鬪戰之法，安危",
    "T10n0293_009:0704b04": "進止，取捨勝負；亦善調鍊種種仙藥，幻術變",
    "T10n0293_009:0704b05": "化；亦善營理田農商賈，種種諸業；亦善禮",
    "T10n0293_009:0704b06": "儀尊卑次序；亦知眾生身相吉凶，業行善惡；",
    "T10n0293_009:0704b07": "亦知眾生具足一切善、不善根；亦知眾生善",
    "T10n0293_009:0704b08": "趣、惡趣種類差別。亦善了知一切賢聖清淨",
    "T10n0293_009:0704b09": "業道，此人應得聲聞乘道，此人應得辟支佛",
    "T10n0293_009:0704b10": "道，此人應得菩薩乘道，此人應入如來智地，",
    "T10n0293_009:0704b11": "如是乃至真俗二諦，皆悉能知；亦知一切諸",
    "T10n0293_009:0704b12": "寂靜眾，軌儀法式，時非時食，應所不應，以自攝",
    "T10n0293_009:0704b13": "養而延壽命；亦知世俗治生方法，經理資產，",
    "T10n0293_009:0704b14": "出處貴賤；亦知自他過去受身中，有分位入",
    "T10n0293_009:0704b15": "胎、住胎經生差別；亦知未來一切眾生，死此",
    "T10n0293_009:0704b16": "生彼，死彼生此，從彼處歿，還生於彼，從此處",
    "T10n0293_009:0704b17": "歿，還生於此；亦知過現一切諸佛差別法門，",
    "T10n0293_009:0704b18": "種種安布，教授教誡，調伏眾生，能令堅固，",
    "T10n0293_009:0704b19": "隨順修持，越生死流，到涅槃岸，身心清淨，如",
    "T10n0293_009:0704b20": "鍊真金，光明普照，廣大成就。善男子！我復善",
    "T10n0293_009:0704b21": "知十八工巧，種種技術，并六十二眷屬明論，",
    "T10n0293_009:0704b22": "及內明等一切方法，治內煩惱。何等名為內",
    "T10n0293_009:0704b23": "身煩惱？有四因緣：一、謂眼根攝受色境，二、由",
    "T10n0293_009:0704b24": "無始取著習氣，三、由彼識自性本性，四、於色",
    "T10n0293_009:0704b25": "境作意。希望由此四種因緣力故，藏識轉變，",
    "T10n0293_009:0704b26": "識波浪生，譬如瀑流，相續不斷。善男子！如",
    "T10n0293_009:0704b27": "眼識起，一切根識，微塵毛孔俱時出生，亦",
    "T10n0293_009:0704b28": "復如是。譬如明鏡，頓現眾像，諸識亦爾，或時",
    "T10n0293_009:0704b29": "頓現。善男子！譬如猛風，吹大海水，波浪不停，",
    "T10n0293_009:0704c01": "由境界風，飄靜心海，起識波浪，相續不斷，因",
    "T10n0293_009:0704c02": "緣相作，不相捨離，不一不異，如水與波，由業",
    "T10n0293_009:0704c03": "生相，深起繫縛。不能了知，色等自性五識",
    "T10n0293_009:0704c04": "身轉，彼阿賴耶終不自言：我生七識，七識",
    "T10n0293_009:0704c05": "不言從賴耶生，但由自心執取境相，分別而",
    "T10n0293_009:0704c06": "生。如是甚深阿賴耶識行相微細究竟邊際，",
    "T10n0293_009:0704c07": "唯諸如來住地菩薩之所通達，愚法聲聞及",
    "T10n0293_009:0704c08": "辟支佛、凡夫、外道悉不能知。」◎",
    "T10n0293_009:0704c09": "大方廣佛華嚴經卷第九",
    "T10n0293_009:0704c10": "悉見法界一切如來從初發心、修菩薩行、",
    "T10n0293_009:0704c11": "成滿大願、具足功德、成等正覺、轉妙法輪，乃",
    "T10n0293_009:0704c12": "至示現入於涅槃。如是影像靡不皆現，如淨",
    "T10n0293_009:0704c13": "水中普見虛空日月星宿所有眾像，如此皆",
    "T10n0293_009:0704c14": "是慈行童女過去世中善根之力。爾時，善財",
    "T10n0293_009:0704c15": "童子憶念所見諸佛之相，合掌瞻仰慈行童女。"
}
