{
    "T02n0127_001:0834c03": "佛說四人出現世間經",
    "T02n0127_001:0834c05": "宋天竺沙門求那跋陀羅譯",
    "T02n0127_001:0834c06": "聞如是：一時婆伽婆，在舍衛城祇樹給孤獨",
    "T02n0127_001:0834c07": "園。爾時，王波斯匿乘羽[羽*包]車群臣圍繞，出舍",
    "T02n0127_001:0834c08": "衛城，便往園中至世尊所，頭面禮足在一面",
    "T02n0127_001:0834c09": "坐，欲聽說法。時世尊告波斯匿王：「有四人出",
    "T02n0127_001:0834c10": "現世間。云何為四？或復有人先醜而後妙，或",
    "T02n0127_001:0834c11": "復有人先妙而後醜，或復有人先醜後醜，或",
    "T02n0127_001:0834c12": "復有人先妙後妙。「云何人先醜後妙？或復有",
    "T02n0127_001:0834c13": "人生卑賤家，若旃陀羅家，若魁膾家，若工巧",
    "T02n0127_001:0834c14": "家，若剔鬚髮家、貧窮家，無穀米處食不充口，",
    "T02n0127_001:0834c15": "雖復得食臭穢弊惡。生如此家，顏色醜弊，人",
    "T02n0127_001:0834c16": "不喜見為人輕蔑，身行善、口行善、意行善。彼",
    "T02n0127_001:0834c17": "已身修善行、口修善行、意修善行，若見沙門",
    "T02n0127_001:0834c18": "婆羅門已，便起謙卑意，承事恭敬不失時節。",
    "T02n0127_001:0834c19": "若見供養者，見已便歡喜踊躍，命終時生善",
    "T02n0127_001:0834c20": "處天上。譬如有人從地至小床，從小床至大",
    "T02n0127_001:0834c21": "床，從大床至馬，從馬至象，從象至大講堂，以",
    "T02n0127_001:0834c22": "是故我說此人先醜後妙。如是，彼人先醜後",
    "T02n0127_001:0834c23": "妙。「云何人先妙後醜？若有人生豪尊家，或剎",
    "T02n0127_001:0834c24": "利大姓家，婆羅門大姓家，或長者大姓家，或",
    "T02n0127_001:0834c25": "王家，或太子家，或大臣家及諸大家，顏色端",
    "T02n0127_001:0834c26": "正無有比，色如桃花。彼人便身行惡、口行惡、",
    "T02n0127_001:0834c27": "意行惡，彼若見沙門、婆羅門、諸長宿，彼見已",
    "T02n0127_001:0834c28": "無恭敬心亦不禮事，亦不與言論。彼若見供",
    "T02n0127_001:0834c29": "養者，見已便起嫉妬心，此是邪見、猶豫見所",
    "T02n0127_001:0835a01": "攝此便有邪見，無施亦無福亦無受者，亦無",
    "T02n0127_001:0835a02": "善惡行，亦無今世後世，無父無母，世無阿羅",
    "T02n0127_001:0835a03": "漢等修妙行者，疾得證通而娛樂中。彼以有",
    "T02n0127_001:0835a04": "此成就惡邪見，若命終時生三惡趣獄中，猶",
    "T02n0127_001:0835a05": "如彼人從講堂轉下至象項，從象至馬，從馬",
    "T02n0127_001:0835a06": "至大床，從大床至小床，從小床首足墮地，由",
    "T02n0127_001:0835a07": "是故我說彼人先妙後醜。如是，彼人先妙後",
    "T02n0127_001:0835a08": "醜。「彼云何人先醜後醜？或有人生卑賤家，或",
    "T02n0127_001:0835a09": "旃陀羅家，或魁膾家，或工巧家，或剔鬚髮家，",
    "T02n0127_001:0835a10": "及餘貧賤，無有飲食，雖復得食臭穢難嘗。生",
    "T02n0127_001:0835a11": "如此家，彼身行惡、口行惡、意行惡。彼已身行",
    "T02n0127_001:0835a12": "惡、口行惡、意行惡，若見沙門、婆羅門、諸尊長",
    "T02n0127_001:0835a13": "者，亦不恭敬亦不禮事，亦不與共言論，彼是",
    "T02n0127_001:0835a14": "邪見與猶豫見相應，彼便有是見，無施無福",
    "T02n0127_001:0835a15": "亦無受者，亦無善惡行報，亦無今世後世，無",
    "T02n0127_001:0835a16": "父無母，世無沙門婆羅門等行業者，無阿羅",
    "T02n0127_001:0835a17": "漢於今世後世疾得證通娛樂其中。彼與惡",
    "T02n0127_001:0835a18": "見相應，命終時生三趣入地獄中。譬如人從",
    "T02n0127_001:0835a19": "冥至冥，從暗至暗，由是故說此人先醜後醜。",
    "T02n0127_001:0835a20": "如是，彼人先醜後醜。「彼云何人先妙後妙？若",
    "T02n0127_001:0835a21": "有人生豪尊家，生剎利大姓家，或婆羅門大",
    "T02n0127_001:0835a22": "姓家，或長者大姓家，或王家，或太子家，大臣",
    "T02n0127_001:0835a23": "家，極富饒財多寶，彼人極端正無比，色如桃",
    "T02n0127_001:0835a24": "華。彼身修善行、口修善行、意修善行。彼身已",
    "T02n0127_001:0835a25": "修善行，口已修善行，意已修善行，彼若見沙",
    "T02n0127_001:0835a26": "門、婆羅門、諸尊長者，若見便恭敬禮事供養",
    "T02n0127_001:0835a27": "供給，若見有人來供養承事禮敬，便發歡喜，",
    "T02n0127_001:0835a28": "彼與等見相應無顛倒相。彼有是見，有施有",
    "T02n0127_001:0835a29": "福有受者，有善惡行，有今世後世，有父有母，",
    "T02n0127_001:0835b01": "世有沙門、婆羅門等修梵行者，阿羅漢於今",
    "T02n0127_001:0835b02": "世後世疾得證通娛樂其中。彼已成就善見，",
    "T02n0127_001:0835b03": "命終時生天上。譬如人從講堂至講堂，從觀至",
    "T02n0127_001:0835b04": "觀，遊一宮殿至一宮殿，由是故我說彼人先",
    "T02n0127_001:0835b05": "妙後妙。如是，彼人先妙後妙。如是，大王！有四",
    "T02n0127_001:0835b06": "人出現於世。」爾時世尊便說偈言：",
    "T02n0127_001:0835b07": "「大王人貧賤，　　得信好布施，",
    "T02n0127_001:0835b08": "　見沙門梵志，　　及諸乞求者，",
    "T02n0127_001:0835b09": "　承事禮恭敬，　　等修諸善業，",
    "T02n0127_001:0835b10": "　見施常歡喜，　　乞者亦惠施，",
    "T02n0127_001:0835b11": "　是施微妙業，　　更不受瑕穢。",
    "T02n0127_001:0835b12": "　如是王此人，　　彼臨命終時，",
    "T02n0127_001:0835b13": "　生三十三天，　　先醜而後妙。",
    "T02n0127_001:0835b14": "　大王人有財，　　無信懷嫉妬，",
    "T02n0127_001:0835b15": "　常欲行非行，　　邪見無有師，",
    "T02n0127_001:0835b16": "　見沙門梵志，　　及諸乞求者，",
    "T02n0127_001:0835b17": "　誹謗常罵詈，　　慳貪如無財，",
    "T02n0127_001:0835b18": "　見施往遏絕，　　乞者不惠施，",
    "T02n0127_001:0835b19": "　彼命非妙業，　　彼人受瑕穢。",
    "T02n0127_001:0835b20": "　如是王此人，　　臨欲命終時，",
    "T02n0127_001:0835b21": "　必生入地獄，　　先妙而後醜。",
    "T02n0127_001:0835b22": "　大王人貧賤，　　無信慳貪心，",
    "T02n0127_001:0835b23": "　常欲行非行，　　邪見無有師，",
    "T02n0127_001:0835b24": "　見沙門梵志，　　及諸乞求者，",
    "T02n0127_001:0835b25": "　誹謗常罵詈，　　慳貪言無財，",
    "T02n0127_001:0835b26": "　見施而遏絕，　　乞者不惠施，",
    "T02n0127_001:0835b27": "　彼命非妙業，　　彼人受瑕穢。",
    "T02n0127_001:0835b28": "　如是王此人，　　臨欲命終時，",
    "T02n0127_001:0835b29": "　必生入地獄，　　先醜而後醜。",
    "T02n0127_001:0835c01": "　大王人饒財，　　好信常布施，",
    "T02n0127_001:0835c02": "　見沙門梵志，　　及諸乞求者，",
    "T02n0127_001:0835c03": "　承事禮恭敬，　　等修諸善業，",
    "T02n0127_001:0835c04": "　見施常歡喜，　　乞者亦惠施，",
    "T02n0127_001:0835c05": "　是世微妙業，　　更不受瑕穢。",
    "T02n0127_001:0835c06": "　如是王此人，　　臨欲命終時，",
    "T02n0127_001:0835c07": "　生三十三天，　　先妙而後妙。",
    "T02n0127_001:0835c08": "「是故，大王！當作是學。如是，大王！當作是學，先",
    "T02n0127_001:0835c09": "妙而後妙，莫學先醜而後醜。如是，大王！當作",
    "T02n0127_001:0835c10": "是學。」",
    "T02n0127_001:0835c11": "爾時波斯匿王聞佛所說，歡喜奉行。",
    "T02n0127_001:0835c12": "佛說四人出現世間經"
}