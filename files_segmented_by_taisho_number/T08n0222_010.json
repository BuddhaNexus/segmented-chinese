{
    "T08n0222_010:0210b08": "光讚經卷第十",
    "T08n0222_010:0210b10": "西晉月氏國三藏竺法護譯",
    "T08n0222_010:0210b11": "25 問品摩訶般若波羅蜜問品第二十五",
    "T08n0222_010:0210b12": "爾時三千大千世界諸釋提桓因、諸四天王，",
    "T08n0222_010:0210b13": "諸焰天、諸兜術天、諸尼摩羅天、諸波羅尼蜜天，",
    "T08n0222_010:0210b14": "諸梵天、諸梵迦夷天、諸首陀衛天，各各無央",
    "T08n0222_010:0210b15": "數億百千天人俱。諸天人宿命有德，光明巍",
    "T08n0222_010:0210b16": "巍，比怛薩阿竭光，百億千億萬倍巨億萬倍，",
    "T08n0222_010:0210b17": "為尊為上、為無等倫、為無殊匹，靡不通達。爾",
    "T08n0222_010:0210b18": "時釋提桓因白賢者須菩提：「今三千大千世",
    "T08n0222_010:0210b19": "界諸四天王、諸首陀衛、諸天人等皆來大會，欲",
    "T08n0222_010:0210b20": "聽須菩提說般若波羅蜜法。云何菩薩摩訶",
    "T08n0222_010:0210b21": "薩住般若波羅蜜中？當云何行？」須菩提謂釋",
    "T08n0222_010:0210b22": "提桓因：「諸天子樂聽，我當說。」須菩提承佛",
    "T08n0222_010:0210b23": "威神蒙佛恩助，說般若波羅蜜：「如諸菩薩所",
    "T08n0222_010:0210b24": "應立行，何所天子未發阿耨多羅三藐三菩",
    "T08n0222_010:0210b25": "提心者，今皆當發。其入正見者，不能得發大",
    "T08n0222_010:0210b26": "道意也。所以者何？以塞生死道故。正使是輩",
    "T08n0222_010:0210b27": "人行菩薩道，我代其喜，勸助令發阿耨多羅",
    "T08n0222_010:0210b28": "三藐三菩提心，我終不斷功德。吾欲使取中",
    "T08n0222_010:0210b29": "正尊法，正欲使上佛無極之道。」須菩提謂釋",
    "T08n0222_010:0210c01": "提桓因：「向者所問：『云何菩薩住般若波羅蜜",
    "T08n0222_010:0210c02": "中？』菩薩摩訶薩發薩芸若心，不計色有常無",
    "T08n0222_010:0210c03": "常、若苦若樂、有我無我，不計疹病憂惱之",
    "T08n0222_010:0210c04": "患，有害無害、有縛無縛、有度無度，破壞恐懼",
    "T08n0222_010:0210c05": "習會達於空無之身，盡無所信、無所諍訟，亦",
    "T08n0222_010:0210c06": "無所念、無有顛倒；痛痒思想生死識亦復如",
    "T08n0222_010:0210c07": "是。眼耳鼻舌身意，地水火風空及諸識界，",
    "T08n0222_010:0210c08": "不見有常無常、有我無我、若苦若樂、疹病憂",
    "T08n0222_010:0210c09": "惱之患。諸所聲色無所思念亦無顛倒，五陰、",
    "T08n0222_010:0210c10": "六衰及識諸種，寂然恍忽，諸所想念察於佛",
    "T08n0222_010:0210c11": "法，悉為顛倒也。「復次，拘翼！菩薩摩訶薩欲應",
    "T08n0222_010:0210c12": "薩芸若心，行檀波羅蜜而無所著，尸、羼、惟逮、",
    "T08n0222_010:0210c13": "禪悉無所著。「復次，拘翼！菩薩摩訶薩行般若",
    "T08n0222_010:0210c14": "波羅蜜，觀察諸法了知諸法。了知諸法展轉",
    "T08n0222_010:0210c15": "相成，因得具足展轉相成。曉了諸法，無有吾",
    "T08n0222_010:0210c16": "我亦無有身。菩薩所用勸助道心，其道心者",
    "T08n0222_010:0210c17": "亦無所有。」須菩提謂拘翼：「所勸道心知無所",
    "T08n0222_010:0210c18": "有，則知道心而無所有便不可得。設使勸助",
    "T08n0222_010:0210c19": "道心不可得已，是為，拘翼！菩薩摩訶薩般若",
    "T08n0222_010:0210c20": "波羅蜜觀一切法，不見諸法有可得者。」釋提",
    "T08n0222_010:0210c21": "桓因問尊者須菩提：「云何勸助道心而無所",
    "T08n0222_010:0210c22": "有？云何勸助道心而不可得？云何勸助道心",
    "T08n0222_010:0210c23": "而無所有而不可得耶？」須菩提謂釋提桓因：",
    "T08n0222_010:0210c24": "「拘翼！其勸助心及與心本、道心，如是無有異",
    "T08n0222_010:0210c25": "心。無有心，則以無心而勸助之；無有無念，以",
    "T08n0222_010:0210c26": "無念而勸助之。若以無心則以無心便無有",
    "T08n0222_010:0210c27": "念，以無有念則為菩薩摩訶薩般若波羅蜜。」",
    "T08n0222_010:0210c28": "佛言：「善哉，善哉！須菩提！若能勸助菩薩摩訶",
    "T08n0222_010:0210c29": "薩說般若波羅蜜，乃如是乎。」須菩提白佛言：",
    "T08n0222_010:0211a01": "「我身，天中天！當報佛恩，行反復事。所以者",
    "T08n0222_010:0211a02": "何？過去怛薩阿竭、阿羅訶、三耶三佛，使諸",
    "T08n0222_010:0211a03": "弟子為諸菩薩說般若波羅蜜。過去佛時，為",
    "T08n0222_010:0211a04": "諸菩薩勸助講說六波羅蜜，讚敘誘進而化",
    "T08n0222_010:0211a05": "建立於是道品。彼時世尊，本與諸菩薩興",
    "T08n0222_010:0211a06": "六波羅蜜，得阿耨多羅三藐三菩，逮阿惟",
    "T08n0222_010:0211a07": "三佛。今我如是天中天，亦當勸助諸菩薩",
    "T08n0222_010:0211a08": "摩訶薩，發起信樂受六波羅蜜，開化建立",
    "T08n0222_010:0211a09": "於是佛道。我皆受已、皆勸樂已，慇懃勸立，當",
    "T08n0222_010:0211a10": "令菩薩摩訶薩疾成阿耨多羅阿惟三佛。」須",
    "T08n0222_010:0211a11": "菩提謂釋提桓因：「且聽，拘翼！如向者問：",
    "T08n0222_010:0211a12": "『菩薩當云何於般若波羅蜜中住，而無所住？』",
    "T08n0222_010:0211a13": "拘翼！所言色者，色則為空；痛痒思想生死",
    "T08n0222_010:0211a14": "識亦復為空。所言菩薩，菩薩則空。以色空",
    "T08n0222_010:0211a15": "故菩薩空耳，悉無有二、亦無若干。痛痒思想",
    "T08n0222_010:0211a16": "生死識空故，菩薩為空，悉無有二、亦無若干。",
    "T08n0222_010:0211a17": "是為，拘翼！菩薩摩訶薩於般若波羅蜜中住。",
    "T08n0222_010:0211a18": "「復次，拘翼！所言眼者，眼則為空；耳鼻舌",
    "T08n0222_010:0211a19": "身意亦復如是。所言菩薩，菩薩亦空。眼耳鼻",
    "T08n0222_010:0211a20": "舌身意空，故菩薩空，無有二、亦無若干。",
    "T08n0222_010:0211a21": "地水火風諸為空，以是故菩薩為空。身中六",
    "T08n0222_010:0211a22": "事悉無所有，本末悉空，亦無有二、亦無若干。",
    "T08n0222_010:0211a23": "如是者，拘翼！菩薩摩訶薩住般若波羅蜜中。",
    "T08n0222_010:0211a24": "「復次，拘翼！菩薩摩訶薩行般若波羅蜜者，解",
    "T08n0222_010:0211a25": "癡為空，色、六入、更樂痛、愛、受、有、生、老病死亦",
    "T08n0222_010:0211a26": "復為空，十二因緣滅盡之故，故言曰空。",
    "T08n0222_010:0211a27": "十二因緣空，故菩薩空。十二因緣空、菩薩空，",
    "T08n0222_010:0211a28": "悉無有二、亦無若干。如是，拘翼！菩薩摩訶薩",
    "T08n0222_010:0211a29": "住般若波羅蜜中。「復次，拘翼！檀波羅蜜空，故",
    "T08n0222_010:0211b01": "菩薩空；尸、羼、惟逮、禪、般若波羅蜜空，亦復如",
    "T08n0222_010:0211b02": "是。六波羅蜜空，故菩薩空，是為菩薩摩訶薩",
    "T08n0222_010:0211b03": "住般若波羅蜜中。「復次，拘翼！內空、外空、近",
    "T08n0222_010:0211b04": "空、遠空、真空、所有空、無所有空，故曰菩薩空。",
    "T08n0222_010:0211b05": "四意止、四意斷、四神足、五根、五力、七覺意、八道",
    "T08n0222_010:0211b06": "行、十力、無畏、十八不共諸佛之法，一切三昧、",
    "T08n0222_010:0211b07": "陀羅尼門空，故菩薩空。六波羅蜜、三十七品",
    "T08n0222_010:0211b08": "空，七空空、諸佛法空，諸三昧空、陀羅尼空，悉",
    "T08n0222_010:0211b09": "無有二、亦無若干。是為，拘翼！菩薩摩訶薩住",
    "T08n0222_010:0211b10": "般若波羅蜜中。「復次，拘翼！須陀洹、斯陀含、阿",
    "T08n0222_010:0211b11": "那含、阿羅漢、辟支佛、菩薩、怛薩阿竭、阿羅訶、",
    "T08n0222_010:0211b12": "三耶三菩空，故菩薩空。其四空，聲聞、辟支佛",
    "T08n0222_010:0211b13": "空，怛薩阿竭空及菩薩空，悉無有二、亦無若",
    "T08n0222_010:0211b14": "干。是為，拘翼，菩薩摩訶薩住般若波羅蜜中。",
    "T08n0222_010:0211b15": "「復次，拘翼！薩芸若空，用薩芸若空故菩薩空，",
    "T08n0222_010:0211b16": "其薩芸若空及菩薩空，悉無有二、亦無若干。",
    "T08n0222_010:0211b17": "是為，拘翼！菩薩摩訶薩住般若波羅蜜中。」爾",
    "T08n0222_010:0211b18": "時釋提桓因問尊者須菩提：「云何菩薩摩",
    "T08n0222_010:0211b19": "訶薩於般若波羅蜜中住？」須菩提謂釋提桓",
    "T08n0222_010:0211b20": "因：「菩薩摩訶薩行般若波羅蜜，不當住色",
    "T08n0222_010:0211b21": "中，不當住痛痒思想生死識中；不當住眼",
    "T08n0222_010:0211b22": "所更習中，耳鼻舌身意亦復如是，無所更悉",
    "T08n0222_010:0211b23": "無所住；地水火風種亦無所習亦無所住；不",
    "T08n0222_010:0211b24": "當住意止、意斷、根、力、覺意、八行；不當住薩芸",
    "T08n0222_010:0211b25": "若；不當住須陀洹、斯陀含、阿那含、阿羅漢、辟",
    "T08n0222_010:0211b26": "支佛及佛道；不當住色有常無常，不當住痛",
    "T08n0222_010:0211b27": "痒思想生死識有常無常；不當住色苦樂，",
    "T08n0222_010:0211b28": "不當住色淨不淨，不當住色我所非我所，不",
    "T08n0222_010:0211b29": "當住色空不空，不當住寂不寂，不當住恍",
    "T08n0222_010:0211c01": "忽不恍忽；不當住有須陀洹無須陀洹，不",
    "T08n0222_010:0211c02": "當住有斯陀含無斯陀含，不當住有阿那含",
    "T08n0222_010:0211c03": "無阿那含，不當住有阿羅漢無阿羅漢，不當",
    "T08n0222_010:0211c04": "住有辟支佛無辟支佛，不當住有佛無佛；不",
    "T08n0222_010:0211c05": "當住四道眾祐，不當住辟支佛佛眾祐。「復次，",
    "T08n0222_010:0211c06": "拘翼！菩薩摩訶薩行般若波羅蜜，不當住第",
    "T08n0222_010:0211c07": "一、第二、第三、第四、第五、第六、第七、第八、第九、第",
    "T08n0222_010:0211c08": "十菩薩。從初發意至阿惟越致，亦無所住。",
    "T08n0222_010:0211c09": "菩薩不當住具足檀波羅蜜，尸、羼、惟逮、禪、般",
    "T08n0222_010:0211c10": "若波羅蜜，亦復如是。不當住三十七品、十力、",
    "T08n0222_010:0211c11": "無畏、十八不共諸佛之法。菩薩摩訶薩不當",
    "T08n0222_010:0211c12": "作是念言：『我入菩薩法。』不當作是住：『我入",
    "T08n0222_010:0211c13": "阿惟越致地。』菩薩摩訶薩不當住五旬，亦不",
    "T08n0222_010:0211c14": "當住菩薩五旬，以得五旬諸無央數阿僧祇",
    "T08n0222_010:0211c15": "諸佛國土，見諸佛天中天稽首作禮，聽所說",
    "T08n0222_010:0211c16": "法，如所受法為眾會說。菩薩摩訶薩不當作",
    "T08n0222_010:0211c17": "是住：『如彼佛天中天所現國土，我當如是化",
    "T08n0222_010:0211c18": "世界。』菩薩摩訶薩不當作是住：『我當開化一",
    "T08n0222_010:0211c19": "切眾生。』不當念言：『我當住諸無數阿僧祇世",
    "T08n0222_010:0211c20": "界，見諸怛薩阿竭，供養華香擣香雜香、繒",
    "T08n0222_010:0211c21": "蓋幢幡。』不當念言：『我當開化無央數阿僧",
    "T08n0222_010:0211c22": "祇人，令起阿耨多羅三耶三菩提心。』菩薩摩",
    "T08n0222_010:0211c23": "訶薩不當作是念言：『我當成立具足五眼。』何",
    "T08n0222_010:0211c24": "謂為五？肉眼、天眼、慧眼、法眼、佛眼。不當念言：",
    "T08n0222_010:0211c25": "『我當興立一切平等，乃能成就諸三昧門以",
    "T08n0222_010:0211c26": "此自娛。』不當自念：『得陀羅尼門，如來十力、四",
    "T08n0222_010:0211c27": "無所畏、四分別辯、四事不護、十八不共諸佛之",
    "T08n0222_010:0211c28": "法。』不當念言：『我當具足大慈大悲。』不當住",
    "T08n0222_010:0211c29": "於三十二相、具足嚴身八十種好，不當住於",
    "T08n0222_010:0212a01": "八等篤信持法，不當住於須陀洹、斯陀含、阿",
    "T08n0222_010:0212a02": "那含、阿羅漢、辟支佛。不當住須陀洹七死七",
    "T08n0222_010:0212a03": "生而度；不當住縛祇一種等首真人盡諸塵",
    "T08n0222_010:0212a04": "勞；不當住須陀洹中般泥洹；不當住斯陀含。",
    "T08n0222_010:0212a05": "何以故？往還於世，盡苦滅度；不當住阿那",
    "T08n0222_010:0212a06": "含果證。何以故？阿那含成已，便於天上般泥",
    "T08n0222_010:0212a07": "洹；不當住羅漢果證。何以故？阿羅漢道成",
    "T08n0222_010:0212a08": "已，便於是間無餘泥洹界於中住，不當而",
    "T08n0222_010:0212a09": "般泥曰，是故不當住。辟支佛道，過聲聞地、",
    "T08n0222_010:0212a10": "不能及佛道般泥洹，是故辟支佛道不當於",
    "T08n0222_010:0212a11": "中住。不當住道事，在於道慧而無所著。不",
    "T08n0222_010:0212a12": "當住於薩芸若慧，何以故？薩芸若慧了一切",
    "T08n0222_010:0212a13": "法成阿惟三佛，斷諸罣礙塵勞之結，何以故？",
    "T08n0222_010:0212a14": "怛薩阿竭成阿惟三佛便轉法輪，則作佛事，",
    "T08n0222_010:0212a15": "度不可計阿僧祇人令般泥洹，是故佛不當",
    "T08n0222_010:0212a16": "於中住。住四神足，以是色像三昧，三昧越而",
    "T08n0222_010:0212a17": "得存在恒沙劫。不當住無央數壽命，不當",
    "T08n0222_010:0212a18": "住三十二相。一一相百福功德而得成就，不",
    "T08n0222_010:0212a19": "當住恒沙諸佛世界，不當住東、西、南、北、四",
    "T08n0222_010:0212a20": "維、上下及一佛土，不當住十方佛界為一土，",
    "T08n0222_010:0212a21": "不當住坐佛樹下，而出香時如是色像、令諸",
    "T08n0222_010:0212a22": "眾生聞此香熏、不為婬怒癡所見縛，不發",
    "T08n0222_010:0212a23": "聲聞、辟支佛意，悉志阿耨多羅三耶三菩提",
    "T08n0222_010:0212a24": "心。其有眾生聞此香已，其身口心悉無有病，",
    "T08n0222_010:0212a25": "於彼佛土亦無所住，則無色聲無痛痒思",
    "T08n0222_010:0212a26": "想生死識聲。不當住檀、尸、羼、惟逮、禪、般若波",
    "T08n0222_010:0212a27": "羅蜜聲；不當住四意斷、四神足、五根、五力、七",
    "T08n0222_010:0212a28": "覺意、八道行、十力、無畏、十八不共聲；不當住",
    "T08n0222_010:0212a29": "須陀洹、斯陀含、阿那含、阿羅漢、辟支佛般泥",
    "T08n0222_010:0212b01": "洹聲，怛薩阿竭、阿羅訶、三耶三菩聲，成阿惟",
    "T08n0222_010:0212b02": "三佛諸法聲。如是，拘翼！菩薩摩訶薩行般若",
    "T08n0222_010:0212b03": "波羅蜜，不當住此諸所著聲。」爾時賢者舍",
    "T08n0222_010:0212b04": "利弗心自念言：「菩薩摩訶薩行般若波羅蜜",
    "T08n0222_010:0212b05": "云何？」須菩提知舍利弗心所念，便謂舍利弗：",
    "T08n0222_010:0212b06": "「於意云何，怛薩阿竭在何所住？」舍利弗謂須",
    "T08n0222_010:0212b07": "菩提：「怛薩阿竭無所住亦不無住。佛無心無",
    "T08n0222_010:0212b08": "色，不住於色、不住痛痒思想生死識，不住有",
    "T08n0222_010:0212b09": "為界、不住無為界，不住諸空、三十七品、十力、",
    "T08n0222_010:0212b10": "無畏、十八不共諸佛之法，不住薩芸若慧。」須",
    "T08n0222_010:0212b11": "菩提謂舍利弗：「如是，如是！菩薩行般若波羅",
    "T08n0222_010:0212b12": "蜜當作是住。如怛薩阿竭、阿羅訶、三耶三佛",
    "T08n0222_010:0212b13": "住亦不有住，菩薩摩訶薩學般若波羅蜜，當",
    "T08n0222_010:0212b14": "作是住無所住。」爾時會中諸天子等各心念",
    "T08n0222_010:0212b15": "言：「諸悅叉輩所語所念，悉可了知音聲所奏",
    "T08n0222_010:0212b16": "書者；須菩提所語言辭，不可了知。」須菩提知",
    "T08n0222_010:0212b17": "諸天子心中所念，謂諸天子言：「不知乎？」諸天",
    "T08n0222_010:0212b18": "子答曰：「不知也。」時須菩提為諸天子分別說",
    "T08n0222_010:0212b19": "言：「無一文字而可說者，不可分別亦無聞者。",
    "T08n0222_010:0212b20": "所以者何？般若波羅蜜無文字說也，亦無聽",
    "T08n0222_010:0212b21": "者。所以者何？怛薩阿竭無文字也。說喻如，天",
    "T08n0222_010:0212b22": "子！怛薩阿竭化作化人，有彼化人化四部眾——",
    "T08n0222_010:0212b23": "比丘、比丘尼、優婆塞、優婆夷——為化四部而說",
    "T08n0222_010:0212b24": "法。於諸天子意趣云何，豈有說者、有解者乎？」",
    "T08n0222_010:0212b25": "答曰：「無也。」須菩提言：「如是，天子！一切諸法",
    "T08n0222_010:0212b26": "亦化，彼無說者亦無聽者。譬如夢中聞佛說",
    "T08n0222_010:0212b27": "經，於意云何。寧有說者、聽解者乎？」答曰：「不",
    "T08n0222_010:0212b28": "也。」須菩提言：「天子！一切諸法悉亦如夢，無",
    "T08n0222_010:0212b29": "說無聞、無有知者。譬如天子二人住地獄門",
    "T08n0222_010:0212c01": "歎佛法僧，二人之聲俱而出現。於意云何，其",
    "T08n0222_010:0212c02": "二聲報第二聲？」答曰：「不也。」「譬如幻師於四衢",
    "T08n0222_010:0212c03": "路化作如來，為四部眾而說法。於意云何，",
    "T08n0222_010:0212c04": "寧有說法、聽解者乎？」諸天子心中復作是念：",
    "T08n0222_010:0212c05": "「須菩提所說般若波羅蜜，甚深甚深，遂至微",
    "T08n0222_010:0212c06": "妙。」須菩提知諸天子心中所念，謂天子言：",
    "T08n0222_010:0212c07": "「色不甚深、非微妙乎？痛痒思想生死識不甚",
    "T08n0222_010:0212c08": "深、非微妙乎？色不自然、深微妙乎？痛痒思",
    "T08n0222_010:0212c09": "想生死識不自然、深微妙乎？眼耳鼻舌身意",
    "T08n0222_010:0212c10": "亦復如是。檀、尸、羼、惟逮、般若波羅蜜慧，不自",
    "T08n0222_010:0212c11": "然、深妙乎？內空、外空、近空、遠空、真空、所有空、",
    "T08n0222_010:0212c12": "無所有空，十力、無畏、十八不共諸佛之法，一",
    "T08n0222_010:0212c13": "切三昧、諸陀羅尼門、薩芸若慧，不為自然、微",
    "T08n0222_010:0212c14": "妙乎？」時諸天子心自念言：「其說法者，不決",
    "T08n0222_010:0212c15": "怒於色痛痒思想生死識乎？不決怒六波羅",
    "T08n0222_010:0212c16": "蜜、七空、三十七品、十力、無畏、諸佛之法乎？不",
    "T08n0222_010:0212c17": "決怒須陀洹、斯陀含、阿那含、阿羅漢、辟支佛",
    "T08n0222_010:0212c18": "乎？不決怒佛慧無盡慧乎？」須菩提知諸天子",
    "T08n0222_010:0212c19": "心中所念，謂諸天子言：「如是，諸天子！佛道",
    "T08n0222_010:0212c20": "無得，如來亦不說法，亦無聽者、無有解者。",
    "T08n0222_010:0212c21": "其有欲得須陀洹果、證須陀洹果，斯陀含、阿",
    "T08n0222_010:0212c22": "那含、阿羅漢果證，不忍便出去；辟支佛道亦",
    "T08n0222_010:0212c23": "復如是；佛道亦復如是，不忍便出去。如是，",
    "T08n0222_010:0212c24": "諸天子！初發意菩薩摩訶薩住般若波羅蜜，",
    "T08n0222_010:0212c25": "無有言說則亦無聞。」",
    "T08n0222_010:0212c26": "26 法師如幻品摩訶般若波羅蜜法師如幻品第二十六",
    "T08n0222_010:0212c27": "爾時諸天子心中念言：「尊者須菩提說法乃",
    "T08n0222_010:0212c28": "爾，當以何聽？」須菩提知諸天子心中所念，",
    "T08n0222_010:0212c29": "謂天子言：「法師如幻、聽者如化，此等所聞亦",
    "T08n0222_010:0213a01": "不作證。」諸天子心中復作是念：「云何，須菩提！",
    "T08n0222_010:0213a02": "人如幻、法師如幻？人如化、聽者如化？」須菩提",
    "T08n0222_010:0213a03": "言：「如是，如是！諸天子！人如幻、法師如幻；人",
    "T08n0222_010:0213a04": "如化、法師如化。吾我如夢，色亦如是；痛痒思",
    "T08n0222_010:0213a05": "想生死識亦復如夢。眼色如夢，耳鼻舌身",
    "T08n0222_010:0213a06": "意亦復如是；所習諸更亦復如夢。內空、外空、",
    "T08n0222_010:0213a07": "近空、遠空、真空、所有空、無所有空，悉亦如夢。",
    "T08n0222_010:0213a08": "三十七品、十種力、四無所畏、四分別辯、十八不",
    "T08n0222_010:0213a09": "共諸佛之法，亦復如夢如幻如化。須陀洹、斯",
    "T08n0222_010:0213a10": "陀含、阿那含、阿羅漢果亦如幻夢，辟支佛上",
    "T08n0222_010:0213a11": "至三耶三佛亦復如幻夢。」諸天子謂須菩提：",
    "T08n0222_010:0213a12": "「乃至佛道亦復如幻夢乎？」須菩提言：「乃至泥",
    "T08n0222_010:0213a13": "洹亦復如幻夢。」諸天子問須菩提：「乃至泥洹，",
    "T08n0222_010:0213a14": "泥洹亦如夢？」須菩提言：「其泥洹本末法最為",
    "T08n0222_010:0213a15": "尊，而無所有。我亦謂之如幻如夢。所以者",
    "T08n0222_010:0213a16": "何？幻夢及泥洹，則無有二、亦無若干，空無",
    "T08n0222_010:0213a17": "所有。」於是賢者舍利弗、摩訶目犍連、摩訶",
    "T08n0222_010:0213a18": "拘絺羅、摩訶迦旃延、邠耨文陀弗、摩訶迦",
    "T08n0222_010:0213a19": "葉，及無央數眾千菩薩，問尊者須菩提：「是",
    "T08n0222_010:0213a20": "般若波羅蜜甚深，難曉難了、寂然微妙。何所",
    "T08n0222_010:0213a21": "深妙難及之人能受者乎？」須菩提謂諸弟子",
    "T08n0222_010:0213a22": "及諸菩薩：「阿惟越致菩薩摩訶薩，乃能受是",
    "T08n0222_010:0213a23": "深奧無念無思議行，出於玄遠，難及難了、寂",
    "T08n0222_010:0213a24": "然巍巍，止於賢聖、知明識慧，乃能受此般若",
    "T08n0222_010:0213a25": "波羅蜜。見諦之人為阿羅漢，志願具足，於過",
    "T08n0222_010:0213a26": "去佛已造之行，供養無數百千諸佛，殖眾德",
    "T08n0222_010:0213a27": "本，為善知識所見將護善男子、善女人，乃能",
    "T08n0222_010:0213a28": "受是深般若波羅蜜，聽受此教，解知色空不",
    "T08n0222_010:0213a29": "想，色空不想，痛痒思想生死識空不想，神",
    "T08n0222_010:0213b01": "識空不想，著色亦不想。若念於無色，不念",
    "T08n0222_010:0213b02": "著五陰無相，不念神識無相；不念識無願，",
    "T08n0222_010:0213b03": "不念色無願，痛痒思想生死識，亦復如是。",
    "T08n0222_010:0213b04": "不念五陰無想，不念五陰無無想。不念色無",
    "T08n0222_010:0213b05": "所生，不念色無所滅，不念寂然恍惚；痛痒",
    "T08n0222_010:0213b06": "思想生死識亦復如是。不念眼耳鼻舌身意",
    "T08n0222_010:0213b07": "無所生、無所滅、寂然恍惚，不念所更所習眾",
    "T08n0222_010:0213b08": "緣，檀、尸、羼、惟逮、禪、般若波羅蜜，不念所生亦",
    "T08n0222_010:0213b09": "無所滅、寂然恍惚，乃至七空、三十七品、十力、",
    "T08n0222_010:0213b10": "無畏、十八不共諸佛之法，一切三昧、陀羅尼",
    "T08n0222_010:0213b11": "門亦復如是，不念所生亦無所滅。須陀洹、斯",
    "T08n0222_010:0213b12": "陀含、阿那含、阿羅漢果及辟支佛、薩芸若慧，",
    "T08n0222_010:0213b13": "悉了知空，薩芸若慧不想念空，薩芸若慧亦",
    "T08n0222_010:0213b14": "無所願，其無所願亦不想念。薩芸若慧，其所",
    "T08n0222_010:0213b15": "有者不想於空，其空亦不想於有；無願、無想",
    "T08n0222_010:0213b16": "亦復如是。其無為界不想於空，其空亦不想",
    "T08n0222_010:0213b17": "於無為界；無想、無願亦復如是。無無所生亦",
    "T08n0222_010:0213b18": "無不滅，亦無寂然、無恍惚悉、無想念。」須菩提",
    "T08n0222_010:0213b19": "謂諸天子：「是般若波羅蜜甚深微妙，非賢聖",
    "T08n0222_010:0213b20": "明智所見受者。所以者何？法無所受、亦無所",
    "T08n0222_010:0213b21": "聞、亦無顯說。設無所聞、無說法者，由是之故，",
    "T08n0222_010:0213b22": "則無有人而無所受。」舍利弗謂尊者須菩提：",
    "T08n0222_010:0213b23": "「此般若波羅蜜，不為廣說羅漢、辟支佛、三耶",
    "T08n0222_010:0213b24": "三佛乘事乎？將護菩薩摩訶薩行，從新發意",
    "T08n0222_010:0213b25": "至到十住菩薩之道，六波羅蜜、三十七品、十",
    "T08n0222_010:0213b26": "力、無畏、諸佛之法。菩薩摩訶薩行般若波羅",
    "T08n0222_010:0213b27": "蜜，所生神通無所忘失，順法如是，從一佛剎",
    "T08n0222_010:0213b28": "到一佛剎，德本所致，欲得供養諸佛世尊，如",
    "T08n0222_010:0213b29": "其所志悉而得之。供事已竟，則從諸佛聽受",
    "T08n0222_010:0213c01": "經法，未曾忘失，自到逮成薩芸若慧。常三昧",
    "T08n0222_010:0213c02": "定、心未曾亂，未常思念、辯無罣礙，有所說道",
    "T08n0222_010:0213c03": "無能中斷，辯才如應、義趣尊妙，越於一切世",
    "T08n0222_010:0213c04": "間之明。」舍利弗謂須菩提：「如是，如是！如仁所",
    "T08n0222_010:0213c05": "言，般若波羅蜜解說三乘，則為菩薩摩訶薩",
    "T08n0222_010:0213c06": "辯才之智過於世間，尊無能及、心無所著，自",
    "T08n0222_010:0213c07": "曉了身無有顛倒，亦不猗著所見，所見於色",
    "T08n0222_010:0213c08": "痛痒思想生死識，亦不猗著於六波羅蜜。",
    "T08n0222_010:0213c09": "不著七空、三十七品、十力、無畏、諸佛之法，亦",
    "T08n0222_010:0213c10": "不依猗薩芸若慧。」舍利弗謂須菩提：「般若波",
    "T08n0222_010:0213c11": "羅蜜以何等故廣說三乘？則為菩薩摩訶薩",
    "T08n0222_010:0213c12": "獲菩薩之辯，越一切世而無所著乎？」須菩提",
    "T08n0222_010:0213c13": "報舍利弗：「以內外空故，廣說三乘。七空亦爾，",
    "T08n0222_010:0213c14": "悉無所有，故說三乘。菩薩摩訶薩悉了諸空，",
    "T08n0222_010:0213c15": "故講說此護於行者，以是之故越一切世，辯",
    "T08n0222_010:0213c16": "才最尊而無所著。」",
    "T08n0222_010:0213c17": "27 雨法寶品摩訶般若波羅蜜雨法寶品第二十七",
    "T08n0222_010:0213c18": "爾時釋提桓因心自念言：「尊者須菩提今所",
    "T08n0222_010:0213c19": "說者，為雨法寶三千大千世界、諸四天王上",
    "T08n0222_010:0213c20": "至阿迦膩吒天。今須菩提所說法為雨法寶，",
    "T08n0222_010:0213c21": "我寧可化作華雨佛、菩薩及諸聖眾及須菩提",
    "T08n0222_010:0213c22": "上。」釋提桓因及三千大千世界諸天之眾，各",
    "T08n0222_010:0213c23": "化作華散於世尊、諸菩薩摩訶薩、比丘聖眾、須",
    "T08n0222_010:0213c24": "菩提上供養，自歸般若波羅蜜。適散此已，其",
    "T08n0222_010:0213c25": "華遍布二千佛土，在上虛空化為重閣，巍",
    "T08n0222_010:0213c26": "巍甚高，快不可言。尊者須菩提心自念言：",
    "T08n0222_010:0213c27": "「昔吾曾遊遍諸天宮，初未覩見如此輩華。向",
    "T08n0222_010:0213c28": "所散華，此為化華，不從樹生也。向諸天子所",
    "T08n0222_010:0213c29": "散華者，從心樹生，不從樹生。」釋提桓因報須",
    "T08n0222_010:0214a01": "菩提：「此華無所從出生，不從心樹出。」須菩",
    "T08n0222_010:0214a02": "提言：「如拘翼言，此華無所從出生，不從心",
    "T08n0222_010:0214a03": "樹生。設使，拘翼！無所從生，則為非華。」釋提桓",
    "T08n0222_010:0214a04": "因報須菩提：「華實為無所從出，為色無所從",
    "T08n0222_010:0214a05": "出，痛痒思想生死識無所從出。」須菩提言：",
    "T08n0222_010:0214a06": "「拘翼！此華不為無所從出。色無所生，無所",
    "T08n0222_010:0214a07": "生者則無有色；痛痒思想生死識無所從出，",
    "T08n0222_010:0214a08": "其無所生則無有識。眼無所生，其無所生則",
    "T08n0222_010:0214a09": "無有眼；耳鼻舌身意亦復如是。檀波羅蜜",
    "T08n0222_010:0214a10": "亦無所生，其無所生則為無檀；尸、羼、惟逮、禪、",
    "T08n0222_010:0214a11": "般若波羅蜜亦無所生，其無所生則為無般",
    "T08n0222_010:0214a12": "若波羅蜜。及與七空、三十七品，拘翼！無所從",
    "T08n0222_010:0214a13": "生，其無所生則無七空、三十七品。十力、無畏、",
    "T08n0222_010:0214a14": "諸佛之法，無所從生，其無所生則無諸法。",
    "T08n0222_010:0214a15": "須陀洹、斯陀含、阿那含、阿羅漢、辟支佛、佛薩芸",
    "T08n0222_010:0214a16": "若慧，亦無所生，其無所生則無薩芸若。」釋提",
    "T08n0222_010:0214a17": "桓因心自念言：「尊者須菩提所入慧甚深，所",
    "T08n0222_010:0214a18": "可說法悉無所爭亦不錯亂。」時佛告釋提桓",
    "T08n0222_010:0214a19": "因：「如是，拘翼！須菩提所入慧甚深，所可入",
    "T08n0222_010:0214a20": "慧所說經法，悉無所爭亦不錯亂。」釋提桓因",
    "T08n0222_010:0214a21": "白佛言：「尊者須菩提云何深入慧，所可入",
    "T08n0222_010:0214a22": "慧、所說經法，悉無所爭亦不錯亂？」佛告釋提",
    "T08n0222_010:0214a23": "桓因：「所入於色，以入此法，所可說法，悉無所",
    "T08n0222_010:0214a24": "爭亦不錯亂；痛痒思想生死識亦復如是。所",
    "T08n0222_010:0214a25": "以者何？如法者，無和無爭。須菩提所說，亦復",
    "T08n0222_010:0214a26": "如是，不同不亂。六波羅蜜亦復如是。及與七",
    "T08n0222_010:0214a27": "空、三十七品、十力、無畏、諸佛之法，不同不亂。",
    "T08n0222_010:0214a28": "須陀洹、斯陀含、阿那含、阿羅漢、辟支佛、佛薩芸",
    "T08n0222_010:0214a29": "若慧，亦復如是，不同不亂。所以者何？須菩提",
    "T08n0222_010:0214b01": "所說法不和不爭，其無和爭則無所爭。如是，",
    "T08n0222_010:0214b02": "拘翼！須菩提所入慧，所說微妙，巍巍如此。」",
    "T08n0222_010:0214b03": "須菩提謂釋提桓因：「如世尊言說一切法，菩",
    "T08n0222_010:0214b04": "薩摩訶薩曉了如是，解一切法。學般若波羅",
    "T08n0222_010:0214b05": "蜜亦當如是，菩薩摩訶薩學如是者，為不學",
    "T08n0222_010:0214b06": "色痛痒思想生死識。所以者何？不見色故，",
    "T08n0222_010:0214b07": "不見痛痒思想生死識有所學故。菩薩摩",
    "T08n0222_010:0214b08": "訶薩如是學者，不學檀、尸、羼、惟逮、禪、般若波",
    "T08n0222_010:0214b09": "羅蜜。所以者何？不見學般若波羅蜜故。不",
    "T08n0222_010:0214b10": "學七空、三十七品。所以者何？不見七空、三十",
    "T08n0222_010:0214b11": "七品故。不學十力、四無所畏、十八不共諸佛",
    "T08n0222_010:0214b12": "之法，不學須陀洹、斯陀含、阿那含、阿羅漢、辟",
    "T08n0222_010:0214b13": "支佛、佛薩芸若慧。所以者何？不見學薩芸若",
    "T08n0222_010:0214b14": "慧故。」釋提桓因謂尊者須菩提：「唯，須菩提！",
    "T08n0222_010:0214b15": "何以故不見色痛痒思想生死識，七空、三十",
    "T08n0222_010:0214b16": "七品、聲聞、辟支佛、佛薩芸若慧？」須菩提言：「用",
    "T08n0222_010:0214b17": "色空故，痛痒思想生死識空故，上至薩芸若",
    "T08n0222_010:0214b18": "亦復空故。拘翼！以色空故不學空色，痛痒思",
    "T08n0222_010:0214b19": "想生死識空故，以識空故不學空識，上至薩",
    "T08n0222_010:0214b20": "芸若慧亦復空故不學空慧。拘翼！是為以空，",
    "T08n0222_010:0214b21": "其以空者不學於空故。設學空者，不為一",
    "T08n0222_010:0214b22": "法則為二法，若學色空則不為一，上至薩芸",
    "T08n0222_010:0214b23": "若慧，若學慧者則不為一。是故，拘翼！用色痛",
    "T08n0222_010:0214b24": "痒思想生死識空故，則無有二，上至薩芸",
    "T08n0222_010:0214b25": "若慧悉皆空故，無有二也。六波羅蜜亦復如",
    "T08n0222_010:0214b26": "是，悉無有二。七空、三十七品、十力、無畏、諸佛",
    "T08n0222_010:0214b27": "之法，聲聞、辟支佛，上至三耶三佛，亦無有二，",
    "T08n0222_010:0214b28": "薩芸若慧亦無有二，其能學佛薩芸若慧，則",
    "T08n0222_010:0214b29": "為悉學不可計數阿僧祇法。其已能學不可",
    "T08n0222_010:0214c01": "稱數阿僧祇佛法，則不學色有益有損；痛痒",
    "T08n0222_010:0214c02": "思想生死識亦復如是，上至薩芸若慧不增",
    "T08n0222_010:0214c03": "不減。學五陰不增不減已，則便能學薩芸若",
    "T08n0222_010:0214c04": "慧。已能學於薩芸若慧不增不減已，不學受",
    "T08n0222_010:0214c05": "色亦無所失；不學受痛痒思想生死識，亦",
    "T08n0222_010:0214c06": "無所失。不學受聲聞、辟支佛，上至薩芸若慧",
    "T08n0222_010:0214c07": "亦無所失。」舍利弗謂須菩提：「菩薩摩訶薩學",
    "T08n0222_010:0214c08": "如是者，為不學受亦無所失。」須菩提言：「如",
    "T08n0222_010:0214c09": "是，舍利弗！菩薩摩訶薩如是學者，為不學受",
    "T08n0222_010:0214c10": "色痛痒思想生死識亦無所失，不學受薩芸",
    "T08n0222_010:0214c11": "若亦無所失。」舍利弗謂須菩提：「何故菩薩摩",
    "T08n0222_010:0214c12": "訶薩不受五陰亦無所失？不受學薩芸若亦",
    "T08n0222_010:0214c13": "無所失？」須菩提言：「色無所有，不可受持，無受",
    "T08n0222_010:0214c14": "色者；痛痒思想生死識、薩芸若慧，悉無所有，",
    "T08n0222_010:0214c15": "不可受持。無受薩芸若者，是為，舍利弗！菩薩",
    "T08n0222_010:0214c16": "摩訶薩於一切法悉無所受成薩芸若。」舍利",
    "T08n0222_010:0214c17": "弗謂須菩提：「菩薩摩訶薩作是學者，為學般",
    "T08n0222_010:0214c18": "若波羅蜜出生薩芸若乎？」須菩提言：「如是，舍",
    "T08n0222_010:0214c19": "利弗！菩薩摩訶薩學如是者，為學般若波羅",
    "T08n0222_010:0214c20": "蜜出生薩芸若，於一切法無所受故。」舍利弗",
    "T08n0222_010:0214c21": "謂須菩提：「菩薩摩訶薩學如是者，於一切法",
    "T08n0222_010:0214c22": "無所受學亦無所失。菩薩摩訶薩學如是，為",
    "T08n0222_010:0214c23": "出薩芸若。」須菩提言：「菩薩摩訶薩行般若波",
    "T08n0222_010:0214c24": "羅蜜，不見色有所生亦無所滅，不受不捨、無",
    "T08n0222_010:0214c25": "持無爭、不增不減。所以者何？舍利弗？色自",
    "T08n0222_010:0214c26": "然故則無有色，痛痒思想生死識，不見所生",
    "T08n0222_010:0214c27": "亦無所滅，不受不捨、無塵無恨、無放無不放、",
    "T08n0222_010:0214c28": "無增無減。所以者何？薩芸若慧則為自然，悉",
    "T08n0222_010:0214c29": "無所有。是故，舍利弗！菩薩摩訶薩於一切法",
    "T08n0222_010:0215a01": "而無所生亦無所滅，無受無捨、無塵無恨、無",
    "T08n0222_010:0215a02": "放無不放、無增無減，學般若波羅蜜已，出生",
    "T08n0222_010:0215a03": "薩芸若，則以無學、無所生故。」釋提桓因謂舍",
    "T08n0222_010:0215a04": "利弗：「菩薩摩訶薩當於何所求般若波羅蜜？」",
    "T08n0222_010:0215a05": "舍利弗言：「拘翼！當從尊者須菩提求。」釋提",
    "T08n0222_010:0215a06": "桓因問須菩提：「仁威神、仁所建立，使舍利弗",
    "T08n0222_010:0215a07": "作是說言：『須菩提說般若波羅蜜，當從求之。』」",
    "T08n0222_010:0215a08": "須菩提謂釋提桓因：「非我威神之所建立也。」",
    "T08n0222_010:0215a09": "又問：「誰威神恩之所建立？」答曰：「拘翼！怛薩",
    "T08n0222_010:0215a10": "阿竭威神之恩之所建立。」釋提桓因謂須菩",
    "T08n0222_010:0215a11": "提：「一切諸法悉無所立，云何如是怛薩阿竭",
    "T08n0222_010:0215a12": "威神之所建立？亦無異處之所建立。計於諸",
    "T08n0222_010:0215a13": "法不得如來，亦無異處可得如來。」尊者須菩",
    "T08n0222_010:0215a14": "提謂釋提桓因：「如是，拘翼！怛薩阿竭則無所",
    "T08n0222_010:0215a15": "住亦無異處，所當可住無異如來，當有所得",
    "T08n0222_010:0215a16": "亦不離住。怛薩阿竭亦無所住，於一切法不",
    "T08n0222_010:0215a17": "離所住。不以於色怛薩阿竭為如來也，不以",
    "T08n0222_010:0215a18": "無本為怛薩阿竭，不以色無本為怛薩阿竭，",
    "T08n0222_010:0215a19": "不以怛薩阿竭無本色，為無本色法為怛薩",
    "T08n0222_010:0215a20": "阿竭，不以怛薩阿竭為無本。法無本故，諸色",
    "T08n0222_010:0215a21": "無本；痛痒思想生死識無本故，怛薩阿竭",
    "T08n0222_010:0215a22": "無本。不用怛薩阿竭無本，痛痒思想生死識",
    "T08n0222_010:0215a23": "不以識無本。怛薩阿竭法也，不以怛薩阿竭",
    "T08n0222_010:0215a24": "法為識法也。聲聞、辟支佛上至薩芸若，無本",
    "T08n0222_010:0215a25": "怛薩阿竭也，不以怛薩阿竭無本。薩芸若無",
    "T08n0222_010:0215a26": "本，不以薩芸若法為怛薩阿竭法也，不以",
    "T08n0222_010:0215a27": "怛薩阿竭法為薩芸若法。又，拘翼！怛薩阿",
    "T08n0222_010:0215a28": "竭於諸色法無合無散，於痛痒思想生死識",
    "T08n0222_010:0215a29": "法無合無散，不於異五陰有合有散，不於",
    "T08n0222_010:0215b01": "怛薩阿竭有合有散，不於薩芸若法有合有",
    "T08n0222_010:0215b02": "散。於薩芸若怛薩阿竭無合無散，不於薩芸",
    "T08n0222_010:0215b03": "若法有合有散，不於異薩芸若怛薩阿竭有",
    "T08n0222_010:0215b04": "合有散。又，拘翼！於此諸法不合不散，以此",
    "T08n0222_010:0215b05": "威神之所建立，而有所住。向者拘翼而復問",
    "T08n0222_010:0215b06": "言：『菩薩摩訶薩當於何所求般若波羅蜜？』不",
    "T08n0222_010:0215b07": "求於色、不求異色，不求痛痒思想生死識、不",
    "T08n0222_010:0215b08": "求異識。般若波羅蜜於色痛痒思想生死識",
    "T08n0222_010:0215b09": "一切諸法，無合無散、無色無見、不可受持，則",
    "T08n0222_010:0215b10": "為一相無所有相。「復次，拘翼！菩薩摩訶薩為",
    "T08n0222_010:0215b11": "行般若波羅蜜，上至薩芸若悉無所求，不於",
    "T08n0222_010:0215b12": "異處求薩芸若。所以者何？求般若波羅蜜薩",
    "T08n0222_010:0215b13": "芸若，於一切法無合無散、無色無見、不可受",
    "T08n0222_010:0215b14": "持，則為一相無所有相。所以者何？拘翼！般",
    "T08n0222_010:0215b15": "若波羅蜜則無有色亦無異色，無有痛痒思",
    "T08n0222_010:0215b16": "想生死識亦無異識，識不為異般若波羅蜜，",
    "T08n0222_010:0215b17": "亦無有異薩芸若。非般若波羅蜜無異薩芸",
    "T08n0222_010:0215b18": "若，般若波羅蜜、怛薩阿竭、般若波羅蜜，無色",
    "T08n0222_010:0215b19": "亦無異色，亦無異痛痒思想生死識；般若波",
    "T08n0222_010:0215b20": "羅蜜亦無異識，薩芸若非般若波羅蜜，般",
    "T08n0222_010:0215b21": "若波羅蜜無異薩芸若，怛薩阿竭般若波羅",
    "T08n0222_010:0215b22": "蜜無有色亦無異色。痛痒思想生死識亦復",
    "T08n0222_010:0215b23": "如是，為無異識亦無無本。般若波羅蜜無",
    "T08n0222_010:0215b24": "色法亦無異色法，痛痒思想生死識亦復如",
    "T08n0222_010:0215b25": "是。般若波羅蜜無色無本，亦無異色無本，",
    "T08n0222_010:0215b26": "般若波羅蜜無有色法，亦無異色法，痛痒思",
    "T08n0222_010:0215b27": "想生死識亦復如是。聲聞、辟支佛上至薩芸",
    "T08n0222_010:0215b28": "若亦復如是，無薩芸若色法，亦無異薩芸",
    "T08n0222_010:0215b29": "若色法。般若波羅蜜無薩芸若無本，亦無異",
    "T08n0222_010:0215c01": "薩芸若無本。般若波羅蜜無薩芸若無本，亦",
    "T08n0222_010:0215c02": "無異薩芸若無本。」釋提桓因謂須菩提：「是為",
    "T08n0222_010:0215c03": "諸菩薩摩訶薩摩訶般若波羅蜜無異，波羅蜜",
    "T08n0222_010:0215c04": "無限。菩薩摩訶薩所可學者，須陀洹、斯陀含、",
    "T08n0222_010:0215c05": "阿那含、阿羅漢、辟支佛、菩薩、佛，應是而學。菩",
    "T08n0222_010:0215c06": "薩摩訶薩學此法，以開化眾生、嚴淨佛土，得",
    "T08n0222_010:0215c07": "阿耨多羅三耶三菩提。」須菩提謂釋提桓因：",
    "T08n0222_010:0215c08": "「如是，拘翼！是為諸菩薩摩訶薩摩訶般若波",
    "T08n0222_010:0215c09": "羅蜜，無異波羅蜜，無限波羅蜜，應如是學。以",
    "T08n0222_010:0215c10": "其三乘者皆由是生，菩薩摩訶薩自致阿耨",
    "T08n0222_010:0215c11": "多羅三耶三菩，成至阿惟三佛。色無有邊，",
    "T08n0222_010:0215c12": "是為諸菩薩摩訶薩波羅蜜無有極。所以者",
    "T08n0222_010:0215c13": "何？不可得過去色，亦不可得中間色，亦不",
    "T08n0222_010:0215c14": "可得當來色；痛痒思想生死識亦復如是。",
    "T08n0222_010:0215c15": "識無有邊，波羅蜜無有極。所以者何？不可",
    "T08n0222_010:0215c16": "得過去識，亦無中間識，亦無當來識。聲聞、",
    "T08n0222_010:0215c17": "辟支佛上至佛無極無邊，亦復如是。是故，拘",
    "T08n0222_010:0215c18": "翼！是諸菩薩摩訶薩無極波羅蜜。色無有量，",
    "T08n0222_010:0215c19": "般若波羅蜜亦無有量。所以者何？色不可得",
    "T08n0222_010:0215c20": "限故。譬如，拘翼！虛空不可得邊限，色無有量",
    "T08n0222_010:0215c21": "亦復如是。虛空無限，故色無有限。色無有限，",
    "T08n0222_010:0215c22": "故般若波羅蜜無有限；上至薩芸若亦無有",
    "T08n0222_010:0215c23": "限。故般若波羅蜜無有限，是為諸菩薩摩訶",
    "T08n0222_010:0215c24": "薩行。所以者何？拘翼！薩芸若慧不可得邊",
    "T08n0222_010:0215c25": "限故。譬如虛空不可得邊，薩芸若慧亦復如",
    "T08n0222_010:0215c26": "是。虛空無限，故薩芸若亦無有限。薩芸若無",
    "T08n0222_010:0215c27": "限，故般若波羅蜜無限。是故，拘翼！般若波羅",
    "T08n0222_010:0215c28": "蜜無限，是為諸菩薩摩訶薩。虛空無邊，色無",
    "T08n0222_010:0215c29": "有底，波羅蜜無有底。所以者何？拘翼！色無",
    "T08n0222_010:0216a01": "邊際亦無中間，痛痒思想生死識亦無邊際",
    "T08n0222_010:0216a02": "亦無有中間，是故諸菩薩摩訶薩波羅蜜，無",
    "T08n0222_010:0216a03": "有邊際無有端底。所以者何？神識不可得底，",
    "T08n0222_010:0216a04": "無有中間，上至薩芸若亦無有底，波羅蜜亦",
    "T08n0222_010:0216a05": "無有底，是為諸菩薩摩訶薩行。所以者何？拘",
    "T08n0222_010:0216a06": "翼？薩芸若者，不可得邊亦無中間。波羅蜜無",
    "T08n0222_010:0216a07": "底，是為菩薩摩訶薩。色無有底，故薩芸若亦",
    "T08n0222_010:0216a08": "無有底。復次，拘翼！事無端底，波羅蜜無底。能",
    "T08n0222_010:0216a09": "了是者，則為菩薩摩訶薩。」釋提桓因問須菩",
    "T08n0222_010:0216a10": "提：「用何等故，事無端底，波羅蜜無底？」須菩",
    "T08n0222_010:0216a11": "提言：「拘翼！薩芸若事無端底故，諸菩薩摩",
    "T08n0222_010:0216a12": "訶薩波羅蜜無底。復次，拘翼！法無端底，是故",
    "T08n0222_010:0216a13": "諸菩薩摩訶薩波羅蜜無底。」釋提桓因謂須",
    "T08n0222_010:0216a14": "菩提：「用何等故，法無端底，菩薩摩訶薩波羅",
    "T08n0222_010:0216a15": "蜜無底？」須菩提言：「法界無底故，諸菩薩摩訶",
    "T08n0222_010:0216a16": "薩波羅蜜無底。復次，拘翼，無本之事悉無端",
    "T08n0222_010:0216a17": "底，故菩薩摩訶薩波羅蜜無底。」釋提桓因問",
    "T08n0222_010:0216a18": "須菩提：「用何等故，無本之事悉無端底，諸",
    "T08n0222_010:0216a19": "菩薩摩訶薩波羅蜜無底？」「拘翼！無本無底，是",
    "T08n0222_010:0216a20": "故無底。事以無端，無本無底。無本無底，以",
    "T08n0222_010:0216a21": "事則無底。事無底，以故諸菩薩摩訶薩波羅",
    "T08n0222_010:0216a22": "蜜無底。復次，人無有底故，諸菩薩摩訶薩波",
    "T08n0222_010:0216a23": "羅蜜無底。」釋提桓因問須菩提：「用何等故，",
    "T08n0222_010:0216a24": "人無有底，諸菩薩摩訶薩波羅蜜無底？」須菩",
    "T08n0222_010:0216a25": "提言：「於拘翼意云何，何所法中作是教者，",
    "T08n0222_010:0216a26": "謂菩薩摩訶薩耶？」釋提桓因報須菩提言：「此",
    "T08n0222_010:0216a27": "無法教亦無非法教。此名字者，從緣客來，",
    "T08n0222_010:0216a28": "悉無所有、無本形像，但似假名，所謂言人。",
    "T08n0222_010:0216a29": "人無因緣，橫為立字。於拘翼意所見云何，是",
    "T08n0222_010:0216b01": "般若波羅蜜，寧為顯揚說人處乎？」答曰：「不也。」",
    "T08n0222_010:0216b02": "須菩提言：「拘翼！設不說人，豈無底乎？云",
    "T08n0222_010:0216b03": "何，拘翼！怛薩阿竭、阿羅訶、三耶三佛，壽如恒",
    "T08n0222_010:0216b04": "沙劫，口說人人，彼寧有人而有所生、有所滅",
    "T08n0222_010:0216b05": "乎？」答曰：「不也，須菩提！所以者何？人本清",
    "T08n0222_010:0216b06": "淨。」「是故，拘翼！人無有底，般若波羅蜜無底。",
    "T08n0222_010:0216b07": "菩薩學當作是知，行般若波羅蜜法如是。」",
    "T08n0222_010:0216b08": "光讚經卷第十"
}