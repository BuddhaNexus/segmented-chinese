{
    "T19n1004_001:0617b07": "No. 1004",
    "T19n1004_001:0617b08": "般若波羅蜜多理趣經大樂不空",
    "T19n1004_001:0617b09": "三昧真實金剛薩埵菩薩等一十",
    "T19n1004_001:0617b10": "七聖大曼茶羅義述一卷",
    "T19n1004_001:0617b12": "開府儀同三司特進試鴻臚卿",
    "T19n1004_001:0617b13": "肅國公食邑三千戶賜紫贈司",
    "T19n1004_001:0617b14": "空諡大鑒正號大廣智大興",
    "T19n1004_001:0617b15": "善寺三藏沙門不空奉　詔譯",
    "T19n1004_001:0617b16": "并依釋略序",
    "T19n1004_001:0617b17": "爾時毘盧遮那如來。於他化自在天王宮。為",
    "T19n1004_001:0617b18": "諸大菩薩等。說此般若波羅蜜甚深理趣十",
    "T19n1004_001:0617b19": "七清淨句門。蓋是十七大菩薩三摩地之句",
    "T19n1004_001:0617b20": "義也。為令能住持者疾至菩提故。遂演此十",
    "T19n1004_001:0617b21": "七聖位大曼茶羅如來與諸大士等所說密",
    "T19n1004_001:0617b22": "語。依此修行速疾成就。何者為一十七聖。其",
    "T19n1004_001:0617b23": "一所謂大樂不空三昧真實金剛菩薩。蓋表",
    "T19n1004_001:0617b24": "諸佛普賢之身。周遍器世間及有情世間。以",
    "T19n1004_001:0617b25": "其無邊自在理常體寂不妄不壞故有是名",
    "T19n1004_001:0617b26": "也。左持金剛鈴是適悅義。置腰之左表大我",
    "T19n1004_001:0617b27": "焉。右持五股金剛杵是五智義。轉拳向外",
    "T19n1004_001:0617b28": "示眾生也。於曼茶羅據其中位。而總其眾",
    "T19n1004_001:0617b29": "相。除是而有一十六位焉。蓋正覺之徑路。",
    "T19n1004_001:0617c01": "其二所謂意生金剛菩薩。以大悲欲箭。害二",
    "T19n1004_001:0617c02": "乘心。所以手持是箭。而現其欲離俱幻平等",
    "T19n1004_001:0617c03": "智身。",
    "T19n1004_001:0617c04": "其三所謂髻利吉羅金剛菩薩。於中國之言",
    "T19n1004_001:0617c05": "名觸。以不捨眾生必令解脫故。欲明觸性即",
    "T19n1004_001:0617c06": "菩提故。所以住抱持相。而現其觸淨俱幻平",
    "T19n1004_001:0617c07": "等智身。",
    "T19n1004_001:0617c08": "其四所謂悲愍金剛菩薩。以悲愍故。以愛念",
    "T19n1004_001:0617c09": "繩。普縛眾生未至菩提。終不放捨。亦如摩竭",
    "T19n1004_001:0617c10": "大魚吞啗所遇。一入口已更無免者。所以持",
    "T19n1004_001:0617c11": "此摩竭魚幢。而現其愛縛捨離俱幻平等智",
    "T19n1004_001:0617c12": "身。",
    "T19n1004_001:0617c13": "其五所謂金剛慢菩薩。以無過上智。令一切",
    "T19n1004_001:0617c14": "眾生悉證毘盧遮那如來體。於世出世間皆",
    "T19n1004_001:0617c15": "得自在。所以住傲誕威儀。而現其我無我俱",
    "T19n1004_001:0617c16": "幻平等智身。",
    "T19n1004_001:0617c17": "其六所謂金剛見菩薩。以寂照大慧之眼。於",
    "T19n1004_001:0617c18": "雜染界妙淨土乃至真諦俗諦。唯見一切法",
    "T19n1004_001:0617c19": "勝義真實之諦。不散不動。所以持意生之契。",
    "T19n1004_001:0617c20": "而現其三昧之身。",
    "T19n1004_001:0617c21": "其七所謂金剛適悅菩薩。於身塵而得適悅",
    "T19n1004_001:0617c22": "清淨。於生死解脫不厭不住。所以持觸金剛",
    "T19n1004_001:0617c23": "相。而現其三昧之身。",
    "T19n1004_001:0617c24": "其八所謂金剛貪菩薩。即貪愛而得清淨故。",
    "T19n1004_001:0617c25": "遂能以貪而積集一切功德智慧。疾證菩",
    "T19n1004_001:0617c26": "提。由住貪愛性故。所以持悲愍之契。而現其",
    "T19n1004_001:0617c27": "三昧之身。",
    "T19n1004_001:0617c28": "其九所謂金剛自在菩薩。出入三界自在無",
    "T19n1004_001:0617c29": "畏。於生死涅槃而得大我之體。所以住金剛",
    "T19n1004_001:0618a01": "慢相。而現其三昧之身。",
    "T19n1004_001:0618a02": "其十所謂金剛春菩薩。能以菩提覺花起供",
    "T19n1004_001:0618a03": "養雲海。亦以方便授與眾生作功德利。以花",
    "T19n1004_001:0618a04": "是春事。遂以名之。故亦持花以為其契。",
    "T19n1004_001:0618a05": "其十一所謂金剛雲菩薩。能以法澤慈雲。滋",
    "T19n1004_001:0618a06": "潤含識。亦以方便授諸身心使無始無明臭",
    "T19n1004_001:0618a07": "穢不善。化成無量供養香雲。以鑪煙像雲。遂",
    "T19n1004_001:0618a08": "以為號。故持焚香之器以為契焉。",
    "T19n1004_001:0618a09": "其十二所謂金剛秋菩薩。常以智燈破諸黑",
    "T19n1004_001:0618a10": "暗。亦以方便授與眾生。起無量光明供養雲",
    "T19n1004_001:0618a11": "海。以其空色清爽莫如秋時。欲表智光之",
    "T19n1004_001:0618a12": "體。遂以名之。故執燈明以為其契。",
    "T19n1004_001:0618a13": "其十三所謂金剛霜雪菩薩。能以五無漏蘊",
    "T19n1004_001:0618a14": "香。塗眾生心體。滅煩惱之穢熱。成五分法",
    "T19n1004_001:0618a15": "身之香。亦以方便授與眾生。起塗香供養雲",
    "T19n1004_001:0618a16": "海。以栴檀塗香解諸毒熱有似霜雪。遂以名",
    "T19n1004_001:0618a17": "之。故執塗香以為其契。",
    "T19n1004_001:0618a18": "其十四所謂金剛色菩薩。以色清淨智。於淨",
    "T19n1004_001:0618a19": "妙界起受用色身。於雜染界起變化色身。而",
    "T19n1004_001:0618a20": "為攝來之事。故以持鉤為契。",
    "T19n1004_001:0618a21": "其十五所謂金剛聲菩薩。以聲清淨智。能表",
    "T19n1004_001:0618a22": "六十四種梵音。普周法界而為引入之事。故",
    "T19n1004_001:0618a23": "持索以為契。",
    "T19n1004_001:0618a24": "其十六所謂金剛香菩薩。以香清淨智。發金",
    "T19n1004_001:0618a25": "剛界自然名稱之香。入一切散動心以為止",
    "T19n1004_001:0618a26": "留之事。故以持鎖為契。",
    "T19n1004_001:0618a27": "其十七所謂金剛味菩薩。以味清淨智。持瑜",
    "T19n1004_001:0618a28": "伽三摩地無上法味。以為歡樂之事。故持鈴",
    "T19n1004_001:0618a29": "為契。",
    "T19n1004_001:0618b01": "如是等大菩薩十七清淨三摩地智。依文廣",
    "T19n1004_001:0618b02": "述。有無量名義體用理事成證之門。今但粗",
    "T19n1004_001:0618b03": "舉綱目而已。出金剛頂經第十三會大三昧",
    "T19n1004_001:0618b04": "耶真實瑜伽略鈔大意。",
    "T19n1004_001:0618b05": "般若波羅蜜多理趣經大安樂不空三昧真實",
    "T19n1004_001:0618b06": "金剛菩薩等一十七聖大曼茶羅義述一卷"
}