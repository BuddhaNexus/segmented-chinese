{
    "T49n2036_018:0656b03": "佛祖歷代通載卷第十八",
    "T49n2036_018:0656b05": "嘉興路大中祥符禪寺",
    "T49n2036_018:0656b06": "住持華亭念常集",
    "T49n2036_018:0656b07": "宋　雷氏曰(宋朝祖宗真仁英神哲徽及少百六十六。靖康北遷)。",
    "T49n2036_018:0656b08": "(一　庚申)　太祖玄朗(姓趙。王火德。都于汴。初名光胤。宣祖次子。生于洛陽。雄武端[愨一+土]識度豁如。",
    "T49n2036_018:0656b09": "周祖以為東西班首。世祖命掌親軍遷殿前都點檢。恭帝命征河東。晚駐陳橋驛。軍情忽變。眾擁立之。正月",
    "T49n2036_018:0656b10": "四日受禪。丙子十月崩于萬歲殿。葬永昌陵。壽五十)改建隆○遼應曆十",
    "T49n2036_018:0656b11": "年。",
    "T49n2036_018:0656b12": "(二)　是年十二月。詔於楊州城下戰地。造寺",
    "T49n2036_018:0656b13": "賜額建隆賜田四頃。命僧道暉主之。初周",
    "T49n2036_018:0656b14": "廢佛寺三萬三百所。毀鎮州大悲像鑄錢。",
    "T49n2036_018:0656b15": "世宗親秉鉞洞其膺。不四年疽潰于膺。帝",
    "T49n2036_018:0656b16": "偕太宗目擊其事。因問神僧麻衣。天下何",
    "T49n2036_018:0656b17": "時定。麻曰。甲子方大定。仍對以三武廢教",
    "T49n2036_018:0656b18": "之禍。帝深然之。及即位屢建佛寺。歲度八",
    "T49n2036_018:0656b19": "千僧(出歐陽外傳疏)。",
    "T49n2036_018:0656b20": "(辛酉)　詔誕聖節。京師及天下命僧。升座祝壽",
    "T49n2036_018:0656b21": "為准。",
    "T49n2036_018:0656b22": "(壬戌)　詔每年試童行通蓮經七軸者。給祠部",
    "T49n2036_018:0656b23": "牒披剃。",
    "T49n2036_018:0656b24": "荊高繼冲(字成和融之子。立一年降宋)○南唐李煜立。",
    "T49n2036_018:0656b25": "(癸亥)　改乾德○慕容延釗伐荊降。封冲武寧",
    "T49n2036_018:0656b26": "軍節度。",
    "T49n2036_018:0656b27": "(甲子　六一)　詔王全斌等伐蜀。乙丑降于宋。",
    "T49n2036_018:0656b28": "(丙寅)　東漢繼恩(其父薛釗劉旻愛其賢。以女妻之。生恩。釗卒後。適何氏生元。何氏夫婦",
    "T49n2036_018:0656b29": "卒。承鈞無子。旻以二子命鈞養之。定王鈞薨。恩紹位。九月為侯覇榮殺之)。",
    "T49n2036_018:0656c01": "繼元(姓何氏。亦承鈞養子。恩之同母弟。郭無為侯覇榮迎立之。改年廣運。一十三年)。",
    "T49n2036_018:0656c02": "(丁卯)　三月五星聚奎○大教東被九百年矣。",
    "T49n2036_018:0656c03": "(戊辰)　改開寶○遼景宗諱明記立(更名賢。世宗子。自年保",
    "T49n2036_018:0656c04": "寧。治十五年)。",
    "T49n2036_018:0656c05": "(己巳)　二月十六長春節詔(四海僧上表入殿庭。試三學十餘條。全通者賜",
    "T49n2036_018:0656c06": "紫衣。號曰手表僧。宰輔親王監司刺史各薦所知。唯西街所薦。是日入內殿。門下牒謂之簾前師號。仍賜",
    "T49n2036_018:0656c07": "紫衣)。",
    "T49n2036_018:0656c08": "(辛未)　詔成都造金銀字佛經各一藏(初戊辰九月廿七勅兵部",
    "T49n2036_018:0656c09": "侍郎劉熙古監造。是年六月十一日勅再造金字經一藏)。",
    "T49n2036_018:0656c10": "(壬申)　詔雕佛經一藏(計一十三萬板○封南漢銀恩赦侯○又遣陶穀下宋齊丘)。",
    "T49n2036_018:0656c11": "(三)　天台山德韶國師示寂。師處州龍泉陳氏。",
    "T49n2036_018:0656c12": "母夜夢白光觸體。因而有娠。及誕尤多奇",
    "T49n2036_018:0656c13": "異。年十五有梵僧。勉令出家。十七依本",
    "T49n2036_018:0656c14": "州龍歸寺落髮。十八納戒於信州開元。後",
    "T49n2036_018:0656c15": "梁開平中遊方。詣投子山見大同禪師。發",
    "T49n2036_018:0656c16": "心之始也。次謁龍牙疎山。各有機緣。歷五",
    "T49n2036_018:0656c17": "十四員知識皆不契。後之臨川。謁淨惠益",
    "T49n2036_018:0656c18": "公。一見深器之。師以遍參但隨眾而已。益",
    "T49n2036_018:0656c19": "上堂。僧問。如何是曹源一滴水。益云。是曹",
    "T49n2036_018:0656c20": "源一滴水。師於座側豁然大悟。平生疑滯",
    "T49n2036_018:0656c21": "渙若氷釋。遂以所悟聞于益。益曰。汝向",
    "T49n2036_018:0656c22": "後當為國王師。致祖道光大。吾不如也。自",
    "T49n2036_018:0656c23": "是諸方異唱古今玄鍵。與之決擇不留微",
    "T49n2036_018:0656c24": "迹尋遊天台。觀智者顗禪師遺跡若舊。復",
    "T49n2036_018:0656c25": "與智者同姓。時謂後身焉。初止白沙。吳越",
    "T49n2036_018:0656c26": "忠懿王以國王子刺台州。嚮師之名。延請",
    "T49n2036_018:0656c27": "問道。師謂之曰。他日為霸主無忘佛恩。後",
    "T49n2036_018:0656c28": "漢乾祐元年王嗣位。遣使迎之。申弟子禮。",
    "T49n2036_018:0657a01": "有傳天台教義寂者。屢懇于師曰。智者",
    "T49n2036_018:0657a02": "之教年祀浸遠慮多散落。今新羅國其本",
    "T49n2036_018:0657a03": "甚備。自非和尚慈力。其孰能致之乎。師於",
    "T49n2036_018:0657a04": "是聞于忠懿王。王遣使及齎師書往彼繕",
    "T49n2036_018:0657a05": "寫備足而回。迄今盛行於江南。師於般若",
    "T49n2036_018:0657a06": "開堂說法。十二會語具傳燈。甞有偈示眾",
    "T49n2036_018:0657a07": "曰。通玄峯頂不是人間。心外無法滿目青",
    "T49n2036_018:0657a08": "山。開寶辛未華頂四峯忽摧聲震若雷。師",
    "T49n2036_018:0657a09": "曰。吾非久矣。明年六月大星殞于峯頂。林",
    "T49n2036_018:0657a10": "木變白。師乃示寂於蓮華峯。參問如常。二",
    "T49n2036_018:0657a11": "十八日集眾言別。跏趺而逝。壽八十二。臘",
    "T49n2036_018:0657a12": "六十五。",
    "T49n2036_018:0657a13": "(癸酉)　後周恭帝崇訓卒。",
    "T49n2036_018:0657a14": "(四)　汝州風穴禪師示寂。諱延沼。偽唐乾寧",
    "T49n2036_018:0657a15": "三年十二月。生於餘杭劉氏。少魁壘有英",
    "T49n2036_018:0657a16": "氣。於書無所不觀。然無經世意。父兄強之",
    "T49n2036_018:0657a17": "仕。一至京師即東歸。從開元寺智恭律師。",
    "T49n2036_018:0657a18": "剃髮受具。游講肆。玩法華玄義。修止觀",
    "T49n2036_018:0657a19": "定慧。宿師爭下之。棄去游名山。謁越州",
    "T49n2036_018:0657a20": "鏡清怤禪師。機語不契。北游襄沔間寓止",
    "T49n2036_018:0657a21": "華嚴。時僧守廓者。自南院顒公所來。華嚴",
    "T49n2036_018:0657a22": "升座曰。若是臨濟德山高亭大愚鳥窠船",
    "T49n2036_018:0657a23": "子下兒孫。不用如何若何便請單刀直入。",
    "T49n2036_018:0657a24": "廓出眾便喝。華嚴亦喝。廓又喝。華嚴亦喝。",
    "T49n2036_018:0657a25": "廓禮拜起。指以顧眾曰。這老漢一場敗缺。",
    "T49n2036_018:0657a26": "喝一喝歸眾。穴心奇之。因結為友。遂默悟",
    "T49n2036_018:0657a27": "三玄旨要。嘆曰。臨濟用處如是耶。廓使更",
    "T49n2036_018:0657a28": "見南院。問曰。入門須辯主。端的請師分。南",
    "T49n2036_018:0657a29": "院左拊其膝。穴便喝。院右拊其膝。穴亦喝。",
    "T49n2036_018:0657b01": "院曰。左邊一拍且止。右邊一拍作麼生。穴",
    "T49n2036_018:0657b02": "云。瞎。院反取主杖。穴笑云。有枷瞎棒。倒",
    "T49n2036_018:0657b03": "奪打和尚去。南院倚主杖曰。今日被黃面",
    "T49n2036_018:0657b04": "浙子鈍置。穴云。大似持鉢不得詐言不飢。",
    "T49n2036_018:0657b05": "院曰。子到此間乎。曰。是何言歟。院曰。好",
    "T49n2036_018:0657b06": "問汝。曰亦不可放過。便禮拜。南院喜賜之",
    "T49n2036_018:0657b07": "坐。問所與遊者何人。對曰。襄州與廓侍者",
    "T49n2036_018:0657b08": "同夏。院曰。親見作家。穴於是俯就弟子之",
    "T49n2036_018:0657b09": "列。從容承稟日聞智證。南院曰。汝乘願力",
    "T49n2036_018:0657b10": "來荷大法。非偶然也。問曰。女聞臨濟將終",
    "T49n2036_018:0657b11": "時語不。曰聞。曰。臨濟云。誰知吾正法眼藏",
    "T49n2036_018:0657b12": "向這瞎驢邊滅却。渠平生如師子。見即殺",
    "T49n2036_018:0657b13": "人。及其將死何故屈膝妥尾如此。對曰。密",
    "T49n2036_018:0657b14": "付將終全主即滅。又問。三聖如何亦無語",
    "T49n2036_018:0657b15": "乎。曰親承入室之真子。不同門外之游人。",
    "T49n2036_018:0657b16": "院頷之。又問。四種料簡語料簡何法。對",
    "T49n2036_018:0657b17": "曰。凡語不滯凡情即墮聖解。學者大病。先",
    "T49n2036_018:0657b18": "聖哀之為施方便。如楔出楔。曰如何是奪",
    "T49n2036_018:0657b19": "人不奪境。曰新出紅爐金禪子。簉破闍",
    "T49n2036_018:0657b20": "黎銕面門。又問。如何是奪境不奪人。曰",
    "T49n2036_018:0657b21": "芻草乍分頭腦裂。亂雲初綻影猶存。又問。",
    "T49n2036_018:0657b22": "如何是人境俱奪。曰躡足進前須急急。促",
    "T49n2036_018:0657b23": "鞭當鞅莫遲遲。又問。如何是人境俱不奪。",
    "T49n2036_018:0657b24": "曰常憶江南三月裏。鷓鴣啼處百花香。又",
    "T49n2036_018:0657b25": "問曰。臨濟有三句。當日有問。如何是第一",
    "T49n2036_018:0657b26": "句。濟云。三要印開朱點窄。未容擬議主",
    "T49n2036_018:0657b27": "賓存。穴隨聲便喝。又曰。如何是第二句。濟",
    "T49n2036_018:0657b28": "云。妙解豈容無著問。漚和爭赴截流機。穴",
    "T49n2036_018:0657b29": "云。未問已前錯。又問曰。如何是第三句。濟",
    "T49n2036_018:0657c01": "曰。但看棚頭弄傀儡。抽牽全藉裏頭人。穴",
    "T49n2036_018:0657c02": "云。明破即不堪。於是南院以為可以支臨",
    "T49n2036_018:0657c03": "濟。幸不孤負興化先師所以付託之意。穴",
    "T49n2036_018:0657c04": "依止六年。乃辭去。後唐長興二年至汝水。",
    "T49n2036_018:0657c05": "見草屋數椽依山如逃亡人家。問田父此",
    "T49n2036_018:0657c06": "何所。田父曰。古風穴寺世以律居。僧物",
    "T49n2036_018:0657c07": "故。又歲飢眾棄之而去。餘佛像鼓鍾耳。穴",
    "T49n2036_018:0657c08": "云。我居之可乎。田父曰可。穴入留止。日",
    "T49n2036_018:0657c09": "乞村落。夜然松脂。單丁者七年。檀信為新",
    "T49n2036_018:0657c10": "之成叢林。偽晉天福二年。州牧聞其風盡",
    "T49n2036_018:0657c11": "禮致之。上元日開法嗣南院。偽漢乾祐二",
    "T49n2036_018:0657c12": "年。牧移宇郢州。穴又避寇往依之。牧館于",
    "T49n2036_018:0657c13": "郡齋。寇平汝州有宋太師者。施第為寶坊。",
    "T49n2036_018:0657c14": "號新寺。迎穴居焉。法席冠天下。學者自",
    "T49n2036_018:0657c15": "遠而至。升座曰。先師曰。欲得親切莫將問",
    "T49n2036_018:0657c16": "來問會麼。問在答處。答在問處。雖然如是。",
    "T49n2036_018:0657c17": "有時問不在答處答不在問處。女若擬議。",
    "T49n2036_018:0657c18": "老僧在女脚跟底。大凡參學眼目。直須",
    "T49n2036_018:0657c19": "臨機大用現前。勿自拘於小節。設使言前",
    "T49n2036_018:0657c20": "薦得。猶為滯殼迷封。句下精通。未免觸",
    "T49n2036_018:0657c21": "途狂見。應是向來依他作解。明昧兩岐與",
    "T49n2036_018:0657c22": "女一切掃却。直教箇箇如師子兒吒呀地。",
    "T49n2036_018:0657c23": "對眾證據。哮吼一聲壁立千仞。誰敢正眼。",
    "T49n2036_018:0657c24": "覻覻著著即瞎却渠眼。又曰。若立一塵。家",
    "T49n2036_018:0657c25": "國興盛。野老顰頞。不立一塵。家國喪亡。野",
    "T49n2036_018:0657c26": "老安貼。於此明得闍黎無分。全是老僧於",
    "T49n2036_018:0657c27": "此不明。老僧即是闍闍黎黎。與老僧無別。",
    "T49n2036_018:0657c28": "亦能悟却天下人。亦能瞎却天下人。欲識",
    "T49n2036_018:0657c29": "闍黎麼。拊其左膝曰。這裏是。欲識老僧",
    "T49n2036_018:0658a01": "麼。拊其右膝曰。遮裏是。于時莫有善其",
    "T49n2036_018:0658a02": "機者。偽周廣順元年。賜寺名廣惠。二十有",
    "T49n2036_018:0658a03": "二年以宋開寶六年癸酉八月旦。登座說",
    "T49n2036_018:0658a04": "偈曰。道在乘時須濟物。遠方來慕自騰騰",
    "T49n2036_018:0658a05": "他年有叟情相似。日日香烟夜夜燈。至十",
    "T49n2036_018:0658a06": "五日跏趺而化。前一日手書別檀越。閱世",
    "T49n2036_018:0658a07": "七十有八。坐五十有九夏。有得法上首住",
    "T49n2036_018:0658a08": "汝州首山念禪師。",
    "T49n2036_018:0658a09": "(甲戌)　詔曹彬等征南唐○遼改乾亨。",
    "T49n2036_018:0658a10": "(乙亥)　曹彬擒南唐主李煜歸。封違命侯。國除。",
    "T49n2036_018:0658a11": "(五)　杭州慧日永明智覺禪師示寂。諱延壽。餘",
    "T49n2036_018:0658a12": "杭人。姓王氏。總角之歲歸心佛乘。既冠不",
    "T49n2036_018:0658a13": "茹葷日唯一食。持法華。七行俱下。纔六旬",
    "T49n2036_018:0658a14": "悉能誦之。感群羊跪聽。年二十八為華亭",
    "T49n2036_018:0658a15": "鎮將。屬翠岩永明大師。遷止龍冊寺大闡",
    "T49n2036_018:0658a16": "玄化。時吳越文穆王知師慕道。乃從其志",
    "T49n2036_018:0658a17": "放令出家。禮翠岩為師。執勞供眾。都亡",
    "T49n2036_018:0658a18": "身宰。衣不繒縷。食無重味。野蔬衣檽以遣",
    "T49n2036_018:0658a19": "朝夕。尋往天台天柱峯。九旬習定。有鳥類",
    "T49n2036_018:0658a20": "尺[宴*鳥]。巢于衣褶中。既謁韶國師。一見深器",
    "T49n2036_018:0658a21": "之。密授玄旨。仍謂師曰。汝與元帥有緣。他",
    "T49n2036_018:0658a22": "日大興佛寺。初住明州雪竇山。學侶臻湊。",
    "T49n2036_018:0658a23": "師上堂曰。雪竇這裏。迅瀑千尋不停纖粟。",
    "T49n2036_018:0658a24": "奇岩萬仞無立足處。汝等諸人向什麼處",
    "T49n2036_018:0658a25": "進步。時有僧問。雪竇一徑如何履踐。師云。",
    "T49n2036_018:0658a26": "步步寒花結。言言徹底氷。建隆元年。忠",
    "T49n2036_018:0658a27": "懿王請住靈隱山新寺。為第一世。明年復",
    "T49n2036_018:0658a28": "請住永明大道場。為第二世。眾盈二千。僧",
    "T49n2036_018:0658a29": "問。如何是永明旨。師曰。更添香著。曰謝。",
    "T49n2036_018:0658b01": "師指示曰。且喜沒交涉。師有偈曰。欲識永",
    "T49n2036_018:0658b02": "明旨。門前一湖水。日照光明生。風來波浪",
    "T49n2036_018:0658b03": "起。居永明十五年。度弟子千七百人。開寶",
    "T49n2036_018:0658b04": "七年入天台山。度戒萬餘人。常與七眾受",
    "T49n2036_018:0658b05": "菩薩戒。夜施鬼神食。朝放諸生類。六時散",
    "T49n2036_018:0658b06": "花行道餘力念。法花經一萬三千部。著宗",
    "T49n2036_018:0658b07": "鏡錄一百卷。詩偈賦詠凡千萬言。高麗國",
    "T49n2036_018:0658b08": "王覽師言教。遣使齎書敘弟子禮。奉金縷",
    "T49n2036_018:0658b09": "袈裟紫晶數珠金澡灌等。彼國僧三十六",
    "T49n2036_018:0658b10": "人。親承印記歸國。各化一方。開寶八年乙",
    "T49n2036_018:0658b11": "亥十二月二十六日辰時。焚香告眾跏趺",
    "T49n2036_018:0658b12": "而逝。壽七十二。臘四十二。明年建塔于大",
    "T49n2036_018:0658b13": "慈山焉。宋太宗賜額。曰壽寧禪院云。",
    "T49n2036_018:0658b14": "(六)　天下大元帥吳越國王錢俶。製宗鏡錄",
    "T49n2036_018:0658b15": "序文曰。詳夫域中之教三。正君臣。親父",
    "T49n2036_018:0658b16": "子。厚人倫。儒吾之師也。寂兮寥兮。視聽無",
    "T49n2036_018:0658b17": "得。自微妙升虛無。以止乎乘風馭景。君得",
    "T49n2036_018:0658b18": "之則善建不拔。人得之則延貺無窮。道儒",
    "T49n2036_018:0658b19": "之師也。四諦十二因緣。三明八解脫。時習",
    "T49n2036_018:0658b20": "不忘日修以得。一登果地。永達真常。釋道",
    "T49n2036_018:0658b21": "之宗也。惟此三教並自心修。心鏡錄者。智",
    "T49n2036_018:0658b22": "覺禪師所撰也。總乎百卷。包盡微言。我佛",
    "T49n2036_018:0658b23": "金口所宣。盈乎海藏。蓋亦提携後學。師之",
    "T49n2036_018:0658b24": "智慧辯才。演暢萬法明了一心。禪際河游",
    "T49n2036_018:0658b25": "惠間雲布。數而稱大。莫能盡紀。聊為小",
    "T49n2036_018:0658b26": "序以頌宣行云爾。",
    "T49n2036_018:0658b27": "(七)　宋左朝請郎尚書禮部員外郎護軍楊",
    "T49n2036_018:0658b28": "傑。撰宗鏡錄後序云。諸佛真語以心為宗。",
    "T49n2036_018:0658b29": "眾生信道以宗為鑑。眾生界即諸佛界。因",
    "T49n2036_018:0658c01": "迷而為眾生。諸佛心是眾生心。因悟而成",
    "T49n2036_018:0658c02": "諸佛。心如明鑑萬像歷然。佛與眾生其猶",
    "T49n2036_018:0658c03": "影像。涅槃生死俱是強名。鑑體寂而常照。",
    "T49n2036_018:0658c04": "鑑光照而常寂。心佛眾生三無差別。國初",
    "T49n2036_018:0658c05": "吳越永明智覺壽禪師。證最上乘。了第一",
    "T49n2036_018:0658c06": "義。洞究教典深達禪宗。稟奉律儀廣行利",
    "T49n2036_018:0658c07": "益。因讀楞伽經云。佛語心為宗。乃製斯錄。",
    "T49n2036_018:0658c08": "於無疑中起疑。無問中設問。為不請友真",
    "T49n2036_018:0658c09": "大導師。擲龍宮之寶。均施群生。徹祖門之",
    "T49n2036_018:0658c10": "關。普容來者。舉目而視。有欲皆充。信手而",
    "T49n2036_018:0658c11": "拈。有疾皆愈。蕩滌邪見指歸妙源。所謂舉",
    "T49n2036_018:0658c12": "一心為宗。照萬法為鑑矣。若人以佛為鑑。",
    "T49n2036_018:0658c13": "則知戒定慧為諸善之宗。人天聲聞緣覺",
    "T49n2036_018:0658c14": "菩薩如來。由此而出。一切善類莫不信受。",
    "T49n2036_018:0658c15": "若以眾生為鑑。則知貪嗔癡為諸惡之宗。",
    "T49n2036_018:0658c16": "修羅傍生地獄鬼趣。由此而出。一切惡類",
    "T49n2036_018:0658c17": "莫不畏憚。善惡雖異其宗則同。返鑑其心。",
    "T49n2036_018:0658c18": "則知靈明湛寂廣大融通。無為無住無修",
    "T49n2036_018:0658c19": "無證。無塵可染。無垢可磨。為一切諸法之",
    "T49n2036_018:0658c20": "宗矣。初吳越忠懿王字之祕于教藏。至元",
    "T49n2036_018:0658c21": "豐中。皇弟魏端獻王。鏤板分施名藍。四方",
    "T49n2036_018:0658c22": "學者罕遇其本。元祐六夏。游東都法雲道",
    "T49n2036_018:0658c23": "場。始見錢唐新本。尤為精詳。乃吳人徐思",
    "T49n2036_018:0658c24": "恭請法涌禪師。同永樂法真二三耆宿。遍",
    "T49n2036_018:0658c25": "取諸錄。用三乘典籍賢聖教語。校讀成就",
    "T49n2036_018:0658c26": "以廣流布。其益甚博。法涌知予喜閱是錄。",
    "T49n2036_018:0658c27": "因請為序。",
    "T49n2036_018:0658c28": "(八　丙子)　太宗炅(初名匡義。宣第三子。初太祖陳橋之變。諫兄令軍不得剽虜。生靈獲安。至道三年",
    "T49n2036_018:0658c29": "三月崩于萬歲殿。葬永熙陵。壽五十九)改太平興國○(詔僧尼復試經科)。",
    "T49n2036_018:0659a01": "○吳越忠懿王錢俶以國賓宋○(是年十一月日有食之既)。",
    "T49n2036_018:0659a02": "(九　戊寅)　帝製新譯三藏聖教序。賜天竺三藏法",
    "T49n2036_018:0659a03": "師天息災文曰。大矣哉。我佛之教也。化道",
    "T49n2036_018:0659a04": "群迷闡揚宗性。廣博宏辯。英彥莫能究其",
    "T49n2036_018:0659a05": "旨。精微妙說。庸愚豈可度其源。義理幽",
    "T49n2036_018:0659a06": "玄真空莫測。包括萬象譬喻無垠。總法網",
    "T49n2036_018:0659a07": "之紀綱。演無際之正教。拔四生之苦海。譯",
    "T49n2036_018:0659a08": "三藏之祕言。天地變化乎陰陽。日月盈虧",
    "T49n2036_018:0659a09": "乎寒暑。大則說諸善惡。細則比於河沙。含",
    "T49n2036_018:0659a10": "識萬端弗可盡述。若窺像法如影隨形。離",
    "T49n2036_018:0659a11": "六情以長存。歷千劫而可久。須彌內藏於",
    "T49n2036_018:0659a12": "芥子。如來坦蕩於無邊。達磨西來傳法東",
    "T49n2036_018:0659a13": "土。宣揚妙理順從指歸。彼岸菩提愛河生",
    "T49n2036_018:0659a14": "滅。用行於五濁惡趣。拯溺於三業途中。",
    "T49n2036_018:0659a15": "經垂世之無窮。道無私而永泰。雪山貝葉。",
    "T49n2036_018:0659a16": "若銀臺之耀目。歲月烟蘿。起香界之自遠。",
    "T49n2036_018:0659a17": "巍巍罕測杳杳難名。所以道資十聖德被",
    "T49n2036_018:0659a18": "三賢。至道啟乎乾元。眾妙生乎太易。綜",
    "T49n2036_018:0659a19": "繁形類竅鑿昏冥。絕彼是非開茲蒙昧。有",
    "T49n2036_018:0659a20": "西域法師天息災等。常持四忍早悟三空。",
    "T49n2036_018:0659a21": "翻貝葉之真詮。續人天之聖教。芳猷重啟",
    "T49n2036_018:0659a22": "偶運當時。潤五聲於文章。暢四始於風律。",
    "T49n2036_018:0659a23": "堂堂容止穆穆輝華。曠劫而昏墊重明。玄",
    "T49n2036_018:0659a24": "門昭顯。軌範而宏光妙法。淨界騰音。利益",
    "T49n2036_018:0659a25": "有情。俱登覺岸。無所障礙。救諸疲羸。冥",
    "T49n2036_018:0659a26": "昧慈悲。汗漫物表。柔愎貪很。啟迪昏愚。",
    "T49n2036_018:0659a27": "演小乘則聲聞合其儀。論大乘則正覺立",
    "T49n2036_018:0659a28": "其性。含靈悟而蒙福。藏教缺而重興幻",
    "T49n2036_018:0659a29": "化迷途火宅深喻。雖設其教不知者多。善",
    "T49n2036_018:0659b01": "念生而福量潛臻。惡業興而勝緣皆墜。調",
    "T49n2036_018:0659b02": "御四眾積行十方。澍華雨於金輪。護洹",
    "T49n2036_018:0659b03": "河於玉闕。有頂之風不可壞。無際之水不",
    "T49n2036_018:0659b04": "能漂。澄寂湛然。圓明清潔之智慧。性空無",
    "T49n2036_018:0659b05": "染。實相解脫之因緣。可以離煩惱於心田。",
    "T49n2036_018:0659b06": "可以得清涼於宇宙。朕慚非博學釋典微",
    "T49n2036_018:0659b07": "閑。豈堪敘文以示來者。如縻螢爝火不足",
    "T49n2036_018:0659b08": "比於皎日。將微蠡量海。豈能窮於深淵者",
    "T49n2036_018:0659b09": "哉。",
    "T49n2036_018:0659b10": "(己卯)　北漢降封彭城公○止僧科。",
    "T49n2036_018:0659b11": "(十)　沙門贊寧隨錢王歸明。姓高氏。其先渤",
    "T49n2036_018:0659b12": "海人。唐天祐中。生於吳興之德清金鵝別",
    "T49n2036_018:0659b13": "墅。出家杭之祥符。習南山律著述毘尼。時",
    "T49n2036_018:0659b14": "人謂之律虎。文學日茂聲望日隆。武肅諸",
    "T49n2036_018:0659b15": "王公族咸慕重之。署為兩浙僧統。賜號明",
    "T49n2036_018:0659b16": "義宗文。興國三年。太宗聞其名。召對滋福",
    "T49n2036_018:0659b17": "殿。延問彌日。改賜通惠。詔修大宋高僧傳",
    "T49n2036_018:0659b18": "三十卷。及詔撰三教聖賢事跡一百卷。初",
    "T49n2036_018:0659b19": "補左街講經首座。知西京教門事。咸平初",
    "T49n2036_018:0659b20": "加右街僧錄。又著內典集一百五十卷。外",
    "T49n2036_018:0659b21": "學集四十九卷。內翰王禹稱作文集序。極",
    "T49n2036_018:0659b22": "其贊美云。至道二年示寂。葬龍井塢焉。",
    "T49n2036_018:0659b23": "(十一　壬午)　舒州柯萼。遇異僧於萬歲山。以杖指松",
    "T49n2036_018:0659b24": "根。使萼钁之。得瑞石篆文。讖聖朝國祚無",
    "T49n2036_018:0659b25": "疆。萼進石于京師。詔藏祕府○他日大士",
    "T49n2036_018:0659b26": "寶誌降現禁中。帝親聞緒言。致祭鍾山。賜",
    "T49n2036_018:0659b27": "號道林真覺菩薩○是年詔立譯經傳法院",
    "T49n2036_018:0659b28": "于東京。如唐故事。宰輔為譯經潤文。設官",
    "T49n2036_018:0659b29": "分職西天中印土惹爛陀羅國密林寺天息",
    "T49n2036_018:0659c01": "災與法天施護譯經。帝制前序。詔普度天",
    "T49n2036_018:0659c02": "下童行為僧。不限有司常制。自即位至是。",
    "T49n2036_018:0659c03": "凡度一十七萬餘人。",
    "T49n2036_018:0659c04": "(十二)　是年五月竄秦王廷美。降涪陵縣公。安",
    "T49n2036_018:0659c05": "置房州。上甞以傳國意訪之趙普。普曰。太",
    "T49n2036_018:0659c06": "祖已誤。陛下豈容再誤耶。廷美所以得罪。",
    "T49n2036_018:0659c07": "則普為之也。盧多遜在朝握權。常短趙普。",
    "T49n2036_018:0659c08": "普惡之。遂入覲觀變。奏多遜謂陛下萬年",
    "T49n2036_018:0659c09": "之後。當以天下與魏王。魏王當還秦王。陛",
    "T49n2036_018:0659c10": "下不當立太子。俱坐大逆。免死放歸田里。",
    "T49n2036_018:0659c11": "咸以為冤。秦王即太祖少子德芳也。上遂",
    "T49n2036_018:0659c12": "南遷二王。尋殺之。忽一日趙普見空有火",
    "T49n2036_018:0659c13": "一團。一羔羊轉運其上。拜曰。普之罪也。",
    "T49n2036_018:0659c14": "須臾光滅。遂得疾。命方士禱疾。見烟焰中",
    "T49n2036_018:0659c15": "有朱牌金字書云。魏王廷。美士謝曰。普言",
    "T49n2036_018:0659c16": "非其罪也。有答之曰。杜大后遺言。丞相",
    "T49n2036_018:0659c17": "寫誓書。藏之金櫃石室。而首發多遜之獄。",
    "T49n2036_018:0659c18": "致主上殺一弟一姪。安可謂之無罪。俄而",
    "T49n2036_018:0659c19": "普薨。",
    "T49n2036_018:0659c20": "(癸未)　遼聖宗名隆緒。即位改統和。",
    "T49n2036_018:0659c21": "(甲申)　改雍熙○勅修泗洲塔○(十月詔隱士陳摶賜希夷先生。尋",
    "T49n2036_018:0659c22": "請歸華山)。",
    "T49n2036_018:0659c23": "(乙酉)　二月詔禁增置寺觀。",
    "T49n2036_018:0659c24": "(十三　丁亥)　益州青城香林院澄遠禪師示寂。師生",
    "T49n2036_018:0659c25": "西川漢州綿竹縣上官氏。法嗣雲門偃禪",
    "T49n2036_018:0659c26": "師。初住西川導江縣迎祥寺天王院。時謂",
    "T49n2036_018:0659c27": "水精宮僧問。美味醍醐因甚變成毒藥。曰",
    "T49n2036_018:0659c28": "導江紙。問見色便見心時如何。曰適來什",
    "T49n2036_018:0659c29": "麼處去來。問心鏡俱亡時如何。曰開眼坐",
    "T49n2036_018:0660a01": "睡。師復住香林。僧問。北斗裏藏身意旨如",
    "T49n2036_018:0660a02": "何。曰月似彎弓少雨多風。問如何是室內",
    "T49n2036_018:0660a03": "一燈。曰三人證龜成鱉。問如何是衲衣下",
    "T49n2036_018:0660a04": "事。曰臘月火燒山。問大眾雲集請師施設。",
    "T49n2036_018:0660a05": "曰三不待兩。問如何是學人時中事。曰恰",
    "T49n2036_018:0660a06": "恰如何是玄。曰今日來明日去。問如何是",
    "T49n2036_018:0660a07": "玄中玄。曰長連床上(餘如傳燈)。",
    "T49n2036_018:0660a08": "(戊子)　改端拱○(賜西夏李繼俸姓名趙保忠銀夏綏寮密五州使)。",
    "T49n2036_018:0660a09": "(庚寅)　改淳化(詔撰三教聖賢事跡。參政蘇易簡編次。贊寧僧統道士韓德純預焉)。",
    "T49n2036_018:0660a10": "(十四　辛卯)　南安岩尊者示寂。師諱自嚴。生鄭氏。泉",
    "T49n2036_018:0660a11": "州同安人也。年十一棄家。依建興臥像寺",
    "T49n2036_018:0660a12": "僧契緣為童子。十七為大僧。游方至廬陵。",
    "T49n2036_018:0660a13": "謁西峯耆宿雲豁。豁乃清涼智明禪師高",
    "T49n2036_018:0660a14": "弟雲門嫡孫也。太宗甞詔至闕。館於北御",
    "T49n2036_018:0660a15": "園舍中。習定久之。懇之還山。公依止五",
    "T49n2036_018:0660a16": "年。密契心法。辭去渡懷仁江。有蛟每為行",
    "T49n2036_018:0660a17": "人害。公為說偈誡之而蛟輒去。過黃楊峽。",
    "T49n2036_018:0660a18": "渴欲飲。會溪涸。公以杖擿之而水得。父老",
    "T49n2036_018:0660a19": "來聚觀。合爪以為神。公遯去。武平黃石岩",
    "T49n2036_018:0660a20": "多蛇虎。公止住而蛇虎可使令。四遠聞之",
    "T49n2036_018:0660a21": "大驚。爭敬事之。民以雨暘男女禱者。隨其",
    "T49n2036_018:0660a22": "欲應念而獲。家畫其像飲食必祭。隣寺僧",
    "T49n2036_018:0660a23": "死。公不知法當告官。便自焚之。吏追捕。",
    "T49n2036_018:0660a24": "坐庭中問狀。不答索紙作偈曰。雲外野僧",
    "T49n2036_018:0660a25": "死。雲外野僧燒。二法無差互。菩提路不",
    "T49n2036_018:0660a26": "遙。而字畫險勁如擘窠大篆。吏大怒。以為",
    "T49n2036_018:0660a27": "狂旦慢己。去僧伽黎曝日中。既得釋因以",
    "T49n2036_018:0660a28": "布帽其首。而衣以白服。公根所說法聽者",
    "T49n2036_018:0660a29": "疑信半。因不語者六年。岩寺當輸布而民",
    "T49n2036_018:0660b01": "歲代輸之。公不忍折簡。置布吏中祈免。吏",
    "T49n2036_018:0660b02": "張曄歐陽程者。相顧怒甚。追至問狀。不答。",
    "T49n2036_018:0660b03": "以為妖火所著帽明鮮。又索紙作偈曰。一",
    "T49n2036_018:0660b04": "切慈忍力。皆吾心所生。王官若拘束。佛法",
    "T49n2036_018:0660b05": "不流行。自是時亦語。去游南康槃古山。先",
    "T49n2036_018:0660b06": "是西竺波利尊者經始讖曰。却後當有白",
    "T49n2036_018:0660b07": "衣菩薩來興此山。公住三年而成叢林。異",
    "T49n2036_018:0660b08": "跡甚著。如本傳所屬。狀以聞。詔佳之。宰",
    "T49n2036_018:0660b09": "相王欽若大參趙安仁已下皆獻詩。公未",
    "T49n2036_018:0660b10": "甞視。置承塵上而已。淳化辛卯正月初六",
    "T49n2036_018:0660b11": "日。集眾曰。吾此日生。今正是時。遂右脇臥",
    "T49n2036_018:0660b12": "而化。閱世八十有二。坐六十有五夏。諡曰",
    "T49n2036_018:0660b13": "定光圓應禪師。",
    "T49n2036_018:0660b14": "(十五)　首山念禪師。萊州人。生狄氏。幼棄家得",
    "T49n2036_018:0660b15": "度於南禪寺。為人簡重有精識。行頭陀行",
    "T49n2036_018:0660b16": "日誦法華。叢林畏敬之。目以為念法華。至",
    "T49n2036_018:0660b17": "風穴隨眾作止。無所參扣。然終疑教外有",
    "T49n2036_018:0660b18": "別傳之法不言也。風穴每念。大仰有讖。臨",
    "T49n2036_018:0660b19": "濟一宗至風而止。懼當之。熟視座下堪任",
    "T49n2036_018:0660b20": "法道。無如念者。一日升座曰。世尊以青",
    "T49n2036_018:0660b21": "蓮目顧迦葉。正當是時。且道箇什麼。若言",
    "T49n2036_018:0660b22": "不說說。又成埋沒先聖。語未卒念便下去。",
    "T49n2036_018:0660b23": "侍者進曰。念法華無所言而去何也。穴曰。",
    "T49n2036_018:0660b24": "渠會也。明日念與真上座俱詣方丈。穴問",
    "T49n2036_018:0660b25": "真曰。如何是世尊不說說。真曰。鵓鳩樹上",
    "T49n2036_018:0660b26": "鳴。穴云。汝作許多癡福何用。乃顧念曰。如",
    "T49n2036_018:0660b27": "何。師曰。動容揚古路。不墮峭然機。穴謂真",
    "T49n2036_018:0660b28": "曰。何不看渠語。又一日升座顧視大眾。念",
    "T49n2036_018:0660b29": "便下去。穴即歸方丈。自是聲名重諸方。首",
    "T49n2036_018:0660c01": "山在汝州城外荒遠處。而念居之終身焉。",
    "T49n2036_018:0660c02": "登其門者皆叢林精練衲子。念必勘驗之。",
    "T49n2036_018:0660c03": "留者纔二十餘輩。天下稱法席之冠。必指",
    "T49n2036_018:0660c04": "首山。甞問僧。不從人薦得的事。試道看。僧",
    "T49n2036_018:0660c05": "便喝。曰好好相借問。惡發作麼僧又喝念",
    "T49n2036_018:0660c06": "曰。今日。放過即不可。僧擬議。念喝之。甞",
    "T49n2036_018:0660c07": "謂眾曰。佛法無多子。只是汝輩自信不及。",
    "T49n2036_018:0660c08": "若能自信。千聖出頭來無柰汝何。何故為",
    "T49n2036_018:0660c09": "向汝面前無開口處。只為汝自信不及向",
    "T49n2036_018:0660c10": "外馳求。所以到這裏。假如便是釋迦佛。也",
    "T49n2036_018:0660c11": "與汝三十棒。然雖如是。初機後學。憑箇什",
    "T49n2036_018:0660c12": "麼道理。且問汝輩。還得與麼也未。良久云。",
    "T49n2036_018:0660c13": "若得與麼方名了事。甞作綱宗偈曰。咄哉",
    "T49n2036_018:0660c14": "拙郎君。巧妙無人識。打破鳳林關。穿靴水",
    "T49n2036_018:0660c15": "上立。咄哉巧女兒。攛梭不解織。看他鬪鷄",
    "T49n2036_018:0660c16": "人。水牛也不識。淳化三年十二月初四日。",
    "T49n2036_018:0660c17": "留僧過歲。作偈曰。吾今年邁六十七。老病",
    "T49n2036_018:0660c18": "相依且過日。今朝記取明年事。明年記著",
    "T49n2036_018:0660c19": "今年日。至次年十二月初四日。升座。辭",
    "T49n2036_018:0660c20": "眾曰。諸子謾波波。過却幾恒河。觀音指彌",
    "T49n2036_018:0660c21": "勒。文殊不柰何。良久曰。白銀世界金色身。",
    "T49n2036_018:0660c22": "情與無情共一真。明暗盡時都不照。日輪",
    "T49n2036_018:0660c23": "午後示全身。日午後泊然而化。塔于首山。",
    "T49n2036_018:0660c24": "嫡嗣汾陽。昭禪師(餘如本傳)。",
    "T49n2036_018:0660c25": "(十六　乙未)　改至道御制祕藏佺等○六月限僧尼額。",
    "T49n2036_018:0660c26": "(戊戌)　真宗恒(太宗第三子。初名德昌。又改元侃。以軒轅為聖祖。目曰昊天玉皇上帝。追封孔",
    "T49n2036_018:0660c27": "子曰至聖文宣王。壽五十五崩于延慶殿)改年咸平。",
    "T49n2036_018:0660c28": "(十七)　帝製繼聖教序。賜天竺三藏朝散大夫",
    "T49n2036_018:0660c29": "試光祿卿明教大師法賢。其辭曰。高明肇",
    "T49n2036_018:0661a01": "分。三辰方乃序其始。厚載初定。萬彙於以",
    "T49n2036_018:0661a02": "發乎端。清濁之體既彰。善惡之源是顯。然",
    "T49n2036_018:0661a03": "後以文物立其教。以正典化其俗。利益之",
    "T49n2036_018:0661a04": "功同歸於理。於是乎像法來於西國。真諦",
    "T49n2036_018:0661a05": "流於中夏。洞貫千古。真實之理無以窮。囊",
    "T49n2036_018:0661a06": "括九圍。玄妙之門莫能究。言乎妄想則五",
    "T49n2036_018:0661a07": "蘊皆空。現乃真容則一毫圓滿。廣大之教",
    "T49n2036_018:0661a08": "豈能繼述者哉。伏覩太宗皇帝法性周圓",
    "T49n2036_018:0661a09": "仁慈普布。化蠻貊則萬邦輻湊。躋烝民於",
    "T49n2036_018:0661a10": "仁壽之鄉。崇教法則四海雲從。惠蒼生於",
    "T49n2036_018:0661a11": "富庶之域。見尊經之浩汗。設方便以救沈",
    "T49n2036_018:0661a12": "淪。知法界之恢宏。行精進而攝懈怠。乃擇",
    "T49n2036_018:0661a13": "其邃宇校彼真文。命天竺之高僧。譯貝多",
    "T49n2036_018:0661a14": "之佛語。象管翻成於金字。珠編復置於琅",
    "T49n2036_018:0661a15": "[王*函]。龍宮之聖藻惟新。鷲嶺之苾芻仰歎。",
    "T49n2036_018:0661a16": "繇是三乘共貫四諦同圓。盡苦空真正之",
    "T49n2036_018:0661a17": "言。顯祕密研精之義。讚相相乎實相。論空",
    "T49n2036_018:0661a18": "空乎盡空。華嚴之理合軌轍。金仙之教同",
    "T49n2036_018:0661a19": "規矩。朕纘嗣丕構。恭臨寶圖。常翼翼以撫",
    "T49n2036_018:0661a20": "兆民。每兢兢而守先訓。以至釋典猶未精",
    "T49n2036_018:0661a21": "詳源其幽深。曷能探測。有譯經西域僧法",
    "T49n2036_018:0661a22": "賢。奏章懇切致意專勤。以先皇帝大闡真",
    "T49n2036_018:0661a23": "風高傳佛日。興前王之墜典。振覺路之頹",
    "T49n2036_018:0661a24": "綱。欲旌天造之功庸。用廣聖文之述作。請",
    "T49n2036_018:0661a25": "予製序繼聖教焉。自聖考上仙追號罔極。",
    "T49n2036_018:0661a26": "息政事之外。何暇經心。今已禫除。思臻",
    "T49n2036_018:0661a27": "微奧。雖幼承慈訓。柰夙乏通才。焉窮乎法",
    "T49n2036_018:0661a28": "海之津涯。莫造乎空門之閫域。略敷大意",
    "T49n2036_018:0661a29": "以徇輿情。蹄涔不足擬浴日之波。尺箠",
    "T49n2036_018:0661b01": "豈能量昊天之影。聊述短序以紀聖功者",
    "T49n2036_018:0661b02": "焉。",
    "T49n2036_018:0661b03": "(十八　甲辰)　改景德○東吳僧道源。續開平以來宗",
    "T49n2036_018:0661b04": "師機緣。統集寶林聖胄等傳。為傳燈錄三",
    "T49n2036_018:0661b05": "十卷。詣闕進呈。帝覽之嘉賞。勅翰林楊億",
    "T49n2036_018:0661b06": "等刊正。并撰序頒行天下。",
    "T49n2036_018:0661b07": "(戊申)　改大中祥符○(六月天書降太山○十月東封)。",
    "T49n2036_018:0661b08": "(十九　己酉)　詔諸路置天慶觀○(先是。楊礪充襄王府記室舍。夢至一大殿上。真人",
    "T49n2036_018:0661b09": "服王者衣冠秉圭南向。前有案置籍錄人姓名。礪見已名居上。因請示休咎。真人指一人曰。此來和天尊。",
    "T49n2036_018:0661b10": "異日為汝主也。礪問之。天尊笑曰此去四十年。汝功成。余名亦顯。礪而志之。及充襄王府記室。參軍追而",
    "T49n2036_018:0661b11": "語諸人曰。吾今見襄王儀貌。即來和天尊也。上即位。後多好神仙道家之術焉)。",
    "T49n2036_018:0661b12": "(癸丑)　遼改開泰。復號大契丹。",
    "T49n2036_018:0661b13": "(甲寅)　天竺三藏施法護(譯佛吉祥等經二百餘卷。參政趙安仁等潤文)。",
    "T49n2036_018:0661b14": "(乙卯)　詔道釋藏經互相毀者刪去。樞密王欽",
    "T49n2036_018:0661b15": "若以化胡經乃古聖遺跡不可削○又詔王",
    "T49n2036_018:0661b16": "欽若。詳定羅天醮儀一十卷。頒行。",
    "T49n2036_018:0661b17": "(丁巳)　改天禧○禁民棄父母而為僧道。",
    "T49n2036_018:0661b18": "(己未)　帝於九月大會道釋(于大安殿。凡萬三千餘人。先是建齋醮。上親",
    "T49n2036_018:0661b19": "臨。賜以銀藥大錢)。",
    "T49n2036_018:0661b20": "(壬戌)　改乾興。二月上崩○遼改年太平。",
    "T49n2036_018:0661b21": "(二十)　杭州孤山智圓法師卒字無外。自號中",
    "T49n2036_018:0661b22": "庸子。或稱潛夫。生錢唐徐氏。父母令入空",
    "T49n2036_018:0661b23": "門。八歲受具。二十一聞奉先源清師傳天",
    "T49n2036_018:0661b24": "台三觀之旨。問辯凡二年而清歿。遂居西",
    "T49n2036_018:0661b25": "湖孤山學者歸之如市。與處士林和靖為",
    "T49n2036_018:0661b26": "隣友。王欽若出撫錢唐。慈雲遣使邀師同",
    "T49n2036_018:0661b27": "迓之。圓笑謂使者曰。錢唐境上且駐却一",
    "T49n2036_018:0661b28": "僧。圓早癭瘵疾故又號病夫。講道吟哦未",
    "T49n2036_018:0661c01": "甞倦。預戒門人曰。吾歿後。毋厚葬以罪",
    "T49n2036_018:0661c02": "我。母建塔以誣我。毋謁有位求銘以虛美",
    "T49n2036_018:0661c03": "我。宜以陶器二合而瘞之。立石志名字",
    "T49n2036_018:0661c04": "年月而已。及亡門人如所戒。斸所居岩以",
    "T49n2036_018:0661c05": "藏之。不屋而壇。時乾興元年二月十七也。",
    "T49n2036_018:0661c06": "壽四十有七。後十五年積雨山頹。門人開",
    "T49n2036_018:0661c07": "視陶器。肉身不壞。爪髮俱長。脣微開露齒",
    "T49n2036_018:0661c08": "若珂貝。乃更襲新衣屑眾香散其上而重",
    "T49n2036_018:0661c09": "瘞之。崇寧三年賜諡法惠大師。其所撰述。",
    "T49n2036_018:0661c10": "般若經遺教經疏各二卷。瑞應經不思議",
    "T49n2036_018:0661c11": "法門經無量義經普賢行法經彌陀經等",
    "T49n2036_018:0661c12": "疏。及四十二章經注各一卷。首楞嚴經疏",
    "T49n2036_018:0661c13": "十卷。又撰闡義鈔三卷(釋請觀音疏)。索隱記四卷",
    "T49n2036_018:0661c14": "(釋光明句)。刊正記(釋觀經疏)。表微記一卷(釋光明玄)。垂裕記十",
    "T49n2036_018:0661c15": "卷(釋淨名略疏)。發源機要記二卷(釋涅槃玄)。百非鈔一卷",
    "T49n2036_018:0661c16": "(釋涅槃疏金剛身品百非之義)。三德指歸二十卷(譯涅槃疏)。顯性錄",
    "T49n2036_018:0661c17": "四卷(釋金[鎧豆+十])。摭華鈔二卷(釋圭峯蘭盆疏)。西資鈔一卷(釋自",
    "T49n2036_018:0661c18": "造彌陀疏)。詒謀鈔一卷(釋自造心經疏)。谷響鈔五卷(釋自造楞嚴疏)。",
    "T49n2036_018:0661c19": "折重鈔一卷(釋自造文殊般若疏大論有云折重令輕)。正義一卷(釋十不二",
    "T49n2036_018:0661c20": "門)。閑居編五十一卷(雜著詩文)。皆假道適情為法",
    "T49n2036_018:0661c21": "行化之傍贊云。◎",
    "T49n2036_018:0661c22": "◎(癸亥)　仁宗禛(真宗第六子。遺旨即位。上得皇子已晚。始生日夜啼不止。有道人能止啼。",
    "T49n2036_018:0661c23": "召入則曰。莫叫莫叫何似當初莫笑。啼即止。蓋真宗甞龥上帝祈嗣問群仙。誰當往者。皆不答。獨赤脚大",
    "T49n2036_018:0661c24": "仙一笑。遂降為孠。在宮中好赤脚。其驗也。十三即位劉太后垂簾同聽政。大治四十二年。壽五十四。葬",
    "T49n2036_018:0661c25": "永昭陵)。",
    "T49n2036_018:0661c26": "改天聖元年○行崇天曆。",
    "T49n2036_018:0661c27": "(二十一　甲子　八一)　是年汾陽善昭禪師示寂。生俞氏。",
    "T49n2036_018:0661c28": "太原人也。器識沈邃不緣飾。有大志。於一",
    "T49n2036_018:0662a01": "切文字。不由師訓自然通曉。年十四父母",
    "T49n2036_018:0662a02": "俱喪。孤苦厭世相。薙髮受具杖策遊方。所",
    "T49n2036_018:0662a03": "至少留。不喜觀覽。或譏其不韻。昭嘆曰。是",
    "T49n2036_018:0662a04": "何言之陋哉。從上先德行脚。正以聖心未",
    "T49n2036_018:0662a05": "通馳求決擇爾。不緣山水也。師歷諸方見",
    "T49n2036_018:0662a06": "老宿七十一人。皆妙得其家風。尤喜論曹",
    "T49n2036_018:0662a07": "洞。石門徹禪師者。蓋其派之魁奇者。昭作",
    "T49n2036_018:0662a08": "五位偈示之曰。五位參尋切要知。纖毫纔",
    "T49n2036_018:0662a09": "動即差違。金剛透匣誰能曉。唯有那吒第",
    "T49n2036_018:0662a10": "一機。舉目便令三界靜。振鈴還使九天歸。",
    "T49n2036_018:0662a11": "正中妙挾通回互。擬議鋒鋩失却威。徹拊",
    "T49n2036_018:0662a12": "掌稱善。然終疑臨濟兒孫別有奇處。最後",
    "T49n2036_018:0662a13": "至首山。問百丈卷席意旨如何。曰龍袖拂",
    "T49n2036_018:0662a14": "開全體現。昭曰。師意如何。曰象王行處絕",
    "T49n2036_018:0662a15": "狐踪。於是大悟言下。拜起而曰。萬古碧潭",
    "T49n2036_018:0662a16": "空界月。再三撈摝始應知。有問者曰。見何",
    "T49n2036_018:0662a17": "道理便爾自肯。曰正是我放身命處。服勤",
    "T49n2036_018:0662a18": "甚久。辭去遊湘衡間。長沙太守張公茂宗。",
    "T49n2036_018:0662a19": "以四名剎請昭擇之而居。昭笑一夕遯去。",
    "T49n2036_018:0662a20": "北抵襄沔寓止白馬。太守劉公昌言聞之",
    "T49n2036_018:0662a21": "造謁。以見晚為嘆。時洞山谷隱皆虛席。密",
    "T49n2036_018:0662a22": "議歸昭。太守請擇之。昭以手揶揄曰。我長",
    "T49n2036_018:0662a23": "行粥飯僧。傳佛心宗非細職也。前後八請",
    "T49n2036_018:0662a24": "堅臥不起。淳化四年首山歿。西河道俗千",
    "T49n2036_018:0662a25": "餘人協心削牘遣沙門契聰迎請。住持汾",
    "T49n2036_018:0662a26": "州太平寺太子院。昭閉關高枕。聰排闥而",
    "T49n2036_018:0662a27": "入讓之曰。佛法大事。靜退小節。風穴懼",
    "T49n2036_018:0662a28": "應讖。憂宗旨墜滅。幸而有先師。先師已棄",
    "T49n2036_018:0662a29": "世。汝有力荷擔如來大法者。今何時而欲",
    "T49n2036_018:0662b01": "安眠哉昭矍起握聰手曰。非公不聞此語。",
    "T49n2036_018:0662b02": "趨辦嚴吾行矣。既至宴坐一榻足不越閫",
    "T49n2036_018:0662b03": "者三十年。天下道俗慕仰不敢名。同曰汾",
    "T49n2036_018:0662b04": "州。并汾地苦寒。昭罷夜參。有梵僧振錫",
    "T49n2036_018:0662b05": "而至。謂昭曰。會中有大士六人。奈何不說",
    "T49n2036_018:0662b06": "法。言訖升空而去。昭密記以偈曰。胡僧金",
    "T49n2036_018:0662b07": "錫光。請法到汾陽。六人成大器。勸請為敷",
    "T49n2036_018:0662b08": "揚。時楚圓守芝號上首。叢林知名。龍德府",
    "T49n2036_018:0662b09": "尹。李侯與昭有舊。虛承天致之。使三反不",
    "T49n2036_018:0662b10": "赴。使者受罰。復至曰。必欲得師俱往。不然",
    "T49n2036_018:0662b11": "有死而已。昭笑曰。老病業已不出院。借",
    "T49n2036_018:0662b12": "往當先後之何必俱耶。使曰。師諾則先後",
    "T49n2036_018:0662b13": "唯所擇。昭令饌設且俶裝曰。吾先行矣。停",
    "T49n2036_018:0662b14": "箸而化。閱世七十有八。坐六十五夏。",
    "T49n2036_018:0662b15": "(二十二　丙寅)　天聖四年賜天台教部入藏。天竺寺",
    "T49n2036_018:0662b16": "思悟侍者。焚軀為報國恩。悟錢唐人。初慈",
    "T49n2036_018:0662b17": "雲式公欲以智者教卷求入藏。文穆王公",
    "T49n2036_018:0662b18": "將聞之朝。悟曰。非常事也。小子將助之",
    "T49n2036_018:0662b19": "矣。乃繪大悲像呪以誓曰。事集焚軀報國。",
    "T49n2036_018:0662b20": "會公薨。悟誦呪益精。是年得旨克遂初志",
    "T49n2036_018:0662b21": "(式為贊刻石焉)。",
    "T49n2036_018:0662b22": "(二十三　丁卯)　大陽禪師。名警玄。祥符中。避國諱易",
    "T49n2036_018:0662b23": "稱警延。江夏張氏子。其先蓋金陵人。仲父",
    "T49n2036_018:0662b24": "為沙門。號智通。住持崇孝。延往依以為師。",
    "T49n2036_018:0662b25": "十九為大僧。聽圓覺了義經。問講者。何名",
    "T49n2036_018:0662b26": "圓覺。曰圓以圓融有漏為義。覺以覺盡無",
    "T49n2036_018:0662b27": "餘為義也。延曰。空諸有無何名圓覺。講",
    "T49n2036_018:0662b28": "者嘆曰。是兒齒少而識卓如此。我所有何",
    "T49n2036_018:0662b29": "足以益之。政如以穢食置寶器。其可哉。通",
    "T49n2036_018:0662c01": "知之使令遊方。初謁鼎州梁山觀公。問如",
    "T49n2036_018:0662c02": "何是無相道場。觀指壁間觀音像曰。此是",
    "T49n2036_018:0662c03": "吳處士畫。延擬進語。觀急索曰。這箇是有",
    "T49n2036_018:0662c04": "相。如何是無相底。於是悟旨於言下。拜起",
    "T49n2036_018:0662c05": "而侍。觀曰。何不道取一句子延曰。道即不",
    "T49n2036_018:0662c06": "辭。恐上紙墨。觀笑曰他日此語上碑去在。",
    "T49n2036_018:0662c07": "延獻偈曰。我昔初機學道迷。萬水千山覓",
    "T49n2036_018:0662c08": "見知。明今辯古終難會直說無心轉更疑。",
    "T49n2036_018:0662c09": "蒙師指出秦時鏡。照見父母未生時。如今",
    "T49n2036_018:0662c10": "覺了何所得。夜放烏雞帶雪飛。觀稱洞上",
    "T49n2036_018:0662c11": "之宗可倚矣。延亦自負。儕輩莫敢攀奉。一",
    "T49n2036_018:0662c12": "時聲價籍甚。觀歿。辭塔出山。至大陽謁堅",
    "T49n2036_018:0662c13": "禪師。堅欣然讓法席使主之。延受之。咸平",
    "T49n2036_018:0662c14": "庚子歲也。示眾曰。廓然去。肯重去。無所",
    "T49n2036_018:0662c15": "得心去。平常心去離彼我心去。然後方可。",
    "T49n2036_018:0662c16": "所以古德道。牽牛向溪東。放不免納官家",
    "T49n2036_018:0662c17": "徭稅。牽牛向溪西。放不免納官家徭稅。不",
    "T49n2036_018:0662c18": "如隨分納些些。渠總不妨。免致勞擾。作麼",
    "T49n2036_018:0662c19": "生是隨分納些些底道理。但截斷兩頭有",
    "T49n2036_018:0662c20": "無諸法。凡聖情盡體露真常。事理不二即",
    "T49n2036_018:0662c21": "如如佛。若能如此者。法法無依平等大道",
    "T49n2036_018:0662c22": "萬有不繫。隨處轉轆轆地更有何事。延神",
    "T49n2036_018:0662c23": "觀奇偉有威重。日常一食。自以付受之重。",
    "T49n2036_018:0662c24": "足不越限。脇不至席。五十年。年八十。坐",
    "T49n2036_018:0662c25": "六十一夏。嘆無可以繼其法者。以洞上旨",
    "T49n2036_018:0662c26": "訣。寄葉縣省公之子法遠。使為求法器傳",
    "T49n2036_018:0662c27": "續之。天聖五年七月十六日陞座辭眾又",
    "T49n2036_018:0662c28": "三日以偈寄侍郎王曙曰。吾年八十五。修",
    "T49n2036_018:0662c29": "因至於此。問我歸何處。頂相終難覩。停",
    "T49n2036_018:0663a01": "筆而化。",
    "T49n2036_018:0663a02": "(二十四　戊辰)　四明延慶法智卒。後於元豐三年冬。",
    "T49n2036_018:0663a03": "其法孫繼忠狀其行。請文於宋清獻公趙",
    "T49n2036_018:0663a04": "抃撰行業碑。其略曰。師名知禮。字約言。金",
    "T49n2036_018:0663a05": "姓。世為明州人。梵相奇偉性恬而器閎。初",
    "T49n2036_018:0663a06": "父母禱佛求息。夢神僧携一童遺曰。此佛",
    "T49n2036_018:0663a07": "子羅睺羅也。既生以名焉毀齒出家。十五",
    "T49n2036_018:0663a08": "落髮受具。二十從本郡寶雲通師。傳天台",
    "T49n2036_018:0663a09": "教觀。始三日。首座謂曰。法界次第若當奉",
    "T49n2036_018:0663a10": "持。禮曰。何謂法界。座曰。大總相法門圓",
    "T49n2036_018:0663a11": "融無礙者是也。曰既圓融無碍。何得有次",
    "T49n2036_018:0663a12": "第耶。座無語。幾一月自講心經。人皆屬",
    "T49n2036_018:0663a13": "聽而驚。謂教法之有賴矣。居三年代通講。",
    "T49n2036_018:0663a14": "銷義益闡所學。出住承天繼遷延慶。道法",
    "T49n2036_018:0663a15": "大熾學徒如林。日本國師遺徒持二十問",
    "T49n2036_018:0663a16": "來詢法要。禮答之咸臻其妙真宗久聞師",
    "T49n2036_018:0663a17": "名。遣中使至寺。命修懺法。厚有賜予。歲",
    "T49n2036_018:0663a18": "大旱。師焉遵式等修光明為禱。而雨大洽。",
    "T49n2036_018:0663a19": "所製指要妙宗二鈔觀音品別行金光明諸",
    "T49n2036_018:0663a20": "記大悲懺儀。行于世。翰林學士楊億駙馬",
    "T49n2036_018:0663a21": "李遵勗。薦以紫衣師號。後於歲旦結光明",
    "T49n2036_018:0663a22": "懺。七日為順寂之期至五日趺坐而逝。實",
    "T49n2036_018:0663a23": "天聖六年正月五日也。享壽六十有九。僧",
    "T49n2036_018:0663a24": "夏五十有四(云云)。",
    "T49n2036_018:0663a25": "(二十五　庚午)　長水法師子璿。嘉禾人。初依洪敏師",
    "T49n2036_018:0663a26": "學楞嚴。至動靜之相了然不生有省。聞瑯",
    "T49n2036_018:0663a27": "瑘惠覺道重當世。趨至其門。值其上堂致",
    "T49n2036_018:0663a28": "問曰。清淨本然云何忽生山河大地。覺亢",
    "T49n2036_018:0663a29": "聲云。清淨本然云何忽生山河大地。師豁",
    "T49n2036_018:0663b01": "然大悟。覺謂之曰。汝宗不振久矣。宜勵",
    "T49n2036_018:0663b02": "志扶持以報佛恩。師如教。後住長水。眾幾",
    "T49n2036_018:0663b03": "一千。以賢首宗旨述楞嚴經疏十卷。行於",
    "T49n2036_018:0663b04": "世。",
    "T49n2036_018:0663b05": "(壬申)　改明道　○遼宗真立。號興宗改景福。",
    "T49n2036_018:0663b06": "(二十六)　天竺慈雲法師遵式卒。字知白。葉氏。",
    "T49n2036_018:0663b07": "台州寧海人。母王氏夢嚥明珠而生。稍長",
    "T49n2036_018:0663b08": "不樂隨兄為賈。潛往東掖山出家。年二十",
    "T49n2036_018:0663b09": "往禪林受具。明年習律學于守初。式繼入",
    "T49n2036_018:0663b10": "國清普賢像前。燼一指誓傳天台之教。雍",
    "T49n2036_018:0663b11": "熙初來謁四明。北面受業。未幾智解秀出。",
    "T49n2036_018:0663b12": "智者諱日。然頂終朝誓力。行四三昧。淳",
    "T49n2036_018:0663b13": "化初。眾請居寶雲。講未甞歇。靈異之迹具",
    "T49n2036_018:0663b14": "於本傳。明道元年十月十八日示疾。不用",
    "T49n2036_018:0663b15": "醫藥。唯說法勉徒十日令請彌陀像以證",
    "T49n2036_018:0663b16": "其終。至夜奄然坐逝。生壽六十九。夏五",
    "T49n2036_018:0663b17": "十。明年仲春四日。徒眾奉遐榻葬于寺東",
    "T49n2036_018:0663b18": "月桂峯下。",
    "T49n2036_018:0663b19": "(癸酉)　○放度天下三帳僧尼○遼改重熙。",
    "T49n2036_018:0663b20": "(甲戌)　改景祐○六月詔毀無額寺院。",
    "T49n2036_018:0663b21": "(丙子)　○詔選五十人童子習梵學。",
    "T49n2036_018:0663b22": "(二十七)　帝製天聖廣燈錄序。賜護國將軍節",
    "T49n2036_018:0663b23": "度使駙馬都尉李遵勗。其辭曰。唯大雄之",
    "T49n2036_018:0663b24": "闡教也。以清淨為宗。慈悲救世。解煩惱之",
    "T49n2036_018:0663b25": "苦縛。啟方便之化門。安住雪山始階於西",
    "T49n2036_018:0663b26": "域。飛行漠殿遂通於東旦。彼土得道何可",
    "T49n2036_018:0663b27": "勝言。此方承流於是乎在。雖陰魔有以侮",
    "T49n2036_018:0663b28": "伐或示神通。而帝釋常加護持無虧實相。",
    "T49n2036_018:0663b29": "自法眼授記鞠多印心。佛衣不傳。逮六祖",
    "T49n2036_018:0663c01": "而頓悟。牛頭析派。續千燈而罔窮。繇斯慧",
    "T49n2036_018:0663c02": "炬益繁法雲滋陰。旁行梵學轉譯華音。扣",
    "T49n2036_018:0663c03": "寂禪關指迷覺路。了達者至乎離念。超登",
    "T49n2036_018:0663c04": "者于以忘筌。為無所不通之明。處不可思",
    "T49n2036_018:0663c05": "議之首。歷代聖帝明王。且有為之信向者",
    "T49n2036_018:0663c06": "矣。我太祖之乘籙也。王法延乎住世。我太",
    "T49n2036_018:0663c07": "宗之握紀也。妙供滿於諸天。真宗皇帝。密",
    "T49n2036_018:0663c08": "契菩提之心。深研善逝之旨。能仁之化一",
    "T49n2036_018:0663c09": "雨普沾。外護之心二纓喜捨。朕嗣景祚子",
    "T49n2036_018:0663c10": "毓群黎。將以驅富壽之民。居常奉調御之",
    "T49n2036_018:0663c11": "本。丕冐基搆。雖祇席於蘿圖。導引津糧。",
    "T49n2036_018:0663c12": "每欽惟於竺[疊*毛]。茲乃遵前王之道也。其可",
    "T49n2036_018:0663c13": "忽諸。天聖廣燈錄者。護國將軍節度使駙",
    "T49n2036_018:0663c14": "馬都尉李遵勗之所編次也。遵勗承榮外",
    "T49n2036_018:0663c15": "館受律齋壇。靡恃貴而驕矜。頗澡心於夷",
    "T49n2036_018:0663c16": "曠。竭積順之志素。趨求福之本因。灑六",
    "T49n2036_018:0663c17": "根之情塵。別三乘之歸趣。蹟其祖錄廣彼",
    "T49n2036_018:0663c18": "宗風。采開士之迅機。集叢林之雅對。粗裨",
    "T49n2036_018:0663c19": "於理咸屬之篇。甞貢紺編來聞扆座。且有",
    "T49n2036_018:0663c20": "勤請求錫敘文。朕既嘉乃誠。重違其意。載",
    "T49n2036_018:0663c21": "念薄伽之旨。諒有庇於生靈。近戚之家。又",
    "T49n2036_018:0663c22": "不嬰於我慢。良可嘉。尚因賜之。題豈徒",
    "T49n2036_018:0663c23": "然哉。亦王者溥濟萬物之源也。其錄三十",
    "T49n2036_018:0663c24": "卷。",
    "T49n2036_018:0663c25": "(丁丑)　時景祐三年四月賜序。秋七月(有星數百西南流至",
    "T49n2036_018:0663c26": "壁東。其光燭地。黑氣長丈餘。出畢宿下○冬十二月京師定襄代并忻等州地震。代并壞民廬舍而忻尤甚。",
    "T49n2036_018:0663c27": "壓死萬九千餘。人民皆露處。自此或地震裂泉涌火出如黑沙狀連年不止宋史)。",
    "T49n2036_018:0663c28": "(戊寅)　改寶元○元昊是年十二月僭號大夏改",
    "T49n2036_018:0663c29": "年大慶。",
    "T49n2036_018:0664a01": "(己卯)　秋八月禁以金箔飾佛像。",
    "T49n2036_018:0664a02": "(庚辰)　康定○西夏入寇。",
    "T49n2036_018:0664a03": "(辛巳)　慶曆○春二月京師雨藥。",
    "T49n2036_018:0664a04": "(二十八)　春正月初五。慈明楚圓禪師示寂。出",
    "T49n2036_018:0664a05": "金州清湘李氏。少為書生。年二十二依城",
    "T49n2036_018:0664a06": "南湘山隱靜寺得度。母有賢行。使之遊方。",
    "T49n2036_018:0664a07": "公連眉秀目頎然豐碩。然忽繩墨。所至為",
    "T49n2036_018:0664a08": "老宿所呵。以為少叢林。公柴崖而笑曰。龍",
    "T49n2036_018:0664a09": "象蹴踏非驢所堪。甞槖骨董箱。以竹杖荷",
    "T49n2036_018:0664a10": "之。遊襄沔間。與守芝谷泉俱結伴入洛中。",
    "T49n2036_018:0664a11": "聞汾陽道望為天下冠。決志親依。時朝廷",
    "T49n2036_018:0664a12": "方問罪河東。潞澤皆屯重兵。多勸其無行。",
    "T49n2036_018:0664a13": "公不顧渡大河登太行。易服類廝養。竄名",
    "T49n2036_018:0664a14": "火隊中。露眠草宿。至龍州。遂造汾陽。昭",
    "T49n2036_018:0664a15": "公壯之。經二年未許入室。公詣昭揣其志。",
    "T49n2036_018:0664a16": "必罵詬使令者或毀詆諸方。及有所訓皆",
    "T49n2036_018:0664a17": "流俗鄙事。一夕訴曰。自至法席已再夏。不",
    "T49n2036_018:0664a18": "蒙指示。唯增世俗塵勞念。歲月飄忽己事",
    "T49n2036_018:0664a19": "不明。失出家之利。語未卒。昭公熱視罵",
    "T49n2036_018:0664a20": "曰。是惡知識敢裨販我。舉杖逐之。擬伸",
    "T49n2036_018:0664a21": "救。昭公掩其口。公大悟曰。乃知臨濟道出",
    "T49n2036_018:0664a22": "常情。服役七年辭去。依唐明嵩公。及往見",
    "T49n2036_018:0664a23": "大年楊內翰。又見李都尉。問答具本傳。後",
    "T49n2036_018:0664a24": "移住興化。沐浴辭眾跏趺而逝。閱世五十",
    "T49n2036_018:0664a25": "有四。坐夏三十有二。",
    "T49n2036_018:0664a26": "(癸未)　十一月五星出東方司天監言注中國",
    "T49n2036_018:0664a27": "大安(河北雨赤雪)。",
    "T49n2036_018:0664a28": "(二十九　甲申)　○元昊十二月詔冊昊為夏國主。更",
    "T49n2036_018:0664a29": "名囊宵。",
    "T49n2036_018:0664b01": "(丙戌)　楊岐方會禪師順寂。生冷氏。袁州宜春",
    "T49n2036_018:0664b02": "人也。少警敏滑稽談劇有味。及冠不喜從",
    "T49n2036_018:0664b03": "事筆硯。竄名商稅掌課最。坐不職當罰。宵",
    "T49n2036_018:0664b04": "遁去。遊筠州九峯。恍然如昔經行處。眷不",
    "T49n2036_018:0664b05": "忍去。遂落髮為大僧。閱經聞法。心融神",
    "T49n2036_018:0664b06": "會。能痛自折節依參老宿。慈明住南原。輔",
    "T49n2036_018:0664b07": "之安樂勤苦。及遷道吾石霜。會自請領監",
    "T49n2036_018:0664b08": "院事。非慈明之意。眾論揵然稱善。挾楮",
    "T49n2036_018:0664b09": "衾入典金谷。時時憃語摩怫慈明。諸方得",
    "T49n2036_018:0664b10": "以為當。慈明飯罷必山行。禪者問道多失",
    "T49n2036_018:0664b11": "所在。會闞其出未遠。即撾鼓集眾。明遽還",
    "T49n2036_018:0664b12": "數曰。少叢林莫而陞座。何從得此規繩會",
    "T49n2036_018:0664b13": "徐對曰。汾陽晚參也。何為非規繩乎。慈明",
    "T49n2036_018:0664b14": "無如之何。今叢林三八念誦罷猶參者此",
    "T49n2036_018:0664b15": "其原也。辭之還九峯萍實道俗請住楊岐。",
    "T49n2036_018:0664b16": "時九峯長老勤公不知會。驚曰。會監寺亦",
    "T49n2036_018:0664b17": "能禪乎。會受帖。問答罷乃曰。更有問話者",
    "T49n2036_018:0664b18": "麼。試出來相見。楊岐今日性命在汝諸人",
    "T49n2036_018:0664b19": "手裏。一任橫拕倒拽。為什麼如此。大丈夫",
    "T49n2036_018:0664b20": "兒須是對眾決擇。莫背地裏似水底按胡",
    "T49n2036_018:0664b21": "盧相似。當眾勘驗看。有麼。若無楊岐失",
    "T49n2036_018:0664b22": "利。下座。勤把住曰。今日且得箇同參。曰同",
    "T49n2036_018:0664b23": "參底事作麼生。勤曰。楊岐牽犁九峯拽把。",
    "T49n2036_018:0664b24": "曰正當與麼時。楊岐在前。九峯在前。勤無",
    "T49n2036_018:0664b25": "語托開曰。將謂同參。元來不是。自是名聞",
    "T49n2036_018:0664b26": "諸方。示眾曰。不見一法是大過患。拈主",
    "T49n2036_018:0664b27": "丈云。穿過釋迦老子鼻孔。作麼生道得脫",
    "T49n2036_018:0664b28": "身一句向水不洗水處。道將一句來。良久",
    "T49n2036_018:0664b29": "曰。向道莫行山下路。果聞猨叫斷腸聲。慶",
    "T49n2036_018:0664c01": "曆六年移住潭州雲蓋。以臨濟正脈付守",
    "T49n2036_018:0664c02": "端。",
    "T49n2036_018:0664c03": "(戊子)　文潞公破具州王郎。以不殺而增壽九",
    "T49n2036_018:0664c04": "十三位極人臣之上矣。",
    "T49n2036_018:0664c05": "(三十)　言法華者。莫知其所從來。初見之於景",
    "T49n2036_018:0664c06": "德寺七俱胝院。梵相奇古直視不瞬。口吻",
    "T49n2036_018:0664c07": "袞袞不可識。相傳言誦法華經。故以為名。",
    "T49n2036_018:0664c08": "時獨無從。多行市里。褰裳而趨。或舉手書",
    "T49n2036_018:0664c09": "空佇立良久。從屠沽游。飲啖無所擇。道俗",
    "T49n2036_018:0664c10": "咸目為狂僧。丞相呂許公問佛法大意。答",
    "T49n2036_018:0664c11": "曰。本來無一物。一味總成真。僧問。世有佛",
    "T49n2036_018:0664c12": "否。對曰。寺裏文殊有。問師凡耶聖耶。舉手",
    "T49n2036_018:0664c13": "曰。我不在此住。至和三年。仁宗始不豫。",
    "T49n2036_018:0664c14": "國嗣未立。天下寒心。諫官范鎮首發大義。",
    "T49n2036_018:0664c15": "乞擇宗室之賢者使攝儲貳以待皇嗣之",
    "T49n2036_018:0664c16": "生。退居藩服。不然典宿衛尹京邑以係天",
    "T49n2036_018:0664c17": "下之望。并州通判司馬光亦以為言。凡三",
    "T49n2036_018:0664c18": "上疏一留中。二行中書。上夜焚香默禱曰。",
    "T49n2036_018:0664c19": "翌日化成殿具齋虔請法華大士。俯臨無",
    "T49n2036_018:0664c20": "却。清旦上道衣凝立以待。俄馳奏言。法華",
    "T49n2036_018:0664c21": "自右掖門徑趨將至寢殿。侍衛呵止不可。",
    "T49n2036_018:0664c22": "上笑曰。朕請而來也。有頃至。輒升御榻跏",
    "T49n2036_018:0664c23": "趺而坐。受供訖將去。上曰。朕以儲嗣未立。",
    "T49n2036_018:0664c24": "大臣咸以為言。侵尋晚莫嗣息有無。法華",
    "T49n2036_018:0664c25": "其一決之。師索筆引紙連書曰。十三十三。",
    "T49n2036_018:0664c26": "凡數十行。擲筆無他語。皆莫測其意。其後",
    "T49n2036_018:0664c27": "英宗登極。乃濮安懿王第十三子。方驗前",
    "T49n2036_018:0664c28": "言也。嘉祐戊戌十一月二十三日。將化。謂",
    "T49n2036_018:0664c29": "人曰。我從無量劫來。成就逝多國土分身",
    "T49n2036_018:0665a01": "揭化今南歸矣。語畢右脇而寂。",
    "T49n2036_018:0665a02": "(三十一　己丑)　皇祐○九月儂智高亂於廣五年狄青",
    "T49n2036_018:0665a03": "平之○李覯。字泰伯。旴江人。時稱大儒。甞",
    "T49n2036_018:0665a04": "著潛書力於排佛。明教嵩公。携所著輔教",
    "T49n2036_018:0665a05": "編謁之辯明。覯方留意讀佛書。乃喟然曰。",
    "T49n2036_018:0665a06": "吾輩議論尚未及一卷般若心經。佛教豈",
    "T49n2036_018:0665a07": "易知耶。心經乃唐太宗詔三藏玄奘所譯。",
    "T49n2036_018:0665a08": "纔五十四句。二百六十七字耳。泰伯所言",
    "T49n2036_018:0665a09": "非其自肯。安能爾哉。苑文正公以表薦于",
    "T49n2036_018:0665a10": "帝。甞就門下除一官。復差充太學說書。未",
    "T49n2036_018:0665a11": "幾是年卒。",
    "T49n2036_018:0665a12": "(三十二)　浮山法遠禪師遷化。鄭圃田人也。出",
    "T49n2036_018:0665a13": "于王氏。年十九遊并州。見三交嵩公求出",
    "T49n2036_018:0665a14": "世法。嵩曰。汝當剃髮墮三寶數。乃可授",
    "T49n2036_018:0665a15": "法。遠曰。法有僧俗乎。嵩曰。與其為俗。曷",
    "T49n2036_018:0665a16": "若為僧。僧則能續佛壽命故也。於是斷",
    "T49n2036_018:0665a17": "髮受具。謁汾陽昭公。又謁汝海省公。皆受",
    "T49n2036_018:0665a18": "記莂。天禧中游襄漢隋郢。至大陽機語與",
    "T49n2036_018:0665a19": "明安延公相契。延嘆曰。吾老矣。洞上一宗",
    "T49n2036_018:0665a20": "遂竟無人耶。以平生所著直裰皮履示之。",
    "T49n2036_018:0665a21": "遠曰。當為持此衣履。求人付之如何。延許",
    "T49n2036_018:0665a22": "之曰。他日果得人出吾偈。為證偈曰。楊廣",
    "T49n2036_018:0665a23": "山前草。憑君待價焞。異苗蕃茂處。深密固",
    "T49n2036_018:0665a24": "靈根。其尾云。得法者潛眾十年。方可闡揚。",
    "T49n2036_018:0665a25": "遠拜受辭去。依滁之瑯瑘覺公。應舒之太",
    "T49n2036_018:0665a26": "平興國寺請說法。為省公之孠。次住姑胥",
    "T49n2036_018:0665a27": "天平。又住浮山。既老退休於會聖岩。遠",
    "T49n2036_018:0665a28": "玉骨插額目光外射。狀如王孫。凜然可畏。",
    "T49n2036_018:0665a29": "初歐陽文忠公。聞遠奇逸造其室。未有以",
    "T49n2036_018:0665b01": "異之。與客棊。遠坐其旁。歐收局。請遠因棊",
    "T49n2036_018:0665b02": "說法。乃鳴鼓升座曰。若論此事如兩家著",
    "T49n2036_018:0665b03": "棊相似。何謂也。敵手知音當機不讓若是",
    "T49n2036_018:0665b04": "綴五饒三。又通一路。始得有一般底。只解",
    "T49n2036_018:0665b05": "閉門作活。不會奪角衡關。硬節與虎口齊",
    "T49n2036_018:0665b06": "彰。局破後徒勞逴斡。所以道。肥邊易得",
    "T49n2036_018:0665b07": "瘦肚難求。思行則往往失粘。心麁而時時",
    "T49n2036_018:0665b08": "頭撞。休誇國手謾說神仙。贏局輸籌即不",
    "T49n2036_018:0665b09": "問。且道黑白未分時一著落在什麼處。良",
    "T49n2036_018:0665b10": "久曰。從前十九路。迷悟幾多人。文忠加",
    "T49n2036_018:0665b11": "歎久之。遠偈語妙密。諸方服其工。作三交",
    "T49n2036_018:0665b12": "嵩公讚曰。黃金打作鍮石筋。白玉碾成象",
    "T49n2036_018:0665b13": "牙梳。千手大悲拈不動。無言童子暗嗟吁。",
    "T49n2036_018:0665b14": "又作明安玄公贊曰。黑狗爛銀蹄。白象崑",
    "T49n2036_018:0665b15": "崙騎。於斯二無碍。木馬火中嘶。歿時已七",
    "T49n2036_018:0665b16": "十餘。雅自稱柴石野人(餘如本傳)。",
    "T49n2036_018:0665b17": "(三十三　庚寅)　皇祐二年正月。詔大覺懷璉禪師住",
    "T49n2036_018:0665b18": "東都淨因。本漳州陳氏子。嗣泐潭澄公。甞",
    "T49n2036_018:0665b19": "燕坐室中。見金蛇從地而出。須臾隱去。識",
    "T49n2036_018:0665b20": "者贊為吉徵。師甞於廬山圓通掌記室。初",
    "T49n2036_018:0665b21": "仁宗聞圓通訥公名。詔住淨因。訥稱目疾",
    "T49n2036_018:0665b22": "不能奉詔。有旨令舉自代。遂舉師。先是仁",
    "T49n2036_018:0665b23": "廟閱投子語。至僧問如何是露地白牛投",
    "T49n2036_018:0665b24": "子連叱。乃有省製釋典頌十四章。其首篇",
    "T49n2036_018:0665b25": "曰。若問主人公。真寂合太空。三頭并六",
    "T49n2036_018:0665b26": "臂。臈月正春風。尋以賜璉。璉和曰。若問",
    "T49n2036_018:0665b27": "主人公。澄澄類碧空。雲雷時鼓動。天地盡",
    "T49n2036_018:0665b28": "和風。既進經乙夜之覽。宣賜龍腦鉢。璉",
    "T49n2036_018:0665b29": "謝恩罷捧鉢曰。吾法以壞色。以瓦鐵食。此",
    "T49n2036_018:0665c01": "鉢非法。遂焚之。中使回奏。皇情大悅。久之",
    "T49n2036_018:0665c02": "奏頌乞歸山曰。六載皇都唱道機。兩曾金",
    "T49n2036_018:0665c03": "殿奉天威。青山隱去欣何得。滿篋唯將御",
    "T49n2036_018:0665c04": "頌歸。上和曰。佛祖明明了上機。上機全得",
    "T49n2036_018:0665c05": "始全威。青山般若如如體。御頌收將什處",
    "T49n2036_018:0665c06": "歸。再進頌謝曰。中使宣傳出禁闈。再令臣",
    "T49n2036_018:0665c07": "住此禪扉。青山未許藏千拙。白髮將何補",
    "T49n2036_018:0665c08": "萬機。霄露息輝方湛湛。林泉情味苦依依。",
    "T49n2036_018:0665c09": "堯仁況是如天闊。應任孤雲自在飛。至治",
    "T49n2036_018:0665c10": "平中復上疏丐歸山。獻偈曰。千簇雲山萬",
    "T49n2036_018:0665c11": "壑流。歸心終老此峯頭。餘生願祝無疆壽。",
    "T49n2036_018:0665c12": "一炷清香滿石樓。英廟付以劄子曰。大覺",
    "T49n2036_018:0665c13": "禪師懷璉受先帝聖眷累錫宸章。屢貢欵",
    "T49n2036_018:0665c14": "誠乞歸林下。今從所請。俾遂閑心凡。經過",
    "T49n2036_018:0665c15": "小可菴院隨性住持。或十方禪林不得逼",
    "T49n2036_018:0665c16": "抑堅請璉。携之東歸鮮。有知者蘇翰林軾",
    "T49n2036_018:0665c17": "知杭州。以書問之曰。承要作宸奎閣碑。謹",
    "T49n2036_018:0665c18": "已撰成。衰朽廢學不知堪上石不。見參寥",
    "T49n2036_018:0665c19": "說。禪師出京日。英廟賜手詔。其略云。任",
    "T49n2036_018:0665c20": "性住持。不知果有不切請錄示全文。欲添",
    "T49n2036_018:0665c21": "入此一節。璉終藏不出。逮委順後。獲於篋",
    "T49n2036_018:0665c22": "笥。其不暴曜若此。",
    "T49n2036_018:0665c23": "(辛卯)　世尊示滅二千年矣。",
    "T49n2036_018:0665c24": "(三十四　壬辰)　雪竇顯禪師。字隱之。太平興國五年",
    "T49n2036_018:0665c25": "四月八日生于遂州李氏。幼精銳。讀書知",
    "T49n2036_018:0665c26": "要。下筆敏速。然雅志丘壑。父母不能奪。依",
    "T49n2036_018:0665c27": "益州普安院仁銑為師落髮受具。出蜀浮",
    "T49n2036_018:0665c28": "沈荊渚間。歷年甞典賓大陽。與客論趙州",
    "T49n2036_018:0665c29": "宗旨。客曰。法眼禪師甞邂逅覺鐵觜於金",
    "T49n2036_018:0666a01": "陵。覺趙州侍者也。號稱明眼。問曰。趙州柏",
    "T49n2036_018:0666a02": "樹子因緣記得不。覺曰。先師無此語。莫謗",
    "T49n2036_018:0666a03": "先師好。法眼曰。真獅子窟中來。覺公言無",
    "T49n2036_018:0666a04": "此語。而法眼肯之。其旨安在。顯曰。宗門抑",
    "T49n2036_018:0666a05": "揚那有規轍乎。時有苦行名韓大伯者。貌",
    "T49n2036_018:0666a06": "寒[病丙+(唚口)]侍其旁輒匿笑去。客退顯數之曰。",
    "T49n2036_018:0666a07": "我偶客語。爾乃敢。慢笑。笑何事。對曰。笑",
    "T49n2036_018:0666a08": "知客智眼未正擇法不明。顯曰。豈有說乎。",
    "T49n2036_018:0666a09": "對以偈曰。一兔橫身當古道。蒼鷹纔見便",
    "T49n2036_018:0666a10": "生擒。後來獵犬無靈性。空向枯樁舊處尋。",
    "T49n2036_018:0666a11": "顯陰異之。結以為友。北遊至復州北塔。祚",
    "T49n2036_018:0666a12": "公香林之嫡孠雲門之孫也。祚遠皆蜀人。",
    "T49n2036_018:0666a13": "知見高莫能覯其機。顯俊邁。祚愛之。遂",
    "T49n2036_018:0666a14": "留五年。盡得其道。顯與學士曾公會厚善。",
    "T49n2036_018:0666a15": "相值淮南。問顯。何之。曰將造錢唐絕西興",
    "T49n2036_018:0666a16": "登台雁。曾曰。靈隱天下勝處。珊禪師吾故",
    "T49n2036_018:0666a17": "人。以書薦顯。顯至靈隱。三年陸沈眾中。",
    "T49n2036_018:0666a18": "俄曾公奉使浙西訪顯于靈隱。無識之者。",
    "T49n2036_018:0666a19": "堂僧千餘人使吏檢床曆。物色求之。乃",
    "T49n2036_018:0666a20": "至。曾問向所附書。顯袖納之。曰公意勤。",
    "T49n2036_018:0666a21": "然行脚人非督郵也(一曰然行脚人於世無求敢希薦達)曾公大",
    "T49n2036_018:0666a22": "笑。珊公以是奇之。吳中翠峯虛席舉。顯",
    "T49n2036_018:0666a23": "出世開法日顧視大眾曰。若論本分相見。",
    "T49n2036_018:0666a24": "不必高陞此座。乃以手指曰。諸人隨山僧",
    "T49n2036_018:0666a25": "手看無量佛土一時現前。各各子細觀瞻。",
    "T49n2036_018:0666a26": "其或涯涘未分。不免拕泥帶水。於是登座。",
    "T49n2036_018:0666a27": "又環顧大眾曰。人天普集。合發明何事豈",
    "T49n2036_018:0666a28": "可互分賓主馳騁問答。便當宗乘去。廣大",
    "T49n2036_018:0666a29": "門風威德自在。輝騰今古把定乾坤。千聖",
    "T49n2036_018:0666b01": "只言自知。五乘莫能建立。所以聲前悟旨。",
    "T49n2036_018:0666b02": "猶迷顧鑑之端。言下知歸。尚昧識情之表。",
    "T49n2036_018:0666b03": "諸人要識真實相為麼。但得上無攀仰。下",
    "T49n2036_018:0666b04": "絕己躬。自然常光現前。箇箇壁立千仞。還",
    "T49n2036_018:0666b05": "辯明得也無。未辯辯取。未明明取。既辯明",
    "T49n2036_018:0666b06": "得。便能截生死流踞佛祖位。妙圓超悟正",
    "T49n2036_018:0666b07": "在此時。堪報不報之恩。以助無為之化。後",
    "T49n2036_018:0666b08": "遷明之雪竇。宗風大振。天下龍蟠鳳逸。衲",
    "T49n2036_018:0666b09": "子爭集。號雲門中興。甞經行植杖。眾衲",
    "T49n2036_018:0666b10": "遶之忽問曰。有問雲門。樹凋葉落時如何。",
    "T49n2036_018:0666b11": "曰體露金風。雲門答者僧耶。為解說耶。有",
    "T49n2036_018:0666b12": "宗上座曰。待老漢有悟處即說。顯孰視驚",
    "T49n2036_018:0666b13": "曰。非韓大伯乎。曰老漢瞥地也。於是令撾",
    "T49n2036_018:0666b14": "鼓眾集顯曰。今日雪竇宗上座。乃是昔年",
    "T49n2036_018:0666b15": "大陽韓大伯具大知見。晦迹韜光。欲得發",
    "T49n2036_018:0666b16": "揚宗風。幸願特升此座。宗遂陞座。僧問。",
    "T49n2036_018:0666b17": "劍未出匣時如何。曰神光射斗牛。問出匣",
    "T49n2036_018:0666b18": "後如何。曰千兵易得一將難求。僧退。宗乃",
    "T49n2036_018:0666b19": "曰。寶劍未出匣。神光射斗牛。千兵雖易得。",
    "T49n2036_018:0666b20": "一將實難求。便下座。一眾大驚。師敷揚宗",
    "T49n2036_018:0666b21": "旨。妙語遍叢林。皇祐四年六月十日沐浴",
    "T49n2036_018:0666b22": "罷。整衣側臥而化。閱世七十二。坐五十夏。",
    "T49n2036_018:0666b23": "建塔山中。得法上首。天衣義懷禪師。",
    "T49n2036_018:0666b24": "(甲午)　改至和○封孔愿衍聖公。",
    "T49n2036_018:0666b25": "(三十五)　華嚴道隆禪師。不知何許人。至和初",
    "T49n2036_018:0666b26": "遊京師客景德寺。日縱觀都市。歸甞二",
    "T49n2036_018:0666b27": "鼓。謹門者呵之不悛。一夕還不得入。臥于",
    "T49n2036_018:0666b28": "門之下。仁宗夢至景德寺門見龍蟠地。驚",
    "T49n2036_018:0666b29": "覺中夜遣中使往視之。乃一僧孰睡已再",
    "T49n2036_018:0666c01": "鼾。撼之驚矍。問名字歸奏。上問。名道隆。",
    "T49n2036_018:0666c02": "乃喜曰。吉徵也。明日召至遍殿問宗旨。隆",
    "T49n2036_018:0666c03": "奏對詳允。上大悅。有旨舘于大相國燒朱",
    "T49n2036_018:0666c04": "院。王公貴人爭先願見。隆未盥漱戶外之",
    "T49n2036_018:0666c05": "屨滿矣。上以偈句相酬唱絡繹於道。或入",
    "T49n2036_018:0666c06": "對留宿禁中。禮遇特厚。賜號應制明悟禪",
    "T49n2036_018:0666c07": "師。隆少時事石門徹公。親授洞山旨訣。後",
    "T49n2036_018:0666c08": "謁廣慧璉公。慧方欲剃髮。使隆將凳子來。",
    "T49n2036_018:0666c09": "廣慧曰。道者我有凳子詩聽取。詩曰。放下",
    "T49n2036_018:0666c10": "便平隱。後因敘陳在石門所悟公案。慧曰。",
    "T49n2036_018:0666c11": "石門所示如百味珍羞。只是飽人不得。後",
    "T49n2036_018:0666c12": "來有炷香。不欲兩頭三緒為伊燒却。故為",
    "T49n2036_018:0666c13": "璉之嗣。隆為人寬厚不矜伐。以真慈普敬",
    "T49n2036_018:0666c14": "行心。歿時年八十餘。盛暑安坐。七日手足",
    "T49n2036_018:0666c15": "柔和。全身建塔于寺之東(廣如本傳)。",
    "T49n2036_018:0666c16": "(乙未)　○遼洪基道宗立。興宗子也。改年清寧",
    "T49n2036_018:0666c17": "(治四十六年)。",
    "T49n2036_018:0666c18": "(丙申)　嘉祐元年。",
    "T49n2036_018:0666c19": "(三十六)　五年正月元日。達觀曇頴禪師遷化。",
    "T49n2036_018:0666c20": "生錢唐丘氏。年十三依龍興寺為大僧神",
    "T49n2036_018:0666c21": "情秀特。於書無所不觀。為詞章多出塵語。",
    "T49n2036_018:0666c22": "十八九遊京師。時歐陽文忠公在場屋。頴",
    "T49n2036_018:0666c23": "識之游相樂也。初謁大陽明安禪師。問洞",
    "T49n2036_018:0666c24": "上特設偏正君臣。意明何事。安曰。父母未",
    "T49n2036_018:0666c25": "生時事。又問。如何體會。安曰。夜半正明天",
    "T49n2036_018:0666c26": "曉不露。頴罔然棄去。至石門謁聰禪師。理",
    "T49n2036_018:0666c27": "明安之語曰。師意如何。聰曰。大陽不道",
    "T49n2036_018:0666c28": "不是。但口門窄。滿口說未盡。老僧則不與",
    "T49n2036_018:0666c29": "麼。頴曰。如何是父母未生事。聰曰。糞墼",
    "T49n2036_018:0667a01": "子。又問。如何是夜半正明天曉不露。聰",
    "T49n2036_018:0667a02": "曰。牡丹叢下睡猫兒。頴愈疑駭日扣之。竟",
    "T49n2036_018:0667a03": "無得益。自奮曰。吾要以死究之。不解終不",
    "T49n2036_018:0667a04": "出山。聰一日見普請。問曰。今日運薪乎。頴",
    "T49n2036_018:0667a05": "曰。然運薪。聰曰雲門甞問。人搬柴柴搬人。",
    "T49n2036_018:0667a06": "如何會。頴不能對。聰因植杖於座笑曰。",
    "T49n2036_018:0667a07": "此事如人學書。點畫可傚者工。不者拙。何",
    "T49n2036_018:0667a08": "故如此。未忘法耳。如有法執。故自為斷",
    "T49n2036_018:0667a09": "續。當筆忘手手忘心乃可也。頴於是默契",
    "T49n2036_018:0667a10": "其旨。良久曰。如石頭曰。執事元是迷契",
    "T49n2036_018:0667a11": "理亦非悟。既曰契理。何謂非悟。聰曰女以",
    "T49n2036_018:0667a12": "此句為藥語為病語。頴曰。是藥語。聰呵",
    "T49n2036_018:0667a13": "曰。女乃以病為藥。又可哉。頴曰。事如函得",
    "T49n2036_018:0667a14": "蓋理如箭直鋒。妙寧有加者。而猶以為病。",
    "T49n2036_018:0667a15": "茲實未諭。聰曰。借其妙至走。亦止明事",
    "T49n2036_018:0667a16": "理而已。祖師意旨知識所不能到。矧事理",
    "T49n2036_018:0667a17": "乎。故世尊曰。理障礙正知見。事障能續",
    "T49n2036_018:0667a18": "生死。頴恍如夢覺曰。如何受用。聰曰。語",
    "T49n2036_018:0667a19": "不離窠臼。安能出蓋纏。頴嘆曰。纔涉唇吻",
    "T49n2036_018:0667a20": "便落意思。皆是死門終非活路。辭去過京",
    "T49n2036_018:0667a21": "師。寓止駙馬都尉李端愿之園。日夕問道。",
    "T49n2036_018:0667a22": "一時公卿多就見聞其議論。隨機開悟李",
    "T49n2036_018:0667a23": "公問曰。地獄畢竟是有是無。答曰。諸佛向",
    "T49n2036_018:0667a24": "無中說有。眼見空花。太尉向有中覓無。手",
    "T49n2036_018:0667a25": "[搘日+且]水月。堪笑眼前見牢獄不避。心外見",
    "T49n2036_018:0667a26": "天堂欲生。殊不知忻怖在心善惡成境太",
    "T49n2036_018:0667a27": "尉但了自心。自然無惑。曰心如何了。答",
    "T49n2036_018:0667a28": "曰。善惡都莫思量。又問。不思量後心歸何",
    "T49n2036_018:0667a29": "所。頴曰。且請太尉歸宅。頴東遊初住舒州",
    "T49n2036_018:0667b01": "香鑪峯。移住潤州因聖太平之隱靜明之",
    "T49n2036_018:0667b02": "雪竇。又遷金山龍游寺。嘉祐四年除夕。遣",
    "T49n2036_018:0667b03": "侍者持書別楊州刁景純學士曰。明旦當",
    "T49n2036_018:0667b04": "行。不暇相見。厚自愛。景純開書乃驚曰。當",
    "T49n2036_018:0667b05": "奈何。復書決別而已。中夜侯吏報。揚州",
    "T49n2036_018:0667b06": "馳書船將及岸。頴欣然遣撾鼓陞座。敘出",
    "T49n2036_018:0667b07": "世本末謝裨贊叢林者。勸修勿怠。曰吾化",
    "T49n2036_018:0667b08": "當以賢監寺次補下座讀景純書畢。大眾",
    "T49n2036_018:0667b09": "擁步上方文。頴跏趺揮令各遠立。良久乃",
    "T49n2036_018:0667b10": "化。閱世七十有二。夏五十有三。",
    "T49n2036_018:0667b11": "(己亥)　○歐陽脩宋祁。修唐書成○修又撰五",
    "T49n2036_018:0667b12": "代史七十四卷。將舊唐史所載釋道之事。",
    "T49n2036_018:0667b13": "並皆刪去。惜哉。",
    "T49n2036_018:0667b14": "(庚子)　○六月丞相曾公亮進新修唐書二百五",
    "T49n2036_018:0667b15": "十卷。",
    "T49n2036_018:0667b16": "(三十七)　天衣義懷禪師。生陳氏。溫州樂清人。",
    "T49n2036_018:0667b17": "世以漁為業。母夢星隕于屋除而光照戶。",
    "T49n2036_018:0667b18": "遂娠。及生尤多奇。兒稚坐父船尾。漁得",
    "T49n2036_018:0667b19": "魚付懷。懷不忍串之。私投江中。父怒笞",
    "T49n2036_018:0667b20": "詬。甘甜之(不以介意。長游京師。依景德寺試經得度)時有言法華",
    "T49n2036_018:0667b21": "者。不測人也。行市中拊懷背曰臨濟德山",
    "T49n2036_018:0667b22": "去。初謁金鑾善禪師不契。後謁葉縣省公。",
    "T49n2036_018:0667b23": "又不契東遊洞庭翠峯。懷當營炊自汲澗",
    "T49n2036_018:0667b24": "折檐悟旨。顯公印可以為奇。辭去久無耗。",
    "T49n2036_018:0667b25": "有僧自淮上來曰。懷出世鐵佛矣。顯使誦",
    "T49n2036_018:0667b26": "提唱之語。譬如雁過長空影沈寒水。雁無",
    "T49n2036_018:0667b27": "遺踪之意水無留影之心。顯激賞以為類",
    "T49n2036_018:0667b28": "己。先使慰撫之。乃敢通門人之禮。諸方服",
    "T49n2036_018:0667b29": "其精識。自鐵佛至天衣。五遷法席。皆荒涼",
    "T49n2036_018:0667c01": "處。懷至必幻出樓觀。晚以疾居池州杉山",
    "T49n2036_018:0667c02": "菴。弟子智才住杭之佛日。迎歸家侍劑藥。",
    "T49n2036_018:0667c03": "才如姑胥未還。懷促其歸至門。而懷已別",
    "T49n2036_018:0667c04": "眾。才問。卯塔已畢。如何是畢竟事懷堅拳",
    "T49n2036_018:0667c05": "示之。遂倒臥推枕而化。世壽七十二坐四",
    "T49n2036_018:0667c06": "十六夏。葬佛日山。崇寧中勅諡振宗大師。",
    "T49n2036_018:0667c07": "(三十八　癸辰)　三月廿八日帝崩○歐陽文忠公昔官",
    "T49n2036_018:0667c08": "洛中。一日遊嵩山。却去僕吏放意而往。至",
    "T49n2036_018:0667c09": "一山寺。入門脩竹滿軒。公休於殿陛。旁有",
    "T49n2036_018:0667c10": "老僧。閱經自若。與語不甚願答。公心異",
    "T49n2036_018:0667c11": "之。曰道人住山久如。曰甚久也。又問。誦何",
    "T49n2036_018:0667c12": "經。曰法華經。公曰。古之高僧臨生死之際。",
    "T49n2036_018:0667c13": "類皆談笑脫去。何道致之耶。對曰。定慧力",
    "T49n2036_018:0667c14": "耳。又問。今乃寂寥無有何哉。老僧笑曰。古",
    "T49n2036_018:0667c15": "之人念念在定慧。臨終安得亂。今之人念",
    "T49n2036_018:0667c16": "念在散亂。臨終安得定。文忠大驚。不自知",
    "T49n2036_018:0667c17": "膝之屈也。謝希深甞作文記其事。林間。",
    "T49n2036_018:0667c18": "(三十九)　比京天鉢寺重元禪師。出青州千乘",
    "T49n2036_018:0667c19": "縣孫氏。法嗣天衣。文潞公彥博出相鎮魏",
    "T49n2036_018:0667c20": "府。請住本寺。是夏別公示寂。茶毘烟到成",
    "T49n2036_018:0667c21": "舍利。公執瓶禱之。烟入。舍利填瓶。公乃",
    "T49n2036_018:0667c22": "竭志內典焉。",
    "T49n2036_018:0667c23": "(四十　甲辰)　改治平。英宗署(太祖孫濮安懿王名讓之子。初名宗實。仁宗無子。立為皇子。",
    "T49n2036_018:0667c24": "賜名曙。韓琦司馬光定策立之。三十三歲即位。三十七歲崩在位四年)。",
    "T49n2036_018:0667c25": "(四十一)　雲峯文悅禪師南昌人。生於徐氏。七",
    "T49n2036_018:0667c26": "歲剃髮於龍興寺。短小粹美。有精識。年十",
    "T49n2036_018:0667c27": "九策杖遊江淮。至筠州大愚。見屋老僧殘",
    "T49n2036_018:0667c28": "荒涼如傳舍。芝自提笠。日走市井。暮歸閉",
    "T49n2036_018:0667c29": "關。高枕悅無留意焉。欲裝包發去。將行而",
    "T49n2036_018:0668a01": "雨雨止。芝陞座。曰大家相聚喫莖虀。喚作",
    "T49n2036_018:0668a02": "一莖虀入地獄如箭射。下座。無他語。悅大",
    "T49n2036_018:0668a03": "駭。夜造丈室。芝曰。來何所求。曰求佛心",
    "T49n2036_018:0668a04": "法。芝曰。法輪不轉食輪先轉。後生趁有色",
    "T49n2036_018:0668a05": "力。何不為眾乞食。我忍飢不暇。暇為女說",
    "T49n2036_018:0668a06": "法乎。悅不違。即請行。及還移住西山翠岩。",
    "T49n2036_018:0668a07": "悅又往依之。夜詣丈室。芝曰。又欲求佛心",
    "T49n2036_018:0668a08": "法乎。女不念乍住屋壁疎漏。又寒雪。我",
    "T49n2036_018:0668a09": "日夜望女來為眾營炭。我忍寒不能。能為",
    "T49n2036_018:0668a10": "女說法乎。悅又不敢違。入城化炭還。時維",
    "T49n2036_018:0668a11": "那缺。悅夜造丈室。芝曰。佛法不怕爛却堂",
    "T49n2036_018:0668a12": "司一職今以煩女。悅不得語而出。明日鳴",
    "T49n2036_018:0668a13": "犍椎堅請。悅有難色。拜起欲棄去。業已",
    "T49n2036_018:0668a14": "勤勞久因中止。然恨芝不去心。地坐後架。",
    "T49n2036_018:0668a15": "架下東破桶。盆自架而墮。忽開悟。頓見芝",
    "T49n2036_018:0668a16": "從前用處。走搭伽梨上寢堂。芝迎笑曰。維",
    "T49n2036_018:0668a17": "那且喜大事了畢。悅再拜汗下。不及吐",
    "T49n2036_018:0668a18": "一詞而去。服勤八年而芝歿。東游三吳。所",
    "T49n2036_018:0668a19": "至叢林改觀。雪竇顯禪師尤敬畏之。每集",
    "T49n2036_018:0668a20": "眾茶橫。設特榻示禮異之。南昌移文請住",
    "T49n2036_018:0668a21": "翠峯。又遷雲峯嘉祐七年七月八日陞座。",
    "T49n2036_018:0668a22": "辭眾說偈曰。住世六十六年。為僧五十九",
    "T49n2036_018:0668a23": "夏。禪流若問旨歸。鼻孔大頭向下。遂泊然",
    "T49n2036_018:0668a24": "而化。闍維得五色舍利。塔於禹溪之北(余如",
    "T49n2036_018:0668a25": "傳燈)。",
    "T49n2036_018:0668a26": "(丙午)　(三月彗現西方。庚申晨見于室。本大如月。長七尺許。丁巳昏見于昴。如太白。長丈有五尺。壬午孛于",
    "T49n2036_018:0668a27": "畢。如月。至五日。沒次年正月上崩于福寧殿矣)。",
    "T49n2036_018:0668a28": "(四十二　丁未)　詔民間私造寺院屋宇及三十間者。可",
    "T49n2036_018:0668a29": "賜額曰壽聖悉存之。",
    "T49n2036_018:0668b01": "大教東被一千年矣。",
    "T49n2036_018:0668b02": "佛祖歷代通載卷第十八"
}