{
    "T10n0298_001:0883a03": "大方廣普賢所說經一卷",
    "T10n0298_001:0883a05": "唐于闐三藏實叉難陀譯",
    "T10n0298_001:0883a06": "如是我聞：一時佛在如來神力所持之處，與",
    "T10n0298_001:0883a07": "十不可說不可說百千億那由他佛剎微塵",
    "T10n0298_001:0883a08": "等菩薩摩訶薩俱，前後圍繞，而為說法，皆已",
    "T10n0298_001:0883a09": "成就普賢之行，普賢菩薩摩訶薩而為上首。",
    "T10n0298_001:0883a10": "時眾會中，有十菩薩摩訶薩，各與十不可說",
    "T10n0298_001:0883a11": "不可說百千億那由他佛剎微塵等菩薩眷",
    "T10n0298_001:0883a12": "屬，從十方處，忽然出現，皆坐無礙莊嚴師子",
    "T10n0298_001:0883a13": "之座，其名曰普光藏菩薩、甚深藏菩薩、威德",
    "T10n0298_001:0883a14": "光明藏菩薩、雲音藏菩薩、金剛藏菩薩、普音",
    "T10n0298_001:0883a15": "不動威光藏菩薩、普名稱威光藏菩薩、山王",
    "T10n0298_001:0883a16": "不動威光藏菩薩、普現眾像威光藏菩薩、十",
    "T10n0298_001:0883a17": "力清淨威光藏菩薩。彼諸菩薩出現之時，於",
    "T10n0298_001:0883a18": "此會中，唯除普賢，其餘一切菩薩大眾，靡不",
    "T10n0298_001:0883a19": "傾動，所有威光亦盡不現。一一菩薩，皆雨十",
    "T10n0298_001:0883a20": "不可說不可說百千億那由他香雲、塗香雲、",
    "T10n0298_001:0883a21": "鬘雲、衣雲、寶蓋幢幡雲、清淨世界雲、眾寶樓",
    "T10n0298_001:0883a22": "閣雲、菩薩眾會道場雲、大光明網普照雲、菩",
    "T10n0298_001:0883a23": "提道場莊嚴雲、如來形像袈裟雲，各興如是",
    "T10n0298_001:0883a24": "不可思議諸供養雲，充滿法界，供養如來。斯",
    "T10n0298_001:0883a25": "諸菩薩所坐之座，眾寶莊嚴，微妙清淨，於彼",
    "T10n0298_001:0883a26": "一一莊嚴事中，普現一切無量世界、無量眾生、",
    "T10n0298_001:0883a27": "無量諸佛、無量菩薩，又現不可說不可說過去",
    "T10n0298_001:0883a28": "未來無量世界，及彼諸佛，現坐道場，為化眾",
    "T10n0298_001:0883a29": "生，轉妙法輪，諸菩薩眾，供養如來，淨修一切",
    "T10n0298_001:0883b01": "波羅蜜行，常無斷絕。爾時眾會，咸作是念：「此",
    "T10n0298_001:0883b02": "諸菩薩，從何世界諸佛所來？」即共請問普賢",
    "T10n0298_001:0883b03": "菩薩。時普賢菩薩，普告一切菩薩眾言：「諸佛",
    "T10n0298_001:0883b04": "子！汝等各自推其來處。」時無礙眼菩薩，則入",
    "T10n0298_001:0883b05": "普迅疾三昧、遍至三昧、明照法界三昧、具一",
    "T10n0298_001:0883b06": "切神通三昧、了一切境界三昧、現一切眾生",
    "T10n0298_001:0883b07": "身神通三昧、知一切佛剎三昧，入如是等十",
    "T10n0298_001:0883b08": "阿僧祇百千億那由他菩薩三昧，以三昧力，",
    "T10n0298_001:0883b09": "自見其身，悉詣十方一切世界乃至一切微",
    "T10n0298_001:0883b10": "塵處中，而不能見彼諸菩薩所從來土，及於",
    "T10n0298_001:0883b11": "如來修梵行處。其餘一切菩薩大眾，各各別",
    "T10n0298_001:0883b12": "入菩薩三昧，皆不能見，亦復如是。咸從定起，",
    "T10n0298_001:0883b13": "白普賢菩薩言：「我等各入十阿僧祇百千億",
    "T10n0298_001:0883b14": "那由他菩薩三昧，了不能見彼諸菩薩所從",
    "T10n0298_001:0883b15": "來處。」普賢菩薩復告之言：「彼所從來諸佛國",
    "T10n0298_001:0883b16": "土，甚深廣大極難可見，汝等今可更共推求。」",
    "T10n0298_001:0883b17": "時諸菩薩，一一復入十佛剎微塵等菩薩三",
    "T10n0298_001:0883b18": "昧，求亦不見，各以其事，重白普賢。爾時，普",
    "T10n0298_001:0883b19": "賢菩薩，從座而起，上昇虛空，右繞世尊，無數",
    "T10n0298_001:0883b20": "匝已，即於空中，普觀眾會，作如是言：「諸佛",
    "T10n0298_001:0883b21": "子！汝觀佛身，無礙莊嚴，三世平等，法界諸",
    "T10n0298_001:0883b22": "剎，無不普入，十方所有一切世界、一切如來、",
    "T10n0298_001:0883b23": "一切菩薩、一切眾生、一切諸趣，靡不影現如",
    "T10n0298_001:0883b24": "來身中，隨諸眾生心之所樂，悉令開悟。汝等",
    "T10n0298_001:0883b25": "應住普境界眼、盡虛空界清淨慧眼、了一切",
    "T10n0298_001:0883b26": "境廣大智眼，又應普請十方一切諸佛護念，",
    "T10n0298_001:0883b27": "皆應一心，離一切處、一切依止、一切執著、一",
    "T10n0298_001:0883b28": "切諸有，觀如來身，應入十力微細境界，於",
    "T10n0298_001:0883b29": "一境界，了達一切無盡境界，觀如來身。」時諸",
    "T10n0298_001:0883c01": "菩薩，敬順其教，咸向如來，頭面作禮，一心瞻",
    "T10n0298_001:0883c02": "仰。忽見世尊毘盧遮那，雙足輪中有世界，名",
    "T10n0298_001:0883c03": "法界輪，其土有佛，名法界莊嚴王，住世說法；",
    "T10n0298_001:0883c04": "彼普光藏菩薩摩訶薩，與十不可說不可說",
    "T10n0298_001:0883c05": "百千億那由他佛剎微塵等菩薩摩訶薩俱，",
    "T10n0298_001:0883c06": "從彼佛剎，來此會坐。於雙[跳-兆+專]中，有世界名無",
    "T10n0298_001:0883c07": "礙藏，其土有佛名無礙淨光，住世說法；彼甚",
    "T10n0298_001:0883c08": "深藏菩薩摩訶薩，與十不可說不可說百千",
    "T10n0298_001:0883c09": "億那由他佛剎微塵等菩薩摩訶薩俱，從彼",
    "T10n0298_001:0883c10": "佛剎，來此會坐。於雙膝中，有世界名真金藏，",
    "T10n0298_001:0883c11": "其土有佛名金藏王，住世說法；彼威德光明",
    "T10n0298_001:0883c12": "藏菩薩摩訶薩，與十不可說不可說百千億",
    "T10n0298_001:0883c13": "那由他佛剎微塵等菩薩摩訶薩俱，從彼佛",
    "T10n0298_001:0883c14": "剎，來此會坐。於雙股中，有世界名一切寶莊",
    "T10n0298_001:0883c15": "嚴藏，其土有佛名眾妙光，住世說法；彼雲音",
    "T10n0298_001:0883c16": "藏菩薩摩訶薩，與十不可說不可說百千億",
    "T10n0298_001:0883c17": "那由他佛剎微塵等菩薩摩訶薩俱，從彼佛",
    "T10n0298_001:0883c18": "剎，來此會坐。於其臍中，有世界名毘盧遮那",
    "T10n0298_001:0883c19": "藏，其土有佛，名毘盧遮那威德莊嚴王，住世",
    "T10n0298_001:0883c20": "說法；彼金剛藏菩薩摩訶薩，與十不可說不",
    "T10n0298_001:0883c21": "可說百千億那由他佛剎微塵等菩薩摩訶薩",
    "T10n0298_001:0883c22": "俱，從彼佛剎，來此會坐。於其心中，有世界",
    "T10n0298_001:0883c23": "名勝光藏，其土有佛名妙相莊嚴藏，住世說",
    "T10n0298_001:0883c24": "法；彼普音不動威光藏菩薩摩訶薩，與十不",
    "T10n0298_001:0883c25": "可說不可說百千億那由他佛剎微塵等菩薩",
    "T10n0298_001:0883c26": "摩訶薩俱，從彼佛剎，來此會坐。於兩肩中，有",
    "T10n0298_001:0883c27": "世界名金色，其土有佛名金色王，住世說",
    "T10n0298_001:0883c28": "法；彼普名稱威光藏菩薩摩訶薩，與十不",
    "T10n0298_001:0883c29": "可說不可說百千億那由他佛剎微塵等菩薩",
    "T10n0298_001:0884a01": "摩訶薩俱，從彼佛剎，來此會坐。於其口中，有",
    "T10n0298_001:0884a02": "世界名妙寶莊嚴，其土有佛名無量光嚴王，",
    "T10n0298_001:0884a03": "住世說法；彼山王不動威光藏菩薩摩訶薩，",
    "T10n0298_001:0884a04": "與十不可說不可說百千億那由他佛剎微塵",
    "T10n0298_001:0884a05": "等菩薩摩訶薩俱，從彼佛剎，來此會坐。於其",
    "T10n0298_001:0884a06": "眉間，有世界名法界無盡藏，其土有佛名三",
    "T10n0298_001:0884a07": "世無盡智，住世說法；彼普現眾像威光藏菩",
    "T10n0298_001:0884a08": "薩摩訶薩，與十不可說不可說百千億那由",
    "T10n0298_001:0884a09": "他佛剎微塵等菩薩摩訶薩俱，從彼佛剎，來",
    "T10n0298_001:0884a10": "此會坐。於其頭中，有世界名覆持不散，其土",
    "T10n0298_001:0884a11": "有佛名寶花積，住世說法；彼十力清淨威光",
    "T10n0298_001:0884a12": "藏菩薩摩訶薩，與十不可說不可說百千億",
    "T10n0298_001:0884a13": "那由他佛剎微塵等菩薩摩訶薩俱，從彼佛",
    "T10n0298_001:0884a14": "剎，來此會坐。時諸菩薩，既見如是無盡世界",
    "T10n0298_001:0884a15": "如來道場菩薩眾會佛神變已，一一皆得法",
    "T10n0298_001:0884a16": "界藏三昧，等十佛剎微塵數諸大三昧一切",
    "T10n0298_001:0884a17": "法地陀羅尼，等十佛剎微塵數諸陀羅尼離",
    "T10n0298_001:0884a18": "垢藏般若波羅蜜，等十佛剎微塵數諸波羅",
    "T10n0298_001:0884a19": "蜜力電光，等十佛剎微塵數一切智電光。時",
    "T10n0298_001:0884a20": "普賢菩薩，復告大眾：「諸佛子！此法唯是行普",
    "T10n0298_001:0884a21": "賢行，為善知識所攝受者，乃得聞見。是故汝",
    "T10n0298_001:0884a22": "等，於此法門，作金剛心，增上意樂，護持讀",
    "T10n0298_001:0884a23": "誦，勿令忘失。」說此法時，彼諸菩薩摩訶薩等，",
    "T10n0298_001:0884a24": "歡喜信受。",
    "T10n0298_001:0884a25": "大方廣普賢所說經"
}