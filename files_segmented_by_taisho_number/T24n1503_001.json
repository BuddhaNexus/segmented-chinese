{
    "T24n1503_001:1116c09": "優婆塞五戒威儀經一卷",
    "T24n1503_001:1116c11": "宋罽賓三藏求那跋摩譯",
    "T24n1503_001:1116c12": "　佛者眾聖尊，　　神通應自在，",
    "T24n1503_001:1116c13": "　隨類處身形，　　音聲亦復爾。",
    "T24n1503_001:1116c14": "　見聞獲安隱，　　莫不信向心，",
    "T24n1503_001:1116c15": "　是故我歸命，　　願普如世尊。",
    "T24n1503_001:1116c16": "　甚深菩薩戒，　　功德難思議，",
    "T24n1503_001:1116c17": "　受者獲安隱，　　福慧日夜生。",
    "T24n1503_001:1116c18": "　諸佛常護念，　　萬行漸滿盈，",
    "T24n1503_001:1116c19": "　六度四等意，　　普度諸群盲。",
    "T24n1503_001:1116c20": "　手足初莫犯，　　節言順所行，",
    "T24n1503_001:1116c21": "　常樂在定意，　　是名真比丘。",
    "T24n1503_001:1116c22": "　質直離諂曲，　　常與賢聖俱，",
    "T24n1503_001:1116c23": "　愛眾猶養已，　　是名真菩薩。",
    "T24n1503_001:1116c24": "「諸大德！一心諦聽諦聽，善思念之。我今欲",
    "T24n1503_001:1116c25": "說三世諸佛菩薩成就利益一切眾生功德",
    "T24n1503_001:1116c26": "戒。如是住菩薩戒者，有四波羅夷法。何等",
    "T24n1503_001:1116c27": "為四？若菩薩為利養故自讚毀他，是名菩薩",
    "T24n1503_001:1116c28": "波羅夷。若菩薩多饒財物，貧苦之人來從乞",
    "T24n1503_001:1116c29": "索，菩薩慳貪無有慈心，乃至不施一錢之物，",
    "T24n1503_001:1117a01": "有求法者乃至不為說於一偈，是名菩薩波",
    "T24n1503_001:1117a02": "羅夷。若菩薩瞋，於前人惡言罵辱，加以手打",
    "T24n1503_001:1117a03": "及以杖石意猶不息，前人求悔善言懺謝，菩",
    "T24n1503_001:1117a04": "薩猶瞋憤結不解，是名菩薩波羅夷。若菩薩",
    "T24n1503_001:1117a05": "自謗菩薩法藏，若見人謗善可其言，既自不",
    "T24n1503_001:1117a06": "信反助他言，若心自解或從他受，是名菩薩",
    "T24n1503_001:1117a07": "波羅夷。如是菩薩四波羅夷，菩薩於中不應",
    "T24n1503_001:1117a08": "犯一，何況具犯！若有犯者，不名菩薩。現身不",
    "T24n1503_001:1117a09": "能莊嚴菩提，亦復不能令心寂靜，是似菩薩",
    "T24n1503_001:1117a10": "非實菩薩。犯有三種：有軟、中、上。若軟、中心犯，",
    "T24n1503_001:1117a11": "是不名失。若是增上心犯，是名為失。何者是",
    "T24n1503_001:1117a12": "上？若犯上四，數數樂犯，心無慚恥、不自悔責，",
    "T24n1503_001:1117a13": "是名上犯。菩薩雖犯於上四事，不即永失。如",
    "T24n1503_001:1117a14": "比丘犯四即為永棄。菩薩不爾。何以故？比丘",
    "T24n1503_001:1117a15": "犯四更無受路。菩薩雖犯，脫可更受，是故不",
    "T24n1503_001:1117a16": "同。略有二事失菩薩戒，一捨菩提願、二增上",
    "T24n1503_001:1117a17": "惡心。除是二事，若捨此身戒終不失。從是以",
    "T24n1503_001:1117a18": "後生生之處常有此戒，若不憶念，更遇善友",
    "T24n1503_001:1117a19": "而更受者，不名新得。如是菩薩戒者，應當識",
    "T24n1503_001:1117a20": "知犯不犯事輕重之相、軟中上異。",
    "T24n1503_001:1117a21": "「如是住菩薩戒者，日應供養諸佛若塔若像，",
    "T24n1503_001:1117a22": "次供養法若行法人及菩薩藏大乘經典，供",
    "T24n1503_001:1117a23": "養眾僧及十方土住於大地諸菩薩等。於日",
    "T24n1503_001:1117a24": "夜中供養三寶，隨其力能，乃至一念一禮一",
    "T24n1503_001:1117a25": "四句誦信心供養，勿令有廢。若不恭敬慢墮",
    "T24n1503_001:1117a26": "心者，犯重垢罪。若忘誤者，犯輕垢罪。不犯",
    "T24n1503_001:1117a27": "者，若病若狂，若有淨心逮菩薩地、如須陀洹",
    "T24n1503_001:1117a28": "得不壞淨心，常能供養三寶不絕，是名不犯。",
    "T24n1503_001:1117a29": "菩薩不知厭足，貪著利養不制心者，犯重垢",
    "T24n1503_001:1117b01": "罪。不犯者，雖貪利養常生悔心：『我當精進斷",
    "T24n1503_001:1117b02": "除是意。』極自制御貪心猶起、若取小利助斷",
    "T24n1503_001:1117b03": "大貪，是名不犯。",
    "T24n1503_001:1117b04": "「菩薩，見上座尊長耆宿德同師同學，生憍",
    "T24n1503_001:1117b05": "慢心及瞋惡心，不起承迎禮拜避座，設有言",
    "T24n1503_001:1117b06": "語餘談不聽，若有所問不如實答者，犯重垢",
    "T24n1503_001:1117b07": "罪。若無慢瞋恚癡之意，直以懶惰無記散心，",
    "T24n1503_001:1117b08": "犯輕垢罪。不犯者，若病若狂若時睡眠，若聽",
    "T24n1503_001:1117b09": "法說法，若先共他人語，若為調伏滅惡增善，",
    "T24n1503_001:1117b10": "若有僧限護多人意，是名不犯。",
    "T24n1503_001:1117b11": "「菩薩，檀越來請，若於自舍、若僧寺內給施所",
    "T24n1503_001:1117b12": "須，菩薩憍慢瞋恚輕賤不往受者，犯重垢罪。",
    "T24n1503_001:1117b13": "若懶惰不往，犯輕垢罪。不犯者，若病若狂，若",
    "T24n1503_001:1117b14": "遠若道嶮難，若為調伏滅惡增善，若失受請，",
    "T24n1503_001:1117b15": "若為修善，若聽未聞，若知請主欲相惱故，若",
    "T24n1503_001:1117b16": "有僧限護多人意，是名不犯。",
    "T24n1503_001:1117b17": "「菩薩，從他人邊得金銀琉璃種種雜寶所須",
    "T24n1503_001:1117b18": "之物，及地中伏藏無主財物，皆應取之，念當",
    "T24n1503_001:1117b19": "轉施。若惡心瞋故不取者，犯重垢罪。若作是",
    "T24n1503_001:1117b20": "心：『我不與人。』而作因緣，若懶惰心，犯輕垢",
    "T24n1503_001:1117b21": "罪。不犯者，若是狂心，若為調伏滅惡增善，若",
    "T24n1503_001:1117b22": "知受已必生愛著，若知施已生悔，若知施主",
    "T24n1503_001:1117b23": "施故發狂，若慮施主施已窮苦，若知施物三",
    "T24n1503_001:1117b24": "寶所有，若知施物劫盜所得，若知受已多得",
    "T24n1503_001:1117b25": "苦惱，所謂王難、賊盜、死亡、繫閉、惡聲流布、",
    "T24n1503_001:1117b26": "擯令出境界，是名不犯。「菩薩，他來求法，以瞋",
    "T24n1503_001:1117b27": "惡心憎嫉他故不與說者，犯重垢罪。若懶",
    "T24n1503_001:1117b28": "惰心不與說者，犯輕垢罪。不犯者，若外道求",
    "T24n1503_001:1117b29": "法慮還譏刺，若病若狂，若為調伏滅惡增",
    "T24n1503_001:1117c01": "善，若知前人不解其義，若前人不敬不如法",
    "T24n1503_001:1117c02": "事，若前人鈍根不解深法恐生邪見，若知聞",
    "T24n1503_001:1117c03": "已破失本心壞滅正法，若知聞已必向非器",
    "T24n1503_001:1117c04": "宣說其事，是名不犯。",
    "T24n1503_001:1117c05": "「菩薩，見惡眾生犯戒毀禁作眾罪行，菩薩自",
    "T24n1503_001:1117c06": "知能化為善，若惡心瞋心捨不教者，犯重垢",
    "T24n1503_001:1117c07": "罪。何以故？菩薩不於身口意淨持戒人邊起",
    "T24n1503_001:1117c08": "於悲心。若見惡人犯戒毀禁作眾罪行，極生",
    "T24n1503_001:1117c09": "悲心，是故有犯。不犯者，若狂，若為調伏滅惡",
    "T24n1503_001:1117c10": "增善，若有僧限護多人意，是名不犯。",
    "T24n1503_001:1117c11": "「菩薩，如佛所制波羅提木叉及結毘尼，欲使",
    "T24n1503_001:1117c12": "不信者信，已信者增，此聲聞戒及菩薩戒等",
    "T24n1503_001:1117c13": "無有異。何以故？聲聞之人順常自為，猶欲學",
    "T24n1503_001:1117c14": "令不信者信、已信者增。何況菩薩所修學，常",
    "T24n1503_001:1117c15": "為眾生，豈不能爾！是故名同不犯。",
    "T24n1503_001:1117c16": "「如佛所制，聲聞之人應少欲作、少因緣事。菩",
    "T24n1503_001:1117c17": "薩不爾。何以故？順求自利、不為他人，是聲聞",
    "T24n1503_001:1117c18": "好。菩薩若爾則不名菩薩。為他人故，所可受",
    "T24n1503_001:1117c19": "衣乃至百千，從非親里婆羅門居士盡力所",
    "T24n1503_001:1117c20": "求。如衣，鉢亦如是。為他人故，及應乞縷教織",
    "T24n1503_001:1117c21": "師織、畜憍奢耶衣、受取金銀乃至百千，如是",
    "T24n1503_001:1117c22": "之事與聲聞異。若菩薩本為眾生，而瞋惡心",
    "T24n1503_001:1117c23": "少作、少因緣事，放捨眾生獨居其所者，犯重",
    "T24n1503_001:1117c24": "垢罪。若懶惰心，少欲少事居其所者，犯輕",
    "T24n1503_001:1117c25": "垢罪。「菩薩有五非法：一諂、二華、三相、四以",
    "T24n1503_001:1117c26": "利求利、五邪命。有此五事，以不為愧不制不",
    "T24n1503_001:1117c27": "息者，犯重垢罪。不犯者，覺是非法常欲制之，",
    "T24n1503_001:1117c28": "是名不犯。",
    "T24n1503_001:1117c29": "「菩薩，戲笑散亂高聲唱說，作非威儀令他人",
    "T24n1503_001:1118a01": "笑。為眾所輕者，犯重垢罪。若是宿習忘誤",
    "T24n1503_001:1118a02": "作者，犯輕垢罪。不犯者，覺是非法常欲制之，",
    "T24n1503_001:1118a03": "若外人瞋恚欲調伏故，若人苦惱為令釋故，",
    "T24n1503_001:1118a04": "若欲攝取戲笑故，若二人共諍為和合故，是",
    "T24n1503_001:1118a05": "名不犯。「菩薩，如是見、如是語：『菩薩不應樂於",
    "T24n1503_001:1118a06": "涅槃，應背涅槃，不應畏煩惱、不應滅煩惱。",
    "T24n1503_001:1118a07": "何以故？菩薩三阿僧祇往來生死故。』如是語",
    "T24n1503_001:1118a08": "者，犯重垢罪。何以故？如菩薩樂於涅槃、畏於",
    "T24n1503_001:1118a09": "煩惱，比於聲聞千萬倍不可為喻。何以故？聲",
    "T24n1503_001:1118a10": "聞之人順自為己，菩薩常為一切眾故。菩薩",
    "T24n1503_001:1118a11": "雖處有漏，於滅煩惱而得自在，過於羅漢處",
    "T24n1503_001:1118a12": "無漏者上。若菩薩起身口業應自防護，莫使",
    "T24n1503_001:1118a13": "他人慢惰罪。若故不自護使他惰罪者，犯",
    "T24n1503_001:1118a14": "重垢罪。若不作意自護，放散所作生他罪者，",
    "T24n1503_001:1118a15": "犯輕垢罪。不犯者，若外道，若隨出家如法所",
    "T24n1503_001:1118a16": "作，若值多瞋惡人，是名不犯。",
    "T24n1503_001:1118a17": "「菩薩，見前眾生須加杖痛然後有利，自護不",
    "T24n1503_001:1118a18": "治者，犯輕垢罪。不犯者，若利少苦多，是名",
    "T24n1503_001:1118a19": "不犯。",
    "T24n1503_001:1118a20": "「菩薩，以罵報罵、以瞋報瞋、以打報打、以牽挽",
    "T24n1503_001:1118a21": "者，犯重垢罪。",
    "T24n1503_001:1118a22": "「菩薩，與他共鬪及共相嫌，惡心瞋心、若憍慢",
    "T24n1503_001:1118a23": "心，不如法悔者，犯重垢罪。若懶惰放逸一不",
    "T24n1503_001:1118a24": "求悔者，犯輕垢罪。不犯者，若為調伏滅惡增",
    "T24n1503_001:1118a25": "善，若彼外道要作非法，若彼憙鬪怨更增",
    "T24n1503_001:1118a26": "上，若知彼人終不受悔，若向彼悔起彼重慢，",
    "T24n1503_001:1118a27": "是名不犯。",
    "T24n1503_001:1118a28": "「菩薩，共他嫌恨，他如法求悔，菩薩惡心不受，",
    "T24n1503_001:1118a29": "為惱他者，犯重垢罪。若無瞋心，不受他悔，犯",
    "T24n1503_001:1118b01": "輕垢罪。不犯者，若為調伏滅惡增善，若惡",
    "T24n1503_001:1118b02": "非法，是名不犯。",
    "T24n1503_001:1118b03": "「菩薩，瞋他受者瞋事不休息者，犯重垢罪。不",
    "T24n1503_001:1118b04": "犯者，若常制之瞋心猶起，是名不犯。",
    "T24n1503_001:1118b05": "「菩薩，受畜徒眾，但為給事及與衣食，是名犯。",
    "T24n1503_001:1118b06": "「菩薩，起懶惰意，樂於非時食，貪著睡眠若倚",
    "T24n1503_001:1118b07": "若臥者，犯重垢罪。不犯者，若病若狂無巧便，",
    "T24n1503_001:1118b08": "若道路行極，若常制之，是名不犯。",
    "T24n1503_001:1118b09": "「菩薩，以染著心談說世樂事者，犯重垢罪。若",
    "T24n1503_001:1118b10": "忘誤說，犯輕垢罪。不犯者，若有人問正心",
    "T24n1503_001:1118b11": "少說，若談異聞，若談論法事，是名不犯。「菩薩，",
    "T24n1503_001:1118b12": "樂欲坐禪，知他有法，以瞋慢心不能下意從",
    "T24n1503_001:1118b13": "他求受法者，犯重垢罪。若懶惰心不求受",
    "T24n1503_001:1118b14": "者，犯輕垢罪。不犯者，若病若無巧便，若知彼",
    "T24n1503_001:1118b15": "人不順法教，若自有巧便多聞攝其心者，是",
    "T24n1503_001:1118b16": "名不犯。",
    "T24n1503_001:1118b17": "「菩薩，起欲界欲，不觀對治疾除滅者，犯重垢",
    "T24n1503_001:1118b18": "罪。不犯者，常勤欲滅欲心猶起，是名不犯。如",
    "T24n1503_001:1118b19": "欲，餘蓋亦爾。若菩薩貪味於禪著功德者，犯",
    "T24n1503_001:1118b20": "重垢罪。不犯者，常欲捨著著心猶起，是名不",
    "T24n1503_001:1118b21": "犯。「菩薩，如是見、如是語：『菩薩不應聽受誦學",
    "T24n1503_001:1118b22": "聲聞法藏。菩薩之人用學是為？』作是語者，犯",
    "T24n1503_001:1118b23": "重垢罪。何以故？菩薩於外道書尚應當學，",
    "T24n1503_001:1118b24": "何況佛語！不犯者，為欲調伏聲聞入大乘故，",
    "T24n1503_001:1118b25": "是名不犯。",
    "T24n1503_001:1118b26": "「菩薩法藏一向捨置，貪學讀誦聲聞經者，犯",
    "T24n1503_001:1118b27": "輕垢罪。",
    "T24n1503_001:1118b28": "「菩薩，有佛經藏不能勤學，乃更勤學外道俗",
    "T24n1503_001:1118b29": "典，犯重垢罪。不犯者，若極根利一聞能持，同",
    "T24n1503_001:1118c01": "佛語者取用助化，以彼妙辭助明佛法，於佛",
    "T24n1503_001:1118c02": "法於佛經義意不傾動，是名不犯。",
    "T24n1503_001:1118c03": "「菩薩，欲學外道經典，應如上學。若於中受樂",
    "T24n1503_001:1118c04": "生著心，不如服苦藥者，犯重垢罪。「菩薩，若聞",
    "T24n1503_001:1118c05": "菩薩法藏，甚深祕密第一實義不思議事，純",
    "T24n1503_001:1118c06": "是諸佛菩薩境界，於此義中生誣謗心言：『此",
    "T24n1503_001:1118c07": "義無益，非佛所說，不能祐利一切眾生。』作是",
    "T24n1503_001:1118c08": "謗者，犯重垢罪。不犯者，若思惟定義，若方便",
    "T24n1503_001:1118c09": "說，是名不犯。",
    "T24n1503_001:1118c10": "「菩薩，聞於甚深義時若不生信，以不諂心為",
    "T24n1503_001:1118c11": "生信故應作是念：『我不應爾。我如盲者無有",
    "T24n1503_001:1118c12": "慧眼。佛口所說我云何謗？』如是菩薩自憤由",
    "T24n1503_001:1118c13": "癡，是佛境界非我所及，若能如是是為正行。",
    "T24n1503_001:1118c14": "若意不解不生誹謗，是名不犯。",
    "T24n1503_001:1118c15": "「菩薩，為飲食故，以瞋惡心自讚毀他，犯重垢",
    "T24n1503_001:1118c16": "罪。不犯者，若為伏外道，若伏憍慢增長佛",
    "T24n1503_001:1118c17": "法，若為不信者信、已信者增，是名不犯。",
    "T24n1503_001:1118c18": "「菩薩，有說法家、若說毘尼處、大法會處，瞋",
    "T24n1503_001:1118c19": "嫉慢心不往聽者，犯重垢罪。若懶惰心不",
    "T24n1503_001:1118c20": "往聽者，犯輕垢罪。不犯者，若自不聞又無人",
    "T24n1503_001:1118c21": "喚，若病若無巧便，若知彼說法不順義理，若",
    "T24n1503_001:1118c22": "知說者於己有難，若知彼說更無異聞，若得",
    "T24n1503_001:1118c23": "總持自多聞，若勤修善根，是名不犯。",
    "T24n1503_001:1118c24": "「菩薩，有人來倩，我有事緣當為營辦，所謂共",
    "T24n1503_001:1118c25": "去共還營佐眾事，有所營了守護財物，和合",
    "T24n1503_001:1118c26": "鬪訟經辦飲食，修福德業。若一二事不為作",
    "T24n1503_001:1118c27": "者，犯重垢罪。若懶惰不為，犯輕垢罪。不犯",
    "T24n1503_001:1118c28": "者，若病若無巧便，若自有事，若彼能辦，若不",
    "T24n1503_001:1118c29": "相倩，若無益事，若為調伏滅惡增善，若無他",
    "T24n1503_001:1119a01": "倩，若報他作勤修善根，若自闇鈍恐失業次，",
    "T24n1503_001:1119a02": "若有僧限護多人意，是名不犯。「若菩薩，見病",
    "T24n1503_001:1119a03": "眾生，以惡心瞋心不瞻養者，犯重垢罪。若",
    "T24n1503_001:1119a04": "懶惰不養，犯輕垢罪。不犯者，若自有病，若",
    "T24n1503_001:1119a05": "無巧便，若倩他看，若彼病者自有屬眷，若",
    "T24n1503_001:1119a06": "知病者能自經給，若久病，若人猶能起止，",
    "T24n1503_001:1119a07": "若欲勤修增上善根，若極自闇鈍恐失黨次，",
    "T24n1503_001:1119a08": "若失看病如病餘，貧窮苦惱亦復如是，是名",
    "T24n1503_001:1119a09": "不犯。",
    "T24n1503_001:1119a10": "「菩薩，見前眾生應有利宜，無有方便而能發",
    "T24n1503_001:1119a11": "起。菩薩惡心瞋心不教示者，犯重垢罪。若",
    "T24n1503_001:1119a12": "懶惰不教，犯輕垢罪。不犯者，若無方便，若",
    "T24n1503_001:1119a13": "使他教，若彼自有善知識，若為調伏滅惡增",
    "T24n1503_001:1119a14": "善，若示彼方便更瞋反戾，無有敬愛心彊得",
    "T24n1503_001:1119a15": "自用，是名不犯。「菩薩，眾生給施所須，應念其",
    "T24n1503_001:1119a16": "恩。若惡心瞋心不念恩報恩者，犯重垢罪。若",
    "T24n1503_001:1119a17": "懶惰不報，犯輕垢罪。不犯者，若自無力，若",
    "T24n1503_001:1119a18": "無巧便，若為調伏滅惡增善，若欲念報施主",
    "T24n1503_001:1119a19": "不受，是名不犯。",
    "T24n1503_001:1119a20": "「菩薩，見人親里死亡，若亡失財物種種憂苦。",
    "T24n1503_001:1119a21": "若惡心瞋心不往慰喻者，犯重垢罪。不犯者，",
    "T24n1503_001:1119a22": "如前倩菩薩中說。",
    "T24n1503_001:1119a23": "「菩薩，有人從索飲食，所須不與者，犯重垢罪。",
    "T24n1503_001:1119a24": "不犯者，若自無物，若索不淨物，若為調伏滅",
    "T24n1503_001:1119a25": "惡增善，若王所制，若護僧限，是名不犯。",
    "T24n1503_001:1119a26": "「菩薩，弟子應隨時教誨。若弟子有乏，應從篤",
    "T24n1503_001:1119a27": "信人邊勸索供給。若惡心瞋心不教誨、不供",
    "T24n1503_001:1119a28": "給者，犯重垢罪。若懶惰心不教供給，犯輕垢",
    "T24n1503_001:1119a29": "罪。不犯者，若為調伏滅惡增善，若護僧限，若",
    "T24n1503_001:1119b01": "病若無巧便，若倩人教，若弟子福德能致供",
    "T24n1503_001:1119b02": "養，若弟子本是外道無好善心，是名不犯。「菩",
    "T24n1503_001:1119b03": "薩，以瞋心惡心不護他意者，犯重垢罪。若",
    "T24n1503_001:1119b04": "懶惰放逸不護他意，犯輕垢罪。不犯者，若",
    "T24n1503_001:1119b05": "非法事，若病，若有僧限護多人意，若外道，若",
    "T24n1503_001:1119b06": "為調伏滅惡增善，是名不犯。",
    "T24n1503_001:1119b07": "「菩薩，見他德行不能稱讚，以惡心瞋心隱藏",
    "T24n1503_001:1119b08": "他善者，犯重垢罪。若懶惰放逸不稱他善，",
    "T24n1503_001:1119b09": "犯輕垢罪。不犯者，若知彼人不樂讚歎，若病",
    "T24n1503_001:1119b10": "若無巧便，若為調伏滅惡增善，護僧限，若知",
    "T24n1503_001:1119b11": "聞讚更生憍慢，若彼無實德，若言似善實無",
    "T24n1503_001:1119b12": "善義，若為外道，若讚時未到，是名不犯。",
    "T24n1503_001:1119b13": "「菩薩，為多人頭首，見諸眷屬不如法事應呵",
    "T24n1503_001:1119b14": "應擯。若瞋心惡心捨不呵治者，犯重垢罪。",
    "T24n1503_001:1119b15": "若懶惰放逸不教呵者，犯輕垢罪。不犯者，若",
    "T24n1503_001:1119b16": "知彼人惡性健瞋不受教呵，若待時教呵，若",
    "T24n1503_001:1119b17": "畏破僧，若知彼質直宿習少羞喜數犯悔，是",
    "T24n1503_001:1119b18": "名不犯。",
    "T24n1503_001:1119b19": "「菩薩，有神通變化，應為眾生隨時變現，或方",
    "T24n1503_001:1119b20": "便恐怖令生信心。若畏信施不現變化者，犯",
    "T24n1503_001:1119b21": "輕垢罪。不犯者，若人深著惡法邪見，若是外",
    "T24n1503_001:1119b22": "道，若罵賢聖，若著邪見，若狂若病，是名不",
    "T24n1503_001:1119b23": "犯。「菩薩，戒聚成就具足無量妙果，以是戒聚",
    "T24n1503_001:1119b24": "因緣力故具足尸波羅蜜。受者雖未得阿耨",
    "T24n1503_001:1119b25": "多羅三藐三菩提，以得具足五事功德：一者",
    "T24n1503_001:1119b26": "常為諸佛菩薩所護念；二者受常淨樂；三者",
    "T24n1503_001:1119b27": "臨終無悔；四者捨身得生諸佛世界；五者莊",
    "T24n1503_001:1119b28": "嚴阿耨多羅三藐三菩提。菩薩受持菩薩戒",
    "T24n1503_001:1119b29": "者，不自為身唯為利他，及莊嚴阿耨多羅三",
    "T24n1503_001:1119c01": "藐三菩提。是菩薩戒，悉是過去未來現在恒",
    "T24n1503_001:1119c02": "河沙等諸佛菩薩之所成就，乃至十方諸佛",
    "T24n1503_001:1119c03": "菩薩亦復如是。菩薩弘慈普恩，及六道眾生、",
    "T24n1503_001:1119c04": "三塗八難，苦惱十方無不蒙益。」",
    "T24n1503_001:1119c05": "「功德不可計，　　福慧如虛空，",
    "T24n1503_001:1119c06": "　略說共要竟，　　歡喜禮奉行。",
    "T24n1503_001:1119c07": "　普發菩提心，　　福慧命得成，",
    "T24n1503_001:1119c08": "　慈悲男女長，　　喜捨次第生。",
    "T24n1503_001:1119c09": "　一切成佛道，　　永盡無有餘，",
    "T24n1503_001:1119c10": "　十方同其願，　　巍巍無極尊。」",
    "T24n1503_001:1119c11": "「欲為菩薩優婆塞，放逸五戒威儀者，若無師",
    "T24n1503_001:1119c12": "從受處，爾時受者若無師，應向佛像前自誓",
    "T24n1503_001:1119c13": "受。菩薩優婆塞威儀應如是作禮，偏袒右肩",
    "T24n1503_001:1119c14": "胡跪合掌，應如是言：『我某甲白十方佛及住",
    "T24n1503_001:1119c15": "大地諸菩薩等，今於諸佛前欲受一切戒，學",
    "T24n1503_001:1119c16": "一切菩薩戒、優婆塞五戒威儀，攝一切善法",
    "T24n1503_001:1119c17": "菩薩戒，為利眾生戒。是戒過去諸菩薩已學，",
    "T24n1503_001:1119c18": "未來諸菩薩當學，現在諸菩薩今學，我亦如",
    "T24n1503_001:1119c19": "是學。』第二第三亦如是說竟。其餘諸事應如",
    "T24n1503_001:1119c20": "前廣說。",
    "T24n1503_001:1119c21": "「離欲優婆塞具行五戒，遠離身四惡：一者殺、",
    "T24n1503_001:1119c22": "二者盜、三者婬、四者飲酒。遠離口五惡：一",
    "T24n1503_001:1119c23": "者妄語、二者惡口、三者兩舌、四者無義語、五",
    "T24n1503_001:1119c24": "者綺語。遠離五邪命：一者賣肉、二者沽酒、三",
    "T24n1503_001:1119c25": "者賣毒、四者賣眾生、五者賣兵仗。遠離嚴飾",
    "T24n1503_001:1119c26": "五事：一者香、二者花、三者瓔珞、四者香油塗",
    "T24n1503_001:1119c27": "身、五者香熏衣。遠離放逸五事：一者歌、二者",
    "T24n1503_001:1119c28": "舞、三者作樂、四者嚴飾樂器、五者不往觀聽。",
    "T24n1503_001:1119c29": "此五戒隨力所堪，若能終身具持五為上；若",
    "T24n1503_001:1120a01": "不能，隨持多少年月日夜，乃至須臾亦得暫",
    "T24n1503_001:1120a02": "持。不但如持全念。佛臨涅槃勅四大聲聞及",
    "T24n1503_001:1120a03": "六應真：『吾滅度後，如是真法之中，若出家二",
    "T24n1503_001:1120a04": "眾淨持禁戒，及在家二眾隨力多少，心次近",
    "T24n1503_001:1120a05": "持上戒者，若造房舍床褥衣服飲食，一切順",
    "T24n1503_001:1120a06": "道資生之具，施四方僧及諸賢聖。汝等盡應",
    "T24n1503_001:1120a07": "受請；若不受者得罪。』以此觀之，賢聖不遠感",
    "T24n1503_001:1120a08": "至則應。若作功德，先當竭力受持上戒，然後",
    "T24n1503_001:1120a09": "至心請四方僧及諸賢聖。若不能終身，至一",
    "T24n1503_001:1120a10": "日一夕者善。若不能者，設供之時便受，罷便",
    "T24n1503_001:1120a11": "止。此諸賢聖皆來受請，若有所犯即如法悔。",
    "T24n1503_001:1120a12": "此一切菩薩犯，當突吉羅罪。當向大小乘人",
    "T24n1503_001:1120a13": "能解說、能受悔者如法懺悔。",
    "T24n1503_001:1120a14": "「若菩薩，以增上煩惱犯波羅夷處法者，失律",
    "T24n1503_001:1120a15": "儀戒，應當更受。若中煩惱犯波羅夷處法者，",
    "T24n1503_001:1120a16": "當向三人若過三人長跪合掌，作突吉羅懺",
    "T24n1503_001:1120a17": "悔。所犯罪多，作是說言：『大德憶念！我某甲捨",
    "T24n1503_001:1120a18": "菩薩毘尼。』如所稱事，犯突吉羅罪。餘如比",
    "T24n1503_001:1120a19": "丘突吉羅罪懺悔法說。",
    "T24n1503_001:1120a20": "「若下煩惱犯波羅夷處法及餘所犯，向一人",
    "T24n1503_001:1120a21": "懺。」三禮文。",
    "T24n1503_001:1120a22": "「願十方法界世性六道，三業罪障垢惑眾生，",
    "T24n1503_001:1120a23": "崩顛倒山竭四流濟，登平等道入無為國。歸",
    "T24n1503_001:1120a24": "命敬禮七處八會盧舍那佛，盡十方國諸妙覺",
    "T24n1503_001:1120a25": "尊。",
    "T24n1503_001:1120a26": "「願十方法界世性六道，沈淪諸有長沒眾生，",
    "T24n1503_001:1120a27": "摧破戒林殄滅邪照。歸命敬禮七處八會佛",
    "T24n1503_001:1120a28": "華嚴藏，盡十方國修多羅海。「願十方法界世",
    "T24n1503_001:1120a29": "性六道，小心膠固顛倒眾生，頓絕偏照須證",
    "T24n1503_001:1120b01": "住想，永附大乘盡未來際。歸命敬禮七處八",
    "T24n1503_001:1120b02": "會普賢眾等，盡十方國諸賢聖僧。",
    "T24n1503_001:1120b03": "「若欲發心去時當立五願：一者願令我早棄",
    "T24n1503_001:1120b04": "此身。二者願師僧父母使不愁惱，令我身命",
    "T24n1503_001:1120b05": "疾至菩提。三者願至阿蘭若處行，若有虎狼",
    "T24n1503_001:1120b06": "惡毒虫獸來欲噉我，我不恐怖，猶如比丘得",
    "T24n1503_001:1120b07": "第三禪樂。四者若我至阿蘭若處，若天雨風",
    "T24n1503_001:1120b08": "起，或有惡鬼毒龍來欲螫我，我心安隱亦不",
    "T24n1503_001:1120b09": "恐怖。猶如有人欲度大海，到水中央天忽風",
    "T24n1503_001:1120b10": "起，波浪甚大度者恐怖，天風即定，度到彼岸",
    "T24n1503_001:1120b11": "心大歡喜。願我亦爾，疾到菩提無上彼岸。五",
    "T24n1503_001:1120b12": "者願我到阿蘭若處，若當病時，願得諸天來",
    "T24n1503_001:1120b13": "至我所，教導我等使心不悔。我復念言：『我此",
    "T24n1503_001:1120b14": "身中有四毒蛇同俱止中，猶如四蛇同共一窟。",
    "T24n1503_001:1120b15": "蛇欲出時，各相謂言我前去，諍窟不出死在",
    "T24n1503_001:1120b16": "窟中，猶瞋諍故四俱滅亡。我今身中有四毒",
    "T24n1503_001:1120b17": "蛇，鬪諍瞋恚在我身中。』作如是念，病得即除",
    "T24n1503_001:1120b18": "菩提心起，令心得安六識不亂，安心蘭若四",
    "T24n1503_001:1120b19": "行具足，安心禪定制伏六情。是第五願。「發此",
    "T24n1503_001:1120b20": "願已禮四方佛，乃有十拜，作如是言：『諸佛世",
    "T24n1503_001:1120b21": "尊！哀愍我等、覆護我等，使我得無上道疾至",
    "T24n1503_001:1120b22": "菩提。我今懺悔。我某甲，歸依佛、歸依法、歸依",
    "T24n1503_001:1120b23": "僧，十地菩薩、辟支、羅漢諸賢聖等。我從無數",
    "T24n1503_001:1120b24": "劫以來流轉生死，百生千生無量億生，或墮",
    "T24n1503_001:1120b25": "六趣受生異報，或作餓鬼畜生，受如此苦常",
    "T24n1503_001:1120b26": "不得樂。我自尋思過惑自纏，不覩聖道，障涅",
    "T24n1503_001:1120b27": "槃門、閉甘露戶，塞眾善道不聞正法，沈沒大",
    "T24n1503_001:1120b28": "海有如此苦罪。今悉懺悔五體投地。』如此投",
    "T24n1503_001:1120b29": "地七遍亦然。當投地時發如此言：『願去我身",
    "T24n1503_001:1120c01": "無量眾毒，拔出邪愚無量眾毒，拔出邪愚無",
    "T24n1503_001:1120c02": "量塵惑，心意清淨六念成就。使我到阿蘭若",
    "T24n1503_001:1120c03": "處，心無恐怖疾到菩提，開涅槃門啟甘露",
    "T24n1503_001:1120c04": "戶，塞地獄門閉三惡道，拔三毒根出三界網，",
    "T24n1503_001:1120c05": "得三樂證三果真，超生死危當得智慧，離",
    "T24n1503_001:1120c06": "最後身疾至菩提。』發此願已從地而起，禮十",
    "T24n1503_001:1120c07": "方佛訖竟，合掌立住心懷歡喜，作如是念：『我",
    "T24n1503_001:1120c08": "罪永除。』「受繩床法四種：一者請佛；二者請師；",
    "T24n1503_001:1120c09": "三脫革屣偏袒右肩清淨；四右膝著地胡跪",
    "T24n1503_001:1120c10": "佛前。請師作如是白：『十方諸佛及大迦葉，親",
    "T24n1503_001:1120c11": "於佛前受阿蘭若法，佛為作證明、師為作證",
    "T24n1503_001:1120c12": "知。若我四十五日，行於苦行志不退轉，若生",
    "T24n1503_001:1120c13": "退心我即妄語，誑於諸天不到彼岸。大德當",
    "T24n1503_001:1120c14": "證！』請師復作是言：『長老一心念！今於佛前",
    "T24n1503_001:1120c15": "發此誓言，請大德為證。』「『汝若退者誑於他人，",
    "T24n1503_001:1120c16": "自墮地獄不免苦也。",
    "T24n1503_001:1120c17": "汝當真成行阿蘭若行，得蘭若智。如是受",
    "T24n1503_001:1120c18": "持。』答言：『如是。』三說。",
    "T24n1503_001:1120c19": "「受錫杖法。長跪大德前，如是三白：『大德一心",
    "T24n1503_001:1120c20": "念！今請大德師。』如是三白。大德作如是言：『長",
    "T24n1503_001:1120c21": "老一心念！汝今發無上心，受持如法用。不得",
    "T24n1503_001:1120c22": "不淨手捉入僧房，應當脫樓纂，不得近地。",
    "T24n1503_001:1120c23": "若入白衣舍，應纂在後。若中前須詣白衣",
    "T24n1503_001:1120c24": "舍，或受中食，種種因緣當三喚，三若不來",
    "T24n1503_001:1120c25": "者乃至五，五若不來者乃至七。七若不來更",
    "T24n1503_001:1120c26": "至餘家。乃至七家，七家不得。』於是中第二第",
    "T24n1503_001:1120c27": "三亦如是說。",
    "T24n1503_001:1120c28": "「捨法戒。",
    "T24n1503_001:1120c29": "「『長老一心念！比丘某甲，優婆塞五戒威儀者，",
    "T24n1503_001:1121a01": "何緣而生日滿後不死，不墮地獄中間。白十",
    "T24n1503_001:1121a02": "方佛及大迦葉，皆當善聽。某甲竪標如是。』三",
    "T24n1503_001:1121a03": "白已訖，捉標竪樹竟，復作如是白：『十方諸",
    "T24n1503_001:1121a04": "佛、四方淨行大德悉為證知：某不欺，誑於諸",
    "T24n1503_001:1121a05": "天，不到彼岸。今齎法床及如法杖，悉皆具足。",
    "T24n1503_001:1121a06": "今以結坐，一切行蘭若比丘亦皆結坐。』如是",
    "T24n1503_001:1121a07": "三白，作禮六拜，合掌一心如是念：『念十方",
    "T24n1503_001:1121a08": "諸佛及大迦葉！比丘某甲，優婆塞某甲，眾",
    "T24n1503_001:1121a09": "念成就。今解坐向餘處還結。』若欲捉繩床",
    "T24n1503_001:1121a10": "時，應作四念。第一念者，念我身中皆是無常，",
    "T24n1503_001:1121a11": "應當苦之。二者苦身修習空智自至，宜當修",
    "T24n1503_001:1121a12": "之。三者當起忍心，莫生瞋怒。四生歡喜心，若",
    "T24n1503_001:1121a13": "生歡喜心疾至菩提。作此念已，向彼放牛虎",
    "T24n1503_001:1121a14": "狼、大聲小聲、婬聲及迫迮，悉皆遠離。離此",
    "T24n1503_001:1121a15": "聲已安心端念。欲去諸塵時，當作二念言：『一",
    "T24n1503_001:1121a16": "者令我身中得安隱定，不生疲極疾到菩提。",
    "T24n1503_001:1121a17": "二者當得閑靜心無錯亂，六識安隱得滅盡",
    "T24n1503_001:1121a18": "定。』安詳放床，立住禮佛乃至十拜。立住合掌",
    "T24n1503_001:1121a19": "便作三念：一者念佛、二者念戒、三者念禪定。",
    "T24n1503_001:1121a20": "作此念已，便向繩床安詳而坐。復作六念：一",
    "T24n1503_001:1121a21": "者念諸佛護念我念成就。二者念我戒身清",
    "T24n1503_001:1121a22": "淨，戒者謂波羅提木叉，念者是名不犯。從序",
    "T24n1503_001:1121a23": "至偈四事思得至於十三，念此十三，成就二不",
    "T24n1503_001:1121a24": "定，三十、九十四波羅提舍尼、眾多學法、七",
    "T24n1503_001:1121a25": "滅諍法，從上至下皆應實念。三者念報父母",
    "T24n1503_001:1121a26": "師僧之恩。四者念五欲皆是無常，大患之根",
    "T24n1503_001:1121a27": "本，昏網之元首。五者念地獄之苦惱，當勤修",
    "T24n1503_001:1121a28": "善遠離此苦。我已出家，宜應謹慎棄惡修善。",
    "T24n1503_001:1121a29": "六者念慧，若我有慧則應憶持，慧具足無事",
    "T24n1503_001:1121b01": "不辦者，得無上道。六念具足安心而坐。依禪",
    "T24n1503_001:1121b02": "法觀。「優婆塞若欲移時，當作三念：一者念我",
    "T24n1503_001:1121b03": "行時，地上蠢蠢多有虫蟻，我若誤殺時得",
    "T24n1503_001:1121b04": "何罪、死者生天。二者當念如法行，如法仰手",
    "T24n1503_001:1121b05": "捉杖在身，威儀齊整安詳而行。三者行不反",
    "T24n1503_001:1121b06": "顧，亦不搖頭動手。是名三念成就。「如法行來",
    "T24n1503_001:1121b07": "優婆塞，威儀篤信持食來時，當淨受之。受得",
    "T24n1503_001:1121b08": "訖已結加趺坐，復作四念：一者念我身中有",
    "T24n1503_001:1121b09": "八萬戶虫，虫得此食即皆安隱。二者念我",
    "T24n1503_001:1121b10": "得食當少食之，若少食者令我身輕，若身輕",
    "T24n1503_001:1121b11": "眾欲亦少，若欲少者疾至菩提。三者我不為",
    "T24n1503_001:1121b12": "美故，但為活命者，諸善成就；善若成就，成無",
    "T24n1503_001:1121b13": "上智。四者我食時，十方餓者悉令飽滿，皆",
    "T24n1503_001:1121b14": "悉奉行。」",
    "T24n1503_001:1121b15": "優婆塞五戒威儀經一卷"
}