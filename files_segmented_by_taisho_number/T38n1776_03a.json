{
    "T38n1776_03a:0470c02": "folio_3a 維摩義記卷第三本",
    "T38n1776_03a:0470c04": "沙門慧遠撰",
    "T38n1776_03a:0470c05": "次釋其文。此品有二：一、維摩文殊問答辨法；",
    "T38n1776_03a:0470c06": "二、「文殊所將八千大」下明說利益。前中先遣",
    "T38n1776_03a:0470c07": "來去之相，「且置」已下問答辨法。來去覆真，故",
    "T38n1776_03a:0470c08": "須拂遣。維摩先言，文殊後述。維摩言中，「善來",
    "T38n1776_03a:0470c09": "文殊」，慰問之辭。問言善來，慶其得來，故曰善",
    "T38n1776_03a:0470c10": "來。又嘆來好，亦曰善來。「不來相來，不見相見」，",
    "T38n1776_03a:0470c11": "拂相顯實，亦得名為約實辨相。就前文殊與",
    "T38n1776_03a:0470c12": "眾俱來，拂之顯實，是故說言不來而來。就前",
    "T38n1776_03a:0470c13": "文殊入室見空無諸有等，拂之顯實，是故說",
    "T38n1776_03a:0470c14": "言不見而見。不來而來，汎解有三：一、就世諦",
    "T38n1776_03a:0470c15": "無常以釋。實法無來，相續有來，故《涅槃》云「諸",
    "T38n1776_03a:0470c16": "行無常，亦無有來。」二、就二諦相望以釋。真諦",
    "T38n1776_03a:0470c17": "無來，世諦有來，故《涅槃》云「諸法若常，亦無有",
    "T38n1776_03a:0470c18": "來。」三、就真應二身以釋。真身無來，應身有來。",
    "T38n1776_03a:0470c19": "不見而見，解亦有三：一、就世諦。眼色明等別",
    "T38n1776_03a:0470c20": "分無見，和合有見。又生住異滅四相，分別則",
    "T38n1776_03a:0470c21": "無有見，假合有見。二、就二諦相望以釋。真諦",
    "T38n1776_03a:0470c22": "常寂無眼無見，世諦有見。三、真應相對。真身",
    "T38n1776_03a:0470c23": "平等離相離緣，名為不見；應化隨物示有照",
    "T38n1776_03a:0470c24": "矚，名之為見。「文殊」下述。文殊初言「如是居士」，",
    "T38n1776_03a:0470c25": "總述前言。「若來」已下，別述前義。先就來去述",
    "T38n1776_03a:0470c26": "成前義。據維摩室望彼文殊，說之為來；就菴",
    "T38n1776_03a:0470c27": "羅會望彼文殊，說之為去。「若來不來，若去不",
    "T38n1776_03a:0470c28": "去」，以理正述。汎解亦三：一、就世諦無常以釋。",
    "T38n1776_03a:0470c29": "相續論之有來有去，細實分之來則無來去",
    "T38n1776_03a:0471a01": "則無去。二、就二諦相望以釋。世諦之中有來",
    "T38n1776_03a:0471a02": "有去，於真平等，來則無來、去亦無去。三、就真",
    "T38n1776_03a:0471a03": "應相對以釋。應有來去，真身則無。雖有三義，",
    "T38n1776_03a:0471a04": "第二正當。「所以」下釋。初先徵問，我有何以言",
    "T38n1776_03a:0471a05": "來不來去更不去？下對釋之。「來無所從，去無",
    "T38n1776_03a:0471a06": "所至」，以來無來，去更不去。菴羅會空，故來無",
    "T38n1776_03a:0471a07": "從；維摩室空，故去無至。「所可見者更不可見」，",
    "T38n1776_03a:0471a08": "約就其見述成前義。解亦有三，準上可知。雖",
    "T38n1776_03a:0471a09": "具三義，正當第二。上來拂遣來去之相，從此",
    "T38n1776_03a:0471a10": "已下問答辨法。於中文殊先止前言，次通佛",
    "T38n1776_03a:0471a11": "意，後自為問、維摩具答。「且置是事」，是止前也。",
    "T38n1776_03a:0471a12": "無來去等，具說叵盡，故須且置。「居士是疾寧",
    "T38n1776_03a:0471a13": "可忍」等，通佛問意。居士是疾寧可忍不？問疾",
    "T38n1776_03a:0471a14": "輕重。「療治有損不至增乎」，問疾差劇。此通",
    "T38n1776_03a:0471a15": "問辭，下顯問人。言「世尊」者，正舉問人。言「慇懃」",
    "T38n1776_03a:0471a16": "者，問心重也。「致問無量」，問意深也。致謂通致。",
    "T38n1776_03a:0471a17": "問病之心元元難盡，故曰無量。此問維摩至",
    "T38n1776_03a:0471a18": "竟不答，以此未去，故此不答。及下去時維摩",
    "T38n1776_03a:0471a19": "共往，故亦不答。「居士是疾何所因」下，文殊自",
    "T38n1776_03a:0471a20": "問、維摩具答。然下為問，悉因維摩現病、空室",
    "T38n1776_03a:0471a21": "二重事起。因前現病，為問有八：一問病所因；",
    "T38n1776_03a:0471a22": "二問病久近；三問滅法；四問病相；五問病",
    "T38n1776_03a:0471a23": "所在；六問病體，四大之中何大之病？亦可此",
    "T38n1776_03a:0471a24": "問起病之緣；七問慰喻；八問調伏。通佛兩問，",
    "T38n1776_03a:0471a25": "問合有十。因前空室，為問有二：一問空室；二",
    "T38n1776_03a:0471a26": "問無侍。通下論之，所起有七：前二如向；三、起",
    "T38n1776_03a:0471a27": "下舍利念無床坐；四、起下天女；五、起下室中",
    "T38n1776_03a:0471a28": "八未有事；六、起下文中普現所問父母妻子",
    "T38n1776_03a:0471a29": "親戚等事；七、起下念食具說如是。然今文殊",
    "T38n1776_03a:0471b01": "但問前二。通前問病，自為十問。此十相從以",
    "T38n1776_03a:0471b02": "之為三：初八偏就能化之人問其化相；第九",
    "T38n1776_03a:0471b03": "「云何慰喻有疾」，就能化人對所化者問慰喻",
    "T38n1776_03a:0471b04": "儀；第十「云何調伏其心」，偏就所化問修治法。",
    "T38n1776_03a:0471b05": "要攝唯二：前之八番問維摩詰現化方便，後",
    "T38n1776_03a:0471b06": "二問其所化之人治病之法。復前八中相從",
    "T38n1776_03a:0471b07": "為三：初三問病，為彰維摩大悲方便。次二問",
    "T38n1776_03a:0471b08": "其空室無侍，為顯維摩悲行所依。悲依空成",
    "T38n1776_03a:0471b09": "故問空室，悲隨有生故問無侍。後之三番重",
    "T38n1776_03a:0471b10": "復問疾，為彰維摩病應非實。就初段中，文殊",
    "T38n1776_03a:0471b11": "初先并為三問：「居士是疾何所因起」，問病所",
    "T38n1776_03a:0471b12": "因。「其生久如」，問病遠近。「當云何滅」，問病滅法。",
    "T38n1776_03a:0471b13": "下維摩詰先答第二，後答第三，後答第一。後",
    "T38n1776_03a:0471b14": "二竟初義即顯，故後答之。答第二中，「從癡",
    "T38n1776_03a:0471b15": "有愛我病生」者，謂從眾生起病因來，維摩恒",
    "T38n1776_03a:0471b16": "病。「以一切生病故我病」者，謂從眾生受病果",
    "T38n1776_03a:0471b17": "來，維摩常病。良以維摩自實無病，病皆隨物，",
    "T38n1776_03a:0471b18": "故隨眾生而說久近。問曰：眾生病來無始，維",
    "T38n1776_03a:0471b19": "摩悲病聖來始有，云何得隨眾生之病而說",
    "T38n1776_03a:0471b20": "久近？釋言：此隨一切眾生所有因果分分說",
    "T38n1776_03a:0471b21": "之，不言從於無始已來常起悲病。如緣一人",
    "T38n1776_03a:0471b22": "受地獄苦而起悲心，從造因來維摩恒愁，乃",
    "T38n1776_03a:0471b23": "至受果，餘亦如是。次答第三。於中初言「眾生",
    "T38n1776_03a:0471b24": "病滅則我病滅」，對問總解。眾生斷苦得涅槃",
    "T38n1776_03a:0471b25": "時名為病滅，維摩於彼憂惱心息名我病滅。",
    "T38n1776_03a:0471b26": "下別釋之。「所以」徵問，我有何以說生病滅則",
    "T38n1776_03a:0471b27": "我病滅？下對釋之。於中初法、次喻、後合。法",
    "T38n1776_03a:0471b28": "中初言「菩薩為生生死」等，舉生顯滅。願隨諸",
    "T38n1776_03a:0471b29": "有，名「入生死」。為物受身名有生死，有生死故",
    "T38n1776_03a:0471c01": "諸苦隨逐，名有病矣。若生得離，即菩薩無，當",
    "T38n1776_03a:0471c02": "相正解。眾生離，菩薩悲息，不須為受，故無復",
    "T38n1776_03a:0471c03": "病。次喻顯。「譬如長者唯有一子，其子得病父",
    "T38n1776_03a:0471c04": "母亦病」，喻前為生入生死等。「若子病愈父母",
    "T38n1776_03a:0471c05": "亦愈」，喻生得離則菩薩無。下合顯法。「菩薩如",
    "T38n1776_03a:0471c06": "是」，合前長者。「於諸眾生愛之若子」，合前一子。",
    "T38n1776_03a:0471c07": "言「眾生病則菩薩病」，合子得病父母亦病。「眾",
    "T38n1776_03a:0471c08": "生病愈菩薩亦愈」，合子病愈父母亦愈。下答",
    "T38n1776_03a:0471c09": "初問。「又言是疾何所因起」，牒前問辭。「菩薩病",
    "T38n1776_03a:0471c10": "者以大悲起」，對問正解。上來三問為彰維摩",
    "T38n1776_03a:0471c11": "大悲方便，自下文殊次為兩問顯悲所依。悲",
    "T38n1776_03a:0471c12": "依空成，故問空室；悲隨有生，故問無侍。維摩",
    "T38n1776_03a:0471c13": "具答。問中「居士室何以空」，是一問也。言「無侍",
    "T38n1776_03a:0471c14": "者」，是二問也。答中維摩先辨室空，後顯無侍。",
    "T38n1776_03a:0471c15": "明室空中，具有七番言相自起。維摩初言「諸",
    "T38n1776_03a:0471c16": "佛國土亦復皆空」，類答前問。佛土皆空，室是",
    "T38n1776_03a:0471c17": "土例，何得不空？答意如是。土空似室，是以言",
    "T38n1776_03a:0471c18": "亦。第二番中，文殊就土更重審問。又謂更也，",
    "T38n1776_03a:0471c19": "亦是重也。「又問佛土以何為空」，為當去事無",
    "T38n1776_03a:0471c20": "物名空、為當即事理無為空？維摩下答。「以空",
    "T38n1776_03a:0471c21": "空」者，謂以理空為土空也。身三、文殊以土理",
    "T38n1776_03a:0471c22": "空責室事空。「又問空」者，牒前所答佛土理空。",
    "T38n1776_03a:0471c23": "「何用空」者，責室事空。既說理空為佛土空，何",
    "T38n1776_03a:0471c24": "用空去室中所有而為空乎？「維摩」下答，明須",
    "T38n1776_03a:0471c25": "空意。良以理空無分別故，今須空室而顯彼",
    "T38n1776_03a:0471c26": "空。理空難明，無物顯示令人識知，名「無分別」。",
    "T38n1776_03a:0471c27": "空室顯之令人悟解，名為「故空」。第四、文殊約",
    "T38n1776_03a:0471c28": "理窮詮，故「又問空可分別耶」。此問空理可以",
    "T38n1776_03a:0471c29": "室空而分別也。「維摩」下答。「分別亦空」，此言拂",
    "T38n1776_03a:0472a01": "詮而顯理也。前番之中立詮顯理，故以室空",
    "T38n1776_03a:0472a02": "分別理空；今此轉除破詮顯理，是以答言分",
    "T38n1776_03a:0472a03": "別亦空。是義云何？為不解者須以空室分別",
    "T38n1776_03a:0472a04": "理空，得理返望空室本無，知復時何分別理",
    "T38n1776_03a:0472a05": "空？是故說言分別亦空。分別空故，理已詮示",
    "T38n1776_03a:0472a06": "不可分別。第五、文殊推問空處，故「又問空當",
    "T38n1776_03a:0472a07": "於何求」。維摩為答。「當於六十二見中求」，六十",
    "T38n1776_03a:0472a08": "二見，後當具論。此見是其凡夫妄情無實，即是",
    "T38n1776_03a:0472a09": "空義，故於六十二見中求。又此妄情迷空而",
    "T38n1776_03a:0472a10": "起，推其所迷即是空義，故於六十二見中求。",
    "T38n1776_03a:0472a11": "第六、文殊轉問見處，故又問言「六十二見當",
    "T38n1776_03a:0472a12": "於何求」。維摩為答「常於諸佛解脫中求」。佛",
    "T38n1776_03a:0472a13": "證空理而得解脫，凡於脫處迷而起見，故於",
    "T38n1776_03a:0472a14": "諸佛解脫中求。第七、文殊推問脫處，故又問",
    "T38n1776_03a:0472a15": "言「諸佛解脫當於何求」。「維摩」下答。「當於眾生",
    "T38n1776_03a:0472a16": "心行中求」，眾生心行有迷有悟，迷則繫縛、悟",
    "T38n1776_03a:0472a17": "則解脫。諸佛解脫皆從心起，故於眾生心行",
    "T38n1776_03a:0472a18": "中求。亦可眾生所有心行依真而起，體即是",
    "T38n1776_03a:0472a19": "真，故經宣說生死二法是如來藏，陰即佛性、",
    "T38n1776_03a:0472a20": "十二因緣即佛性等，窮悟此性即真解脫，故",
    "T38n1776_03a:0472a21": "於眾生心行中求。前答室空，下答無侍。「又仁",
    "T38n1776_03a:0472a22": "所問何無侍者」，牒其問辭。下為辨釋。「一切諸",
    "T38n1776_03a:0472a23": "魔及諸外道皆吾侍也」，對問正辨。凡是侍者，",
    "T38n1776_03a:0472a24": "資養為義，菩薩悲行由此資成，故說為侍。「所",
    "T38n1776_03a:0472a25": "以」下釋，於中先徵。我有何以說魔外道而為",
    "T38n1776_03a:0472a26": "侍者？下對釋之。「魔樂生死」，菩薩於彼生死諸",
    "T38n1776_03a:0472a27": "魔隨而不捨，不捨魔行由彼資成，故說諸魔",
    "T38n1776_03a:0472a28": "以為侍者。「外道樂見」，菩薩於彼諸見外道常",
    "T38n1776_03a:0472a29": "隨不捨，名為不動。此不動行由彼資成，故說",
    "T38n1776_03a:0472b01": "外道以為侍者。前言不捨，此云不動，言左右",
    "T38n1776_03a:0472b02": "耳，非是守正邪見不動。自下文殊更為三問，",
    "T38n1776_03a:0472b03": "為彰維摩病應非實。初、問病相。「居士是病為",
    "T38n1776_03a:0472b04": "何等相」，「緣摩」下答。「我病無形不可見」者，以病",
    "T38n1776_03a:0472b05": "實無，故無形相而可見也。第二、文殊問病所",
    "T38n1776_03a:0472b06": "在，故言「此病身合心合」。「維摩」下答。云「非身合",
    "T38n1776_03a:0472b07": "身相離」者，應身無身，病無所在，故非身合。言",
    "T38n1776_03a:0472b08": "「非心合心如幻」者，化心不真，事等如幻；幻無",
    "T38n1776_03a:0472b09": "定實，病亦無在，故非心合。第三、文殊問其病",
    "T38n1776_03a:0472b10": "體，亦得名為問病因緣，「四大之中何大之病」。",
    "T38n1776_03a:0472b11": "「維摩」下答。言「非地大不離地」者，彰病實無。以",
    "T38n1776_03a:0472b12": "病無故，不可宣說即地有病，故非地大；亦不",
    "T38n1776_03a:0472b13": "可說離地之外別有病體，故言不離。餘大亦",
    "T38n1776_03a:0472b14": "爾。「而眾生」下，舉病應有，成前實無。「而眾生病",
    "T38n1776_03a:0472b15": "從四大起」，以其有病，維摩現病。病隨物現，故",
    "T38n1776_03a:0472b16": "非實有。非實有故，不可宣說即四大有、離四",
    "T38n1776_03a:0472b17": "大有。亦可向前非地大等彰病實無，亦不離",
    "T38n1776_03a:0472b18": "等顯病應有，而眾生下顯前不離地等所以。",
    "T38n1776_03a:0472b19": "以眾生病從四大起，菩薩隨之，故不離大。士",
    "T38n1776_03a:0472b20": "來八問，廣顯維摩現化方便。自下兩問，就所",
    "T38n1776_03a:0472b21": "化人明治病法，此則菩薩五行之中治病行",
    "T38n1776_03a:0472b22": "也。於中初就種性已前實病之人明慰喻儀，",
    "T38n1776_03a:0472b23": "彼未知法須他慰故。「云何菩薩調伏心」下，就",
    "T38n1776_03a:0472b24": "種性上實病之人明調伏法，彼自知法不須",
    "T38n1776_03a:0472b25": "他慰，能自調故。前中先問「云何慰喻有病菩",
    "T38n1776_03a:0472b26": "薩」。問曰：文殊今來問病，慰喻之儀應當自出，",
    "T38n1776_03a:0472b27": "何故請問維摩慰法？釋言：文殊今來問者問",
    "T38n1776_03a:0472b28": "維摩病，前具問竟。不問維摩所化者疾，維摩",
    "T38n1776_03a:0472b29": "所化慰喻之法唯在維摩，故今問其慰喻之",
    "T38n1776_03a:0472c01": "法，令人習學慰喻病者。「維摩」下答，初別、後",
    "T38n1776_03a:0472c02": "結。別中有其十一句文，攝為三對自利利他：",
    "T38n1776_03a:0472c03": "初六一對教修觀解，次二一對教生善心，後",
    "T38n1776_03a:0472c04": "三一對教起行修。就初對中，前五自利，後一",
    "T38n1776_03a:0472c05": "利他。就自利中，對人分別，初四黑小，後一",
    "T38n1776_03a:0472c06": "異凡。對過分別，初四正觀滅煩惱行，後一悔",
    "T38n1776_03a:0472c07": "過滅罪之行。就前四中「說無常」者，觀身生滅，",
    "T38n1776_03a:0472c08": "離常倒也；「不說厭」者，常隨諸有，不厭自身而",
    "T38n1776_03a:0472c09": "取滅也。「說身苦」者，觀身多惱，離樂倒也；「而不",
    "T38n1776_03a:0472c10": "宣說樂涅槃」者，在苦救物，故不厭苦樂涅槃",
    "T38n1776_03a:0472c11": "也。「說身無我」，觀眾生空，離我倒也；「而說教道",
    "T38n1776_03a:0472c12": "生」者，雖知神空而隨假名化眾生也。「說身空」",
    "T38n1776_03a:0472c13": "者，觀法體空，離法著我；「不說畢竟滅」者，雖知",
    "T38n1776_03a:0472c14": "法空而常隨有不永滅也。上來四句，明破煩",
    "T38n1776_03a:0472c15": "惱而常隨有，故異二乘。「說悔先罪」，修滅罪行，",
    "T38n1776_03a:0472c16": "過去所犯名為先罪，追改名悔；「而不說入於",
    "T38n1776_03a:0472c17": "過去」者，雖悔前愆，恒知罪空，不執性罪入於",
    "T38n1776_03a:0472c18": "過去。此滅罪業而不立性，故異凡夫。此前自",
    "T38n1776_03a:0472c19": "利，「以己之疾愍於彼疾」是其利他。此初對竟。",
    "T38n1776_03a:0472c20": "第二對中，「當識宿世無數劫苦」，觀過生厭，此",
    "T38n1776_03a:0472c21": "句自利。「當念饒益一切眾生」，興心廣濟，此句",
    "T38n1776_03a:0472c22": "利他。第三對中，前二自利。「憶所修福念淨命」",
    "T38n1776_03a:0472c23": "者，於己修善正願出離，不異求也。「勿生憂惱",
    "T38n1776_03a:0472c24": "常起精進」，於未修善，忍苦修也。此前自利。「當",
    "T38n1776_03a:0472c25": "作醫王療治眾病」，是其利他。求為佛醫，救眾",
    "T38n1776_03a:0472c26": "生也。上來別竟。「菩薩應如是慰喻有疾令其",
    "T38n1776_03a:0472c27": "歡喜」，總以結勸。下調伏中，文殊先問「有疾菩",
    "T38n1776_03a:0472c28": "薩云何調心」。「維摩」下答。文別有二：一明修相、",
    "T38n1776_03a:0472c29": "二不住。其中「亦復不住不調伏」下，明其成相。",
    "T38n1776_03a:0472c30": "在病修治，名為修相。病愈德立，名為成相。就",
    "T38n1776_03a:0473a01": "前修中，初先別教，後總結勸。前別教中要唯",
    "T38n1776_03a:0473a02": "智悲，修智自利、修悲利他。智依空成、悲隨有",
    "T38n1776_03a:0473a03": "生，是二相須。何故而然？若唯修智，於空滯沒；",
    "T38n1776_03a:0473a04": "若唯修悲，有染著。於有染著是凡夫法，於空",
    "T38n1776_03a:0473a05": "滯沒是聲聞法，菩薩異彼故須雙修。以雙修",
    "T38n1776_03a:0473a06": "故，悲與智俱於有不染，智與悲俱於空不著。",
    "T38n1776_03a:0473a07": "於有不染非凡夫行，於空不著非賢聖行，故",
    "T38n1776_03a:0473a08": "下文言「非凡非聖是菩薩行」。又不著有則非",
    "T38n1776_03a:0473a09": "垢行，不偏樂空則非淨行，故下文言「非垢非",
    "T38n1776_03a:0473a10": "淨是菩薩行」。菩薩巧行，妙在於此。文中三對",
    "T38n1776_03a:0473a11": "修智修悲。初至「文殊有疾菩薩應如是觀諸",
    "T38n1776_03a:0473a12": "法」來，是第一對。「又復觀身無常苦」下，是第二",
    "T38n1776_03a:0473a13": "對。「又復觀身不離病」下，是第三對。三對何異？",
    "T38n1776_03a:0473a14": "異有四種：一約事分別，事唯身病，初對約病",
    "T38n1776_03a:0473a15": "修智修悲；第二約身，修智修悲；第三雙約身",
    "T38n1776_03a:0473a16": "病兩種修智修悲。二、約法分別，法有階降。初",
    "T38n1776_03a:0473a17": "對約就甚深空理修智修悲；第二約就苦無",
    "T38n1776_03a:0473a18": "常等修智修悲；第三約就身病之事修智修",
    "T38n1776_03a:0473a19": "悲。三、約人分別。初對菩薩不共法中修智修",
    "T38n1776_03a:0473a20": "悲，甚深空理唯菩薩知餘不解故；第二聲聞",
    "T38n1776_03a:0473a21": "共行法中修智修悲，苦無常等聲聞緣覺亦",
    "T38n1776_03a:0473a22": "能觀故；第三凡夫共行法中修智修悲，身病",
    "T38n1776_03a:0473a23": "之事乃至凡夫亦能知故。四、次第分別。次第",
    "T38n1776_03a:0473a24": "有二：第一、據深尋淺次第。空是菩薩正行所",
    "T38n1776_03a:0473a25": "依，故先依之修智修悲；空依詮入，故次第二",
    "T38n1776_03a:0473a26": "依苦無常修智修悲；苦無常等依事而辨，故",
    "T38n1776_03a:0473a27": "次第三依身病事修智修悲。第二、從寂起化",
    "T38n1776_03a:0473a28": "次第。空是菩薩治病所依，故先依之修智修",
    "T38n1776_03a:0473a29": "悲，此即自德；依此起化，為化二乘，故次第二",
    "T38n1776_03a:0473b01": "依苦無常修智修悲；化行漸廣，欲益凡夫，故",
    "T38n1776_03a:0473b02": "次第三依身病事修智修悲。次第如是。就初",
    "T38n1776_03a:0473b03": "對中，文別有四：第一、正明修智修悲；二、「文殊",
    "T38n1776_03a:0473b04": "師利是為有病調伏心」下結歎顯勝；三、「有疾",
    "T38n1776_03a:0473b05": "菩薩復作是念如我此病非真有」下，以智淨",
    "T38n1776_03a:0473b06": "悲；四、「有疾菩薩應如是觀諸法」下，總以結勸。",
    "T38n1776_03a:0473b07": "就初段中，先明修智。「以無受」下，明其修悲。前",
    "T38n1776_03a:0473b08": "修智中，初觀見空，破離有病。「得是平等無餘病」",
    "T38n1776_03a:0473b09": "下，觀空亦空，破遣空病。前破有病滅煩惱障，",
    "T38n1776_03a:0473b10": "後破空病滅除智障，二障雙遣名曰調心。又",
    "T38n1776_03a:0473b11": "復前段滅煩惱障遣分段因，後除智障離變",
    "T38n1776_03a:0473b12": "易因，二因雙除、兩果不起故為治病。前破有",
    "T38n1776_03a:0473b13": "中，觀二無我破二著我。是中應先解無我義，",
    "T38n1776_03a:0473b14": "然後釋文，義如別章。文中初明眾生空觀，",
    "T38n1776_03a:0473b15": "「有疾菩薩為滅法」下，明法空觀。前生空觀破離",
    "T38n1776_03a:0473b16": "我想，後法空觀滅除法想，二想俱息名為調",
    "T38n1776_03a:0473b17": "心。又生空觀斷滅四住去分段因，法空之觀",
    "T38n1776_03a:0473b18": "除捨無明離變易因，二因雙除、兩果不起名",
    "T38n1776_03a:0473b19": "為治病。生空觀中，初約四大為生空觀。「又此",
    "T38n1776_03a:0473b20": "病起皆由著」下，約就五陰為生空觀。前中初",
    "T38n1776_03a:0473b21": "先推其患本。「今我此病皆從前世妄想顛倒",
    "T38n1776_03a:0473b22": "諸煩惱生」，眾生著我名妄顛倒，所取不真名",
    "T38n1776_03a:0473b23": "為妄想，無我計我稱曰顛倒，貪瞋等結名諸",
    "T38n1776_03a:0473b24": "煩惱，由彼生於現在病也。「無有真」下，觀行斷",
    "T38n1776_03a:0473b25": "除。「無有實法誰受病者」，略觀無我。「所以」下釋，",
    "T38n1776_03a:0473b26": "先徵、後解。「四大合故假名為身」，觀身假有。「四",
    "T38n1776_03a:0473b27": "大無生身亦無我」，觀身實無。四大無主，別求無",
    "T38n1776_03a:0473b28": "神，身亦無我，將別顯總，成總無我。下就五陰",
    "T38n1776_03a:0473b29": "明觀無我。於中有二：一、觀五陰破離總我；二、",
    "T38n1776_03a:0473c01": "「又此法者各不知」下，觀察五陰破離別我。前",
    "T38n1776_03a:0473c02": "中初先破離我想，「當起法」下明修法想。前離",
    "T38n1776_03a:0473c03": "我中，「又此病起皆由著我」，推其患本。「是故於",
    "T38n1776_03a:0473c04": "我不應生著」，於過去厭。既知病本，即除我想",
    "T38n1776_03a:0473c05": "及眾生想。知過斷除，不取人性，名除我想。不",
    "T38n1776_03a:0473c06": "取和合假名人想，是故名離眾生之想。觀別",
    "T38n1776_03a:0473c07": "破總，故悉除之。下修法想。「當起法想」，總勸修",
    "T38n1776_03a:0473c08": "習。「應作念」下，別教修習。「應作是念但以眾法",
    "T38n1776_03a:0473c09": "念成此身」，觀別成總。除前我相，無人唯法，是",
    "T38n1776_03a:0473c10": "以言但，謂但五陰眾法成身。「起唯法起、滅唯",
    "T38n1776_03a:0473c11": "法滅」，破總歸別。遣眾生相，無生紀法，是以",
    "T38n1776_03a:0473c12": "言唯。此破總我，下破別我。「又此法者各不相",
    "T38n1776_03a:0473c13": "知」，別觀五陰體非知者。「起時不言我起，滅時",
    "T38n1776_03a:0473c14": "不言我滅」，別觀五陰體非五陰體非神我。上",
    "T38n1776_03a:0473c15": "觀生空，下觀法空。「有疾菩薩為滅法想」，明修",
    "T38n1776_03a:0473c16": "所為。下教正修。修有九句：第一、教觀法相之",
    "T38n1776_03a:0473c17": "過。「當作是念，此法想者亦是顛倒」，法著我心",
    "T38n1776_03a:0473c18": "名為法想。倒有三倒、八倒之別，心想見等是",
    "T38n1776_03a:0473c19": "其三倒，常樂我淨、無常無樂無我不淨是其",
    "T38n1776_03a:0473c20": "八倒。心相見等是迷理倒，迷空立有常樂淨",
    "T38n1776_03a:0473c21": "等迷法想倒。翻染為淨及淨為染，廣如別章，",
    "T38n1776_03a:0473c22": "此應具論。前眾生我是八倒收，此法著我是",
    "T38n1776_03a:0473c23": "三倒攝，倒義同前故得言亦。二、教生厭心。「倒",
    "T38n1776_03a:0473c24": "是大患我應離之」，三倒是其一切惑本故言",
    "T38n1776_03a:0473c25": "大患，患故須離。三、教離法。「云何為離」，問前起",
    "T38n1776_03a:0473c26": "後。「離我我所」，對問正辨。法著我中，六根名我、",
    "T38n1776_03a:0473c27": "六塵曰所。四、重顯前離我我所，先徵、後辨，「謂",
    "T38n1776_03a:0473c28": "二法」。五、重明前離二法義，先徵、後辨，所謂「不",
    "T38n1776_03a:0473c29": "念內外諸法行於平等」。十二入中，六根名內、",
    "T38n1776_03a:0474a01": "六塵稱外，內外皆空所以不念，以不念故純",
    "T38n1776_03a:0474a02": "行平等。諸法皆等，且說斯耳，諸經多爾。故經",
    "T38n1776_03a:0474a03": "言謂十二入自性平等，共此相似。六、釋顯前",
    "T38n1776_03a:0474a04": "等，先徵、後辨，所謂「我等及涅槃等」。此說生死",
    "T38n1776_03a:0474a05": "以之為我，是凡體故；生死法空名為我等，涅",
    "T38n1776_03a:0474a06": "槃亦如名涅槃等。七、重釋前我及涅槃二種",
    "T38n1776_03a:0474a07": "等義，先徵、後辨，「此二皆空」，故曰平等。八、釋顯",
    "T38n1776_03a:0474a08": "前空，先徵、後解，我及涅槃但名無實，是故言",
    "T38n1776_03a:0474a09": "空。經說三但，但名、但用、但假施設。今舉初但，",
    "T38n1776_03a:0474a10": "餘略不論；破相畢竟，用及施設亦皆無故。九、",
    "T38n1776_03a:0474a11": "出所空。如此二法無決定性，故名為空。前破",
    "T38n1776_03a:0474a12": "有病，下破空患。何故須然？如人有病，服藥破",
    "T38n1776_03a:0474a13": "遣；其病既除，藥亦須捨。若藥不捨，藥復成患。",
    "T38n1776_03a:0474a14": "行者如是，為破有病，觀空為治；有病既除，空",
    "T38n1776_03a:0474a15": "亦須捨。若空不遣，彼復成患，為是須破。良以",
    "T38n1776_03a:0474a16": "說空原為破有，不飲使人於空計著，是以破",
    "T38n1776_03a:0474a17": "之。文中初言「得是平等，無有餘病唯有空病」，",
    "T38n1776_03a:0474a18": "簡前起後。問曰：空相云何是病？於空樂著，不",
    "T38n1776_03a:0474a19": "能隨有起諸行故。又妄分別，彰於平等如實",
    "T38n1776_03a:0474a20": "智故。是義云何？如上文說「寂滅是菩提，滅諸",
    "T38n1776_03a:0474a21": "相故。」此智是相，所以是過。「不觀是菩提，離諸",
    "T38n1776_03a:0474a22": "緣故。」此智是緣，所以是過。「不行是菩提，無憶",
    "T38n1776_03a:0474a23": "念故。」此智憶念，所以是過。「斷是菩提，斷諸見",
    "T38n1776_03a:0474a24": "故。」此智是見，所以是過。「離是菩提，離妄想故。」",
    "T38n1776_03a:0474a25": "此智妄想，所以是過。如是一切，空病亦空，破",
    "T38n1776_03a:0474a26": "後同前。著空之心名為空病，此妄分別體不",
    "T38n1776_03a:0474a27": "真，以不真故情有理無。觀此理無破遣空病，",
    "T38n1776_03a:0474a28": "是故說言空病亦空。空義同前，是以言亦。前",
    "T38n1776_03a:0474a29": "破有病，通破有法；此破空病，空法亦捨。是義",
    "T38n1776_03a:0474b01": "云何？經說諸法悉如幻化，幻化諸法有無同",
    "T38n1776_03a:0474b02": "體，以同體故無法為有、有法為無，無為有故",
    "T38n1776_03a:0474b03": "有則非有，破遣有病；有為無故無則非無，破",
    "T38n1776_03a:0474b04": "遣無病。若具論之，說此有無為非有無，有無",
    "T38n1776_03a:0474b05": "之外無則非有非無可取。破遣非有非無之",
    "T38n1776_03a:0474b06": "病，還即說此非有非無以為有無，非有無外",
    "T38n1776_03a:0474b07": "無別有無自相可取，是故亦破有無之病。具",
    "T38n1776_03a:0474b08": "離此等，名出四句。破後二病，文略不說。上來",
    "T38n1776_03a:0474b09": "修智，下次修悲。於中有二：一、為化生不滅諸",
    "T38n1776_03a:0474b10": "受；二、「設身有」下，依受生悲。前中初言「以無所",
    "T38n1776_03a:0474b11": "受」，牒前起後，明自無受。向前修智見法平等，",
    "T38n1776_03a:0474b12": "無法可受名「無所受」；而受諸受明受為物，為",
    "T38n1776_03a:0474b13": "化眾生具受諸苦，名「受諸受」。「未具佛法亦不",
    "T38n1776_03a:0474b14": "滅受」，明受不息，未具化他功德佛法。故「不滅",
    "T38n1776_03a:0474b15": "受而取證也」，謂不證於受滅涅槃。上來為化",
    "T38n1776_03a:0474b16": "不滅諸受，下明起悲。「念惡趣生起大悲」者，正",
    "T38n1776_03a:0474b17": "起悲心。「我既調伏」下，依悲化益。益中初言「我",
    "T38n1776_03a:0474b18": "既調伏亦當調伏一切眾生」，明起化意。「但除",
    "T38n1776_03a:0474b19": "其病而不除法」，明知化儀。知化眾生但須教",
    "T38n1776_03a:0474b20": "其斷除心病，不須除法。何故而然？法有真妄，",
    "T38n1776_03a:0474b21": "佛性是真。妄情所取有無法說以為妄，若論",
    "T38n1776_03a:0474b22": "真法體當非過，不須治斷。妄法情有，除情彼",
    "T38n1776_03a:0474b23": "無，不勞別斷故不除法，不除法故易可化度。",
    "T38n1776_03a:0474b24": "「為斷病」下，正明化益。「為斷病本而教導之」，總",
    "T38n1776_03a:0474b25": "明化益。下別顯之，別中有二：一、出其病本；二、",
    "T38n1776_03a:0474b26": "「云何斷」下，教令斷除。前中初言「云何病本」，徵",
    "T38n1776_03a:0474b27": "前起後。「謂有舉緣」，對問正辨。此猶是其法著",
    "T38n1776_03a:0474b28": "我心。諸過之原，名為病本。攀者是手，緣者是",
    "T38n1776_03a:0474b29": "足。心之取境，如手攀物、如足緣樹，法從喻稱",
    "T38n1776_03a:0474c01": "故曰攀緣。下重顯之。「從有攀緣則為病本」，彰",
    "T38n1776_03a:0474c02": "其本義。依此妄心，能生諸惑、發業招苦，故稱",
    "T38n1776_03a:0474c03": "病本。「何攀緣？謂之三界」，顯攀緣義。攀緣三界",
    "T38n1776_03a:0474c04": "一切諸法，故曰攀緣。下教斷中「云何斷緣」，問",
    "T38n1776_03a:0474c05": "以起發。「以無所得」，對問略辨。觀真捨妄名無",
    "T38n1776_03a:0474c06": "所得，若無所得則無攀緣，重復顯之。離上攀",
    "T38n1776_03a:0474c07": "緣名無得故，若無所得則無攀緣。雖言無得",
    "T38n1776_03a:0474c08": "則無攀緣，而猶不知何者是緣說為無得。下",
    "T38n1776_03a:0474c09": "復顯之。「何謂無得」，徵前顯後。「謂二見」者，出其",
    "T38n1776_03a:0474c10": "所無。二見正是攀緣體也。雖言二見，猶故難",
    "T38n1776_03a:0474c11": "識，更須重辨。「何謂二見」，問前起後。「內見外見」，",
    "T38n1776_03a:0474c12": "對問正辨。內謂六根立有不空，名為內見。外",
    "T38n1776_03a:0474c13": "謂六塵立有不空，名為外見。此內外見，是其",
    "T38n1776_03a:0474c14": "向前無所得也。上來第一明修智悲。自下第",
    "T38n1776_03a:0474c15": "二結嘆顯勝。「文殊是為有病菩薩調伏其心」，",
    "T38n1776_03a:0474c16": "結前修智。「為斷老」等，嘆上修悲。於中初法、次",
    "T38n1776_03a:0474c17": "喻、後合。法中「為斷老病死苦是菩薩菩提」，是",
    "T38n1776_03a:0474c18": "順嘆也。為物斷苦方得名為菩薩正道，是故",
    "T38n1776_03a:0474c19": "名為菩薩菩提。「若不如是已所修治為無惠",
    "T38n1776_03a:0474c20": "利」，是反嘆也。不能以道濟惠利人，名無惠利。",
    "T38n1776_03a:0474c21": "喻中「勝怨乃為勇」者，為他除怨方名大勇。亦",
    "T38n1776_03a:0474c22": "可眾生菩薩所親，眾生所患即菩薩怨，降伏此",
    "T38n1776_03a:0474c23": "怨乃為大勇。合中「兼除菩薩謂」者，兼為他人",
    "T38n1776_03a:0474c24": "除老病死，方乃得其菩薩名也。自下第三以",
    "T38n1776_03a:0474c25": "智淨悲。以智破遣愛見煩惱，合悲離染名為",
    "T38n1776_03a:0474c26": "淨悲。文中有二：一、以正智觀自觀他非真非",
    "T38n1776_03a:0474c27": "有；二、「作是觀」下，用之淨悲。前中初言「有疾應",
    "T38n1776_03a:0474c28": "念如我此病非真非有」，觀自類他。病相非真、",
    "T38n1776_03a:0474c29": "妄情有，故體非有。性空寂故，非真世諦、非有",
    "T38n1776_03a:0475a01": "真諦。言「眾生病亦非真有」，觀他同自，義如前",
    "T38n1776_03a:0475a02": "解。上來世觀，淨悲所依。下用淨悲。於中有二：",
    "T38n1776_03a:0475a03": "一、除愛見淨於悲心；二、「愛見悲者則於生死",
    "T38n1776_03a:0475a04": "有疲厭」下，明淨悲益。前中初言「作是觀時於",
    "T38n1776_03a:0475a05": "生若起愛見大悲即應捨離」，正教淨悲。見有",
    "T38n1776_03a:0475a06": "眾生實病可憐，名愛見悲。菩薩觀察生病非",
    "T38n1776_03a:0475a07": "真，故應捨愛；生病非有，故應離見。通則義齊。",
    "T38n1776_03a:0475a08": "「所以」下釋，先徵、後解。「菩薩斷除客塵煩惱而",
    "T38n1776_03a:0475a09": "起大悲」，故應除離愛見之悲。愛見之心是四",
    "T38n1776_03a:0475a10": "住，惑見是初地，愛是後三。四住煩惱望無明",
    "T38n1776_03a:0475a11": "地，後起依前名之為客、坌污稱塵。斷此客塵",
    "T38n1776_03a:0475a12": "淨心度物，名起大悲。淨悲益中有其二種：一",
    "T38n1776_03a:0475a13": "有不厭常化之益、二有離縛解他之益。前中",
    "T38n1776_03a:0475a14": "初言「愛見悲者即於生死有疲厭心」，舉損顯",
    "T38n1776_03a:0475a15": "益。以有愛見能生諸苦，厭而求滅，故於生死",
    "T38n1776_03a:0475a16": "有疲厭心。又以愛見分別怨親不能廣化，故",
    "T38n1776_03a:0475a17": "有疲厭。「若能離此無有疲厭」，彰益異損，翻前",
    "T38n1776_03a:0475a18": "可知。離縛益中文別有四：初先正辨。「在在所",
    "T38n1776_03a:0475a19": "生不為愛見之覆也」，明自離縛。所生無縛，能",
    "T38n1776_03a:0475a20": "為眾生說法解縛，明能解他。二、「如佛說」下，引",
    "T38n1776_03a:0475a21": "說證成。「如佛所說：若自有縛，能解彼縛，無有",
    "T38n1776_03a:0475a22": "是處」，舉失顯得，反明有益。「若自無縛，能解彼",
    "T38n1776_03a:0475a23": "縛，斯有是處」，彰得異失，順明有益。三、「是故」下，",
    "T38n1776_03a:0475a24": "結勸捨縛。是自有縛不能為他解縛義，故不",
    "T38n1776_03a:0475a25": "應起縛。四、「何謂」下，辨縛解相。先問起發。「云何",
    "T38n1776_03a:0475a26": "謂縛」，問其縛也。「何謂解者」，問其解也。下對辨",
    "T38n1776_03a:0475a27": "之，於中初約禪定之行以論縛解。「貪著禪味",
    "T38n1776_03a:0475a28": "是菩薩縛」，對初問也。得禪愛著，名著禪味。「以",
    "T38n1776_03a:0475a29": "方便生是菩薩解」，對後問也。雖得諸禪，而不",
    "T38n1776_03a:0475b01": "隨禪，解脫力生。隨有能滿菩提法處而生其",
    "T38n1776_03a:0475b02": "中，名方便生。不為禪縛，故名為解。下約智慧",
    "T38n1776_03a:0475b03": "以論縛解。先開四問，後廣辨釋。前開門中，",
    "T38n1776_03a:0475b04": "又者更義。前約定論，更約慧說，是以言又。「無",
    "T38n1776_03a:0475b05": "方便慧縛」，是第一門。隨有生染名無方便，入",
    "T38n1776_03a:0475b06": "空自調說之為慧。如此修者，不能以慧隨有",
    "T38n1776_03a:0475b07": "除染，所以名縛。「有方便慧解」，是第二門。隨有",
    "T38n1776_03a:0475b08": "不染名有方便，入空自調說之為慧。如此修",
    "T38n1776_03a:0475b09": "者，能以空慧隨有除染，所以名解。此前二對",
    "T38n1776_03a:0475b10": "約就有行明慧縛解。「無慧方便縛」，是第三門。",
    "T38n1776_03a:0475b11": "不能觀空除滅煩惱，名為無慧。隨有修善，說",
    "T38n1776_03a:0475b12": "為方便。如此修者，以無慧故有行被染，故說",
    "T38n1776_03a:0475b13": "為縛。「有慧方便解」，是第四門。觀空離染名為",
    "T38n1776_03a:0475b14": "有慧，隨有修善說為方便。如此修者，以慧除",
    "T38n1776_03a:0475b15": "染，有行不染，說以為解。此二對約就空慧有",
    "T38n1776_03a:0475b16": "之與無，明其有行縛之與解。下廣辨釋。「何謂",
    "T38n1776_03a:0475b17": "無方便慧縛」，牒問初門。下釋其相。「謂菩薩以",
    "T38n1776_03a:0475b18": "愛見心莊嚴佛土成就眾生」，釋無方便。見有",
    "T38n1776_03a:0475b19": "佛土可貪可求，名愛見心莊嚴佛土。見有眾",
    "T38n1776_03a:0475b20": "生可悲可起心攝取，名愛見心成就眾生。愛",
    "T38n1776_03a:0475b21": "見心起，名無方便。「於空無相無作法中而自",
    "T38n1776_03a:0475b22": "調伏」，釋有慧也。「是名」下結。如此修者，不能以",
    "T38n1776_03a:0475b23": "慧隨有除染，使無方便，故慧名縛。「何謂有方",
    "T38n1776_03a:0475b24": "便慧解」，牒問第二。謂不以愛見莊嚴佛土成",
    "T38n1776_03a:0475b25": "就眾生，釋有方便。見土及生猶如幻化都無",
    "T38n1776_03a:0475b26": "一實，隨化分齊淨土利生，名無愛見莊嚴佛",
    "T38n1776_03a:0475b27": "土成就眾生。「於空無相無作法中以自調伏",
    "T38n1776_03a:0475b28": "而不疲厭」，釋有慧也。「是名」下結。如此修者，能",
    "T38n1776_03a:0475b29": "以空慧隨有除染，使有方便，故慧名解。「何謂",
    "T38n1776_03a:0475c01": "無慧方便縛」，牒問第三。「謂菩薩住貪欲」等，釋",
    "T38n1776_03a:0475c02": "無慧也。以無空慧破除染過，故住貪等。貪欲",
    "T38n1776_03a:0475c03": "貪毒、瞋恚瞋毒，下邪見等通皆是癡。「而殖德",
    "T38n1776_03a:0475c04": "本」，釋有方便。能隨諸有具修諸行，名有方便。",
    "T38n1776_03a:0475c05": "「是名」下結。以無空慧除煩惱故有行被染，名",
    "T38n1776_03a:0475c06": "方便縛。「何謂有慧方便解」，牒問第四。「謂離貪」",
    "T38n1776_03a:0475c07": "等，釋有慧也。以慧觀空破除染惑，故離貪等。",
    "T38n1776_03a:0475c08": "「殖眾德本迴向菩提」，釋有方便。能隨諸有具",
    "T38n1776_03a:0475c09": "起所行，名有方便。「是名」下結。以有空慧除煩",
    "T38n1776_03a:0475c10": "惱故有行不染，名方便解。上來第三以智淨",
    "T38n1776_03a:0475c11": "悲。自下第四總以結勸。「文殊師利有疾菩薩",
    "T38n1776_03a:0475c12": "應當如是觀察諸法」，前所說中就初以勸，應",
    "T38n1776_03a:0475c13": "說病法非真非有。前唯約病修智修悲，自下",
    "T38n1776_03a:0475c14": "第二明唯約身修智修悲。「又復觀身無常苦",
    "T38n1776_03a:0475c15": "空無我名慧」，是修智也。觀此身法而生厭離，",
    "T38n1776_03a:0475c16": "故名為慧。雖身有疾常在生死，饒益一切而",
    "T38n1776_03a:0475c17": "不厭倦，是名方便，是修悲也。自下第三雙約",
    "T38n1776_03a:0475c18": "身病修智修悲。「又復觀身，身不離病病不離",
    "T38n1776_03a:0475c19": "身，是病是身非新非故，是名為慧」，是修智也。",
    "T38n1776_03a:0475c20": "隨事分齊。身是苦身即體是病，故身與病不",
    "T38n1776_03a:0475c21": "相捨離。下重顯之。「是病」牒病，「是身」牒身。亦可",
    "T38n1776_03a:0475c22": "是病，身是病也。言是身者，病是身也。此二同",
    "T38n1776_03a:0475c23": "體，起無前後，名非新故。噵此何為？若別體法，",
    "T38n1776_03a:0475c24": "起容先後，先故後新。今言身病非新非故，明",
    "T38n1776_03a:0475c25": "非別體。非別體故，厭斷病者身亦須厭。「設身",
    "T38n1776_03a:0475c26": "有疾而不永滅是名方便」，是修悲也。假有非",
    "T38n1776_03a:0475c27": "定，是以言設。上來三對，隨別廣教。下總結勸。",
    "T38n1776_03a:0475c28": "「文殊有疾菩薩應當如是調伏其心」，前明修",
    "T38n1776_03a:0475c29": "相，下明成相。病愈德立，名為成矣。由前智悲",
    "T38n1776_03a:0476a01": "勳成菩薩不住行德。於中有四：第一、寄對以",
    "T38n1776_03a:0476a02": "顯不住；二、「雖過魔」下，約就修義以明不住。三、",
    "T38n1776_03a:0476a03": "「雖行空」下，歷諸行門而顯不住。四、「雖觀諸法",
    "T38n1776_03a:0476a04": "不生滅」下，就佛果德以說不住。初中四句：第",
    "T38n1776_03a:0476a05": "一、約對愚智二人以顯不住。愚謂凡夫，智謂",
    "T38n1776_03a:0476a06": "聲聞。中初先正明不住。「不住中」者，不住向前",
    "T38n1776_03a:0476a07": "調伏心中。專住調心，不能現染攝化眾生，是",
    "T38n1776_03a:0476a08": "故不住，此異聲聞。「亦復不住不調伏」者，明異",
    "T38n1776_03a:0476a09": "凡夫。專住不調，便起染過招集生死，是以不",
    "T38n1776_03a:0476a10": "住。「所以」下釋，先徵、後辨，反以顯之。「若住不調",
    "T38n1776_03a:0476a11": "是愚人法」，釋後不住不調所以。「若住調心是",
    "T38n1776_03a:0476a12": "聲聞法」，釋前不住其中所以。「是故」已下，結勸",
    "T38n1776_03a:0476a13": "不住。「離此二」下，結成菩薩不住道行。第二約",
    "T38n1776_03a:0476a14": "對生死涅槃二種果法以彰不住。初先正辨。",
    "T38n1776_03a:0476a15": "「在於生死不為污行」，不樂有為。「住於涅槃不",
    "T38n1776_03a:0476a16": "永滅度」，不著無為。「是菩薩行」，總以結之。第三",
    "T38n1776_03a:0476a17": "約對凡聖二人而顯不住。初先正辨。「非凡夫",
    "T38n1776_03a:0476a18": "行」，不著於有。「非賢聖行」，不住於空。「是行」總結。",
    "T38n1776_03a:0476a19": "第四約對生死涅槃二種因法以論不住。初",
    "T38n1776_03a:0476a20": "先正辨。「非垢行」者，常修無漏。「非淨行」者，現起",
    "T38n1776_03a:0476a21": "有漏。「是行」總結。此初段竟。自下第二約就修",
    "T38n1776_03a:0476a22": "義以明不住。句別有七：初句約就摧邪行中",
    "T38n1776_03a:0476a23": "以明不住。初先正辨。「雖過魔」者，是入寂行，所",
    "T38n1776_03a:0476a24": "證淵寂。魔緣不及，名過魔行。辨寂兼有，是以",
    "T38n1776_03a:0476a25": "言雖。下諸句中雖義例然。「而現降魔」，是隨有",
    "T38n1776_03a:0476a26": "行。能現勝通令魔佉伏，名現降魔。「是行」總結。",
    "T38n1776_03a:0476a27": "下六約就修正行中以明不住。初三自利，次",
    "T38n1776_03a:0476a28": "一利他，次一自利，後一利他。前三句中，初一",
    "T38n1776_03a:0476a29": "約就求果心中以明自利。初先正辨。「求一切",
    "T38n1776_03a:0476b01": "智」，離不求行。「無非時求」，捨專求行。未至極果",
    "T38n1776_03a:0476b02": "中道取證，名非時求；菩薩不爾，是故名為無",
    "T38n1776_03a:0476b03": "非時求。「是行」總結。後二約就修因行中以明",
    "T38n1776_03a:0476b04": "自利。於中前句是真諦觀，後一世諦因緣之",
    "T38n1776_03a:0476b05": "觀。前中「雖觀諸法不生」，明不著有。「不入正位」，",
    "T38n1776_03a:0476b06": "明不證無，所謂不入無相正位。後中「雖觀十",
    "T38n1776_03a:0476b07": "二緣起」，明不同邪。「而入邪見」，明不守正。此三",
    "T38n1776_03a:0476b08": "自利，次一利他。「雖攝一切」，離不慈行。「而不愛",
    "T38n1776_03a:0476b09": "著」，去愛染行。次一自利。「雖樂遠離」，修寂滅行。",
    "T38n1776_03a:0476b10": "噵言「不依身心盡者」，起隨有行。下一利他。「雖",
    "T38n1776_03a:0476b11": "行三界」，起物行。「不壞法性」，修入寂行。見有乖",
    "T38n1776_03a:0476b12": "空名壞法性，菩薩不爾故云不壞。上來七句",
    "T38n1776_03a:0476b13": "合為第二約就修義以明不住。自下第三歷",
    "T38n1776_03a:0476b14": "諸行門以顯不住。於中細分有十三門，相從",
    "T38n1776_03a:0476b15": "為七：一、三空門。餘處說三，此中說四，謂空、無",
    "T38n1776_03a:0476b16": "相、無作、無起。於空理中無果可為，名為無作。",
    "T38n1776_03a:0476b17": "無因可生，說為無起。「雖行於空」，明不著有。「而",
    "T38n1776_03a:0476b18": "殖德本」，顯不住無。「是行」總結。「雖行無相」，明不",
    "T38n1776_03a:0476b19": "著有。「而度眾生」，顯不住無。「雖行無作」，明不著",
    "T38n1776_03a:0476b20": "有。「而現受」等，顯不住無。「雖行無起」，明不住有。",
    "T38n1776_03a:0476b21": "「而起善行」，顯不住無。二、六度門。「雖行六度」，不",
    "T38n1776_03a:0476b22": "偏利他；「遍知眾生」，不專自利。故名不住。三、六",
    "T38n1776_03a:0476b23": "通門。「雖行六通」，心無壅礙。「而不盡漏」，示起染",
    "T38n1776_03a:0476b24": "障。六通之義廣如別章，此應具論。四、四無量",
    "T38n1776_03a:0476b25": "門。「雖行無量」，明修梵因；「不貪梵世」，不求梵果。",
    "T38n1776_03a:0476b26": "故名不住。五、禪定門。「雖行禪定解脫三昧」，明",
    "T38n1776_03a:0476b27": "修定因。禪是四禪，定者是其四無色定，言解",
    "T38n1776_03a:0476b28": "脫者謂八解脫，言三昧者謂三三昧。「而不隨",
    "T38n1776_03a:0476b29": "生」，不受禪果，故名不住。六、道品門。於中有七。",
    "T38n1776_03a:0476c01": "「雖行四念」，厭捨有為。「而不永離身受心法」，不",
    "T38n1776_03a:0476c02": "證無為。「雖行四懃」，斷離有為。「不捨精進」，不住",
    "T38n1776_03a:0476c03": "無為。「雖行如意」，用而常寂。「而得自在」，寂而常",
    "T38n1776_03a:0476c04": "用。「雖行五根」，明修自利。「分別眾生」，不捨利他。",
    "T38n1776_03a:0476c05": "「雖行五力」，明常修因。「而樂佛力」，亦恒求果。此",
    "T38n1776_03a:0476c06": "二不偏，故名不住。「雖行七覺」，明常修因。「分別",
    "T38n1776_03a:0476c07": "佛慧」，恒求佛果。「雖行八正」，明恒修因。「樂行佛",
    "T38n1776_03a:0476c08": "道」，亦常求果。此是第六。七、止觀門。「雖行止觀」，",
    "T38n1776_03a:0476c09": "不住有為。「而不畢竟墮於寂滅」，不證無為。此",
    "T38n1776_03a:0476c10": "是第三歷諸行門以顯不住。自下第四約佛",
    "T38n1776_03a:0476c11": "果德以明不住。句別有五：前四修因求果不",
    "T38n1776_03a:0476c12": "住，後一得果行因不住。就前四中，初之三句",
    "T38n1776_03a:0476c13": "求佛正果，後之一句求佛依果。求正果中，初",
    "T38n1776_03a:0476c14": "求報身、次求法身、後求應身。求報身中，「雖",
    "T38n1776_03a:0476c15": "觀諸法不生不滅」，明入空行。「而以相好莊嚴",
    "T38n1776_03a:0476c16": "其身」，起隨有行。求法身中，「雖現聲聞辟支",
    "T38n1776_03a:0476c17": "佛等」，起隨小行。「不捨佛法」，修入大行。求應身",
    "T38n1776_03a:0476c18": "中，「雖隨諸法究竟淨相」，修淨滅行。「而隨所應",
    "T38n1776_03a:0476c19": "為現其身」，起化用行。求依果中，「雖觀佛因永",
    "T38n1776_03a:0476c20": "寂如空」，修離相行。「而現種種清淨佛土」，起嚴",
    "T38n1776_03a:0476c21": "土行。上來四句修因求果，自下一句得果行",
    "T38n1776_03a:0476c22": "因。「雖得佛道轉于法輪入於涅槃」，是得果也。",
    "T38n1776_03a:0476c23": "「而不捨於菩薩之道」，是行因也。此是不斷佛",
    "T38n1776_03a:0476c24": "種業矣。「是行」總結。上來二人問答辨法。「說是",
    "T38n1776_03a:0476c25": "語時文殊所將大眾」已下，明說利益。",
    "T38n1776_03a:0476c26": "6 不思議品(三本)「不思議品」者，此初對中前明所行，此明所成。",
    "T38n1776_03a:0476c27": "由前修治斷除病障，便成出世解脫之德。德",
    "T38n1776_03a:0476c28": "成自在妙用難測，心言不及，名不思議。廣辨",
    "T38n1776_03a:0476c29": "此義，名不思議。此品有三：一、因舍利念坐為",
    "T38n1776_03a:0477a01": "由，維摩身現不思議事；二、「舍利言未曾有」下，",
    "T38n1776_03a:0477a02": "因舍利嘆，維摩口說不思議德；三、「時大迦葉",
    "T38n1776_03a:0477a03": "聞說是」下，因大迦葉傷嘆自絕，維摩辨出不",
    "T38n1776_03a:0477a04": "思議人。初中有三：一、舍利弗念坐為由；二、維",
    "T38n1776_03a:0477a05": "摩詰因其所念教正求法；三、「爾時長者問文",
    "T38n1776_03a:0477a06": "殊」下，因其所念取坐燈王，現不思事。初中「舍",
    "T38n1776_03a:0477a07": "利」，舉能念人。「見此室中無有床坐」，明念所因。",
    "T38n1776_03a:0477a08": "因上空室。「作是念」等，正明所念。「斯諸菩薩」，舉",
    "T38n1776_03a:0477a09": "菩薩眾。斯猶此也。「大弟子」者，舉聲聞眾。此等",
    "T38n1776_03a:0477a10": "諸聖當於何坐。何故舍利偏興此念？良以舍",
    "T38n1776_03a:0477a11": "利弟子中標智慧深明，知因此念廣有起發，",
    "T38n1776_03a:0477a12": "故偏起念。第二段中，維摩何故教正求法？正",
    "T38n1776_03a:0477a13": "心求法方與解脫實性相應，維摩所現方能",
    "T38n1776_03a:0477a14": "見聞，故須教之。文中有二：一、教正求法；二、由",
    "T38n1776_03a:0477a15": "正教，五百天子得法眼淨。前中有三：一、「維摩",
    "T38n1776_03a:0477a16": "詰知其心念」，審定舍利為法來耶、求床坐耶？",
    "T38n1776_03a:0477a17": "二、舍利正答。「我為法來，非為床坐」。三、維摩詰",
    "T38n1776_03a:0477a18": "隨答教呵。「夫求法者不貪軀命，何況床坐」，是",
    "T38n1776_03a:0477a19": "呵辭也，餘是教辭。中有三：一、明求正法必",
    "T38n1776_03a:0477a20": "須捨相；二、「所以」下，明其取相不名求法。三、「是",
    "T38n1776_03a:0477a21": "故舍利若求法」下結勸捨相。前中初先教捨",
    "T38n1776_03a:0477a22": "染相，「不著佛」下教捨淨相。染淨雙捨，心與理",
    "T38n1776_03a:0477a23": "合，名求正法。問曰：淨好何須教捨？法門有三：",
    "T38n1776_03a:0477a24": "一是對治修捨之門，有惡斯捨、有善皆修；二",
    "T38n1776_03a:0477a25": "破相門，若好若惡一切悉遣；三立相門，淨穢",
    "T38n1776_03a:0477a26": "斯起。今就第二，故染與淨悉教捨離。前捨染",
    "T38n1776_03a:0477a27": "中，「夫求法者」，舉其所求。下教捨相，於中約就",
    "T38n1776_03a:0477a28": "陰界及入三科法門及三界處教其捨離。「非",
    "T38n1776_03a:0477a29": "有色」等，教捨五陰。隨俗有陰，於真則無。無可",
    "T38n1776_03a:0477b01": "貪求，故言非有色受等求；餘亦如是。亦可了",
    "T38n1776_03a:0477b02": "知非有色等名求正法，故言非有色受等求。",
    "T38n1776_03a:0477b03": "餘亦如是。「非有界」者，了知真中無十八界。「非",
    "T38n1776_03a:0477b04": "有入」者，了知真中無十二入。「非有欲色無色",
    "T38n1776_03a:0477b05": "求」者，了知真中無三界處。教捨淨中，淨法無",
    "T38n1776_03a:0477b06": "量，今且約就三寶境界四諦觀行教令捨著，",
    "T38n1776_03a:0477b07": "餘類可知。前三寶中，「夫求法者」，舉正求法。「不",
    "T38n1776_03a:0477b08": "著佛」等，教其捨相。隨順世諦佛等可受，名之",
    "T38n1776_03a:0477b09": "為著，著故貪求。於理皆如，所以不著。無可貪",
    "T38n1776_03a:0477b10": "取，故曰不求。亦可不著名正求法，故名為求。",
    "T38n1776_03a:0477b11": "後諦觀中，「夫求法者」，舉正求法。下教捨相。隨",
    "T38n1776_03a:0477b12": "世分齊，有苦須見、有集須斷、有滅須證、有道",
    "T38n1776_03a:0477b13": "須修，貪樂此行名之為求。於理悉無，是故說",
    "T38n1776_03a:0477b14": "言「無見苦求乃至無有修道之求」。不求聖人",
    "T38n1776_03a:0477b15": "觀苦之智，名無見苦。不求聖人斷集之行，名",
    "T38n1776_03a:0477b16": "無斷集。不求聖人所造斷障證滅之德，名為",
    "T38n1776_03a:0477b17": "無造盡證之求。造謂作也，盡猶滅也。不求聖",
    "T38n1776_03a:0477b18": "人修道之行，名無修道。於此諸行悉皆不求。",
    "T38n1776_03a:0477b19": "亦可離此名正求法，故名為求。上來第一明",
    "T38n1776_03a:0477b20": "正求法必須捨相。自下第二明其取相不名",
    "T38n1776_03a:0477b21": "求法。於中初言「所以者何」，徵前起後。如來常",
    "T38n1776_03a:0477b22": "說求知陰等名正求法，我有何以說正求法",
    "T38n1776_03a:0477b23": "一切悉捨？下對釋之。釋意如何？明佛隨俗，說",
    "T38n1776_03a:0477b24": "求陰等名正求法；今就真諦，於真法中一切",
    "T38n1776_03a:0477b25": "悉無，凡有所取皆非求法，故教之。文中十句，",
    "T38n1776_03a:0477b26": "一一句中皆初明其法體無相、後明取相不名",
    "T38n1776_03a:0477b27": "求法。此十相從攝為五對，一一對中皆初明",
    "T38n1776_03a:0477b28": "其法體離情，情取之者不名求法；後明離相，",
    "T38n1776_03a:0477b29": "取相之者不名求法。此互相成，由離妄情令",
    "T38n1776_03a:0477c01": "相不生，由離妄相使情不起。五對何別？其第",
    "T38n1776_03a:0477c02": "一對明取淨相不名求法，後之四對明取染",
    "T38n1776_03a:0477c03": "相不名求法。第一對中，約就諦觀明其取淨",
    "T38n1776_03a:0477c04": "不名求法。準依上文，亦應宣說取著三寶不",
    "T38n1776_03a:0477c05": "名求法，今略不論。於此對中，前句明其法體",
    "T38n1776_03a:0477c06": "離相。取相之者不名未法，取已能修是其情",
    "T38n1776_03a:0477c07": "也，所修善法是其相也。就前句中，「法無戲論」，",
    "T38n1776_03a:0477c08": "彰法離情。真諦名法，是法寶故，取已有修。理",
    "T38n1776_03a:0477c09": "外分別名為戲論，真法離此名無戲論。「若言",
    "T38n1776_03a:0477c10": "我當見若斷」下，明其取情不名求法。何故如",
    "T38n1776_03a:0477c11": "然；若言我當見苦斷集證滅修道，彰於平等",
    "T38n1776_03a:0477c12": "無戲論理，故非求法。就後句中，「法名寂滅」，彰",
    "T38n1776_03a:0477c13": "法離相。「若行生」下，明其取相不名求法。於淨",
    "T38n1776_03a:0477c14": "法中，道起名生、障息稱滅。若行生滅，障於寂",
    "T38n1776_03a:0477c15": "滅無生滅法，故非求法。後四何別？第一對中，",
    "T38n1776_03a:0477c16": "前句明其法體離愛，愛心之者不名求法；後",
    "T38n1776_03a:0477c17": "句明法離愛境界，取著愛境不名求法。第二",
    "T38n1776_03a:0477c18": "對中，前句明其法體離見，有見心者不名求",
    "T38n1776_03a:0477c19": "法；後句明離見之境界，取著見境不名求法。",
    "T38n1776_03a:0477c20": "第三對中，前句明離妄識之心，有妄心者不",
    "T38n1776_03a:0477c21": "名求法；後句明離妄識境界，取著妄境不名",
    "T38n1776_03a:0477c22": "求法。第四對中，前句明離事識之心，有事識",
    "T38n1776_03a:0477c23": "者不名求法；後句明離事識境界，取著事境",
    "T38n1776_03a:0477c24": "不名求法。此四對中，前之兩對明離心法，後",
    "T38n1776_03a:0477c25": "之兩對明離心體。就初對中，先離愛心。「法名",
    "T38n1776_03a:0477c26": "無染」，彰法離愛，法染猶愛也。「若染」已下，明有",
    "T38n1776_03a:0477c27": "愛心不名求法。若染於法，若世法也。「乃至涅",
    "T38n1776_03a:0477c28": "槃」，著出世法。「是則染著非求法」者，以有愛染",
    "T38n1776_03a:0477c29": "障於清淨無染之理，故非求法。下離愛境。「法",
    "T38n1776_03a:0478a01": "無行處」，彰法離相。五塵等法是愛行處，真中",
    "T38n1776_03a:0478a02": "無此，名無行處。「若行」已下，明其取相不名求",
    "T38n1776_03a:0478a03": "法。第二對中，初離見心。「法無取捨」，彰法離見。",
    "T38n1776_03a:0478a04": "見好可取、見惡可捨，其中無此，名無取捨。「若",
    "T38n1776_03a:0478a05": "取捨」下，明有見心不名求法。心有取捨，障於",
    "T38n1776_03a:0478a06": "平等無取捨義，故非求法。下離見境。「法無處",
    "T38n1776_03a:0478a07": "所」，彰法離相。五陰等法是生見處，名為處所；",
    "T38n1776_03a:0478a08": "真中離此，名無處所。「若著處」下，明其取相不",
    "T38n1776_03a:0478a09": "名求法。第三對中，初離妄心。「法名無相」，彰法",
    "T38n1776_03a:0478a10": "離情。妄識之心妄取虛境，名為相識；真中無",
    "T38n1776_03a:0478a11": "此，名法無相。「若隨相」下，明隨識不名求法。下",
    "T38n1776_03a:0478a12": "離妄境。「法不可住」，彰法離相。妄相境界為心",
    "T38n1776_03a:0478a13": "所依，名為住處；真中無此，名法不住。「若住於」",
    "T38n1776_03a:0478a14": "下，明其取相不名求法。第四對中，初句明離",
    "T38n1776_03a:0478a15": "事識之心。言「法不可見聞覺知」，彰法離情。眼",
    "T38n1776_03a:0478a16": "識名見，耳識曰聞，鼻舌身識說以為覺，意識",
    "T38n1776_03a:0478a17": "云知；於真法中畢竟無此，故云不可見聞覺",
    "T38n1776_03a:0478a18": "知。「若行見」下，明有見等不名求法。下明遠離",
    "T38n1776_03a:0478a19": "事識境界。「法名無為」，彰法離相。六塵境界是",
    "T38n1776_03a:0478a20": "其有為，真中無此故曰無為。「若行」已下，明取",
    "T38n1776_03a:0478a21": "有為不名求法。前明求法必須捨相，次明取",
    "T38n1776_03a:0478a22": "相不名求法。「是故舍利若求法」下，是第三段",
    "T38n1776_03a:0478a23": "結勸捨相。是前取相非求法故，正求法者於",
    "T38n1776_03a:0478a24": "一切法應無所求。上來正教。自下第二明教",
    "T38n1776_03a:0478a25": "利益。由前正教，五百天子知法離相，「於諸法",
    "T38n1776_03a:0478a26": "中得法眼淨」。此法眼淨，初地見道。前舍利弗",
    "T38n1776_03a:0478a27": "念坐為由，第二維摩教正求法，自下第三維",
    "T38n1776_03a:0478a28": "摩因念取坐燈王顯不思事。於中有五：一、問",
    "T38n1776_03a:0478a29": "文殊何等佛土有好上妙師子之坐；二、文殊",
    "T38n1776_03a:0478b01": "具答；三、維摩詰神力取坐；四、大眾同見；五、命",
    "T38n1776_03a:0478b02": "眾俱坐。就初段中，「仁者遊於無量千萬阿",
    "T38n1776_03a:0478b03": "僧祇國，何等佛土有好坐」者，為顯所取坐中",
    "T38n1776_03a:0478b04": "勝也。「師子坐」者，人處不怯，名師子坐。亦可坐",
    "T38n1776_03a:0478b05": "下有師子像，如蓮華坐。十方妙坐，維摩應知，",
    "T38n1776_03a:0478b06": "何故須問？為使人文殊以實具答，就實以彰",
    "T38n1776_03a:0478b07": "不思議力，為是須問。又欲使彼文殊彰遠，寄",
    "T38n1776_03a:0478b08": "遠以顯不思議力，是以須問。自下第二文殊",
    "T38n1776_03a:0478b09": "具答。言「東方」者，辨其方所。言「度三十六恒河",
    "T38n1776_03a:0478b10": "沙國」，彰其遠近。言「有世界名須彌相」，列其國",
    "T38n1776_03a:0478b11": "名。佛告須彌，彰其佛稱。「身長八萬四千由旬」，",
    "T38n1776_03a:0478b12": "明佛身相。「坐高八萬四千由旬嚴飾第一」，辨",
    "T38n1776_03a:0478b13": "其坐相。言高八萬四千由旬，是其佛坐與佛",
    "T38n1776_03a:0478b14": "等量，弟子之坐倍卑於此。出世善根之所出",
    "T38n1776_03a:0478b15": "生，故嚴第一。自下第三維摩聖坐現神力者，",
    "T38n1776_03a:0478b16": "如意通力非餘通等。「彼佛遣」者，神力使來，因",
    "T38n1776_03a:0478b17": "之為遣。「三萬二千」，彰其多也。言「高廣」等，顯其",
    "T38n1776_03a:0478b18": "大也。縱廣四萬二千由旬，故言高廣。「入維摩",
    "T38n1776_03a:0478b19": "室」，現不思議，令人敬也。廣多之坐入於小室，",
    "T38n1776_03a:0478b20": "名示不思議。問曰：下說香積取飯，遣化而往；",
    "T38n1776_03a:0478b21": "今此取坐，何故不然？直現神力，化隨時變，非",
    "T38n1776_03a:0478b22": "可一定。又香積國有人欲來，須化引接；此無",
    "T38n1776_03a:0478b23": "來者，故無化往。自下第四大眾同見。言「諸菩",
    "T38n1776_03a:0478b24": "薩大弟子」等，舉能見人。「昔所未見」，彰化異常。",
    "T38n1776_03a:0478b25": "「其室廣」等，正明所見。「其室廣博悉容三萬二千",
    "T38n1776_03a:0478b26": "坐」等，明內不小。「於毘耶離及閻浮提亦不迫",
    "T38n1776_03a:0478b27": "迮悉見如故」，彰外不大。人聞室廣苞容多坐，",
    "T38n1776_03a:0478b28": "謂改舊室令使寬廣方容多坐，故須宣說於",
    "T38n1776_03a:0478b29": "毘耶等亦不迫迮悉見如故。自下第五命眾",
    "T38n1776_03a:0478c01": "俱坐。於中有二：一、命大菩薩令其俱坐。地上",
    "T38n1776_03a:0478c02": "菩薩，是其大也。二、「新發」下，命小菩薩及聲聞",
    "T38n1776_03a:0478c03": "眾，令其悶同坐。地前菩薩，是其小也。前中",
    "T38n1776_03a:0478c04": "四句：一、勸文殊與諸菩薩上人俱坐。二、教立",
    "T38n1776_03a:0478c05": "身如彼坐像。坐高身卑恐不相稱，是以教之。",
    "T38n1776_03a:0478c06": "三、「其得通」下，明諸菩薩受其後教，變身如坐。",
    "T38n1776_03a:0478c07": "四、受前勸坐師子坐。後中五句：一、新發菩薩",
    "T38n1776_03a:0478c08": "及弟子眾皆不能昇。二、維摩詰告命令坐。以",
    "T38n1776_03a:0478c09": "前舍利念坐為心，故偏告之。三、舍利弗自辭",
    "T38n1776_03a:0478c10": "不堪。四、維摩詰教禮燈王。五、諸菩薩及舍利",
    "T38n1776_03a:0478c11": "等受教禮佛方始得坐。以是燈王化現境界，",
    "T38n1776_03a:0478c12": "故禮承力方堪昇坐。自下第二因舍利嘆維",
    "T38n1776_03a:0478c13": "摩口說不思議德。恐舍利弗取前為極，除此",
    "T38n1776_03a:0478c14": "更無，故須廣說。文中有二：一、舍利弗嘆前起",
    "T38n1776_03a:0478c15": "後。「居士未有」，是總嘆也。「如是小室乃容受」等，",
    "T38n1776_03a:0478c16": "是別嘆也。二、維摩詰因嘆廣說。說中初言「唯",
    "T38n1776_03a:0478c17": "舍利弗諸佛菩薩有解脫」者，總舉德體。此第",
    "T38n1776_03a:0478c18": "十地所得無量諸解脫中初解脫門，德體無",
    "T38n1776_03a:0478c19": "礙名為解脫，又用自在亦名解脫。「不可思」者，",
    "T38n1776_03a:0478c20": "經中亦名不思議也。通釋是一，於中分別非",
    "T38n1776_03a:0478c21": "無差異。異相如何？據實望情名不思議，據情",
    "T38n1776_03a:0478c22": "望實名不可思。何故如然？據實望情，實外無",
    "T38n1776_03a:0478c23": "情，為是不思、為是不議。是義云何？情相之興",
    "T38n1776_03a:0478c24": "原由妄想，以妄想故妄想法生，如因眠睡夢",
    "T38n1776_03a:0478c25": "境界生，此是初對。妄想既生，心取為有為之",
    "T38n1776_03a:0478c26": "施名。施名心起，名心起已名字隨生，此是兩",
    "T38n1776_03a:0478c27": "對。名字既生，心隨名字取著諸法，名為覺觀。",
    "T38n1776_03a:0478c28": "覺觀起已，發動口言名為言說，此是三對。言",
    "T38n1776_03a:0478c29": "說起已，復隨言說取所說法，是則言說以之",
    "T38n1776_03a:0479a01": "為道、心以為行。由心取法，違順等境一切應",
    "T38n1776_03a:0479a02": "心，此是四對。由是生死之相熾然增長不絕。",
    "T38n1776_03a:0479a03": "契證如實達妄本無，由知無故妄想不生，妄",
    "T38n1776_03a:0479a04": "不生故妄相不起，此初對滅。相不生故，不復",
    "T38n1776_03a:0479a05": "取相為之施名，名心則盡。名心盡故，名字不",
    "T38n1776_03a:0479a06": "起，此兩對滅。名不起故，不復隨名取著諸法，",
    "T38n1776_03a:0479a07": "覺觀心息。覺心息故，不起言說，言說亦止，此",
    "T38n1776_03a:0479a08": "三對滅。言說止故，不復隨言取所說法，當知",
    "T38n1776_03a:0479a09": "此則言語道斷心行隨滅。心行滅故，違順等",
    "T38n1776_03a:0479a10": "境一切皆息，名得涅槃，此四對滅。滅此四重",
    "T38n1776_03a:0479a11": "妄相之心說為不思，離名去說稱曰不議。不",
    "T38n1776_03a:0479a12": "思如是。據情望實，情外有實，情外之實心言",
    "T38n1776_03a:0479a13": "不及，是故名為不思議。今據後門，是故名為",
    "T38n1776_03a:0479a14": "不思議。不思有二：一體、二用。體則淵深，情緣",
    "T38n1776_03a:0479a15": "不及，名不可思；口言不逮，名不可議。用則叵",
    "T38n1776_03a:0479a16": "測，名不可思；用過言限，名不可議。名不思議",
    "T38n1776_03a:0479a17": "解脫門矣。此舉德體，下彰其用。良以此法是",
    "T38n1776_03a:0479a18": "其緣起作用之性，諸佛菩薩證會相應，情相",
    "T38n1776_03a:0479a19": "悉滅。但以法力自然普現無盡之用，如如意",
    "T38n1776_03a:0479a20": "珠能出眾物。諸佛菩薩所得法門例皆同爾，",
    "T38n1776_03a:0479a21": "凡所作用皆是法力，都非心力，故今住此解",
    "T38n1776_03a:0479a22": "脫之門能現無量不思議用。文中初別，「我今",
    "T38n1776_03a:0479a23": "略」下，總結顯多。別中合有十三復次：前之十",
    "T38n1776_03a:0479a24": "二色中自在，後一明其音聲自在。色中初有十",
    "T38n1776_03a:0479a25": "一復次，世界自在；後一明於己身自在。前世",
    "T38n1776_03a:0479a26": "界中十一復次相從為七：一、大小自在，「須彌",
    "T38n1776_03a:0479a27": "入芥」。二、廣狹自在，「海入毛孔」。三、身力自在，亦",
    "T38n1776_03a:0479a28": "得名為運轉自在，「斷取三千擲置他方恒沙",
    "T38n1776_03a:0479a29": "界外，還置本處」。四、修促自在，「七日為劫、劫為",
    "T38n1776_03a:0479b01": "七日」。五、示現自在，「一切世界莊嚴之事，集在一",
    "T38n1776_03a:0479b02": "國示於眾生；一國眾生置之右掌飛到十方，遍",
    "T38n1776_03a:0479b03": "示一切」。六、容受自在，於自身中廣容諸物。於",
    "T38n1776_03a:0479b04": "中有四：一、「十方眾生供養之具，於一毛孔皆",
    "T38n1776_03a:0479b05": "令得見」。二、「十方所有日月星等，於一毛孔普",
    "T38n1776_03a:0479b06": "使見之」。三、「十方世界所有諸風，菩薩悉能吸",
    "T38n1776_03a:0479b07": "著口中而身無損」。四、「十方世界劫盡之火，入",
    "T38n1776_03a:0479b08": "於腹中而不為害」。此四合為容受自在。七、輕",
    "T38n1776_03a:0479b09": "舉自在，「下方過於恒沙世界取一佛土，舉著",
    "T38n1776_03a:0479b10": "上方過恒河沙界，如持針鋒舉一棗葉；雖為",
    "T38n1776_03a:0479b11": "此事，不嬈眾生」。上來明其世界自在，下次明",
    "T38n1776_03a:0479b12": "於己身自在。「住不思議解脫菩薩能以神通",
    "T38n1776_03a:0479b13": "現作佛身，乃至或現輪王等身」。上來明其色",
    "T38n1776_03a:0479b14": "中自在，下次明其音聲自在。「十方世界所有",
    "T38n1776_03a:0479b15": "眾聲，皆能變之令作佛聲，演出苦空無常等",
    "T38n1776_03a:0479b16": "音」。又十方佛所說之法，皆於向前所變聲中",
    "T38n1776_03a:0479b17": "普皆得聞。上來別說。下結顯多。「我今略說解",
    "T38n1776_03a:0479b18": "脫之力，若廣說者窮劫不盡」。自下第三因大",
    "T38n1776_03a:0479b19": "迦葉傷嘆自絕，維摩辨出不思議人。於中初",
    "T38n1776_03a:0479b20": "先迦葉傷嘆，「維摩」下出不思議人。迦葉何因",
    "T38n1776_03a:0479b21": "而為傷嘆？由前聞說不思議德，知己無分，所",
    "T38n1776_03a:0479b22": "以傷嘆。傷嘆之意，為欲使人厭小求大。文中",
    "T38n1776_03a:0479b23": "有三：一、大迦葉聞前所說嘆未曾有。二、「謂舍",
    "T38n1776_03a:0479b24": "利」下，傷己絕分。三、因前二諸天發心。初段可",
    "T38n1776_03a:0479b25": "知。第二段中別有四句：一、明聲聞聞大不解，",
    "T38n1776_03a:0479b26": "先喻、後合。二、「智者」下，明諸菩薩聞說不思解",
    "T38n1776_03a:0479b27": "脫之德，無不解了發心願求。三、「我等何為永",
    "T38n1776_03a:0479b28": "絕根」下，就前第一明小絕分，并彰一切聲聞應",
    "T38n1776_03a:0479b29": "泣。「我等何為永絕其根，於此大乘已如敗種」，",
    "T38n1776_03a:0479c01": "明小絕分。迦葉彰己及餘聲聞證小捨大，無",
    "T38n1776_03a:0479c02": "心趣求，故言我等永絕其根於此大乘已如",
    "T38n1776_03a:0479c03": "敗種，類以顯之。「一切聲聞聞是不思解脫門」",
    "T38n1776_03a:0479c04": "等，明小應泣。失利處重，故「應號泣，聲振三千",
    "T38n1776_03a:0479c05": "大千世界」。四、「一切菩薩應大欣」下，就前第二",
    "T38n1776_03a:0479c06": "明諸菩薩聞大應悟，并說信益。有大心者終",
    "T38n1776_03a:0479c07": "能別證，故應欣慶頂受此法。有信解者受味",
    "T38n1776_03a:0479c08": "難捨，諸邪異法法不能傾動，故「一切魔無如",
    "T38n1776_03a:0479c09": "之何」。此四句中，第一第三令人厭小，第二第",
    "T38n1776_03a:0479c10": "四使人欣大。第二竟。自下第三明由前說故",
    "T38n1776_03a:0479c11": "令三萬二千天子發菩提心。自下第二維摩",
    "T38n1776_03a:0479c12": "因前辨出不思議解脫之人。何故須辨？前言",
    "T38n1776_03a:0479c13": "信解不思解脫，一切魔眾無如之何。人喜生",
    "T38n1776_03a:0479c14": "疑，向持世為魔惑亂、佛將成道為魔所嬈，如",
    "T38n1776_03a:0479c15": "是非一，云何而言信解不思，一切魔眾無如",
    "T38n1776_03a:0479c16": "之何？為遮此疑成前所說，故今宣說十方世",
    "T38n1776_03a:0479c17": "界作魔王者，及諸乞求惱菩薩者，多是不思",
    "T38n1776_03a:0479c18": "解脫菩薩，非實凡夫。實凡不能為此事故。信",
    "T38n1776_03a:0479c19": "解不思解脫菩薩，凡夫魔眾無如之何。又復",
    "T38n1776_03a:0479c20": "前明順行現示，未明逆行，故此辨之。文中有",
    "T38n1776_03a:0479c21": "三：一、明十方作魔王者多是菩薩。二、明十方",
    "T38n1776_03a:0479c22": "強乞求者亦是菩薩。三、「是名」下總以結嘆。初",
    "T38n1776_03a:0479c23": "中先明「作魔王者多是不思解脫菩薩」。「以方",
    "T38n1776_03a:0479c24": "便」下，明作所以為化眾生。第二段中，先法、後",
    "T38n1776_03a:0479c25": "喻。法中初先彰聖異凡夫。「凡夫下劣不能」已",
    "T38n1776_03a:0479c26": "下，簡凡異聖，亦得名為舉凡顯聖。前中先明",
    "T38n1776_03a:0479c27": "「十方菩薩有人從乞頭目耳等，多是不思解",
    "T38n1776_03a:0479c28": "脫菩薩」。「以方便」下，明作所為，為誠其心令其",
    "T38n1776_03a:0479c29": "堅固。「所以」下釋，釋彼菩薩獨能所以，先徵、後",
    "T38n1776_03a:0480a01": "解。以此菩薩有威德力，故能逼迫，示諸眾生",
    "T38n1776_03a:0480a02": "如是難行苦行之事，令人力厲堅固所行，亦",
    "T38n1776_03a:0480a03": "令世人都之尊敬。簡凡異聖，文顯可知。喻",
    "T38n1776_03a:0480a04": "中，「譬如龍象蹴踰」，喻前不思菩薩獨能。「非驢",
    "T38n1776_03a:0480a05": "所堪」，喻後凡夫下劣不能。彼十方界修行菩",
    "T38n1776_03a:0480a06": "薩，唯有不思菩薩能逼強抑令施，凡夫不堪。",
    "T38n1776_03a:0480a07": "彼一切處所有龍象，唯大龍象能蹴能踰，非",
    "T38n1776_03a:0480a08": "驢所堪。下結嘆中，「是名智慧方便門」者，行違",
    "T38n1776_03a:0480a09": "攝物，故曰方便。",
    "T38n1776_03a:0480a10": "7 觀眾生品(三本-三末)「觀眾生」者，於此品中明觀眾生虛妄不有而",
    "T38n1776_03a:0480a11": "行無量，就斯標品名觀眾生品。向前兩品合",
    "T38n1776_03a:0480a12": "為初對，此品即為第二對也。於此品中初明",
    "T38n1776_03a:0480a13": "所行，「時維摩室有天女」下彰其所成。與前何",
    "T38n1776_03a:0480a14": "別？前初對中，離過之行以為所行，後明所成；",
    "T38n1776_03a:0480a15": "今此對中，集善之行以為所行，後明所成。約",
    "T38n1776_03a:0480a16": "位且分，離過之行是其地前，成善地上。就所",
    "T38n1776_03a:0480a17": "行中，初明利他；「文殊又問生死有畏當何依」",
    "T38n1776_03a:0480a18": "下，明其自利。前利他中，修四無量以為利他。",
    "T38n1776_03a:0480a19": "四無量義，廣如別章，然今且約三緣分別：一",
    "T38n1776_03a:0480a20": "眾生緣、二者法緣、三者無緣。汎解有三：第一",
    "T38n1776_03a:0480a21": "直就化益分別，如《涅槃》說：諸眾生欲與其利",
    "T38n1776_03a:0480a22": "名眾生緣；緣於一切五欲樂具利眾生法，欲",
    "T38n1776_03a:0480a23": "與眾生，名為法緣；緣如來者名曰無緣，簡前",
    "T38n1776_03a:0480a24": "二故。故《涅槃》云「慈者多緣貧窮眾生」。如來大",
    "T38n1776_03a:0480a25": "師永離貧苦，受第一樂。若緣眾生則不緣佛，",
    "T38n1776_03a:0480a26": "故曰無緣。法亦如是。緣法之時，欲與眾生，不",
    "T38n1776_03a:0480a27": "欲與佛，以是義故名無緣。若爾，何故須緣如",
    "T38n1776_03a:0480a28": "來？為將佛樂與眾生故。若緣佛樂，故與眾生，",
    "T38n1776_03a:0480a29": "應名法緣；為欲簡別世間法故，不名法緣。又",
    "T38n1776_03a:0480b01": "佛是人，故不名法。若佛是人，何故不名眾生",
    "T38n1776_03a:0480b02": "緣乎？為欲簡別所益眾生，是故不得名眾生",
    "T38n1776_03a:0480b03": "緣。第二義者，前二化益、後一觀入，以別三",
    "T38n1776_03a:0480b04": "緣。如《地經》說：緣於一切所益眾生，名眾生緣。",
    "T38n1776_03a:0480b05": "緣於一切化眾生法，名曰法緣。此二化益觀",
    "T38n1776_03a:0480b06": "法空寂，稱曰無緣，此一觀入。第三義者，前一",
    "T38n1776_03a:0480b07": "化益、後二觀入，以別三緣。如《涅槃經》及《地持》",
    "T38n1776_03a:0480b08": "說。緣諸眾生欲與其利，名眾生緣；觀諸眾生",
    "T38n1776_03a:0480b09": "但是五陰生滅法數無我無人，而行慈等，名",
    "T38n1776_03a:0480b10": "為法緣。問曰：無人，云何慈念？諸眾生妄為我",
    "T38n1776_03a:0480b11": "人，定所纏縛為之輪轉。深可哀傷，故得行慈。",
    "T38n1776_03a:0480b12": "又如下釋「菩薩自念：為諸眾生說如斯法，是",
    "T38n1776_03a:0480b13": "真行慈。」如是一切。問曰：無人，為誰說乎？經言",
    "T38n1776_03a:0480b14": "無者，無定性人，非無和合假名眾生，故得為",
    "T38n1776_03a:0480b15": "說。觀眾生五陰法數畢竟空寂，而行慈等，名曰",
    "T38n1776_03a:0480b16": "無緣。問曰：無法，云何行慈？解有兩義：一念眾",
    "T38n1776_03a:0480b17": "生妄為有法之所纏縛不能出離，深可哀傷，",
    "T38n1776_03a:0480b18": "故得行慈。二念為生說如斯法，即是第一義",
    "T38n1776_03a:0480b19": "樂，與人，故得名慈。如是一切。問曰：無人，法亦",
    "T38n1776_03a:0480b20": "不有，為誰宣說？釋言：若就菩薩自觀見法平",
    "T38n1776_03a:0480b21": "等，實無能慈亦無所慈，佛亦如是。是以經言",
    "T38n1776_03a:0480b22": "「平等真法界，佛不度眾生。」據凡望聖，凡外有",
    "T38n1776_03a:0480b23": "聖，聞聖宣說空無我義，便能捨有證入其中，",
    "T38n1776_03a:0480b24": "故得宣說菩薩行慈，佛亦如是。是以經言「眾",
    "T38n1776_03a:0480b25": "生強分別，說佛度眾生。」於此門中更有多義，",
    "T38n1776_03a:0480b26": "廣如別章。三緣如是，然今且約第三一門明",
    "T38n1776_03a:0480b27": "修無量。理實四行齊有三緣，但今文中言有",
    "T38n1776_03a:0480b28": "隱顯。慈無量中備具三緣：初觀眾生人法皆",
    "T38n1776_03a:0480b29": "空而起慈行，即是法緣及無緣義。下以六度",
    "T38n1776_03a:0480c01": "益眾生等，兼具生緣。悲喜捨中唯眾生緣，餘",
    "T38n1776_03a:0480c02": "略不論，良以是中慈為行體，故備三緣；餘三",
    "T38n1776_03a:0480c03": "行用，故唯生緣。就前慈中初明修相，「行寂滅」",
    "T38n1776_03a:0480c04": "下，明其相成。修在緣觀，成在真心。修中初觀",
    "T38n1776_03a:0480c05": "人法皆空，即是法緣及無緣觀。「文殊言」下，依",
    "T38n1776_03a:0480c06": "觀修慈。前中文殊先問起發，「云何菩薩觀於",
    "T38n1776_03a:0480c07": "眾生」；「維摩」下答。文別有二：一、觀生空，即是法",
    "T38n1776_03a:0480c08": "緣；二、「如無色界色」已下，明觀法空，即是無緣。",
    "T38n1776_03a:0480c09": "生空觀中有十五句，皆借喻顯。前之一喻別舉",
    "T38n1776_03a:0480c10": "別合，後十四喻併舉總合。此有何別？初之十",
    "T38n1776_03a:0480c11": "句就相明虛，明五陰相虛無神主；後之五句",
    "T38n1776_03a:0480c12": "就情說無，妄情所取畢竟不有。如第五大、第",
    "T38n1776_03a:0480c13": "六陰等。又前十句觀相虛假破去人性，後之",
    "T38n1776_03a:0480c14": "五句觀理空寂破去人相。前十句中，「譬如幻",
    "T38n1776_03a:0480c15": "師見所幻人」，立喻顯法。幻師知幻了了不真，",
    "T38n1776_03a:0480c16": "故取為喻。「菩薩觀生為若此」者，合之顯法。下",
    "T38n1776_03a:0480c17": "「如智者見水月」等，轉喻顯法。「智者見於水中",
    "T38n1776_03a:0480c18": "月」等，知實非有。菩薩生觀實知非有，故取",
    "T38n1776_03a:0480c19": "為喻。說何為水？名何以為空中之月？將何以",
    "T38n1776_03a:0480c20": "為水中之月？總取水月況生無實，不勞別對。",
    "T38n1776_03a:0480c21": "若欲細合，汎解有二：一約眾生分齊以論、二",
    "T38n1776_03a:0480c22": "約法說。約生論者，曲有兩義：一起我見、二起",
    "T38n1776_03a:0480c23": "我相。若起我見，陰法如水。我見之心，如水中",
    "T38n1776_03a:0480c24": "月。於此門中，本識之心及本識中無始薰習",
    "T38n1776_03a:0480c25": "我見種子，如空中月。由依此本，於彼妄想五",
    "T38n1776_03a:0480c26": "陰法中我妄想生，如水中月。故《地持》云「久遠",
    "T38n1776_03a:0480c27": "積習我我所」，著於五受陰，起我妄想，此復為",
    "T38n1776_03a:0480c28": "本，如空中月。於彼事相五陰法中中我人見",
    "T38n1776_03a:0480c29": "起，如水中月。故《地持》云「依我妄想起身見我",
    "T38n1776_03a:0481a01": "慢」，若起我想妄心如水，五陰集用我人之相",
    "T38n1776_03a:0481a02": "如水中月。於此門中，佛性緣起集用之我，及",
    "T38n1776_03a:0481a03": "本識中無始薰習我塵種子，如空中月。由依",
    "T38n1776_03a:0481a04": "此本，我妄想中妄相五陰集用人現，如水中",
    "T38n1776_03a:0481a05": "月。此復為本，如空中月，於彼事識我見心中，",
    "T38n1776_03a:0481a06": "五陰集用我人相現，如水中月。妄心妄境宜",
    "T38n1776_03a:0481a07": "相起故。約法論者亦有二種：一起妄心，二",
    "T38n1776_03a:0481a08": "起妄心本識之，心及本識中無始熏習妄想",
    "T38n1776_03a:0481a09": "種子，如空中月。由依此本，於彼妄相虛偽法",
    "T38n1776_03a:0481a10": "中心想見等妄想心生，如水中月。此復為本，",
    "T38n1776_03a:0481a11": "如空中月，於彼事相陰界入中事識心生，如",
    "T38n1776_03a:0481a12": "水中月。若起妄法，妄心為水，妄法如似水中",
    "T38n1776_03a:0481a13": "之月。於此門中，佛性緣起陰界入法，及本識",
    "T38n1776_03a:0481a14": "中無始熏習法塵種子，如空中月。由依此本，",
    "T38n1776_03a:0481a15": "妄想心中陰界入等虛偽相現，如水中月。此",
    "T38n1776_03a:0481a16": "復為本，如空中月。事識心中陰界入等事相",
    "T38n1776_03a:0481a17": "法起，如水中月。汎論如是。今約眾生分齊言",
    "T38n1776_03a:0481a18": "耳。水月既然，鏡中像等類亦同爾。後五句中，",
    "T38n1776_03a:0481a19": "妄情所取我性本無，是故說言如第五大、第",
    "T38n1776_03a:0481a20": "六陰等。又復假名人相亦無，是以說言如第",
    "T38n1776_03a:0481a21": "五大、第六陰等。於色法中，唯有地水火風四",
    "T38n1776_03a:0481a22": "大，更無第五。成身法中，唯有五陰，更無第六。",
    "T38n1776_03a:0481a23": "「如第七情」，情猶識也，於事識中唯有六識，更",
    "T38n1776_03a:0481a24": "無第七。何故如是？六根之外無第七根，六塵",
    "T38n1776_03a:0481a25": "之外無第七識。通妄及真說七說八，理亦無",
    "T38n1776_03a:0481a26": "傷。今唯就事，故無第七。生識法中，唯有六根",
    "T38n1776_03a:0481a27": "及與六塵十二入法，無第十三。根塵識等隨",
    "T38n1776_03a:0481a28": "別開分，唯十八界無第十九。良以此等畢竟",
    "T38n1776_03a:0481a29": "無法，似身無我，故取為喻。法空觀中，先喻、後",
    "T38n1776_03a:0481b01": "合。喻別十五，言皆可知。上來觀生，明其法緣",
    "T38n1776_03a:0481b02": "及無緣義。下明修慈。於中文殊先問起發，若",
    "T38n1776_03a:0481b03": "作是觀，不見人法，云何行慈？「維摩」下答。菩薩",
    "T38n1776_03a:0481b04": "觀無，自念為生說如斯法，是真行慈。是義云",
    "T38n1776_03a:0481b05": "何？為生說前空無我法，能令眾生捨有證空，",
    "T38n1776_03a:0481b06": "即是第一義樂與人，故得名慈。問曰：無人，為",
    "T38n1776_03a:0481b07": "誰說乎？此如上解。前明修相。自下第二明其",
    "T38n1776_03a:0481b08": "成相，先辨、後結。辨中有二：一、明慈體性；二、「行",
    "T38n1776_03a:0481b09": "羅漢」下，明慈行德。明慈體中，句別有九，相從",
    "T38n1776_03a:0481b10": "為四。初有五句，明慈離相；次有兩句，明慈體",
    "T38n1776_03a:0481b11": "堅；次有一句，明慈體淨；下有一句，明慈體廣。",
    "T38n1776_03a:0481b12": "此慈佛性真心為體，真心離相常住不壞，清",
    "T38n1776_03a:0481b13": "淨廣大慈亦如之，故此文中隨而具辨。前離",
    "T38n1776_03a:0481b14": "相中，初句是總、後四是別。前就總中，「行寂滅",
    "T38n1776_03a:0481b15": "慈」，列其名字。慈體無為，遠離一切煩惱業苦，",
    "T38n1776_03a:0481b16": "故云寂滅。「無所生故」，釋顯其相。證實離妄，故",
    "T38n1776_03a:0481b17": "無所生。就後別中，「行不熱慈」，離煩惱因。煩惱",
    "T38n1776_03a:0481b18": "燒人名之為熱，慈行離之故曰不熱。「無煩」釋",
    "T38n1776_03a:0481b19": "之。「行等之慈」，離煩惱果。無有三世分段果別，",
    "T38n1776_03a:0481b20": "故名為等。「等三世故」，釋顯其相。「行無諍慈」，明",
    "T38n1776_03a:0481b21": "離業因。善惡相違名之為諍，慈行離此故曰",
    "T38n1776_03a:0481b22": "不諍。「無起」釋也。「行不二慈」，明離業果。「內外不",
    "T38n1776_03a:0481b23": "合」，釋顯其相。十二入中，六根名內、六塵名外，",
    "T38n1776_03a:0481b24": "內和合能生六識，故名為合。菩薩真慈證實",
    "T38n1776_03a:0481b25": "以成，契實真慈，性如虛空無內外別，是故名",
    "T38n1776_03a:0481b26": "為內外不合。此前五句明慈離相，次有兩句",
    "T38n1776_03a:0481b27": "明慈體堅。「行不壞慈」，不為緣爼。慈即佛性體，",
    "T38n1776_03a:0481b28": "離相慈亦如之，故緣不壞。「畢竟盡故」，釋不壞",
    "T38n1776_03a:0481b29": "義。離相窮極，名畢竟盡。「行堅固慈」，自體堅固。",
    "T38n1776_03a:0481c01": "「心無毀故」，釋顯堅義。真心為體，故不可毀，無",
    "T38n1776_03a:0481c02": "毀故堅。次有一句明慈體淨。「行清淨慈」，列其",
    "T38n1776_03a:0481c03": "名字。「諸法性淨」，釋顯其相。如來藏中妙淨法",
    "T38n1776_03a:0481c04": "界名諸法淨，慈即彼成，故慈淨矣。下有一句",
    "T38n1776_03a:0481c05": "明慈體廣。「行無邊慈」，列其名字。「如空」釋也。理",
    "T38n1776_03a:0481c06": "性平等名為虛空，慈行同彼，名如虛空。虛空",
    "T38n1776_03a:0481c07": "界廣無有分限，慈行亦爾，故曰無邊。前明慈",
    "T38n1776_03a:0481c08": "體，下明慈德。德義虛融行無不統，無不統故",
    "T38n1776_03a:0481c09": "一備一切、一切成一。一備一切，慈通眾行，故",
    "T38n1776_03a:0481c10": "《涅槃》云「我說是慈有無量門」。一切成一，萬行",
    "T38n1776_03a:0481c11": "皆慈，故此文中遍就諸行以彰慈矣。於中初",
    "T38n1776_03a:0481c12": "先約人分異，「行自然」下約行辨異。前約人中，",
    "T38n1776_03a:0481c13": "從下向上次第論之。「行羅漢慈」，約人列名。「破",
    "T38n1776_03a:0481c14": "結」釋也。羅漢專以斷結為行，故慈行中有破",
    "T38n1776_03a:0481c15": "結義，說為羅漢。外國語中三名相逼，一阿羅",
    "T38n1776_03a:0481c16": "漢，此云無生，亦云無者。二阿盧漢，此云殺賊。",
    "T38n1776_03a:0481c17": "三阿羅呵，此云應供。今破結賊，當阿盧漢；而",
    "T38n1776_03a:0481c18": "賢聖中多無此名，故就羅漢明破結賊。「行菩",
    "T38n1776_03a:0481c19": "薩慈」，約人列名。「安生」釋也。菩薩專以安生為",
    "T38n1776_03a:0481c20": "行，故於慈中有安生義，說為菩薩。「行如來慈」，",
    "T38n1776_03a:0481c21": "約人列名。「得如」釋也。乘如實道來成正覺，是",
    "T38n1776_03a:0481c22": "如來義，故慈行中有證如義，說為如來。「行佛",
    "T38n1776_03a:0481c23": "之慈」，約人列名。「覺生」釋也。自覺覺他是其佛",
    "T38n1776_03a:0481c24": "義，故慈行中有覺生義，說為佛慈。問曰：今此",
    "T38n1776_03a:0481c25": "明菩薩行，菩薩正應行菩薩慈，云何宣說行",
    "T38n1776_03a:0481c26": "羅漢慈乃至佛慈？菩薩遍學一切法故。上來",
    "T38n1776_03a:0481c27": "約人，自下第二約行辨異。於中合有十六句",
    "T38n1776_03a:0481c28": "別，通論慈行俱是利他，隨相且分。初之三句",
    "T38n1776_03a:0481c29": "自行利人，次有一句化行益物，次有七句自",
    "T38n1776_03a:0482a01": "行利人，下有五句化行益物。就初三中，「行自",
    "T38n1776_03a:0482a02": "然慈」，列其名字。「無因」釋也。如涅槃說：因世諦",
    "T38n1776_03a:0482a03": "慈得第一義慈。第一義慈不從因緣，此亦如",
    "T38n1776_03a:0482a04": "之。修時假緣，得實反望，從來無因。無因可從，",
    "T38n1776_03a:0482a05": "故曰自然。「行菩提慈」，列其名字。菩提，胡語，此",
    "T38n1776_03a:0482a06": "翻名道，圓通之道說為菩提。慈行圓通，故名",
    "T38n1776_03a:0482a07": "菩提。「等一味故」，釋顯其相。證菩提時，體外無",
    "T38n1776_03a:0482a08": "緣，故等一味，義如上辨。「行無等慈」，列其名字。",
    "T38n1776_03a:0482a09": "下不能齊，故曰無等。「斷諸愛故」，釋顯其相。體",
    "T38n1776_03a:0482a10": "真窮極，上無所欣，名斷諸愛。次下一句化行",
    "T38n1776_03a:0482a11": "益物。「行大悲慈」，列其名字。分相論之，慈悲各",
    "T38n1776_03a:0482a12": "異；今據攝相，悲亦成慈。「導以大乘」，釋顯其相。",
    "T38n1776_03a:0482a13": "次七復明自行利人。於中初句是其證行，後",
    "T38n1776_03a:0482a14": "六教行。前證行中，「行無厭慈」，列其名字。行常",
    "T38n1776_03a:0482a15": "在空故曰無厭；亦可依空常化不惓，故曰無",
    "T38n1776_03a:0482a16": "厭。「觀空無我」，釋顯其相。下教行中六度差別。",
    "T38n1776_03a:0482a17": "「行法施慈」，就檀明慈。檀有財、法、無畏之別，今",
    "T38n1776_03a:0482a18": "論法施，餘略不辨。「無遺惜故」，釋顯其相。有法",
    "T38n1776_03a:0482a19": "盡施，故無遺惜。「行持戒慈」，就戒明慈。戒行教",
    "T38n1776_03a:0482a20": "人，名持戒慈。「化毀」釋也。「行忍辱慈」，就忍明慈。",
    "T38n1776_03a:0482a21": "忍行安他，名忍辱慈。「護彼我故」，釋顯其相。護",
    "T38n1776_03a:0482a22": "是捨義，捨於彼我，故不親己疎礙於彼而行惱",
    "T38n1776_03a:0482a23": "害。「行精進慈」，就進明慈。勤化眾生，名精進慈。",
    "T38n1776_03a:0482a24": "「荷負眾生」，釋顯其相。「行禪定慈」，就禪明慈。禪",
    "T38n1776_03a:0482a25": "行益人，故名為慈。「不受味故」，釋顯其相。得禪",
    "T38n1776_03a:0482a26": "愛著，名為受味，味則捨他。菩薩不味，故能化",
    "T38n1776_03a:0482a27": "益。「行智慧慈」，就慧明慈。慧行益人，名智慧慈。",
    "T38n1776_03a:0482a28": "「無不知時」，釋顯其相。善知眾生應受化時，隨",
    "T38n1776_03a:0482a29": "而攝取，名無不知。此前七句約就自行以論",
    "T38n1776_03a:0482b01": "慈益，下五復明化行益物。於中初句化他身",
    "T38n1776_03a:0482b02": "巧，中間三句化他心淨，末後一句化他行益。",
    "T38n1776_03a:0482b03": "化他巧中，「行方便慈」，列其名字。化行善巧，故",
    "T38n1776_03a:0482b04": "曰方便。「一切示現」，釋顯其相。巧現異化，故曰",
    "T38n1776_03a:0482b05": "方便。如觀世音種種異現，名為方便。化他心",
    "T38n1776_03a:0482b06": "中，「行無隱慈」，化他心直。心無諂偽，故無隱覆。",
    "T38n1776_03a:0482b07": "「直心清淨」，釋顯其相。行深心慈，化他心慇。化",
    "T38n1776_03a:0482b08": "心慇厚，故名為深。「不雜」釋之。以心深故，不雜",
    "T38n1776_03a:0482b09": "懈怠。又以深故，不雜異求。「行無誰慈」，化他心",
    "T38n1776_03a:0482b10": "實。實心饒益，故無虛誑。「不虛」釋也。化他益中，",
    "T38n1776_03a:0482b11": "「行安樂慈」，列其名字。「令得佛樂」，釋其相。上來",
    "T38n1776_03a:0482b12": "別論。「菩薩之慈為若此也」，總以結之。上來慈",
    "T38n1776_03a:0482b13": "竟。下次明其悲喜捨行。皆初文殊問以起發，",
    "T38n1776_03a:0482b14": "維摩後答。「何謂為悲」，問悲無量。「所作功德皆",
    "T38n1776_03a:0482b15": "與一切眾生共之」，對問辨釋。餘處多說與樂",
    "T38n1776_03a:0482b16": "名慈、拔苦稱悲。依如《涅槃》，除無利益拔苦名",
    "T38n1776_03a:0482b17": "慈，與其利樂說以為悲。今此所論悉不同彼，",
    "T38n1776_03a:0482b18": "利他行體說以為慈，所得共他目之為悲。隨",
    "T38n1776_03a:0482b19": "己所得盡欲與他，名共一切。「何謂為喜」，問喜",
    "T38n1776_03a:0482b20": "無量。「所有饒益歡喜無悔」，對問辨釋。餘處",
    "T38n1776_03a:0482b21": "多說，見他得利慶悅名喜。今此益他不悔名",
    "T38n1776_03a:0482b22": "喜，義之左右。「何謂為捨」，問捨無量。「所作福祐",
    "T38n1776_03a:0482b23": "無所悕望」，對問辨釋。福利眾生蔭祐一切，不",
    "T38n1776_03a:0482b24": "悕名利、不望及報，捨此貪求故名為捨。經中",
    "T38n1776_03a:0482b25": "說捨汎有七種：一、心性平等，亡懷稱捨。情無",
    "T38n1776_03a:0482b26": "存著，故曰亡懷。二、於眾生捨離一切怨親等",
    "T38n1776_03a:0482b27": "礙，目之為捨。三、捨一切貪瞋等過，名之為捨。",
    "T38n1776_03a:0482b28": "四、見生得脫不復憂念，放捨名捨。五、證空平",
    "T38n1776_03a:0482b29": "等，離相名捨。六、自捨己樂施與他人，說之為",
    "T38n1776_03a:0482c01": "捨，如《涅槃》說。七、益眾生無所希望，名之為捨。",
    "T38n1776_03a:0482c02": "今此所論，義當後門。上來利他，下明自行。於",
    "T38n1776_03a:0482c03": "中合有十二問答，相從為三：初一明求一切",
    "T38n1776_03a:0482c04": "智心；次一明其念眾生心；後十明其離有為",
    "T38n1776_03a:0482c05": "心。此三巧觀，互以相成。就初番中，文殊先問。",
    "T38n1776_03a:0482c06": "「生死有畏當何所依」，問以起發。「維摩」下答。「當",
    "T38n1776_03a:0482c07": "依如來功德力」者，依求佛智度生死也。依義",
    "T38n1776_03a:0482c08": "不同，汎釋有三：一、異相歸依，依憑他佛而度",
    "T38n1776_03a:0482c09": "生死；二、自德歸依，自求當來菩提功德；三、自",
    "T38n1776_03a:0482c10": "實歸依，三歸真性是己自體，息妄趣求名曰",
    "T38n1776_03a:0482c11": "歸依。如《涅槃》說。今此所說，義當第二。自依當",
    "T38n1776_03a:0482c12": "來所成佛歸而治生死。第二、深念眾生心中，",
    "T38n1776_03a:0482c13": "文殊先問，「欲依如來當於何住」。「維摩」下答，「當",
    "T38n1776_03a:0482c14": "住度脫一切眾生」。無上菩提獨善不階，故求",
    "T38n1776_03a:0482c15": "佛德須度眾生。此舉化他，自成佛法。第三、厭",
    "T38n1776_03a:0482c16": "離有為心中，有十問答。初四問答尋其行原，",
    "T38n1776_03a:0482c17": "後六問答推其患本。就前四中，初二問答明",
    "T38n1776_03a:0482c18": "離煩惱，後二離業。離煩惱中，「欲度眾生當何",
    "T38n1776_03a:0482c19": "所除」，問先起後。「除其煩惱」，對問辨釋。自有煩",
    "T38n1776_03a:0482c20": "惱不能解人，故欲度生須斷煩惱。「欲除煩惱",
    "T38n1776_03a:0482c21": "當何所行」，問前起後。「當行正念」，對問辨釋。一",
    "T38n1776_03a:0482c22": "切煩惱由邪念生，故斷煩惱須行正念。就離",
    "T38n1776_03a:0482c23": "業中，「云何行正」，問前起後。「答曰當行不生不",
    "T38n1776_03a:0482c24": "滅」，略明離業。「何法不生何法不滅」，問前起後。",
    "T38n1776_03a:0482c25": "「不善不生、善法不滅」，廣明離業。不善不生，教其",
    "T38n1776_03a:0482c26": "離障；善法不滅，教其修治。上來四番尋其行",
    "T38n1776_03a:0482c27": "原，下六問答推其患本。初「善不善孰為本」者，",
    "T38n1776_03a:0482c28": "問前起後。孰謂誰也，前善不善用誰為本？「身",
    "T38n1776_03a:0482c29": "為本」言，對問辨釋。五陰報身而為本也。「身孰",
    "T38n1776_03a:0483a01": "為本」，轉問身本。「欲貪本」者，明其陰身四住煩",
    "T38n1776_03a:0483a02": "惱而為本也。四住惑中貪欲增強，受身所依，",
    "T38n1776_03a:0483a03": "故偏舉之。「又問欲貪孰為本」者，轉問貪本。「答",
    "T38n1776_03a:0483a04": "曰虛妄分別本」者，明前四住用七識中虛妄",
    "T38n1776_03a:0483a05": "分別而為本也。於彼妄心所起法中，分別違",
    "T38n1776_03a:0483a06": "順好惡等異，名妄分別。猶《地持》中念不念等",
    "T38n1776_03a:0483a07": "三種妄想，依此三妄起貪恚癡，故為貪本。「又",
    "T38n1776_03a:0483a08": "問虛妄孰為本」者，轉問妄本。「答曰顛倒想為",
    "T38n1776_03a:0483a09": "本」者，明妄分別七識心體而為本也。七識妄",
    "T38n1776_03a:0483a10": "心是想見三倒所收，名顛倒想。非四顛倒，",
    "T38n1776_03a:0483a11": "四倒乃是四位所攝，非虛妄本，故宜別之。此",
    "T38n1776_03a:0483a12": "顛倒想，猶《地持》中自性差別攝受積聚三妄所",
    "T38n1776_03a:0483a13": "攝。「又問倒想孰為本」者，轉問倒本。「無住本」者，",
    "T38n1776_03a:0483a14": "明前倒想八識真心而為本也。如人眠夢報",
    "T38n1776_03a:0483a15": "心為本，真心無緣無所依託，故曰無住。「又問",
    "T38n1776_03a:0483a16": "無住孰為本」者，轉問真本。「答曰無住則無本」",
    "T38n1776_03a:0483a17": "者，明真體常，更無依託，所以無本。如色依空，",
    "T38n1776_03a:0483a18": "空更無本。「文殊師利從無住本立一切法」者，",
    "T38n1776_03a:0483a19": "明從真心建立一切虛妄法也。故經宣說「三",
    "T38n1776_03a:0483a20": "界虛妄，唯真心作。」若知此本，虛妄之法自然",
    "T38n1776_03a:0483a21": "息滅，故須推之。品初至此明其所行。",
    "T38n1776_03a:0483a22": "維摩義記卷第三本"
}