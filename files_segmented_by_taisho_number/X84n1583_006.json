{
    "X84n1583_006:0435c11": "續燈正統卷六",
    "X84n1583_006:0435c13": "南海普陀嗣祖沙門西蜀　性統　編集",
    "X84n1583_006:0435c14": "　　臨濟宗",
    "X84n1583_006:0435c15": "　　　大鑑下第十七世",
    "X84n1583_006:0435c16": "華藏民禪師法嗣",
    "X84n1583_006:0435c17": "杭州府徑山別峰寶印禪師嘉州李氏子。世居娥媚",
    "X84n1583_006:0435c18": "之麓。幼通六經厭俗。從德山清素。得度具戒。聽華嚴",
    "X84n1583_006:0435c19": "起信。既盡其說。棄依密印於中峰。一日印舉僧問巖",
    "X84n1583_006:0435c20": "頭。起滅不停時如何。巖喝曰。是誰起滅。師即豁然大",
    "X84n1583_006:0435c21": "悟。會圓悟歸昭覺。印遣師往省。因隨眾入室。悟問。從",
    "X84n1583_006:0435c22": "上諸聖。以何接人。師竪拳。悟曰。此是老僧用底。作麼",
    "X84n1583_006:0435c23": "生是從上諸聖用底。師以拳揮之。悟亦舉拳相交。大",
    "X84n1583_006:0435c24": "笑而止。後至徑山謁大慧。慧問。甚麼來。師曰。西川。",
    "X84n1583_006:0436a01": "慧曰。未出劍門關。與汝三十棒了也。師曰。不合起動",
    "X84n1583_006:0436a02": "和尚。慧忻然。掃室延之。慧南遷。師乃西還。連主數剎。",
    "X84n1583_006:0436a03": "後再出峽。住保寧金山。雪竇徑山。開堂。陞座曰。世",
    "X84n1583_006:0436a04": "尊初成正覺。於鹿野苑中。轉四諦法輪。憍陳如比丘。",
    "X84n1583_006:0436a05": "最初悟道。真淨曰。今日新豐洞裡。祇轉箇拄杖子。遂",
    "X84n1583_006:0436a06": "拈拄杖著左邊曰。還有最初悟道者麼。若無。丈夫自",
    "X84n1583_006:0436a07": "有衝天志。莫向如來行處行。遂喝一喝。下座。若是印",
    "X84n1583_006:0436a08": "上座則不然。今日向鳳凰山裡。初無工夫。轉四諦法",
    "X84n1583_006:0436a09": "輪。亦無氣力。轉拄杖子。祇教諸人。行須緩步。語要低",
    "X84n1583_006:0436a10": "聲。何故。欲得不招無間業。莫謗如來正法輪。上堂。",
    "X84n1583_006:0436a11": "三世諸佛。以一句。演百千萬億句。收百千萬億句。祇",
    "X84n1583_006:0436a12": "在一句。祖師門下。半句也無。祇恁麼。合喫多少痛棒。",
    "X84n1583_006:0436a13": "諸仁者。且諸佛是。祖師是。若道佛是祖不是。祖是佛",
    "X84n1583_006:0436a14": "不是。取捨未忘。若道佛祖一時是。佛祖一時不是。顢",
    "X84n1583_006:0436a15": "頇不少。且截斷葛藤一句。作麼生道。大蟲裹紙帽。好",
    "X84n1583_006:0436a16": "笑又驚人。復舉僧問嵒頭。浩浩塵中。如何辨主。頭曰。",
    "X84n1583_006:0436a17": "銅砂鑼裡滿盛油。師曰。大小嵒頭。打失鼻孔。忽有人",
    "X84n1583_006:0436a18": "問保寧。浩浩塵中。如何辨主。祇對他道。天寒不及卸",
    "X84n1583_006:0436a19": "帽。上堂。六月初一。燒空赤日。十字街頭。雪深一尺。",
    "X84n1583_006:0436a20": "掃除不暇。回避不及。凍得東村廖鬍子。半夜穿靴水",
    "X84n1583_006:0436a21": "上立。上堂。將心除妄妄難除。即妄明心道轉迂。桶",
    "X84n1583_006:0436a22": "底趯穿無忌諱。等閒一步一芙蕖。師至徑山。孝宗",
    "X84n1583_006:0436a23": "召對選德殿。稱旨。入對日。賜肩輿於東華門內。乾道",
    "X84n1583_006:0436a24": "壬辰二月。上註圓覺經。遣使馳賜命作序。師年邁益",
    "X84n1583_006:0436b01": "厭住持。淳熙丁酉冬。奏乞菴居。紹熙庚戌十一月。往",
    "X84n1583_006:0436b02": "見交承策言別。策問行日。師曰。水到渠成。歸索紙。書",
    "X84n1583_006:0436b03": "十二月初七夜雞鳴時九字。如期而化。奉蛻質返寺",
    "X84n1583_006:0436b04": "之法堂。留七日。顏色明潤。髮長頂溫。越七日。塟于菴",
    "X84n1583_006:0436b05": "之西岡。諡慈辯禪師。塔曰智光。壽八十二。臘六十四。",
    "X84n1583_006:0436b06": "昭覺元禪師法嗣",
    "X84n1583_006:0436b07": "南康府鳳棲慧觀禪師上堂。前村落葉盡。深院桂華",
    "X84n1583_006:0436b08": "殘。此夜初冬節。從茲特地寒。所以道。欲識佛性義。當",
    "X84n1583_006:0436b09": "觀時節因緣。時節若至。其理自彰。喝一喝曰。恁麼說",
    "X84n1583_006:0436b10": "話。成人者少。敗人者多。",
    "X84n1583_006:0436b11": "靈隱遠禪師法嗣",
    "X84n1583_006:0436b12": "寧波府東山全菴齊己禪師卭州謝氏子。上堂。舉修",
    "X84n1583_006:0436b13": "山主偈曰。是柱不見柱。非柱不見柱。是非已去了。是",
    "X84n1583_006:0436b14": "非裡薦取。召大眾曰。薦得是。移華兼蝶至。薦得非。擔",
    "X84n1583_006:0436b15": "泉帶月歸。是也好。鄭州梨勝青州棗。非也好。象山路",
    "X84n1583_006:0436b16": "入蓬萊島。是亦沒交涉。踏著秤錘硬似鐵。非亦沒交",
    "X84n1583_006:0436b17": "涉。金剛寶劍當頭截。阿呵呵。會也麼。知事少時煩惱",
    "X84n1583_006:0436b18": "少。識人多處是非多。蓮社會上堂。漸漸雞皮鶴髮。",
    "X84n1583_006:0436b19": "父少兒子老。看看行步躘蹱。疑殺木上座。直饒金玉",
    "X84n1583_006:0436b20": "滿堂。照顧白拈賊。豈免衰殘老病。正好著精彩。任汝",
    "X84n1583_006:0436b21": "千般快樂。渠儂合自由。無常終是到來。歸堂喫茶去。",
    "X84n1583_006:0436b22": "唯有徑路修行。依舊打之遶。但念阿彌陀佛。念得不",
    "X84n1583_006:0436b23": "濟事。復曰。噁。者條活路。已被善導和尚。直截指出了",
    "X84n1583_006:0436b24": "也。是你諸人。朝夕在徑路中往來。因甚麼當面蹉過。",
    "X84n1583_006:0436c01": "你若向者裡薦得。不致蹉過。便可除迷倒障。拔猶豫",
    "X84n1583_006:0436c02": "箭。截疑惑網。斷癡愛河。伐心稠林。浣心垢濁。正心謟",
    "X84n1583_006:0436c03": "曲。絕心生死。然後轉入那邊。擡起脚。向佛祖踐履不",
    "X84n1583_006:0436c04": "到處進一步。開却口。向佛祖言詮不到處說一句。喚",
    "X84n1583_006:0436c05": "回善導和尚。別求徑路修行。其或準前捨父逃走。流",
    "X84n1583_006:0436c06": "落他鄉。撞東磕西。苦哉佛陀耶。",
    "X84n1583_006:0436c07": "撫州府疎山歸雲如本禪師台城人。上堂。久雨不晴。",
    "X84n1583_006:0436c08": "戊在丙丁。通身泥水。露出眼睛。且道。是甚麼眼睛。卓",
    "X84n1583_006:0436c09": "拄杖曰。林間泥滑滑。時呌兩三聲。",
    "X84n1583_006:0436c10": "覺阿上人日本國滕氏子。十四得度受具。習大小乘",
    "X84n1583_006:0436c11": "有聲。二十九。屬商者自中都回。言禪宗之盛。阿奮然。",
    "X84n1583_006:0436c12": "拉法弟金慶。航海而來。袖香謁靈隱海。海問其來。阿",
    "X84n1583_006:0436c13": "輙書而對。復書曰。我國無禪宗。唯講五宗經論。國主",
    "X84n1583_006:0436c14": "無姓氏。號金輪王。以嘉應改元。捨位出家。名行真。年",
    "X84n1583_006:0436c15": "四十四。王子七歲令受位。今已五載。度僧無退納。而",
    "X84n1583_006:0436c16": "講義高者賜之。某等仰服聖朝禪師之名。特遠投誠。",
    "X84n1583_006:0436c17": "願傳心印。以度迷津。且如心佛及眾生。是三無差別。",
    "X84n1583_006:0436c18": "離相離言。假言顯之。禪師如何開示。海曰。眾生虗妄",
    "X84n1583_006:0436c19": "見。見佛見世界。阿書曰。無明因何而有。海便打。阿即",
    "X84n1583_006:0436c20": "命海陞座決疑。明年秋辭游金陵。抵長蘆江岸。聞皷",
    "X84n1583_006:0436c21": "聲忽大悟。始知佛海垂手旨趣。旋靈隱。述五偈敘所",
    "X84n1583_006:0436c22": "見。辭海東歸。偈曰。航海來探教外傳。要離知見脫蹄",
    "X84n1583_006:0436c23": "筌。諸方參遍草鞋破。水在澄潭月在天。掃盡葛藤與",
    "X84n1583_006:0436c24": "知見。信手拈來全體現。腦後圓光徹太虗。千機萬機",
    "X84n1583_006:0437a01": "一時轉。妙處如何說向人。倒地便起自分明。驀然踏",
    "X84n1583_006:0437a02": "著故鄉地。到裹幞頭孤路行。求真滅妄元非玅。即妄",
    "X84n1583_006:0437a03": "明真都是錯。堪笑靈山老古錐。當陽拋下破木杓。竪",
    "X84n1583_006:0437a04": "拳下喝少賣弄。說是說非入泥水。截斷千差休指注。",
    "X84n1583_006:0437a05": "一聲歸笛囉囉哩。海稱善。書偈贈行。歸本國。住叡山",
    "X84n1583_006:0437a06": "寺。洎通嗣法書。海已入寂矣。",
    "X84n1583_006:0437a07": "杭州府淨慈濟顛道濟禪師出家靈隱。性不稽。甞與",
    "X84n1583_006:0437a08": "市井浮沉。喜打筋斗。不著褌。形媟露。人姍笑。自視夷",
    "X84n1583_006:0437a09": "然。與明顛同時。師為尤甚飲酒。居常為寺僧唾罵笞",
    "X84n1583_006:0437a10": "逐。走居淨慈。為人誦經下火。得酒食便赴。有詩曰。何",
    "X84n1583_006:0437a11": "須林景勝瀟湘。只願西湖化為酒。和身臥倒西湖邊。",
    "X84n1583_006:0437a12": "一浪來時吞一口。時從市。喜息人之諍。救人之死。戲",
    "X84n1583_006:0437a13": "謔笑談。神出鬼沒。人罕有能測之者。年七十三而沒。",
    "X84n1583_006:0437a14": "一日。與明顛。偶識於朱涇。明目之曰咦濟顛。乃贈以",
    "X84n1583_006:0437a15": "詩。詩曰。青箬笠前天地濶。碧蓑衣底水雲寬。不言不",
    "X84n1583_006:0437a16": "語知何事。只把人心不自瞞。",
    "X84n1583_006:0437a17": "內翰曾開居士字天游。久參圓悟。往來大慧之門有",
    "X84n1583_006:0437a18": "年。紹興辛未。佛海補三衢光孝。公與趙超然訪之。問。",
    "X84n1583_006:0437a19": "如何是善知識。海曰。燈籠露柱。貓兒狗子。公曰。為甚",
    "X84n1583_006:0437a20": "麼贊即歡喜。毀即煩惱。海曰。侍郎曾見善知識否。公",
    "X84n1583_006:0437a21": "曰。某三十年參問。何言不見。海曰。向歡喜處見。煩惱",
    "X84n1583_006:0437a22": "處見。公擬議。海震聲便喝。公擬對。海曰。開口底不是。",
    "X84n1583_006:0437a23": "公罔然。海召曰。侍郎向甚麼處去也。公猛省。遂點頭。",
    "X84n1583_006:0437a24": "說偈曰。咄哉瞎驢。叢林妖孽。震地一聲。天機漏泄。有",
    "X84n1583_006:0437b01": "人更問意如何。拈起拂子劈口截。海曰。也祇得一橛。",
    "X84n1583_006:0437b02": "知府葛郯居士字謙問。號信齋。少擢上第。玩意禪悅。",
    "X84n1583_006:0437b03": "首謁無菴全。菴令究即心即佛。久無所契。請曰。師有",
    "X84n1583_006:0437b04": "何方便。使某得入。菴曰。居士太無厭生。已而佛海來",
    "X84n1583_006:0437b05": "居劍池。公因從游。乃舉無菴所示之語。請為眾普說。",
    "X84n1583_006:0437b06": "海發揮之曰。即心即佛眉拖地。非心非佛雙眼橫。蝴",
    "X84n1583_006:0437b07": "蝶夢中家萬里。子規枝上月三更。留旬日而返。一日。",
    "X84n1583_006:0437b08": "於不是心不是佛不是物話。豁然頓明。頌曰。非心非",
    "X84n1583_006:0437b09": "佛亦非物。五鳳樓前山突兀。艶陽影裡倒翻身。野狐",
    "X84n1583_006:0437b10": "跳入金毛窟。無菴肻之。即遣書頌呈佛海。海報曰。此",
    "X84n1583_006:0437b11": "事非紙筆可既。居士能過我。當有所聞矣。遂復至虎",
    "X84n1583_006:0437b12": "丘。海迎之曰。居士見處。止可入佛境界。入魔境界猶",
    "X84n1583_006:0437b13": "未得在。公加禮不已。海正容曰。何不道金毛跳入野",
    "X84n1583_006:0437b14": "狐窟。公乃脫然。甞問諸禪曰。夫婦二人相打。通兒",
    "X84n1583_006:0437b15": "子作證。且道。證父即是。證母即是。或菴體著語曰。小",
    "X84n1583_006:0437b16": "出大遇。孝宗淳熙六年。守臨川。八年感疾。一夕忽",
    "X84n1583_006:0437b17": "索筆書偈曰。大洋海裡打鼓。須彌山上聞鐘。業鏡忽",
    "X84n1583_006:0437b18": "然撲破。翻身透出虗空。召僚屬示之曰。生之與死。如",
    "X84n1583_006:0437b19": "晝與夜。無足怪者。若以道論。安得生死。若作生死會。",
    "X84n1583_006:0437b20": "則去道遠矣。語畢。端坐而化。",
    "X84n1583_006:0437b21": "文殊導禪師法嗣",
    "X84n1583_006:0437b22": "長沙府楚安慧方禪師本郡許氏子。參文殊於大別。",
    "X84n1583_006:0437b23": "未幾。適改寺為神霄宮。附商舟過湘南。舟中聞岸人",
    "X84n1583_006:0437b24": "操鄉音。勵聲云呌那。由是有省。述偈曰。沔水江心喚",
    "X84n1583_006:0437c01": "一聲。此時忽得契平生。多年相別重相見。千聖同歸",
    "X84n1583_006:0437c02": "一路行。住後上堂。臨老方稱住持。全無些子玄機。",
    "X84n1583_006:0437c03": "開口十字九乖。問東便乃答西。如斯出世。討甚施為。",
    "X84n1583_006:0437c04": "有時拈三放兩。有時盡令而施。雖然如是。同道方知。",
    "X84n1583_006:0437c05": "且道。知底事作麼生。鼻孔從來向下垂。上堂。達磨",
    "X84n1583_006:0437c06": "祖師在脚底。踏不著兮提不起。子細當頭放下看。病",
    "X84n1583_006:0437c07": "在當時誰手裡。張公會看脉。李公會使藥。兩箇競頭",
    "X84n1583_006:0437c08": "醫一時。用不著藥不相投。錯錯。",
    "X84n1583_006:0437c09": "常德府文殊思業禪師世為屠宰。一日戳猪次。忽洞",
    "X84n1583_006:0437c10": "徹心源。即棄業為比丘。述偈曰。昨日夜叉心。今朝菩",
    "X84n1583_006:0437c11": "薩面。菩薩與夜叉。不隔一條線。往見文殊。殊曰。你正",
    "X84n1583_006:0437c12": "殺猪時。見箇甚麼。便乃剃頭行脚。師遂作鼓刀勢。殊",
    "X84n1583_006:0437c13": "喝曰。者屠兒參堂去。師便下參堂。後繼席文殊。上",
    "X84n1583_006:0437c14": "堂。舉趙州勘破話。乃曰。勘破婆子。面青眼黑。趙州老",
    "X84n1583_006:0437c15": "漢。瞞我不得。",
    "X84n1583_006:0437c16": "何山珣禪師法嗣",
    "X84n1583_006:0437c17": "金華府義烏稠巖了贇禪師上堂。舉趙州狗子無佛",
    "X84n1583_006:0437c18": "性話。頌曰。趙州狗子無佛性。萬疊青山藏古鏡。赤脚",
    "X84n1583_006:0437c19": "波斯入大唐。八臂那吒行正令。咄。",
    "X84n1583_006:0437c20": "侍制潘良貴居士字義榮。年四十。回心祖闈。所至隨",
    "X84n1583_006:0437c21": "眾參扣。後依佛燈。不契。因訴曰。某祇欲死去時如何。",
    "X84n1583_006:0437c22": "燈曰。好箇封皮。且留著使用。而今不了不當後去。忽",
    "X84n1583_006:0437c23": "被他換却封皮。卒無整理處。公曰。南泉斬猫話。某甲",
    "X84n1583_006:0437c24": "看久。終未透徹奈何。燈曰。你祇管理會別人家猫兒。",
    "X84n1583_006:0438a01": "不知走却自家狗子。公於言下。如醉得醒。燈曰。不易",
    "X84n1583_006:0438a02": "公進此一步。更須知有向上事始得。如今士大夫。說",
    "X84n1583_006:0438a03": "禪說道。祇依著義理便快活。大率似將錢買油餈。喫",
    "X84n1583_006:0438a04": "了便不饑。其餘便道是瞞他。亦可笑也。公唯唯。",
    "X84n1583_006:0438a05": "泐潭明禪師法嗣",
    "X84n1583_006:0438a06": "成都府漢州無為隨菴守緣禪師本郡史氏子。年十",
    "X84n1583_006:0438a07": "三病目。依棲禪能圓具。出峽至寶峰。值峰上堂。舉永",
    "X84n1583_006:0438a08": "嘉曰。一月普現一切水。一切水月一月攝。師聞釋然",
    "X84n1583_006:0438a09": "領悟　住後上堂。以一統萬。一月普現一切水。會萬",
    "X84n1583_006:0438a10": "歸一。一切水月一月攝。展則彌綸法界。收來毫髮不",
    "X84n1583_006:0438a11": "存。雖然收展殊途。此事本無異致。但能於根本上。著",
    "X84n1583_006:0438a12": "得一隻眼去。方見三世諸佛。歷代祖師。盡從此中示",
    "X84n1583_006:0438a13": "現。三藏十二部。一切修多羅。盡從此中流出。天地日",
    "X84n1583_006:0438a14": "月。萬物森羅。盡從此中建立。三界九地。七趣四生。盡",
    "X84n1583_006:0438a15": "從此中出沒。百千法門。無量妙義。乃至世間工巧諸",
    "X84n1583_006:0438a16": "伎藝。盡現行此事。所以世尊拈華。迦葉便乃微笑。達",
    "X84n1583_006:0438a17": "磨面壁。二祖於是安心。桃花盛開。靈雲疑情盡淨。擊",
    "X84n1583_006:0438a18": "竹作響。香嚴頓忘所知。以至盤山於肉案頭悟道。彌",
    "X84n1583_006:0438a19": "勒向魚市裡接人。誠謂造次顛沛必於是。經行坐臥",
    "X84n1583_006:0438a20": "在其中。既有如是奇特。更有如是光輝。既有如是廣",
    "X84n1583_006:0438a21": "大。又有如是周徧。你輩諸人。因甚麼却有迷有悟。要",
    "X84n1583_006:0438a22": "知麼。幸無偏照處。剛有不明時。",
    "X84n1583_006:0438a23": "龍翔珪禪師法嗣",
    "X84n1583_006:0438a24": "南康府雲居頑菴德昇禪師漢州何氏子。二十得度",
    "X84n1583_006:0438b01": "習講。棄謁文殊導。以佛法省要問。殊示偈曰。契丹打",
    "X84n1583_006:0438b02": "破波斯寨。奪得寶珠村裡賣。十字街頭窮乞兒。腰間",
    "X84n1583_006:0438b03": "挂箇風流袋。師擬對。殊曰莫錯。師退參三年。方得其",
    "X84n1583_006:0438b04": "旨。往見佛性。不契。入閩謁竹菴於鼓山。便問。國師不",
    "X84n1583_006:0438b05": "跨石門句。意旨如何。菴應聲喝曰。閒言語。師頓領悟。",
    "X84n1583_006:0438b06": "住後。僧問。應真不借三界高超即不問。如何是無位",
    "X84n1583_006:0438b07": "真人。師曰。聞時富貴。見後貧窮。曰擡頭須掩耳。側掌",
    "X84n1583_006:0438b08": "便翻身。師曰。無位真人。在甚麼處。曰老大宗師話頭",
    "X84n1583_006:0438b09": "也不識。師曰。放你三十棒。",
    "X84n1583_006:0438b10": "揚州府通州狼山蘿菴慧溫禪師福州鄭氏子。徧參",
    "X84n1583_006:0438b11": "諸老。晚依竹菴於東林。未幾。菴謝事。復謁高菴悟。南",
    "X84n1583_006:0438b12": "華昺。草堂清。皆蒙賞識。會竹菴徙閩之乾元。師歸省",
    "X84n1583_006:0438b13": "次。菴問。情生智隔。相變體殊。不用停囚長智。道將一",
    "X84n1583_006:0438b14": "句來。師當下釋然。述偈曰。拶出通身是口。何妨罵雨",
    "X84n1583_006:0438b15": "訶風。昨夜前村猛虎。咬殺南山大蟲。菴為首肻。住",
    "X84n1583_006:0438b16": "後上堂。釋迦老子。四十九年。坐籌帷幄。彌勒大士。九",
    "X84n1583_006:0438b17": "十一劫。帶水拖泥。凡情聖量。不能剗除。理照覺知。猶",
    "X84n1583_006:0438b18": "存露布。佛意祖意。如將魚目作明珠。大乘小乘。似認",
    "X84n1583_006:0438b19": "橘皮為猛火。諸人。須是豁開胸襟寶藏。運出自己家",
    "X84n1583_006:0438b20": "珍。向十字街頭。普施貧乏。眾中忽有箇靈利漢。出來",
    "X84n1583_006:0438b21": "道。美食不中飽人餐。山僧只向他道。幽州猶自可。最",
    "X84n1583_006:0438b22": "苦是新羅。",
    "X84n1583_006:0438b23": "雲居悟禪師法嗣",
    "X84n1583_006:0438b24": "金華府雙林德用禪師本郡戴氏子。上堂。拈槌竪拂。",
    "X84n1583_006:0438c01": "將黃葉以止啼。說妙談玄。望梅林而止渴。際山今日",
    "X84n1583_006:0438c02": "去却之乎者也。更不指東話西。向三世諸佛命脉中。",
    "X84n1583_006:0438c03": "六代祖師骨髓裡。盡情傾倒。為諸人說破。良久曰。啼",
    "X84n1583_006:0438c04": "得血流無用處。不如緘口過殘春。",
    "X84n1583_006:0438c05": "台州府萬年無著道閑禪師本郡洪氏子。上堂。全機",
    "X84n1583_006:0438c06": "敵勝。猶在半途。啐啄同時。白雲萬里。纔生朕兆。已落",
    "X84n1583_006:0438c07": "二三。不露鋒鋩。成何道理。且道。從上來事。合作麼生。",
    "X84n1583_006:0438c08": "良久曰。誣人之罪。以罪加之。上堂。舉乾峰示眾曰。",
    "X84n1583_006:0438c09": "舉一不得舉二。放過一著。落在第二。雲門出眾曰。昨",
    "X84n1583_006:0438c10": "日有人從天台來。却往徑山去。峰曰。典座。來日不得",
    "X84n1583_006:0438c11": "普請。師曰。相見不須瞋。君窮我亦貧。謂言侵早起。更",
    "X84n1583_006:0438c12": "有夜行人。",
    "X84n1583_006:0438c13": "福州府中際善能禪師嚴陵人。往來龍門雲居有年。",
    "X84n1583_006:0438c14": "未有所證。一日普請擇菜次。高菴忽以貓兒擲師懷",
    "X84n1583_006:0438c15": "中。師擬議。菴攔胸踏倒。於是大事洞明。上堂。萬古",
    "X84n1583_006:0438c16": "長空。一朝風月。不可以一朝風月。昧却萬古長空。不",
    "X84n1583_006:0438c17": "可以萬古長空。不明一朝風月。且如何是一朝風月。",
    "X84n1583_006:0438c18": "人皆畏炎熱。我愛夏日長。薰風自南來。殿閣生微凉。",
    "X84n1583_006:0438c19": "會與不會。切忌承當。",
    "X84n1583_006:0438c20": "南康府雲居普雲自圓禪師綿州雍氏子。年十九。試",
    "X84n1583_006:0438c21": "經得度。留教苑五祀。出關南下。歷扣諸大尊宿。始詣",
    "X84n1583_006:0438c22": "龍門。一日於廊廡間。覩繪胡人。有省。夜白高菴。菴舉",
    "X84n1583_006:0438c23": "法眼偈曰。頭戴貂鼠帽。腰懸羊角錐。語不令人會。須",
    "X84n1583_006:0438c24": "得人譯之。復筴火示之曰。我為汝譯了也。於是大法",
    "X84n1583_006:0439a01": "明了。呈偈曰。外國言音不可窮。起雲亭下一時通。口",
    "X84n1583_006:0439a02": "門廣大無邊際。吞盡楊岐栗棘蓬。菴遣師依佛眼。眼",
    "X84n1583_006:0439a03": "謂師曰。吾道東矣。上堂。舉僧問雲門。如何是透法",
    "X84n1583_006:0439a04": "身句。門曰。北斗裡藏身。師曰。南北東西萬萬千。乾坤",
    "X84n1583_006:0439a05": "上下兩無邊。相逢相見呵呵笑。屈指擡頭月半天。",
    "X84n1583_006:0439a06": "西禪璉禪師法嗣",
    "X84n1583_006:0439a07": "遂寧府西禪第二代希秀禪師上堂。秋光將半。暑氣",
    "X84n1583_006:0439a08": "漸消。鴻鴈橫空。點破碧天似水。猿猱挂樹。撼翻玉露",
    "X84n1583_006:0439a09": "如珠。直饒對此明機。未免認龜作鼈。且道。應時及節",
    "X84n1583_006:0439a10": "一句。作麼生道。野色併來三島月。溪光分破五湖秋。",
    "X84n1583_006:0439a11": "黃龍忠禪師法嗣",
    "X84n1583_006:0439a12": "成都府信相戒修禪師上堂。舉馬祖不安公案。乃曰。",
    "X84n1583_006:0439a13": "兩輪舉處超玄旨。電急星馳烏足比。目前不礙往來",
    "X84n1583_006:0439a14": "機。正令全施無表裡。丈夫意氣自衝天。我是我兮你",
    "X84n1583_006:0439a15": "是你。",
    "X84n1583_006:0439a16": "袁州府慈化普菴印肅禪師本郡宜春余氏子。母黃。",
    "X84n1583_006:0439a17": "生宋徽宗政和乙未十一月廿七。誕時有異徵。年十",
    "X84n1583_006:0439a18": "五。往從壽隆受業。隆以法華授師。師曰。諸佛玄旨。貴",
    "X84n1583_006:0439a19": "悟自心。數墨循行。何益於道。隆異之。閱七載。始獲剃",
    "X84n1583_006:0439a20": "染。遂參牧菴於溈山。問。萬法歸一。一歸何處。菴舉拂",
    "X84n1583_006:0439a21": "示之。師當下契旨。紹興癸酉。出住慈化。不數載。梵宇",
    "X84n1583_006:0439a22": "金碧。如從天降。師猶自以所詣。為未足乾乾。朝夕脇",
    "X84n1583_006:0439a23": "不沾席者。十有二年。一日閱華嚴合論。至達本情忘",
    "X84n1583_006:0439a24": "知心體合處。豁然大悟。述偈曰。揑不成團撥不開。何",
    "X84n1583_006:0439b01": "須南嶽又天台。六根門首無人用。惹得胡僧特地來。",
    "X84n1583_006:0439b02": "後於乾道己丑七月廿一日。忽索筆書偈於壁。沐浴",
    "X84n1583_006:0439b03": "更衣。跏趺而逝。世壽五十五。僧臘三十五。奉全身。塔",
    "X84n1583_006:0439b04": "於本山。有語錄四卷。行世。",
    "X84n1583_006:0439b05": "烏巨行禪師法嗣",
    "X84n1583_006:0439b06": "饒州府薦福退菴休禪師上堂。風動邪。幡動邪。風鳴",
    "X84n1583_006:0439b07": "邪。鈴鳴邪。非風鈴鳴。非風幡動。此土與西天。一隊黑",
    "X84n1583_006:0439b08": "漆桶。誑惑世間人。看看滅胡種。山僧沒奈何。趂後也",
    "X84n1583_006:0439b09": "打閧。咦。瓠子曲彎彎。冬瓜直儱侗。上堂。結夏時左",
    "X84n1583_006:0439b10": "眼半斤。解夏時右眼八兩。謾云九十日安居。贏得一",
    "X84n1583_006:0439b11": "肚皮妄想。直饒七穴八穿。未免山僧拄杖。雖然如是。",
    "X84n1583_006:0439b12": "千鈞之弩。不為鼷鼠而發機。上堂。先師尋常用腦",
    "X84n1583_006:0439b13": "後一鎚。卸却學者胸中許多屈曲。當年克賓維那。曾",
    "X84n1583_006:0439b14": "中興化此毒。往往天下叢林。喚作超宗異目。非唯孤",
    "X84n1583_006:0439b15": "負興化。亦乃克賓受辱。若是克肖兒孫。終不依草附",
    "X84n1583_006:0439b16": "木。資福喜見同參。今日傾腸倒腹。遂卓拄杖。喝一喝",
    "X84n1583_006:0439b17": "曰。還知先師落處麼。伎死禪和。如麻似粟。上堂。言",
    "X84n1583_006:0439b18": "發非聲。是箇甚麼。色前不物。莫亂針錐。透過禹門。風",
    "X84n1583_006:0439b19": "波更險。咄。",
    "X84n1583_006:0439b20": "廣信府龜峰晦菴慧光禪師建寧人。上堂。數日暑氣",
    "X84n1583_006:0439b21": "如焚。一箇渾身。無處安著。思量得也。是煩惱人。者箇",
    "X84n1583_006:0439b22": "未是煩惱。己躬下事不明。更是煩惱。所以達磨大師",
    "X84n1583_006:0439b23": "煩惱。要為諸人吞却。又被咽喉小。要為諸人吐却。又",
    "X84n1583_006:0439b24": "被牙齒礙。取不得。捨不得。煩惱九年。若不得二祖不",
    "X84n1583_006:0439c01": "惜性命。往往轉身無路。煩惱教死。所謂祖禰不了。殃",
    "X84n1583_006:0439c02": "及兒孫。後來蓮華峰菴主。到者裡煩惱不肻住。南嶽",
    "X84n1583_006:0439c03": "思大。到者裡煩惱不肻下山。更有臨濟德山。用盡自",
    "X84n1583_006:0439c04": "己查梨煩惱。缽盂無柄。龜峰今日為他閒事長無明。",
    "X84n1583_006:0439c05": "為你諸人。從頭點破。卓拄杖一下曰。一人腦後露腮。",
    "X84n1583_006:0439c06": "一人當面無齒。更有數人鼻孔沒半邊。不勞再勘。你",
    "X84n1583_006:0439c07": "諸人。休向者裡立地磕睡。殊不知。家中飯籮鍋子。一",
    "X84n1583_006:0439c08": "時失却了也。你若不信。但歸家檢點看。",
    "X84n1583_006:0439c09": "揚州府儀真長蘆且菴守仁禪師越州上虞人。依雪",
    "X84n1583_006:0439c10": "堂於烏巨。聞普說曰。今之兄弟做工夫。正如習射。先",
    "X84n1583_006:0439c11": "安其足。後習其法。後雖無心。以久習故。箭發皆中。喝",
    "X84n1583_006:0439c12": "一喝曰。只今箭發也。看看。師不覺倒身。作避箭勢。忽",
    "X84n1583_006:0439c13": "大悟。上堂。百千三昧。無量妙門。今日且菴不惜窮",
    "X84n1583_006:0439c14": "性命。祇做一句子。說與諸人。乃卓拄杖。下座。甞頌",
    "X84n1583_006:0439c15": "臺山婆話曰。開箇燈心皂角舖。日求升合度朝昏。只",
    "X84n1583_006:0439c16": "因風雨連綿久。本利一空愁倚門。",
    "X84n1583_006:0439c17": "白楊順禪師法嗣",
    "X84n1583_006:0439c18": "吉安府青原如禪師僧問。達磨未來時如何。師曰。生",
    "X84n1583_006:0439c19": "鐵鑄崑崙。曰來後如何。師曰。五彩畵門神。",
    "X84n1583_006:0439c20": "雲居如禪師法嗣",
    "X84n1583_006:0439c21": "太平府隱靜圓極彥岑禪師台城人。上堂。韓信打關。",
    "X84n1583_006:0439c22": "未免傷鋒犯手。張良燒棧。大似曳尾靈龜。既然席卷",
    "X84n1583_006:0439c23": "三秦。要且未能囊弓裹革。煙塵自靜。我國晏然。四海",
    "X84n1583_006:0439c24": "九州。盡歸皇化。自然牛閒馬放。風以時雨以時。五糓",
    "X84n1583_006:0440a01": "熟萬民安。大家齊唱村田樂。月落參橫夜向闌。上",
    "X84n1583_006:0440a02": "堂。今朝八月初五。好事分明為舉。嶺頭漠漠秋雲。樹",
    "X84n1583_006:0440a03": "底鳴鳩喚雨。昨夜東海鯉魚。吞却南山猛虎。雖然有",
    "X84n1583_006:0440a04": "照有用。畢竟無賓無主。唯有文殊普賢。住住。我識得",
    "X84n1583_006:0440a05": "你。上堂。舉正堂辯室中問學者。蚯蚓為甚麼化為",
    "X84n1583_006:0440a06": "百合話。頌曰。客舍并州已十霜。歸心日夜憶咸陽。無",
    "X84n1583_006:0440a07": "端更度桑乾水。却望并州是故鄉。",
    "X84n1583_006:0440a08": "武昌府報恩成禪師上堂。秋雨乍寒。汝等諸人。青州",
    "X84n1583_006:0440a09": "布衫成就也未。良久。喝曰。雲溪今日冷處著一把火。",
    "X84n1583_006:0440a10": "便下座。",
    "X84n1583_006:0440a11": "道場辯禪師法嗣",
    "X84n1583_006:0440a12": "蘇州府覺報清禪師上堂。舉僧問雲門。如何是諸佛",
    "X84n1583_006:0440a13": "出身處。門曰。東山水上行。師曰。諸佛出身處。東山水",
    "X84n1583_006:0440a14": "上行。石壓笋斜出。崖懸華倒生。",
    "X84n1583_006:0440a15": "湖州府安吉州何山然首座姑蘇人。久侍正堂。入室",
    "X84n1583_006:0440a16": "次。堂問。貓兒為甚麼偏愛捉老鼠。曰物見主眼卓竪。",
    "X84n1583_006:0440a17": "堂欣然。因命分座。",
    "X84n1583_006:0440a18": "淨居溫禪師法嗣",
    "X84n1583_006:0440a19": "溫州府淨居尼無相法燈禪師上堂。卓拄杖曰。觀音",
    "X84n1583_006:0440a20": "出普賢入。文殊水上穿靴立。擡頭鷂子過新羅。石火",
    "X84n1583_006:0440a21": "電光追不及。咄。",
    "X84n1583_006:0440a22": "大溈果禪師法嗣",
    "X84n1583_006:0440a23": "荊州府玉泉窮谷宗璉禪師合州董氏子。開堂日。問",
    "X84n1583_006:0440a24": "答已。乃曰。衲僧向人天眾前。一問一答。一擒一縱。一",
    "X84n1583_006:0440b01": "卷一舒。一挨一拶。須是具金剛眼睛始得。若是念話",
    "X84n1583_006:0440b02": "杜家。君向西秦。我之東魯。於宗門中。殊無所益。者一",
    "X84n1583_006:0440b03": "段事。不在有言。不在無言。不礙有言。不礙無言。古人",
    "X84n1583_006:0440b04": "垂一言半句。正如國家兵器。不得已用之。橫說竪說。",
    "X84n1583_006:0440b05": "祇要控人箇入處。其實不在言句上。今時人。不能一",
    "X84n1583_006:0440b06": "徑徹證根源。祇以語言文字。而為至道。一句來。一句",
    "X84n1583_006:0440b07": "去。喚作禪道。喚作向上向下。謂之菩提涅槃。謂之祖",
    "X84n1583_006:0440b08": "師巴鼻。正似鄭州出曹門。從上宗師。以行脚為事底。",
    "X84n1583_006:0440b09": "纔有疑處。便對眾決擇。祇一句下。見諦明白。造佛祖",
    "X84n1583_006:0440b10": "直指不傳之宗。與諸有情。盡未來際。同得同證。猶未",
    "X84n1583_006:0440b11": "是泊頭處。豈是空開脣皮。胡言漢語。所以南院道。諸",
    "X84n1583_006:0440b12": "方祇具啐啄同時眼。不具啐啄同時用。時有僧問。如",
    "X84n1583_006:0440b13": "何是啐啄同時用。院曰。作家不啐啄。啐啄同時失。僧",
    "X84n1583_006:0440b14": "曰。此猶未是學人問處。院曰。你問處作麼生。僧曰。失",
    "X84n1583_006:0440b15": "院便打。其僧不契。後至雲門會中。聞二僧舉此話。一",
    "X84n1583_006:0440b16": "僧曰。當時南院棒折那。其僧忽契悟。即回南院。院已",
    "X84n1583_006:0440b17": "遷化。乃謁風穴。穴見便問。你是問先師啐啄同時話",
    "X84n1583_006:0440b18": "底麼。僧曰是。穴曰。你當時如何。曰我當時如在燈影",
    "X84n1583_006:0440b19": "裡行相似。穴曰。你會也。師乃召大眾曰。暗穿玉線。密",
    "X84n1583_006:0440b20": "度金針。如水入水。似金博金。敢問大眾。啐啄同時。是",
    "X84n1583_006:0440b21": "親切處。因甚却失。若也會得。便可橫身宇宙。獨步大",
    "X84n1583_006:0440b22": "方。堪報不報之恩。共助無為之化。若跳不出。依前祇",
    "X84n1583_006:0440b23": "在架子下。上堂。拈拄杖曰。破無明暗。截生死流。度",
    "X84n1583_006:0440b24": "三有城。泛無為海。須是識者箇始得。乃召眾曰。喚作",
    "X84n1583_006:0440c01": "拄杖則觸。不喚作拄杖則背。若也識得。荊棘林中撒",
    "X84n1583_006:0440c02": "手。是非海裡橫身。脫或未然。普賢乘白象。土宿跨泥",
    "X84n1583_006:0440c03": "牛。參。上堂。一切數句非數句。與吾靈覺何交涉。永",
    "X84n1583_006:0440c04": "嘉恁麼道。大似含元殿上更覓長安。殊不知。有水皆",
    "X84n1583_006:0440c05": "含月。無山不帶雲。雖然如是。三十年後。趙婆酤醋。",
    "X84n1583_006:0440c06": "上堂。宗乘一唱殊途絕。萬別千差俱泯滅。通身是口",
    "X84n1583_006:0440c07": "難分雪。金剛腦後三斤鐵。好大哥。僧問。寶壽開堂。",
    "X84n1583_006:0440c08": "三聖推出一僧。寶壽便打。意旨如何。師曰。利動君子。",
    "X84n1583_006:0440c09": "曰為復棒頭有眼。為復見機而作。師曰。獼猴繫露柱。",
    "X84n1583_006:0440c10": "曰祇如三聖道。你恁麼為人。瞎却鎮州一城人眼。又",
    "X84n1583_006:0440c11": "作麼生。師曰。錦上鋪華又一重。問。行脚逢人時如",
    "X84n1583_006:0440c12": "何。師曰。一不成二不是。曰行脚不逢人時如何。師曰。",
    "X84n1583_006:0440c13": "虎咬大蟲。曰祇如慈明道。釣絲絞水意作麼生。師曰。",
    "X84n1583_006:0440c14": "水浸鋼石卵。問。三聖道。我逢人即出。出則不為人。",
    "X84n1583_006:0440c15": "意旨如何。師曰。兵行詭道。曰興化道。我逢人則不出。",
    "X84n1583_006:0440c16": "出則便為人。又作麼生。師曰。綿裹秤鎚。問。不落因",
    "X84n1583_006:0440c17": "果。為甚麼墮野狐身。師曰。廬山五老峰。曰不昧因果。",
    "X84n1583_006:0440c18": "為甚麼脫野狐身。師曰。南嶽三生藏。曰祇如不落不",
    "X84n1583_006:0440c19": "昧。未審是同是別。師曰。倚天長劍逼人寒。問。初生",
    "X84n1583_006:0440c20": "孩子。還具六識也無。趙州道。急水上打毬子。意旨如",
    "X84n1583_006:0440c21": "何。師曰。兩手扶犂水過膝。曰祇如僧又問投子。急水",
    "X84n1583_006:0440c22": "上打毬子意旨如何。曰念念不停流。又作麼生。師曰。",
    "X84n1583_006:0440c23": "水晶甕裡浸波斯。問。楊岐道。三脚驢子弄蹄行。意",
    "X84n1583_006:0440c24": "旨如何。師曰。過蓬州了。便到巴州。",
    "X84n1583_006:0441a01": "長沙府大溈山行禪師上堂。橫拄杖曰。你等諸人。若",
    "X84n1583_006:0441a02": "向者裡會去。如紀信登九龍之輩。不向者裡會去。似",
    "X84n1583_006:0441a03": "項羽失千里烏騅。饒你總不恁麼。落在無事甲裡。若",
    "X84n1583_006:0441a04": "向者裡。撥得一路。轉得身吐得氣。山僧與你拄杖子。",
    "X84n1583_006:0441a05": "遂靠拄杖。下座。上堂。不是心不是佛不是物。且道。",
    "X84n1583_006:0441a06": "是箇甚麼。不在內不在外不在中間。畢竟在甚麼處。",
    "X84n1583_006:0441a07": "苦苦。有口說不得。無家何處歸。",
    "X84n1583_006:0441a08": "長沙府道林淵禪師僧問。鐘未鳴鼓未響。拓缽向甚",
    "X84n1583_006:0441a09": "麼處去。德山便低頭歸方丈。意旨如何。師曰。奔雷迸",
    "X84n1583_006:0441a10": "火。曰巖頭道。者老漢。未會末後句在。又作麼生。師曰。",
    "X84n1583_006:0441a11": "相隨來也。曰巖頭密啟其意。未審。那裡是他密啟處。",
    "X84n1583_006:0441a12": "師曰。萬年松在祝融峰。曰雖然如是祇得三年。三年",
    "X84n1583_006:0441a13": "後果遷化。還端的也無。師曰。嚤呢噠唎吽[口*發]吒。臨",
    "X84n1583_006:0441a14": "示寂上堂。拈拄杖曰。離却色聲言語。道將一句來。眾",
    "X84n1583_006:0441a15": "無對。師曰。動靜聲色外。時人不肻對。世間出世間。畢",
    "X84n1583_006:0441a16": "竟使誰會。言訖。倚杖而逝。",
    "X84n1583_006:0441a17": "德安府隨州大洪老訥祖證禪師潭州潘氏子。上堂。",
    "X84n1583_006:0441a18": "萬象之中獨露身。如何說箇獨露底道理。竪拂子曰。",
    "X84n1583_006:0441a19": "到江吳地盡。隔岸越山多。僧問。雲門問僧。光明宗",
    "X84n1583_006:0441a20": "照徧河沙。豈不是張拙秀才語。僧云。是。門曰。話墮也。",
    "X84n1583_006:0441a21": "未審那裡是者僧話墮處。師曰。鮎魚上竹竿。問。離",
    "X84n1583_006:0441a22": "却言句。請師直指。師竪拂子。僧曰。還有向上事也無。",
    "X84n1583_006:0441a23": "師曰。有。曰如何是向上事。師曰。速禮三拜。",
    "X84n1583_006:0441a24": "南昌府泐潭山堂德淳禪師上堂。俱胝一指頭。一毛",
    "X84n1583_006:0441b01": "拔九牛。華嶽連天碧。黃河徹底流。截却指急回眸。青",
    "X84n1583_006:0441b02": "箬笠前無限事。綠蓑衣底一時休。",
    "X84n1583_006:0441b03": "常州府宜興保安復菴可封禪師福州林氏子。上堂。",
    "X84n1583_006:0441b04": "天寬地大。風清月白。此是海宇清平底時節。衲僧家",
    "X84n1583_006:0441b05": "等閒問著。十箇有五雙知有。祇如夜半。華嚴池吞却",
    "X84n1583_006:0441b06": "楊子江。開明橋撞倒平山塔。是汝諸人還知麼。若也",
    "X84n1583_006:0441b07": "知去。試向非非想天。道將一句來。其或未然。擲下拂",
    "X84n1583_006:0441b08": "子曰。須是山僧拂子始得。",
    "X84n1583_006:0441b09": "南昌府石亭野菴祖璿禪師上堂。喫粥了也未。趙州",
    "X84n1583_006:0441b10": "無忌諱。更令洗缽盂。太煞沒巴鼻。悟去由來不丈夫。",
    "X84n1583_006:0441b11": "者僧那免受塗糊。有指示無指示。韶石四楞渾塌地。",
    "X84n1583_006:0441b12": "入地獄如箭射。雲岫清風生。大廈相逢。携手上高山。",
    "X84n1583_006:0441b13": "作者應須辨真假。真假分若為論。午夜寒蟾出海門。",
    "X84n1583_006:0441b14": "長沙府石霜宗鑒禪師上堂。送舊年迎新歲。動用不",
    "X84n1583_006:0441b15": "離光影內。澄輝湛湛夜堂寒。借問諸人會不會。若也",
    "X84n1583_006:0441b16": "會增瑕纇。若不會依前昧。與君指箇截流機。白雲更",
    "X84n1583_006:0441b17": "在青山外。",
    "X84n1583_006:0441b18": "贛州府報恩文爾禪師福州長溪李氏子。十六為僧。",
    "X84n1583_006:0441b19": "十八參月菴。至忘寢食。每聞更漏鐘鼓。輒嘆曰。又過",
    "X84n1583_006:0441b20": "一日也。後有省。典侍司數年。去遊廬陵。眾請出住吉",
    "X84n1583_006:0441b21": "水清涼。徙興國梵山。寧都桃林。紹興辛未。郡守李子",
    "X84n1583_006:0441b22": "楊。迎住報恩。居十年。引疾求去移慶雲。乾道丙戌冬",
    "X84n1583_006:0441b23": "示寂。壽四十六。坐夏三十。塟慶雲之西園。",
    "X84n1583_006:0441b24": "石頭回禪師法嗣",
    "X84n1583_006:0441c01": "南康府雲居蓬菴德會禪師川重慶何氏子。上堂。教",
    "X84n1583_006:0441c02": "中道。若見諸相非相。即見如來。作麼生是非相底道",
    "X84n1583_006:0441c03": "理。佯走詐羞偷眼覰。竹門斜掩半枝華。",
    "X84n1583_006:0441c05": "續燈正統卷之六"
}