{
    "T32n1636_003:0080b21": "大乘集菩薩學論卷第三",
    "T32n1636_003:0080b23": "西天譯經三藏銀青光祿大夫",
    "T32n1636_003:0080b24": "試光祿卿普明慈覺傳梵大師",
    "T32n1636_003:0080b25": "賜紫沙門臣法護等奉　詔譯",
    "T32n1636_003:0080b26": "集布施學品第一之三",
    "T32n1636_003:0080b27": "如聖所說無盡意經云。菩薩當觀自身於諸",
    "T32n1636_003:0080b28": "眾生應何所作。謂四大種地水火風有種種",
    "T32n1636_003:0080b29": "門種種所作種種繫屬種種器具種種受用。",
    "T32n1636_003:0080c01": "隨眾生行或全或分。然我此身四大所集亦",
    "T32n1636_003:0080c02": "復如是。有種種門種種所作種種繫屬種種",
    "T32n1636_003:0080c03": "器具種種受用。於諸眾生作大依住如其觀",
    "T32n1636_003:0080c04": "察為利眾生。設身有苦不生疲厭。",
    "T32n1636_003:0080c05": "論曰。捨受用福。如金剛幢經云。菩薩以種",
    "T32n1636_003:0080c06": "種布施十方無量貧窮困苦。受施之者。信菩",
    "T32n1636_003:0080c07": "薩行聞菩薩聲緣菩薩語。悉以來集。然菩薩",
    "T32n1636_003:0080c08": "布施先發誓願。由聞菩薩心所願言。一切捨施",
    "T32n1636_003:0080c09": "意喜無厭。令乞丐者遂心滿足。隨其來者發",
    "T32n1636_003:0080c10": "心懺謝。如彼偈云。我應詣彼施。汝知不可得。",
    "T32n1636_003:0080c11": "諸從遠方來。得無疲勞耶。如是於乞丐者頭",
    "T32n1636_003:0080c12": "頂禮敬懺謝慰喻。澡浴身穢為設敷具。如其",
    "T32n1636_003:0080c13": "所須一切給與。所謂或末尼車。閻浮提中柔",
    "T32n1636_003:0080c14": "善女寶眾具圓滿。或施金車侍衛僕從清淨",
    "T32n1636_003:0080c15": "女寶眾具圓滿。吠琉璃車。最上可愛歌詠音",
    "T32n1636_003:0080c16": "樂如前圓滿。玻胝迦車。於四方面現四寶女。",
    "T32n1636_003:0080c17": "執妙莊嚴色相無比。亦復圓滿。如前所說。末",
    "T32n1636_003:0080c18": "尼車者。垂諸寶網彌覆其上。駕以白象及御",
    "T32n1636_003:0080c19": "象者無量嚴飾。其寶輪相與車相稱。又於其",
    "T32n1636_003:0080c20": "上置諸妙寶師子之座乃至設眾寶蓋遍覆其",
    "T32n1636_003:0080c21": "上。莊嚴寶帳周匝圍繞。於四方面植妙幢幡",
    "T32n1636_003:0080c22": "燒種種香。諸妙堅香以為塗拭。散諸妙花遍",
    "T32n1636_003:0080c23": "覆莊嚴。又於其上百千妓女寶繩交絡。彼善",
    "T32n1636_003:0080c24": "御者正等和合。行無錯亂。乃至以諸粖香變",
    "T32n1636_003:0080c25": "異和合。雖聞此香意樂第一。令彼男女性行",
    "T32n1636_003:0080c26": "調適。復如彼說。為諸眾生當捨己身。承事諸",
    "T32n1636_003:0080c27": "佛之所攝受。或捨轉輪王位國城宮殿一切",
    "T32n1636_003:0080c28": "勝莊嚴具。如其乞者捨諸眷屬男女妻妾舍",
    "T32n1636_003:0080c29": "宅人民乃至或全或分一切捨施。如是飲食",
    "T32n1636_003:0081a01": "滋味。而菩薩具捨種種淨妙飲膳苦辣醎淡",
    "T32n1636_003:0081a02": "種種上味。遍滋大種柔滑光澤。調適身心安",
    "T32n1636_003:0081a03": "住色力。乃至諸所至處愈諸疾病。悉令安樂。",
    "T32n1636_003:0081a04": "如是燈明粖香塗香華鬘衣服床敷几案房舍",
    "T32n1636_003:0081a05": "臥具病緣醫藥。而菩薩隨其給與。乃至種種",
    "T32n1636_003:0081a06": "廣大器具。謂無量無數金銀銅鉢滿中珍寶。",
    "T32n1636_003:0081a07": "供佛世尊起不思議尊重信解等心。或施菩",
    "T32n1636_003:0081a08": "薩善知識等發希有心。或施住佛教者一切",
    "T32n1636_003:0081a09": "聖眾聲聞緣覺補特伽羅發清淨心。或施父",
    "T32n1636_003:0081a10": "母諸阿闍梨及餘師尊。發起尊重親近承事",
    "T32n1636_003:0081a11": "求學等心。或施歉乏困苦之者。於諸眾生作",
    "T32n1636_003:0081a12": "無礙眼發慈愍心。以要言之。若菩薩樂施象",
    "T32n1636_003:0081a13": "乘。七支安住高六十尺。六牙具足面目清淨",
    "T32n1636_003:0081a14": "如蓮華色。金繩交絡莊嚴身相。種種雜寶巧",
    "T32n1636_003:0081a15": "妙間飾。其鼻舉擲金色殊妙。行千踰繕那觀",
    "T32n1636_003:0081a16": "者無厭。若施馬乘。隨行四方其步平正。身得",
    "T32n1636_003:0081a17": "安隱控御僕從飲食具足如天莊嚴。施百千",
    "T32n1636_003:0081a18": "等。或施尊重諸善知識父母師長乃至歉乏",
    "T32n1636_003:0081a19": "困苦一切世間可受施者。心無悋惜亦無執",
    "T32n1636_003:0081a20": "著。大悲大捨是菩薩深心清淨。發生如是無",
    "T32n1636_003:0081a21": "量功德。乃至菩薩或施床座。謂賢王座及吠",
    "T32n1636_003:0081a22": "琉璃承足寶几安師子床。金繩寶網處處垂",
    "T32n1636_003:0081a23": "下。柔軟茵褥無量嚴飾。熏諸妙香。大摩尼",
    "T32n1636_003:0081a24": "寶建妙高幢。無量百千俱胝。那踰多寶而用",
    "T32n1636_003:0081a25": "莊嚴。垂諸寶網。一一網孔懸眾寶鈴。香風搖",
    "T32n1636_003:0081a26": "擊。出和悅聲。或施大座仰目高視。無數行列",
    "T32n1636_003:0081a27": "蓋諸大地。一切國王大自在主。坐已灌頂。及",
    "T32n1636_003:0081a28": "於是座得無礙輪。教令諸小王等隨教奉行。",
    "T32n1636_003:0081a29": "如是乃至菩薩施大寶蓋。亦以大寶而莊校",
    "T32n1636_003:0081b01": "之。寶莖寶鈴寶繩寶網垂過耳頸。又於周遍",
    "T32n1636_003:0081b02": "吠琉璃寶末尼珠等結妙瓔珞。又諸網中如難",
    "T32n1636_003:0081b03": "禰天出妙音響。清淨和雅莊嚴寶炬。其數百",
    "T32n1636_003:0081b04": "千如集寶藏。又於周遍燒無價香。旃檀沈水",
    "T32n1636_003:0081b05": "百千俱胝那由他堅妙諸香。復有清淨寶蓋。",
    "T32n1636_003:0081b06": "如閻浮檀金光聚。亦以無量百千俱胝那庾",
    "T32n1636_003:0081b07": "多莊校嚴飾。以如是無數百千俱胝那庾多",
    "T32n1636_003:0081b08": "蓋。以心布施諸來乞者。住於人前隨其給與。",
    "T32n1636_003:0081b09": "或施真實。諸佛滅後莊嚴塔廟。或施求法菩",
    "T32n1636_003:0081b10": "薩諸善知識及現生菩薩法師。若父母僧寶",
    "T32n1636_003:0081b11": "奉諸佛教乃至一切可受施者。皆以如是善根",
    "T32n1636_003:0081b12": "回向。如其最初諸有善時皆當親近。發如是",
    "T32n1636_003:0081b13": "願說此善根。於諸世間得常依住。於清淨法",
    "T32n1636_003:0081b14": "得正自在。若諸眾生以此善根。地獄罪報皆",
    "T32n1636_003:0081b15": "得除滅。畜生琰摩羅界息諸苦聚。彼以如是",
    "T32n1636_003:0081b16": "善根回向。我於善根亦復如是。居房舍時。願",
    "T32n1636_003:0081b17": "諸眾生滅諸苦聚。遇拯救時。願諸眾生脫諸",
    "T32n1636_003:0081b18": "煩惱。遇依怙時。願諸眾生離諸怖畏。若行去",
    "T32n1636_003:0081b19": "時。願諸眾生至一切地。若對向時。願諸眾生",
    "T32n1636_003:0081b20": "得畢竟忍。見光明時。願諸眾生得無暗慧。覩",
    "T32n1636_003:0081b21": "電光時。願諸眾生破無明暗。得燈炬時。願諸",
    "T32n1636_003:0081b22": "眾生畢竟淨住。遇勇健時。願諸眾生於不思",
    "T32n1636_003:0081b23": "議法深入正理。遇勇將時。願諸眾生而得無",
    "T32n1636_003:0081b24": "礙智蘊。乃至言無虛飾。深固意回向一境心回",
    "T32n1636_003:0081b25": "向。歡喜心回向。極喜心回向。柔軟心回向。大",
    "T32n1636_003:0081b26": "慈心回向。愛樂心回向。攝受心回向。守護心",
    "T32n1636_003:0081b27": "回向。安隱心回向。以如是回向。又我此善根。",
    "T32n1636_003:0081b28": "願諸眾生得淨所趣成就。得淨所生成就。得",
    "T32n1636_003:0081b29": "淨福相嚴身成就。得無損壞成就。得廣大施",
    "T32n1636_003:0081c01": "成就。得久遠心成就。得無失念成就。得通達",
    "T32n1636_003:0081c02": "惠解成就。得無量覺悟成就。得身業意業一",
    "T32n1636_003:0081c03": "切功德莊嚴圓滿成就。又以無量善根與諸眾",
    "T32n1636_003:0081c04": "生供養諸佛。由供養已得無損減。於佛世尊",
    "T32n1636_003:0081c05": "懺諸罪惡。親近如來應供正等正覺。聞所說",
    "T32n1636_003:0081c06": "法聞已離諸疑惑。如聞受持而得相續具足正",
    "T32n1636_003:0081c07": "行。由供養如來故得成事業。心勤修習無諸",
    "T32n1636_003:0081c08": "罪惡。又我植此善本畢竟離諸貧窮於七聖財",
    "T32n1636_003:0081c09": "而得圓滿。隨諸佛學得勝善根普能成就廣",
    "T32n1636_003:0081c10": "大信解入一切智智。於諸世間作無礙眼。具",
    "T32n1636_003:0081c11": "相嚴身清淨攝受一切功德。莊嚴語故成就",
    "T32n1636_003:0081c12": "諸根。十力繫心分別之所積集。於遊止行無",
    "T32n1636_003:0081c13": "不圓滿。又諸如來成妙樂處。願諸眾生亦復",
    "T32n1636_003:0081c14": "皆得。如六十回向儀軌中說。願諸眾生獲得",
    "T32n1636_003:0081c15": "智食。不應食者心遍了知。決定不揀擇食樂",
    "T32n1636_003:0081c16": "不肉食。乃至不生愛欲。願諸眾生如雲降雨",
    "T32n1636_003:0081c17": "得法一味。願諸眾生得諸上味。於最上法樂",
    "T32n1636_003:0081c18": "止息充滿。一切佛法極善思惟。不生執相。謂",
    "T32n1636_003:0081c19": "不壞乘。最上乘。最勝乘。速疾乘。大力乘等。",
    "T32n1636_003:0081c20": "願諸眾生樂覩諸佛得無厭足。願諸眾生見",
    "T32n1636_003:0081c21": "善知識得無間斷。願諸眾生見無毒藥。願諸",
    "T32n1636_003:0081c22": "眾生息除煩惱。願諸眾生覩淨日輪願諸眾",
    "T32n1636_003:0081c23": "生。破黑暗已隨樂為說。如是身相照了自性",
    "T32n1636_003:0081c24": "願諸眾生。覩勝光明不見惱害唯見適悅。賢",
    "T32n1636_003:0081c25": "善愛樂希望極喜詣諸佛所。願諸眾生具足",
    "T32n1636_003:0081c26": "戒香。於菩薩波羅蜜多戒而不毀禁。願諸眾",
    "T32n1636_003:0081c27": "生熏修布施。遍捨一切。願諸眾生熏修忍辱。",
    "T32n1636_003:0081c28": "得心不動。願諸眾生。熏修精進被大精進鎧。",
    "T32n1636_003:0081c29": "願諸眾生熏修靜慮。依現在佛前得三摩地。",
    "T32n1636_003:0082a01": "願諸眾生熏修菩薩迴向。願諸眾生熏修一",
    "T32n1636_003:0082a02": "切白法。解脫諸不善法。願諸眾生獲天資具。",
    "T32n1636_003:0082a03": "願諸眾生起大智行獲聖資具。願諸眾生以",
    "T32n1636_003:0082a04": "菩提心熏諸異生得妙樂具。願諸眾生離諸",
    "T32n1636_003:0082a05": "輪迴行苦獲安隱資具。願諸眾生得住淨佛",
    "T32n1636_003:0082a06": "國土證諸法觸。謂功德住。相應住。廣大不動",
    "T32n1636_003:0082a07": "最上諸佛住。願諸眾生得近佛遊止願諸眾",
    "T32n1636_003:0082a08": "生得無量光照諸佛法。願諸眾生得無礙光",
    "T32n1636_003:0082a09": "能以一光照諸法界。願諸眾生得安樂身獲",
    "T32n1636_003:0082a10": "如來身。願諸眾生猶如藥王畢竟能別方論。",
    "T32n1636_003:0082a11": "願諸眾生猶如藥樹得無損害。願諸眾生如",
    "T32n1636_003:0082a12": "世良醫滅除疾病。得一切智至安樂處。願諸",
    "T32n1636_003:0082a13": "眾生為世良藥。如其深心擣篩和合。願諸眾",
    "T32n1636_003:0082a14": "生除諸病惱。願諸眾生得大勢力身。願諸眾",
    "T32n1636_003:0082a15": "生得碎諸輪圍山力。願諸眾生得無限量器",
    "T32n1636_003:0082a16": "盡虛空界廣大念根。世出世間一切所說普",
    "T32n1636_003:0082a17": "攝。印持得無忘念。願諸眾生得善淨器。了悟",
    "T32n1636_003:0082a18": "三世諸佛分別清淨無堅執著。願諸眾生所",
    "T32n1636_003:0082a19": "欲至向得一切處行佛地上。願諸眾生於餘",
    "T32n1636_003:0082a20": "一切眾生得心無損害。願諸眾生一剎那心",
    "T32n1636_003:0082a21": "緣諸法界。及詣一切世界無疲無倦。由無厭",
    "T32n1636_003:0082a22": "倦得身通輪。願諸眾生得妙樂行。同諸菩薩",
    "T32n1636_003:0082a23": "行詣道場。願諸眾生於善知識及無量善根",
    "T32n1636_003:0082a24": "得心無捨離。知恩報恩隨所守護。願諸眾生",
    "T32n1636_003:0082a25": "與善知識同一利樂。願諸眾生深心歡喜惟",
    "T32n1636_003:0082a26": "善攝受。與善知識安樂共住隨修福行。願諸",
    "T32n1636_003:0082a27": "眾生於善知識所有善根清淨業報。同一大",
    "T32n1636_003:0082a28": "願。願諸眾生住大乘行永離憂暗。於一切智",
    "T32n1636_003:0082a29": "得無窮盡。願諸眾生深覆善根。為諸如來之",
    "T32n1636_003:0082b01": "所守護。願諸眾生覆護智德。解脫世間一切",
    "T32n1636_003:0082b02": "惑染。願諸眾生具足白法不起散亂。於佛法",
    "T32n1636_003:0082b03": "中得不壞行。願諸眾生張十力蓋覆蔭一切。",
    "T32n1636_003:0082b04": "願諸眾生得大深心畢竟覺了。願諸眾生踞",
    "T32n1636_003:0082b05": "師子座得佛神通。於諸世間如是觀察。又虛",
    "T32n1636_003:0082b06": "空藏經云。我所積集善根法智善巧。無不與",
    "T32n1636_003:0082b07": "諸眾生而為依住。",
    "T32n1636_003:0082b08": "論曰。捨過未受用。如無盡意經云。若善心心",
    "T32n1636_003:0082b09": "所法念念回向菩提。是為善巧。若未來善根",
    "T32n1636_003:0082b10": "決定菩提。現前於諸事業所起善心。皆用回",
    "T32n1636_003:0082b11": "向阿耨多羅三藐三菩提。",
    "T32n1636_003:0082b12": "論曰。如是心心所法修習。信解圓滿一切捨",
    "T32n1636_003:0082b13": "施。又心所行及身方便捨諸攝受。此言攝",
    "T32n1636_003:0082b14": "受者。即是解脫三有苦本。是中於無量阿僧",
    "T32n1636_003:0082b15": "祇劫種種所造。應招世出世間無量富樂。於",
    "T32n1636_003:0082b16": "身自然如意受用。我應以財利鉤拔諸眾生",
    "T32n1636_003:0082b17": "置彼岸處。菩薩於菩提道布施。餘如寶雲經",
    "T32n1636_003:0082b18": "說。",
    "T32n1636_003:0082b19": "護持正法戒品第二之一",
    "T32n1636_003:0082b20": "論曰。是人於身雖捨。復何名護。謂若以自受",
    "T32n1636_003:0082b21": "用施諸眾生。云何受用。何等名施。若無受用",
    "T32n1636_003:0082b22": "亦無守護。是故護自身者。應以受用利益眾",
    "T32n1636_003:0082b23": "生。菩薩別解脫經云。舍利子。應知護他者即",
    "T32n1636_003:0082b24": "是護身。舍利子。如是行相。若菩薩成就護他。",
    "T32n1636_003:0082b25": "設遇喪命因緣。我於是業悉不應作。又無畏",
    "T32n1636_003:0082b26": "授所問經云。復如大車負極重等。唯諸智者",
    "T32n1636_003:0082b27": "於法覺了。無盡意經亦作是說。為護諸眾生",
    "T32n1636_003:0082b28": "者。設身有苦不生疲厭。況捨善知識耶。故華",
    "T32n1636_003:0082b29": "嚴經云。善男子。菩薩由善知識任持不墮惡",
    "T32n1636_003:0082c01": "趣。由善知識具足超越菩薩學處。由善知",
    "T32n1636_003:0082c02": "識教導而得出離世間。由善知識而得親近",
    "T32n1636_003:0082c03": "菩薩無忘失行。由善知識而得攝受菩薩一",
    "T32n1636_003:0082c04": "切希有行故。由善知識依正覺道除業惑障",
    "T32n1636_003:0082c05": "出生死城至清淨處。善男子。是故親近承事",
    "T32n1636_003:0082c06": "善知識者。應如是作意。謂心如地荷負一切。",
    "T32n1636_003:0082c07": "無疲倦故。心如金剛。志願不可壞故。心如輪",
    "T32n1636_003:0082c08": "圍山。設遇諸苦無傾動故。心如僕使。隨諸作",
    "T32n1636_003:0082c09": "務不厭賤故。心如傭人。洗滌塵穢離憍慢故。",
    "T32n1636_003:0082c10": "心如大車。運重致遠不傾壞故。心如良馬。不",
    "T32n1636_003:0082c11": "暴惡故。心如舡筏。往來不倦故。心如孝子。",
    "T32n1636_003:0082c12": "於諸親友承順顏色故。又善男子。應於自身",
    "T32n1636_003:0082c13": "起病苦想。於善知識起醫王想。隨所教令作",
    "T32n1636_003:0082c14": "良藥想。所修正行作除病想。又善男子。應於",
    "T32n1636_003:0082c15": "自身作怖畏想。於善知識作勇健想。隨所教",
    "T32n1636_003:0082c16": "令作器仗想。所修正行作破怨想。復次解脫",
    "T32n1636_003:0082c17": "觀優婆夷言。善男子。菩薩於善知識隨所教",
    "T32n1636_003:0082c18": "令應思供養諸佛世尊。菩薩於善知識言無違",
    "T32n1636_003:0082c19": "逆。得近一切智故於善知識言無疑惑。得近",
    "T32n1636_003:0082c20": "諸善知識不離作意。得諸現在利益。又如善",
    "T32n1636_003:0082c21": "財詣堅固幢比丘所。頭面禮足右繞百千匝",
    "T32n1636_003:0082c22": "却住一面。時堅固幢比丘觀察禮敬。更復諦",
    "T32n1636_003:0082c23": "觀亦復禮敬。如是思惟遍觀察已。謂言從何",
    "T32n1636_003:0082c24": "所來作是相者。於現前功德利益求念堅固",
    "T32n1636_003:0082c25": "無量行願。不捨是意希望見相及音聲取。乃",
    "T32n1636_003:0082c26": "至作禮而去。如其詣善知識見一切智涕淚悲",
    "T32n1636_003:0082c27": "泣。至海雲比丘所作禮而去。又菩薩別解脫",
    "T32n1636_003:0082c28": "經云。舍利子。菩薩樂善法欲世間珍寶無不",
    "T32n1636_003:0082c29": "棄捨。以身承事無不恭敬。供給走使及餘語",
    "T32n1636_003:0083a01": "業無不勇捍。於和尚阿闍梨極生尊重。乃至",
    "T32n1636_003:0083a02": "所以者何。為斷繫縛求如是法。為斷生老病",
    "T32n1636_003:0083a03": "死憂悲苦惱求如是法。發心如寶。除諸眾生",
    "T32n1636_003:0083a04": "貧窮困苦。求如是法。發心如藥。安樂一切眾",
    "T32n1636_003:0083a05": "生。求如是法。最上授所問經云。復次長者。",
    "T32n1636_003:0083a06": "或於菩薩所聞一四句偈。受持讀誦為他人",
    "T32n1636_003:0083a07": "說。及積集菩薩布施持戒忍辱精進禪定智",
    "T32n1636_003:0083a08": "惠相應之行。彼於阿闍梨法應生尊重。乃至",
    "T32n1636_003:0083a09": "以名句文說偈讚歎。若一劫中於阿闍梨親",
    "T32n1636_003:0083a10": "近承事。常行正直。一切財利受用供養長者。",
    "T32n1636_003:0083a11": "於阿闍梨尊重尚未圓滿。",
    "T32n1636_003:0083a12": "論曰。云何於法尊重。八千頌般若波羅蜜多",
    "T32n1636_003:0083a13": "經云。善男子。汝於善知識應起尊重愛樂。爾",
    "T32n1636_003:0083a14": "時常慘菩薩摩訶薩如是行相尊重作意。次",
    "T32n1636_003:0083a15": "詣一城。入是中已。我為供養法上菩薩摩訶",
    "T32n1636_003:0083a16": "薩故。當自賣身隨取其直。然我於長夜中為",
    "T32n1636_003:0083a17": "欲因緣受生死身。流轉諸趣無量無邊。未甞",
    "T32n1636_003:0083a18": "為法及利眾生。時常慘菩薩高聲唱言。從其",
    "T32n1636_003:0083a19": "聽聞。誰買此人誰買此人。以要言之。時魔波",
    "T32n1636_003:0083a20": "旬即從座起。令諸婆羅門長者等不聞其聲。",
    "T32n1636_003:0083a21": "欲自賣身了不可得。彼一詣已皆無聞者。即自",
    "T32n1636_003:0083a22": "悲泣。唱言。怪哉。於其財利斯何難得如是。我",
    "T32n1636_003:0083a23": "自賣身尚不可得。時有天主。名爍迦羅。作",
    "T32n1636_003:0083a24": "梵志身。乃至白常慘菩薩言。善男子。汝何住",
    "T32n1636_003:0083a25": "此悲泣憂惱。常慘菩薩白言。梵志。我今樂善",
    "T32n1636_003:0083a26": "法欲為供養法。當自賣身竟無買者。爾時梵",
    "T32n1636_003:0083a27": "志語常慘菩薩言。我不須人無所施作。要當",
    "T32n1636_003:0083a28": "人身心血骨髓。乃至於此賣否。時常慘菩薩",
    "T32n1636_003:0083a29": "自念。獲大善利我今圓滿。定知般若波羅蜜",
    "T32n1636_003:0083b01": "多方便善巧。我身尚賣何得悋惜心血骨髓。",
    "T32n1636_003:0083b02": "發踴躍心。善分別心。極歡喜心。白梵志言。是",
    "T32n1636_003:0083b03": "身隨意。乃至常慘菩薩右執利刃。刺臂出血",
    "T32n1636_003:0083b04": "去臂肉已破骨而往。是時有長者女。處高樓",
    "T32n1636_003:0083b05": "閣遙見是事。乃至詣彼謂常慘菩薩言。汝何",
    "T32n1636_003:0083b06": "如是於身苦楚。乃至童女聞供養已復語。善",
    "T32n1636_003:0083b07": "男子。彼有何等功德善利。白言。童女。彼菩男",
    "T32n1636_003:0083b08": "者為我善說般若波羅蜜多方便善巧得如是",
    "T32n1636_003:0083b09": "學。如是學者為諸眾生作所歸趣。以要言之。",
    "T32n1636_003:0083b10": "復次童女語常慘菩薩言。善男子。於阿闍梨",
    "T32n1636_003:0083b11": "為求如是廣大法者。如是於二法義。於殑伽",
    "T32n1636_003:0083b12": "沙數劫當捨是身。為求如是廣大法故。善男",
    "T32n1636_003:0083b13": "子。我今具有金銀末尼珠寶吠琉璃等。乃至",
    "T32n1636_003:0083b14": "汝於法上菩薩廣作善利。時童女與五百眷",
    "T32n1636_003:0083b15": "屬俱詣法上菩薩所。爾時法上菩薩摩訶薩。",
    "T32n1636_003:0083b16": "即從坐起詣已住舍。於七歲中如是入妙三摩",
    "T32n1636_003:0083b17": "地。常慘菩薩亦七歲中不起欲尋。不起謗尋。",
    "T32n1636_003:0083b18": "不起害尋。不著滋味。但念法上菩薩當於何",
    "T32n1636_003:0083b19": "時出三摩地。如是詣法座前。於此說法盡地",
    "T32n1636_003:0083b20": "方所。散種種花諸妙珍寶。時長者女與現前",
    "T32n1636_003:0083b21": "五百眷屬。於常慘菩薩威儀進止亦如是學。",
    "T32n1636_003:0083b22": "時虛空天響報常慘菩薩言。是法上菩薩後",
    "T32n1636_003:0083b23": "當七日出三摩地詣彼城中隨宜說法。爾時",
    "T32n1636_003:0083b24": "常慘菩薩聞是聲已。生極喜樂及適悅意。掃",
    "T32n1636_003:0083b25": "地嚴淨。時長者女與五百眷屬。於法座前以",
    "T32n1636_003:0083b26": "智善巧七寶間飾。復次常慘菩薩於地方所",
    "T32n1636_003:0083b27": "嚴持掃灑。周遍求水了不可得。而於是處有",
    "T32n1636_003:0083b28": "魔波旬。名曰飲漿。隱蔽諸水為令菩薩心生",
    "T32n1636_003:0083b29": "苦惱退失道意增不善本。時常慘菩薩知魔",
    "T32n1636_003:0083c01": "蔽已。我應刺身出血洒地。所以者何。是地",
    "T32n1636_003:0083c02": "方所多塵土界。於法上菩薩身或坌污我今",
    "T32n1636_003:0083c03": "為法設破己身斯何悋惜。又我往昔為欲因",
    "T32n1636_003:0083c04": "緣。往復無際輪回生死。不曾為法捨自身命。",
    "T32n1636_003:0083c05": "作是念已。即執利刀刺身出血遍洒其地。諸",
    "T32n1636_003:0083c06": "女眷屬亦如是學。時魔波旬皆不得便。故大",
    "T32n1636_003:0083c07": "乘四法經云。佛告諸比丘。菩薩盡其形壽乃",
    "T32n1636_003:0083c08": "至或遇喪命因緣。畢竟不得捨善知識。",
    "T32n1636_003:0083c09": "大乘集菩薩學論卷第三"
}