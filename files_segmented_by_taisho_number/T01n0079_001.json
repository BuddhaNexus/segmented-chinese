{
    "T01n0079_001:0888b15": "佛說鸚鵡經",
    "T01n0079_001:0888b17": "宋天竺三藏求那跋陀羅譯",
    "T01n0079_001:0888b18": "聞如是：一時，婆伽婆在舍衛城祇樹給孤獨",
    "T01n0079_001:0888b19": "園。彼時，世尊晨起著衣服，與衣鉢俱詣舍衛",
    "T01n0079_001:0888b20": "城分衛。遊舍衛分衛時，到鸚鵡摩牢兜羅子",
    "T01n0079_001:0888b21": "家。彼時，鸚鵡摩牢兜羅子，出行不在少有所",
    "T01n0079_001:0888b22": "為。彼時，鸚鵡摩牢兜羅子家有狗，名具，坐好",
    "T01n0079_001:0888b23": "褥上，以金鉢食粳米肉。白狗遙見世尊從遠",
    "T01n0079_001:0888b24": "而來，見已便吠。彼世尊便作是言：「止！白狗！不",
    "T01n0079_001:0888b25": "須作是聲，汝本吟哦(梵志乞食音)！」於是，白狗極大瞋",
    "T01n0079_001:0888b26": "恚不歡喜，下牀褥已至門閾下，依而伏寂然",
    "T01n0079_001:0888b27": "住。後摩牢兜羅子還舍已，見白狗還下牀褥",
    "T01n0079_001:0888b28": "依門閾寂然伏，憂慼不樂，見已問邊人曰：「誰",
    "T01n0079_001:0888b29": "觸嬈此白狗，而令此白狗憂慼不樂，下牀褥",
    "T01n0079_001:0888c01": "已依門閾寂然伏？」「此摩牢！無有觸嬈此狗者，",
    "T01n0079_001:0888c02": "而令此狗憂慼不樂，下牀褥已依門閾寂然",
    "T01n0079_001:0888c03": "伏。此摩牢！今日有沙門瞿曇來詣家乞食，彼",
    "T01n0079_001:0888c04": "白狗便吠之，彼沙門瞿曇作是言：『止！白狗！汝",
    "T01n0079_001:0888c05": "不應作是聲，汝本吟哦！』是故摩牢！令白狗瞋",
    "T01n0079_001:0888c06": "恚不樂，下牀褥已依門閾默然伏。」於是，鸚鵡",
    "T01n0079_001:0888c07": "摩牢兜羅子於世尊便有瞋恚不樂，遙罵世尊，",
    "T01n0079_001:0888c08": "遙誹謗世尊，遙恚世尊：「此沙門瞿曇！乃如此",
    "T01n0079_001:0888c09": "虛妄言！」出舍衛已，往詣祇樹給孤獨園。彼時，",
    "T01n0079_001:0888c10": "世尊無量百眾在前圍遶而為說法。世尊遙",
    "T01n0079_001:0888c11": "見鸚鵡摩牢兜羅子從遠而來，見已世尊告",
    "T01n0079_001:0888c12": "諸比丘：「汝諸比丘！遙見鸚鵡摩牢兜羅子從",
    "T01n0079_001:0888c13": "遠而來不？」「唯然，世尊！」「若以此時鸚鵡摩牢兜",
    "T01n0079_001:0888c14": "羅子命終者，屈申臂頃如是生泥犁中。何以",
    "T01n0079_001:0888c15": "故？彼如是極向我瞋恚故，因彼瞋恚，身壞死",
    "T01n0079_001:0888c16": "時生惡趣泥犁中。」彼時，鸚鵡摩牢兜羅子來",
    "T01n0079_001:0888c17": "詣世尊所，到已白世尊曰：「沙門瞿曇！今日至",
    "T01n0079_001:0888c18": "我家乞食耶？」曰：「摩牢！我今日至汝家乞食。」「唯",
    "T01n0079_001:0888c19": "此沙門瞿曇！彼白狗於汝有何咎，而令我白",
    "T01n0079_001:0888c20": "狗瞋恚不樂下牀褥已，依門閾寂然伏？」答曰：",
    "T01n0079_001:0888c21": "「摩牢！我晨起著衣服已，與衣鉢俱詣舍衛城",
    "T01n0079_001:0888c22": "分衛，遊舍衛城分衛時便至汝家。汝白狗遙",
    "T01n0079_001:0888c23": "見我從遠而來，見已而吠，我便作是言：『止！白",
    "T01n0079_001:0888c24": "狗！汝不應作是聲，汝本吟哦！』是故，摩牢！彼白",
    "T01n0079_001:0888c25": "狗則瞋恚不樂，下牀褥已依門閾默然伏。」「此",
    "T01n0079_001:0888c26": "瞿曇！此白狗本是我何等親屬？」「止！摩牢！不須",
    "T01n0079_001:0888c27": "問，汝或能聞憂慼不樂。」彼鸚鵡摩牢兜羅子",
    "T01n0079_001:0888c28": "再三白世尊曰：「此瞿曇！白狗本是何等親屬？」",
    "T01n0079_001:0888c29": "「汝摩牢！已再三問，當說之。此摩牢！白狗前所",
    "T01n0079_001:0889a01": "生，是汝父，名兜羅。」於是，鸚鵡摩牢兜羅子，於",
    "T01n0079_001:0889a02": "世尊倍增上瞋恚不樂，罵世尊，恚世尊，誹謗",
    "T01n0079_001:0889a03": "世尊：「此沙門瞿曇！虛妄語！」白於世尊曰：「此",
    "T01n0079_001:0889a04": "瞿曇！我父兜羅常行施與，常行幢施，常事於",
    "T01n0079_001:0889a05": "火，彼身壞死已生妙梵天上，此何以故當生",
    "T01n0079_001:0889a06": "狗中？」「此摩牢！以汝增上慢，彼父兜羅亦復爾，",
    "T01n0079_001:0889a07": "是故生弊惡狗中。」說偈曰：",
    "T01n0079_001:0889a08": "「梵志增上慢，　　此終生六趣，",
    "T01n0079_001:0889a09": "　鷄猪狗野狐，　　驢卵地獄中。",
    "T01n0079_001:0889a10": "「汝，摩牢！我所說若不信者，汝摩牢！便可還家。",
    "T01n0079_001:0889a11": "到已語白狗作如是言：『實，白狗！汝本生時，是",
    "T01n0079_001:0889a12": "我父兜羅者，還上牀褥。』汝摩牢！彼白狗便當",
    "T01n0079_001:0889a13": "還上牀褥上。『汝白狗！本生時，是我父兜羅者，",
    "T01n0079_001:0889a14": "當於金鉢中食粳米肉。』此摩牢！彼白狗當於",
    "T01n0079_001:0889a15": "金鉢中食粳米肉。『彼白狗！本生時，是我父兜",
    "T01n0079_001:0889a16": "羅者，當示我父遺財，汝本藏舉我今不知處。』",
    "T01n0079_001:0889a17": "此摩牢！彼白狗當示汝本父遺財汝所不知。」",
    "T01n0079_001:0889a18": "於是，鸚鵡摩牢兜羅子聞世尊所說，善思惟",
    "T01n0079_001:0889a19": "念習誦已，繞世尊，離世尊還至家。到已語白",
    "T01n0079_001:0889a20": "狗作如是言：「此白狗！若本生時是我父兜羅",
    "T01n0079_001:0889a21": "者，當還上床褥坐。」彼白狗便還上床褥坐。「此",
    "T01n0079_001:0889a22": "白狗！本生時若是我父兜羅者，當於金鉢中",
    "T01n0079_001:0889a23": "食粳米肉。」彼白狗便於金鉢中食粳米肉。「此",
    "T01n0079_001:0889a24": "白狗！本生時是我父兜羅者，白狗當示我本",
    "T01n0079_001:0889a25": "父遺財，汝本藏舉我今不知處。」於是，彼白狗",
    "T01n0079_001:0889a26": "下床褥已至本臥處，到已於本臥處床四脚",
    "T01n0079_001:0889a27": "下，以口足爬地，令鸚鵡摩牢兜羅子大得",
    "T01n0079_001:0889a28": "錢財。於是，鸚鵡摩牢兜羅子大得錢財，大得",
    "T01n0079_001:0889a29": "利極歡喜，善心生，以右膝著地，叉手向祇樹",
    "T01n0079_001:0889b01": "給孤獨園，三自稱名姓字，「真實沙門瞿曇！語",
    "T01n0079_001:0889b02": "實沙門瞿曇！不妄言沙門瞿曇！」三自稱名姓",
    "T01n0079_001:0889b03": "已，出舍衛城往詣祇樹給孤獨園。彼時，世尊",
    "T01n0079_001:0889b04": "無量百眾在前圍遶而為說法。世尊遙見鸚",
    "T01n0079_001:0889b05": "鵡摩牢兜羅子從遠而來，見已世尊告諸比",
    "T01n0079_001:0889b06": "丘：「汝諸比丘！見彼鸚鵡摩牢兜羅子從遠來",
    "T01n0079_001:0889b07": "不？」「唯然，世尊！」「若以此時鸚鵡摩牢兜羅子命",
    "T01n0079_001:0889b08": "終者，如屈申臂頃生於善處。何以故？彼於",
    "T01n0079_001:0889b09": "我有善心故，眾生因善心故，身壞死時生善",
    "T01n0079_001:0889b10": "處天上。」彼時，鸚鵡摩牢兜羅子往世尊所，到",
    "T01n0079_001:0889b11": "已共世尊面相慰勞，面相慰勞已却坐一面。",
    "T01n0079_001:0889b12": "鸚鵡摩牢兜羅子却坐一面已，世尊告曰：「此",
    "T01n0079_001:0889b13": "摩牢！如如我所說，白狗者實如我所言不",
    "T01n0079_001:0889b14": "如？」「如沙門瞿曇所說，白狗者實如所言無有",
    "T01n0079_001:0889b15": "異。此沙門瞿曇！我更欲有所問，當聽我所",
    "T01n0079_001:0889b16": "問。」「此摩牢！當問，隨意所樂。」「此瞿曇！何因何緣",
    "T01n0079_001:0889b17": "俱受人身，便有高下好惡清濁？此瞿曇！有長",
    "T01n0079_001:0889b18": "命、短命者，有無病者、有病者，有好者、有醜者，",
    "T01n0079_001:0889b19": "有貴者、有賤者，有所能者、無所能者，有多錢",
    "T01n0079_001:0889b20": "財者、無多錢財者，有惡智者、有智慧者？」「此摩",
    "T01n0079_001:0889b21": "牢！眾生因緣故，因行故、緣行故、作行故，隨眾",
    "T01n0079_001:0889b22": "生所作行，令彼彼有好惡高下。」「此沙門瞿曇！",
    "T01n0079_001:0889b23": "略所說，未廣分別，我不解其義。唯願沙門瞿",
    "T01n0079_001:0889b24": "曇，當為善說，令我當從。沙門瞿曇！所略說法，",
    "T01n0079_001:0889b25": "未廣分別，當知其義。」「是故，摩牢！當善聽之，善",
    "T01n0079_001:0889b26": "思惟念，我當為說。」「唯然，瞿曇！」鸚鵡摩牢兜羅",
    "T01n0079_001:0889b27": "子受世尊教。世尊告曰：「此摩牢！何所因、何所",
    "T01n0079_001:0889b28": "緣，若男若女有命短者？此摩牢！或一若男若",
    "T01n0079_001:0889b29": "女，極生血污其手，近於惡、無有慈，斷一切眾",
    "T01n0079_001:0889c01": "生命下至蟻子，因此行故，如是所因、如是所",
    "T01n0079_001:0889c02": "行，身壞死時生惡趣泥犁中，來生此人間命",
    "T01n0079_001:0889c03": "便短。何以故？摩牢！彼所行短，是故令或一若",
    "T01n0079_001:0889c04": "男若女行殺生，是為摩牢！當見是行報故。此",
    "T01n0079_001:0889c05": "摩牢！復何因、復何緣，令或一若男若女有命長",
    "T01n0079_001:0889c06": "者？此摩牢！或一若男若女棄於殺、離於殺，",
    "T01n0079_001:0889c07": "捨除刀杖，常有羞恥，於一切眾生欲令安隱，",
    "T01n0079_001:0889c08": "淨於殺意，彼因此行，如是所因、如是所行，身",
    "T01n0079_001:0889c09": "壞死時至善處天上，來生此人間命則長。何",
    "T01n0079_001:0889c10": "以故？摩牢！彼為命長行故，而令或一若男若",
    "T01n0079_001:0889c11": "女離於殺、棄於殺，是為摩牢！當知是行報故。",
    "T01n0079_001:0889c12": "此摩牢！何所因、何所緣，而令或一若男若女",
    "T01n0079_001:0889c13": "多有病？此摩牢！或一若男若女觸嬈於眾生，",
    "T01n0079_001:0889c14": "彼觸嬈眾生，或以手、或以石、或以杖、或以刀，",
    "T01n0079_001:0889c15": "彼因此行，如是所因、如是所行，身壞死時生",
    "T01n0079_001:0889c16": "惡趣泥犁中，來生此人間多有病痛。何以",
    "T01n0079_001:0889c17": "故？此摩牢！彼作病行故，而令或一若男若女",
    "T01n0079_001:0889c18": "觸嬈眾生，是故摩牢！當知是行報故。此摩",
    "T01n0079_001:0889c19": "牢！復何因、復何緣，而令或一若男若女無有",
    "T01n0079_001:0889c20": "病？此摩牢，或一若男若女不觸嬈眾生，彼不",
    "T01n0079_001:0889c21": "觸嬈眾生，不以手、不以石、不以刀、不以杖，彼",
    "T01n0079_001:0889c22": "因此行、因此故，因此行故，身壞死時生善處",
    "T01n0079_001:0889c23": "天上，來生人間無有病痛。何以故？此摩牢！彼",
    "T01n0079_001:0889c24": "作無病行故，而令或一若男若女不觸嬈眾",
    "T01n0079_001:0889c25": "生，是故摩牢！當知是行報故。此摩牢！復何因，",
    "T01n0079_001:0889c26": "復何緣，或一若男若女有醜者？此摩牢！或一",
    "T01n0079_001:0889c27": "若男若女多有瞋恚，多有憂慼，彼少有所言",
    "T01n0079_001:0889c28": "便有瞋恚，憂慼不樂，住於瞋恚生瞋恚，廣說",
    "T01n0079_001:0889c29": "誹謗，因此行、因此故，因此行故，身壞死時生",
    "T01n0079_001:0890a01": "惡趣泥犁中，來生人間形色弊惡。何以故？彼",
    "T01n0079_001:0890a02": "作弊惡行故，而令或一若男若女瞋恚憂慼，",
    "T01n0079_001:0890a03": "是為摩牢！當知是行報故。此摩牢！復何因、復",
    "T01n0079_001:0890a04": "何緣，而令或一若男若女形色好？此摩牢！或",
    "T01n0079_001:0890a05": "一若男若女不多瞋恚、不多憂慼，若有以麤",
    "T01n0079_001:0890a06": "獷言說者，彼亦不恚、亦不恨、亦不憂慼，不住於",
    "T01n0079_001:0890a07": "恚、不生瞋恚、不以恚恨，彼因此行、以此行，因",
    "T01n0079_001:0890a08": "此行故，身壞死時生善處天上，來生此人間",
    "T01n0079_001:0890a09": "形色則妙。何以故？此摩牢！彼行妙行故，而令",
    "T01n0079_001:0890a10": "或一若男若女無有瞋恚亦無憂慼，是故摩",
    "T01n0079_001:0890a11": "牢！當知是行報故。此摩牢！復何因、復何緣，而",
    "T01n0079_001:0890a12": "令或一若男若女少有所能？此摩牢！或一若",
    "T01n0079_001:0890a13": "男若女有貪嫉發於貪嫉，彼見他有恭敬施",
    "T01n0079_001:0890a14": "財物已，便發於貪嫉，他所有令我得，彼因此",
    "T01n0079_001:0890a15": "行，因行故、緣行故，身壞死時生惡趣泥犁中，",
    "T01n0079_001:0890a16": "來生此人間少有所能。何以故？此摩牢！彼作",
    "T01n0079_001:0890a17": "少有所能行故，而令或一若男若女貪嫉發",
    "T01n0079_001:0890a18": "於貪嫉，此摩牢！當知是行報故。此摩牢！復何",
    "T01n0079_001:0890a19": "因、復何緣，而令或一若男若女極有所能？此",
    "T01n0079_001:0890a20": "摩牢！或一若男若女無有貪嫉、不發貪嫉，彼",
    "T01n0079_001:0890a21": "見他恭敬財物施已，不發於貪嫉，他所有令",
    "T01n0079_001:0890a22": "我得，彼以此行，因此行、緣此行，身壞死時生",
    "T01n0079_001:0890a23": "善處天上，來生人間極有所能。何以故？摩牢！",
    "T01n0079_001:0890a24": "彼作極有所能行故，而令或一若男若女無",
    "T01n0079_001:0890a25": "有貪嫉、不發貪嫉。是故摩牢！當知是行報故。",
    "T01n0079_001:0890a26": "此摩牢！復何因、復何緣，而令或一若男若女",
    "T01n0079_001:0890a27": "生下賤家？此摩牢！或一若男若女自大憍慢，",
    "T01n0079_001:0890a28": "應當恭敬而不恭敬，應當承事而不承事，應",
    "T01n0079_001:0890a29": "當禮事而不禮事，應當供養而不供養，應當",
    "T01n0079_001:0890b01": "施座而不施座，應當示導而不示導，應當",
    "T01n0079_001:0890b02": "禮事起恭敬叉手向，而不禮事起恭敬叉手",
    "T01n0079_001:0890b03": "向，因此行、緣此行，有此行故，身壞死時生惡",
    "T01n0079_001:0890b04": "趣泥犁中，來生人間在下賤家。何以故？此摩",
    "T01n0079_001:0890b05": "牢！彼為下賤行故，而令或一若男若女自大",
    "T01n0079_001:0890b06": "憍慢。是為摩牢！當知是行報故。此摩牢！復何",
    "T01n0079_001:0890b07": "因、復何緣，令一若男若女生豪貴家？此摩",
    "T01n0079_001:0890b08": "牢！或一若男若女，不自大、不憍慢，應當恭敬",
    "T01n0079_001:0890b09": "而恭敬，應當承事而承事，應當禮事而禮事，",
    "T01n0079_001:0890b10": "應當供養而供養，應當施座而施座，應當",
    "T01n0079_001:0890b11": "示導而示導，應當禮事起恭敬叉手向，而禮",
    "T01n0079_001:0890b12": "事起恭敬叉手向，彼因此行、緣此行，以此行",
    "T01n0079_001:0890b13": "故，身壞死時生善處天上，來生此人間在豪",
    "T01n0079_001:0890b14": "貴家。何以故？此摩牢！彼作豪貴行故，而令或",
    "T01n0079_001:0890b15": "一若男若女不自大、不憍慢。此摩牢！當知是行",
    "T01n0079_001:0890b16": "報故。此摩牢！復何因、復何緣，而令或一若男",
    "T01n0079_001:0890b17": "若女少有錢財？此摩牢！或一若男若女不施",
    "T01n0079_001:0890b18": "與非施主，彼不行施沙門婆羅門、貧窮下賤",
    "T01n0079_001:0890b19": "方來乞者，飲食衣被、華鬘塗香、床臥屋舍、明",
    "T01n0079_001:0890b20": "燈給使，彼因此行、緣此行，以此行故，身壞死時",
    "T01n0079_001:0890b21": "生惡趣泥犁中，來生此人間少有錢財。何以",
    "T01n0079_001:0890b22": "故？此摩牢，彼作少錢財行故，令或一若男若",
    "T01n0079_001:0890b23": "女少有錢財。此摩牢！當知是行報故。此摩",
    "T01n0079_001:0890b24": "牢！復何因、復何緣，而令或一若男若女多有",
    "T01n0079_001:0890b25": "錢財？此摩牢！或一若男若女施與為施主，彼",
    "T01n0079_001:0890b26": "施與沙門婆羅門、貧窮下賤方來乞者，飲食",
    "T01n0079_001:0890b27": "衣被、花鬘塗香、床臥屋舍、明燈給使，彼因此",
    "T01n0079_001:0890b28": "行、緣此行，以此行故，身壞死時生善處天上，",
    "T01n0079_001:0890b29": "來生此人間多有錢財。何以故？此摩牢！彼作",
    "T01n0079_001:0890c01": "多錢財行故，而令或一若男若女多有錢財。",
    "T01n0079_001:0890c02": "此摩牢！當知是行報故。此摩牢！復何因、復何",
    "T01n0079_001:0890c03": "緣，而令或一若男若女惡智？此摩牢！或一若",
    "T01n0079_001:0890c04": "男若女，為眾生不能往問，謂彼有名稱沙門",
    "T01n0079_001:0890c05": "婆羅門，往彼已不隨時問其義，亦不論此諸",
    "T01n0079_001:0890c06": "賢，何者是善不善？何者是好不好？何者是惡",
    "T01n0079_001:0890c07": "是醜？何者是黑是白？何者黑白報？何者見法",
    "T01n0079_001:0890c08": "義？何者後世戒義？何者為善非惡？從彼聞已，",
    "T01n0079_001:0890c09": "不如如學。彼因此行、緣此行，以此行故，身壞",
    "T01n0079_001:0890c10": "死時生惡趣泥犁中，來生此人間有惡智。何",
    "T01n0079_001:0890c11": "以故？此摩牢！彼作惡智行故，而令或一若男",
    "T01n0079_001:0890c12": "若女為眾生不能往問。此摩牢！當知是行報",
    "T01n0079_001:0890c13": "故。此摩牢！復何因、復何緣，而令或一若男若",
    "T01n0079_001:0890c14": "女有智慧？此摩牢！或一若男若女為眾生能",
    "T01n0079_001:0890c15": "往問，謂彼有名稱沙門婆羅門，往彼已隨時",
    "T01n0079_001:0890c16": "問其義，能論此諸賢，何者是善不善？何者是",
    "T01n0079_001:0890c17": "好不好？何者是醜是妙？何者是黑是白？何者",
    "T01n0079_001:0890c18": "是黑白報？何者見法義？何者後世戒義？何者",
    "T01n0079_001:0890c19": "為善非惡？從彼聞已，如如學之。彼因此行、緣",
    "T01n0079_001:0890c20": "此行，以此行故，身壞死時生善處天上，來生",
    "T01n0079_001:0890c21": "此人間則有智慧。何以故？此摩牢！彼作智慧",
    "T01n0079_001:0890c22": "行故，而令或一若男若女為眾生能往問。是",
    "T01n0079_001:0890c23": "為，摩牢！當知是行報故。此摩牢！若作短命行，",
    "T01n0079_001:0890c24": "行已則受短命；若作長命行，行已則受長",
    "T01n0079_001:0890c25": "命。若作病行，行已則有多病；若作非病行，行",
    "T01n0079_001:0890c26": "已則無有病。若作醜行，行已則受其醜；若作",
    "T01n0079_001:0890c27": "形色好行，行已則受好形色。若作少有所能",
    "T01n0079_001:0890c28": "行，行已則受少有所能；若作多有所能行，行",
    "T01n0079_001:0890c29": "已則受多有所能。若作下賤行，行已則受下",
    "T01n0079_001:0891a01": "賤；若作豪貴行，行已則受豪貴。若作少錢財",
    "T01n0079_001:0891a02": "行，行已則受少錢財；若作多錢財行，行已則",
    "T01n0079_001:0891a03": "受多錢財。若作惡智行，行已則受惡智；若作",
    "T01n0079_001:0891a04": "智慧行，行已則受智慧。是為摩牢！我本所說。",
    "T01n0079_001:0891a05": "此摩牢！隨眾生所作行，因行、緣行，以此行，眾",
    "T01n0079_001:0891a06": "生為行故，便於彼彼便有高下好惡。」「已竟，瞿",
    "T01n0079_001:0891a07": "曇！已竟，瞿曇！唯，此世尊！我今自歸法及比丘",
    "T01n0079_001:0891a08": "僧。唯世尊！我今持優婆塞，從今日始盡命離",
    "T01n0079_001:0891a09": "於殺，今自歸。唯此世尊！從今日始如舍衛城，",
    "T01n0079_001:0891a10": "入他優婆塞家，入兜羅家亦當爾，當令兜羅",
    "T01n0079_001:0891a11": "家於長夜以義饒益得安隱。」佛如是說。鸚鵡",
    "T01n0079_001:0891a12": "摩牢兜羅子聞世尊所說，歡喜而退。",
    "T01n0079_001:0891a13": "佛說鸚鵡經"
}