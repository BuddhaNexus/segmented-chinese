{
    "X44n0748_006:0854c04": "四分律拾毗尼義鈔輔要記卷第六",
    "X44n0748_006:0854c06": "天台沙門釋　(允堪)　述",
    "X44n0748_006:0854c07": "不見者即倒說四事法說非法犯言不犯等僧問何",
    "X44n0748_006:0854c08": "不見犯答云不見僧即遮舉與作不見舉治之不懺",
    "X44n0748_006:0854c09": "即不懺舉然罪無定性從緣而生理應悔除應本清",
    "X44n0748_006:0854c10": "淨而今破戒見四法犯不肯懺妄陳濫說言不懺悔",
    "X44n0748_006:0854c11": "故須舉弃言此二亦是邪見何不作擯名而此說欲",
    "X44n0748_006:0854c12": "不障道獨名被擯沙彌耶況說欲不障在三舉數故。",
    "X44n0748_006:0854c13": "與教不濫者以經中言婬欲即是道故今不思己身",
    "X44n0748_006:0854c14": "地位妄生倚傍有斯之濫故須擯之使邪正分爾不",
    "X44n0748_006:0854c15": "見不懺無此之濫又無僧作法諫違不諫惱僧之情",
    "X44n0748_006:0854c16": "過又己之不見罪不懺罪無隨逐順情誘化他人之",
    "X44n0748_006:0854c17": "義故但以法舉弃之反此者與教有濫復有諫法情",
    "X44n0748_006:0854c18": "過是重又欲誘化於人說言無障具此三義故須擯",
    "X44n0748_006:0854c19": "也律云佛令白四設諫不捨故滅擯。伽下彼具云若",
    "X44n0748_006:0854c20": "比丘安居中擯比丘得共住不答三月中得共住已",
    "X44n0748_006:0854c21": "上出第三卷中。又下引第二卷中文彼具云擯沙彌",
    "X44n0748_006:0854c22": "應捨不應捨答應捨若沙彌向僧懺悔布薩懺悔應",
    "X44n0748_006:0854c23": "攝取此律指本律緣起跋難陀二沙彌共行不淨也。",
    "X44n0748_006:0854c24": "第二篇即作僧殘境界也非謂作婬事之重若已犯",
    "X44n0748_006:0855a01": "婬事者即應滅擯不成後受以今未犯故後得受所",
    "X44n0748_006:0855a02": "以戒疏云然此沙彌既未具戒說欲非障違僧三諫",
    "X44n0748_006:0855a03": "邪見心成於後受戒事容難剋故加重法作被擯名",
    "X44n0748_006:0855a04": "怖以入道若己犯者何須先諫後擯令怖入道以犯",
    "X44n0748_006:0855a05": "竟即行滅擯故。祇疏等皆言犯婬為不淨曰重義非。",
    "X44n0748_006:0855a06": "若下正斥。又下若云擯者多說是重何以七羯磨中",
    "X44n0748_006:0855a07": "第二擯出法輕於後三舉耶以此例知不可偏重。",
    "X44n0748_006:0855a08": "說下此約說戒將竟一席不攝耳聽者攬眾吉以成",
    "X44n0748_006:0855a09": "一提也。尼下例上以問當分言從四月十六至五月",
    "X44n0748_006:0855a10": "半日日皆是當位結之。限分非是前後共成一限答",
    "X44n0748_006:0855a11": "下隨對婬盜等事不起對治或緣而不了無知之罪",
    "X44n0748_006:0855a12": "通上四篇若望止心於進趣學邊但得不學止犯之",
    "X44n0748_006:0855a13": "吉今不攝耳正是無知提故律本云不一心兩耳聽",
    "X44n0748_006:0855a14": "法無知波逸提此一問合在攝耳戒前屬毀毗尼中",
    "X44n0748_006:0855a15": "問恐失修。",
    "X44n0748_006:0855a16": "若往下牒犯緣問戒疏列五緣一是先起四諍二他",
    "X44n0748_006:0855a17": "人屏處評量三作鬥亂意四往聽五聞語便犯此則",
    "X44n0748_006:0855a18": "何待說耶戒本云說此何相反兩舌以傳彼此言使",
    "X44n0748_006:0855a19": "分離間隔故。前戒即兩舌戒。",
    "X44n0748_006:0855a20": "唯大白小者戒疏云十夏白九夏若小白大犯吉何",
    "X44n0748_006:0855a21": "以立制之若是耶。答下如三五同侶入村將入村際",
    "X44n0748_006:0855a22": "當於村側復白故曰邊爾又大以白小者爾不自在",
    "X44n0748_006:0855a23": "故大尚屬小豈小自在斯亦誡遊散之極爾。本界即",
    "X44n0748_006:0855a24": "本伽藍界此約初出本界時界內不論大小互白皆",
    "X44n0748_006:0855b01": "得所以制界內須白者有二義故一為不障僧事恐",
    "X44n0748_006:0855b02": "作羯磨餘緣須其共作不知所至則惱於僧二令不",
    "X44n0748_006:0855b03": "自在入白衣家故了論疏云我為如是緣須至某處",
    "X44n0748_006:0855b04": "白大德知答言聽者是名白法。",
    "X44n0748_006:0855b05": "等取佛衣等量戒尼輕即吉僧重即提同犯俱提也。",
    "X44n0748_006:0855b06": "醜相外彰戒疏作身染外露有本作障則與疏違。餘",
    "X44n0748_006:0855b07": "三即加後佛衣也。",
    "X44n0748_006:0855b08": "量下謂人有長短衣亦大小即度身而衣是也以人",
    "X44n0748_006:0855b09": "身八尺佛則倍之今輒擬佛之量其猶小兒披大人",
    "X44n0748_006:0855b10": "之服威儀軌物生善何在。若下躡上衣是法衣若不",
    "X44n0748_006:0855b11": "定今鉢亦法器何定量耶。答下設人有大小食容少",
    "X44n0748_006:0855b12": "多三品之量亦可收盡故限定之若下若云衣是法",
    "X44n0748_006:0855b13": "衣不定者何以佛衣制定耶。答下前言衣不定蓋對",
    "X44n0748_006:0855b14": "弟子身無定限爾佛即是一故可說定望前一答故",
    "X44n0748_006:0855b15": "言又也。截用得截後用故容有憙數過作故。制鉢則",
    "X44n0748_006:0855b16": "反上故不制。若云衣可截憙過鉢雖不可截亦憙過",
    "X44n0748_006:0855b17": "與佛等量作今何全闕耶智論彼云諸佛法畜天鉢",
    "X44n0748_006:0855b18": "人衣為二道福田也以天石細堪受持比丘不得者",
    "X44n0748_006:0855b19": "人中石麤不堪熏治福德淺薄不感天鉢體重力劣",
    "X44n0748_006:0855b20": "不可隨身必有勞苦悲愍比丘故不聽畜不同於佛",
    "X44n0748_006:0855b21": "那羅延力阿難力大轉四十里石為佛持者不以為",
    "X44n0748_006:0855b22": "重。",
    "X44n0748_006:0855b23": "提舍尼此云向彼悔戒本云應向餘比丘悔過等是",
    "X44n0748_006:0855b24": "也。",
    "X44n0748_006:0855c01": "內眷即前二對尼犯。外眷即後二對俗犯。私屏即第",
    "X44n0748_006:0855c02": "一戒村中取非親尼食及眾中即第二食尼指授食",
    "X44n0748_006:0855c03": "起失失即過失。黑服趣舉三如法色中之一色也所",
    "X44n0748_006:0855c04": "謂黑者如諸果汁合一鐵器中作泥若池井泥亦可",
    "X44n0748_006:0855c05": "染也非北方之正色私曲者私屬不公曲非正直聚",
    "X44n0748_006:0855c06": "蘭即聚落蘭若。竭盡招譏律中佛在羅閱城居士夫",
    "X44n0748_006:0855c07": "婦具得見諦無所愛惜乃至身肉供養既多衣食之",
    "X44n0748_006:0855c08": "盡居士譏嫌因制。比丘下說第四戒。而無別罪者下",
    "X44n0748_006:0855c09": "釋不立罪名所以也。",
    "X44n0748_006:0855c10": "違僧制者以律中佛令僧作白二羯磨制斷往故後",
    "X44n0748_006:0855c11": "富更解方聽。由下由僧有制不得受今違其制故犯。",
    "X44n0748_006:0855c12": "隨下在僧作法施用故言僧制通而為言皆是佛制。",
    "X44n0748_006:0855c13": "自下既無僧作法但從根本佛制受稱。",
    "X44n0748_006:0855c14": "若尼下釋第二若見下敘第四名體別者止作不同",
    "X44n0748_006:0855c15": "是名別又前就身業止不食為持體後約見過呵責",
    "X44n0748_006:0855c16": "方食是身口作業邊為持體戒疏又一解云見尼指",
    "X44n0748_006:0855c17": "授依法而呵不越教約語止持也呵而不止後食無",
    "X44n0748_006:0855c18": "過身口作持也。食食上屬食噉下屬食具罪體一者",
    "X44n0748_006:0855c19": "攬身口以成一犯也不妨止作二名有異是則因業",
    "X44n0748_006:0855c20": "名異果罪體一。",
    "X44n0748_006:0855c21": "反前者食來咽之屬作犯反上號止持不語令知名",
    "X44n0748_006:0855c22": "止犯反上曰作持餘下村中不從尼取食及學家取",
    "X44n0748_006:0855c23": "食是止持反此成作反自分行者即中下根人自分",
    "X44n0748_006:0855c24": "也。勝進即止行人也以居蘭若德之勝也今若安坐",
    "X44n0748_006:0856a01": "令彼不利豈進道之心乎。見諦即見四諦理者證無",
    "X44n0748_006:0856a02": "漏之分故是初果也。乃至略二俱斯陀含既言學家",
    "X44n0748_006:0856a03": "故除四果無學也。家者僧祇云四姓家也。答下如僧",
    "X44n0748_006:0856a04": "祇用白四五分用白二十誦用白二結白四解四分",
    "X44n0748_006:0856a05": "結解俱用白二彼章即諸律四提舍法中。",
    "X44n0748_006:0856a06": "雜威儀中即諸篇之末法聚之中或通為因或自為",
    "X44n0748_006:0856a07": "果如斯眾數其可舉乎故戒疏云威儀法聚四萬二",
    "X44n0748_006:0856a08": "千或八萬種或周法界等縱指法門亦略收爾今撮",
    "X44n0748_006:0856a09": "摘數十人之憙犯故復緝敘。式叉下梵音有二初云",
    "X44n0748_006:0856a10": "尸叉罽賴尼鼻奈耶亦同梵音訛濫也後云式叉迦",
    "X44n0748_006:0856a11": "羅尼為正此云學應當迴文取就此土人意云應當",
    "X44n0748_006:0856a12": "學此戒下謂此戒既曰難持易犯要須常時警慎內",
    "X44n0748_006:0856a13": "心念學也所以不結吉羅罪名而但標應學爾。突吉",
    "X44n0748_006:0856a14": "羅者善見云突者惡也吉羅者作也聲論正音突膝",
    "X44n0748_006:0856a15": "吉粟多既曰惡作則通收身口二業也望念學為能",
    "X44n0748_006:0856a16": "治望惡業為所防故曰隱所就能也。上四即夷殘提",
    "X44n0748_006:0856a17": "提舍也既通為佛制俱須進學脫不就學無以知旨",
    "X44n0748_006:0856a18": "何偏第五而得學名微細者大鈔引十誦證云天眼",
    "X44n0748_006:0856a19": "見犯罪比丘如駃雨下豈非專翫在心是故胡僧目",
    "X44n0748_006:0856a20": "為守戒也。終下難持能持見學之功也又細尚無缺",
    "X44n0748_006:0856a21": "麤豈容犯又麤為始細為終以終無失學行成就故",
    "X44n0748_006:0856a22": "就持護最終極邊以彰學名矣非謂前篇全無學義",
    "X44n0748_006:0856a23": "若下以心無壅隨念乃通但前後互生止作交起善",
    "X44n0748_006:0856a24": "則二持惡則兩犯故約心用具雙持犯杖囊雜法中",
    "X44n0748_006:0856b01": "云時有比丘羸老不能無絡囊盛鉢無杖而行乃至",
    "X44n0748_006:0856b02": "白佛佛言聽與彼老比丘杖絡囊白二羯磨今望順",
    "X44n0748_006:0856b03": "教乞法名作持止非法邊名止持反則成二犯餘九",
    "X44n0748_006:0856b04": "十九戒若約事用依教止非名止持違教逐過名作",
    "X44n0748_006:0856b05": "犯此下豈有教人為我不齊整著衣等耶。吉重則對",
    "X44n0748_006:0856b06": "首悔吉輕則責心悔又重罪重責心輕罪輕責心任",
    "X44n0748_006:0856b07": "時量審。",
    "X44n0748_006:0856b08": "趨下即搖身行入白衣舍戒律云左右戾身趨行也",
    "X44n0748_006:0856b09": "及生草上大小便戒尼俱結提。無下既無教人為己",
    "X44n0748_006:0856b10": "則三性中無任運成犯義將戒本歷對可曉。一體者",
    "X44n0748_006:0856b11": "戒疏云體是心體本來無染妄覆迷倒故興邪正今",
    "X44n0748_006:0856b12": "了法本理實無三隨相用分一方行化故照理邊即",
    "X44n0748_006:0856b13": "為覺義體離名言即是法義至理無滯和合僧義非",
    "X44n0748_006:0856b14": "法不知故須在初非佛不曉故後說也又云諸佛所",
    "X44n0748_006:0856b15": "師所謂法也故約一體法合在先別相亦名化相如",
    "X44n0748_006:0856b16": "釋迦初證唯佛獨尊故為首也至於煩惑要假法除",
    "X44n0748_006:0856b17": "故次演於聲教用滌心惱故法居次若但說無機則",
    "X44n0748_006:0856b18": "無所利故拘隣會聖則僧最後也。今下應先難云若",
    "X44n0748_006:0856b19": "依一體法合在先若依別相佛須居首何以眾學列",
    "X44n0748_006:0856b20": "戒先明敬僧次法後佛耶將鈔今下釋也謂今約住",
    "X44n0748_006:0856b21": "持三寶以分故先僧次法後佛也何則由道假人弘",
    "X44n0748_006:0856b22": "世途法爾故迦竺初達現僧儀也述五乘為善因明",
    "X44n0748_006:0856b23": "三途為惡果現法儀也期法遠大非凡小之所開故",
    "X44n0748_006:0856b24": "表畫像於涼臺推其所說現佛儀也是故今戒所列",
    "X44n0748_006:0856c01": "倣此儀矣。初下若據著衣但有兩戒今須通収下反",
    "X44n0748_006:0856c02": "抄衣說法下四十九戒方成五十一文中合於齊整",
    "X44n0748_006:0856c03": "下加說法二字方足。",
    "X44n0748_006:0856c04": "問下此中問辭亦出多論彼論申十誦義以彼律云",
    "X44n0748_006:0856c05": "諸比丘極高極下參差著泥洹僧佛見已作是念我",
    "X44n0748_006:0856c06": "當觀過去未來諸佛及淨居天云何著泥洹僧淨居",
    "X44n0748_006:0856c07": "天言過去未來佛淨居天皆同齊著泥洹僧三衣亦",
    "X44n0748_006:0856c08": "爾故申此問復引論答若本律著衣戒則無此緣答",
    "X44n0748_006:0856c09": "中婆論有三解今但引前後二義今為引中一解以",
    "X44n0748_006:0856c10": "助見聞彼云復次此戒於餘篇是輕者將來弟子不",
    "X44n0748_006:0856c11": "生重心是故如來以佛眼觀去來諸佛及淨居天而",
    "X44n0748_006:0856c12": "後結也使來世眾生不生慢罪方接。又云下一解一",
    "X44n0748_006:0856c13": "切盡同上準論有三世諸佛字大師筆略。義云下凡",
    "X44n0748_006:0856c14": "有三義以制此戒一過未諸佛皆齊著二十誦云佛",
    "X44n0748_006:0856c15": "觀齊著即現在佛也通上成三世三淨居天於空中",
    "X44n0748_006:0856c16": "告佛言齊著故下結示。如下示不齊之人也以多壞",
    "X44n0748_006:0856c17": "威儀故多云釋種比丘本出豪族以先習故下著泥",
    "X44n0748_006:0856c18": "洹僧諸婆羅門外道在佛法中出家高著泥洹僧諸",
    "X44n0748_006:0856c19": "六群比丘參差著泥洹僧今鈔略後二類此皆是白",
    "X44n0748_006:0856c20": "四羯磨受者非是五比丘迦葉舍利弗目犍連等善",
    "X44n0748_006:0856c21": "來度者以此人威儀無不齊故。乃至下亦引多論後",
    "X44n0748_006:0856c22": "文彼云高著內衣不過踝上四指極下不得過踝上",
    "X44n0748_006:0856c23": "下過名高下論言四指約人則四寸佛則八寸鈔改",
    "X44n0748_006:0856c24": "云一磔手約人則一尺佛則倍之良恐約人之一磔",
    "X44n0748_006:0857a01": "會佛之四指可相近爾故鈔改言一磔抑又對下遠",
    "X44n0748_006:0857a02": "行二磔故反證常時是一磔也故僧傳慧持納夜半",
    "X44n0748_006:0857a03": "脛是也。比丘尼下彼論云比丘尼式叉沙彌尼一切",
    "X44n0748_006:0857a04": "時踝上二指正便行來不得高(此謂尼等容生。彼染心故滅僧二指)今",
    "X44n0748_006:0857a05": "鈔言踝上磔手依多論踝上合云二指準戒疏引云",
    "X44n0748_006:0857a06": "尼三眾正使行者來在踝上一磔手今恐大師約常",
    "X44n0748_006:0857a07": "時尼等應高二指或遠行時應取一磔論文不了齊",
    "X44n0748_006:0857a08": "言二指故復改之。長四下此說裙量五分從跟上一",
    "X44n0748_006:0857a09": "磔手在掩其上兩邊兩葉當後兩葉不解不問而作",
    "X44n0748_006:0857a10": "著者吉若解不依著者亦吉此謂著作之法也。",
    "X44n0748_006:0857a11": "以無下若正滅時義屬於有滅竟之時體屬於無若",
    "X44n0748_006:0857a12": "但言無無義體空如何得說七種異相今但就正滅",
    "X44n0748_006:0857a13": "對病約緣以辨現前等義以立名爾初現前者佛在",
    "X44n0748_006:0857a14": "舍衛六群與迦留陀夷在河池中浴迦留誤著彼衣",
    "X44n0748_006:0857a15": "謂其犯盜乃不現前與作滅擯法白佛因制不應人",
    "X44n0748_006:0857a16": "不現前也。所以下似徵言所以得名現前毗尼者。不",
    "X44n0748_006:0857a17": "下似釋言義即如上體非過未等更無別理故曰義",
    "X44n0748_006:0857a18": "無異故。世[序-予+(?/(炯-火))]受稱再示現前義若在下遮簡二世義",
    "X44n0748_006:0857a19": "所以得名現前毗尼矣。憶念佛在王舍城沓婆知事",
    "X44n0748_006:0857a20": "六群得惡請乃以婬事誣謗佛問沓婆乃言我從生",
    "X44n0748_006:0857a21": "來乃至夢中不婬況於覺悟佛言沓婆無著人不故",
    "X44n0748_006:0857a22": "犯戒應白四羯磨與憶念法此之一法唯聖可行故",
    "X44n0748_006:0857a23": "戒疏云無著羅漢方行此法自餘下凡不可依據情",
    "X44n0748_006:0857a24": "息即加謗情息也。能治即僧作法證彼也又犯者憶",
    "X44n0748_006:0857b01": "念為能治謗者為所治。不癡佛在王舍難提比丘得",
    "X44n0748_006:0857b02": "顛狂病行來出入不順威儀多犯眾罪比丘詰問便",
    "X44n0748_006:0857b03": "言癡時造罪病差不作以事白佛佛言三種狂癡一",
    "X44n0748_006:0857b04": "者常憶常來二者不憶不來三者或憶或來此人應",
    "X44n0748_006:0857b05": "白四與不癡羯磨證知病時造過差後不為以癡造",
    "X44n0748_006:0857b06": "罪非心所憶於教不制癡解不作未可徵治不無前",
    "X44n0748_006:0857b07": "犯故作白四證癡不犯與癡狂法則行白二由諍是",
    "X44n0748_006:0857b08": "非稍難除殄故此狂法便作白四也。從境即癡狂是",
    "X44n0748_006:0857b09": "所對境由不癡是犯癡則開之。自言佛在瞻波國白",
    "X44n0748_006:0857b10": "月半佛在眾坐默不說戒初夜已過阿難請說佛言",
    "X44n0748_006:0857b11": "欲令如來於不清淨眾中說者無此理也乃至目連",
    "X44n0748_006:0857b12": "以天眼觀犯戒者去佛不遠內懷腐爛外現完淨即",
    "X44n0748_006:0857b13": "手牽出來白佛言眾已清淨應得說戒佛言自今已",
    "X44n0748_006:0857b14": "後取自言治戒疏云罪是自生還須目露對於人眾",
    "X44n0748_006:0857b15": "面陳其失故曰自言因言其罪情無隱伏故從能悔",
    "X44n0748_006:0857b16": "以立治名。多人佛在舍衛國時諸比丘於十八事諍",
    "X44n0748_006:0857b17": "不息僧斷不了以事白佛佛言應與多覓罪相謂兩",
    "X44n0748_006:0857b18": "朋同處行籌面決取多人語以息其諍或非法者多",
    "X44n0748_006:0857b19": "且令散去後當更斷此亦從能治人以立名。罪處所",
    "X44n0748_006:0857b20": "佛在釋翅瘦國象力釋子善能論義與外道不如人",
    "X44n0748_006:0857b21": "問前後相違僧中亦爾以事白佛佛言僧應白四治",
    "X44n0748_006:0857b22": "取本罪奪三十五事若首本罪白四為解亦名覓罪",
    "X44n0748_006:0857b23": "相輕重亦爾者即前言重後言輕也約境望罪處為",
    "X44n0748_006:0857b24": "境。草覆佛在舍衛國比丘共諍經年難滅以事白佛",
    "X44n0748_006:0857c01": "佛聽彼此二眾相對共滅應一眾中上座作白言我",
    "X44n0748_006:0857c02": "等行來出入多犯諸罪除遮不至白衣家餘罪共長",
    "X44n0748_006:0857c03": "老作草覆地滅彼一眾中上座亦爾彼此和合罪諍",
    "X44n0748_006:0857c04": "俱滅更不相問如草覆地亦云如草掩泥其義一也",
    "X44n0748_006:0857c05": "母論云如草敷泥上令人過不污共和合懺悔。名種",
    "X44n0748_006:0857c06": "即罪名種相也更互彰名即憶念與不癡不癡與憶",
    "X44n0748_006:0857c07": "念為得不成。增諍者若約俱淨故如互設其藥則反",
    "X44n0748_006:0857c08": "增加於諍也。然下釋所以。所舉即被謗舉者如沓婆",
    "X44n0748_006:0857c09": "夢中尚無犯豈以癡法而與之。以他即傍人也以不",
    "X44n0748_006:0857c10": "癡人癡時實犯今若如沓婆與憶念者則彼謂妄舉",
    "X44n0748_006:0857c11": "清人也。問下意謂律中憶念不癡二種設不舉及憶",
    "X44n0748_006:0857c12": "念亦是如法罪處所中須舉憶念名如法不者名非",
    "X44n0748_006:0857c13": "法何耶。答下彼如沓婆從來不犯難提病差不為雖",
    "X44n0748_006:0857c14": "能舉固執三根大眾觀情可了設不作舉憶念得名",
    "X44n0748_006:0857c15": "如法。此人即象力實犯而輕重互說邪正反談理須",
    "X44n0748_006:0857c16": "作舉應念治取本罪不行乃成法非故不可同例也",
    "X44n0748_006:0857c17": "五法者此約滅中品諍若下品諍但三法耳。名人即",
    "X44n0748_006:0857c18": "人現前謂各說諍意也。僧者謂僧現前要須戒見利",
    "X44n0748_006:0857c19": "及三業無乖也。界者即界現前隨約限內有僧皆集",
    "X44n0748_006:0857c20": "無得隱也。法者法現前須僧作法詳評有軌儀也。毗",
    "X44n0748_006:0857c21": "尼即第五毗尼現前須用羯磨有德同評無德貶退",
    "X44n0748_006:0857c22": "又望諍息處是毗尼功。別下人非僧僧非界此三名",
    "X44n0748_006:0857c23": "義體性顯然自別。軌下法與毗尼雖分前後體仍是",
    "X44n0748_006:0857c24": "同故此二種名異體一也。少異者片有不同也由上",
    "X44n0748_006:0858a01": "四為滅因下一是滅果因果少異而果無別體籍因",
    "X44n0748_006:0858a02": "以成如攬指成拳拳無別體即指為體調下謂調理",
    "X44n0748_006:0858a03": "僧以法殄其諍如法可行名進反此名不此則滅諍",
    "X44n0748_006:0858a04": "之前軌也正下及正用法滅彼諍處是毗尼功望此",
    "X44n0748_006:0858a05": "是毗尼現前也問下意云法軌起時是成就毗尼及",
    "X44n0748_006:0858a06": "毗尼起時前法已息。如何下言五法俱起同名現前",
    "X44n0748_006:0858a07": "耶相續前法未謝毗尼早起非謂法軌落謝毗尼孤",
    "X44n0748_006:0858a08": "起故約前後無間邊得名五現前也起諍者即人現",
    "X44n0748_006:0858a09": "前并上四共成五法若無所現則能現不起故須相",
    "X44n0748_006:0858a10": "對而起說名五法現也此約能所出體也。",
    "X44n0748_006:0858a11": "伽論下彼云云何不現前羯磨十種不現前謂覆鉢",
    "X44n0748_006:0858a12": "及捨學家及捨成四五作房六擯沙彌七狂八尼僧",
    "X44n0748_006:0858a13": "遙與比丘作三法所謂不禮拜不共語不供養并前",
    "X44n0748_006:0858a14": "七法共成十種但遙作法被也若當律乞作房人須",
    "X44n0748_006:0858a15": "現前唯下顯無人現前也但具此四問此既無諍可",
    "X44n0748_006:0858a16": "滅何須毗尼現前耶毗尼者下一句是釋意云此十",
    "X44n0748_006:0858a17": "法現彼雖無諍容後被竟諍起故須毗尼滅之則防",
    "X44n0748_006:0858a18": "遠有諍起之義也如下以作法界未起故律云云何",
    "X44n0748_006:0858a19": "界現前在內羯磨作制限者是今既未成是以但具",
    "X44n0748_006:0858a20": "四僧并竪標唱相等法三種一人現前兩家同聚各",
    "X44n0748_006:0858a21": "說教理也二法現前以三藏教判也三毗尼現前教",
    "X44n0748_006:0858a22": "旨明白疑闇自遣也非假四人故除僧法自然兩界",
    "X44n0748_006:0858a23": "通得不須盡集故除界也此亦約滅下品諍爾。",
    "X44n0748_006:0858a24": "能斷即明觀正斷者通於僧人今不分僧人兩別通",
    "X44n0748_006:0858b01": "名僧現前者又所為諍人亦通僧別何以獨名人現",
    "X44n0748_006:0858b02": "前者其義何異耶答下五中僧現前者約能斷秉法",
    "X44n0748_006:0858b03": "非別人成故就僧存號所下即所為人中雖有僧別",
    "X44n0748_006:0858b04": "以此二位俱不秉法故局名人現前也三中即法現",
    "X44n0748_006:0858b05": "前中亦有能斷所為兩別何以但立所為人名不說",
    "X44n0748_006:0858b06": "能斷僧耶但下或三人或四人已上但使不秉羯磨",
    "X44n0748_006:0858b07": "皆名人也若立僧名濫五中羯磨僧也是故不立若",
    "X44n0748_006:0858b08": "爾何不更立能斷人現前成四法耶答三中人含攝",
    "X44n0748_006:0858b09": "能斷所滅人故。",
    "X44n0748_006:0858b10": "瞻波即第四十三後半瞻波犍度文也何故下指律",
    "X44n0748_006:0858b11": "滅諍法中前段文故曰上二人也彼云二比丘為一",
    "X44n0748_006:0858b12": "比丘為二比丘為三比丘為僧乃至僧為僧等是為",
    "X44n0748_006:0858b13": "如法滅諍此用法滅中能所既通人僧用法舉中何",
    "X44n0748_006:0858b14": "不通人舉人僧舉僧耶答下一人不可秉法能治人",
    "X44n0748_006:0858b15": "非也四人不可輒治以彼成眾故若僧作舉法亦非",
    "X44n0748_006:0858b16": "也此是滅諍故非擯治所以通得自言懺悔律云云",
    "X44n0748_006:0858b17": "何自言說罪名罪種懺悔者是其下釋一同勿無也",
    "X44n0748_006:0858b18": "故下謂五中毗尼與三中毗尼一同也為無者無即",
    "X44n0748_006:0858b19": "滅義以毗尼名滅故獨能下謂言諍有三品五法能",
    "X44n0748_006:0858b20": "滅中上二品故若下品言諍止用三法若下即配餘",
    "X44n0748_006:0858b21": "憶念等六通滅言覔犯事四諍也如覔諍三品中以",
    "X44n0748_006:0858b22": "五法現前并憶念藥滅下品又以五法現前及不癡",
    "X44n0748_006:0858b23": "藥滅中品復用五法現前并罪處所藥滅上品(此覔諍中",
    "X44n0748_006:0858b24": "共用四藥)又犯諍中以五法現前自言治滅中品以五法",
    "X44n0748_006:0858c01": "現前草覆地滅上品又事諍通用七藥滅五法亦在",
    "X44n0748_006:0858c02": "中并上言諍中上品用五法現前及多人語滅此則",
    "X44n0748_006:0858c03": "五法寬矣又對六毗尼兼而有故三法不通者但通",
    "X44n0748_006:0858c04": "言犯二諍中滅下品故望餘中上俱不通也別章即",
    "X44n0748_006:0858c05": "律滅諍法及戒疏中。",
    "X44n0748_006:0858c06": "明毗尼下以七皆名毗尼故非總不可以收上別名",
    "X44n0748_006:0858c07": "也若論下如現前不可收憶念等則七種別名互不",
    "X44n0748_006:0858c08": "相攝體通者不越三五法體也又言諍中五法與下",
    "X44n0748_006:0858c09": "三諍能滅五法等體非別故用通者齊能滅四諍故",
    "X44n0748_006:0858c10": "又通餘六毗尼故如似下引例釋通自下謂自言可",
    "X44n0748_006:0858c11": "通餘六如憶念亦自言我夢中尚不作不癡言我病",
    "X44n0748_006:0858c12": "差不違即各有言述應知自言可該餘六說名為通",
    "X44n0748_006:0858c13": "今塞者何汎爾如餘六種自言是也攬短如云我實",
    "X44n0748_006:0858c14": "犯某罪以自伏首故如憶下示無攬短歸己自言之",
    "X44n0748_006:0858c15": "義後便解違者如前說重後使解違說言犯輕斯皆",
    "X44n0748_006:0858c16": "非攬短歸己之理也是故下結別章即律滅諍中亦",
    "X44n0748_006:0858c17": "廣其致後學可看皆有約義而論七藥皆合有現前",
    "X44n0748_006:0858c18": "法以人等三不現前不成滅故。",
    "X44n0748_006:0858c19": "如文即律文滅法中故戒疏亦於現前毗尼中具辨",
    "X44n0748_006:0858c20": "三五法相至自言藥中指略云亦有三法自言五法",
    "X44n0748_006:0858c21": "自言如上現前可以知也餘憶念等則無三法憶念",
    "X44n0748_006:0858c22": "五法憶念如戒疏憶念不癡多人罪處草覆五科俱",
    "X44n0748_006:0858c23": "無三五之名看彼可了皆同者同一羯磨界故法滅",
    "X44n0748_006:0858c24": "滅即毗尼也各別者隨彼諍情合用何法何毗尼以",
    "X44n0748_006:0859a01": "斷也雖爾不出法與毗尼二位是通人亦通五者皆",
    "X44n0748_006:0859a02": "是起諍人也即五中人通也唯多人語一種通能斷",
    "X44n0748_006:0859a03": "所斷人也餘皆屬所斷人十德者一持戒具足二多",
    "X44n0748_006:0859a04": "聞三誦二部毗尼極利四若廣解其義五若善巧言",
    "X44n0748_006:0859a05": "語辭辨了了堪任問答令彼歡憙六若諍事起能滅",
    "X44n0748_006:0859a06": "七不愛八不恚九不怖十不癡有此十德者應差共",
    "X44n0748_006:0859a07": "斷餘人不具不在此例互作僧人者此述懺時屬人",
    "X44n0748_006:0859a08": "彼屬僧彼人此僧亦爾等四等取恚怖癡三共成四",
    "X44n0748_006:0859a09": "也律云不愛恚怖癡此人於彼人中最為尊貴殊勝",
    "X44n0748_006:0859a10": "第一猶若乳出酪酪出蘇蘇出醍醐最勝無比是為",
    "X44n0748_006:0859a11": "平當人既具此德必不妄治舉人也。",
    "X44n0748_006:0859a12": "自言約下二種中可悔者說以自言既實即可懺故",
    "X44n0748_006:0859a13": "俱滅者如兩朋各陳罪之名種求悔是罪滅作已和",
    "X44n0748_006:0859a14": "合是諍滅不滅罪者要治取本罪已後隨篇懺諍雖",
    "X44n0748_006:0859a15": "先滅而罪未滅餘四即現前憶念不癡多人語也六",
    "X44n0748_006:0859a16": "種除罪處所與處所竟即與罪處所白四羯磨竟已",
    "X44n0748_006:0859a17": "然後奪三十五事若伏首本罪者應白四羯磨如法",
    "X44n0748_006:0859a18": "為解可悔伏首後更不諱罪依篇與懺不可悔者謂",
    "X44n0748_006:0859a19": "己答言我犯某罪尋復言不悔犯重向戲言耳僧應",
    "X44n0748_006:0859a20": "與彼盡壽不可悔白四羯磨餘無指上六種不論解",
    "X44n0748_006:0859a21": "者彼律但加不悔羯磨無解羯磨也此中故不論解",
    "X44n0748_006:0859a22": "一句合在餘無句上義方連貫答下望揀集智慧人",
    "X44n0748_006:0859a23": "作羯磨屬法戒疏云前用羯磨有德同評無德貶退",
    "X44n0748_006:0859a24": "也又合施何教可殄是藥其猶對病先選良醫次投",
    "X44n0748_006:0859b01": "藥石苟有醫而無藥厥疾弗瘳設有智而闕教其諍",
    "X44n0748_006:0859b02": "難殄是以攬之共成一治不妨法藥體元是異不下",
    "X44n0748_006:0859b03": "如憶念一種與法證明憶記無犯止此一法更無別",
    "X44n0748_006:0859b04": "藥望用處是法望諍息名藥體實非二等取不癡罪",
    "X44n0748_006:0859b05": "處所共成三也疏家順題應言鈔家或可本首疏中",
    "X44n0748_006:0859b06": "義乃言疏家如戒疏引首疏義云疏家是也既說法",
    "X44n0748_006:0859b07": "藥體異何以通途解釋而不定法藥二種實體者。",
    "X44n0748_006:0859b08": "一下是立若下伸難此下釋難且如難意云若約不",
    "X44n0748_006:0859b09": "究竟故不出者於法可爾藥是在後正殄應屬究竟",
    "X44n0748_006:0859b10": "何不出體此下釋云若如上難自言毗尼可說諍滅",
    "X44n0748_006:0859b11": "以言竟滅故可說藥體有究竟義若從多論自言門",
    "X44n0748_006:0859b12": "中言竟未滅彼云有比丘犯波羅夷先言不犯後言",
    "X44n0748_006:0859b13": "犯若僧與是人實覔毗尼是名非法何以故是人應",
    "X44n0748_006:0859b14": "與滅擯故以此文證雖自言竟用法既非諍寧是滅",
    "X44n0748_006:0859b15": "是亦未究竟也故不可定出其體覔即覔諍謂比丘",
    "X44n0748_006:0859b16": "犯過三根五德舉來詣僧伺覔前罪因舉評犯遂生",
    "X44n0748_006:0859b17": "其諍諍有大小故分三品用藥亦有不定以五法現",
    "X44n0748_006:0859b18": "前憶念藥滅下品五法現前不癡藥滅中品五法現",
    "X44n0748_006:0859b19": "前罪處所藥滅上品言下如言諍者謂評法相是非",
    "X44n0748_006:0859b20": "須知邪正各執己見而生其諍亦有三品下品言諍",
    "X44n0748_006:0859b21": "以三法現前滅中品用五法現前滅上品用五法現",
    "X44n0748_006:0859b22": "前及多人語滅犯諍者有過在懷罪相難識各議紛",
    "X44n0748_006:0859b23": "紜遂生其諍亦有三品用藥不定如下品用三法現",
    "X44n0748_006:0859b24": "前自言治滅中品以五法現前自言治滅上品用五",
    "X44n0748_006:0859c01": "法現前草覆地滅既評量議論執計轉變故又用藥",
    "X44n0748_006:0859c02": "無准也以此推之不可定出其體也。",
    "X44n0748_006:0859c03": "餘四離前憶念不癡罪處三種法藥同體外曰餘以",
    "X44n0748_006:0859c04": "上三律實出羯磨法藥故若現前等不出實體如律",
    "X44n0748_006:0859c05": "云云何法現前所持法滅諍者是云何毗尼現前所",
    "X44n0748_006:0859c06": "持毗尼滅諍者是故知但通舉法與毗尼及正用時",
    "X44n0748_006:0859c07": "當須善解者擇法而用故不可定出也人有增減者",
    "X44n0748_006:0859c08": "五法中能斷是僧故增三法中能斷通別是減如自",
    "X44n0748_006:0859c09": "下一二三是對別人前自言露罪四是對眾故戒疏",
    "X44n0748_006:0859c10": "云自言治者罪是自生還須自露對於人眾面陳其",
    "X44n0748_006:0859c11": "失和白者律中對僧自言悔受懺者應作和白望和",
    "X44n0748_006:0859c12": "白時罪諍未滅以僧若未和諍容起故三種者一顯",
    "X44n0748_006:0859c13": "露二覆藏三耳語如眾中和上闍梨上座智人持法",
    "X44n0748_006:0859c14": "毗尼持摩夷者皆如法語應顯露行反此作下二種",
    "X44n0748_006:0859c15": "行五四不同者初顯露行有五餘二各四且初五者",
    "X44n0748_006:0859c16": "一非法人多和尚闍梨如法應顯露行二非法人多",
    "X44n0748_006:0859c17": "而上座智人持法持毗尼等應顯行三不知此如法",
    "X44n0748_006:0859c18": "多非法多然和上等如法應顯行四不知法語多非",
    "X44n0748_006:0859c19": "法語多然彼上座等持法持律者應顯行五此諍事",
    "X44n0748_006:0859c20": "法語人多即應顯行二覆藏行有四一如法人多和",
    "X44n0748_006:0859c21": "上等不如法應覆藏行二如法人多上座等不如法",
    "X44n0748_006:0859c22": "應覆行三四不知句如上例作三耳語行亦四可如",
    "X44n0748_006:0859c23": "上作但改覆藏為耳語字讀之可見差白羯磨者律",
    "X44n0748_006:0859c24": "中差行舍羅人用白二法要具不愛恚怖癡知己行",
    "X44n0748_006:0860a01": "不行五法也又作二種舍羅一破二完作已應作白",
    "X44n0748_006:0860a02": "法云如是語者捉不破如是語者捉破舍羅行已應",
    "X44n0748_006:0860a03": "別處數若如法者多又應作白如是語者多諍事可",
    "X44n0748_006:0860a04": "滅若如法者少應作亂已起去其諍未滅故知雖作",
    "X44n0748_006:0860a05": "上多法亦未究竟是以不可定出藥體草覆下若望",
    "X44n0748_006:0860a06": "二朋各陳悔法是法定容後再起是不究竟故律云",
    "X44n0748_006:0860a07": "云何草覆地不稱說罪名罪種悔懺者是若諍事滅",
    "X44n0748_006:0860a08": "已後更發起是不究竟是下一句通結。",
    "X44n0748_006:0860a09": "如律即七毗尼中現前自言通於僧別邊滅憶念等",
    "X44n0748_006:0860a10": "五唯局於僧不通於別何者如憶念不癡罪處所用",
    "X44n0748_006:0860a11": "白四羯磨多人語差行籌用白二草覆兩朋作單白",
    "X44n0748_006:0860a12": "懺故知局僧羅漢如沓婆是也以證無學必無故犯",
    "X44n0748_006:0860a13": "業疏云四果位人但有悞犯三果之人亦有故犯阿",
    "X44n0748_006:0860a14": "那含以此人斷欲界見修惑盡故俱舍云斷九不還",
    "X44n0748_006:0860a15": "果然雖有犯終不犯性初果尚非犯性況三果乎業",
    "X44n0748_006:0860a16": "疏云善來機勝以無四重過不無遮犯是也雖然初",
    "X44n0748_006:0860a17": "果但斷八十八迷理惑全未斷修二果方斷欲修六",
    "X44n0748_006:0860a18": "品是故論取那含以九品修惑俱斷故三眾以不合",
    "X44n0748_006:0860a19": "聞羯磨但得遙作故曰不現內爛謂戒體內毀如物",
    "X44n0748_006:0860a20": "之腐爛也僧犯吉不應之罪也不作憶念即不作憶",
    "X44n0748_006:0860a21": "念法證明彼所犯僧亦犯吉不作白羯磨者即不作",
    "X44n0748_006:0860a22": "法直爾擯也雖成治擯望僧不能加法故犯違教不",
    "X44n0748_006:0860a23": "應之吉其猶對病有藥不能用也現前謂人不現前",
    "X44n0748_006:0860a24": "或須用羯磨有德同評而輙不行是也八中前四奪",
    "X44n0748_006:0860b01": "眷屬後四奪智能作使要具辨才復多智慧受命不",
    "X44n0748_006:0860b02": "受辭方堪使乎差會既言次第即僧次之義也若為",
    "X44n0748_006:0860b03": "解脫者方可預之今既有過理宜奪也都盡或眾盡",
    "X44n0748_006:0860b04": "少得滿數往或一眾盡去亦容赴之。",
    "X44n0748_006:0860b05": "凡下以諍事從微至著是故排列七藥亦從小至大",
    "X44n0748_006:0860b06": "也以現前憶念不癡自言若殄諍者但是中下二品",
    "X44n0748_006:0860b07": "藥若諍之大者用多人草覆滅又違語說罪惱僧復",
    "X44n0748_006:0860b08": "重諍事難息故與罪處白四治取本罪仍奪三十五",
    "X44n0748_006:0860b09": "事後又加白四解是則後三為上品藥爾答下現前",
    "X44n0748_006:0860b10": "通滅下中上三品唯多人語獨滅上品言諍故但用",
    "X44n0748_006:0860b11": "二藥刊削定除也若以下意云若用憶念等三定覔",
    "X44n0748_006:0860b12": "諍清濁可爾若定言諍邪正如何可了反生其諍清",
    "X44n0748_006:0860b13": "濁宜作邪正字應顯不諍下謂言諍本不諍罪事不",
    "X44n0748_006:0860b14": "同又不諍犯有輕重何須自言草覆二種毗尼是知",
    "X44n0748_006:0860b15": "但用上二不用餘五明矣。",
    "X44n0748_006:0860b16": "答下一比丘及僧是能斷人為比丘是所斷人俱屬",
    "X44n0748_006:0860b17": "人現前好下是法毗尼現前律文無好言教語一句",
    "X44n0748_006:0860b18": "但云如法等大師足之作通標句又示能斷離非滅",
    "X44n0748_006:0860b19": "法麤獷相故曰也如佛所說教總收法與毗尼言是",
    "X44n0748_006:0860b20": "佛所說教也律云非佛所教諍事不得滅十法即十",
    "X44n0748_006:0860b21": "德謂持戒多聞乃至不癡是也如上所引餘有下謂",
    "X44n0748_006:0860b22": "斷事中有不誦戒不知毗尼不取正義反作非法語",
    "X44n0748_006:0860b23": "者僧當作單白遣出單白云大德僧聽彼某甲比丘",
    "X44n0748_006:0860b24": "不誦戒不知戒毗尼便捨正義作非法語若僧時到",
    "X44n0748_006:0860c01": "僧忍聽僧今遣此比丘出白如是等者等取恚怖癡",
    "X44n0748_006:0860c02": "知可行不可行舍羅即籌也若念即行舍羅者作念",
    "X44n0748_006:0860c03": "謂眾中有如是人等應遣下謂非法者多當密遣使",
    "X44n0748_006:0860c04": "往僧中召令如法人來捉籌共滅此事功德多等。",
    "X44n0748_006:0860c05": "答下此中現前一種通滅三品要須五法也憶念滅",
    "X44n0748_006:0860c06": "下品不癡滅中品罪處滅上品故須四藥何故是徵。",
    "X44n0748_006:0860c07": "覔下是釋。由人而起者一是犯人二是舉人因舉評",
    "X44n0748_006:0860c08": "犯遂生其諍由覔而起也不諍下辨不用之藥。",
    "X44n0748_006:0860c09": "答下謂比丘實不犯四重僧殘及偷蘭遮而諸比丘",
    "X44n0748_006:0860c10": "謂言犯也既是清人但與現前憶念如沓婆非犯佛",
    "X44n0748_006:0860c11": "令與憶念是也然下即律五不如法雖與憶念白四",
    "X44n0748_006:0860c12": "而法不成反此名五如法二滅即現前不癡得心即",
    "X44n0748_006:0860c13": "狂病差後復得元心也五事即上五如法也一切難",
    "X44n0748_006:0860c14": "律文作切難切音竊猶言得親切逼切之難含注戒",
    "X44n0748_006:0860c15": "亦云得外道切問是也此問不出律文大師意問頗",
    "X44n0748_006:0860c16": "有合行草覆滅今但用現前一種得滅於諍不答下",
    "X44n0748_006:0860c17": "如覔諍三品中或一二三人及眾僧一往易和滅者",
    "X44n0748_006:0860c18": "故不須草覆也故下犯諍說草覆後復指此云亦有",
    "X44n0748_006:0860c19": "犯諍唯現前滅義同覔諍是也問此覔諍中既非草",
    "X44n0748_006:0860c20": "覆滅何以曲引問之答誠如來難但以大師約理有",
    "X44n0748_006:0860c21": "而問如覔諍或用四藥可滅應如上也或容滋蔓勘",
    "X44n0748_006:0860c22": "檢不了者應可加至草覆矣故下云流至上品作草",
    "X44n0748_006:0860c23": "覆滅可以例諸現下以三法及自言滅下品五法及",
    "X44n0748_006:0860c24": "自言滅中品五法并草覆滅上品故至三爾若不下",
    "X44n0748_006:0861a01": "即以三五現前自言殄不止息者方流至上品作五",
    "X44n0748_006:0861a02": "法現前及草覆滅既下辨不用所以等者等取即非",
    "X44n0748_006:0861a03": "狂心犯何用不癡又言無違返何須罪處此二俱是",
    "X44n0748_006:0861a04": "定已犯收上濁字憶念定不犯收上清字然下結上",
    "X44n0748_006:0861a05": "用三藥也文略現前摩夷此云本母即母論也。",
    "X44n0748_006:0861a06": "二三四皆指所對懺者等取五人已上懺主須作白",
    "X44n0748_006:0861a07": "和故律云欲在僧中懺者應具儀合掌白言大德僧",
    "X44n0748_006:0861a08": "聽我某甲犯某罪今從僧懺悔(三說)受懺者應作白白",
    "X44n0748_006:0861a09": "文如律若二三人受懺須問邊人智慧下即彼一眾",
    "X44n0748_006:0861a10": "中有智慧者作白云大德僧聽若僧時到僧忍聽僧",
    "X44n0748_006:0861a11": "今此諍事作草覆地懺悔白如是作白已復白言諸",
    "X44n0748_006:0861a12": "長老我今此諸諍事己所犯罪除重罪遮不至白衣",
    "X44n0748_006:0861a13": "家羯磨若諸長老聽者作草覆地悔第二眾亦作是",
    "X44n0748_006:0861a14": "說亦有下大師義準也同前覔諍中一往和皆得滅",
    "X44n0748_006:0861a15": "者是也。",
    "X44n0748_006:0861a16": "首下謂律四諍離為十八言覔犯各三成九事諍一",
    "X44n0748_006:0861a17": "種歷上三諍隨分九品共成十八諍謂前三諍各生",
    "X44n0748_006:0861a18": "事諍也何者如言諍中若評教理是非犯相輕重是",
    "X44n0748_006:0861a19": "名言諍若評羯磨是非迷悟不決此名言諍中事諍",
    "X44n0748_006:0861a20": "若評三根清濁五德通塞是名覔諍若評用法治舉",
    "X44n0748_006:0861a21": "徵覈虗實則名覓諍中事諍於五犯聚懺評有濫名",
    "X44n0748_006:0861a22": "犯諍非法羯磨定罪重輕是名犯諍中事諍既隨前",
    "X44n0748_006:0861a23": "三分三品異故得通該七種藥滅乃名一切滅滅也",
    "X44n0748_006:0861a24": "恐下以律云事諍以一切滅滅隨所犯爾故此解之",
    "X44n0748_006:0861b01": "云恐濫等如云言諍中事諍乃至犯諍中事諍則無",
    "X44n0748_006:0861b02": "濫也。",
    "X44n0748_006:0861b03": "問下已前四諍下總別設問除大師一問外皆是阿",
    "X44n0748_006:0861b04": "難所詢如來隨答今大師躡以問云何故前三諍下。",
    "X44n0748_006:0861b05": "阿難初總問用藥後別問所減今事諍一種但有總",
    "X44n0748_006:0861b06": "問闕別問者何耶即盡言更不假餘藥也以一二能",
    "X44n0748_006:0861b07": "盡滅故所以別問推究令解也此事諍既通一切滅",
    "X44n0748_006:0861b08": "復隨前諍而分故無遮簡盡不盡義是以阿難杜而",
    "X44n0748_006:0861b09": "不問如來亦不垂答故曰闕而不解事作依律文爾",
    "X44n0748_006:0861b10": "彼云言諍中事作乃至犯諍中事作是為事諍現前",
    "X44n0748_006:0861b11": "下即以三法現前滅言諍中下品事諍五法滅中品",
    "X44n0748_006:0861b12": "五法及多人滅上品憶念下即以五法現前憶念滅",
    "X44n0748_006:0861b13": "覔諍中下品事諍五法不癡藥滅中品五法罪處藥",
    "X44n0748_006:0861b14": "滅上品自言下即以三法現前并自言治滅犯諍中",
    "X44n0748_006:0861b15": "下品事諍以五法現前自言治滅中品以五法現前",
    "X44n0748_006:0861b16": "草覆滅上品事諍是知事諍更無別藥即依三品如",
    "X44n0748_006:0861b17": "上用藥各隨同滅故言一切滅滅也十下言常所行",
    "X44n0748_006:0861b18": "事或起諍者但用現前一藥滅不須兼帶別藥也。",
    "X44n0748_006:0861b19": "將下前明七滅是能殄之藥藥不空施須有所應之",
    "X44n0748_006:0861b20": "病故四諍以而明之若據戒疏先明四諍則是病起",
    "X44n0748_006:0861b21": "之源後列七藥是除殄之法亦隨述作之意今既言",
    "X44n0748_006:0861b22": "七滅諍故以藥居初病居後理亦無損。",
    "X44n0748_006:0861b23": "理下由理既冲寂故不能自班列彰示要假詮言以",
    "X44n0748_006:0861b24": "照顯也詳下因評其理為起諍之由也諍下結束三",
    "X44n0748_006:0861c01": "根能舉見聞疑中隨以何根舉也前罪通收所舉五",
    "X44n0748_006:0861c02": "七犯位及破戒見威儀也具緣通別二緣非闕也造",
    "X44n0748_006:0861c03": "境四重遮性等境也違教不順制聽二教也作事即",
    "X44n0748_006:0861c04": "淫盜等事百一大鈔云此乃總據非定如數亦可引",
    "X44n0748_006:0861c05": "用十誦彼則定有百一有作一白一羯磨則汎舉白",
    "X44n0748_006:0861c06": "羯為所評事也約類以分則一百三十四法矣如下",
    "X44n0748_006:0861c07": "此母論是引第八卷文也彼標云滅鬪諍言訟毗尼",
    "X44n0748_006:0861c08": "者二下是釋然論文不巧鈔有改作也如彼云相打",
    "X44n0748_006:0861c09": "惡罵是名鬪今但云二人同競名鬪轍斷改轍評斷",
    "X44n0748_006:0861c10": "也訟易云天與水違行訟孔頴達云天道西轉水注",
    "X44n0748_006:0861c11": "東流即訟之象今曰各說理即相違義也彼曰各說",
    "X44n0748_006:0861c12": "事助理是非名為訟今但云各說其理名訟約因者",
    "X44n0748_006:0861c13": "如言諍定理邪正未有果決覔諍方伺覔前罪未知",
    "X44n0748_006:0861c14": "有犯皆從因受稱從境者犯則對境已犯但未分輕",
    "X44n0748_006:0861c15": "重爾事則白羯磨被境事而起故犯與事諍約境立",
    "X44n0748_006:0861c16": "號若爾何不云境諍因諍而却云言覔犯事者何故",
    "X44n0748_006:0861c17": "總徵云何者境下是釋若云境諍境別塵沙知是何",
    "X44n0748_006:0861c18": "境故不從境但立犯事二名也言下釋不云因諍所",
    "X44n0748_006:0861c19": "以也以言則通攝邪正二計覔則通含清濁犯不犯",
    "X44n0748_006:0861c20": "皆是得要而省約也若云因者知是何因故知言覔",
    "X44n0748_006:0861c21": "二諍義推是因不可名因故曰不就因名。",
    "X44n0748_006:0861c22": "問下向云言即通含而名言諍者且如所詮之理理",
    "X44n0748_006:0861c23": "亦通含何不就理名為理諍耶答下以四諍各有理",
    "X44n0748_006:0861c24": "故若但立一則餘無取別執情上應以無字貫之以",
    "X44n0748_006:0862a01": "對下有執情故三品即上中下也謂理體均融隨成",
    "X44n0748_006:0862a02": "一揆本無過患及以執計分為三品此為一義兼復",
    "X44n0748_006:0862a03": "理通於四是二義二義既明是以不彰理諍之名也",
    "X44n0748_006:0862a04": "言下雖具通四之一義然闕無過執之義既有過執",
    "X44n0748_006:0862a05": "可說為諍故得從言以受稱餘下應先難云言既通",
    "X44n0748_006:0862a06": "四下三何不名言諍將文答之蓋各隨前事而名若",
    "X44n0748_006:0862a07": "更立言者復無區別。",
    "X44n0748_006:0862a08": "論下應先難云若據覔諍覔亦從境何獨隱境從因",
    "X44n0748_006:0862a09": "立名耶將論下釋意云若從境立境別清濁應開二",
    "X44n0748_006:0862a10": "文開則煩碎是故但立覔名通含清之順濁之違也",
    "X44n0748_006:0862a11": "若爾犯事二諍亦可名因以因收濁犯是濁故又事",
    "X44n0748_006:0862a12": "通於言覔言覔既名因事亦可名因何偏在境耶將",
    "X44n0748_006:0862a13": "犯下釋謂若以犯事從因受名則不異言覔二諍又",
    "X44n0748_006:0862a14": "成淆混也。",
    "X44n0748_006:0862a15": "疏下又應問云覔諍不可從境謂別清濁者言諍應",
    "X44n0748_006:0862a16": "可從境即將疏下釋意云雖無清濁之別然有塵沙",
    "X44n0748_006:0862a17": "之別言諍既無塵沙無量之別是亦不可從境彰目",
    "X44n0748_006:0862a18": "若下是縱攝下是奪二諦即真俗也謂設從境立攝",
    "X44n0748_006:0862a19": "此言諍不盡何也以言或諍俗諦理可得云境或諍",
    "X44n0748_006:0862a20": "真諦理真豈境耶是故攝之不盡抑又真俗不必相",
    "X44n0748_006:0862a21": "假故如諍俗諦境未必須假真既非相假是以約境",
    "X44n0748_006:0862a22": "但可收俗不可收真明矣論下對上不相假不從境",
    "X44n0748_006:0862a23": "名顯此相假故從境名此亦相翻以釋成也。",
    "X44n0748_006:0862a24": "是非是二清濁是二覔諍既含清濁之別故不從境",
    "X44n0748_006:0862b01": "受名事諍亦含是非之別何得從境得名。已作下謂",
    "X44n0748_006:0862b02": "已作者方名羯磨事既不通餘事則義唯是局以局",
    "X44n0748_006:0862b03": "故境則局一其未作雖通是羯磨非羯磨然皆名事",
    "X44n0748_006:0862b04": "故既皆名事亦是一也故犯與事皆從境得名不類",
    "X44n0748_006:0862b05": "清濁始終分異故覔不得從境也。",
    "X44n0748_006:0862b06": "問舉罪下如文就業即羯磨是僧之業務也就業言",
    "X44n0748_006:0862b07": "諍就教行覔就治行犯就罪行也理下示廣今下結",
    "X44n0748_006:0862b08": "略。",
    "X44n0748_006:0862b09": "論義屬言情竟名諍雖有此諍然不假毗尼以滅故",
    "X44n0748_006:0862b10": "不名言諍何故者徵所以也一下是釋謂僧尼二眾",
    "X44n0748_006:0862b11": "位別又以尼從僧求解敵論頗希二下以尼是下眾",
    "X44n0748_006:0862b12": "不得上僭大僧之法又非別眾之限設諍何須速殄",
    "X44n0748_006:0862b13": "義無妨礙故三下除二受懺同法外餘無同者言下",
    "X44n0748_006:0862b14": "若各就本眾說言諍反上三義即成餘三亦爾文略",
    "X44n0748_006:0862b15": "覔犯故曰乃至有異下律中有四句比丘共比丘諍",
    "X44n0748_006:0862b16": "比丘共比丘尼諍比丘尼共比丘諍比丘尼共比丘",
    "X44n0748_006:0862b17": "尼諍因此故今約犯事二諍各有三異且初犯有三",
    "X44n0748_006:0862b18": "異者比丘下是一二比丘下是二或下是三上言二",
    "X44n0748_006:0862b19": "眾即比丘及尼也皆不在犯諍者以非諍本眾之犯",
    "X44n0748_006:0862b20": "故不名犯諍不妨容在言諍中收或比丘下是覆釋",
    "X44n0748_006:0862b21": "第二句在言諍所以也在言諍者雖犯起自尼眾而",
    "X44n0748_006:0862b22": "諍在比丘見既不同發言成諍故曰言諍或比丘下",
    "X44n0748_006:0862b23": "分事諍中三異比上可曉以得下恐此眾因諍彼事",
    "X44n0748_006:0862b24": "而破即成破僧理須用上現前多人語滅得通多少",
    "X44n0748_006:0862c01": "四人已上名多三人已下為少覔諍下反顯三人若",
    "X44n0748_006:0862c02": "四人成眾不得舉故即成僧舉僧也。三判即隨言覔",
    "X44n0748_006:0862c03": "犯三判也。",
    "X44n0748_006:0862c04": "根者取生發義也一下律云以何為根貪恚癡為根",
    "X44n0748_006:0862c05": "無貪恚癡為根此約眾生根本煩惱體性中說根二",
    "X44n0748_006:0862c06": "下律云僧為根界為根人為根若汎下釋上僧根四",
    "X44n0748_006:0862c07": "種約數則四人五人十人二十人僧若涅槃中佛為",
    "X44n0748_006:0862c08": "純陀說有四種一畢竟到(謂無學斷煩惱盡故)二示道(三果人能以正",
    "X44n0748_006:0862c09": "法示人令學故)三受道(初果向已下欲受聖道在身故)四污道(犯戒人也)界人准",
    "X44n0748_006:0862c10": "此者如評作法自然等界或評一二三人而起諍故",
    "X44n0748_006:0862c11": "就非情情事說根又下引論釋六諍也約為即所為",
    "X44n0748_006:0862c12": "不恊情而起見取下於非真勝法中生心而取名見",
    "X44n0748_006:0862c13": "取執邊之心名曰邊見邪心取理名為邪見此則就",
    "X44n0748_006:0862c14": "業惑而起以說根廣下釋十八法所謂法非法律非",
    "X44n0748_006:0862c15": "律犯非犯若輕若重有殘無殘麤惡非麤惡常所行",
    "X44n0748_006:0862c16": "非常所行制非制說非說如是法上因評起諍也此",
    "X44n0748_006:0862c17": "則就九正九邪法而說根也初二同前即一貪無貪",
    "X44n0748_006:0862c18": "二僧界也同上言根中三舉律云覔罪以三舉事破",
    "X44n0748_006:0862c19": "戒見威儀也故不同者不同上三舉為所犯事也貪",
    "X44n0748_006:0862c20": "下釋初根也。準此即三善心舉而生諍。",
    "X44n0748_006:0862c21": "又下前約所評事此復通所犯事以僧不舉僧今反",
    "X44n0748_006:0862c22": "輒舉因生諍也遠緣以覔諍正從罪起旁因界起罪",
    "X44n0748_006:0862c23": "猶屬於遠緣餘者指人也即因人犯而覔以人為根",
    "X44n0748_006:0862c24": "六犯所起者增六文云或有犯由身起非心口或有",
    "X44n0748_006:0863a01": "犯起於口不以身心或有犯從身口起不以心或有",
    "X44n0748_006:0863a02": "犯從身心起非口或有犯起口心非身或有犯從身",
    "X44n0748_006:0863a03": "口心起是為六也既言下以律中犯根內但說貪等",
    "X44n0748_006:0863a04": "三為根不說無貪等三故此解之起諍即評前犯而",
    "X44n0748_006:0863a05": "起諍人不妨有無貪等三為諍根初二即一貪無貪",
    "X44n0748_006:0863a06": "等二僧界人也此約單事諍明若兼前三下事諍則",
    "X44n0748_006:0863a07": "隨有不同。",
    "X44n0748_006:0863a08": "餘三即下三諍義既不同故無十八事三舉在覔中",
    "X44n0748_006:0863a09": "六犯在犯中下事諍中既無三舉六犯又不說也。準",
    "X44n0748_006:0863a10": "通者言諍中亦可有三舉六犯以言通故覔犯中亦",
    "X44n0748_006:0863a11": "可有十八事以十八事中有犯不犯若輕若重等事",
    "X44n0748_006:0863a12": "諍中亦可有十八三舉六犯以事諍通故即前三諍",
    "X44n0748_006:0863a13": "中各生事諍是也。",
    "X44n0748_006:0863a14": "三性即善惡無記三性也但隨起三性作於四諍其",
    "X44n0748_006:0863a15": "理易明故曰準義可知欲知其相廣如滅諍法中所",
    "X44n0748_006:0863a16": "配凡夫見道已前皆名凡夫不越內外凡也廣略即",
    "X44n0748_006:0863a17": "廣略二戒學人前三果也阿下以三界見思惑盡唯",
    "X44n0748_006:0863a18": "無記性中犯無善惡二性犯也通善即無學亦似通",
    "X44n0748_006:0863a19": "善性犯遮戒耳或善以律說四諍云或善或不善或",
    "X44n0748_006:0863a20": "無記今何言是不善耶答下約言諍分示也望初評",
    "X44n0748_006:0863a21": "時是善後心乖惱是諍諍屬不善今正滅後心之諍",
    "X44n0748_006:0863a22": "故言是不善也非滅初時評理之善不定者隨上三",
    "X44n0748_006:0863a23": "諍起事諍故致善惡無記亦不定也。",
    "X44n0748_006:0863a24": "問下三性本異何言善無記不善無記若爾則三性",
    "X44n0748_006:0863b01": "混矣答下諸論解十善十惡皆有三品但猛利心作",
    "X44n0748_006:0863b02": "為上汎爾心作為下餘為中此善不善中皆取上品",
    "X44n0748_006:0863b03": "為引業引生總報中下品業微劣不能為引但能為",
    "X44n0748_006:0863b04": "滿今言善惡無記但取中下二品望不能引生善惡",
    "X44n0748_006:0863b05": "總報說名無記若爾何不全名無記復言善惡者何",
    "X44n0748_006:0863b06": "將望感下釋別報者對上總報得名以引業能牽總",
    "X44n0748_006:0863b07": "滿業能嚴別俱舍云一業引一生多業能圓滿是也",
    "X44n0748_006:0863b08": "今言感者以善無記業感善別報惡無起業感惡別",
    "X44n0748_006:0863b09": "報也非下遮簡也非謂泛泛不帶善惡之無記故今",
    "X44n0748_006:0863b10": "得言善無記等。",
    "X44n0748_006:0863b11": "若爾下若約事諍從言覔犯下諍羯磨名事諍但如",
    "X44n0748_006:0863b12": "受日等羯磨不從上三下生或有諍者名作何諍治",
    "X44n0748_006:0863b13": "人即訶責擯出等法也舉罪即舉前人之罪須能舉",
    "X44n0748_006:0863b14": "者與僧說證正其罪得伏方與應召來入眾當前為",
    "X44n0748_006:0863b15": "舉舉已為作憶念如不依實伏首者乃作不見不懺",
    "X44n0748_006:0863b16": "等舉及惡馬驅出之法皆覔中事今評用起諍即覔",
    "X44n0748_006:0863b17": "中事作惡心等此通於能所如能治僧欲令彼惡名",
    "X44n0748_006:0863b18": "妄加法者及欲懺而不與法者是若所治人惡心不",
    "X44n0748_006:0863b19": "捨覆隱不懺等是望過屬犯望羯磨名事故曰犯中",
    "X44n0748_006:0863b20": "事作別章即首疏中。",
    "X44n0748_006:0863b21": "或下律云若比丘諍言以十八事共聞彼此不和是",
    "X44n0748_006:0863b22": "非言諍若父母共兒語兒共父母語乃至餘人共諍",
    "X44n0748_006:0863b23": "語是即是言若比丘共比丘諍言以十八事共諍彼",
    "X44n0748_006:0863b24": "此不和是言即是諍亦諍十八事等有言非諍兒共",
    "X44n0748_006:0863c01": "父母語等是諍即是言即諍十八事是非言除言諍",
    "X44n0748_006:0863c02": "外若餘三諍是如彼即律滅諍法中言單諍者即一",
    "X44n0748_006:0863c03": "人對一人也以下躡上單義而立句法也或下上律",
    "X44n0748_006:0863c04": "中云有言即是言諍今對上而立也謂彼此一人單",
    "X44n0748_006:0863c05": "舉十八事共鬪不和即是言諍既無伴勢復是單諍",
    "X44n0748_006:0863c06": "或下倣前有言非言諍句以立即父母乃至餘人彼",
    "X44n0748_006:0863c07": "此一人單言是名言而非各競故名非言諍非單諍",
    "X44n0748_006:0863c08": "是下釋上有言也但是彼此往復詶答之言爾故非",
    "X44n0748_006:0863c09": "諍也或下上云有言諍即是言此亦擬之即以十八",
    "X44n0748_006:0863c10": "事不和是名言諍即是言也如此皆屬單言諍也非",
    "X44n0748_006:0863c11": "帶覔犯事之三諍對前一人無伴今彼此兩人復有",
    "X44n0748_006:0863c12": "伴勢故曰重也或下亦同前作如初即初句十八事",
    "X44n0748_006:0863c13": "以顯是也餘句比上可解但加伴為重與前異爾覔",
    "X44n0748_006:0863c14": "等三諍準上亦合有單重等句類上言諍中取解法",
    "X44n0748_006:0863c15": "皷有聲久而弗震聊一提桴警之後進同探秘藏咸",
    "X44n0748_006:0863c16": "佩戒印垂之未來覬無煨燼。",
    "X44n0748_006:0863c18": "四分律拾毗尼義鈔輔要記卷第六(終)"
}