{
    "T21n1359_001:0877a02": "No. 1359 [Nos. 1356-1358]",
    "T21n1359_001:0877a03": "佛說花積樓閣陀羅尼經",
    "T21n1359_001:0877a05": "西天譯經三藏朝散大夫試鴻臚少卿",
    "T21n1359_001:0877a06": "傳法大師臣施護奉　詔譯",
    "T21n1359_001:0877a07": "如是我聞。一時世尊在阿耨達池無熱惱龍",
    "T21n1359_001:0877a08": "王宮。與大比丘眾四百五十人俱。復有師子",
    "T21n1359_001:0877a09": "遊戲菩薩等大菩薩眾具足千人。一切皆得",
    "T21n1359_001:0877a10": "陀羅尼十地圓滿。得灌頂已位居補處。被大",
    "T21n1359_001:0877a11": "甲冑趣諸佛德。心不退轉名稱普聞。如是等",
    "T21n1359_001:0877a12": "菩薩摩訶薩。悉從他方而來集會。",
    "T21n1359_001:0877a13": "爾時師子遊戲菩薩摩訶薩。從座而起偏袒",
    "T21n1359_001:0877a14": "右肩。詣世尊前右膝著地。合掌恭肅而白佛",
    "T21n1359_001:0877a15": "言。世尊如佛福蘊當云何得。又於如來作供",
    "T21n1359_001:0877a16": "養者。云何因果無量無邊。唯願如來慈悲開",
    "T21n1359_001:0877a17": "示。作是說已凝心而住。",
    "T21n1359_001:0877a18": "爾時佛告師子遊戲菩薩摩訶薩言。善哉善",
    "T21n1359_001:0877a19": "哉善男子。汝今問我如來福蘊云何而得。又",
    "T21n1359_001:0877a20": "於如來作供養者。云何因果無量無邊。汝當",
    "T21n1359_001:0877a21": "諦聽今為汝說。",
    "T21n1359_001:0877a22": "佛言善男子。如來有五法具足功德無量無",
    "T21n1359_001:0877a23": "邊。云何五法。所謂戒定慧解脫解脫知見。善",
    "T21n1359_001:0877a24": "男子如來具足如是五法無量功德。是故獲",
    "T21n1359_001:0877a25": "得福蘊無量無邊。善男子若於如來作供養",
    "T21n1359_001:0877a26": "者。當得涅槃若彼三乘隨其發心。各各所見",
    "T21n1359_001:0877a27": "而得涅槃。善男子若見如來應正等覺。以清",
    "T21n1359_001:0877a28": "淨心諦信歸命尊重稱讚。又以衣服臥具病",
    "T21n1359_001:0877a29": "緣醫藥。一切所須而供養者。所獲果報無量",
    "T21n1359_001:0877b01": "無邊。善男子若復如來般涅槃後。有得如來",
    "T21n1359_001:0877b02": "舍利如芥子等而供養者。所獲果報於一切",
    "T21n1359_001:0877b03": "中最。又復作種種福。若於如來舍利作供養",
    "T21n1359_001:0877b04": "者。其福最上。師子遊戲。若復有人持於寶聚",
    "T21n1359_001:0877b05": "如妙高山等。布施供養聲聞及辟支佛。所獲",
    "T21n1359_001:0877b06": "果報。不如在家及出家菩薩發無上正等覺",
    "T21n1359_001:0877b07": "心。以一金錢布施供養。如來應正覺。以前方",
    "T21n1359_001:0877b08": "便善根。於後方便善根。百分不及一。千分不",
    "T21n1359_001:0877b09": "及一。百千分不及一。乃至算分數分譬喻分",
    "T21n1359_001:0877b10": "譬喻轉分。乃至算數譬喻所不能及。善男子",
    "T21n1359_001:0877b11": "又復如來住世百年千年。乃至百千年應化",
    "T21n1359_001:0877b12": "畢已。般涅槃後以佛舍利而起妙塔。若復有",
    "T21n1359_001:0877b13": "人於此塔所。以香泥塗地作曼拏羅。施設花",
    "T21n1359_001:0877b14": "鬘塗香燒香然燈志心供養。乃至持一花一",
    "T21n1359_001:0877b15": "燈以為供養。或持帚拂除去塵坌。或以一掬",
    "T21n1359_001:0877b16": "水用為灑淨。如是之人以志心故獲福無量。",
    "T21n1359_001:0877b17": "是人先世所有罪業當墮阿鼻地獄。以於塔",
    "T21n1359_001:0877b18": "所作供養故。先世罪報皆悉除滅。善男子若",
    "T21n1359_001:0877b19": "復有人。發一念心歸命於佛。又不中退復不",
    "T21n1359_001:0877b20": "輕慢。是人當來於百劫千劫乃至百千劫中。",
    "T21n1359_001:0877b21": "常感勝福生於人天不復墮落一切惡趣。",
    "T21n1359_001:0877b22": "善男子我今說此花積樓閣陀羅尼經。為欲",
    "T21n1359_001:0877b23": "利益安樂天上人間一切眾生故。善男子若",
    "T21n1359_001:0877b24": "復有人得此花積樓閣陀羅尼經。志心受持",
    "T21n1359_001:0877b25": "讀誦供養。又復演彼真實義趣廣為人說。是",
    "T21n1359_001:0877b26": "人永不墮一切惡趣。亦不生卑下種族。常生",
    "T21n1359_001:0877b27": "人天殊勝之處。諸根圓滿獲宿命通。具足種",
    "T21n1359_001:0877b28": "種甚深辯才。恒得值遇佛法僧寶。又得如來",
    "T21n1359_001:0877b29": "憶念覆護。得菩提心永不退轉。",
    "T21n1359_001:0877c01": "爾時世尊即說陀羅尼曰。",
    "T21n1359_001:0877c02": "怛儞也二合他引一馱囉尼馱囉尼二母儞引鉢",
    "T21n1359_001:0877c03": "囉二合婆引娑嚩二合哩引三悉地引贊捺哩二合引四",
    "T21n1359_001:0877c04": "曩引他唧儞哩賀二合引哩引五阿引嚕引誐也二合",
    "T21n1359_001:0877c05": "嚩底六沒馱縛底七尾哩引烏迦致囉祖波誐",
    "T21n1359_001:0877c06": "帝引八帝引祖嚩底九尾捨引羅沒地達哩麼二合",
    "T21n1359_001:0877c07": "引嚩婆引細引十阿乞叉二合野羯臘閉二合引十一羯",
    "T21n1359_001:0877c08": "臘波二合嚩底十二阿蜜哩二合哆羯臘閉二合引十三",
    "T21n1359_001:0877c09": "護哆引舍儞引十四帝引祖嚩底儞怛也二合三摩",
    "T21n1359_001:0877c10": "引呬帝引十五帝引祖嚩底底乞叉𧹞三合捺哩",
    "T21n1359_001:0877c11": "二合野沒地娑嚩二合引賀引十六",
    "T21n1359_001:0877c12": "善男子此陀羅尼。乃是十方無量無邊諸佛",
    "T21n1359_001:0877c13": "如來同共宣說。若復有人聞此陀羅尼經名",
    "T21n1359_001:0877c14": "字。發至誠心恭信供養。是人當來獲得無量",
    "T21n1359_001:0877c15": "無邊功德。又復若人持此陀羅尼。成先行已。",
    "T21n1359_001:0877c16": "於二月三月或八月。取白月八日起首。發至",
    "T21n1359_001:0877c17": "誠心於一晝夜中六時。念此陀羅尼及憶念",
    "T21n1359_001:0877c18": "諸佛如來。心不散亂。復以塗香妙花燒香然",
    "T21n1359_001:0877c19": "燈。種種供養心不間斷至十五日決定得見",
    "T21n1359_001:0877c20": "世尊。坐蓮華藏座說陀羅尼法。持誦之人應",
    "T21n1359_001:0877c21": "時獲得意願圓滿。心垢悉除證宿命通。得諸",
    "T21n1359_001:0877c22": "禪定住四聖諦。解諸法義論及工巧事業。乃",
    "T21n1359_001:0877c23": "至臨命終時耳根不壞。悉能了別一切勝事。",
    "T21n1359_001:0877c24": "乃至或聞如來為說四聖諦等無漏。",
    "T21n1359_001:0877c25": "爾時世尊說是陀羅尼經已。師子遊戲菩薩",
    "T21n1359_001:0877c26": "摩訶薩。及諸大菩薩大比丘眾。天人阿修羅",
    "T21n1359_001:0877c27": "乾闥婆等。聞佛所說。皆大歡喜禮佛而退。",
    "T21n1359_001:0877c28": "佛說花積樓閣陀羅尼經"
}