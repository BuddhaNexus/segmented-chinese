{
    "T51n2077_034:0701b08": "續傳燈錄卷第三十四",
    "T51n2077_034:0701b10": "大鑑下第十八世",
    "T51n2077_034:0701b11": "東林顏禪師法嗣",
    "T51n2077_034:0701b12": "荊南府公安遯庵祖珠禪師。南平人。上堂。不",
    "T51n2077_034:0701b13": "是心不是佛不是物。瀝盡野狐涎。趯翻山鬼",
    "T51n2077_034:0701b14": "窟。平田淺草裏。露出焦尾大虫。太虛寥廓中。",
    "T51n2077_034:0701b15": "放出遼天俊鶻。阿呵呵露風骨。等閑拈出眾",
    "T51n2077_034:0701b16": "人前。畢竟分明是何物。咄咄。上堂。玉露垂青",
    "T51n2077_034:0701b17": "草。金風動白蘋。一聲寒雁叫。喚起未惺人。",
    "T51n2077_034:0701b18": "汀州報恩法演禪師。果州人。上堂舉俱胝竪",
    "T51n2077_034:0701b19": "指因緣。師曰。佳人睡起懶梳頭。把得金針插",
    "T51n2077_034:0701b20": "便休。大抵還他肌骨好。不塗紅粉也風流。",
    "T51n2077_034:0701b21": "臨安府淨慈肯堂彥充禪師。於潛盛氏子。幼",
    "T51n2077_034:0701b22": "依明空院義堪為師。首參大愚宏智正堂大",
    "T51n2077_034:0701b23": "圓。後聞東林謂眾曰。我此間別無玄妙。秖有",
    "T51n2077_034:0701b24": "木札羹鐵飣飯。任汝齩嚼。師竊喜之。直造謁",
    "T51n2077_034:0701b25": "陳所見解。林曰。據汝見處正坐在鑑覺中。師",
    "T51n2077_034:0701b26": "疑不已。將從前所得底一時颺下。一日聞僧舉",
    "T51n2077_034:0701b27": "南泉道。時人見此一株花如夢相似。默有所",
    "T51n2077_034:0701b28": "覺。曰打草秖要蛇驚。次日入室。林問。那裏是",
    "T51n2077_034:0701b29": "巖頭密啟其意處。師曰。今日捉敗這老賊。林",
    "T51n2077_034:0701c01": "曰。達磨大師性命在汝手裏。師擬開口驀被",
    "T51n2077_034:0701c02": "攔胸一拳忽大悟。直得汗流浹背。點首自謂",
    "T51n2077_034:0701c03": "曰。臨濟道。黃檗佛法無多子。豈虛語邪。遂呈",
    "T51n2077_034:0701c04": "頌曰為人須為徹。殺人須見血。德山與巖頭。",
    "T51n2077_034:0701c05": "萬里一條鐵。林然之。住後上堂。世尊不說說。",
    "T51n2077_034:0701c06": "迦葉不聞聞。卓拄杖曰。水流黃葉來何處牛",
    "T51n2077_034:0701c07": "帶寒鴉過遠村。上堂舉。雪峯示眾云。盡大地",
    "T51n2077_034:0701c08": "是箇解脫門。因甚把手拽不入師曰。大小雪",
    "T51n2077_034:0701c09": "峯話作兩橛。既盡大地是箇解脫門。用拽作",
    "T51n2077_034:0701c10": "麼。上堂。一向與麼去。法堂前草深一丈。一向",
    "T51n2077_034:0701c11": "與麼來。脚下泥深三尺。且道如何即是。三年",
    "T51n2077_034:0701c12": "逢一閏。雞向五更啼。上堂舉。卍庵先師道。",
    "T51n2077_034:0701c13": "坐。佛床斫佛脚。不敬東家孔夫子。却向他鄉",
    "T51n2077_034:0701c14": "習禮樂。師曰。入泥入水即不無先師。爭奈寒",
    "T51n2077_034:0701c15": "蟬抱枯木泣盡不回頭。卓拄杖曰。灼然有不",
    "T51n2077_034:0701c16": "回頭底。淨慈向升子裏禮汝三拜。上堂。三世",
    "T51n2077_034:0701c17": "諸佛無中說有。[菛@良][卄/碭]拾花針。六代祖師有裏",
    "T51n2077_034:0701c18": "尋無。猿猴探水月。去此二途如何話會。儂家",
    "T51n2077_034:0701c19": "不管興亡事。盡日和雲占洞庭。元庵受智者",
    "T51n2077_034:0701c20": "請引座曰。南山有箇老魔王。烱烱雙眸放電",
    "T51n2077_034:0701c21": "光。口似血盆呵佛祖。牙如劍樹罵諸方。幾度",
    "T51n2077_034:0701c22": "業風吹不動。吹得動雲黃山畔。與嵩頭陀傅",
    "T51n2077_034:0701c23": "大士。一火破落戶。依舊孟八郎。賺他無限癡",
    "T51n2077_034:0701c24": "男女。開眼堂堂入鑊湯。忽有箇納僧出來道。",
    "T51n2077_034:0701c25": "既是善知識。為甚賺人入鑊湯。只向他道。非",
    "T51n2077_034:0701c26": "公境界。後示寂塔于寺之南庵。",
    "T51n2077_034:0701c27": "婺州智者元庵真慈禪師。潼川人姓李氏。初",
    "T51n2077_034:0701c28": "依成都正法出家具戒。後游講肆聽講圓覺。",
    "T51n2077_034:0701c29": "至四大各離今者妄身當在何處畢竟無體實",
    "T51n2077_034:0702a01": "同幻化。因而有省作頌曰。一顆明珠。在我這",
    "T51n2077_034:0702a02": "裏。撥著動著。放光動地。以呈諸講師。無能曉",
    "T51n2077_034:0702a03": "之者。歸以呈其師遂舉狗子無佛性話詰之。",
    "T51n2077_034:0702a04": "師曰。雖百千萬億公案不出此頌也。其師以",
    "T51n2077_034:0702a05": "為不遜乃叱出。師因南遊至廬山圓通拄搭。",
    "T51n2077_034:0702a06": "時卍庵為西堂為眾入室。舉僧問雲門。撥塵",
    "T51n2077_034:0702a07": "見佛時如何。門云。佛亦是塵。師隨聲便喝。以",
    "T51n2077_034:0702a08": "手指胸曰。佛亦是塵。師復頌曰。撥塵見佛。",
    "T51n2077_034:0702a09": "佛亦是塵。問了答了。直下翻身。勸君更盡一",
    "T51n2077_034:0702a10": "杯酒。西出陽關無故人。又頌塵塵三昧曰。鉢",
    "T51n2077_034:0702a11": "裏飯桶裏水。別寶崑崙坐潭底。一塵塵上走",
    "T51n2077_034:0702a12": "須彌。明眼波斯笑彈指。笑彈指。珊瑚枝上清",
    "T51n2077_034:0702a13": "風起。卍庵深肯之。",
    "T51n2077_034:0702a14": "成都府昭覺紹淵禪師。上堂曰。鎔瓶盤釵釧",
    "T51n2077_034:0702a15": "作一金。攪酥酪醍醐成一味。如是賓主道合",
    "T51n2077_034:0702a16": "內外安和。五位君臣齊透。四種料揀一串。放",
    "T51n2077_034:0702a17": "行則細雨濛濛秋風颯颯。把住則空空如也。",
    "T51n2077_034:0702a18": "誰敢正眼覷著。且道放行為人好。把住為人",
    "T51n2077_034:0702a19": "好。復曰。等閑一似秋風至。無意涼人人自涼。",
    "T51n2077_034:0702a20": "又上堂舉。僧問雲門。樹凋葉落時如何。云體",
    "T51n2077_034:0702a21": "露金風。師曰。要明陷虎之機。須是本色衲子",
    "T51n2077_034:0702a22": "始得。雲門大師具逸群三昧擊節叩關。於閃",
    "T51n2077_034:0702a23": "電光中出一隻手。與人解粘去縛拔楔抽釘。",
    "T51n2077_034:0702a24": "不妨好手。子細點撿將來。大似與賊過梯。昭",
    "T51n2077_034:0702a25": "覺即不然。忽有僧問樹凋葉落時如何。只答",
    "T51n2077_034:0702a26": "他道。落霞與孤鶩齊飛。秋水共長天一色。且",
    "T51n2077_034:0702a27": "道與雲門是同是別。復曰。止止不須說我法",
    "T51n2077_034:0702a28": "妙難思。又舉。趙州初見南泉問。如何是道。南",
    "T51n2077_034:0702a29": "泉云。平常心是道。趙州云。還假趣向也無。南",
    "T51n2077_034:0702b01": "泉云。擬向即乖。趙州云。不擬爭知是道。南泉",
    "T51n2077_034:0702b02": "云。道不屬知。不屬不知知是妄覺。不知是無",
    "T51n2077_034:0702b03": "記。若真達不疑之道。廓然如太虛空無有障",
    "T51n2077_034:0702b04": "礙。師拈曰。奇怪諸禪德。雖是沙彌初入道。一",
    "T51n2077_034:0702b05": "撥便轉。豈不是靈利人。南泉如善射者發箭。",
    "T51n2077_034:0702b06": "箭箭中紅心。若不是趙州也大難承當。便向",
    "T51n2077_034:0702b07": "平常心是道處。動著關棙子。去却胸中物。喪",
    "T51n2077_034:0702b08": "却目前機。頭頭上明物物上顯。便能信脚行",
    "T51n2077_034:0702b09": "信口道。等閑拈出著著有出身之路。以何為",
    "T51n2077_034:0702b10": "驗。豈不見。僧問。如何是祖師西來意。答云。",
    "T51n2077_034:0702b11": "庭前柏樹子。問萬法歸一一歸何處。答云。我",
    "T51n2077_034:0702b12": "在青州作一領布衫重七斤。問如何是趙州。",
    "T51n2077_034:0702b13": "答云。東門西門南門北門。與人解粘去縛抽",
    "T51n2077_034:0702b14": "釘拔楔。坐斷天下人舌頭。穿過天下人鼻孔。",
    "T51n2077_034:0702b15": "豈不是平常心是道底關棙子。且不是飣鬪",
    "T51n2077_034:0702b16": "底言語排疊底章句。推人在死水裏。者箇便",
    "T51n2077_034:0702b17": "是沙彌底樣子。應當學作麼生承當。乃曰。欲",
    "T51n2077_034:0702b18": "行千里一步為初。白日青天快著精彩。",
    "T51n2077_034:0702b19": "西禪需禪師法嗣",
    "T51n2077_034:0702b20": "福州鼓山木庵安永禪師。閩縣吳氏子。弱冠",
    "T51n2077_034:0702b21": "為僧。未幾謁懶庵於雲門。一日入室。庵曰。不",
    "T51n2077_034:0702b22": "問有言不問無言世尊良久。不得向世尊良",
    "T51n2077_034:0702b23": "久處會。隨後便喝。倏然契悟作禮曰。不因今",
    "T51n2077_034:0702b24": "日問爭喪目前機。庵許之。住後上堂。要明箇",
    "T51n2077_034:0702b25": "事須是具擊石火閃電光底手段。方能嶮峻",
    "T51n2077_034:0702b26": "巖頭全身放捨。白雲深處得大安居。如其覷",
    "T51n2077_034:0702b27": "地覓金針。直下腦門須迸裂。到這裏假饒見",
    "T51n2077_034:0702b28": "機而變。不犯鋒鋩全身獨脫。猶涉泥水。秖如",
    "T51n2077_034:0702b29": "本分全提一句。又作麼生道。擊拂子曰。淬出",
    "T51n2077_034:0702c01": "七星光燦爛。解拈天下任橫行。上堂舉。睦州",
    "T51n2077_034:0702c02": "示眾云。諸人未得箇入處須得箇入處。既得",
    "T51n2077_034:0702c03": "箇入處不得忘却老僧。師曰。恁麼說話面皮",
    "T51n2077_034:0702c04": "厚多少。木庵則不然。諸人未得箇入處須得",
    "T51n2077_034:0702c05": "箇入處。既得箇入處直須颺下入處始得。上",
    "T51n2077_034:0702c06": "堂拈拄杖曰。臨濟小廝兒未曾當頭道著。今",
    "T51n2077_034:0702c07": "日全身放憨。也要諸人知有。擲拄杖下座。僧",
    "T51n2077_034:0702c08": "問。須彌頂上翻身倒卓時如何。師曰。未曾見",
    "T51n2077_034:0702c09": "毛頭星現。曰恁麼則傾湫倒嶽去也。師曰。莫",
    "T51n2077_034:0702c10": "亂做。僧便喝。師曰。雷聲浩大雨點全無。",
    "T51n2077_034:0702c11": "溫州龍翔柏堂南雅禪師。上堂曰。瑞峯頂上",
    "T51n2077_034:0702c12": "棲鳳亭邊。一杯淡粥相依。百衲蒙頭打坐。二",
    "T51n2077_034:0702c13": "祖禮三拜依位而立。已是周遮。達磨老臊胡",
    "T51n2077_034:0702c14": "分盡髓皮。一場狼籍。其餘之輩何足道哉。柏",
    "T51n2077_034:0702c15": "堂恁麼道。還免諸力撿責也無。拍繩床云。洎",
    "T51n2077_034:0702c16": "合停囚長智。上堂曰。大機貴直截。大用貴頓",
    "T51n2077_034:0702c17": "發。縱有嚙鏃機。一鎚須打殺。何故我王庫內",
    "T51n2077_034:0702c18": "無如是刀。上堂。紫蕨伸拳笋破梢。楊花飛盡",
    "T51n2077_034:0702c19": "綠陰交。分明西祖單傳句。黃栗留鳴燕語巢。",
    "T51n2077_034:0702c20": "這裏見得諦信得及。若約諸方決定明窓下",
    "T51n2077_034:0702c21": "安排。龍翔門下直是一槌槌殺。何故不是與",
    "T51n2077_034:0702c22": "人難共住。大都緇素要分明。",
    "T51n2077_034:0702c23": "福州天王志清禪師。上堂竪起拂子云。只這",
    "T51n2077_034:0702c24": "箇天不能蓋地不能載。遍界遍空成團成塊。",
    "T51n2077_034:0702c25": "到這裏三世諸佛向甚麼處摸索。六代祖師",
    "T51n2077_034:0702c26": "向甚麼處提持。天下衲僧向甚麼處名邈。除",
    "T51n2077_034:0702c27": "非自得自證便乃敲唱雙行。雖然如是。未是",
    "T51n2077_034:0702c28": "衲僧行履處。作麼生是衲僧行履處。是非海",
    "T51n2077_034:0702c29": "裏橫身入。豺虎叢中縱步行。",
    "T51n2077_034:0703a01": "南劍州劍門安分庵主。少與木庵同肄業。安",
    "T51n2077_034:0703a02": "國後依懶庵未有深證。辭謁徑山大慧。行次",
    "T51n2077_034:0703a03": "江干仰瞻宮闕。聞街司喝侍郎來。釋然大悟。",
    "T51n2077_034:0703a04": "作偈曰。幾年箇事挂胸懷。問盡諸方眼不開。",
    "T51n2077_034:0703a05": "肝膽此時俱裂破。一聲江上侍郎來。遂徑回",
    "T51n2077_034:0703a06": "西禪。懶庵迎之付以伽梨。自爾不規所寓。後",
    "T51n2077_034:0703a07": "庵居劍門。化被嶺表學者從之。所作偈頌走",
    "T51n2077_034:0703a08": "手而成。凡千餘首盛行於世。示眾。這一片田",
    "T51n2077_034:0703a09": "地。汝等諸人且道。天地未分已前在甚麼處。",
    "T51n2077_034:0703a10": "直下徹去已是鈍置。爾分上不少了也。更若",
    "T51n2077_034:0703a11": "擬議思量。何啻白雲萬里。驀拈拄杖打散大",
    "T51n2077_034:0703a12": "眾。示眾。上至諸佛下及眾生。性命總在山僧",
    "T51n2077_034:0703a13": "手裏。檢點將來有沒量罪過。還有檢點得出",
    "T51n2077_034:0703a14": "者麼。卓拄杖一下曰。冤有頭債有主。遂左右",
    "T51n2077_034:0703a15": "顧視曰。自出洞來無敵手。得饒人處且饒人。",
    "T51n2077_034:0703a16": "示眾。十五日已前天上有星皆拱北。十五日",
    "T51n2077_034:0703a17": "已後人間無水不朝東。已前已後總拈却。到",
    "T51n2077_034:0703a18": "處鄉談各不同。乃屈指曰一二三四五六七",
    "T51n2077_034:0703a19": "八九十十一十二十三十四。諸兄弟今日是",
    "T51n2077_034:0703a20": "幾。良久曰。本店買賣分文不賒。",
    "T51n2077_034:0703a21": "教忠光禪師法嗣",
    "T51n2077_034:0703a22": "臨安府淨慈混源曇密禪師。天台盧氏子。依",
    "T51n2077_034:0703a23": "資福道榮出家。十六圓具習台教。棄參大慧",
    "T51n2077_034:0703a24": "於徑山。謁雪巢一此庵元。入閩留東西禪無",
    "T51n2077_034:0703a25": "省發之。泉南教忠俾悅眾解職歸前資。偶舉",
    "T51n2077_034:0703a26": "香嚴擊竹因緣。豁然契悟述偈呈忠。忠舉玄",
    "T51n2077_034:0703a27": "沙未徹語詰之無滯。忠曰。子方可見妙喜。即",
    "T51n2077_034:0703a28": "辭往梅楊服勤四載。住後上堂。諸佛出世打",
    "T51n2077_034:0703a29": "劫殺人。祖師西來吹風放火。古今善知識佛",
    "T51n2077_034:0703b01": "口蛇心。天下衲僧自投籠檻。莫有天然氣概",
    "T51n2077_034:0703b02": "特達丈夫。為宗門出一隻手主張佛法者麼。",
    "T51n2077_034:0703b03": "良久曰。設有也須斬為三段。上堂。德山小參",
    "T51n2077_034:0703b04": "不答話。千古叢林成話霸。問話者三十棒。慣",
    "T51n2077_034:0703b05": "能說訶說夯。時有僧出。的能破的。德山便打。",
    "T51n2077_034:0703b06": "風流儒雅。某甲話也未問。頭上著枷脚下著",
    "T51n2077_034:0703b07": "匝。爾是那裏人。一回相見一傷神。新羅人把",
    "T51n2077_034:0703b08": "手笑欣欣。未跨船舷好與三十棒。依前相廝",
    "T51n2077_034:0703b09": "誑混源。今日恁麼批判。責情好與三十棒。且",
    "T51n2077_034:0703b10": "道是賞是罰。具參學眼者試辨看。上堂舉。雲",
    "T51n2077_034:0703b11": "門問僧。光明寂照遍河沙因緣。師曰。平地撈",
    "T51n2077_034:0703b12": "魚鰕。遼天射飛鶚。跛脚老雲門。千錯與萬",
    "T51n2077_034:0703b13": "錯。",
    "T51n2077_034:0703b14": "泉州法石中庵慧空禪師。贛州蔡氏子。春日",
    "T51n2077_034:0703b15": "上堂拈拄杖卓一下曰。先打春牛頭。又卓一",
    "T51n2077_034:0703b16": "下曰。後打春牛尾。驚起虛空入藕絲裏。釋迦",
    "T51n2077_034:0703b17": "無路潛蹤。彌勒急走千里。文殊却知落處。拊",
    "T51n2077_034:0703b18": "掌大笑歡喜。且道歡喜箇甚麼。春風昨夜入",
    "T51n2077_034:0703b19": "門來。便見千花生碓嘴。上堂。千家樓閣一霎",
    "T51n2077_034:0703b20": "秋風。秖如襟袖涼生。不覺園林葉落。於斯薦",
    "T51n2077_034:0703b21": "得觸處全真。其或未然。且作寒溫相見。上堂",
    "T51n2077_034:0703b22": "舉。金剛經云。佛告須菩提。爾所國土中所有",
    "T51n2077_034:0703b23": "眾生若干種心。如來悉知。何以故。如來說諸",
    "T51n2077_034:0703b24": "心皆為非心是名為心。要會麼。春風得意馬",
    "T51n2077_034:0703b25": "蹄疾。一日看盡長安花。僧問。先佛垂範禁足",
    "T51n2077_034:0703b26": "安居。未審是何宗旨。曰瑠璃鉢內拓須彌。僧",
    "T51n2077_034:0703b27": "便喝。師便打。",
    "T51n2077_034:0703b28": "東禪岳禪師法嗣",
    "T51n2077_034:0703b29": "福州鼓山宗逮禪師上堂。世尊道。應如是知",
    "T51n2077_034:0703c01": "如是見如是信解不生法相。遂喝曰。玉本無",
    "T51n2077_034:0703c02": "瑕却有瑕。",
    "T51n2077_034:0703c03": "西禪淨禪師法嗣",
    "T51n2077_034:0703c04": "福州乾元宗穎禪師。上堂卓拄杖曰。性燥漢",
    "T51n2077_034:0703c05": "秖在一槌。靠拄杖曰。靈利人不勞再舉。而",
    "T51n2077_034:0703c06": "今莫有靈利底麼。良久曰。比擬張麟兔亦不",
    "T51n2077_034:0703c07": "遇。",
    "T51n2077_034:0703c08": "開善謙禪師法嗣",
    "T51n2077_034:0703c09": "建寧府仙州山吳十三道人。每以已事扣諸",
    "T51n2077_034:0703c10": "禪及開善。歸結茆於其左。遂往給侍。紹興庚",
    "T51n2077_034:0703c11": "申三月八日夜適然啟悟。占偈呈善曰。元來",
    "T51n2077_034:0703c12": "無縫罅。觸著便光輝。既是千金寶。何須彈雀",
    "T51n2077_034:0703c13": "兒。善答曰。啐地折時真慶快。死生凡聖盡平",
    "T51n2077_034:0703c14": "沈。仙州山下呵呵笑。不負相期宿昔心。",
    "T51n2077_034:0703c15": "無用全禪師法嗣",
    "T51n2077_034:0703c16": "育王笑翁禪師諱妙堪。四明毛氏子。廣顙平",
    "T51n2077_034:0703c17": "頂骨清氣豪。十歲從野庵道欽受釋氏學。參",
    "T51n2077_034:0703c18": "松源岳於靈隱不契。往天童參無用全公。無",
    "T51n2077_034:0703c19": "用問曰。行脚僧遊山僧。師曰。行脚僧。無用",
    "T51n2077_034:0703c20": "曰。如何是行脚事。師以坐具便摵。無用曰。此",
    "T51n2077_034:0703c21": "僧敢來者裏捋虎鬚參堂去。室中常示以狗",
    "T51n2077_034:0703c22": "子無佛性話。一日擬開口。無用以竹篦劈口",
    "T51n2077_034:0703c23": "便打。師應聲呈偈云。大茶毒鼓。轟天震地。轉",
    "T51n2077_034:0703c24": "腦回頭。橫屍萬里。無用頷之。久之侍香。辭去",
    "T51n2077_034:0703c25": "西游歷登諸老門。迨出世妙勝嗣無用。遷金",
    "T51n2077_034:0703c26": "文移。光孝乙亥大旱禱雨。州治郡將以道居",
    "T51n2077_034:0703c27": "左偏。師謂釋左道右舊有成法。力爭不可。退",
    "T51n2077_034:0703c28": "歸雪竇申明于朝得旨仍舊乃已。史衛王薦",
    "T51n2077_034:0703c29": "師領台之報恩。天台舊無律宗。師議合十寺",
    "T51n2077_034:0704a01": "為大剎。築壇場闡揚毘尼。朝命徙虎丘領雪",
    "T51n2077_034:0704a02": "峯三年。陞住靈隱。衛王創大慈成請師開山。",
    "T51n2077_034:0704a03": "師審法立度去浮務約。雖大智復作無以易",
    "T51n2077_034:0704a04": "之。衛王薨退居上柏。台州使君陳公遣使以",
    "T51n2077_034:0704a05": "瑞巖邀之於道。師勉領寺事逾月遂行。無何",
    "T51n2077_034:0704a06": "江心牒至。監丞史公強之。乃起黽勉絕江。明",
    "T51n2077_034:0704a07": "年廷臣奏令僧道買紫衣師號。俾以衣號住",
    "T51n2077_034:0704a08": "持。師以為審如是。則千金之子皆可主法。吾",
    "T51n2077_034:0704a09": "道殆矣。奏疏殿陛上書廟堂。其議遂寢。詔徙",
    "T51n2077_034:0704a10": "育王。興建居多。既而天童除書至不應。戊申",
    "T51n2077_034:0704a11": "春師寢疾。通守永嘉曹公等入山問疾。從容",
    "T51n2077_034:0704a12": "敘世契。移頃命紙筆書遺表。作寺丞張公書",
    "T51n2077_034:0704a13": "援山谷晦堂例請主後事。書四句偈辭眾云。",
    "T51n2077_034:0704a14": "業鏡高懸。七十二年。一槌擊碎。大道坦然。置",
    "T51n2077_034:0704a15": "筆與曹公訣別右脅而逝。",
    "T51n2077_034:0704a16": "天童華禪師法嗣",
    "T51n2077_034:0704a17": "慶元府天童密庵咸傑禪師。福州鄭氏子。母",
    "T51n2077_034:0704a18": "夢廬山老僧入舍而生。自幼穎悟出家為僧。",
    "T51n2077_034:0704a19": "不憚遊行遍參知識。後謁應庵於衢之明果",
    "T51n2077_034:0704a20": "庵。孤硬難入屢遭呵。一日庵問。如何是正法",
    "T51n2077_034:0704a21": "眼。師遽答曰。破沙盆。庵頷之。未幾辭回省",
    "T51n2077_034:0704a22": "親。庵送以偈曰。大徹投機句。當陽廓頂門。相",
    "T51n2077_034:0704a23": "從今四載。徵詰洞無㾗。雖未付鉢袋。氣宇吞",
    "T51n2077_034:0704a24": "乾坤。却把正法眼。喚作破沙盆。此行將省覲。",
    "T51n2077_034:0704a25": "切忌便跺跟。吾有末後句。待歸要汝遵。出世",
    "T51n2077_034:0704a26": "衢之烏巨。次遷祥符蔣山華藏。未幾　詔住",
    "T51n2077_034:0704a27": "徑山靈隱。晚居太白。僧問。虛空銷殞時如何。",
    "T51n2077_034:0704a28": "師曰。罪不重科。上堂。牛頭橫說竪說。不知有",
    "T51n2077_034:0704a29": "向上關棙子。有般添桶輩。東西不辯南北不",
    "T51n2077_034:0704b01": "分。便問。如何是向上關棙子。何異開眼尿床。",
    "T51n2077_034:0704b02": "華藏有一轉語。不在向上向下。千手大悲摸",
    "T51n2077_034:0704b03": "索不著。雨寒無處曬[日*良]。今日普請布施大眾。",
    "T51n2077_034:0704b04": "良久曰。達磨大師無當門齒。上堂。世尊不說",
    "T51n2077_034:0704b05": "說。抝曲作直。迦葉不聞聞。望空啟告。馬祖即",
    "T51n2077_034:0704b06": "心即佛。懸羊頭賣狗肉。趙州勘庵主貴買賤",
    "T51n2077_034:0704b07": "賣分文不直。秖如文殊是七佛之師。因甚出",
    "T51n2077_034:0704b08": "女子定不得。河天月暈魚分子。槲葉風微鹿",
    "T51n2077_034:0704b09": "養茸。上堂卓拄杖曰。迷時秖迷這箇。復卓一",
    "T51n2077_034:0704b10": "下曰。悟時秖悟這箇。迷悟雙忘。糞掃堆頭重",
    "T51n2077_034:0704b11": "添搕[打-丁+(天/韭)]。莫有向東涌西沒全機獨脫處道得",
    "T51n2077_034:0704b12": "一句底麼。若道不得華藏自道去也。擲拄杖",
    "T51n2077_034:0704b13": "曰。三十年後。上堂舉。金峯和尚示眾云。老僧",
    "T51n2077_034:0704b14": "二十年前有老婆心。二十年後無老婆心。時",
    "T51n2077_034:0704b15": "有僧問。如何是和尚二十年前有老婆心。峯",
    "T51n2077_034:0704b16": "云。問凡答凡問聖答聖。曰如何是二十年後",
    "T51n2077_034:0704b17": "無老婆心。峯云。問凡不答凡問聖不答聖。師",
    "T51n2077_034:0704b18": "曰烏巨當時若見。但冷笑兩聲。這老漢忽若",
    "T51n2077_034:0704b19": "瞥地。自然不墮聖凡窠臼。上堂舉婆子燒庵",
    "T51n2077_034:0704b20": "話。師曰。這箇公案叢林中少有拈提者。傑上",
    "T51n2077_034:0704b21": "座裂破面皮。不免納敗一上。也要諸方檢點。",
    "T51n2077_034:0704b22": "乃召大眾曰。這婆子洞房深穩水泄不通。偏",
    "T51n2077_034:0704b23": "向枯木上糝花寒巖中發焰。箇僧孤身逈逈",
    "T51n2077_034:0704b24": "慣入洪濤。等閑坐斷潑天潮。到底身無涓滴",
    "T51n2077_034:0704b25": "水。子細檢點將來敲枷打鎖則不無。二人若",
    "T51n2077_034:0704b26": "是佛法未夢見在。烏巨與麼提持畢竟意歸",
    "T51n2077_034:0704b27": "何處。良久曰。一把柳絲收不得。和煙搭在玉",
    "T51n2077_034:0704b28": "闌干。上堂。動絃別曲。葉落知秋。舉一明三。",
    "T51n2077_034:0704b29": "目機銖兩。如王秉劍殺活臨時。猶是無風匝",
    "T51n2077_034:0704c01": "匝之波。向上一路千聖把手共行。合入泥犁",
    "T51n2077_034:0704c02": "地獄。正當與麼時合作麼生。江南兩浙春寒",
    "T51n2077_034:0704c03": "秋熱。上堂。盡乾坤大地。喚作一句子擔枷帶",
    "T51n2077_034:0704c04": "鎖。不喚作一句子業識茫茫。兩頭俱透脫。淨",
    "T51n2077_034:0704c05": "裸裸赤洒洒沒可把。達磨一宗掃土而盡。所",
    "T51n2077_034:0704c06": "以雲門大師道。盡乾坤大地無纖毫過患猶",
    "T51n2077_034:0704c07": "是轉句。不見一法始是半提。更須知有全提",
    "T51n2077_034:0704c08": "底時節。大小雲門劍去久矣方乃刻舟。後示",
    "T51n2077_034:0704c09": "寂塔于寺之中峯。",
    "T51n2077_034:0704c10": "南書記者。福州人。久依應庵。於趙州狗子無",
    "T51n2077_034:0704c11": "佛性話豁然契悟。有偈曰。狗子無佛性。羅睺",
    "T51n2077_034:0704c12": "星入命。不是打殺人。被人打殺定。庵見喜其",
    "T51n2077_034:0704c13": "脫略。紹興末終於歸宗。",
    "T51n2077_034:0704c14": "侍郎李浩居士。字德遠號正信。幼聞首楞嚴",
    "T51n2077_034:0704c15": "經如游舊國。志而不忘持橐。後造明果投誠",
    "T51n2077_034:0704c16": "入室。應庵揕其胸曰。侍郎死後向甚麼處去。",
    "T51n2077_034:0704c17": "公駭然汗下。庵喝出。公退參不旬日竟躋堂",
    "T51n2077_034:0704c18": "奧。以偈寄同參嚴康朝曰。門有孫臏鋪。家存",
    "T51n2077_034:0704c19": "甘贄妻。夜眠還早起。誰悟復誰迷。庵見稱善",
    "T51n2077_034:0704c20": "有鬻胭脂者。亦久參應庵頗自負。公贈之偈",
    "T51n2077_034:0704c21": "曰。不塗紅粉自風流。往往禪徒到此休。透道",
    "T51n2077_034:0704c22": "古今圈[袖-由+貴]後。却來這裏喫拳頭。",
    "T51n2077_034:0704c23": "道場全禪師法嗣",
    "T51n2077_034:0704c24": "常州華藏伊庵有權禪師。臨安昌化祁氏子。",
    "T51n2077_034:0704c25": "年十四得度。十八歲禮佛智裕禪師于靈隱。",
    "T51n2077_034:0704c26": "時無庵為第一座。室中以從無住本建一切",
    "T51n2077_034:0704c27": "法問之。師久而有省。答曰。暗裏穿針耳中出",
    "T51n2077_034:0704c28": "氣。庵可之。遂密付心印。嘗夜坐達旦。行粥者",
    "T51n2077_034:0704c29": "至忘展鉢。隣僧以手觸之。師感悟為偈曰。黑",
    "T51n2077_034:0705a01": "漆崑崙把釣竿。古帆高挂下驚湍。蘆花影裏",
    "T51n2077_034:0705a02": "弄明月。引得盲龜上釣船。佛智嘗問。心包太",
    "T51n2077_034:0705a03": "虛量廓沙界時如何。師曰。大海不宿死屍。智",
    "T51n2077_034:0705a04": "撫其座曰。此子他日當據此座呵佛罵祖去",
    "T51n2077_034:0705a05": "在。師自是埋藏頭角益自韜晦。游歷湖湘江",
    "T51n2077_034:0705a06": "淛幾十年。依應庵於歸宗。參大慧於徑山。無",
    "T51n2077_034:0705a07": "庵住道場招師分座說法。於是聲名隱然。住",
    "T51n2077_034:0705a08": "後上堂。今朝結却布袋口。明眼衲僧莫亂走。",
    "T51n2077_034:0705a09": "心行滅處解翻身。噴嚏也成師子吼。旃檀林",
    "T51n2077_034:0705a10": "任馳驟。剔起眉毛頂上生。剜肉成瘡露家醜。",
    "T51n2077_034:0705a11": "上堂。禪禪無黨無偏。迷時千里隔。悟在口皮",
    "T51n2077_034:0705a12": "邊。所以僧問石霜。如何是禪。霜云。[鹿*瓦]甎。又",
    "T51n2077_034:0705a13": "僧問睦州。如何是禪。州云猛火著油煎。又僧",
    "T51n2077_034:0705a14": "問首山。如何是禪。山云。猢猻上樹尾連顛。大",
    "T51n2077_034:0705a15": "眾。道無橫徑立處孤危。此三大老行聲前活",
    "T51n2077_034:0705a16": "路用劫外靈機。若以衲僧正眼。檢點將來不",
    "T51n2077_034:0705a17": "無優劣。一人如張良入陣。一人如項羽用兵。",
    "T51n2077_034:0705a18": "一人如孔明料敵。若人辨白得可與佛祖齊",
    "T51n2077_034:0705a19": "肩。雖然如是。忽有箇衲僧出來道。長老話作",
    "T51n2077_034:0705a20": "兩橛。也適來道。道無橫徑無黨無偏。而今又",
    "T51n2077_034:0705a21": "却分許多優劣。且作麼生祇對。還委悉麼。把",
    "T51n2077_034:0705a22": "手上山齊著力。咽喉出氣自家知。淳熙庚子",
    "T51n2077_034:0705a23": "秋示微疾。留偈趺坐而逝。茶毘齒舌不壞。獲",
    "T51n2077_034:0705a24": "五色舍利無數。瘞于橫山之塔。分骨歸葬萬",
    "T51n2077_034:0705a25": "年寺左。",
    "T51n2077_034:0705a26": "雙林用禪師法嗣",
    "T51n2077_034:0705a27": "婺州三峯印禪師。上堂舉野狐話曰。不落不",
    "T51n2077_034:0705a28": "昧誣人之罪。不昧不落無繩自縛。可憐柳絮",
    "T51n2077_034:0705a29": "隨春風。有時自西還自東。",
    "T51n2077_034:0705b01": "大溈行禪師法嗣",
    "T51n2077_034:0705b02": "常德府德山子涓禪師。潼川人也。上堂。見見",
    "T51n2077_034:0705b03": "之時見非是見。見猶離見見不能及。遂喝曰。",
    "T51n2077_034:0705b04": "鯨吞海水盡。露出珊瑚枝。眾中忽有箇衲僧",
    "T51n2077_034:0705b05": "出來道。長老休寐語。却許伊具一隻眼。上堂",
    "T51n2077_034:0705b06": "橫按拄杖曰。一二三四五六七。七六五四三",
    "T51n2077_034:0705b07": "二一。循還逆順數將來。數到未來無盡日。因",
    "T51n2077_034:0705b08": "七見一因一忘七。踏破太虛空。鐵牛也汗出。",
    "T51n2077_034:0705b09": "絕氣息無蹤跡。擲拄杖曰。更須放下這箇。始",
    "T51n2077_034:0705b10": "得參學事畢。上堂拈拄杖曰。有時奪人不奪",
    "T51n2077_034:0705b11": "境。拄杖子七縱八橫。有時奪境不奪人。山僧",
    "T51n2077_034:0705b12": "七顛八倒。有時人境兩俱奪。拄杖子與山僧",
    "T51n2077_034:0705b13": "削迹吞聲。有時人境俱不奪。卓拄杖曰。伴我",
    "T51n2077_034:0705b14": "行千里。携君過萬山。忽然撞著臨濟大師時",
    "T51n2077_034:0705b15": "如何。喝曰。未明心地印。難透祖師關。",
    "T51n2077_034:0705b16": "萬年賁禪師法嗣",
    "T51n2077_034:0705b17": "溫州龍鳴在庵賢禪師。上堂舉崇壽示眾曰。",
    "T51n2077_034:0705b18": "識得凳子周匝有餘。雲門道。識得凳子天地",
    "T51n2077_034:0705b19": "懸殊。師曰。崇壽老漢坐殺天下人。雲門大師",
    "T51n2077_034:0705b20": "走殺天下人。龍鳴則不然。識得凳子四脚著",
    "T51n2077_034:0705b21": "地。要坐便坐要起便起。上堂舉趙州勘婆話",
    "T51n2077_034:0705b22": "頌曰。氷雪佳人貌最奇。常將玉笛向人吹。曲",
    "T51n2077_034:0705b23": "中無限花心動。獨許東君第一枝。",
    "T51n2077_034:0705b24": "潭州大溈咦庵鑑禪師。會稽人也。上堂。木落",
    "T51n2077_034:0705b25": "霜空天寒水冷。釋迦老子無處藏身。折東籬",
    "T51n2077_034:0705b26": "補西壁。撞著不空見菩薩。請示念佛三昧。也",
    "T51n2077_034:0705b27": "甚奇怪。却向道。金色光明雲。參退喫茶去。上",
    "T51n2077_034:0705b28": "堂。老胡開一條路。甚生徑直。秖云。歇即菩提",
    "T51n2077_034:0705b29": "性淨明心不從人得。後人不得其門。一向奔",
    "T51n2077_034:0705c01": "馳南北往復東西。極歲窮年無箇歇處。諸人",
    "T51n2077_034:0705c02": "還歇得麼。休休。上堂舉。晦堂和尚一日問僧。",
    "T51n2077_034:0705c03": "甚處來。曰南雄州。堂曰。出來作甚麼曰尋訪",
    "T51n2077_034:0705c04": "尊宿。堂曰不如歸鄉好。曰未審和尚令某歸",
    "T51n2077_034:0705c05": "鄉意旨如何。堂曰。鄉里三錢買一片魚鮓如",
    "T51n2077_034:0705c06": "手掌大。師曰。寧可碎身如微塵。終不瞎箇師",
    "T51n2077_034:0705c07": "僧眼。晦堂較些子。有般漢便道。熟處難忘有",
    "T51n2077_034:0705c08": "甚共語處。上堂舉。罽賓國王問師子尊者蘊",
    "T51n2077_034:0705c09": "空公案。師頌曰。尊者何曾得蘊空。罽賓徒",
    "T51n2077_034:0705c10": "自斬春風。桃花雨後已零落。染得一溪流水",
    "T51n2077_034:0705c11": "紅。",
    "T51n2077_034:0705c12": "續傳燈錄卷第三十四",
    "T51n2077_034:0705c15": "續傳燈錄卷第三十五目錄",
    "T51n2077_034:0705c17": "大鑑下第十八世",
    "T51n2077_034:0705c18": "育王光禪師法嗣一十四人",
    "T51n2077_034:0705c19": "靈隱之善禪師淨慈居簡禪師",
    "T51n2077_034:0705c20": "徑山如琰禪師天童派禪師",
    "T51n2077_034:0705c21": "東禪觀禪師上方銛禪師(已上六人見錄)",
    "T51n2077_034:0705c22": "育王宗印禪師淨慈義雲禪師",
    "T51n2077_034:0705c23": "徑山妙嵩禪師育王師瑞禪師",
    "T51n2077_034:0705c24": "育王權禪師天童齊禪師",
    "T51n2077_034:0705c25": "雲居梵琮和尚鐵牛印禪師(已上八人無錄)",
    "T51n2077_034:0705c26": "大鑑下第十九世",
    "T51n2077_034:0705c27": "天童傑禪師法嗣九人",
    "T51n2077_034:0705c28": "靈隱崇岳禪師臥龍祖先禪師",
    "T51n2077_034:0705c29": "薦福道生禪師天童自鏡禪師",
    "T51n2077_034:0706a01": "淨慈慧光禪師",
    "T51n2077_034:0706a02": "隱靜致柔禪師(已上六人見錄)蔣山慶如禪師",
    "T51n2077_034:0706a03": "靈隱了悟禪師",
    "T51n2077_034:0706a04": "侍郎張鎡居士(已上三人無錄)",
    "T51n2077_034:0706a05": "天童達觀禪師法嗣四人",
    "T51n2077_034:0706a06": "虎丘善濟禪師(一人見錄)華藏善淨禪師",
    "T51n2077_034:0706a07": "天衣文蔚禪師柏巖凝和尚(已上三人無錄)",
    "T51n2077_034:0706a08": "徑山如琰禪師法嗣七人",
    "T51n2077_034:0706a09": "靈隱普濟禪師淨慈聞禪師",
    "T51n2077_034:0706a10": "徑山肇禪師雙林朋禪師(已上四人見錄)",
    "T51n2077_034:0706a11": "枯椿曇禪師弁山阡禪師",
    "T51n2077_034:0706a12": "東山源禪師(已上三人無錄)",
    "T51n2077_034:0706a13": "萬壽崇觀禪師法嗣四人",
    "T51n2077_034:0706a14": "黃龍慧開禪師",
    "T51n2077_034:0706a15": "石霜妙印禪師(已上二人見錄)孤峯德秀禪師",
    "T51n2077_034:0706a16": "鴻福師洸禪師(已上二人無錄)",
    "T51n2077_034:0706a17": "育王師瑞禪師法嗣一人",
    "T51n2077_034:0706a18": "瑞岩崇壽禪師(見錄)",
    "T51n2077_034:0706a19": "靈隱之善禪師法嗣四人",
    "T51n2077_034:0706a20": "徑山善珍禪師(一人見錄)淨慈仲穎禪師",
    "T51n2077_034:0706a21": "無方安禪師霜林果禪師(已上三人無錄)",
    "T51n2077_034:0706a22": "天童智穎禪師法嗣三人",
    "T51n2077_034:0706a23": "徑山如珏禪師(一人見錄)虎丘務本禪師",
    "T51n2077_034:0706a24": "雪峯德因禪師(已上二人無錄)",
    "T51n2077_034:0706a25": "淨慈居簡禪師法嗣二人",
    "T51n2077_034:0706a26": "育王大觀禪師(見錄)石樓明禪師(無錄)",
    "T51n2077_034:0706a27": "鼓山安永禪師法嗣二人",
    "T51n2077_034:0706a28": "淨慈悟明禪師(見錄)承天法堅禪師(無錄)",
    "T51n2077_034:0706a29": "直翁舉禪師法嗣一人",
    "T51n2077_034:0706b01": "天童岫禪師(見錄)",
    "T51n2077_034:0706b02": "育王妙堪禪師法嗣一人",
    "T51n2077_034:0706b03": "東湖祥禪師(無錄)",
    "T51n2077_034:0706b04": "育王宗印禪師法嗣一人",
    "T51n2077_034:0706b05": "道場法舟禪師(無錄)",
    "T51n2077_034:0706b06": "乾元宗穎禪師法嗣二人",
    "T51n2077_034:0706b07": "鼓山宗鑑禪師白雲仁禪師(已上二人無錄)",
    "T51n2077_034:0706b08": "金山道奇禪師法嗣一人",
    "T51n2077_034:0706b09": "靈隱祖泉禪師(無錄)",
    "T51n2077_034:0706b10": "天童派禪師法嗣一人",
    "T51n2077_034:0706b11": "無鏡徹禪師(無錄)",
    "T51n2077_034:0706b12": "徑山嵩禪師法嗣一人",
    "T51n2077_034:0706b13": "無塵淨禪師(無錄)",
    "T51n2077_034:0706b14": "大鑑下第二十世",
    "T51n2077_034:0706b15": "臥龍祖先禪師法嗣四人",
    "T51n2077_034:0706b16": "徑山師範禪師",
    "T51n2077_034:0706b17": "靈隱法薰禪師(已上二人見錄)雲居慈覺禪師",
    "T51n2077_034:0706b18": "大慈道儔禪師(已上二人無錄)",
    "T51n2077_034:0706b19": "續傳燈錄卷第三十五目錄(終)"
}