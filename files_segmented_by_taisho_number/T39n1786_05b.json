{
    "T39n1786_05b:0145a16": "folio_5b 金光明經文句記卷第五下",
    "T39n1786_05b:0145a18": "宋四明沙門知禮述",
    "T39n1786_05b:0145a19": "三、「如法」下，後句明中觀。以二觀等者，出安",
    "T39n1786_05b:0145a20": "住行相也。圓論三觀若非一心，觀體則縱；若",
    "T39n1786_05b:0145a21": "其不以二為方便、中為真實，觀體則橫。今論",
    "T39n1786_05b:0145a22": "三觀不縱不橫，如此修之，即能安住十界之",
    "T39n1786_05b:0145a23": "法，如於本性即修成性，功由一心三觀之力",
    "T39n1786_05b:0145a24": "也。故荊谿云：「以正觀安故，世諦方成不思議",
    "T39n1786_05b:0145a25": "也。」此則雙遮中道也。雙照二諦，故言含受。遮",
    "T39n1786_05b:0145a26": "乃遮情，照則照性，邊情既泯，二諦皆中。中",
    "T39n1786_05b:0145a27": "既不偏，是故空假各含一切。經云「於一切法",
    "T39n1786_05b:0145a28": "含受一切法，不作雙照中道解之。」經意莫顯",
    "T39n1786_05b:0145a29": "也。三、「若三」下，結觀名密，二：初、揀非。二、「即一」下，",
    "T39n1786_05b:0145b01": "示密。即一而三故不一、即三而一故不異，",
    "T39n1786_05b:0145b02": "縱橫並別，非之例知。欲知等者，兼用口密以",
    "T39n1786_05b:0145b03": "結此文。二、約次五句別對三脫。此明散脂自",
    "T39n1786_05b:0145b04": "顯本地。已證解脫而兼三諦者，得脫由見諦",
    "T39n1786_05b:0145b05": "也。三：初、牒文示義。二、「現見」下，依義釋句，三：初、",
    "T39n1786_05b:0145b06": "一句示圓淨。實智照不思議真諦者，真諦體",
    "T39n1786_05b:0145b07": "是性德般若，全性起修名為實智。諦非般若，",
    "T39n1786_05b:0145b08": "寧發實智？此諦離縛乃成分滿圓淨解脫，",
    "T39n1786_05b:0145b09": "當知理果終始一如。二、三句示方便淨。隨機",
    "T39n1786_05b:0145b10": "屈曲、因果廢興，皆是權智照不思議俗諦。俗",
    "T39n1786_05b:0145b11": "諦體是性德解脫，全性起修名為權智，離縛",
    "T39n1786_05b:0145b12": "乃成分滿方便淨解脫。理果不二，準前可知。",
    "T39n1786_05b:0145b13": "三、後一句示性淨。前云智光乃至智聚，四名",
    "T39n1786_05b:0145b14": "但召能照之智。唯此智境雖亦標智，體是諦",
    "T39n1786_05b:0145b15": "理義當所照，故疏引經「法如如智，此智與法",
    "T39n1786_05b:0145b16": "如如冥故」，意彰境智如如不二。然而此說人",
    "T39n1786_05b:0145b17": "皆知之，所解終成二物相合，蓋以不曉境智",
    "T39n1786_05b:0145b18": "之體故也。欲知境體，須簡頑境及偏小妄心",
    "T39n1786_05b:0145b19": "假立真如，此境安能與智不二？今依馬鳴，立",
    "T39n1786_05b:0145b20": "境體者所謂本覺，其智體者所謂始覺。故",
    "T39n1786_05b:0145b21": "《起信論》云「所言覺義者，謂心體離念，離念相",
    "T39n1786_05b:0145b22": "者等虛空界無所不遍，法界一相即是如來",
    "T39n1786_05b:0145b23": "常住法身，依此法身說名本學文畢。」此覺是",
    "T39n1786_05b:0145b24": "性，全性起修名為始覺。論云始覺者，即同本",
    "T39n1786_05b:0145b25": "覺。既云離念，豈有思議？既等虛空無所不",
    "T39n1786_05b:0145b26": "遍，豈有一時一塵一心而非本覺乃始覺",
    "T39n1786_05b:0145b27": "耶？是故得云三世十方生佛依正為所觀境，",
    "T39n1786_05b:0145b28": "三世一方生佛依正為能觀智。境智名別，其",
    "T39n1786_05b:0145b29": "體不殊，是故能所二而不二。境照於境、境",
    "T39n1786_05b:0145c01": "照於智、智照於智、智照於境，此四句說，說",
    "T39n1786_05b:0145c02": "即無說、無說而說。此四句照，照而無照、無照",
    "T39n1786_05b:0145c03": "而照。不可思議智境，斯之謂歟！此之智境須",
    "T39n1786_05b:0145c04": "論六即，今是分真、究竟二位。三、「若三」下，結脫",
    "T39n1786_05b:0145c05": "名密，二：初、簡非。二、「以不」下，示密，俱例前。三、",
    "T39n1786_05b:0145c06": "約後五句別對三身，三：初：牒文示義。二、「正解」",
    "T39n1786_05b:0145c07": "下，依義釋句，三：初、二句，示報。正解能顯體等",
    "T39n1786_05b:0145c08": "者，此乃似解能顯真體，真體乃是性德般若，",
    "T39n1786_05b:0145c09": "既得顯發，即能觀達根本無明，故名正觀。而",
    "T39n1786_05b:0145c10": "言報身者，在心名觀，就身名報，四十二位皆",
    "T39n1786_05b:0145c11": "得論之。二、「得正」下，二句，示應。分別約法知藥",
    "T39n1786_05b:0145c12": "病也，解緣約機知生熟也。非此解別則無應",
    "T39n1786_05b:0145c13": "身，故應身對機未熟而出乃名待時，已發",
    "T39n1786_05b:0145c14": "後出乃名過時。啐啄同時，是應機相。三、一句，",
    "T39n1786_05b:0145c15": "示法無覺等者，此義須對報應簡之。秖一大",
    "T39n1786_05b:0145c16": "覺而有寂照及非寂照三種之能，故名三身。",
    "T39n1786_05b:0145c17": "覺即照覺，能照理故，即是報身。無覺即寂，覺",
    "T39n1786_05b:0145c18": "能現形故，即是應身。今云無覺無不覺者，即",
    "T39n1786_05b:0145c19": "非照非寂，覺能雙亡雙用，名究竟覺，即是法",
    "T39n1786_05b:0145c20": "身。是故三身名為三佛。三種之了亦復如是，",
    "T39n1786_05b:0145c21": "就身名覺、就心名了，三義宛然。三、「若此」下，結",
    "T39n1786_05b:0145c22": "身名密，二：初、簡非；二、「非一」下，示密可見。二、",
    "T39n1786_05b:0145c23": "「約正」下，約合對題，二：初、合三德對題。上文約",
    "T39n1786_05b:0145c24": "正明於三身、觀明三觀、脫明三脫，三三皆可",
    "T39n1786_05b:0145c25": "對金光明，此明離也。今合三身為一法身，",
    "T39n1786_05b:0145c26": "但對金字，合於三觀為一般若，但對光字，合",
    "T39n1786_05b:0145c27": "於三脫為一解脫，但對明字。諸經諸論以三",
    "T39n1786_05b:0145c28": "德等作修二性一說者，圓人解之，是合三",
    "T39n1786_05b:0145c29": "義。此意至妙，學者應知。二、「三德」下，明五章皆",
    "T39n1786_05b:0146a01": "密。三德是佛所證密藏，以被機故，說金光明",
    "T39n1786_05b:0146a02": "微密之教。散脂本因稟此密教而生密解，即",
    "T39n1786_05b:0146a03": "聞密名也。住理乃是顯於密體也，行行乃是",
    "T39n1786_05b:0146a04": "修於密宗也，利他乃是起於密用也。不言教",
    "T39n1786_05b:0146a05": "者，同佛故也。二、「復次」下，明互通。雖作三身、三",
    "T39n1786_05b:0146a06": "脫、三觀三節解之，而十五句一一皆是金光",
    "T39n1786_05b:0146a07": "明海，體量高廣，故使名義展轉相釋。如《涅槃》",
    "T39n1786_05b:0146a08": "中百句解脫，以一一句皆是三德微密藏，故",
    "T39n1786_05b:0146a09": "大師釋句句具百成於萬句。今舉正解具十",
    "T39n1786_05b:0146a10": "四句、能具成十五句，合云由正解故正觀，",
    "T39n1786_05b:0146a11": "由正解故得正分別，由正解故正解於緣，由",
    "T39n1786_05b:0146a12": "正解故正能覺了，由正解故不思議智光，乃",
    "T39n1786_05b:0146a13": "至由正解故於一切法含受一切法。以正解",
    "T39n1786_05b:0146a14": "一句為首既然，餘句為首例亦如是，乃成一",
    "T39n1786_05b:0146a15": "百七十五句，以體量一貫故名義相成。疏於",
    "T39n1786_05b:0146a16": "三五皆舉頭句，例於四句皆十五句，注云云",
    "T39n1786_05b:0146a17": "令此銷釋也。二、「又作」下，用五性釋所用。五種",
    "T39n1786_05b:0146a18": "皆名佛者，是果德故。皆稱性者，不改義故。",
    "T39n1786_05b:0146a19": "若將此五對今三節五句義者，能顯散脂本",
    "T39n1786_05b:0146a20": "證圓常、迹用周遍，護經德妙、利人益深，此",
    "T39n1786_05b:0146a21": "乃今家對釋意也。文二：初、大師對初五句，二：",
    "T39n1786_05b:0146a22": "初、示五性異同，二：初、明三種不異。正謂中正，",
    "T39n1786_05b:0146a23": "緣謂助緣，了謂覺了。此三名義諸師立同，故",
    "T39n1786_05b:0146a24": "云不異。二、「又一」下，明二性出沒，二：初、二家立",
    "T39n1786_05b:0146a25": "異，二：初、明異相。果性者，緣了所剋智斷果也。",
    "T39n1786_05b:0146a26": "境果者，緣了所轉境界，即陰等十種境也。",
    "T39n1786_05b:0146a27": "果及果果者，果則別在智德；果果者則在斷",
    "T39n1786_05b:0146a28": "德，智德之上又加斷德，故重言果。此之二二",
    "T39n1786_05b:0146a29": "皆稱性者，悉以常住不改為義。境界不改者，",
    "T39n1786_05b:0146b01": "修惡即性惡故也。二、「若作」下，明開合。沒境界",
    "T39n1786_05b:0146b02": "性為緣因所攝者，陰等十境乃是正觀近方",
    "T39n1786_05b:0146b03": "便法，親發了因，故可攝屬緣因也。沒果果性",
    "T39n1786_05b:0146b04": "為果性所攝者，智斷雖殊，俱名果故。二、",
    "T39n1786_05b:0146b05": "「雖開」下，五數不虧。二、「今以」下，約五句對性，二：",
    "T39n1786_05b:0146b06": "初、對初家五性。安樂性即正因佛性者，安樂",
    "T39n1786_05b:0146b07": "乃是涅槃之義，具足三法；今就合說，但名正",
    "T39n1786_05b:0146b08": "因。世出世等者，六道是世間因果，三乘是",
    "T39n1786_05b:0146b09": "出世因果。言因佛性者，境界之性但齊九界",
    "T39n1786_05b:0146b10": "十如，是法望佛是因，以其佛界十如，是法望",
    "T39n1786_05b:0146b11": "九稱果，皆屬能觀，不名境界。故《起信論》但以",
    "T39n1786_05b:0146b12": "九相而為境界。是故業相名細中細，為佛境",
    "T39n1786_05b:0146b13": "界。又云「依轉識故說名境界，而此證者無",
    "T39n1786_05b:0146b14": "有境界可說。」故知境界是九界法。若爾，何名",
    "T39n1786_05b:0146b15": "佛性？良以果人不獨成就佛界十法，亦能",
    "T39n1786_05b:0146b16": "成就九界十法，是故千法。眾生雖具，體用不",
    "T39n1786_05b:0146b17": "彰；唯佛究竟圓融自在，所以因法是果人性。",
    "T39n1786_05b:0146b18": "二、「若作」下，對次家五性。境界既以合入緣因，",
    "T39n1786_05b:0146b19": "遂取知法分齊之句而為果性究盡實相，名",
    "T39n1786_05b:0146b20": "智照分明，見無分齊之分齊也。如云「智度大",
    "T39n1786_05b:0146b21": "海，佛窮其底。」豈非無底而為底耶？乃以安住",
    "T39n1786_05b:0146b22": "諸法如性，一切皆能舍受一切，同名果果",
    "T39n1786_05b:0146b23": "性。此則果後任運永水雙遮雙照也。二、「若然」",
    "T39n1786_05b:0146b24": "下，章安例兩五句，二：初、例上合對。二、「師雖」下，",
    "T39n1786_05b:0146b25": "準義須釋。五性秖是開於三法，三番五句既",
    "T39n1786_05b:0146b26": "其番番對於三法，亦合番番對於五性。後之",
    "T39n1786_05b:0146b27": "二番大師不釋，意云可見；章安恐後學不知，",
    "T39n1786_05b:0146b28": "故略指云義例應爾，復令講者伸釋其意，故",
    "T39n1786_05b:0146b29": "云「準須釋出」等也。第二番中，智光是了因性；",
    "T39n1786_05b:0146c01": "智炬是境界性，知境不濫如炬照物；智行是",
    "T39n1786_05b:0146c02": "緣因性；智聚是果性；智境是正因性。若依次",
    "T39n1786_05b:0146c03": "師沒境界性者，則智炬是果果性，斷德對",
    "T39n1786_05b:0146c04": "機不濫也。第三番中，正解顯體是了因性；正",
    "T39n1786_05b:0146c05": "觀體顯既當報身，合是果性；正能分別是境",
    "T39n1786_05b:0146c06": "界性；正解於圓是緣因性；正能覺了是正因",
    "T39n1786_05b:0146c07": "性。若依次師沒境界性，則以正能分別為果",
    "T39n1786_05b:0146c08": "果性，果後應機任運分明也。三、「世尊以是」下，",
    "T39n1786_05b:0146c09": "結。三、「從世」下，發誓充益，二：初、分文示好。二、",
    "T39n1786_05b:0146c10": "依此消文，二：初、益能化經，三：初、「世尊」下，益",
    "T39n1786_05b:0146c11": "口業；二、「眾味」下，益身業；三、「心進」下，益意業。二、",
    "T39n1786_05b:0146c12": "「以是」下，益所化經，三：初、未種令種；二、「若有」下，",
    "T39n1786_05b:0146c13": "已種令熟；三、「無量」下，已熟令脫。問：既得智聚",
    "T39n1786_05b:0146c14": "又攝福聚，斯乃真似二種莊嚴，合居方便及",
    "T39n1786_05b:0146c15": "實報土。經那但云無量千劫人天受樂？答：須",
    "T39n1786_05b:0146c16": "知十益皆悉不離二十五有。此中乃是人天",
    "T39n1786_05b:0146c17": "方便、人天實報。故《仁王般若》云「出三界外更",
    "T39n1786_05b:0146c18": "有眾生界者，此是外道大有經說。」須知四土",
    "T39n1786_05b:0146c19": "若橫若竪，秖在三界一處而論。學者宜審。四、",
    "T39n1786_05b:0146c20": "「從南」下，歸敬三寶。一切眾經初皆歸敬者，謂",
    "T39n1786_05b:0146c21": "結集經者皆有歸敬在通敘前。此方好略，",
    "T39n1786_05b:0146c22": "譯人省之。亦有存者，如《薩遮尼乾子所說經》",
    "T39n1786_05b:0146c23": "初云「歸命大智海，毘盧遮那佛。」注云：外國本",
    "T39n1786_05b:0146c24": "一切經首皆有此句。「諸論」下，即造論者歸敬",
    "T39n1786_05b:0146c25": "也，如《智度》、《起信》等。三寶者，佛、法可知；功德、",
    "T39n1786_05b:0146c26": "大辯即菩薩，理和僧也。南無，此云歸命。二、正",
    "T39n1786_05b:0146c27": "論善集明人王往日通經，二：初、〈正論品〉，二：初、",
    "T39n1786_05b:0146c28": "解題，二：初、正釋題，二：初、直釋二字。世聖者，",
    "T39n1786_05b:0146c29": "謂輪王也。《易》曰「備物致用立功成器以為",
    "T39n1786_05b:0147a01": "天下利，莫大乎聖人。」《管子》曰「聖人若天然，無",
    "T39n1786_05b:0147a02": "私覆也。若地然，無私載也。」此皆言世間聖人。",
    "T39n1786_05b:0147a03": "出世聖，謂三乘果人斷惑證理名聖也。覈者，",
    "T39n1786_05b:0147a04": "《說文》云「考事之實也。」覈事實則世間正論可",
    "T39n1786_05b:0147a05": "治國，覈理實則出世正論可以詣道。二、「此品」",
    "T39n1786_05b:0147a06": "下，委明四悉。謂世間正論而有四益，皆引《孝",
    "T39n1786_05b:0147a07": "經》結成其義。文為四：初、世界。先王舊法，即世",
    "T39n1786_05b:0147a08": "間事實。世世不同，即世界意也。二、「王行」下，為",
    "T39n1786_05b:0147a09": "人。百穀者，楊泉《物理論》云「粱者，黍稷之總名。",
    "T39n1786_05b:0147a10": "稻者，粳糯之總名。菽者，眾豆之總名。三穀各",
    "T39n1786_05b:0147a11": "二十為六十。蔬果之實助穀各二十，凡為",
    "T39n1786_05b:0147a12": "百穀。」社稷者，《孝經緯》曰「社，土地之主也。土地",
    "T39n1786_05b:0147a13": "闊，不可盡敬，故封土為社以報功也。稷，五穀",
    "T39n1786_05b:0147a14": "之長也。穀眾不可遍祭，故立稷神以祭之。」",
    "T39n1786_05b:0147a15": "《禮記》曰「厲山氏之子厲或作列柱及周棄為稷厲山氏之",
    "T39n1786_05b:0147a16": "有天下也，其子柱，能植百穀。夏之衰也，周棄繼之。故祀為稷神。共工氏之子后土",
    "T39n1786_05b:0147a17": "為社共工氏之霸九州也，其子曰后土，能平九州，故祀為社。」民用和穆者，",
    "T39n1786_05b:0147a18": "人民被服其教，自相和睦，尊卑上下無相怨",
    "T39n1786_05b:0147a19": "者。三、對治。內姦，謂亂臣賊子。孔安國曰：「在內",
    "T39n1786_05b:0147a20": "曰姦，在外曰宄。」「禍亂」下，禍者，謂善人逢殃。亂",
    "T39n1786_05b:0147a21": "者，謂臣下悖逆作起也。災者，天反時，風雨不",
    "T39n1786_05b:0147a22": "節也。害者，地反時，水旱傷稼也。四、第一義。",
    "T39n1786_05b:0147a23": "本金光明者，即〈四王品〉云「所作國事、所造世",
    "T39n1786_05b:0147a24": "論，皆因此經」也。至德要道者，至謂窮理之極，",
    "T39n1786_05b:0147a25": "要謂以一總眾。謂茲正論是先王舊法，為",
    "T39n1786_05b:0147a26": "德之極、道之要也。前之三悉屬於世間，且",
    "T39n1786_05b:0147a27": "就未辨；今此第四兼出世足，故雙明本末",
    "T39n1786_05b:0147a28": "之義，令其聞者解悟兩種第一義故。鈍者但",
    "T39n1786_05b:0147a29": "得世間要道，此從末也；利者乃悟出世要道，",
    "T39n1786_05b:0147b01": "此從本也。增益天德亦須兩分：從末者益但",
    "T39n1786_05b:0147b02": "生天；若從本者益在義天亦兼淨天，以金光",
    "T39n1786_05b:0147b03": "明屬通教故。二、「此文」下，明來意。冥聖者，即",
    "T39n1786_05b:0147b04": "諸天是冥聖也。故《法華三昧》云「一切冥空」。",
    "T39n1786_05b:0147b05": "二、釋文，二：初：分文。二：隨釋，二：初、長行。經「受",
    "T39n1786_05b:0147b06": "灌頂位」者，《華嚴》三十九云「轉輪聖王所生太",
    "T39n1786_05b:0147b07": "子，母是正后，身相具足。其轉輪王令此太",
    "T39n1786_05b:0147b08": "子坐白象寶，妙金之座張大網幔，建大法幢、",
    "T39n1786_05b:0147b09": "然香散華、奏諸音樂。取四大海水置金瓶內，",
    "T39n1786_05b:0147b10": "王執此瓶灌太子頂。是時即名受王職位。」墮",
    "T39n1786_05b:0147b11": "在灌頂剎利之數，即能具足行十善道，亦得",
    "T39n1786_05b:0147b12": "名轉輪聖王。二、偈頌，二：初、分文。二、隨釋，四：",
    "T39n1786_05b:0147b13": "初、集眾，三如分科。二、「次四」下，發問，二：初、分",
    "T39n1786_05b:0147b14": "文。二、釋義，四如分文。三、結問開答。四、梵天",
    "T39n1786_05b:0147b15": "答，二：初、述意分文，二：初、述意。佛經釋天子義，",
    "T39n1786_05b:0147b16": "此文最顯。若儒教則云王者父天母地，為",
    "T39n1786_05b:0147b17": "天子之故。《援神契》曰「天覆地載謂之天子。」",
    "T39n1786_05b:0147b18": "二、分文。二、隨文釋義，二：初、略答，四：初、許答。",
    "T39n1786_05b:0147b19": "二、答王義。經「故稱人王」者，謚法曰「德象天",
    "T39n1786_05b:0147b20": "地稱帝，仁義所生稱王。」《白虎通》曰「王者，往",
    "T39n1786_05b:0147b21": "也。天下所歸往也。」三、答天下。答問天義，二：",
    "T39n1786_05b:0147b22": "初、指出三義。未入等是一義，分德是一義，力",
    "T39n1786_05b:0147b23": "加是一義。二、「以護」下，明答三問，三：初、以護胎",
    "T39n1786_05b:0147b24": "答第二問。未入護者猶在中陰，已入護者處",
    "T39n1786_05b:0147b25": "在胎藏。此之二時多為鬼害，故假天護。二、以",
    "T39n1786_05b:0147b26": "分德答第一問。三、以力加答三四問。前第三",
    "T39n1786_05b:0147b27": "問：處王宮殿，何故名天？四問：以人法治世，",
    "T39n1786_05b:0147b28": "那得名天？故今答中，雖處人宮，天力加故，自",
    "T39n1786_05b:0147b29": "在如天，答第三問也。遮惡勸善，令人生天，",
    "T39n1786_05b:0147c01": "答第四問也。四、「從半」下，重答問王義，二：初、",
    "T39n1786_05b:0147c02": "正明人王三義，三：初、明執樂名王。王執此樂",
    "T39n1786_05b:0147c03": "者，謂持禮樂以化民也。《孝經》曰「導之以禮",
    "T39n1786_05b:0147c04": "樂，而民和睦。」〈樂記〉曰「大樂必易，大禮必簡。",
    "T39n1786_05b:0147c05": "樂至則無怨，禮至則不爭。揖讓而治天下者，",
    "T39n1786_05b:0147c06": "禮樂之謂也。」「使天下」去，明樂之化成也。京房",
    "T39n1786_05b:0147c07": "《易候》云「太平之時十日一雨，凡歲三十六雨。",
    "T39n1786_05b:0147c08": "此休徵時若之應。」《風土記》曰「擊壤者，以木作",
    "T39n1786_05b:0147c09": "之，前廣後銳，長尺三四寸，其形如履。臘節，",
    "T39n1786_05b:0147c10": "僮少以為戲也。」《逸士傳》「帝堯之時，有老人",
    "T39n1786_05b:0147c11": "擊壤於路曰：『吾日出而作、日入而息，鑿井而",
    "T39n1786_05b:0147c12": "飲、耕田而食，帝何力於我哉。』」豈非至聖之德，",
    "T39n1786_05b:0147c13": "為而不宰、玄功讚運，是以百姓日用不知。竹",
    "T39n1786_05b:0147c14": "馬，兒童所戲也。人王執樂治國故，得天下和",
    "T39n1786_05b:0147c15": "平，老幼俱樂其性也。二、明遮惡名王。即經云",
    "T39n1786_05b:0147c16": "「羅剎魁膾等，以能遮暴惡故，亦名羅剎魁膾",
    "T39n1786_05b:0147c17": "也。」以「亦名」二字貫下，如羅剎中魁卒，故眾",
    "T39n1786_05b:0147c18": "鬼不敢為非也。三、明父母名王。即是王為民",
    "T39n1786_05b:0147c19": "之父母也。誨示禍福等者，謂違仁義者致刑",
    "T39n1786_05b:0147c20": "罰，是禍惡也；錄仁義而授爵祿，是福善也。",
    "T39n1786_05b:0147c21": "制禮以檢其迹，作樂以和其心，故〈樂記〉曰「樂",
    "T39n1786_05b:0147c22": "者為同，禮者為異。同則相親，異則相敬。」民知",
    "T39n1786_05b:0147c23": "禁者，民知有禁令也。二、「能為」下，兼顯天子三",
    "T39n1786_05b:0147c24": "義。因中說果者，以禮樂化民，必生天上故。",
    "T39n1786_05b:0147c25": "二、「從若」下，廣答，二，初、分文釋義，二：初、廣明非",
    "T39n1786_05b:0147c26": "法失於六義；二、廣明正治得於六義。此六經",
    "T39n1786_05b:0147c27": "文前後相參，故并前段皆不細分。講者當以",
    "T39n1786_05b:0147c28": "六義得失對文銷之，其理自會。二、「此中」下，示",
    "T39n1786_05b:0147c29": "觀明本，二：初、令思觀義。自思之者，稟斯宗",
    "T39n1786_05b:0148a01": "人合知三種修觀之法，故疏不示，令其自思。",
    "T39n1786_05b:0148a02": "今恐後學未能別之，不免略說。此於三種是",
    "T39n1786_05b:0148a03": "託事觀，謂託世天明於諦境，託於人王明於",
    "T39n1786_05b:0148a04": "妙觀，即此一念性是義天。依止此天，能令此",
    "T39n1786_05b:0148a05": "觀不起邊倒，名天護義中觀也。觀合義天，同",
    "T39n1786_05b:0148a06": "天之德。不分而分，名天分德。空觀也。義天",
    "T39n1786_05b:0148a07": "神力加妙觀故，能歷諸境皆得圓融，假觀也。",
    "T39n1786_05b:0148a08": "又託人王修理觀者，全諦起觀，中觀雙照即",
    "T39n1786_05b:0148a09": "父母義。空觀伏惑，即魁膾義。假觀立法，即執",
    "T39n1786_05b:0148a10": "樂義。此諦此觀皆離縱橫，秖於一心具茲六",
    "T39n1786_05b:0148a11": "義。二、設問明本，二：初、設問。上〈四王品〉云「閻浮",
    "T39n1786_05b:0148a12": "提內諸國王等所作國事、所造世論，皆因此",
    "T39n1786_05b:0148a13": "經。」豈非〈正論〉以金光明而為其本？欲令答示",
    "T39n1786_05b:0148a14": "即末之本，故興此問。二、「天者」下，答示，二：初、正",
    "T39n1786_05b:0148a15": "示。方等所說，豈有一事不本於理？如向〈散脂〉",
    "T39n1786_05b:0148a16": "翻為密者，常所稱呼，豈知召於祕妙三法？",
    "T39n1786_05b:0148a17": "今於此典自敘密名十五句義，斯乃委彰世",
    "T39n1786_05b:0148a18": "名之本。此之〈正論〉，是梵王說梵王之本。諸經",
    "T39n1786_05b:0148a19": "開為法身菩薩，法身菩薩隨所住處是常",
    "T39n1786_05b:0148a20": "寂光，以身例口，隨有所說無非祕藏。今之〈正",
    "T39n1786_05b:0148a21": "論〉既金光明而為其本，豈可末事暫乖本理？",
    "T39n1786_05b:0148a22": "水波金器本末同時，以金光明具世間法，故",
    "T39n1786_05b:0148a23": "即世名而可示本。自此為二：初、明末即於本，",
    "T39n1786_05b:0148a24": "二：初、就天子三義示本。應先了知此金光",
    "T39n1786_05b:0148a25": "明是法非譬，以法報應是金光明異名故也。",
    "T39n1786_05b:0148a26": "天者，第一義天也。子者，無上眾生本來人也。",
    "T39n1786_05b:0148a27": "攬金光明妙三實法為此假人，此人依止第",
    "T39n1786_05b:0148a28": "一義天，本離八倒是天護義；此人智光冥法",
    "T39n1786_05b:0148a29": "身、金德與法同，為分德義。此人應益，名之為",
    "T39n1786_05b:0148b01": "明，義天之力之所加也。二、「又父」下，約人王三",
    "T39n1786_05b:0148b02": "義示本。此妙假人體是金故，雙具權實，能與",
    "T39n1786_05b:0148b03": "一切而作父母。體是光故，照惑本空，即遮惡",
    "T39n1786_05b:0148b04": "義。體是明故，能生眾善，既執樂義。二、「以此」",
    "T39n1786_05b:0148b05": "下，明末從本立。如上所示本之六義，因果六",
    "T39n1786_05b:0148b06": "位皆即此義，此義能作世出世間一切事本，",
    "T39n1786_05b:0148b07": "今即此本而談〈正論〉。其圓教機聞治國事即",
    "T39n1786_05b:0148b08": "達其本，乃能頓治四種之國。二、「如半」下，例結。",
    "T39n1786_05b:0148b09": "經於一人而立人天兩種之稱，意顯此論通",
    "T39n1786_05b:0148b10": "世出世也。釋〈善集品〉，二：初、解題，二：初、正",
    "T39n1786_05b:0148b11": "解題，二：初、釋善集得名，二：初、據名廣集六。善",
    "T39n1786_05b:0148b12": "海導師，謂海中船師。善法雖多，不出此六。",
    "T39n1786_05b:0148b13": "二、附文別集檀智，二：初、明攝六檀能攝六。智",
    "T39n1786_05b:0148b14": "能導五，成就二嚴，故舉茲兩。二、「提如」下，示經",
    "T39n1786_05b:0148b15": "文，二：初、正示經。經舉此二，其相深廣。寶滿四",
    "T39n1786_05b:0148b16": "洲，盡奉三寶，興隆事廣；合掌而立，聽《金光明》，",
    "T39n1786_05b:0148b17": "證悟理深。二、「檀智」下，例餘行。此王心大，集善",
    "T39n1786_05b:0148b18": "不輕、檀智深廣，在文既然，驗餘所修皆非聊",
    "T39n1786_05b:0148b19": "爾。二、「此六」下，用悉檀立品。總舉六度，名數不",
    "T39n1786_05b:0148b20": "同，是世界。五度望智且在事善，屬為人。智照",
    "T39n1786_05b:0148b21": "五度，破取相惡，屬對治。達六法界絕乎思議，",
    "T39n1786_05b:0148b22": "皆到彼岸，名第一義。此王具集四悉檀善，故",
    "T39n1786_05b:0148b23": "以其名立今品目。二、「此品」下，明來意。治國之",
    "T39n1786_05b:0148b24": "論是世正見，聽金光明是出世間上上正見。",
    "T39n1786_05b:0148b25": "夜睡夢中聞佛功德，是感動聖；及見比丘名",
    "T39n1786_05b:0148b26": "曰寶冥，是感動賢。縱入分真，望佛名賢。二、",
    "T39n1786_05b:0148b27": "釋文，二：初、分文釋義，二：初、分文；二、釋義，二：",
    "T39n1786_05b:0148b28": "初、對告地神。二、佛以偈說，二：初、通明因地行",
    "T39n1786_05b:0148b29": "檀；二別明善集二施。謂四天下寶，施財也。",
    "T39n1786_05b:0148c01": "請說此經令無量眾聞金光明，施法也。此別",
    "T39n1786_05b:0148c02": "為六，當如分文以義解釋。經「治政之勢」者，",
    "T39n1786_05b:0148c03": "謂化之勢分極於海際。廁，雜也。填，塞也。繒，帛",
    "T39n1786_05b:0148c04": "之總名也。曼陀羅，此云適意。曼殊沙，此云柔",
    "T39n1786_05b:0148c05": "軟。舊小大白小大赤。不鼓，鼓擊也。熙怡，悅",
    "T39n1786_05b:0148c06": "樂也。璝，美石，次玉。琦，王名耳。璫，《釋名》云「穿",
    "T39n1786_05b:0148c07": "耳施珠曰璫，應作珥璫。」珥，如志切，《蒼頡》云",
    "T39n1786_05b:0148c08": "「珠在耳也。」二、「就此」下，指歸三法。言就此品",
    "T39n1786_05b:0148c09": "論金光明者，就其所說論三法門。疏文秖云",
    "T39n1786_05b:0148c10": "論金光明，驗直就法立此三名，實不從譬，",
    "T39n1786_05b:0148c11": "以前後文悉皆如是。講者學者知之知之。然",
    "T39n1786_05b:0148c12": "以諸句對三字者，以此三是深廣法性當體",
    "T39n1786_05b:0148c13": "之名，法性可尊可貴名金、法性寂而常照名",
    "T39n1786_05b:0148c14": "光、法性能多利益名明，與諸三法無二無別。",
    "T39n1786_05b:0148c15": "若指品內事理依正，即此三者乃令行人達",
    "T39n1786_05b:0148c16": "乎所詮，不縱不橫、絕思絕議，此典方得名為",
    "T39n1786_05b:0148c17": "經王。是知對三，深有所以。此自為三：初、就〈善",
    "T39n1786_05b:0148c18": "集〉論。翻波羅蜜名到彼岸，是所歸處故名",
    "T39n1786_05b:0148c19": "金；般若翻智故名光；五度是行故名明。此就",
    "T39n1786_05b:0148c20": "智行及果為三對金光明。二、就寶冥論。窟是",
    "T39n1786_05b:0148c21": "所依名金、滿月能照名光、讀誦是行名明，此",
    "T39n1786_05b:0148c22": "約依正對於三法。三、就二人論寶冥。依正與",
    "T39n1786_05b:0148c23": "王雨寶對於三法。行者應知，秖一法性名金",
    "T39n1786_05b:0148c24": "光明，豈可光明暫離於金？豈可金光暫離於",
    "T39n1786_05b:0148c25": "明？今以三名分對依正、自他、人物，為令了依",
    "T39n1786_05b:0148c26": "不離於正、自不離他、人不離物。以金光明舉",
    "T39n1786_05b:0148c27": "一即三、全三是一，不縱不橫、而高而廣，物物",
    "T39n1786_05b:0148c28": "皆是金光明海、心心皆是三德祕藏。若不爾",
    "T39n1786_05b:0148c29": "者，何名經王耶？第三、〈鬼神品〉，二：初、釋題，二：",
    "T39n1786_05b:0149a01": "初、正解題，二：初、正釋鬼神，二：初、釋鬼。歸者，《尸",
    "T39n1786_05b:0149a02": "子》曰「人死曰歸」。云云者，《觀佛三昧經》云「修羅",
    "T39n1786_05b:0149a03": "與天帝戰時，空中刀輪而下，修羅軍眾身支",
    "T39n1786_05b:0149a04": "墮落，即便怖畏竄隱藕絲。」若依俗釋者，鄭玄",
    "T39n1786_05b:0149a05": "云：「聖人之精氣謂之神，賢智之精氣謂之鬼。」",
    "T39n1786_05b:0149a06": "《禮記》曰「明則有禮樂，幽則有鬼神。」二、釋神。二、",
    "T39n1786_05b:0149a07": "「此品」下，對上題品。二、「此品」下，明來意。二、釋文，",
    "T39n1786_05b:0149a08": "二：初、分文。二、釋義，二：初、長行，二：初、正釋義，",
    "T39n1786_05b:0149a09": "二：初、列。二、釋，二：初、舉事別。佛從等者，果後慈",
    "T39n1786_05b:0149a10": "悲熏法、現像說法化人，此乃應身。被機之佛，",
    "T39n1786_05b:0149a11": "從本覺如起始覺智合本真如，名報身佛，是",
    "T39n1786_05b:0149a12": "始覺也。一切諸法元是諸佛所行之處，即法",
    "T39n1786_05b:0149a13": "身佛，是本覺也。三佛歷別者，修二性一，能起",
    "T39n1786_05b:0149a14": "所起、能顯所顯條然異故。事供別者，四事供",
    "T39n1786_05b:0149a15": "養資持應佛，萬行功德資成報佛，稱理之智",
    "T39n1786_05b:0149a16": "顯發法佛。資成顯發，皆供養義。三佛既異，三",
    "T39n1786_05b:0149a17": "供亦別。二、圓供養。前有理智，以歷別故貶之",
    "T39n1786_05b:0149a18": "為事；今聽經事，以融即故褒之為法。第一供",
    "T39n1786_05b:0149a19": "養者，不思議供也。能聽所聽體不二故，秖於",
    "T39n1786_05b:0149a20": "文字了具三身。能說是應，解脫德也；能詮是",
    "T39n1786_05b:0149a21": "報，般若德也；所詮是法，身德也。不解新伊，但",
    "T39n1786_05b:0149a22": "論能所，豈顯圓佛及圓供耶？文字若非祕密",
    "T39n1786_05b:0149a23": "之藏，那生諸佛？恭敬之心非祕妙者，安能",
    "T39n1786_05b:0149a24": "圓供三世佛耶？注云云者，令如向釋也。二、",
    "T39n1786_05b:0149a25": "「又別」下，敘重聞，二：初、標示。謂四願一勸也。二、",
    "T39n1786_05b:0149a26": "「若欲」下，釋出，二：初、出四種願欲。問：經示行人，",
    "T39n1786_05b:0149a27": "欲以妙具供三世佛，及知他佛甚深行處。大",
    "T39n1786_05b:0149a28": "師何故即以知字而為報佛？所知是法，二必",
    "T39n1786_05b:0149a29": "垂形，是則三身皆屬行者。因既濫果，供養義",
    "T39n1786_05b:0149b01": "乖。此解違經，如何取信？答：前揀事別，正却此",
    "T39n1786_05b:0149b02": "情。經云「欲知」，豈非行者甚深行處？既是法身",
    "T39n1786_05b:0149b03": "能知之心，寧非報佛文字之應？現亦唯心。若",
    "T39n1786_05b:0149b04": "生佛條然、能所永異，斯出小教，何預圓宗？今",
    "T39n1786_05b:0149b05": "就圓宗解四願欲。若迷三世諸佛三身同在",
    "T39n1786_05b:0149b06": "剎那、法界六塵頓彰妙解，是可思議，正當違",
    "T39n1786_05b:0149b07": "經。二、「聽經」下，明一事滿四。三世諸佛覺智為",
    "T39n1786_05b:0149b08": "命，而與眾生同一心性，乏熏修故，即不受供",
    "T39n1786_05b:0149b09": "養，諸佛壽命不滅而滅，以隱為滅也。今以",
    "T39n1786_05b:0149b10": "聽經為供養故，即是受供，諸佛壽命不生而",
    "T39n1786_05b:0149b11": "生，以顯為生也。行人應了生佛無差，聽經智",
    "T39n1786_05b:0149b12": "生即諸佛現，以諸如來同一智故。觀行、相似、",
    "T39n1786_05b:0149b13": "分真之佛，與究竟佛無二無別。又了智生即",
    "T39n1786_05b:0149b14": "三佛生，即一而三不縱不橫，此乃欲供、欲知",
    "T39n1786_05b:0149b15": "三世諸佛。秖聽經一事，四願俱滿。三、偈頌，",
    "T39n1786_05b:0149b16": "二：初、分文。二、「蠱道」下，隨釋科節。並如分文。",
    "T39n1786_05b:0149b17": "所列經若入是經者，一言於經即有三種，",
    "T39n1786_05b:0149b18": "謂教、行、理。能了此三是妙三法，名入是經。若",
    "T39n1786_05b:0149b19": "不然者，安得入經即入法性？所入法性無量",
    "T39n1786_05b:0149b20": "甚深，三義具足名金光明，稱此安住名之為",
    "T39n1786_05b:0149b21": "如，即見釋迦三身妙體。須論觀行、相似、分真",
    "T39n1786_05b:0149b22": "入經見佛。經若百由旬，滿中盛火，應從中過",
    "T39n1786_05b:0149b23": "者，為法亡軀也。經「文殊師利」，云妙德。彌勒，",
    "T39n1786_05b:0149b24": "云慈氏。經「勇捍」，《說文》云「多力也」。五、舉能",
    "T39n1786_05b:0149b25": "致天龍以勸修，二：初、翻現文疏。從摩醯去",
    "T39n1786_05b:0149b26": "也。閻摩羅王或閻摩羅社，此云雙王。閻摩，",
    "T39n1786_05b:0149b27": "雙也。羅社，王也。兄及妹皆作地獄主，兄治",
    "T39n1786_05b:0149b28": "男事、妹治女事，故曰雙王。又苦樂並受亦名",
    "T39n1786_05b:0149b29": "為雙。那羅延，此云鉤鎖力士。難陀，此云喜。",
    "T39n1786_05b:0149c01": "跋難陀，此云賢喜。兄弟二龍，風雨應時，能令",
    "T39n1786_05b:0149c02": "人喜。賢謂性，又賢善故。毘摩質多，此云淨心。",
    "T39n1786_05b:0149c03": "《正法念經》翻為響高，亦云穴居。正云吠摩質",
    "T39n1786_05b:0149c04": "咀利，此云綺畫，又云寶飾，帝釋婦公、舍支之",
    "T39n1786_05b:0149c05": "父。佉羅騫陀，此云廣脾。二、脫因却解初段。",
    "T39n1786_05b:0149c06": "脫因等者，初段文云「能令一切眾生解脫，度",
    "T39n1786_05b:0149c07": "無量苦諸有大海。」既云一切眾生解脫度諸",
    "T39n1786_05b:0149c08": "有海，須於界內及以界外各脫三障，故以因",
    "T39n1786_05b:0149c09": "果對於業報。諸有由惑，故當煩惱。經「優鉢羅",
    "T39n1786_05b:0149c10": "華」下四句，四色蓮華，優鉢羅是青，波頭摩是",
    "T39n1786_05b:0149c11": "赤，拘物頭是黃，芬陀利是白。",
    "T39n1786_05b:0149c12": "金光明經文句記卷第五下"
}