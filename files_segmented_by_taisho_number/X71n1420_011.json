{
    "X71n1420_011:0601b11": "佛日普照慧辯楚石禪師語錄卷第十一",
    "X71n1420_011:0601b13": "舉古下",
    "X71n1420_011:0601b14": "侍者　明遠等　編",
    "X71n1420_011:0601b15": "舉百丈再參馬祖。侍立次。祖竪起拂子。丈云。即此用",
    "X71n1420_011:0601b16": "離此用。祖挂拂子於舊處。良久云。你他後開兩片皮。",
    "X71n1420_011:0601b17": "將何為人。丈取拂子竪起。祖云。即此用離此用。丈亦",
    "X71n1420_011:0601b18": "挂拂子於舊處。祖便喝。後黃檗到百丈。一日辭欲禮",
    "X71n1420_011:0601b19": "拜馬祖去。丈云。馬祖已遷化也。檗云。未審馬祖。有何",
    "X71n1420_011:0601b20": "言句。丈遂舉再參因緣云。我當時被馬祖一喝。直得",
    "X71n1420_011:0601b21": "三日耳聾。黃檗聞舉。不覺吐舌。百丈云。子已後莫承",
    "X71n1420_011:0601b22": "嗣馬祖否。檗云不然。今日因師舉。得見馬祖大機之",
    "X71n1420_011:0601b23": "用。且不識馬祖。若嗣馬祖。已後喪我兒孫。妙喜云。百",
    "X71n1420_011:0601b24": "丈被喝。直得三日耳聾。黃檗聞舉。不覺吐舌。百丈疑",
    "X71n1420_011:0601c01": "其承嗣馬祖。後因臨濟三度。問佛法大意。三度打六",
    "X71n1420_011:0601c02": "十棒。便與三日耳聾出氣。臨濟始覺如蒿枝拂相似。",
    "X71n1420_011:0601c03": "敢問大眾。既是師承有據。因什麼。用處不同。會麼。曹",
    "X71n1420_011:0601c04": "溪波浪如相似。無限平人被陸沈。師云。百丈竪拂。馬",
    "X71n1420_011:0601c05": "祖一喝。黃檗聞舉。不覺吐舌。臨濟宗興。正法眼滅。父",
    "X71n1420_011:0601c06": "子不傳。神仙秘訣。奈何後代兒孫。盡喚烏龜作鼈。乃",
    "X71n1420_011:0601c07": "喝一喝。",
    "X71n1420_011:0601c08": "舉昔有一婆子。施財請趙州和尚。轉大藏經。趙州下",
    "X71n1420_011:0601c09": "禪牀遶一帀云。轉藏已畢。人回舉似婆子。婆云。比來",
    "X71n1420_011:0601c10": "請轉一藏。如何和尚只轉半藏。妙喜云。眾中商量道。",
    "X71n1420_011:0601c11": "如何是那半藏。或云再遶一匝。或彈指一下。或咳嗽",
    "X71n1420_011:0601c12": "一聲。或喝一喝。或拍一拍。恁麼見解。只是不識羞。若",
    "X71n1420_011:0601c13": "是那半藏。莫道趙州更遶一匝。直饒百千萬億帀。於",
    "X71n1420_011:0601c14": "婆子分上。只得半藏。設使更遶須彌山。百千萬億帀。",
    "X71n1420_011:0601c15": "於婆子分上。亦只得半藏。假饒天下老和尚。亦如是",
    "X71n1420_011:0601c16": "遶。百千萬億帀。於婆子分上。也只得半藏。設使山河",
    "X71n1420_011:0601c17": "大地。森羅萬象。若草若木。各具廣長舌相。異口同音。",
    "X71n1420_011:0601c18": "從今日。轉到盡未來際。於婆子分上。亦只得半藏。諸",
    "X71n1420_011:0601c19": "人要識婆子麼。良久云。鴛鴦繡出從君看。不把金鍼",
    "X71n1420_011:0601c20": "度與人。師云。這婆子。謂趙州只轉半藏。弄假像真。當",
    "X71n1420_011:0601c21": "時只消道。何不向未遶禪牀時會取。",
    "X71n1420_011:0601c22": "舉世尊將諸聖眾。往第六天。說大集經。勑他方此土。",
    "X71n1420_011:0601c23": "人間天上。一切獰惡鬼神。悉皆集會。受佛付囑。擁護",
    "X71n1420_011:0601c24": "正法。脫有不赴者。四天門王。飛熱鐵輪。追之令集。既",
    "X71n1420_011:0602a01": "集會已。無有不順佛勅者。各發弘誓。擁護正法。唯有",
    "X71n1420_011:0602a02": "一魔王。謂世尊云。瞿曇我待一切眾生成佛盡。眾生",
    "X71n1420_011:0602a03": "界空。無有眾生名字。我乃發菩提心。薦福懷云。臨危",
    "X71n1420_011:0602a04": "不變。真大丈夫。諸仁者。作麼生著得一轉語。與黃面",
    "X71n1420_011:0602a05": "老子出氣。尋常神通妙用。智慧辯才。到此總用不著。",
    "X71n1420_011:0602a06": "盡閻浮大地人。無不愛佛。到者裏。何者是佛。何者是",
    "X71n1420_011:0602a07": "魔。還有辨得出麼。良久云。欲得識魔麼。開眼見明。欲",
    "X71n1420_011:0602a08": "得識佛麼。合眼見暗。魔之與佛。以拄杖。一時穿却鼻",
    "X71n1420_011:0602a09": "孔。妙喜云。天衣老漢。恁麼批判。直是奇特。雖然如是。",
    "X71n1420_011:0602a10": "未免話作兩橛。若向何者是佛。何者是魔處。便休去。",
    "X71n1420_011:0602a11": "不妨令人疑著。却云欲識魔麼。開眼見明。欲識佛麼。",
    "X71n1420_011:0602a12": "合眼見暗。郎當不少。又云。魔之與佛。以拄杖。一時穿",
    "X71n1420_011:0602a13": "却鼻孔。雪上加霜。妙喜却與釋迦老子。代一轉語。待",
    "X71n1420_011:0602a14": "這魔王道眾生界空。無有眾生名字。我乃發菩提心。",
    "X71n1420_011:0602a15": "只向伊道。幾乎錯喚你作魔王。此語有兩負門。若人",
    "X71n1420_011:0602a16": "檢點得出。許伊具衲僧眼。師云。澤廣藏山。貍能伏豹。",
    "X71n1420_011:0602a17": "二大老。何用多言。只消對魔王道。魔王魔王。你認那",
    "X71n1420_011:0602a18": "箇。作菩提心。還識得也未。設使一切眾生成佛盡。眾",
    "X71n1420_011:0602a19": "生界空。無有眾生名字。你要登心。也未許你在。管取",
    "X71n1420_011:0602a20": "拱手歸降。",
    "X71n1420_011:0602a21": "舉障蔽魔王。領諸眷屬一千年。隨金剛齊菩薩。覔起",
    "X71n1420_011:0602a22": "處不得。忽因一日得見。乃問云。汝當依何住。我一千",
    "X71n1420_011:0602a23": "年。覔汝起處不得。菩薩云。我不依有住而住。我依無",
    "X71n1420_011:0602a24": "住而住。如是而住。妙喜云。既覔起處不得。一千年隨",
    "X71n1420_011:0602b01": "從底是什麼。金剛齊云。我不依有住而住。不依無住",
    "X71n1420_011:0602b02": "而住。如是而住。互相熱謾。法眼道。障蔽魔王。不見金",
    "X71n1420_011:0602b03": "剛齊則且置。只如金剛齊。還見障蔽魔王麼。恁麼批",
    "X71n1420_011:0602b04": "判。也是看孔著楔。即今莫有知妙喜起處底麼。喝云",
    "X71n1420_011:0602b05": "寐語作麼。師云。金剛齊道。我不依有住而住。不依無",
    "X71n1420_011:0602b06": "住而住。如是而住。一時被障蔽魔王捉敗了也。雖然。",
    "X71n1420_011:0602b07": "也須扶金剛齊始得。",
    "X71n1420_011:0602b08": "舉二十四祖。師子尊者。因罽賓國王。秉劍於前云。師",
    "X71n1420_011:0602b09": "得蘊空否。祖云。已得蘊空。王云。既得蘊空。離生死否。",
    "X71n1420_011:0602b10": "祖云。已離生死。王云。既離生死。就師乞頭得否。祖云。",
    "X71n1420_011:0602b11": "身非我有。豈況於頭。王便斬之。白乳涌高數尺。王臂",
    "X71n1420_011:0602b12": "自墮。妙喜云。孟八郎漢。又與麼去。師云。似則也似。是",
    "X71n1420_011:0602b13": "則未是。",
    "X71n1420_011:0602b14": "舉二十五祖。波舍斯多。因與外道論義。外道云。請師",
    "X71n1420_011:0602b15": "默論。不假言說。祖云。不假言說。孰知勝負。外道云。但",
    "X71n1420_011:0602b16": "取其義。祖云。汝以何為義。外道云。無心為義。祖云。汝",
    "X71n1420_011:0602b17": "既無心。安得義乎。外道云。我說無心。當名非義。祖云。",
    "X71n1420_011:0602b18": "汝說無心。當名非義。我說非心。當義非名。外道云。當",
    "X71n1420_011:0602b19": "義非名。誰能辨義。祖云。汝名非義。此名何名。外道云。",
    "X71n1420_011:0602b20": "為辨非義。是名無名。祖云。名既非名。義亦非義。辨者",
    "X71n1420_011:0602b21": "是誰。當辨何物。如是往反。五十九番。外道杜口信伏。",
    "X71n1420_011:0602b22": "妙喜云。婆舍斯多。何用忉怛。當時若見他道請師默",
    "X71n1420_011:0602b23": "論。不假言說。便云義墮了也。即今莫有與妙喜默論",
    "X71n1420_011:0602b24": "者麼。或有箇衲僧出來道。義墮了也。我也知你向鬼",
    "X71n1420_011:0602c01": "窟裡作活計。師云。我若作二十五祖。纔見外道入門。",
    "X71n1420_011:0602c02": "便連棒打出。豈不丈夫。更待他道請師默論。至於往",
    "X71n1420_011:0602c03": "反五十九番。遠之遠矣。",
    "X71n1420_011:0602c04": "舉六祖能大師。因僧問。黃梅意旨。什麼人得。祖云。會",
    "X71n1420_011:0602c05": "佛法人得。僧云。和尚還得否。祖云我不得。僧云。和尚",
    "X71n1420_011:0602c06": "為什麼不得。祖云。我不會佛法。妙喜云。還見祖師麼。",
    "X71n1420_011:0602c07": "若也不見。徑山與你指出。芭蕉芭蕉。有葉無了。忽然",
    "X71n1420_011:0602c08": "一陣狂風起。恰似東京大相國寺裏。三十六院。東廊",
    "X71n1420_011:0602c09": "下壁角頭。王和尚破袈裟。畢竟如何。歸堂喫茶。師云。",
    "X71n1420_011:0602c10": "棒打石人頭。嚗嚗論實事。",
    "X71n1420_011:0602c11": "舉牛頭下。安國玄挺禪師。因僧問。五祖云。真性緣起。",
    "X71n1420_011:0602c12": "其義云何。祖默然。時師侍次乃謂。大德正興一念問",
    "X71n1420_011:0602c13": "時。是真性中緣起。其僧言下大悟。妙喜云。未興一念",
    "X71n1420_011:0602c14": "問時。不可無緣起也。時有僧云。未興一念問時。喚什",
    "X71n1420_011:0602c15": "麼作緣起。妙喜云。我也只要你恁麼道。師云。崑崙奴",
    "X71n1420_011:0602c16": "著鐵袴。打一棒行一步。",
    "X71n1420_011:0602c17": "舉杭州徑山國一欽禪師。因馬祖遣人送書到。書中",
    "X71n1420_011:0602c18": "作一圓相。師發緘見。遂於圓相中。著一點却封回。後",
    "X71n1420_011:0602c19": "忠國師聞乃云。欽師猶被馬師惑。雪竇云。徑山被惑",
    "X71n1420_011:0602c20": "且置。若將呈似國師。別作箇什麼伎倆。免被惑去。有",
    "X71n1420_011:0602c21": "老宿云。當時坐却便休。亦有道。但與畫破。若與麼。只",
    "X71n1420_011:0602c22": "是不識羞。敢謂天下老師。各具金剛眼睛。廣作神通",
    "X71n1420_011:0602c23": "變化。還免得麼。雪竇見處。也要諸人共知。只這馬師。",
    "X71n1420_011:0602c24": "當時畫出。早自惑了也。妙喜云。馬師仲冬嚴寒。國一",
    "X71n1420_011:0603a01": "孟夏漸熱。雖然寒熱不同。彼此不失時節。忠國師因",
    "X71n1420_011:0603a02": "甚却道。欽師猶被馬師惑。還委悉麼。無風荷葉動。決",
    "X71n1420_011:0603a03": "定有魚行。師云。圓相中著點墨。日月無光。天地黯黑。",
    "X71n1420_011:0603a04": "初未惑欽師。馬師先自惑。累及老南陽。也一場狼籍。",
    "X71n1420_011:0603a05": "良久。平生肝膽向人傾。相識如同不相識。",
    "X71n1420_011:0603a06": "舉鳥窠禪師。因侍者會通一日作辭。師乃問。汝今何",
    "X71n1420_011:0603a07": "往。通云。某甲為法出家。和尚不垂慈誨。今往諸方。學",
    "X71n1420_011:0603a08": "佛法去。師云。若是佛法。吾此間亦有少許。通云。如何",
    "X71n1420_011:0603a09": "是和尚此問佛法。師於身上。拈起布毛吹之。侍者因",
    "X71n1420_011:0603a10": "而有省。大溈秀云。可惜這僧。認他口頭聲色。以當平",
    "X71n1420_011:0603a11": "生。殊不知自己光明。葢天葢地。妙喜云。溈山與麼批",
    "X71n1420_011:0603a12": "判。也未夢見鳥窠在。師云。會通於拈起布毛處便喝。",
    "X71n1420_011:0603a13": "免致諸方檢點。我恁麼道。也是為他閒事長無明。",
    "X71n1420_011:0603a14": "舉無著和尚。送供往臺山。文殊相迎次。問大德從何",
    "X71n1420_011:0603a15": "方而來。著云南方。文殊云。南方佛法。如何住持。著云。",
    "X71n1420_011:0603a16": "末法比丘。少奉戒律。文殊云。多少眾。著云。或三百或",
    "X71n1420_011:0603a17": "五百。著却問文殊。此間如何住持。文殊云。凡聖同居。",
    "X71n1420_011:0603a18": "龍虵混襍。著云多少眾。文殊云。前三三後三三。妙喜",
    "X71n1420_011:0603a19": "云。當時若見。只向他道。和尚如是住持。直是不易。師",
    "X71n1420_011:0603a20": "云。畢竟前三三後三三是多少。有底道。前三三後三",
    "X71n1420_011:0603a21": "三。我不如你。你自會得好。",
    "X71n1420_011:0603a22": "舉南泉示眾云。江西馬祖。說即心即佛。王老師不恁",
    "X71n1420_011:0603a23": "麼。不是心。不是佛。不是物。恁麼還有過麼。時趙州出",
    "X71n1420_011:0603a24": "禮拜了去。有僧問趙州云。上座禮拜了去。意作麼生。",
    "X71n1420_011:0603b01": "州云。汝却問取和尚。僧遂問泉。適來諗上座意作麼",
    "X71n1420_011:0603b02": "生。泉云。他却領得老僧意旨。妙喜云。兩箇老漢。雖然",
    "X71n1420_011:0603b03": "[革*(華(十*〡*十)+(人*〡*人))]裏動指。殊不知傍觀者哂。師云。南泉趙州。總被這",
    "X71n1420_011:0603b04": "僧一狀領過。",
    "X71n1420_011:0603b05": "舉南泉一日問座主。講得什麼經。主云。彌勒下生經。",
    "X71n1420_011:0603b06": "泉云。彌勒什麼時下生。主云。現在天宮未來。泉云。天",
    "X71n1420_011:0603b07": "上無彌勒。地下無彌勒。洞山价舉問雲居。居云。天上",
    "X71n1420_011:0603b08": "無彌勒。地下無彌勒。未審誰與安名。洞山被問。直得",
    "X71n1420_011:0603b09": "禪牀震動。乃云。吾在雲岩。曾問老人。直得火爐震動。",
    "X71n1420_011:0603b10": "今日被子問。直得通身汗流。大陽玄云。如今老僧舉",
    "X71n1420_011:0603b11": "起也。有解問者。致將一問來。乃云地動也。妙喜云。禪",
    "X71n1420_011:0603b12": "牀動。火爐動。地動。即不無這三箇老漢。要見南泉。直",
    "X71n1420_011:0603b13": "待彌勒下生始得。忽有箇漢出來道。天上無彌勒。地",
    "X71n1420_011:0603b14": "下無彌勒。却教什麼人下生。又作麼生對。但向他道。",
    "X71n1420_011:0603b15": "老僧罪過。師云。啼得血流無用處。不如緘口過殘春。",
    "X71n1420_011:0603b16": "舉南泉因陸亘大夫云。肇法師也甚奇怪。解道天地",
    "X71n1420_011:0603b17": "同根。萬物一體。泉指庭前牡丹云。大夫。時人見此一",
    "X71n1420_011:0603b18": "株花。如夢相似。妙喜云。若向理上看。非但南泉謾他",
    "X71n1420_011:0603b19": "陸亘大夫一點不得。亦未摸著他脚跟下一莖毛在。",
    "X71n1420_011:0603b20": "若向事上看。非但陸亘大夫謾他南泉一點不得。亦",
    "X71n1420_011:0603b21": "未夢見他汗臭氣在。或有出來道。大小徑山。說理說",
    "X71n1420_011:0603b22": "事。只向他道。但向理事上會取。師云。大眾還會麼。你",
    "X71n1420_011:0603b23": "若向天地同根。萬物一體上會。落在肇法師圈[袖由+貴]裏。",
    "X71n1420_011:0603b24": "若向理事上會。又落在妙喜葛藤中。總無自由分。只",
    "X71n1420_011:0603c01": "如南泉指牡丹。向陸亘道。大夫。時人見此一株花。如",
    "X71n1420_011:0603c02": "夢相似。你畢竟如何會。天寧不惜眉毛。為你諸人。下",
    "X71n1420_011:0603c03": "箇註脚。平蕪盡處是青山。行人更在青山外。",
    "X71n1420_011:0603c04": "舉鵝湖問諸碩德。行住坐臥。畢竟以何為道。對云知",
    "X71n1420_011:0603c05": "者是。湖云。不可以智知。不可以識識。何謂知者是。有",
    "X71n1420_011:0603c06": "對云。無分別是。湖云。善能分別諸法相。於第一義而",
    "X71n1420_011:0603c07": "不動。安得無分別。有對云。四禪八定是。湖云。佛身無",
    "X71n1420_011:0603c08": "為。不墮諸數。安得四禪八定是耶。舉眾杜口。妙喜云。",
    "X71n1420_011:0603c09": "相罵饒你接觜。相唾饒你潑水。師云。僧投寺裡宿。賊",
    "X71n1420_011:0603c10": "打不防家。",
    "X71n1420_011:0603c11": "舉百靈一日。路次見龐居士乃問。昔日南嶽得力句。",
    "X71n1420_011:0603c12": "曾舉向人麼。士云。曾舉來。靈云。舉向甚人。士以手自",
    "X71n1420_011:0603c13": "指云龐公。靈云。真是妙德空生。也贊之不及。士却問",
    "X71n1420_011:0603c14": "靈。得力句是誰得知。靈便戴笠子而去。士云。善為道",
    "X71n1420_011:0603c15": "路。靈一去更不回首。妙喜云。這箇話端。若不是龐公。",
    "X71n1420_011:0603c16": "幾乎錯舉似人。雖然如是。百靈輸他龐老一著。何故。",
    "X71n1420_011:0603c17": "當時不得箇破笠頭。遮却髑髏。有甚面目。見他龐公。",
    "X71n1420_011:0603c18": "師云。百靈戴笠便去。得力句分明舉似來。因甚麼。妙",
    "X71n1420_011:0603c19": "喜老人道。百靈有甚面目。見他龐公。也是扶強不扶",
    "X71n1420_011:0603c20": "弱。有人與妙喜作主。要問作麼生是得力句。速道速",
    "X71n1420_011:0603c21": "道。擬議不來。劈脊便棒。",
    "X71n1420_011:0603c22": "舉龐居士問馬祖。不昧本來人。請師高著眼。祖直下",
    "X71n1420_011:0603c23": "覰。士云。一種沒弦琴。唯師彈得妙。祖直上覰。士乃作",
    "X71n1420_011:0603c24": "禮。祖歸方丈。士隨後入云。弄巧成拙。妙喜云。馬大師。",
    "X71n1420_011:0604a01": "覰上覰下不無。爭奈昧却本來人。居士雖禮拜。也是",
    "X71n1420_011:0604a02": "渾崙吞箇棗。馬師歸方丈。士隨後乃云。弄巧成拙。救",
    "X71n1420_011:0604a03": "得一半。師云。說甚麼救得一半。三十年後。換手椎胸",
    "X71n1420_011:0604a04": "去在。",
    "X71n1420_011:0604a05": "舉趙州因僧問。學人乍入叢林。乞師指示。州云。喫粥",
    "X71n1420_011:0604a06": "了也未。僧云。喫粥了也。州云。洗鉢盂去。其僧因此契",
    "X71n1420_011:0604a07": "悟。雲門云。且道有指示無指示。若言有。趙州向伊。道",
    "X71n1420_011:0604a08": "箇什麼。若言無。這僧為甚悟去。妙喜云。雲門大似阿",
    "X71n1420_011:0604a09": "修羅王。攪動三有大城。諸煩惱海。復喝云。寐語作麼。",
    "X71n1420_011:0604a10": "師云。諸仁者。要見雲門則易。要見妙喜則難。誵訛在",
    "X71n1420_011:0604a11": "什麼處。劍去久矣。你方刻舟。",
    "X71n1420_011:0604a12": "舉趙州因僧辭。州問什麼處去。僧云。諸方學佛法去。",
    "X71n1420_011:0604a13": "州竪起拂子云。有佛處不得住。無佛處急走過。三千",
    "X71n1420_011:0604a14": "里外。逢人不得錯舉。僧云。與麼則不去也。州云。摘楊",
    "X71n1420_011:0604a15": "花摘楊花。妙喜云。有佛處不得住。生鐵秤錘被蟲蛀。",
    "X71n1420_011:0604a16": "無佛處急走過。撞著嵩山破竈墮。三千里外。逢人不",
    "X71n1420_011:0604a17": "得錯舉。兩箇石人鬬耳語。恁麼則不去也。此話已徧",
    "X71n1420_011:0604a18": "行天下。摘楊花摘楊花。唵摩尼達里吽[口*發]吒。靈隱岳",
    "X71n1420_011:0604a19": "舉妙喜語了云。妙喜老人盡力道。只道得到這裏。還",
    "X71n1420_011:0604a20": "知香山落處麼。鐵山崩倒壓銀山。盤走珠兮珠走盤。",
    "X71n1420_011:0604a21": "密密鴛鴦閒繡出。金針終不與人看。師云。妙喜老祖。",
    "X71n1420_011:0604a22": "唱之於前。天寧遠孫。和之於後。門前種萵苣。萵苣生",
    "X71n1420_011:0604a23": "火筯。火筯開蓮華。蓮華結木瓜。木瓜忽然攧落地。撒",
    "X71n1420_011:0604a24": "出無數無數脂麻。何也。且要入拍。",
    "X71n1420_011:0604b01": "舉趙州與文遠論義。鬬劣不鬬勝。勝者輸胡餅。遠云。",
    "X71n1420_011:0604b02": "請和尚立義。州云。我是一頭驢。遠云。某甲是驢胃。州",
    "X71n1420_011:0604b03": "云。我是驢糞。遠云。我是糞中蟲。州云。汝在彼中作什",
    "X71n1420_011:0604b04": "麼。遠云。我在彼中過夏。州云。把將胡餅來。妙喜云。文",
    "X71n1420_011:0604b05": "遠在驢糞中過夏。面赤不如語直。趙州貪他少利。嬴",
    "X71n1420_011:0604b06": "得箇胡餅。檢點將來。也是普州人送賊。畢竟如何。鵝",
    "X71n1420_011:0604b07": "王擇乳。素非鴨類。師云。當時文遠待趙州老漢道。我",
    "X71n1420_011:0604b08": "是一頭驢。便道輸却胡餅了也。老漢取胡餅。就手奪",
    "X71n1420_011:0604b09": "却便行。",
    "X71n1420_011:0604b10": "舉長沙一夕翫月次。仰山云。人人盡有這箇事。祇是",
    "X71n1420_011:0604b11": "用不得。沙云。恰是倩汝用去。山云。你作麼生用。沙乃",
    "X71n1420_011:0604b12": "與一踏踏倒。山起來云。爾直下似箇大蟲。妙喜云。皎",
    "X71n1420_011:0604b13": "潔一輪。寒光萬里。靈利者。葉落知秋。闒茸者。忠言逆",
    "X71n1420_011:0604b14": "耳。休不休已不已。小釋迦有陷虎之機。老大蟲却無",
    "X71n1420_011:0604b15": "牙齒。當時一踏豈造次。驀然倒地非偶爾。眾中還有",
    "X71n1420_011:0604b16": "緇素得二老出者麼。良久云。設有。也是掉棒打月。師",
    "X71n1420_011:0604b17": "云。小釋迦云。你作麼生用。岑大蟲便與一踏。盡謂高",
    "X71n1420_011:0604b18": "超物外。獨步寰中。天寧忍俊不禁。也擬冷處著把火。",
    "X71n1420_011:0604b19": "二大老如斯吐露。於建化門頭。足可觀光。若是這箇",
    "X71n1420_011:0604b20": "事。料掉無交涉。",
    "X71n1420_011:0604b21": "舉甘贄行者。入南泉設齋。黃檗為首座。行者請施財。",
    "X71n1420_011:0604b22": "檗云。財法二施。等無差別。行者羿錢出去。須臾復云",
    "X71n1420_011:0604b23": "請施財。檗云。財法二施。等無差別。行者乃行嚫。妙喜",
    "X71n1420_011:0604b24": "云。一等是隨邪逐惡。雲居羅漢。却較些子。師云。恁麼",
    "X71n1420_011:0604c01": "恁麼。扶起甘贄。推倒黃檗。不恁麼不恁麼。扶起黃檗。",
    "X71n1420_011:0604c02": "推倒甘贄。只如恁麼中不恁麼。不恁麼中却恁麼。又",
    "X71n1420_011:0604c03": "作麼生。師子咬人。韓獹逐塊。",
    "X71n1420_011:0604c04": "舉溈山。同百丈入山作務。丈云。將得火來麼。溈云有。",
    "X71n1420_011:0604c05": "丈云在甚處。溈把一枝柴。吹兩吹度與。丈云。如蟲御",
    "X71n1420_011:0604c06": "木。妙喜云。百丈若無後語。洎被典座謾。師云。百丈却",
    "X71n1420_011:0604c07": "因後語。被人覰破。帶累典座。隨邪逐惡。天寧幸是無",
    "X71n1420_011:0604c08": "事。汝等諸人。來這裏覔箇什麼。一盲引眾盲。相牽入",
    "X71n1420_011:0604c09": "火坑。以拄杖一時趕散。",
    "X71n1420_011:0604c10": "舉黃檗示眾云。汝等諸人。盡是噇酒糟漢。與麼行脚。",
    "X71n1420_011:0604c11": "何處有今日。還知大唐國裏無禪師麼。時有僧云。只",
    "X71n1420_011:0604c12": "如諸方匡徒領眾。又作麼生。檗云。不道無禪。只是無",
    "X71n1420_011:0604c13": "師。妙喜云。且道是醍醐句毒藥句。師云。殺人刀活人",
    "X71n1420_011:0604c14": "劍。具眼者辨取。",
    "X71n1420_011:0604c15": "舉黃檗一日。因南泉問。定慧等學。明會佛性。此理如",
    "X71n1420_011:0604c16": "何。檗云。十二時中。不依倚一物始得。泉云。莫便是長",
    "X71n1420_011:0604c17": "老見處麼。檗云不敢。泉云。漿錢且置。草鞋錢教誰還。",
    "X71n1420_011:0604c18": "檗休去。妙喜云。路逢劍客須呈劍。不是詩人不獻詩。",
    "X71n1420_011:0604c19": "師云。又是逢便宜。又是落便宜。",
    "X71n1420_011:0604c20": "舉仰山因僧問。法身還解說法也無。山云。我說不得。",
    "X71n1420_011:0604c21": "別有一人說得。僧云。說得底人。在甚麼處。山乃推出",
    "X71n1420_011:0604c22": "枕子。溈山聞乃云。寂子用劍刃上事。妙喜云。溈山正",
    "X71n1420_011:0604c23": "是憐兒不覺醜。仰山推出枕子。已是漏逗。更著名字。",
    "X71n1420_011:0604c24": "喚作劍刃上事。悞他學語之流。便恁麼承虗接響。流",
    "X71n1420_011:0605a01": "通將去。妙喜雖則借水獻花。要且理無曲斷。即今莫",
    "X71n1420_011:0605a02": "有傍不肯底。出來。我要問你。推出枕子。還當法身說",
    "X71n1420_011:0605a03": "法也無。師云。這僧問法身說法。蹉過也不知。仰山推",
    "X71n1420_011:0605a04": "出枕子。又何曾見。大小溈山。將錯就錯。配作劍刃上",
    "X71n1420_011:0605a05": "事。縛作一束。秤上秤來。八兩半斤。如無輕重。若也當",
    "X71n1420_011:0605a06": "時。纔見這僧道法身還解說法也無。便驟步歸方丈。",
    "X71n1420_011:0605a07": "豈不是出格宗師。免得天下衲僧貶剝。",
    "X71n1420_011:0605a08": "舉仰山因問香嚴。師弟近日。有悟道頌。試舉看。遂舉",
    "X71n1420_011:0605a09": "擊竹頌。山云。此是閒時搆置。又舉一偈云。去年貧未",
    "X71n1420_011:0605a10": "是貧。今年貧始是貧。去年貧尚有卓錐之地。今年貧",
    "X71n1420_011:0605a11": "錐也無。山云。你只得如來禪。不得祖師禪。又呈一偈",
    "X71n1420_011:0605a12": "云。吾有一機。瞬目視伊。若人不會。別喚沙彌。山云。且",
    "X71n1420_011:0605a13": "喜師弟會祖師禪。妙喜云。溈山晚年好則劇。教得一",
    "X71n1420_011:0605a14": "棚肉傀儡。直是可愛。且作麼生是可愛處。面面相看",
    "X71n1420_011:0605a15": "手脚動。爭知語話是他人。師云。師兄師弟。去年今年。",
    "X71n1420_011:0605a16": "論什麼道。說什麼禪。總是掉棒打月。何異掘地討天。",
    "X71n1420_011:0605a17": "禪禪。也無妙也無玄。莫把封皮作信傳。",
    "X71n1420_011:0605a18": "舉香嚴示眾云。如人在千丈懸崖。口[銜金+缶]樹枝。手無所",
    "X71n1420_011:0605a19": "攀。脚無所踏。忽有人問西來意。不對則違他所問。若",
    "X71n1420_011:0605a20": "對則喪身失命。當恁麼時。作麼生即是。時有虎頭上",
    "X71n1420_011:0605a21": "座云。上樹即不問。未上樹請和尚道。嚴呵呵大咲。妙",
    "X71n1420_011:0605a22": "喜云。吞得栗棘蓬。透得金剛圈。看這般說話。也是泗",
    "X71n1420_011:0605a23": "洲人見大聖。師云。香嚴老人。曲說方便。虎頭上座。未",
    "X71n1420_011:0605a24": "辨端倪。若論激揚此事。三生六十劫。",
    "X71n1420_011:0605b01": "舉靈雲見桃花悟道。有頌。三十年來尋劍客。幾回落",
    "X71n1420_011:0605b02": "葉又抽枝。自從一見桃花後。直至於今更不疑。舉似",
    "X71n1420_011:0605b03": "溈山。山云。從緣得入。永不退失。汝善護持。次舉似玄",
    "X71n1420_011:0605b04": "沙。沙云。諦當甚諦當。敢保老兄未徹在。妙喜云。一家",
    "X71n1420_011:0605b05": "有事百家忙。師云。人無遠慮。必有近憂。直饒百鍊精",
    "X71n1420_011:0605b06": "金。不免入爐再煅。",
    "X71n1420_011:0605b07": "舉睦州見僧來云。見成公案。放你三十棒。僧云。某甲",
    "X71n1420_011:0605b08": "如是。州云。門前金剛。為什麼竪拳。僧云。金剛尚乃如",
    "X71n1420_011:0605b09": "是。州便打。妙喜云。雖然無孔笛撞著氈拍板。直是五",
    "X71n1420_011:0605b10": "音調暢。六律和諧。子細檢點將來。未免傍觀者哂。且",
    "X71n1420_011:0605b11": "道誰是傍觀者。良久云。不得動著。動著打折驢腰。師",
    "X71n1420_011:0605b12": "云。睦州與這僧。二俱作家。二俱不作家。還有人辨得",
    "X71n1420_011:0605b13": "出麼。",
    "X71n1420_011:0605b14": "舉臨濟侍德山次。山云今日困。濟云。這老漢寐語作",
    "X71n1420_011:0605b15": "麼。山便打。濟掀倒禪牀。雲峯悅云。奇怪諸禪德。此二",
    "X71n1420_011:0605b16": "員作家。一拶一捺。略露風規。大似把手上高山。雖然",
    "X71n1420_011:0605b17": "如是。未免傍觀者哂。且道誰是傍觀者。喝一喝下座。",
    "X71n1420_011:0605b18": "妙喜云。雲峯與麼批判。大似普州人。徑山若見。縛作",
    "X71n1420_011:0605b19": "一束。送在河裏。不見道。蚌鷸相持。俱落漁人之手。師",
    "X71n1420_011:0605b20": "云。眾中道。德山臨濟。好手手中呈好手。紅心心裏中",
    "X71n1420_011:0605b21": "紅心。殊不知。用盡自己心。笑破他人口。",
    "X71n1420_011:0605b22": "舉臨濟垂問。有一人。論劫在途中。不離家舍。有一人。",
    "X71n1420_011:0605b23": "離家舍不在途中。阿那箇合受人天供養。妙喜云。賊",
    "X71n1420_011:0605b24": "身已露。師云。天共白雲曉。水和明月流。",
    "X71n1420_011:0605c01": "舉保壽問胡釘鉸云。莫是胡釘鉸麼。胡云不敢。壽云。",
    "X71n1420_011:0605c02": "還釘得虗空否。胡云。請和尚釘破來。壽便打。胡云。莫",
    "X71n1420_011:0605c03": "錯打某甲。壽云。汝向後遇多口阿師。與汝點破在。胡",
    "X71n1420_011:0605c04": "後到趙州。舉前話問。不知某甲過在甚處。州云。只這",
    "X71n1420_011:0605c05": "一縫。尚不奈何。釘鉸於此有省。妙喜云。直饒釘得這",
    "X71n1420_011:0605c06": "一縫。檢點將來。亦非好手。可憐兩箇老禪翁。却對俗",
    "X71n1420_011:0605c07": "人說家醜。師云。胡釘鉸。元不知這一縫。當時趙州。若",
    "X71n1420_011:0605c08": "不與賊過梯。便是踏破百二十緉草鞋。也未瞥地在。",
    "X71n1420_011:0605c09": "雖然釘鉸明得。也較保壽三千里。",
    "X71n1420_011:0605c10": "舉三聖問雪峯。透網金鱗。以何為食。峯云。待汝出網",
    "X71n1420_011:0605c11": "來。却向汝道。聖云。一千五百人善知識。話頭也不識。",
    "X71n1420_011:0605c12": "峯云。老僧住持事繁。妙喜云。一人麤似丘山。一人細",
    "X71n1420_011:0605c13": "如米末。雖然麤細不同。秤來輕重恰好。徑山今日。真",
    "X71n1420_011:0605c14": "實告報諸人。切忌鑽龜打瓦。師云。透網金鱗。以何為",
    "X71n1420_011:0605c15": "食。待汝出網來。却向汝道。衝開碧落松千尺。截斷紅",
    "X71n1420_011:0605c16": "塵水一溪。",
    "X71n1420_011:0605c17": "舉南院因僧問。赤肉團上。壁立千仞。豈不是和尚恁",
    "X71n1420_011:0605c18": "麼道。院云是。僧便掀倒禪牀。院云。你看這瞎漢亂做。",
    "X71n1420_011:0605c19": "僧擬議。院打出。妙喜云。吾今為汝。保任此事。終不虗",
    "X71n1420_011:0605c20": "也。師云。這僧敢在毒虵頭上揩痒。蒼龍頷下批鱗。誰",
    "X71n1420_011:0605c21": "不賞他大膽。只是末上少了一著。自出洞來無敵手。",
    "X71n1420_011:0605c22": "得饒人處且饒人。",
    "X71n1420_011:0605c23": "舉興化一日云。克賓維那。爾不久為唱導之師。賓云。",
    "X71n1420_011:0605c24": "我不入這保社。化云。會了不入。不會不入。賓云。總不",
    "X71n1420_011:0606a01": "與麼。化便打。乃云。克賓維那。法戰不勝。罰錢五貫。設",
    "X71n1420_011:0606a02": "饡飯一堂。至明日興化自白槌云。克賓維那。法戰不",
    "X71n1420_011:0606a03": "勝。不得喫飯。即便趂出。雲居舜云。大冶精金。應無變",
    "X71n1420_011:0606a04": "色。其奈興化令行太嚴。不是克賓維那。也大難承當。",
    "X71n1420_011:0606a05": "若是如今汎汎之徒。翻轉面皮。多少時也。妙喜云。雲",
    "X71n1420_011:0606a06": "居抝曲作直。妙喜道。要作臨濟烜赫兒孫。直須翻轉",
    "X71n1420_011:0606a07": "面皮始得。師云。克賓法戰不勝。興化據令而行。稱提",
    "X71n1420_011:0606a08": "臨濟宗風。揭示正法眼藏。棒頭出孝子。佛法無人情。",
    "X71n1420_011:0606a09": "當時將謂茅長短。燒却元來地不平。",
    "X71n1420_011:0606a10": "舉石頭因藥山問。三乘十二分教。某甲麤知。嘗聞南",
    "X71n1420_011:0606a11": "方直指人心。見性成佛。實未明了。伏望和尚慈悲指",
    "X71n1420_011:0606a12": "示。頭云。與麼也不得。不與麼也不得。與麼不與麼總",
    "X71n1420_011:0606a13": "不得。汝作麼生。山佇思。頭云。汝因緣不在此。江西有",
    "X71n1420_011:0606a14": "馬大師。子往彼去。應為汝說。山至彼准前請問。馬師",
    "X71n1420_011:0606a15": "云。我有時教伊揚眉瞬目。有時不教伊揚眉瞬目。有",
    "X71n1420_011:0606a16": "時教伊揚眉瞬目是。有時教伊揚眉瞬目不是。山於",
    "X71n1420_011:0606a17": "是有省。便作禮。馬師云。子見箇什麼道理。山云。某甲",
    "X71n1420_011:0606a18": "在石頭時。如蚊子上鐵牛。馬師云。汝既如是。宜善護",
    "X71n1420_011:0606a19": "持。妙喜云。好箇話端。阿誰會舉。舉得十分。未敢相許。",
    "X71n1420_011:0606a20": "師云。藥山只知蚊子上鐵牛。不知鐵牛叮蚊子。露柱",
    "X71n1420_011:0606a21": "親遭一口。燈籠無地藏身。嚇得馬大師。變作老妙喜。",
    "X71n1420_011:0606a22": "我且問你。話端從甚麼處說起。相罵饒你插觜。相唾",
    "X71n1420_011:0606a23": "饒你潑水。",
    "X71n1420_011:0606a24": "舉洞山示眾云。秋初夏末。東去西去。直須向萬里無",
    "X71n1420_011:0606b01": "寸草處去始得。只如萬里無寸草處。作麼生去。後有",
    "X71n1420_011:0606b02": "舉似石霜。霜云。出門便是草。山聞乃云。大唐國內。能",
    "X71n1420_011:0606b03": "有幾人。妙喜云。師子一滴乳。迸散十斛驢乳。師云。賊",
    "X71n1420_011:0606b04": "是小人。智過君子。",
    "X71n1420_011:0606b05": "舉夾山示眾云。百草頭薦取老僧。閙市裏識取天子。",
    "X71n1420_011:0606b06": "雲門云。蝦蟇鑽你鼻孔。毒虵穿你眼睛。且向葛藤裡",
    "X71n1420_011:0606b07": "會取。妙喜云。夾山垛生招箭。雲門認賊為子。雖然如",
    "X71n1420_011:0606b08": "是。知恩者少。負恩者多。師云。百草頭薦阿誰。閙市裏",
    "X71n1420_011:0606b09": "識什麼。",
    "X71n1420_011:0606b10": "舉九峯在石霜為侍者。因普會遷化。眾舉首座住持。",
    "X71n1420_011:0606b11": "峯云。須明得先師意始可住。遂問。先師道。如古廟裏",
    "X71n1420_011:0606b12": "香爐去。冷湫湫地去。如一條白練去。口邊生醭去。首",
    "X71n1420_011:0606b13": "座作麼生會。座云。明一色邊事。峯云。未會先師意在。",
    "X71n1420_011:0606b14": "不得住。座云。裝香來。我若不會先師意。香煙起時。脫",
    "X71n1420_011:0606b15": "去不得。及至香煙纔起。首座脫去。峯乃於背上撫云。",
    "X71n1420_011:0606b16": "坐脫立亡。即不無首座。先師意未夢見在。妙喜云。兩",
    "X71n1420_011:0606b17": "箇無孔鐵鎚。就中一箇[宋木+取]重。師云。首座坐脫立亡。侍",
    "X71n1420_011:0606b18": "者說黃道黑。先師意在鈎頭。須信曲中有直。若在臨",
    "X71n1420_011:0606b19": "濟門下。三十棒教誰喫。纔說是非者。便是是非人。",
    "X71n1420_011:0606b20": "舉曹山示眾云。諸方盡把格則。何不與他一轉語。教",
    "X71n1420_011:0606b21": "他不疑去。雲門便問。密密處。為甚不知有。山云。只為",
    "X71n1420_011:0606b22": "密密。所以不知有。門云。此人如何親近。山云。莫向密",
    "X71n1420_011:0606b23": "密處親近。門云。不向密密處親近時如何。山云。始解",
    "X71n1420_011:0606b24": "親近。門應諾諾。妙喜云。濁油更點濕燈心。師云。雪山",
    "X71n1420_011:0606c01": "南面三千里。",
    "X71n1420_011:0606c02": "舉乾峯示眾云。舉一不得舉二。放過一著。落在第二。",
    "X71n1420_011:0606c03": "雲門出眾云。昨日有人。從天台來。却往徑山去。峯云。",
    "X71n1420_011:0606c04": "明日不得普請。便下座。妙喜云。乾峯洗面摸著鼻。雲",
    "X71n1420_011:0606c05": "門喫飯咬著沙。二人驀地相逢著。元來却是舊冤家。",
    "X71n1420_011:0606c06": "雖然如是。只許老胡知。不許老胡會。又云。彼此揚家",
    "X71n1420_011:0606c07": "醜。賴遇無傍觀者。師云。兩箇駝子相逢著。世上如今",
    "X71n1420_011:0606c08": "無直人。",
    "X71n1420_011:0606c09": "舉雪峯因僧問。古澗寒泉時如何。峯云。瞪目不見底。",
    "X71n1420_011:0606c10": "僧云。飲者如何。峯云。不從口入。趙州聞僧舉乃云。終",
    "X71n1420_011:0606c11": "不從鼻孔裏入。僧却問。古澗寒泉時如何。州云苦。僧",
    "X71n1420_011:0606c12": "云飲者如何。州云死。峯聞得乃云。趙州古佛。遂遙望",
    "X71n1420_011:0606c13": "作禮。從此不答話。妙喜云。雪峯不答話。疑殺天下人。",
    "X71n1420_011:0606c14": "趙州道苦。面赤不如語直。若是妙喜則不然。古澗寒",
    "X71n1420_011:0606c15": "泉時如何。到江扶櫓棹。出岳濟民田。飲者如何。清涼",
    "X71n1420_011:0606c16": "肺腑。此語有兩負門。若人辨得。許你有參學眼。師云。",
    "X71n1420_011:0606c17": "妙喜老人。可謂人平不語。水平不流。",
    "X71n1420_011:0606c18": "舉高亭初往參德山。隔江見德山在江岸坐。乃隔江",
    "X71n1420_011:0606c19": "問訊。山以手招之。亭忽開悟。便迴。更不渡江。遂返高",
    "X71n1420_011:0606c20": "亭住持。妙喜云。高亭橫趍而去。許伊是箇靈利師僧。",
    "X71n1420_011:0606c21": "若要法嗣德山則未可。何故。猶與德山隔岸在。師云。",
    "X71n1420_011:0606c22": "如今眾中商量道。高亭見德山。不與他說話便去。所",
    "X71n1420_011:0606c23": "以妙喜道。猶與德山隔岸在。還曾夢見高亭麼。拈起",
    "X71n1420_011:0606c24": "拄杖云。便好喚回與一頓。且道。是賞伊是罰伊。",
    "X71n1420_011:0607a01": "舉玄沙示眾云。諸方盡道。接物利生。忽遇三種病人",
    "X71n1420_011:0607a02": "來。且作麼生接。患盲者。拈搥竪拂。他又不見。患聾者。",
    "X71n1420_011:0607a03": "語言三昧。他又不聞。患瘂者。教伊說又說不得。且作",
    "X71n1420_011:0607a04": "麼生接。若接不得。佛法無靈驗。當時地藏出云。某甲",
    "X71n1420_011:0607a05": "有眼耳。和尚作麼生接。沙云慚愧。便歸方丈。雲門因",
    "X71n1420_011:0607a06": "僧請益。云汝禮拜著。僧拜起。門以拄杖挃之。僧乃退",
    "X71n1420_011:0607a07": "後。門云。汝不是患盲。復喚近前來。僧纔近前。門云。汝",
    "X71n1420_011:0607a08": "不是患聾。門云。還會麼。僧云不會。門云。汝不是患啞。",
    "X71n1420_011:0607a09": "其僧於是有省。妙喜云。這僧雖然悟去。只悟得雲門",
    "X71n1420_011:0607a10": "禪。若是玄沙禪。更著草鞋行脚。師云。玄沙雲門。氣急",
    "X71n1420_011:0607a11": "殺人。彼自無瘡。勿傷之也。",
    "X71n1420_011:0607a12": "舉玄沙與天龍。入山見虎。龍云。前面是虎。沙云是汝",
    "X71n1420_011:0607a13": "阿虎。龍歸院乃問。適來山中。未審和尚尊意如何。沙",
    "X71n1420_011:0607a14": "云。娑婆世界。有四種重障。若人透得。許出陰界。妙喜",
    "X71n1420_011:0607a15": "云。也知和尚為人切。師云。畢竟見箇什麼。隨例道虎。",
    "X71n1420_011:0607a16": "蝦跳不出斗。",
    "X71n1420_011:0607a17": "舉雲門問直歲。什麼處去來。歲云刈茅來。門云。刈得",
    "X71n1420_011:0607a18": "幾箇祖師。歲云三百箇。門云。朝打三千。暮打八百。東",
    "X71n1420_011:0607a19": "家杓柄長。西家杓柄短。又作麼生。歲無語。門便打。妙",
    "X71n1420_011:0607a20": "喜云。直歲無語。自有三百箇祖師證明。雲門令雖行。",
    "X71n1420_011:0607a21": "要且棒頭無眼。師云。大小雲門。却被直歲勘破。",
    "X71n1420_011:0607a22": "舉雲門示眾云。聞聲悟道。見色明心。作麼生是聞聲",
    "X71n1420_011:0607a23": "悟道。見色明心。乃云。觀世音菩薩。將錢來買胡餅。放",
    "X71n1420_011:0607a24": "下手。元來却是饅頭。妙喜拈拄杖云。者箇是色。卓拄",
    "X71n1420_011:0607b01": "杖云。這箇是聲。諸人總見總聞。那箇是明底心。那箇",
    "X71n1420_011:0607b02": "是悟底道。喝一喝云。貪他一粒粟。失却半年糧。復卓",
    "X71n1420_011:0607b03": "一下。師云。汝等諸人。不是不聞聲。因什麼不悟道。不",
    "X71n1420_011:0607b04": "是不見色。因什麼不明心。雲門漝麼提撕。妙喜漝麼",
    "X71n1420_011:0607b05": "判斷。一曲兩曲無人會。雨過夜塘秋水深。",
    "X71n1420_011:0607b06": "舉保福因僧問。家貧遭劫時如何。福云。不能盡底去。",
    "X71n1420_011:0607b07": "僧云。為什麼不盡底去。福云。賊是家親。僧云。既是家",
    "X71n1420_011:0607b08": "親。為什麼翻成家賊。福云。內既無應。外不能為。僧云。",
    "X71n1420_011:0607b09": "忽然捉敗。功歸何處。福云。賞亦不曾聞。僧云。恁麼則",
    "X71n1420_011:0607b10": "勞而無功。福云。功即不無。成而不取。僧云。既是成功。",
    "X71n1420_011:0607b11": "為什麼不取。福云。不見太平本是將軍致。不許將軍",
    "X71n1420_011:0607b12": "見太平。妙喜云。絲來線去弄精魂。師云。家無白澤之",
    "X71n1420_011:0607b13": "圖。必無如是妖怪。",
    "X71n1420_011:0607b14": "舉法眼問修山主。毫釐有差。天地懸隔。兄作麼生會。",
    "X71n1420_011:0607b15": "主云。毫釐有差。天地懸隔。眼云。與麼又爭得。主云。某",
    "X71n1420_011:0607b16": "甲只與麼。未審和尚作麼生。眼云。毫釐有差。天地懸",
    "X71n1420_011:0607b17": "隔。主便拜。妙喜云。法眼與修山主。絲來線去。綿綿密",
    "X71n1420_011:0607b18": "密。扶起地藏門風。可謂滿目光生。若是徑山門下。更",
    "X71n1420_011:0607b19": "買草鞋行脚始得。何故。毫釐有差。天地懸隔。甚麼處",
    "X71n1420_011:0607b20": "得這消息來。師云。二老漢。不會轉身句。如今忽問天",
    "X71n1420_011:0607b21": "寧。毫釐有差。天地懸隔時如何。向他道。昨日有人問。",
    "X71n1420_011:0607b22": "三十棒趂出院去也。",
    "X71n1420_011:0607b23": "舉法眼。有時指凳子云。識得凳子。周匝有餘。後來雲",
    "X71n1420_011:0607b24": "門道。識得凳子。天地懸隔。妙喜云。識得凳子。好剃頭",
    "X71n1420_011:0607c01": "洗脚。雖然如是。錯會者多。師云。莫將閒話當聞話。往",
    "X71n1420_011:0607c02": "往事從閒話生。",
    "X71n1420_011:0607c03": "舉修山主示眾云。具足凡夫法。凡夫不知。具足聖人",
    "X71n1420_011:0607c04": "法。聖人不會。聖人若會。即是凡夫。凡夫若會。即是聖",
    "X71n1420_011:0607c05": "人。此語具一理二義。若人辨得。不妨於佛法中。有箇",
    "X71n1420_011:0607c06": "入處。若辨不得。莫道不疑。妙喜云。點鐵化為金玉易。",
    "X71n1420_011:0607c07": "勸人除却是非難。師云。修山主熟處難忘。也是胡地",
    "X71n1420_011:0607c08": "冬抽笋。",
    "X71n1420_011:0607c09": "舉法雲因百法座主云。禪家流多愛脫空。雲造前問。",
    "X71n1420_011:0607c10": "承聞座主。講得百法論。是否。主云不敢。雲云。昨日晴",
    "X71n1420_011:0607c11": "今日雨。是甚麼法中收。主無對。雲云。莫道禪家流多",
    "X71n1420_011:0607c12": "愛脫空好。主抗聲云。和尚且道。昨日晴今日雨。是什",
    "X71n1420_011:0607c13": "麼法中收。雲云。四十二時分不相應法中收。主乃屈",
    "X71n1420_011:0607c14": "服。作禮而謝。妙喜云。昨日雨。今日晴。時分不相應。三",
    "X71n1420_011:0607c15": "日後看取。師云。雲自帝鄉去。水歸江漢流。",
    "X71n1420_011:0607c17": "佛日普照慧辯楚石禪師語錄卷第十一"
}