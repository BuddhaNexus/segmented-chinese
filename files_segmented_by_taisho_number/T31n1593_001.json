{
    "T31n1593_001:0112b12": "攝大乘論序",
    "T31n1593_001:0112b14": "夫至道弘曠。無思不洽。大悲平等。誘進靡",
    "T31n1593_001:0112b15": "窮。德被含生。理非偏漏。但迷塗易久。淪惑難",
    "T31n1593_001:0112b16": "息。若先談出世。則疑性莫啟。故設教立方。各",
    "T31n1593_001:0112b17": "隨性欲。唐虞之前。圖諜簡少。姬周以後。經",
    "T31n1593_001:0112b18": "誥弘多。雖復制禮作訓。並導之以俗法。而",
    "T31n1593_001:0112b19": "真假妙趣。尚冥然而未覩。故迹隱葱嶺以",
    "T31n1593_001:0112b20": "西。教祕滄海之外。自漢室受命。方稍東漸",
    "T31n1593_001:0112b21": "爰及晉朝。斯風乃盛。梁有天下。彌具興隆。歷",
    "T31n1593_001:0112b22": "千祀其將半。涉七代而迄今。法蘭導清源於",
    "T31n1593_001:0112b23": "前。童壽振芳塵於後。安叡騁壯思以發義端。",
    "T31n1593_001:0112b24": "生肇擅玄言以釋幽致。雖並策分鑣。同瀾比",
    "T31n1593_001:0112b25": "派。而深淺競馳。照晦相雜。自茲以降。篤好",
    "T31n1593_001:0112b26": "逾廣。莫不異軌同奔。傳相祖習。而去取隨情。",
    "T31n1593_001:0112b27": "開抑殊軫。慧愷志慚負槖。勤愧聚螢。謬得齒",
    "T31n1593_001:0112b28": "迹學徒稟承訓義遊寓講肆。多歷年所。名師",
    "T31n1593_001:0112b29": "勝友。備得諮詢。但綜涉疎淺。鑽仰無術。尋",
    "T31n1593_001:0112c01": "波討源。多所未悟。此蓋慮窮於文字。思迷於",
    "T31n1593_001:0112c02": "弘旨。明發興嗟。負心非一。每欲順風問道。而",
    "T31n1593_001:0112c03": "未知厥路。有三藏法師。是優禪尼國婆羅",
    "T31n1593_001:0112c04": "門種。姓頗羅墮。名拘羅那他。此土翻譯稱曰",
    "T31n1593_001:0112c05": "親依。識鑒淵曠。風表俊越。天才高傑。神辯",
    "T31n1593_001:0112c06": "閑縱。道氣逸群。德音邁俗。少遊諸國。歷事眾",
    "T31n1593_001:0112c07": "師。先習外典。洽通書奧。苞四韋於懷抱。吞六",
    "T31n1593_001:0112c08": "論於胸衿。學窮三藏。貫練五部。研究大乘。備",
    "T31n1593_001:0112c09": "盡深極。法師既博綜墳籍。妙達幽微。每欲振",
    "T31n1593_001:0112c10": "玄宗於他域。啟法門於未悟。以身許道。無憚",
    "T31n1593_001:0112c11": "遠遊。跨萬里猶比隣。越四海如咫尺。以梁太",
    "T31n1593_001:0112c12": "清二年方居建鄴。仍值梁季混淆。橫流荐",
    "T31n1593_001:0112c13": "及。法師因此避地東西。遂使大法擁而不暢。",
    "T31n1593_001:0112c14": "未至九江。返遊五領。凡所翻譯。卷軸未多。",
    "T31n1593_001:0112c15": "後適閩越。敷說不少。法師每懷慷慨。所歎知",
    "T31n1593_001:0112c16": "音者希。故伯牙絕絃。卞和泣璧。良由妙旨之",
    "T31n1593_001:0112c17": "典難辯。盈尺之珍罕別。法師遊方既久。欲旋",
    "T31n1593_001:0112c18": "返舊國。經塗所亘。遂達番禺。儀同三司廣州",
    "T31n1593_001:0112c19": "刺史陽山郡公。歐陽頠。叡表岳靈。德洞河府。",
    "T31n1593_001:0112c20": "經文緯武。匡道佐時。康流民於百越。建正法",
    "T31n1593_001:0112c21": "於五嶺。欽法師之高行。慕大士之勝規。奉請",
    "T31n1593_001:0112c22": "為菩薩戒師。恭承盡弟子之禮。愷昔嘗受",
    "T31n1593_001:0112c23": "業。已少滌沈蔽。伏膺未久。便致暌違。今重",
    "T31n1593_001:0112c24": "奉值。倍懷蹈舞。復欲飡和稟德。訪道陳疑。雖",
    "T31n1593_001:0112c25": "慇懃三請。而不蒙允遂。恍然失圖。心魂靡",
    "T31n1593_001:0112c26": "託。衡州刺史陽山公世子歐陽紇。風業峻整。",
    "T31n1593_001:0112c27": "威武貞拔。該閱文史。深達治要。崇瀾內湛。清",
    "T31n1593_001:0112c28": "輝外溢。欽賢味道。篤信愛奇。躬為請主。",
    "T31n1593_001:0112c29": "兼申禮事。法師乃欣然受請。許為翻譯。制",
    "T31n1593_001:0113a01": "旨寺主慧智法師。戒行清白。道氣宏壯。志業",
    "T31n1593_001:0113a02": "閑贍。觸途必舉。匡濟不窮。輪奐靡息。征南長",
    "T31n1593_001:0113a03": "史袁敬。德履冲明。志託夷遠。徽獻清簡。",
    "T31n1593_001:0113a04": "氷桂齊質。弼諧蕃政。民譽早聞。兼深重佛",
    "T31n1593_001:0113a05": "法。崇情至理。黑白二賢。為經始檀越。辰次昭",
    "T31n1593_001:0113a06": "陽。歲維協洽。月旅姑洗。神紀句芒。於廣州",
    "T31n1593_001:0113a07": "制旨寺。便就翻譯。法師既妙解聲論。善識方",
    "T31n1593_001:0113a08": "言。詞有以而必彰。義無微而不暢。席間函丈",
    "T31n1593_001:0113a09": "終朝靡息。愷謹筆受。隨出隨書。一章一句。備",
    "T31n1593_001:0113a10": "盡研竅。釋義若竟。方乃著文。然翻譯事殊",
    "T31n1593_001:0113a11": "難不可存於華綺。若一字參差。則理趣胡越。",
    "T31n1593_001:0113a12": "乃可令質而得義。不可使文而失旨。故今所",
    "T31n1593_001:0113a13": "翻。文質相半。與僧忍等同共稟學。夙夜匪懈。",
    "T31n1593_001:0113a14": "無棄寸陰。即以某年樹檀之月。文義俱竟。",
    "T31n1593_001:0113a15": "本論三卷。釋論十二卷。義疏八卷。合二十三",
    "T31n1593_001:0113a16": "卷。此論乃是大乘之宗旨。正法之祕奧妙",
    "T31n1593_001:0113a17": "義雲興。清詞海溢。深固幽遠。二乘由此迷墜。",
    "T31n1593_001:0113a18": "曠壯該含。十地之所宗學。如來滅後。將千一",
    "T31n1593_001:0113a19": "百餘年。彌勒菩薩。投適時機。降靈俯接。忘已",
    "T31n1593_001:0113a20": "屈應。為阿僧伽法師。廣釋大乘中義。阿僧伽",
    "T31n1593_001:0113a21": "者。此言無著。法師得一會道。體二居宗。該玄",
    "T31n1593_001:0113a22": "鑒極。凝神物表。欲敷闡至理。故制造斯論。",
    "T31n1593_001:0113a23": "唯識微言。因茲得顯。三性妙趣。由此而彰。",
    "T31n1593_001:0113a24": "冠冕彝倫。舟航有識。本論即無著法師之",
    "T31n1593_001:0113a25": "所造也。法師次弟婆藪槃豆。此曰天親。道",
    "T31n1593_001:0113a26": "亞生知。德備藏性。風格峻峙。神氣爽發。稟",
    "T31n1593_001:0113a27": "厥兄之雅訓。習大乘之弘旨。無著法師所造",
    "T31n1593_001:0113a28": "諸論。詞致淵玄。理趣難曉。將恐後學復成",
    "T31n1593_001:0113a29": "紕紊。故製釋論。以解本文。籠小乘於形內。挫",
    "T31n1593_001:0113b01": "外道於筆端。自斯以後。迄于像季。方等圓",
    "T31n1593_001:0113b02": "教乃盛宣通。慧愷不揆虛薄。情慮庸淺。乃欲",
    "T31n1593_001:0113b03": "泛芥舟於巨壑。策駘足於修路。庶累毫成",
    "T31n1593_001:0113b04": "仞。聚爝為明。有識君子。幸宜尋閱。其道必",
    "T31n1593_001:0113b05": "然無失墜也。",
    "T31n1593_001:0113b08": "攝大乘論卷上",
    "T31n1593_001:0113b10": "無著菩薩造",
    "T31n1593_001:0113b11": "真諦三藏譯",
    "T31n1593_001:0113b12": "依止勝相中眾名品第一",
    "T31n1593_001:0113b13": "攝大乘論。即是阿毘達磨教。及大乘修多羅。",
    "T31n1593_001:0113b14": "佛世尊前。善入大乘句義菩薩摩訶薩。欲顯",
    "T31n1593_001:0113b15": "大乘有勝功德。依大乘教說如是言。諸佛世",
    "T31n1593_001:0113b16": "尊有十勝相。所說無等過於餘教。十勝相者。",
    "T31n1593_001:0113b17": "一應知依止勝相。二應知勝相。三應知入勝",
    "T31n1593_001:0113b18": "相。四入因果勝相。五入因果修差別勝相。六",
    "T31n1593_001:0113b19": "於修差別依戒學勝相。七此中依心學勝相。",
    "T31n1593_001:0113b20": "八此中依慧學勝相。九學果寂滅勝相。十智",
    "T31n1593_001:0113b21": "差別勝相。由此十義勝相。如來所說過於餘",
    "T31n1593_001:0113b22": "教。如此釋修多羅文句。顯於大乘真是佛說。",
    "T31n1593_001:0113b23": "復次云何此中略釋。能顯大乘勝於餘教。今",
    "T31n1593_001:0113b24": "此略釋顯斯十義。唯大乘有小乘中無。何者",
    "T31n1593_001:0113b25": "為十。謂阿黎耶識說名應知依止相。三種自",
    "T31n1593_001:0113b26": "性。一依他性。二分別性。三真實性。說名應知",
    "T31n1593_001:0113b27": "相。唯識教說名應知入相。六波羅蜜說名入",
    "T31n1593_001:0113b28": "因果相。菩薩十地說名入因果修差別相。菩",
    "T31n1593_001:0113b29": "薩所受持守護禁戒說名於修差別戒學相。",
    "T31n1593_001:0113c01": "首楞伽摩虛空器等定說名心學相。無分別",
    "T31n1593_001:0113c02": "智說名慧學相。無住處涅槃說名學果寂滅",
    "T31n1593_001:0113c03": "相。三種佛身自性身應身化身。此三說名無",
    "T31n1593_001:0113c04": "分別智果相。如此十種處唯大乘中有。異於",
    "T31n1593_001:0113c05": "小乘故說第一。佛世尊但為菩薩說此十義",
    "T31n1593_001:0113c06": "故。依大乘諸佛世尊有十勝相。所說無等過",
    "T31n1593_001:0113c07": "於餘教。復次云何此十勝相。所說無等能顯",
    "T31n1593_001:0113c08": "大乘。是如來正說遮小乘決非大乘。於小乘",
    "T31n1593_001:0113c09": "中未曾見此十義隨釋一義。但見大乘中釋。",
    "T31n1593_001:0113c10": "復次此十義能引出無上菩提。成就隨順不",
    "T31n1593_001:0113c11": "相違。為諸眾生得一切智智。而說偈言。",
    "T31n1593_001:0113c12": "　應知依及相　　入因果修異",
    "T31n1593_001:0113c13": "　三學及果滅　　智無上乘攝",
    "T31n1593_001:0113c14": "　十義餘處無　　見此菩提因",
    "T31n1593_001:0113c15": "　故大乘佛言　　由說十義勝",
    "T31n1593_001:0113c16": "云何十義如此次第說。菩薩初學應先觀諸",
    "T31n1593_001:0113c17": "法如實因緣。由此觀故。於十二緣生應生聰",
    "T31n1593_001:0113c18": "慧。次後於緣生法應了別其體相。由智能離",
    "T31n1593_001:0113c19": "增益損減二邊過失。如此正修應通達所緣",
    "T31n1593_001:0113c20": "如實諸相。次後從諸障應解脫。次心已通",
    "T31n1593_001:0113c21": "達應知實相。是先所行六波羅蜜。應更成",
    "T31n1593_001:0113c22": "就令清淨無復退失。由依意內清淨故。次內",
    "T31n1593_001:0113c23": "清淨所攝諸波羅蜜。依十地差別應修隨一",
    "T31n1593_001:0113c24": "三阿僧祇劫。次菩薩三學應令圓滿。圓滿已",
    "T31n1593_001:0113c25": "是學果涅槃及無上菩提。次後應得修十義",
    "T31n1593_001:0113c26": "次第如此。此次第說中一切大乘皆得圓滿。",
    "T31n1593_001:0113c27": "此初說應知。依止立名阿黎耶識。世尊於何",
    "T31n1593_001:0113c28": "處說此識。及說此識名阿黎耶。如佛世尊阿",
    "T31n1593_001:0113c29": "毘達磨略本偈中說。",
    "T31n1593_001:0114a01": "　此界無始時　　一切法依止",
    "T31n1593_001:0114a02": "　若有諸道有　　及有得涅槃",
    "T31n1593_001:0114a03": "阿毘達磨中。復說偈云。",
    "T31n1593_001:0114a04": "　諸法依藏住　　一切種子識",
    "T31n1593_001:0114a05": "　故名阿黎耶　　我為勝人說",
    "T31n1593_001:0114a06": "此阿含兩偈證識體及名。云何佛說此識名",
    "T31n1593_001:0114a07": "阿黎耶。一切有生不淨品法。於中隱藏為果",
    "T31n1593_001:0114a08": "故。此識於諸法中隱藏為因故。復次諸眾生",
    "T31n1593_001:0114a09": "藏此識中由取我相故。名阿黎耶識。阿含云。",
    "T31n1593_001:0114a10": "如解節經所說偈。",
    "T31n1593_001:0114a11": "　執持識深細　　法種子恒流",
    "T31n1593_001:0114a12": "　於凡我不說　　彼物執為我",
    "T31n1593_001:0114a13": "云何此識或說為阿陀那識。能執持一切有",
    "T31n1593_001:0114a14": "色諸根。一切受生取依止故。何以故。有色諸",
    "T31n1593_001:0114a15": "根此識所執持不壞不失。及至相續後際。又",
    "T31n1593_001:0114a16": "正受生時由能生取陰故。故六道身皆如是",
    "T31n1593_001:0114a17": "取。是取事用識所執持故。說名阿陀那。或",
    "T31n1593_001:0114a18": "說名心。如佛世尊言心意識。意有二種。一",
    "T31n1593_001:0114a19": "能與彼生次第緣依故。先滅識為意。又以識",
    "T31n1593_001:0114a20": "生依止為意。二有染污意。與四煩惱恒相應。",
    "T31n1593_001:0114a21": "一身見。二我慢。三我愛。四無明。此識是餘煩",
    "T31n1593_001:0114a22": "惱識依止。此煩惱識由一依止生。由第二染",
    "T31n1593_001:0114a23": "污。由緣塵及次第能分別故。此二名意。云何",
    "T31n1593_001:0114a24": "得知有染污心。若無此心獨行無明則不可",
    "T31n1593_001:0114a25": "說有。與五識相似此法應無。何以故。此五識",
    "T31n1593_001:0114a26": "共一時有自依止。謂眼等諸根。復次意名應",
    "T31n1593_001:0114a27": "無有義。復次無想定滅心定應無有異。何以",
    "T31n1593_001:0114a28": "故。無想定有染污心。所顯滅心定不爾。若不",
    "T31n1593_001:0114a29": "爾此二定應不異。復次於無想天一期。應成",
    "T31n1593_001:0114b01": "無流無失無染污故。於中若無我見及我慢",
    "T31n1593_001:0114b02": "等。復次一切時中起我執遍善惡無記心中。",
    "T31n1593_001:0114b03": "若不如此。但惡心與我執等相應故。我及我",
    "T31n1593_001:0114b04": "所此或得行。於善無記中則不得行。若立二",
    "T31n1593_001:0114b05": "心同時生。無此過失。若立與第六識相應",
    "T31n1593_001:0114b06": "行。有此過失。",
    "T31n1593_001:0114b07": "　無獨行無明　　及相似五識",
    "T31n1593_001:0114b08": "　二定無差別　　意名無有義",
    "T31n1593_001:0114b09": "　無想無我執　　一期生無流",
    "T31n1593_001:0114b10": "　善惡無記中　　我執不應起",
    "T31n1593_001:0114b11": "　離污心不有　　二與三相違",
    "T31n1593_001:0114b12": "　無此一切處　　我執不得生",
    "T31n1593_001:0114b13": "　證見真實義　　或障令不起",
    "T31n1593_001:0114b14": "　恒行一切處　　名獨行無明",
    "T31n1593_001:0114b15": "此心染污故無記性攝。恒與四惑相應。譬如",
    "T31n1593_001:0114b16": "色無色界惑。是有覆無記。此二界煩惱奢摩",
    "T31n1593_001:0114b17": "他所藏故。此心恒生不廢尋。第三體離阿黎",
    "T31n1593_001:0114b18": "耶識不可得。是故阿黎耶識成就為意。依此",
    "T31n1593_001:0114b19": "以為種子餘識得生。云何此意復說為心。多",
    "T31n1593_001:0114b20": "種熏習種子所聚故。云何於聲聞乘不說此",
    "T31n1593_001:0114b21": "心相及說阿黎耶。阿陀那名微細。境界所攝",
    "T31n1593_001:0114b22": "故。何以故。聲聞人無有勝位為得一切智智。",
    "T31n1593_001:0114b23": "是故於聲聞人離此說。由成就智令本願圓",
    "T31n1593_001:0114b24": "滿。故不為說。諸菩薩應有勝位為得一切智",
    "T31n1593_001:0114b25": "智。故佛為說。何以故。若離此智得無上菩",
    "T31n1593_001:0114b26": "提無有是處。復次此識於聲聞乘由別名如",
    "T31n1593_001:0114b27": "來曾顯。如增一阿含經言。於世間喜樂阿梨",
    "T31n1593_001:0114b28": "耶愛阿黎耶習阿黎耶著阿黎耶為滅阿黎",
    "T31n1593_001:0114b29": "耶。如來說正法。世間樂聽故。屬耳作意欲知",
    "T31n1593_001:0114c01": "生起正勤。方得滅盡阿黎耶。乃至受行如",
    "T31n1593_001:0114c02": "來正法及似法。由如來出世。是第一希有不",
    "T31n1593_001:0114c03": "可思議法。於世間顯現如本識。此如來出世",
    "T31n1593_001:0114c04": "四種功德經。由別義於聲聞乘此識已顯現。",
    "T31n1593_001:0114c05": "復次摩訶僧祇部阿含中。由根本識別名此",
    "T31n1593_001:0114c06": "識顯現。譬如樹依根。彌沙塞部亦以別名說",
    "T31n1593_001:0114c07": "此識。謂窮生死陰。何以故。或色及心有時",
    "T31n1593_001:0114c08": "見相續斷。此心中彼種子無有斷絕。是應知",
    "T31n1593_001:0114c09": "依止阿陀那阿黎耶質多根本識窮生死陰",
    "T31n1593_001:0114c10": "等。由此名小乘中是阿黎耶識已成王路。",
    "T31n1593_001:0114c11": "復有餘師。執心意識此三但名異義同。是義",
    "T31n1593_001:0114c12": "不然。意及識已見義異。當知心義亦應有異。",
    "T31n1593_001:0114c13": "復有餘師。執是如來說世間喜樂阿黎耶如",
    "T31n1593_001:0114c14": "前所說。此中有五取陰說名阿黎耶。復有餘",
    "T31n1593_001:0114c15": "師。執樂受與欲相應說名阿黎耶。復有餘師。",
    "T31n1593_001:0114c16": "執身見說名阿黎耶。如此等諸師迷阿黎耶。",
    "T31n1593_001:0114c17": "由阿含及修得。是故作如是執。由隨小乘教",
    "T31n1593_001:0114c18": "及行。是師所立義不中道理。若有人不迷阿",
    "T31n1593_001:0114c19": "黎耶識。約小乘名成立此識其義最勝。云何",
    "T31n1593_001:0114c20": "最勝。若執取陰名阿黎耶。於惡趣隨一道",
    "T31n1593_001:0114c21": "中一向苦受處於彼受生。此取陰最可惡逆。",
    "T31n1593_001:0114c22": "是取陰中一向非可愛。眾生喜樂不應道理。",
    "T31n1593_001:0114c23": "何以故。彼中眾生恒願取陰斷絕不生。若是",
    "T31n1593_001:0114c24": "樂受與欲相應。從第四定乃至上界皆無此",
    "T31n1593_001:0114c25": "受。若人已得此受。由求得上界則生厭惡。是",
    "T31n1593_001:0114c26": "故眾生於中喜樂不稱道理。若是身見正法",
    "T31n1593_001:0114c27": "內人。信樂無我非其所愛。於中不生喜樂。",
    "T31n1593_001:0114c28": "此阿黎耶識眾生心執為自內我。若生一向",
    "T31n1593_001:0114c29": "苦受道中。其願苦陰永滅不起。阿黎耶識",
    "T31n1593_001:0115a01": "我愛所縛故。不曾願樂滅除自我。從第四定",
    "T31n1593_001:0115a02": "以上受生眾生。雖復不樂有欲樂受。於阿黎",
    "T31n1593_001:0115a03": "耶識中是自我愛隨逐不離。復次正法內人。",
    "T31n1593_001:0115a04": "雖復願樂無我違逆身見。於阿黎耶識中亦",
    "T31n1593_001:0115a05": "有自我愛。以阿黎耶名安立。此識則為最勝。",
    "T31n1593_001:0115a06": "是名成立阿黎耶別名。",
    "T31n1593_001:0115a07": "相品第二",
    "T31n1593_001:0115a08": "復次成立此識相云何可見。此相略說有三",
    "T31n1593_001:0115a09": "種。一立自相。二立因相。三立果相。立自相",
    "T31n1593_001:0115a10": "者。依一切不淨品法習氣。為彼得生攝持種",
    "T31n1593_001:0115a11": "子依器。是名自相。立因相者。此一切種子",
    "T31n1593_001:0115a12": "識。為生不淨品法恒起為因。是名因相。立果",
    "T31n1593_001:0115a13": "相者。此識因種種不淨品法無始習氣方乃",
    "T31n1593_001:0115a14": "得生。是名果相。何法名習氣。此習氣名欲顯",
    "T31n1593_001:0115a15": "何義。此法與彼相應共生共滅。後變為彼生",
    "T31n1593_001:0115a16": "因。此即所顯之義。譬如於麻以華熏習。麻與",
    "T31n1593_001:0115a17": "花同時生滅。彼數數生為麻香生因。若人有",
    "T31n1593_001:0115a18": "欲等行。有欲等習氣。是心與欲等同生同滅。",
    "T31n1593_001:0115a19": "彼數數生為心變異生因。若多聞人有多聞",
    "T31n1593_001:0115a20": "習氣。數思所聞共心生滅。彼數數生為心明",
    "T31n1593_001:0115a21": "了生因。由此熏習得堅住故。故說此人為能",
    "T31n1593_001:0115a22": "持法。於阿黎耶識應知如此道理。此染污種",
    "T31n1593_001:0115a23": "子與阿黎耶識同異云何。不由別物體故異",
    "T31n1593_001:0115a24": "如此和合雖難分別而非不異。阿黍耶識如",
    "T31n1593_001:0115a25": "此而生。熏習生時有功能勝異。說名一切種",
    "T31n1593_001:0115a26": "子。",
    "T31n1593_001:0115a27": "云何阿黎耶識與染污一時更互為因。譬如",
    "T31n1593_001:0115a28": "燈光與燈炷。生及燒燃一時更互為因。又如",
    "T31n1593_001:0115a29": "蘆束一時相依持故得住立。應知本識與能",
    "T31n1593_001:0115b01": "熏習更互為因。其義亦爾。如識為染污法因。",
    "T31n1593_001:0115b02": "染污法為識因。何以故。離此二法異因不可",
    "T31n1593_001:0115b03": "得故。",
    "T31n1593_001:0115b04": "云何熏習不異不多種。而能為有異多種諸",
    "T31n1593_001:0115b05": "法作生因。譬如多縷結衣衣無多色。若入染",
    "T31n1593_001:0115b06": "器後於衣上種種相貌方得顯現。如此阿黎",
    "T31n1593_001:0115b07": "耶識種種諸法所熏熏時一性無有多種。若",
    "T31n1593_001:0115b08": "生果染器現前。則有不可數種類相貌。於阿",
    "T31n1593_001:0115b09": "黎耶識顯現此緣生。於大乘最微細甚深。若",
    "T31n1593_001:0115b10": "略說有二種緣生。一分別自性。二分別愛非",
    "T31n1593_001:0115b11": "愛。依止阿黎耶識諸法生起。是名分別自性",
    "T31n1593_001:0115b12": "緣生。由分別種種法因緣自性故。復有十二",
    "T31n1593_001:0115b13": "分緣生。是名分別愛非愛。於善惡道分別愛",
    "T31n1593_001:0115b14": "非愛。生種種異因故。若人於阿黎耶識迷第",
    "T31n1593_001:0115b15": "一緣生。或執自性是生死因。或執宿作。或執",
    "T31n1593_001:0115b16": "自在變化。或執八自在我。或執無因。若迷第",
    "T31n1593_001:0115b17": "二緣生。執我作者受者。譬如眾多生盲人不",
    "T31n1593_001:0115b18": "曾見象。有人示之令彼觸證。有諸盲人。或觸",
    "T31n1593_001:0115b19": "其鼻。或觸其牙。或觸其耳。或觸其脚。或觸其",
    "T31n1593_001:0115b20": "尾。或觸其脊等。有人問之象為何相。盲人答",
    "T31n1593_001:0115b21": "云。象如犁柄。或說如杵。或說如箕。或說如",
    "T31n1593_001:0115b22": "臼。或說如箒。或說如山石。若人不了二種緣",
    "T31n1593_001:0115b23": "生。無明生盲或說自性為因。或說宿作。或",
    "T31n1593_001:0115b24": "說自在變化。或說八自在我。或說無因。或說",
    "T31n1593_001:0115b25": "作者受者。由不了阿黎耶識體相及因果相。",
    "T31n1593_001:0115b26": "如彼生盲不識象體相作種種異說。若略說",
    "T31n1593_001:0115b27": "阿黎耶識體相。是果報識。是一切種子。由此",
    "T31n1593_001:0115b28": "識攝一切三界身一切六道四生。皆盡為顯",
    "T31n1593_001:0115b29": "此義故。說偈言。",
    "T31n1593_001:0115c01": "　外內不明了　　於二但假名",
    "T31n1593_001:0115c02": "　及真實一切　　種子有六種",
    "T31n1593_001:0115c03": "　念念滅俱有　　隨逐至治際",
    "T31n1593_001:0115c04": "　決定觀因緣　　如引顯自果",
    "T31n1593_001:0115c05": "　堅無記可熏　　與能熏相應",
    "T31n1593_001:0115c06": "　若異不可熏　　說是熏體相",
    "T31n1593_001:0115c07": "　六識無相應　　三差別相違",
    "T31n1593_001:0115c08": "　二念不俱有　　餘生例應爾",
    "T31n1593_001:0115c09": "　此外內種子　　能生及引因",
    "T31n1593_001:0115c10": "　枯喪猶相續　　然後方滅盡",
    "T31n1593_001:0115c11": "　譬如外種子　　內種子不爾",
    "T31n1593_001:0115c12": "此義以二偈顯之。",
    "T31n1593_001:0115c13": "　於外無熏習　　種子內不然",
    "T31n1593_001:0115c14": "　聞等無熏習　　果生非道理",
    "T31n1593_001:0115c15": "　已作及未作　　失得并相違",
    "T31n1593_001:0115c16": "　由內外得成　　是故內有熏",
    "T31n1593_001:0115c17": "所餘識異阿黎耶識。謂生起識。一切生處及",
    "T31n1593_001:0115c18": "道應知。是名受用識。如中邊論偈說。",
    "T31n1593_001:0115c19": "　一說名緣識　　二說名受識",
    "T31n1593_001:0115c20": "　了受名分別　　起行等心法",
    "T31n1593_001:0115c21": "此二識更互為因。如大乘阿毘達磨偈說。",
    "T31n1593_001:0115c22": "　諸法於識藏　　識於法亦爾",
    "T31n1593_001:0115c23": "　此二互為因　　亦恒互為果",
    "T31n1593_001:0115c24": "若於第一緣生中。諸法與識更互為因緣。於",
    "T31n1593_001:0115c25": "第二緣生中。諸法是何緣。是增上緣。復次幾",
    "T31n1593_001:0115c26": "緣能生六識。有三緣。謂增上緣所緣緣。次",
    "T31n1593_001:0115c27": "第緣。如此三緣生。一窮生死緣生。二愛憎道",
    "T31n1593_001:0115c28": "緣生。三受用緣生。具足四緣。",
    "T31n1593_001:0115c29": "引證品第三",
    "T31n1593_001:0116a01": "此阿黎耶識已成立。由眾名及體相。云何得",
    "T31n1593_001:0116a02": "知阿黎耶識。以如是等眾名故。如來說體相",
    "T31n1593_001:0116a03": "亦爾。不說生起識。若離此名相所立阿黎耶",
    "T31n1593_001:0116a04": "識不淨品淨品等皆不成就。煩惱不淨品。業",
    "T31n1593_001:0116a05": "不淨品。生不淨品。世間淨品。出世淨品等。皆",
    "T31n1593_001:0116a06": "不成就。云何煩惱不淨品不成就。根本煩惱",
    "T31n1593_001:0116a07": "及少分煩惱所作熏習種子。於六識不得成",
    "T31n1593_001:0116a08": "就。何以故。眼識與欲等大小二惑俱起俱",
    "T31n1593_001:0116a09": "滅。此眼識是惑所熏成立種子。餘識不爾。是",
    "T31n1593_001:0116a10": "眼識已滅。或餘識間起。熏習及熏習依止皆",
    "T31n1593_001:0116a11": "不可得。眼識前時已謝現無有體。或餘識所",
    "T31n1593_001:0116a12": "間從已滅無法。有欲俱生不得成就。譬如從",
    "T31n1593_001:0116a13": "過去已滅盡業果報不得生。復次眼識與欲",
    "T31n1593_001:0116a14": "等或俱時生起熏習不成。何以故。此種子不",
    "T31n1593_001:0116a15": "得住於欲中。以欲依止識故。又欲相續不堅",
    "T31n1593_001:0116a16": "住故。此欲於餘識亦無熏習。依止別異故所",
    "T31n1593_001:0116a17": "餘諸識無俱起俱滅故。同類與同類不得相",
    "T31n1593_001:0116a18": "熏。以無一時共生滅故。是故眼識不為欲等",
    "T31n1593_001:0116a19": "大小諸惑所熏。亦不為同類識所熏。如此思",
    "T31n1593_001:0116a20": "量眼識。所餘諸識亦應如此思量。復次若眾",
    "T31n1593_001:0116a21": "生從無想天已上退墮。受下界生大小惑所",
    "T31n1593_001:0116a22": "染初識。此識生時應無種子。何以故。此惑熏",
    "T31n1593_001:0116a23": "習與依止。並已過去滅無餘故。復次或對治",
    "T31n1593_001:0116a24": "識已生。所餘世間諸識皆已滅盡。若無阿黎",
    "T31n1593_001:0116a25": "耶識。此對治識共小大惑種子俱在。此義",
    "T31n1593_001:0116a26": "不成。何以故。自性解脫故。無流心與惑不得",
    "T31n1593_001:0116a27": "俱起俱滅故。復次後時出觀正起世間心。諸",
    "T31n1593_001:0116a28": "惑熏習久已謝滅。有流意識無有種子生應",
    "T31n1593_001:0116a29": "得成。是故離阿黎耶識。煩惱染污則不得成。",
    "T31n1593_001:0116b01": "復次業染污云何不得成。緣行生識分無得",
    "T31n1593_001:0116b02": "成義。若無此義緣取生有亦無成義。故業染",
    "T31n1593_001:0116b03": "污不成。復次云何生染污此義不成。結生不",
    "T31n1593_001:0116b04": "成故。若人於不靜地退墮。心正在中陰起染",
    "T31n1593_001:0116b05": "污意識方得受生。此有染污識於中陰中滅。",
    "T31n1593_001:0116b06": "是識託柯羅邏。於母胎中變合受生。若但意",
    "T31n1593_001:0116b07": "識變成柯羅邏等依止。此意識於母胎中有",
    "T31n1593_001:0116b08": "別意識起。無如此義。於母胎中二種意識一",
    "T31n1593_001:0116b09": "時俱起。無此義故。已變異意識不可成立。",
    "T31n1593_001:0116b10": "為意識依止不清淨故。長時緣境故。所緣境",
    "T31n1593_001:0116b11": "不可知故。若此意識已變異。是時意識成柯",
    "T31n1593_001:0116b12": "羅邏。為此識是一切法種子為依止。此識生",
    "T31n1593_001:0116b13": "餘識。為一切法種子。若汝執已變異識名一",
    "T31n1593_001:0116b14": "切種子識。即是阿黎耶識。汝自以別名成立",
    "T31n1593_001:0116b15": "謂為意識。若汝執能依止識。是一切種子識。",
    "T31n1593_001:0116b16": "是故此識由依止成他因。此所依止識。若非",
    "T31n1593_001:0116b17": "一切種子識能依止。名一切種子識。是義不",
    "T31n1593_001:0116b18": "成。是故此識託生變異成柯羅邏。非是意識。",
    "T31n1593_001:0116b19": "但是果報。亦是一切種子。此義得成。復次若",
    "T31n1593_001:0116b20": "眾生已託生。能執持所餘色根。離果報識",
    "T31n1593_001:0116b21": "則不可得。何以故。所餘諸識定別有依止不",
    "T31n1593_001:0116b22": "久堅住。若此色根無執持識。亦不得成。復",
    "T31n1593_001:0116b23": "次此識及名色更互相依。譬如蘆束相依俱",
    "T31n1593_001:0116b24": "起。此識不成。復次若離果報識。一切求生已",
    "T31n1593_001:0116b25": "生眾生識食不成。何以故若離果報識。眼識",
    "T31n1593_001:0116b26": "等中隨有一識。於三界中受生眾生。為作食",
    "T31n1593_001:0116b27": "事不見有能故。若人從此生捨命生上靜地。",
    "T31n1593_001:0116b28": "由散動染污意識。於彼受生是染污散動識。",
    "T31n1593_001:0116b29": "於靜地中離果報識有餘種子。此義不成。復",
    "T31n1593_001:0116c01": "次若眾生生無色界。離一切種子果報識。若",
    "T31n1593_001:0116c02": "生染污心及善心則無種子。并依止染污及",
    "T31n1593_001:0116c03": "善二識皆不得成。於無色界若起無流心。所",
    "T31n1593_001:0116c04": "餘世間心已滅盡。便應棄於此道。若眾生生",
    "T31n1593_001:0116c05": "非想非非想中。起不用處心及無流心。即捨",
    "T31n1593_001:0116c06": "二處。何以故。無流心是出世心故。非想非非",
    "T31n1593_001:0116c07": "想道非其依止。不用處道亦非依止。直趣涅",
    "T31n1593_001:0116c08": "槃亦非依止。復次若人已作善業及以惡業。",
    "T31n1593_001:0116c09": "正捨壽命離阿黎耶識。或上或下次第依止",
    "T31n1593_001:0116c10": "冷觸不應得成。是故生染污離一切種子果",
    "T31n1593_001:0116c11": "報識不可得立。云何世間淨品不成。若眾",
    "T31n1593_001:0116c12": "生未離欲欲界。未得色界心先起欲界善心。",
    "T31n1593_001:0116c13": "求離欲欲界。修行觀心。此欲界加行心與色",
    "T31n1593_001:0116c14": "界心。不俱起俱滅故非所熏。是故欲界善",
    "T31n1593_001:0116c15": "心。非是色界善心種子。過去色界心無量餘",
    "T31n1593_001:0116c16": "生及別心所隔。後時不可立為靜識種子。已",
    "T31n1593_001:0116c17": "無有故。是故此義得成謂色界靜心一切種",
    "T31n1593_001:0116c18": "子果報識。次第傳來立為因緣。此加行善",
    "T31n1593_001:0116c19": "心立為增上緣。如此於一切離欲地中。是義",
    "T31n1593_001:0116c20": "應知。如此世間清淨品義。離一切種子果",
    "T31n1593_001:0116c21": "報識。則不可立。云何出世淨品離阿黎耶識",
    "T31n1593_001:0116c22": "不可得立。佛世尊說。從聞他音及自正思惟。",
    "T31n1593_001:0116c23": "由此二因正見得生。此聞他音及正思惟。不",
    "T31n1593_001:0116c24": "能熏耳識及意識。或耳意二識何以故。若",
    "T31n1593_001:0116c25": "人如聞而解及正思惟法。爾時耳識不得生。",
    "T31n1593_001:0116c26": "意識亦不得生。以餘散動分別識所聞故。",
    "T31n1593_001:0116c27": "若與正思惟相應生。此意識久已謝滅。聞所",
    "T31n1593_001:0116c28": "熏共熏習已無。云何後時以前識為種子後",
    "T31n1593_001:0116c29": "識得生。復次世間心與正思惟相應。出世",
    "T31n1593_001:0117a01": "淨心與正見相應。無時得共生共滅。是故此",
    "T31n1593_001:0117a02": "世心非關淨心所熏。既無熏習。不應得成出",
    "T31n1593_001:0117a03": "世種子。是故若離一切種子果報識。出世淨",
    "T31n1593_001:0117a04": "心亦不得成。何以故。此中聞思熏習無有義",
    "T31n1593_001:0117a05": "能攝出世熏習種子。云何一切種子果報識",
    "T31n1593_001:0117a06": "成不淨品因。若能作染濁對治出世淨心因。",
    "T31n1593_001:0117a07": "此出世心昔來未曾生。習是故定無熏習若",
    "T31n1593_001:0117a08": "無熏習。此出世心從何因生。汝今應答。最",
    "T31n1593_001:0117a09": "清淨法界所流正聞熏習為種子故。出世心",
    "T31n1593_001:0117a10": "得生此聞慧熏習為與阿黎耶識同性為不同",
    "T31n1593_001:0117a11": "性。若是阿黎耶識性。云何能成此識對治種",
    "T31n1593_001:0117a12": "子。若不同性。此聞慧種子以何法為依止至",
    "T31n1593_001:0117a13": "諸佛無上菩提位是聞慧熏習生隨在一依",
    "T31n1593_001:0117a14": "止處。此中共果報識俱生。譬如水乳。此聞",
    "T31n1593_001:0117a15": "熏習即非本識。已成此識對治種子。故此中",
    "T31n1593_001:0117a16": "依下品熏習中品熏習生。依中品熏習上",
    "T31n1593_001:0117a17": "品熏習生。何以故。數數加行聞思修故。是",
    "T31n1593_001:0117a18": "聞熏習若下中上品應知是法身種子。由對",
    "T31n1593_001:0117a19": "治阿黎耶識生。是故不入阿黎耶性攝。出世",
    "T31n1593_001:0117a20": "最清淨法界流出故。雖復世間法成出世心。",
    "T31n1593_001:0117a21": "何以故。此種子出世淨心未起時一切上心。",
    "T31n1593_001:0117a22": "惑對治一切惡道生。對治一切惡行朽壞。",
    "T31n1593_001:0117a23": "對治能引相續令生。是處隨順逢事諸佛菩",
    "T31n1593_001:0117a24": "薩。此聞熏習雖是世間法初修觀菩薩所得。",
    "T31n1593_001:0117a25": "應知此法屬法身攝。若聲聞獨覺所得屬解",
    "T31n1593_001:0117a26": "脫身攝。此聞熏習非阿黎耶識。屬法身及解",
    "T31n1593_001:0117a27": "脫身攝。如是如是從下中上次第漸增。如是",
    "T31n1593_001:0117a28": "如是果報識次第漸減。依止即轉若依止一",
    "T31n1593_001:0117a29": "向轉。是有種子果報識即無種子一切皆盡。",
    "T31n1593_001:0117b01": "若本識與非本識共起共滅。猶如水乳和合。",
    "T31n1593_001:0117b02": "云何本識滅非本識不滅。譬如於水鵝所飲",
    "T31n1593_001:0117b03": "乳猶如世間離欲時。不靜地熏習滅。靜地熏",
    "T31n1593_001:0117b04": "習增世間轉依義得成。出世轉依亦爾。若人",
    "T31n1593_001:0117b05": "入滅心定。由說識不離身。是故果報識於定",
    "T31n1593_001:0117b06": "中應成不離身。何以故。滅心定非此識對",
    "T31n1593_001:0117b07": "治故。云何知然。若從此定出識不應更生。何",
    "T31n1593_001:0117b08": "以故。此果報識相續已斷。若離託生時不復",
    "T31n1593_001:0117b09": "得生。若人說滅心定有心。此人所說則不成",
    "T31n1593_001:0117b10": "心。何以故定義不成故。解相及境不可得故。",
    "T31n1593_001:0117b11": "與善根相應過故。與惡及無記不相應故。想",
    "T31n1593_001:0117b12": "及受生起過故。於三和合必有觸故。於餘定",
    "T31n1593_001:0117b13": "有功能故。但滅想是過患故。作意信等善根",
    "T31n1593_001:0117b14": "生起過故。拔除能依離所依不可得故。有譬",
    "T31n1593_001:0117b15": "喻故。如非一切行。一切行不如是故。若有人",
    "T31n1593_001:0117b16": "執色心次第生是諸法種子。此執不然何以",
    "T31n1593_001:0117b17": "故。已有前過復有別失。別失者。若人從無",
    "T31n1593_001:0117b18": "想天退及出滅心定。此中所執不成。阿羅漢",
    "T31n1593_001:0117b19": "最後心亦不得成。若離次第緣此執不成。如",
    "T31n1593_001:0117b20": "此若離一切種子果報識。淨不淨品皆不得",
    "T31n1593_001:0117b21": "成。是故此心有義成就。應當信知依前所說",
    "T31n1593_001:0117b22": "相。今更作偈。",
    "T31n1593_001:0117b23": "　菩薩於善識　　則離餘五識",
    "T31n1593_001:0117b24": "　無餘心轉依　　以何方便作",
    "T31n1593_001:0117b25": "　若對治轉依　　非滅故不成",
    "T31n1593_001:0117b26": "　因果無差別　　於滅則有過",
    "T31n1593_001:0117b27": "　無種子無法　　若許為轉依",
    "T31n1593_001:0117b28": "　於無二無故　　轉依義不成",
    "T31n1593_001:0117b29": "差別品第四",
    "T31n1593_001:0117c01": "此阿黎耶識差別云何。若略說或三種或四",
    "T31n1593_001:0117c02": "種差別。三種者。由三種熏習異故。謂言說",
    "T31n1593_001:0117c03": "我見有分熏習差別。四種者。謂引生果報緣",
    "T31n1593_001:0117c04": "相相貌差別。引生差別者。是熏習新生。若",
    "T31n1593_001:0117c05": "無此緣行生識緣取生有。是義不成。果報差",
    "T31n1593_001:0117c06": "別者。依行於六道中此法成熟。若無此後時",
    "T31n1593_001:0117c07": "受生所有諸法生起此義不成。緣相差別者。",
    "T31n1593_001:0117c08": "於此心中有相能起我執。若無此於餘心中",
    "T31n1593_001:0117c09": "執我相境。此義不成。相貌差別者。此識有",
    "T31n1593_001:0117c10": "共相。有不共相無受生種子相。有受生種子",
    "T31n1593_001:0117c11": "相。共相者。是器世界種子。不共相者。是各別",
    "T31n1593_001:0117c12": "內入種子。復次共相者。是無受生種子。不共",
    "T31n1593_001:0117c13": "相者。是有受生種子。若對治起時不共所對",
    "T31n1593_001:0117c14": "治滅。於共種子識他分別所持正見清淨。譬",
    "T31n1593_001:0117c15": "如修觀行人。於一類物種種願樂種種觀察",
    "T31n1593_001:0117c16": "隨心成立。此中說偈。",
    "T31n1593_001:0117c17": "　難滅及難解　　說名為共結",
    "T31n1593_001:0117c18": "　觀行人心異　　由相大成外",
    "T31n1593_001:0117c19": "　清淨人未滅　　此中見清淨",
    "T31n1593_001:0117c20": "　成就淨佛土　　由佛見清淨",
    "T31n1593_001:0117c21": "復有別偈。",
    "T31n1593_001:0117c22": "　種種願及見　　觀行人能成",
    "T31n1593_001:0117c23": "　於一類物中　　隨彼意成故",
    "T31n1593_001:0117c24": "　種種見成故　　所取唯有識",
    "T31n1593_001:0117c25": "是不共本識差別。有覺受生種子。若無此眾",
    "T31n1593_001:0117c26": "生世界生緣不成。是共阿黎耶識無受生種",
    "T31n1593_001:0117c27": "子。若無此器世界生緣不成。復次麁重相識。",
    "T31n1593_001:0117c28": "細輕相識。麁重相識者。謂大小二惑種子。細",
    "T31n1593_001:0117c29": "輕相識者。謂一切有流善法種子。若無此",
    "T31n1593_001:0118a01": "由前業果有勝能。無勝能依止差別不得成。",
    "T31n1593_001:0118a02": "復次有受不受相二種本識。有受相者。果報",
    "T31n1593_001:0118a03": "已熟善惡種子識。不受相者。名言熏習種子",
    "T31n1593_001:0118a04": "無量時戲論。生起種子故。若無此識有作不",
    "T31n1593_001:0118a05": "作善惡二業因與果報故。受用盡義不成始",
    "T31n1593_001:0118a06": "生。名言熏習生起亦不得成。復次有譬喻相。",
    "T31n1593_001:0118a07": "識如幻事鹿渴夢想翳闇等譬。第一識似如此",
    "T31n1593_001:0118a08": "事。若無此虛妄分別種子故。此識不成顛倒",
    "T31n1593_001:0118a09": "因緣。復有具不具相。若具縛眾生有具相。若",
    "T31n1593_001:0118a10": "得世間離欲有損害相。若有學聲聞及諸菩",
    "T31n1593_001:0118a11": "薩有一分滅離相。若阿羅漢獨覺如來有具",
    "T31n1593_001:0118a12": "分滅離相。何以故。阿羅漢獨覺單滅惑障。如",
    "T31n1593_001:0118a13": "來雙滅惑智二障。若無此煩惱次第滅盡則",
    "T31n1593_001:0118a14": "不得成。何因緣善惡二法果報。唯是無覆",
    "T31n1593_001:0118a15": "無記。此無記性與善惡二法俱生不相違。",
    "T31n1593_001:0118a16": "善惡二法自互相違。若果報成善惡性。無方",
    "T31n1593_001:0118a17": "便得解脫煩惱。又無方便得起善及煩惱故。",
    "T31n1593_001:0118a18": "無解脫及繫縛。無此二義故。是故果報識定",
    "T31n1593_001:0118a19": "是無覆無記性。",
    "T31n1593_001:0118a20": "攝大乘論應知勝相第二之一",
    "T31n1593_001:0118a21": "如此已說應知依止。勝相云何應知。應知勝",
    "T31n1593_001:0118a22": "相此應知相略說有三種。一依他性相。二分",
    "T31n1593_001:0118a23": "別性相。三真實性相。依他性相者。本識為種",
    "T31n1593_001:0118a24": "子。虛妄分別所攝諸識差別。何者為差別。謂",
    "T31n1593_001:0118a25": "身識。身者識。受者識。應受識。正受識世識。",
    "T31n1593_001:0118a26": "數識。處識。言說識。自他差別識。善惡兩道生",
    "T31n1593_001:0118a27": "死識。身識身者識受者識應受識正受識世",
    "T31n1593_001:0118a28": "識數識處識言說識。如此等識因言說熏習",
    "T31n1593_001:0118a29": "種子生。自他差別識。因我見熏習種子生。善",
    "T31n1593_001:0118b01": "惡兩道生死識。因有分熏習種子生。由如此",
    "T31n1593_001:0118b02": "等識一切界道煩惱所攝依他性為相。虛妄",
    "T31n1593_001:0118b03": "分別即得顯現。如此等識虛妄分別所攝唯",
    "T31n1593_001:0118b04": "識為體。非有虛妄塵顯現依止。是名依他性",
    "T31n1593_001:0118b05": "相。分別性相者。實無有塵唯有識體顯現為",
    "T31n1593_001:0118b06": "塵。是名分別性相。真實性相者。是依他性。",
    "T31n1593_001:0118b07": "由此塵相永無所有。此實不無。是名真實性",
    "T31n1593_001:0118b08": "相。由身識身者識受者識。應知攝眼等六",
    "T31n1593_001:0118b09": "內界。以應受識應知攝色等六外界。以正受",
    "T31n1593_001:0118b10": "識應知攝眼等六識界。由如此等識為本其",
    "T31n1593_001:0118b11": "餘諸識。是此識差別。如此眾識唯識。以無",
    "T31n1593_001:0118b12": "塵等故。譬如夢等於夢中。離諸外塵一向",
    "T31n1593_001:0118b13": "唯識。種種色聲香味觸舍林地山等諸塵如",
    "T31n1593_001:0118b14": "實顯現此中無一塵是實有。由如此譬一切",
    "T31n1593_001:0118b15": "處應知唯有識。由此等言應知幻事鹿渴翳",
    "T31n1593_001:0118b16": "闇等譬。若覺人所見塵一切處唯有識。譬",
    "T31n1593_001:0118b17": "如夢塵。如人夢覺了別夢塵但唯有識。於覺",
    "T31n1593_001:0118b18": "時何故不爾。不無此義。若人已得真如智覺",
    "T31n1593_001:0118b19": "不無此覺。譬如人正在夢中未覺此覺不生。",
    "T31n1593_001:0118b20": "若人已覺方有此覺。如此若人未得真如智",
    "T31n1593_001:0118b21": "覺亦無此覺。若已得真如智覺必有此覺。若",
    "T31n1593_001:0118b22": "人未得真如智覺。於唯識中云何得起比智。",
    "T31n1593_001:0118b23": "由聖教及真理可得比度。聖教者如十地經",
    "T31n1593_001:0118b24": "中佛世尊言。佛子。三界者唯有識。又如解節",
    "T31n1593_001:0118b25": "經中說。是時彌勒菩薩摩訶薩問佛世尊。世",
    "T31n1593_001:0118b26": "尊。此色相是定心所緣境。為與心異。與心",
    "T31n1593_001:0118b27": "不異。佛世尊言。彌勒。與心不異。何以故。我",
    "T31n1593_001:0118b28": "說唯有識。此色相境界識所顯現。彌勒菩薩",
    "T31n1593_001:0118b29": "言。世尊。若定境界色相與定心不異。云何此",
    "T31n1593_001:0118c01": "識取此識為境。佛世尊言。彌勒。無有法能",
    "T31n1593_001:0118c02": "取餘法。雖不能取。此識如此變生顯現如塵。",
    "T31n1593_001:0118c03": "譬如依面見面。謂我見影此影顯現相似異",
    "T31n1593_001:0118c04": "面。定心亦爾顯現似塵。謂異定心。由此阿",
    "T31n1593_001:0118c05": "含及所成道理。唯識義顯現。云何如此。是時",
    "T31n1593_001:0118c06": "觀行人心正在觀中。若見青黃等遍入色相。",
    "T31n1593_001:0118c07": "即見自心不見餘境青黃等色。由此道理一",
    "T31n1593_001:0118c08": "切識中。菩薩於唯識應作如此比知。於青黃",
    "T31n1593_001:0118c09": "等識非憶持識。以見境在現前故。於聞思兩",
    "T31n1593_001:0118c10": "位憶持意識。此識緣過去境。似過去境起。是",
    "T31n1593_001:0118c11": "故得成唯識義。由此比知菩薩若未得真如",
    "T31n1593_001:0118c12": "智覺。於唯識義得生比知。是種種識前已說。",
    "T31n1593_001:0118c13": "譬如幻事夢等。於中眼識等識唯識義可成。",
    "T31n1593_001:0118c14": "眼色等識有色。唯識義云何可見。此等識由",
    "T31n1593_001:0118c15": "阿含及道理如前應知。若色是識云何顯現",
    "T31n1593_001:0118c16": "似色。云何相續堅住前後相似。由顛倒等",
    "T31n1593_001:0118c17": "煩惱依止故。若不爾於非義義顛倒不得成。",
    "T31n1593_001:0118c18": "若無義顛倒惑障及智障二種煩惱則不得",
    "T31n1593_001:0118c19": "成。若無二障清淨品亦不得成。是故諸識如",
    "T31n1593_001:0118c20": "此生起可信是實。此中說偈。",
    "T31n1593_001:0118c21": "　亂因及亂體　　色識無色識",
    "T31n1593_001:0118c22": "　若前識不有　　後識不得生",
    "T31n1593_001:0118c23": "云何身識身者識受者識應受識正受識。於",
    "T31n1593_001:0118c24": "一切生處更互密合生。具足受生所顯故。",
    "T31n1593_001:0118c25": "云何世識等如前說有種種差別生。無始生",
    "T31n1593_001:0118c26": "死相續不斷絕故。無量眾生界所攝故。無",
    "T31n1593_001:0118c27": "量器世界所攝故。無量作事更互顯示所攝",
    "T31n1593_001:0118c28": "故。無量攝及受用差別所攝故。無量受用愛",
    "T31n1593_001:0118c29": "憎業果報所攝故。無量生及死證得差別所",
    "T31n1593_001:0119a01": "攝故。云何正辨如此等識令成唯識義。若",
    "T31n1593_001:0119a02": "略說有三相。諸識則成唯識。唯有識量外塵",
    "T31n1593_001:0119a03": "無所有故唯有二。謂相及見。識所攝故。由",
    "T31n1593_001:0119a04": "種種生相所攝故。此義云何。此一切識無塵",
    "T31n1593_001:0119a05": "故。成唯識有相有見。眼等諸識以色等為相",
    "T31n1593_001:0119a06": "故。眼等諸識以諸識為見故。意識以一切眼",
    "T31n1593_001:0119a07": "識乃至法識為相故。意識以意識為見故。云",
    "T31n1593_001:0119a08": "何如此意識能分別故。似一切識塵分生故。",
    "T31n1593_001:0119a09": "此中說偈。",
    "T31n1593_001:0119a10": "　入唯量唯二　　種種觀人說",
    "T31n1593_001:0119a11": "　通達唯識時　　及伏離識位",
    "T31n1593_001:0119a12": "諸師說。此意識隨種種依止生起得種種名。",
    "T31n1593_001:0119a13": "譬如作意業得身口等業名。此識於一切依止",
    "T31n1593_001:0119a14": "生種種相貌。似二種法顯現。一似塵顯現。",
    "T31n1593_001:0119a15": "二似分別顯現。一切處似觸顯現。若在有色",
    "T31n1593_001:0119a16": "界意識依身故生。譬如有色諸根依止身生。",
    "T31n1593_001:0119a17": "此中說偈。",
    "T31n1593_001:0119a18": "　遠行及獨行　　無身住空窟",
    "T31n1593_001:0119a19": "　調伏難調伏　　則解脫魔縛",
    "T31n1593_001:0119a20": "如經言。此眼等五根所緣境界。一一境界意",
    "T31n1593_001:0119a21": "識能取。分別意識為彼生因。復有別說分別",
    "T31n1593_001:0119a22": "說。十二入中是六識聚說名意入。是處安立",
    "T31n1593_001:0119a23": "本識為義識此中一切識說名相識。意識",
    "T31n1593_001:0119a24": "及依止識應知名見識。何以故。此相識由是",
    "T31n1593_001:0119a25": "見生因顯現似塵故。作見生依止事。如此諸",
    "T31n1593_001:0119a26": "識成立唯識。云何諸塵現前顯現知其非有。",
    "T31n1593_001:0119a27": "如佛世尊說。若菩薩與四法相應。能尋能入",
    "T31n1593_001:0119a28": "一切識無塵。何者為四。一知相違識相。譬",
    "T31n1593_001:0119a29": "如餓鬼畜生人天於同境界。由見識有異。",
    "T31n1593_001:0119b01": "二由見無境界識。譬如於過去未來夢影塵",
    "T31n1593_001:0119b02": "中。三由知離功用無顛倒應成。譬如實有塵",
    "T31n1593_001:0119b03": "中緣塵起識。不成顛倒不由功用。如實知",
    "T31n1593_001:0119b04": "故。四由知義隨順三慧。云何如此一切聖人",
    "T31n1593_001:0119b05": "入觀得心自在。由願樂自在故。如願樂塵種",
    "T31n1593_001:0119b06": "種顯現故。若觀行人已得奢摩他修法觀加",
    "T31n1593_001:0119b07": "行。隨唯思惟義顯現故。若人得無分別智",
    "T31n1593_001:0119b08": "未出無分別觀。一切塵不顯現故。由境界等",
    "T31n1593_001:0119b09": "義隨順三慧。由前引證成就唯識義故。知唯",
    "T31n1593_001:0119b10": "識無塵。此中有六偈重顯前義。此偈後依智",
    "T31n1593_001:0119b11": "學中。當廣分別說。謂餓鬼畜生人。如是",
    "T31n1593_001:0119b12": "等。",
    "T31n1593_001:0119b13": "攝大乘論卷上"
}