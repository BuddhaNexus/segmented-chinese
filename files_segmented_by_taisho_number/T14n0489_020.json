{
    "T14n0489_020:0750a06": "佛說除蓋障菩薩所問經卷第二",
    "T14n0489_020:0750a07": "十",
    "T14n0489_020:0750a08": "西天譯經三藏朝散大夫試鴻臚",
    "T14n0489_020:0750a09": "卿傳梵大師賜紫沙門臣法護等",
    "T14n0489_020:0750a10": "奉　詔譯",
    "T14n0489_020:0750a11": "爾時，復有無數百千夜叉之眾，雨諸蓮華而",
    "T14n0489_020:0750a12": "伸供養，又復吹擊和風觸者安樂。",
    "T14n0489_020:0750a13": "復有無數諸佛剎中彼彼如來，為供養世尊",
    "T14n0489_020:0750a14": "釋迦牟尼佛及正法故，各從眉間放大光明。",
    "T14n0489_020:0750a15": "其光具有青、黃、赤、白、紅頗胝迦，及翡翠等種種",
    "T14n0489_020:0750a16": "之色及種種相，種種光明右繞於此三千大",
    "T14n0489_020:0750a17": "千世界，普遍照耀，而悉除破一切暗冥，光復",
    "T14n0489_020:0750a18": "旋還繞象頭山，後從世尊頂門而入。",
    "T14n0489_020:0750a19": "復有無數百千婆羅門、剎帝利、士庶人民，各",
    "T14n0489_020:0750a20": "持香花塗香末香，眾妙花鬘衣服幢幡及諸",
    "T14n0489_020:0750a21": "寶蓋，置於佛前以伸供養。",
    "T14n0489_020:0750a22": "當佛宣說如是正法，及諸天龍神獻供養時，",
    "T14n0489_020:0750a23": "有七十二那庾多菩薩得無生法忍。無數百",
    "T14n0489_020:0750a24": "千俱胝那庾多有情，遠塵離垢得法眼淨。無",
    "T14n0489_020:0750a25": "數百千俱胝那庾多有情，先未曾發菩提心",
    "T14n0489_020:0750a26": "者，皆發無上大菩提心。",
    "T14n0489_020:0750a27": "爾時，有一天女名曰長壽，久住於此象頭山",
    "T14n0489_020:0750a28": "中，與自眷屬先在佛會。即從座起，為供養佛",
    "T14n0489_020:0750a29": "故往自宮中，取諸供養還來詣佛，到佛所已",
    "T14n0489_020:0750b01": "尊重恭敬，專諦一心獻諸供養。如是至誠作",
    "T14n0489_020:0750b02": "供養已。前白佛言：「世尊！我知過去久久生中，",
    "T14n0489_020:0750b03": "有七萬二千諸佛、如來。悉曾於此象頭山中",
    "T14n0489_020:0750b04": "說此正法。亦如是義、亦如是理、亦如是文。」佛",
    "T14n0489_020:0750b05": "言：「長壽天女！汝快得善利，值遇如是法寶出",
    "T14n0489_020:0750b06": "世，一一親聞。」",
    "T14n0489_020:0750b07": "爾時，會中有諸天子咸作是念：「今此天女，久",
    "T14n0489_020:0750b08": "已曾聞如是正法，復曾親近多佛、如來，何故",
    "T14n0489_020:0750b09": "不能轉此女身？」時，除蓋障菩薩知諸天子心",
    "T14n0489_020:0750b10": "所念已，白佛言：「世尊！何因何緣，此長壽天女",
    "T14n0489_020:0750b11": "具大威德，久已曾聞如是正法，復曾親近多",
    "T14n0489_020:0750b12": "佛如來，何故不轉此女人身？」佛言：「善男子！不",
    "T14n0489_020:0750b13": "轉女身者，廣為利樂一切有情大因緣故。所",
    "T14n0489_020:0750b14": "以者何？善男子！今此天女已住不可思議解",
    "T14n0489_020:0750b15": "脫菩薩之位。我知此長壽天女，曾於超過算",
    "T14n0489_020:0750b16": "數諸如來所，勸請發菩提心，乃至入大涅槃。",
    "T14n0489_020:0750b17": "以是緣故，而此天女獲是廣大神通威德。善",
    "T14n0489_020:0750b18": "男子！此長壽天女，即於賢劫中供養諸佛已，",
    "T14n0489_020:0750b19": "此佛剎中當得成佛，號曰長壽如來、應供、正",
    "T14n0489_020:0750b20": "等正覺。」",
    "T14n0489_020:0750b21": "爾時，世尊復告長壽天女言：「汝今應現自佛",
    "T14n0489_020:0750b22": "國土莊嚴之事。」時，長壽天女即入現一切色",
    "T14n0489_020:0750b23": "相三摩地。於是三摩地中，現此三千大千世",
    "T14n0489_020:0750b24": "界地平如掌，除去黑山土石山等，及餘一切",
    "T14n0489_020:0750b25": "本有樹木，清淨可愛琉璃所成。處處皆有妙",
    "T14n0489_020:0750b26": "劫波樹，處處皆有清淨嚴好泉源池沼，八功",
    "T14n0489_020:0750b27": "德水充滿其中，除去一切凡常人類，亦復不",
    "T14n0489_020:0750b28": "聞女人之聲。處處皆現廣大蓮花，其一一花",
    "T14n0489_020:0750b29": "量如車輪，諸蓮花中有菩薩像加趺而坐。復",
    "T14n0489_020:0750c01": "現世尊長壽如來、應供、正等正覺，與諸菩薩",
    "T14n0489_020:0750c02": "共會說法。有無數百千俱胝那庾多帝釋、梵",
    "T14n0489_020:0750c03": "王、護世天等之所圍繞，又有無數百千俱胝",
    "T14n0489_020:0750c04": "那庾多菩薩之眾圍繞聽法，所謂亦說如是",
    "T14n0489_020:0750c05": "法門。",
    "T14n0489_020:0750c06": "爾時，長壽天女如是現已，即從三摩地起，於",
    "T14n0489_020:0750c07": "世尊前，右繞三匝隱而不現。",
    "T14n0489_020:0750c08": "爾時，除蓋障菩薩前白佛言：「世尊！若有善男",
    "T14n0489_020:0750c09": "子、善女人於此正法，聽聞受持讀誦記念解",
    "T14n0489_020:0750c10": "釋其義，復為他人廣大說者，是人得幾所福？」",
    "T14n0489_020:0750c11": "佛言：「善男子！正使三千大千世界，滿中有情",
    "T14n0489_020:0750c12": "悉行布施，經無量時相續不斷。若有善男子、",
    "T14n0489_020:0750c13": "善女人，於此正法發清淨心，如法書寫復善",
    "T14n0489_020:0750c14": "詳校，又以淨心轉施於他，是人所獲福德倍",
    "T14n0489_020:0750c15": "勝於前。何以故？善男子！夫財施者不出生死，",
    "T14n0489_020:0750c16": "而法施者最上最勝。所以者何？一切有情在",
    "T14n0489_020:0750c17": "生死中，貪受種種財利事故，不能受彼最上",
    "T14n0489_020:0750c18": "法味出於世間。「又，善男子！正使有人，以此三",
    "T14n0489_020:0750c19": "千大千世界滿中有情，悉令安住十善業道。",
    "T14n0489_020:0750c20": "若復有人，於此正法，聽聞受持讀誦記念解",
    "T14n0489_020:0750c21": "釋其義，復為他人廣大說者，是人所獲福德",
    "T14n0489_020:0750c22": "倍勝於前。何以故？善男子！十善業道，從是正",
    "T14n0489_020:0750c23": "法所出生故。「又，善男子！正使三千大千世界",
    "T14n0489_020:0750c24": "滿中有情，悉令證得須陀洹果、斯陀含果、阿",
    "T14n0489_020:0750c25": "那含果、阿羅漢果。若復有人於此正法，聽聞",
    "T14n0489_020:0750c26": "受持讀誦記念解釋其義，復為他人廣大說",
    "T14n0489_020:0750c27": "者，是人所獲福德倍勝於前。何以故？善男子！",
    "T14n0489_020:0750c28": "當知一切聲聞緣覺，皆悉從是法性中來；諸",
    "T14n0489_020:0750c29": "菩薩者，亦悉從是法性中來；如來亦得是法",
    "T14n0489_020:0751a01": "性故出現世間。「又，善男子！若人能於如是正",
    "T14n0489_020:0751a02": "法，受持讀誦解其義者，是人即同於諸經中",
    "T14n0489_020:0751a03": "受持讀誦解釋義趣。何以故？此法性者是諸",
    "T14n0489_020:0751a04": "法母。善男子！而諸菩薩若不得此正法性者，",
    "T14n0489_020:0751a05": "即不能得廣大法性。」",
    "T14n0489_020:0751a06": "爾時，會中諸大聲聞，各從座起偏袒右肩，右",
    "T14n0489_020:0751a07": "膝著地，俱白佛言：「世尊！我等獲得此法性已，",
    "T14n0489_020:0751a08": "而能普盡廣大生死邪？」佛言：「諸苾芻！如是，如",
    "T14n0489_020:0751a09": "是。」",
    "T14n0489_020:0751a10": "爾時，世尊普告在會諸大眾言：「善男子！若諸",
    "T14n0489_020:0751a11": "地方有能宣說如是正法之處，而彼地方當",
    "T14n0489_020:0751a12": "知即是大菩提場，即是轉法輪處，即是大靈",
    "T14n0489_020:0751a13": "塔處，當起是念：『是我大師所遊止處。』何以故？",
    "T14n0489_020:0751a14": "善男子！法性即是菩提，即是轉法輪，法輪即",
    "T14n0489_020:0751a15": "是如來。「善男子！若供養法者，是即供養諸佛",
    "T14n0489_020:0751a16": "如來。若諸地方有說法師所遊止處，當於彼",
    "T14n0489_020:0751a17": "地起靈塔想，於說法師起大師想。又復當起",
    "T14n0489_020:0751a18": "善知識想，又應當起善導師想。由如是故，若",
    "T14n0489_020:0751a19": "時見彼說法師已，當起淨信歡喜之心，尊重",
    "T14n0489_020:0751a20": "恭敬承迎於前，稱揚讚嘆白言：『善哉！』「復次，善",
    "T14n0489_020:0751a21": "男子！我若讚說尊重恭敬法師功德，及說報",
    "T14n0489_020:0751a22": "其法師大恩，如是等事，若經一劫，若過一劫，",
    "T14n0489_020:0751a23": "我亦不能說其少分。「善男子！若有愛樂法者，",
    "T14n0489_020:0751a24": "諸善男子及善女人，於說法師所履道中，以",
    "T14n0489_020:0751a25": "自身血散灑其地，亦不能報彼說法師少分",
    "T14n0489_020:0751a26": "恩德。何以故？說法師者，以能任持如來法眼，",
    "T14n0489_020:0751a27": "極難行故。「善男子！是故諸說法師，當說如是",
    "T14n0489_020:0751a28": "正法之時，應現無畏，不應沈下生障礙心，著",
    "T14n0489_020:0751a29": "新淨衣起清淨心。當說法時，若人讚嘆不起",
    "T14n0489_020:0751b01": "高心，不現我相不生慢執，不自稱譽不凌毀",
    "T14n0489_020:0751b02": "他，亦復不生染著之心，應當恭敬尊重說",
    "T14n0489_020:0751b03": "法。」",
    "T14n0489_020:0751b04": "爾時，帝釋天主前白佛言：「世尊！若諸地方有",
    "T14n0489_020:0751b05": "說如是正法之處，我當率諸宮屬往詣彼所，",
    "T14n0489_020:0751b06": "聽受如是甚深正法，及為護助彼說法師。」佛",
    "T14n0489_020:0751b07": "言：「善哉！善哉！憍尸迦！汝善守護如來正法，如",
    "T14n0489_020:0751b08": "汝所作今正是時。」",
    "T14n0489_020:0751b09": "爾時，除蓋障菩薩白佛言：「世尊！此經何名？我",
    "T14n0489_020:0751b10": "等云何奉持？」佛言：「善男子！是經名曰『除蓋障",
    "T14n0489_020:0751b11": "菩薩所問』，亦名『寶雲』，亦名『寶積功德』，亦名『智",
    "T14n0489_020:0751b12": "燈』，如是名字汝當受持。」",
    "T14n0489_020:0751b13": "佛說此經已，除蓋障菩薩等，彼諸菩薩摩訶",
    "T14n0489_020:0751b14": "薩眾，并在會菩薩聲聞之眾，帝釋、梵王、護世",
    "T14n0489_020:0751b15": "諸天、大自在天子等，無數百千諸天子眾，及",
    "T14n0489_020:0751b16": "餘無數百千天、龍、夜叉、乾闥婆、阿修羅、迦樓",
    "T14n0489_020:0751b17": "羅、緊那羅、摩睺羅伽、人、非人等一切大眾，聞",
    "T14n0489_020:0751b18": "佛所說歡喜信受。",
    "T14n0489_020:0751b19": "佛說除蓋障菩薩所問經卷第二十"
}