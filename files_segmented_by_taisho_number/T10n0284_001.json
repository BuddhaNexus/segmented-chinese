{
    "T10n0284_001:0456c08": "No. 284 [Nos. 278(11), 279(15), 281(2), 283]",
    "T10n0284_001:0456c09": "佛說菩薩十住經一卷",
    "T10n0284_001:0456c11": "東晉三藏祇多蜜譯",
    "T10n0284_001:0456c12": "佛說菩薩戒十二時竟。文殊師利白佛言：「菩",
    "T10n0284_001:0456c13": "薩用何功德得是十住？唯願天中天分別",
    "T10n0284_001:0456c14": "說之。」佛言：「善哉，善哉！文殊師利菩薩摩訶薩！",
    "T10n0284_001:0456c15": "多所憂念、多所安隱。吾當為汝具說其要，",
    "T10n0284_001:0456c16": "諦聽諦受。」文殊師利言：「受教。」佛言：「有十住",
    "T10n0284_001:0456c17": "菩薩功德，各有高下，自有次第。」文殊師利言：",
    "T10n0284_001:0456c18": "「何等為十？」",
    "T10n0284_001:0456c19": "「一、住波藍質兜波菩薩法住。」佛言：「上頭見佛",
    "T10n0284_001:0456c20": "端正無比，視面色無有厭、無有逮者，尊貴無",
    "T10n0284_001:0456c21": "有能過者，所教授無有能踰者。見佛威神儀",
    "T10n0284_001:0456c22": "法如是，便稍稍入佛道中。轉開導之，皆隨其",
    "T10n0284_001:0456c23": "意教度脫之，見勤苦皆愍傷之。稍稍解曉佛",
    "T10n0284_001:0456c24": "語，信向之。新發起意學佛道，悉欲得了知佛",
    "T10n0284_001:0456c25": "智十難處，悉欲逮得之。「何等為十難處？佛十",
    "T10n0284_001:0456c26": "種力是也。一者、當供養佛，二者、當隨其所樂",
    "T10n0284_001:0456c27": "當教語之，三者、所生處皆尊貴，四者、天上天",
    "T10n0284_001:0456c28": "下無有能及者，五者、佛智慧悉逮得，六者、世",
    "T10n0284_001:0456c29": "世所生處得見無央數佛。七者、佛經悉逮",
    "T10n0284_001:0457a01": "得，八者、悉過度諸生死，九者、今脫去不久，十",
    "T10n0284_001:0457a02": "者、悉度脫十方人。",
    "T10n0284_001:0457a03": "「二、住何等為阿闍浮菩薩法住？」佛言：「有十意",
    "T10n0284_001:0457a04": "念十方人。何等為十意？一者、悉念世間善，二",
    "T10n0284_001:0457a05": "者、潔淨心，三者、皆安隱心，四者、柔軟心，五者、",
    "T10n0284_001:0457a06": "悉愛等，六者、心念但欲布施與人，七者、心悉",
    "T10n0284_001:0457a07": "常等護，八者、念人與我身無異，九者、心念十",
    "T10n0284_001:0457a08": "方人，視如視師，十者、心念十方人，視如視佛。",
    "T10n0284_001:0457a09": "「阿闍浮菩薩法當多學經；多學經已，當獨處",
    "T10n0284_001:0457a10": "止；獨處止已，常當與善師從事，當在善師",
    "T10n0284_001:0457a11": "邊易使。當隨時，隨時所作為勇；所作為既勇，",
    "T10n0284_001:0457a12": "當學人慧。中以所受法當悉持，當不忘也；",
    "T10n0284_001:0457a13": "既不忘者，當安隱處止。所以者何？益於十方",
    "T10n0284_001:0457a14": "人故。",
    "T10n0284_001:0457a15": "「三、住何等為喻阿闍菩薩法住者？」佛言：「入於",
    "T10n0284_001:0457a16": "諸法中用十事。何等為十事？一者、謂所有皆",
    "T10n0284_001:0457a17": "無常，二者、謂所有皆勤苦，三者、謂所有皆虛",
    "T10n0284_001:0457a18": "空，四者、謂所有皆非我所，五者、謂所有皆無",
    "T10n0284_001:0457a19": "所住，六者、謂所有皆無所利，七者、謂所有",
    "T10n0284_001:0457a20": "皆無所止，八者、謂所有皆無有處，九者、謂",
    "T10n0284_001:0457a21": "所有皆無所著，十者、一切無所有。諸法悉入",
    "T10n0284_001:0457a22": "一法中、一法悉入諸法中，是為喻阿闍菩",
    "T10n0284_001:0457a23": "薩教法。",
    "T10n0284_001:0457a24": "「四、住何等為闍摩期菩薩法住者？」佛言：「常願",
    "T10n0284_001:0457a25": "於佛處生。有十事。一者、不復還，二者、多深思",
    "T10n0284_001:0457a26": "於佛，三者、深思於法，四者、意念比丘僧視",
    "T10n0284_001:0457a27": "十方人慈心，五者、思惟萬物皆無所有，六者、",
    "T10n0284_001:0457a28": "十方佛剎皆虛空，七者、宿命所作了無所有，",
    "T10n0284_001:0457a29": "八者、諸所有如幻皆虛空，九者、諸所勤苦無",
    "T10n0284_001:0457b01": "所有，十者、泥洹虛空亦無所有。用是故，生於",
    "T10n0284_001:0457b02": "佛法中，是為闍摩期菩薩教法。",
    "T10n0284_001:0457b03": "「五、住何等為波俞三般菩薩法住者？」佛言：「所",
    "T10n0284_001:0457b04": "作功德悉度十方人。有十事。一者、悉護十方",
    "T10n0284_001:0457b05": "人，二者、悉念十方人善，三者、悉念十方人",
    "T10n0284_001:0457b06": "令安隱，四者、悉愛十方人，五者、悉哀念十方",
    "T10n0284_001:0457b07": "人，六者、悉念十方人莫使作惡，七者、悉引十",
    "T10n0284_001:0457b08": "方人著菩薩道中，八者、悉清淨於十方人，九",
    "T10n0284_001:0457b09": "者、悉度脫十方人，十者、悉使十方人般泥洹。",
    "T10n0284_001:0457b10": "是為波俞三般菩薩法教。",
    "T10n0284_001:0457b11": "「六、住何等為阿耆三般菩薩法住者？」佛言：「有",
    "T10n0284_001:0457b12": "十法深哀慈心。一者、有人說佛善惡，心無有",
    "T10n0284_001:0457b13": "異；二者、說法善惡，心無有異；三者、說菩薩善",
    "T10n0284_001:0457b14": "惡，心無有異；四者、求菩薩道人共相導善惡，",
    "T10n0284_001:0457b15": "心無有異；五者、有人言十方人有多少，心",
    "T10n0284_001:0457b16": "無有異；六者、覩十方人展轉相導善惡，心",
    "T10n0284_001:0457b17": "無有異；七者、中有人說言十方人易脫難脫，",
    "T10n0284_001:0457b18": "心無有異；八者、若有人說法多少，心無有異；",
    "T10n0284_001:0457b19": "九者、有人說法壞不壞心無有異；十者、有法",
    "T10n0284_001:0457b20": "處無法處，心無有異。是為阿耆三般菩薩教",
    "T10n0284_001:0457b21": "法。",
    "T10n0284_001:0457b22": "「七、住何等為阿惟越致菩薩法住者？」佛言：「菩",
    "T10n0284_001:0457b23": "薩有十事堅住不動。一者、言有佛、無有佛心",
    "T10n0284_001:0457b24": "不動還；二者、有法、無法不動還；三者、有菩薩、",
    "T10n0284_001:0457b25": "無菩薩不動還；四者、有求索菩薩道、無求索",
    "T10n0284_001:0457b26": "菩薩道者不動還；五者、持是法得、持是法不",
    "T10n0284_001:0457b27": "得不動還；六者、有諸過去佛、無過去佛不動",
    "T10n0284_001:0457b28": "還；七者、有諸當來佛、無當來佛不動還；八者、",
    "T10n0284_001:0457b29": "有現在佛、無現在佛不動還；九者、佛智慧盡、",
    "T10n0284_001:0457c01": "不盡不動還；十者、當來過去現在世事乎若",
    "T10n0284_001:0457c02": "干種、若一種不動還。是為阿惟越致菩薩教",
    "T10n0284_001:0457c03": "法。",
    "T10n0284_001:0457c04": "「八、住何等為鳩摩羅浮童男菩薩法住者？」佛",
    "T10n0284_001:0457c05": "言：「菩薩於十事中住。一者、身所行、口所言、心",
    "T10n0284_001:0457c06": "所念悉淨潔，二者、無有能得長短者，三者、一",
    "T10n0284_001:0457c07": "反念在所欲生何所，四者、十方人知誰慈心",
    "T10n0284_001:0457c08": "者，五者、十方所信用悉知，六者、十方人若干",
    "T10n0284_001:0457c09": "種悉知，七者、十方人所作為悉知，八者、十方",
    "T10n0284_001:0457c10": "諸佛剎土成敗悉知，九者、得神足念飛在所",
    "T10n0284_001:0457c11": "至到，十者、諸法悉淨潔。是為鳩摩羅浮童男",
    "T10n0284_001:0457c12": "菩薩教法。「九、住何等為俞羅闍菩薩法住者？」",
    "T10n0284_001:0457c13": "佛言：「用十事得。一者、十方人所出生悉知，二",
    "T10n0284_001:0457c14": "者、十方人所繫恩愛悉知，三者、十方人所念",
    "T10n0284_001:0457c15": "本末所從來悉知，四者、十方人所作宿命、所",
    "T10n0284_001:0457c16": "趣向悉知，五者、十方人若干種諸法悉知，六",
    "T10n0284_001:0457c17": "者、十方人所念若干種變化悉知，七者、諸佛",
    "T10n0284_001:0457c18": "剎善惡壞敗悉知，八者、過去當來現在無央",
    "T10n0284_001:0457c19": "數世事悉知，九者、十方人等不等悉知，十者、",
    "T10n0284_001:0457c20": "教授十方人說虛空法悉知。是為俞羅闍菩",
    "T10n0284_001:0457c21": "薩教法。",
    "T10n0284_001:0457c22": "「十、住何等為阿惟顏菩薩法住者？」佛言：「菩薩",
    "T10n0284_001:0457c23": "入於十智中能分別知。有十事。一者、何因當",
    "T10n0284_001:0457c24": "感動十方諸佛剎；二者、當明無央數佛剎",
    "T10n0284_001:0457c25": "中事；三者、我日日當署置無央數佛剎中",
    "T10n0284_001:0457c26": "菩薩；四者、我日日當度脫無央數佛剎中人",
    "T10n0284_001:0457c27": "民；五者、我當安隱無央數佛剎中眾生；六者、",
    "T10n0284_001:0457c28": "十方人莫不聞我聲歡喜、得度脫者；七者、悉",
    "T10n0284_001:0457c29": "令十方人民使得佛道，皆捨家作沙門；八者、",
    "T10n0284_001:0458a01": "十方人所思想善惡我悉知之；九者、十方人",
    "T10n0284_001:0458a02": "我悉當內著佛道中，悉使發菩薩意；十者、十",
    "T10n0284_001:0458a03": "方人我悉當度脫之。「是阿俞羅闍菩薩了不",
    "T10n0284_001:0458a04": "能及知阿惟顏身所行、口所言、心所念、所作",
    "T10n0284_001:0458a05": "為，了不能及知阿惟顏菩薩事；亦不能知神",
    "T10n0284_001:0458a06": "足念、不能知飛行；亦不能逮知阿惟顏菩薩",
    "T10n0284_001:0458a07": "當來過去今現在事，是為阿惟顏菩薩教",
    "T10n0284_001:0458a08": "法。」",
    "T10n0284_001:0458a09": "佛說是時，和輪調菩薩等七萬二千人皆",
    "T10n0284_001:0458a10": "大踊躍歡喜，各現光明，展轉相照。各各起",
    "T10n0284_001:0458a11": "正衣服，前以頭腦著地，為佛作禮而去。",
    "T10n0284_001:0458a12": "佛說菩薩十住經"
}