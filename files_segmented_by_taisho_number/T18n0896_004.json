{
    "T18n0896_004:0757c19": "妙臂菩薩所問經卷第四",
    "T18n0896_004:0757c21": "西天譯經三藏朝散大夫試鴻臚少卿",
    "T18n0896_004:0757c22": "傳教大師臣法天奉　詔譯",
    "T18n0896_004:0757c23": "11 分別諸部分分別諸部分第十一",
    "T18n0896_004:0757c24": "「復次，我今於持明藏，分別佛、菩薩等，乃至諸",
    "T18n0896_004:0757c25": "部所說真言印契等。如來所說三俱胝五洛",
    "T18n0896_004:0757c26": "叉真言及說明主名字，故名持明藏。又，觀自",
    "T18n0896_004:0757c27": "在菩薩亦說三俱胝五洛叉真言，而此部中真",
    "T18n0896_004:0757c28": "言主名曰馬首，亦說自部種種曼拏羅名字。",
    "T18n0896_004:0757c29": "復有七真言主，此一一真言主皆十二臂，或",
    "T18n0896_004:0758a01": "六臂或四臂，持不空羂索隨意變現，或四面",
    "T18n0896_004:0758a02": "頭戴寶冠，以如意寶而為莊嚴，光明晃耀如",
    "T18n0896_004:0758a03": "日照世，此等真言主並是馬首曼拏羅所管。",
    "T18n0896_004:0758a04": "復有八明妃，所謂目精妙白君白觀一髻金顏",
    "T18n0896_004:0758a05": "名稱苾芻俱胝，此等皆是蓮花部明妃，亦說",
    "T18n0896_004:0758a06": "七俱胝真言，并種種曼拏羅及諸手印，為利",
    "T18n0896_004:0758a07": "益一切貧窮眾生及摧伏一切作障潛行鬼類。",
    "T18n0896_004:0758a08": "復有十七真言王六十四眷屬，又有八大心",
    "T18n0896_004:0758a09": "明王，又有諸大忿怒明王、甘露軍拏利明王、",
    "T18n0896_004:0758a10": "最勝明王、大福德明王等。我此部名曰廣大",
    "T18n0896_004:0758a11": "金剛族，說八洛叉真言。復有大神名半支迦，",
    "T18n0896_004:0758a12": "說二十千真言，彼神有妃名彌伽羅，說十千",
    "T18n0896_004:0758a13": "真言，亦名半支迦部。復有大神名摩尼跋陀",
    "T18n0896_004:0758a14": "羅，說一洛叉真言。又有財主說三洛叉真言，名",
    "T18n0896_004:0758a15": "摩尼部。復有一切天人、阿修羅等信佛者，即於",
    "T18n0896_004:0758a16": "佛前說無量真言，此等散入諸部，或有入我",
    "T18n0896_004:0758a17": "大金剛部者，或有入大蓮花部者，或有入阿",
    "T18n0896_004:0758a18": "閦毘也二合部者，或入半支迦部者，或入摩尼",
    "T18n0896_004:0758a19": "部者，如是或入非部所攝。如上所說種種真",
    "T18n0896_004:0758a20": "言之教，於此五部之內，諸有行人並可修行。",
    "T18n0896_004:0758a21": "「復次，世尊所說：『有內勝最上妙寶，又復於此",
    "T18n0896_004:0758a22": "流出究竟法寶，從此轉生八大丈夫，不退眾",
    "T18n0896_004:0758a23": "寶。如是三寶，於三界中最尊最勝為大福田。』",
    "T18n0896_004:0758a24": "是故行人欲得滅罪生福及本尊現前速成",
    "T18n0896_004:0758a25": "悉地者，於念誦時，先應歸命如是三寶。若有",
    "T18n0896_004:0758a26": "持誦我金剛部中真言者，初應歸命三寶，次",
    "T18n0896_004:0758a27": "復先稱那謨室戰拏、跋折囉皤拏曳、摩訶藥",
    "T18n0896_004:0758a28": "叉細那鉢怛曳，然後即誦真言。其蓮花部亦",
    "T18n0896_004:0758a29": "然，半支迦部摩尼部亦爾。",
    "T18n0896_004:0758b01": "「復次，持誦行人於持誦時，必先歸命三寶，次",
    "T18n0896_004:0758b02": "復歸命本部明主，然可持誦本修真言。若是",
    "T18n0896_004:0758b03": "行人不歸信佛，又復唯信辟支、聲聞等法，信",
    "T18n0896_004:0758b04": "既不足，及更內心常懷慳悋嫉妬者，不得執",
    "T18n0896_004:0758b05": "持我教所說大跋折羅。",
    "T18n0896_004:0758b06": "「復有比丘、比丘尼、優婆塞、優婆夷等，以邪見",
    "T18n0896_004:0758b07": "謗此大乘妙真言教，言非正說，是魔所說，我",
    "T18n0896_004:0758b08": "說此人是大愚癡。復謂我大金剛手是藥叉",
    "T18n0896_004:0758b09": "類，非實本宗，不肯信禮，乃至復不信禮諸大",
    "T18n0896_004:0758b10": "菩薩；若或持誦我妙真言者，非久之間必招",
    "T18n0896_004:0758b11": "自損。何以故？然，佛、菩薩等，豈有惡心損惱有",
    "T18n0896_004:0758b12": "情，但緣部內一切眷屬諸鬼神等，見此癡人",
    "T18n0896_004:0758b13": "執我大金剛族大跋折羅，兼持誦我教妙真",
    "T18n0896_004:0758b14": "言者，彼諸眷屬即當瞋目視之，乃至破壞身",
    "T18n0896_004:0758b15": "命。若有四眾修行行人，常時讀誦方廣大乘",
    "T18n0896_004:0758b16": "之教，又能為諸有情分別解說，具大精進轉",
    "T18n0896_004:0758b17": "不退輪，一心趣向無上菩提者，當知是人持",
    "T18n0896_004:0758b18": "誦我教，必定速得意樂成就。",
    "T18n0896_004:0758b19": "「復次，我已前說佛、菩薩等種種真言之教，汝",
    "T18n0896_004:0758b20": "應專心信受，勿生疑念。我今復更為汝說彼",
    "T18n0896_004:0758b21": "世間、出世間外道，及天人、魔梵等真言之教，",
    "T18n0896_004:0758b22": "汝當諦聽！大自在天說十俱胝真言，那羅延",
    "T18n0896_004:0758b23": "天說三十千真言，大梵天說六十千真言，日",
    "T18n0896_004:0758b24": "天說二洛叉真言，帝釋天眾說一十八千真",
    "T18n0896_004:0758b25": "言，贊尼迦說八千真言，火天說三千七百真",
    "T18n0896_004:0758b26": "言，俱尾囉說三千真言，諸龍王說五千真言，",
    "T18n0896_004:0758b27": "鬼主說十二千真言，護世四大天王共說四",
    "T18n0896_004:0758b28": "洛叉真言，阿修羅王說二洛叉真言，忉利天",
    "T18n0896_004:0758b29": "主說二洛叉真言，如是天等各各具說種種真",
    "T18n0896_004:0758c01": "言印契，并曼拏羅儀軌等，可依法受持。若違",
    "T18n0896_004:0758c02": "本教，不唯真言不得成就，亦乃自招過咎。",
    "T18n0896_004:0758c03": "12 說八法分妙臂菩薩所問經說八法分第十二",
    "T18n0896_004:0758c04": "「復次，成就之法總有八種，所謂成真言法、成",
    "T18n0896_004:0758c05": "長年法、藥成就法、出伏藏法、入修羅宮法、合",
    "T18n0896_004:0758c06": "成金法、土成金法、成無價寶法。此之八法說",
    "T18n0896_004:0758c07": "為三品：成真言、成長年、入修羅宮，此三為上",
    "T18n0896_004:0758c08": "品；成無價寶、出伏藏、土成金，此三為中品；合",
    "T18n0896_004:0758c09": "成金、藥成就，此二為下品。若復有情智慧過人",
    "T18n0896_004:0758c10": "及有戒德，亦復樂修大乘之法，如是之人可",
    "T18n0896_004:0758c11": "求上品；若復有情雖具修行，未息貪欲，可求",
    "T18n0896_004:0758c12": "中品；若復有情在愚癡者，必求下品。諸有行",
    "T18n0896_004:0758c13": "人雖備受貧苦恒所不足者，應求中品，不應",
    "T18n0896_004:0758c14": "求下品。若欲獲得八法種種成就者，當須修",
    "T18n0896_004:0758c15": "福以為資持。若有福者求人天快樂及一切",
    "T18n0896_004:0758c16": "愛樂、延長壽命、威力特尊、端正聰明，法皆成",
    "T18n0896_004:0758c17": "就。若有行人不戀世樂，愛樂修行，於三寶尊",
    "T18n0896_004:0758c18": "常在心念，真言法則恒具修持，復於念誦未",
    "T18n0896_004:0758c19": "甞間斷，如是之人必能成就及滅罪障解脫",
    "T18n0896_004:0758c20": "諸苦。「又復，能於現在及彼未來成諸快樂，唯",
    "T18n0896_004:0758c21": "佛所說真言威力更無異法。譬如天火下降",
    "T18n0896_004:0758c22": "及降霜雹，能傷草木無所免避，真言威力能",
    "T18n0896_004:0758c23": "摧苦惱及諸罪障亦復如是。又如劫樹能滿",
    "T18n0896_004:0758c24": "有情一切意願，真言之力能與有情一切悉",
    "T18n0896_004:0758c25": "地及以富貴、色、力、長壽亦復如是。「又復，菩薩",
    "T18n0896_004:0758c26": "觀諸有情或遭王難或水火難，乃至賊盜劫",
    "T18n0896_004:0758c27": "殺之難，一切怖畏苦惱逼身，菩薩於是即自",
    "T18n0896_004:0758c28": "變身為真言王種種色相，救濟有情令得解",
    "T18n0896_004:0758c29": "脫。「又復，有情雖處居家愛著妙境，於真言法",
    "T18n0896_004:0759a01": "及彼儀軌雖則日有持誦，且非猛利精進，於",
    "T18n0896_004:0759a02": "久久時乃成先行之數；先行滿已，或驗現前，",
    "T18n0896_004:0759a03": "乃於是時，方離五欲，具戒清淨，入於靜室更",
    "T18n0896_004:0759a04": "誦真言滿一洛叉，然後不久即得所樂悉地。",
    "T18n0896_004:0759a05": "「復次，行人於持誦時或悉地時，入曼拏羅近",
    "T18n0896_004:0759a06": "諸賢聖。既修是法，要須清淨。澡浴之法，先以",
    "T18n0896_004:0759a07": "淨水調和淨土遍塗其身，然後入大水中隨",
    "T18n0896_004:0759a08": "意洗浴，淨手足已，或面東或面西，蹲踞而坐，",
    "T18n0896_004:0759a09": "作護身法。即以右手取水遍灑其身，不得令",
    "T18n0896_004:0759a10": "水有聲，復以右手取水一掌，掌中之水勿令",
    "T18n0896_004:0759a11": "有沫，乃誦真言呪掌中水三遍，吸三吸，亦勿",
    "T18n0896_004:0759a12": "令有聲。然後用水以大指拭口兩遍，及灑身",
    "T18n0896_004:0759a13": "上以為護身。如後忽覺齒中有其磣穢，又以",
    "T18n0896_004:0759a14": "手觸或即欬嗽洟唾；或即覺氣逆噦，更須如",
    "T18n0896_004:0759a15": "前呪水吸水拭口、漱口。澡浴畢已，即入靜室，",
    "T18n0896_004:0759a16": "此後不得輒與人語，除助伴外。應是男女在",
    "T18n0896_004:0759a17": "家、出家之者及外道婆羅門淨行之者，童子、",
    "T18n0896_004:0759a18": "童女及復耆年，乃至諸不男等如是人等，悉",
    "T18n0896_004:0759a19": "不得共相言語及相觸著。若相觸著，又須同",
    "T18n0896_004:0759a20": "前洗浴及拭口、漱口。若有行人恒樂清淨，澡",
    "T18n0896_004:0759a21": "浴其身及樂持誦，及於有情普皆憐愍，亦不",
    "T18n0896_004:0759a22": "於他利養心生貪愛，乞食自居修真言行，如",
    "T18n0896_004:0759a23": "是之人妙陀羅尼自然獲得。",
    "T18n0896_004:0759a24": "「復次，行人若求悉地，於念誦時或有人來，奉",
    "T18n0896_004:0759a25": "施上妙衣服、金銀珍寶、裝嚴騎乘、塗香燒香，",
    "T18n0896_004:0759a26": "乃至飲食及一切樂具，或多或少悉不得受。",
    "T18n0896_004:0759a27": "「復次，行人求成就時，凡是大小便利畢已，一",
    "T18n0896_004:0759a28": "一並須依法用其水土重重揩洗以求清淨。",
    "T18n0896_004:0759a29": "若其不食，斯最為上，免使觸穢薰於賢聖。",
    "T18n0896_004:0759b01": "「復次，行人將求成就，慮其罪障不獲現前，即",
    "T18n0896_004:0759b02": "須預前重重念誦，伸其懺悔。譬如夏熱之時，",
    "T18n0896_004:0759b03": "風搖眾樹，木相揩故，火遂生著，功用不加，自",
    "T18n0896_004:0759b04": "焚眾草；如諸行人以精進風搖淨戒樹，生念",
    "T18n0896_004:0759b05": "誦火焚燒罪草亦復如是。又如冬時雪自凝",
    "T18n0896_004:0759b06": "積，日所照故，雪自消散；行人清淨，戒日舒光，",
    "T18n0896_004:0759b07": "罪雪盡消亦復如是。又如室中千年黑闇，一",
    "T18n0896_004:0759b08": "燈倏照，黑闇都盡；亦如行人千生之中所積",
    "T18n0896_004:0759b09": "黑業，忽從慧火燃念誦燈，明力威光，爍黑闇",
    "T18n0896_004:0759b10": "業一切都盡。",
    "T18n0896_004:0759b11": "「復次，行人持誦修行乃至護摩由不獲悉地",
    "T18n0896_004:0759b12": "者，當以香泥和於淨砂，或江河邊或泉池",
    "T18n0896_004:0759b13": "側，選其勝處，印造成塔滿一洛叉，想同如來",
    "T18n0896_004:0759b14": "舍利之塔。以虔心故，行人自無始已來所作",
    "T18n0896_004:0759b15": "罪障一切消滅，所求真言悉地乃於今生定",
    "T18n0896_004:0759b16": "獲現前。",
    "T18n0896_004:0759b17": "「復次，持誦行人求悉地者，以持戒為根本，然",
    "T18n0896_004:0759b18": "後運菩提心，發精進勇施正勤力，持誦真言",
    "T18n0896_004:0759b19": "常不懈退，於佛菩薩倍生恭信。譬如輪王具",
    "T18n0896_004:0759b20": "足七寶，方理國土而得安靜；持誦行人奉戒",
    "T18n0896_004:0759b21": "清淨，乃至於佛菩薩倍生恭信，若具此者，息",
    "T18n0896_004:0759b22": "滅罪障當獲悉地。",
    "T18n0896_004:0759b23": "「復次，行人修先行法以多為勝，持誦數滿然",
    "T18n0896_004:0759b24": "作護摩，以護摩故即得本尊歡喜，是故行人",
    "T18n0896_004:0759b25": "於所求事即得意樂成就。若復行人作攝喜",
    "T18n0896_004:0759b26": "人法者，意有所樂，乃至極遠迨百由旬，自彼",
    "T18n0896_004:0759b27": "來者皆是藥叉婦女。若復有人欲成就藥叉",
    "T18n0896_004:0759b28": "女者，設得悉地，非是殊勝。譬如世人衒賣女",
    "T18n0896_004:0759b29": "色與人為欲，本求財寶不求餘故，彼藥叉女",
    "T18n0896_004:0759c01": "亦復如是，變於身形求行人所，承事供給一",
    "T18n0896_004:0759c02": "切不違，本非情愛，但以真言力之所攝故。其",
    "T18n0896_004:0759c03": "藥叉女來事行人，雖即共居事無違者，然惡",
    "T18n0896_004:0759c04": "心恒在常伺其短，候得過失即便損害。有愚",
    "T18n0896_004:0759c05": "癡者而為欲故求此悉地，不唯自犯邪行之",
    "T18n0896_004:0759c06": "過，亦乃上違諸佛、菩薩、辟支、聲聞一切聖賢",
    "T18n0896_004:0759c07": "四大願心。孰有智人坦作斯過？所有一切天、",
    "T18n0896_004:0759c08": "人、阿修羅、夜叉及龍、乾闥婆，乃至部多并諸",
    "T18n0896_004:0759c09": "鬼類，以信重佛故、為利益故，於世尊前自說",
    "T18n0896_004:0759c10": "本明，乞佛證許，佛以悲願一切攝受。「又復，世",
    "T18n0896_004:0759c11": "尊為於未來一切有情無主無依，分別解說",
    "T18n0896_004:0759c12": "修真言行，使得上、中及下三品之果。上品果",
    "T18n0896_004:0759c13": "者得神通，入修羅窟隱身自在，及變身為藥",
    "T18n0896_004:0759c14": "叉女夫主，或成聖藥，或即變身為密跡等，或",
    "T18n0896_004:0759c15": "作鬼國之主，或現忿怒之相降諸鬼神及一",
    "T18n0896_004:0759c16": "切宿曜等。中品者為求長年，或求愛重或求",
    "T18n0896_004:0759c17": "貴位或求財富。下品者以法威力及呪藥力，",
    "T18n0896_004:0759c18": "治諸天、龍、夜叉一切部多，潛行鬼類作執魅",
    "T18n0896_004:0759c19": "之病，或以呪力治一切毒，或禁或縛袪一切",
    "T18n0896_004:0759c20": "毒類，或除一切藥毒之病。",
    "T18n0896_004:0759c21": "「又復，佛言：『於諸世間有毒、無毒蛇及眾蟲其",
    "T18n0896_004:0759c22": "類無量。』略而言之，總有四類，所謂一牙、二牙、",
    "T18n0896_004:0759c23": "三牙、四牙。於此四類分八十種，內二十種舉",
    "T18n0896_004:0759c24": "頭而行，六種住即盤身，十二種雖蠚無毒，十",
    "T18n0896_004:0759c25": "三種為蛇之王，餘外有半蛇半蟲之類。「又復，",
    "T18n0896_004:0759c26": "有毒蟲之類，所謂蝦蟇、蜘蛛及虞馱等，如是",
    "T18n0896_004:0759c27": "之類其數尚多。然此蟲等毒有六種：一者糞",
    "T18n0896_004:0759c28": "毒，糞著於人即便毒發；二者尿毒，尿著人身",
    "T18n0896_004:0759c29": "即便毒發；三者觸毒，隨觸人身即便毒發；四",
    "T18n0896_004:0760a01": "者涎毒，涎所沾人即便毒發；五者眼毒，眼視",
    "T18n0896_004:0760a02": "於人即便毒發；六者牙毒，隨咬之處即便毒",
    "T18n0896_004:0760a03": "發。「前所說言，蛇四類者毒有深淺：一牙所咬",
    "T18n0896_004:0760a04": "者有一牙痕，此微有毒名之曰傷；二牙所咬",
    "T18n0896_004:0760a05": "者有二牙痕，有血流出名曰血污；三牙所咬",
    "T18n0896_004:0760a06": "有三牙痕，將極所傷名之曰損。此三類者雖",
    "T18n0896_004:0760a07": "毒可救。四牙所咬者有四牙痕，毒疾遍身定",
    "T18n0896_004:0760a08": "趣於死，名曰命終；此第四類或承法力而有",
    "T18n0896_004:0760a09": "差者。然諸毒所中，若用藥救不及真言之力。",
    "T18n0896_004:0760a10": "何以故？譬如大火興盛，若遇大雨其火便息，",
    "T18n0896_004:0760a11": "大真言力攝其毒類亦復如是。諸有智者善",
    "T18n0896_004:0760a12": "知如是種種諸毒，常時持誦大威真言，與毒",
    "T18n0896_004:0760a13": "共戲無所怖畏。何以故？譬如師子與牛共戲",
    "T18n0896_004:0760a14": "亦復如是。「復次，有天魅、阿修羅魅、藥叉魅、龍",
    "T18n0896_004:0760a15": "魅、乾闥婆魅、餓鬼魅，乃至毘舍遮等種種之",
    "T18n0896_004:0760a16": "魅，或求祭祀或復戲弄或欲殺害，以如是故",
    "T18n0896_004:0760a17": "遊行世間，常噉血肉，伺求人過。又復，或因瞋",
    "T18n0896_004:0760a18": "故擊捉有情，或因飢餓惱亂有情，或令心亂",
    "T18n0896_004:0760a19": "或歌或舞或喜或悲，或即愁惱或即亂語，作",
    "T18n0896_004:0760a20": "如是等種種異相令人怪笑。即以金剛鉤或",
    "T18n0896_004:0760a21": "甘露忿怒金剛等真言治之，即得除差。又有",
    "T18n0896_004:0760a22": "預知彼等諸魅之性及療治法，然可無畏行",
    "T18n0896_004:0760a23": "摧伏事，但以諸佛菩薩所說真言而加臨之。",
    "T18n0896_004:0760a24": "何以故？無有諸天真言之力能破佛、菩薩等",
    "T18n0896_004:0760a25": "真言之力。",
    "T18n0896_004:0760a26": "「復次，我今更說滅罪之法，若有行人欲修此",
    "T18n0896_004:0760a27": "法者，應就幽深清淨之處成近江河，用香泥",
    "T18n0896_004:0760a28": "和砂造於制底，中安法身妙偈。彼梵天及一",
    "T18n0896_004:0760a29": "切天、藥叉、持明大仙，乃至迦樓羅、乾闥婆部",
    "T18n0896_004:0760b01": "多等類，若有見者恭信禮拜，一切合掌作如",
    "T18n0896_004:0760b02": "是言：『希有、希有大慈悲者！愍念一切諸有情",
    "T18n0896_004:0760b03": "等無依無住，作如是事。希有、希有微妙行人！",
    "T18n0896_004:0760b04": "愍念有情，作如是事。』以法威力故，彼諸天等",
    "T18n0896_004:0760b05": "或見行人手執光明熾盛大金剛杵，或見手",
    "T18n0896_004:0760b06": "執堅固鐵杵，或見手執猛利大輪，或見手執",
    "T18n0896_004:0760b07": "不空羂索，或見手執三鈷大叉，或見手執鋒",
    "T18n0896_004:0760b08": "利之劍，或見執棒或一鈷叉，或見具執種",
    "T18n0896_004:0760b09": "種器仗殊特可畏，或見面相端嚴殊特，凡有",
    "T18n0896_004:0760b10": "見者歡喜愛樂。彼諸天等乃至部多等，而作",
    "T18n0896_004:0760b11": "是言：『我等歸命尊者，不久必得持明大仙，乃",
    "T18n0896_004:0760b12": "至下及富貴等事。若有修行如是正法，彼人",
    "T18n0896_004:0760b13": "速獲罪障消滅，不受大苦，威耀世間如日出",
    "T18n0896_004:0760b14": "現。我等護持如是行人，勿令心亂，乃至當獲",
    "T18n0896_004:0760b15": "如意成就。』諸梵天等作是語已，皆大歡喜，頭",
    "T18n0896_004:0760b16": "面禮足，各乘本坐退散而去。」",
    "T18n0896_004:0760b17": "爾時，金剛手菩薩告妙臂菩薩言：「妙臂！我今",
    "T18n0896_004:0760b18": "所說，汝已聽聞，可於世間流傳救度。」時，妙臂",
    "T18n0896_004:0760b19": "菩薩稟受奉行，頂禮而退，即於世間廣為有",
    "T18n0896_004:0760b20": "情流傳宣說。",
    "T18n0896_004:0760b21": "妙臂菩薩所問經卷第四"
}