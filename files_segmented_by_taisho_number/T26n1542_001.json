{
    "T26n1542_001:0692b18": "阿毘達磨品類足論卷第一",
    "T26n1542_001:0692b20": "尊者世友造",
    "T26n1542_001:0692b21": "三藏法師玄奘奉　詔譯",
    "T26n1542_001:0692b22": "辯五事品第一",
    "T26n1542_001:0692b23": "有五法：一、色；二、心；三、心所法；四、心不相應",
    "T26n1542_001:0692b24": "行；五、無為。色云何？謂諸所有色，一切四大",
    "T26n1542_001:0692b25": "種及四大種所造色。四大種者，謂地界、水界、",
    "T26n1542_001:0692b26": "火界、風界。所造色者，謂眼根、耳根、鼻根、舌根、",
    "T26n1542_001:0692b27": "身根、色、聲、香、味、所觸一分及無表色。心云何？",
    "T26n1542_001:0692b28": "謂心意識。此復云何？謂六識身，即眼識、耳識、",
    "T26n1542_001:0692b29": "鼻識、舌識、身識、意識。心所法云何？謂若法心",
    "T26n1542_001:0692c01": "相應。此復云何？謂受、想、思、觸、作意、欲、勝解、念、",
    "T26n1542_001:0692c02": "定、慧、信、勤、尋、伺、放逸、不放逸、善根、不善根、無記",
    "T26n1542_001:0692c03": "根，一切結、縛、隨眠、隨煩惱、纏，諸所有智，諸所",
    "T26n1542_001:0692c04": "有見，諸所有現觀。復有所餘如是類法與心",
    "T26n1542_001:0692c05": "相應，總名心所法。心不相應行云何？謂若法",
    "T26n1542_001:0692c06": "心不相應。此復云何？謂得、無想定、滅定、無想",
    "T26n1542_001:0692c07": "事、命根、眾同分、依得、事得、處得、生、老、住、無常",
    "T26n1542_001:0692c08": "性、名身、句身、文身，復有所餘如是類法與心",
    "T26n1542_001:0692c09": "不相應，總名心不相應行。無為云何？謂三無",
    "T26n1542_001:0692c10": "為：一、虛空；二、非擇滅；三、擇滅。",
    "T26n1542_001:0692c11": "地界云何？謂堅性。水界云何？謂濕性。火界云",
    "T26n1542_001:0692c12": "何？謂煖性。風界云何？謂輕等動性。眼根云",
    "T26n1542_001:0692c13": "何？謂眼識所依淨色。耳根云何？謂耳識所依",
    "T26n1542_001:0692c14": "淨色。鼻根云何？謂鼻識所依淨色。舌根云",
    "T26n1542_001:0692c15": "何？謂舌識所依淨色。身根云何？謂身識所依",
    "T26n1542_001:0692c16": "淨色。色云何？謂諸所有色，若好顯色、若惡顯",
    "T26n1542_001:0692c17": "色、若二中間，似顯處色。如是諸色二識所識，",
    "T26n1542_001:0692c18": "謂眼識及意識。此中一類眼識先識，眼識受",
    "T26n1542_001:0692c19": "已意識隨識。聲云何？此有二，謂有執受大種",
    "T26n1542_001:0692c20": "為因聲，及無執受大種為因聲。如是諸聲二",
    "T26n1542_001:0692c21": "識所識，謂耳識及意識。此中一類耳識先識，",
    "T26n1542_001:0692c22": "耳識受已意識隨識。香云何？謂諸所有香，若",
    "T26n1542_001:0692c23": "好香、若惡香、若平等香，鼻所嗅。如是諸香二",
    "T26n1542_001:0692c24": "識所識，謂鼻識及意識。此中一類鼻識先識，",
    "T26n1542_001:0692c25": "鼻識受已意識隨識。味云何？謂諸所有味，若",
    "T26n1542_001:0692c26": "可意、若不可意、若順捨處，舌所嘗。如是諸味",
    "T26n1542_001:0692c27": "二識所識，謂舌識及意識。此中一類舌識先",
    "T26n1542_001:0692c28": "識，舌識受已意識隨識。所觸一分云何？謂滑",
    "T26n1542_001:0692c29": "性、澁性、輕性、重性、冷飢渴性，身所觸。如是諸",
    "T26n1542_001:0693a01": "觸及四大種，二識所識，謂身識及意識。此中",
    "T26n1542_001:0693a02": "一類身識先識，身識受已意識隨識。無表色",
    "T26n1542_001:0693a03": "云何？謂法處所攝色。此及五色根，於一切時",
    "T26n1542_001:0693a04": "一識所識，謂意識。",
    "T26n1542_001:0693a05": "眼識云何？謂依眼根各了別色。耳識云何？謂",
    "T26n1542_001:0693a06": "依耳根各了別聲。鼻識云何？謂依鼻根各了",
    "T26n1542_001:0693a07": "別香。舌識云何？謂依舌根各了別味。身識云",
    "T26n1542_001:0693a08": "何？謂依身根各了別所觸。意識云何？謂依意",
    "T26n1542_001:0693a09": "根了別諸法。",
    "T26n1542_001:0693a10": "受云何？謂領納性。此有三種，謂樂受、苦受、不",
    "T26n1542_001:0693a11": "苦不樂受。想云何？謂取像性。此有三種，謂",
    "T26n1542_001:0693a12": "小想、大想、無量想。思云何？謂心造作性，即是",
    "T26n1542_001:0693a13": "意業。此有三種，謂善思、不善思、無記思。觸云",
    "T26n1542_001:0693a14": "何？謂三和合性。此有三種，謂順樂受觸、順苦",
    "T26n1542_001:0693a15": "受觸、順不苦不樂受觸。作意云何？謂心警覺",
    "T26n1542_001:0693a16": "性。此有三種，謂學作意、無學作意、非學非無",
    "T26n1542_001:0693a17": "學作意。欲云何？謂樂作性。勝解云何？謂心正",
    "T26n1542_001:0693a18": "勝解、已勝解、當勝解性。念云何？謂心明記性。",
    "T26n1542_001:0693a19": "定云何？謂心一境性。慧云何？謂心擇法性。信",
    "T26n1542_001:0693a20": "云何？謂心澄淨性。勤云何？謂心勇悍性。尋云",
    "T26n1542_001:0693a21": "何？謂心麁動性。伺云何？謂心細動性。放逸云",
    "T26n1542_001:0693a22": "何？謂不修善法性。不放逸云何？謂修善法性。",
    "T26n1542_001:0693a23": "善根云何？謂三善根，即無貪善根、無瞋善根、",
    "T26n1542_001:0693a24": "無癡善根。不善根云何？謂三不善根，即貪不",
    "T26n1542_001:0693a25": "善根、瞋不善根、癡不善根。無記根云何？謂四",
    "T26n1542_001:0693a26": "無記根，即無記愛、無記見、無記慢、無記無明。",
    "T26n1542_001:0693a27": "結有九種，謂愛結、恚結、慢結、無明結、見結、取",
    "T26n1542_001:0693a28": "結、疑結、嫉結、慳結。愛結云何？謂三界貪。恚結",
    "T26n1542_001:0693a29": "云何？謂於有情能為損害。慢結云何？謂七慢",
    "T26n1542_001:0693b01": "類，即慢、過慢、慢過慢、我慢、增上慢、卑慢、邪慢。",
    "T26n1542_001:0693b02": "慢者，於劣謂己勝、或於等謂己等，由此正慢",
    "T26n1542_001:0693b03": "已慢當慢，心高舉、心恃篾。過慢者，於等謂",
    "T26n1542_001:0693b04": "己勝、或於勝謂己等，由此正慢已慢當慢，心",
    "T26n1542_001:0693b05": "高舉、心恃篾。慢過慢者，於勝謂己勝，由此",
    "T26n1542_001:0693b06": "正慢已慢當慢，心高舉、心恃篾。我慢者，於",
    "T26n1542_001:0693b07": "五取蘊等隨觀執我或我所，由此正慢已",
    "T26n1542_001:0693b08": "慢當慢，心高舉、心恃篾。增上慢者，於所未",
    "T26n1542_001:0693b09": "得上勝證法謂我已得、於所未至上勝證",
    "T26n1542_001:0693b10": "法謂我已至、於所未觸上勝證法謂我已觸、",
    "T26n1542_001:0693b11": "於所未證上勝證法謂我已證，由此正慢已",
    "T26n1542_001:0693b12": "慢當慢，心高舉、心恃篾。卑慢者，於他多勝",
    "T26n1542_001:0693b13": "謂自少劣，由此正慢已慢當慢，心高舉、心恃",
    "T26n1542_001:0693b14": "篾。邪慢者，於實無德謂我有德，由此正慢",
    "T26n1542_001:0693b15": "已慢當慢，心高舉、心恃篾。無明結云何？謂",
    "T26n1542_001:0693b16": "三界無智。見結云何？謂三見，即有身見、邊執",
    "T26n1542_001:0693b17": "見、邪見。有身見者，於五取蘊等隨觀執我或",
    "T26n1542_001:0693b18": "我所，由此起忍樂慧觀見。邊執見者，於五取",
    "T26n1542_001:0693b19": "蘊等隨觀執或斷或常，由此起忍樂慧觀見。",
    "T26n1542_001:0693b20": "邪見者，謗因謗果、或謗作用、或壞實事，由此",
    "T26n1542_001:0693b21": "起忍樂慧觀見。取結云何？謂二取，即見取、戒",
    "T26n1542_001:0693b22": "禁取。見取者，於五取蘊等隨觀執為最為勝、",
    "T26n1542_001:0693b23": "為上為極，由此起忍樂慧觀見。戒禁取者，於",
    "T26n1542_001:0693b24": "五取蘊等隨觀執為能清淨、為能解脫、為能",
    "T26n1542_001:0693b25": "出離，由此起忍樂慧觀見。疑結云何？謂於諦",
    "T26n1542_001:0693b26": "猶豫。嫉結云何？謂心妬忌。慳結云何？謂心鄙",
    "T26n1542_001:0693b27": "悋。縛云何？謂諸結亦名縛。復有三縛，謂貪縛、",
    "T26n1542_001:0693b28": "瞋縛、癡縛。隨眠有七種，謂欲貪隨眠、瞋隨眠、",
    "T26n1542_001:0693b29": "有貪隨眠、慢隨眠、無明隨眠、見隨眠、疑隨",
    "T26n1542_001:0693c01": "眠。欲貪隨眠有五種，謂欲界繫見苦集滅道、",
    "T26n1542_001:0693c02": "修所斷貪。瞋隨眠有五種，謂見苦集滅道、修",
    "T26n1542_001:0693c03": "所斷瞋。有貪隨眠有十種，謂色界繫五，無色",
    "T26n1542_001:0693c04": "界繫五。色界繫五者，謂色界繫見苦集滅道、",
    "T26n1542_001:0693c05": "修所斷貪。無色界繫五亦爾。慢隨眠有十五",
    "T26n1542_001:0693c06": "種，謂欲界繫五，色界繫五，無色界繫五。欲界",
    "T26n1542_001:0693c07": "繫五者，謂欲界繫見苦集滅道、修所斷慢。色",
    "T26n1542_001:0693c08": "無色界繫各五亦爾。無明隨眠有十五種，謂",
    "T26n1542_001:0693c09": "欲界繫五，色界繫五，無色界繫五。欲界繫五",
    "T26n1542_001:0693c10": "者，謂欲界繫見苦集滅道、修所斷無明。色無",
    "T26n1542_001:0693c11": "色界繫各五亦爾。見隨眠有三十六種，謂欲",
    "T26n1542_001:0693c12": "界繫十二，色界繫十二，無色界繫十二。欲界",
    "T26n1542_001:0693c13": "繫十二者，謂欲界繫有身見、邊執見，見苦道",
    "T26n1542_001:0693c14": "所斷邪見、見取、戒禁取，見集滅所斷邪見、見",
    "T26n1542_001:0693c15": "取。色無色界繫各十二亦爾。疑隨眠有十二",
    "T26n1542_001:0693c16": "種，謂欲界繫四，色界繫四，無色界繫四。欲界",
    "T26n1542_001:0693c17": "繫四者，謂欲界繫見苦集滅道所斷疑。色無",
    "T26n1542_001:0693c18": "色界繫各四亦爾。隨煩惱云何？謂諸隨眠亦",
    "T26n1542_001:0693c19": "名隨煩惱。有隨煩惱不名隨眠，謂除隨眠諸",
    "T26n1542_001:0693c20": "餘染污行蘊心所。纏有八種，謂惛沈、掉舉、睡",
    "T26n1542_001:0693c21": "眠、惡作、嫉、慳、無慚、無愧。",
    "T26n1542_001:0693c22": "諸所有智者，有十智，謂法智、類智、他心智、世",
    "T26n1542_001:0693c23": "俗智、苦智、集智、滅智、道智、盡智、無生智。法智",
    "T26n1542_001:0693c24": "云何？謂緣欲界繫諸行諸行因諸行滅諸行",
    "T26n1542_001:0693c25": "能斷道諸無漏智。復有緣法智及法智地諸",
    "T26n1542_001:0693c26": "無漏智亦名法智。類智云何？謂緣色無色界",
    "T26n1542_001:0693c27": "繫諸行諸行因諸行滅諸行能斷道諸無漏",
    "T26n1542_001:0693c28": "智。復有緣類智及類智地諸無漏智亦名類",
    "T26n1542_001:0693c29": "智。他心智云何？謂若智修所成，是修果依",
    "T26n1542_001:0694a01": "止，修已得不失智，欲色界繫和合現前他",
    "T26n1542_001:0694a02": "心心所及一分無漏他心心所，皆名他心智。",
    "T26n1542_001:0694a03": "世俗智云何？謂諸有漏慧。苦智云何？謂於五",
    "T26n1542_001:0694a04": "取蘊思惟非常、苦、空、非我所起無漏智。集智",
    "T26n1542_001:0694a05": "云何？謂於有漏因思惟因、集、生、緣所起無漏",
    "T26n1542_001:0694a06": "智。滅智云何？謂於擇滅思惟滅、靜、妙、離所起",
    "T26n1542_001:0694a07": "無漏智。道智云何？謂於聖道思惟道、如、行、出",
    "T26n1542_001:0694a08": "所起無漏智。盡智云何？謂自遍知，我已知苦、",
    "T26n1542_001:0694a09": "我已斷集、我已證滅、我已修道，由此而起智",
    "T26n1542_001:0694a10": "見明覺、解慧光觀，皆名盡智。無生智云何？謂",
    "T26n1542_001:0694a11": "自遍知，我已知苦不復當知、我已斷集不復",
    "T26n1542_001:0694a12": "當斷、我已證滅不復當證、我已修道不復當",
    "T26n1542_001:0694a13": "修，由此而起智見明覺、解慧光觀，皆名無生",
    "T26n1542_001:0694a14": "智。諸所有見者，且諸智亦名見。有見非智，諸",
    "T26n1542_001:0694a15": "八現觀邊忍。一苦法智忍；二苦類智忍；三集",
    "T26n1542_001:0694a16": "法智忍；四集類智忍；五滅法智忍；六滅類智",
    "T26n1542_001:0694a17": "忍；七道法智忍；八道類智忍。諸所有現觀者，",
    "T26n1542_001:0694a18": "若智若見俱名現觀。",
    "T26n1542_001:0694a19": "得云何？謂得諸法。無想定云何？謂已離遍淨",
    "T26n1542_001:0694a20": "染、未離上染，出離想作意，為先心心所滅。滅",
    "T26n1542_001:0694a21": "定云何？謂已離無所有處染，止息想作意，為",
    "T26n1542_001:0694a22": "先心心所滅。無想事云何？謂生無想有情天",
    "T26n1542_001:0694a23": "中心心所滅。命根云何？謂三界壽。眾同分云",
    "T26n1542_001:0694a24": "何？謂有情同類性。依得云何？謂得所依。處事",
    "T26n1542_001:0694a25": "得云何？謂得諸蘊。處得云何？謂得內外處。生",
    "T26n1542_001:0694a26": "云何？謂令諸蘊起。老云何？謂令諸蘊熟。住云",
    "T26n1542_001:0694a27": "何？謂令已生諸行不壞。無常云何？謂令已生",
    "T26n1542_001:0694a28": "諸行滅壞。名身云何？謂增語。句身云何？謂字",
    "T26n1542_001:0694a29": "滿。文身云何？謂字眾。虛空云何？謂體空虛，",
    "T26n1542_001:0694b01": "寬曠無礙，不障色行。非擇滅云何？謂滅非",
    "T26n1542_001:0694b02": "離繫。擇滅云何？謂滅是離繫。",
    "T26n1542_001:0694b03": "品類足論辯諸智品第二之一",
    "T26n1542_001:0694b04": "有十智，如前說。法智何所緣？謂緣欲界繫諸",
    "T26n1542_001:0694b05": "行及一分無漏法。類智何所緣？謂緣色無色",
    "T26n1542_001:0694b06": "界繫諸行及一分無漏法。他心智何所緣？謂",
    "T26n1542_001:0694b07": "緣欲色界繫和合現前他心心所及一分無漏",
    "T26n1542_001:0694b08": "他心心所。世俗智何所緣？謂緣一切法。苦",
    "T26n1542_001:0694b09": "智何所緣？謂緣五取蘊。集智何所緣？謂緣有",
    "T26n1542_001:0694b10": "漏因。滅智何所緣？謂緣擇滅。道智何所緣？謂",
    "T26n1542_001:0694b11": "緣學無學法。盡智何所緣？謂緣一切有為法",
    "T26n1542_001:0694b12": "及擇滅。無生智何所緣？謂緣一切有為法及",
    "T26n1542_001:0694b13": "擇滅。何故法智緣欲界繫諸行及一分無漏",
    "T26n1542_001:0694b14": "法？答：法智知欲界繫諸行諸行因諸行滅諸",
    "T26n1542_001:0694b15": "行能斷道故。何故類智緣色無色界繫諸行",
    "T26n1542_001:0694b16": "及一分無漏法？答：類智知色無色界繫諸行",
    "T26n1542_001:0694b17": "諸行因諸行滅諸行能斷道故。何故他心智",
    "T26n1542_001:0694b18": "緣欲色界繫和合現前他心心所及一分無漏",
    "T26n1542_001:0694b19": "他心心所？答：他心智知欲色界繫和合現前",
    "T26n1542_001:0694b20": "他心心所及一分無漏他心心所故。何故世",
    "T26n1542_001:0694b21": "俗智緣一切法？答：世俗智知一切法，或如理",
    "T26n1542_001:0694b22": "所引、或不如理所引、或非如理非不如理所",
    "T26n1542_001:0694b23": "引故。何故苦智緣五取蘊？答：苦智知五取蘊",
    "T26n1542_001:0694b24": "非常、苦、空、非我故。何故集智緣有漏因？答：",
    "T26n1542_001:0694b25": "集智知有漏因因、集、生、緣故。何故滅智緣擇",
    "T26n1542_001:0694b26": "滅？答：滅智知擇滅滅、靜、妙、離故。何故道智緣",
    "T26n1542_001:0694b27": "學無學法？答：道智知學無學法道、如、行、出故。",
    "T26n1542_001:0694b28": "何故盡智緣一切有為法及擇滅？答：盡智自",
    "T26n1542_001:0694b29": "遍知，我已知苦、我已斷集、我已證滅、我已修道",
    "T26n1542_001:0694c01": "故。何故無生智緣一切有為法及擇滅？答：",
    "T26n1542_001:0694c02": "無生智自遍知，我已知苦不復當知、我已斷",
    "T26n1542_001:0694c03": "集不復當斷、我已證滅不復當證、我已修道",
    "T26n1542_001:0694c04": "不復當修故。",
    "T26n1542_001:0694c05": "法智是幾智全、幾智少分？答：法智是法智全，",
    "T26n1542_001:0694c06": "七智少分，謂他心智、苦智、集智、滅智、道智、盡",
    "T26n1542_001:0694c07": "智、無生智。類智是幾智全、幾智少分？答：類智",
    "T26n1542_001:0694c08": "是類智全，七智少分，謂他心智、苦智、集智、滅",
    "T26n1542_001:0694c09": "智、道智、盡智、無生智。他心智是幾智全、幾智",
    "T26n1542_001:0694c10": "少分？答：他心智是他心智全，四智少分，謂法",
    "T26n1542_001:0694c11": "智、類智、世俗智、道智。世俗智是幾智全、幾智",
    "T26n1542_001:0694c12": "少分？答：世俗智是世俗智全，一智少分，謂他",
    "T26n1542_001:0694c13": "心智。苦智是幾智全、幾智少分？答：苦智是苦",
    "T26n1542_001:0694c14": "智全，四智少分，謂法智、類智、盡智、無生智。集",
    "T26n1542_001:0694c15": "智、滅智應知亦爾。道智是幾智全、幾智少分？",
    "T26n1542_001:0694c16": "答：道智是道智全，五智少分，謂法智、類智、他",
    "T26n1542_001:0694c17": "心智、盡智、無生智。盡智是幾智全、幾智少分？",
    "T26n1542_001:0694c18": "答：盡智是盡智全，六智少分，謂法智、類智、苦",
    "T26n1542_001:0694c19": "智、集智、滅智、道智。無生智亦爾。",
    "T26n1542_001:0694c20": "何故法智是法智全？答：法智知欲界繫諸行",
    "T26n1542_001:0694c21": "諸行因諸行滅諸行能斷道故。何故法智是",
    "T26n1542_001:0694c22": "他心智少分？答：法智知欲界繫諸行能斷道",
    "T26n1542_001:0694c23": "中他無漏心心所故。何故法智是苦智少分？",
    "T26n1542_001:0694c24": "答：法智知欲界繫五取蘊非常、苦、空、非我故。",
    "T26n1542_001:0694c25": "何故法智是集智少分？答：法智知欲界繫諸",
    "T26n1542_001:0694c26": "行因因、集、生、緣故。何故法智是滅智少分？答：",
    "T26n1542_001:0694c27": "法智知欲界繫諸行滅滅、靜、妙、離故。何故法",
    "T26n1542_001:0694c28": "智是道智少分？答：法智知欲界繫諸行能斷",
    "T26n1542_001:0694c29": "道道、如、行、出故。何故法智是盡智少分？答：法",
    "T26n1542_001:0695a01": "智自遍知，我已知欲界繫諸行苦、我已斷欲",
    "T26n1542_001:0695a02": "界繫諸行集、我已證欲界繫諸行滅、我已修",
    "T26n1542_001:0695a03": "欲界繫諸行能斷道故。何故法智是無生智",
    "T26n1542_001:0695a04": "少分？答：法智自遍知，我已知欲界繫諸行苦",
    "T26n1542_001:0695a05": "不復當知、我已斷欲界繫諸行集不復當斷、",
    "T26n1542_001:0695a06": "我已證欲界繫諸行滅不復當證、我已修欲",
    "T26n1542_001:0695a07": "界繫諸行能斷道不復當修故。何故類智是",
    "T26n1542_001:0695a08": "類智全？答：類智知色無色界繫諸行諸行因",
    "T26n1542_001:0695a09": "諸行滅諸行能斷道故。何故類智是他心智少",
    "T26n1542_001:0695a10": "分？答：類智知色無色界繫諸行能斷道中他",
    "T26n1542_001:0695a11": "無漏心心所故。何故類智是苦智少分？答：類",
    "T26n1542_001:0695a12": "智知色無色界繫五取蘊非常、苦、空、非我故。",
    "T26n1542_001:0695a13": "何故類智是集智少分？答：類智知色無色界",
    "T26n1542_001:0695a14": "繫諸行因因、集、生、緣故。何故類智是滅智少",
    "T26n1542_001:0695a15": "分？答：類智知色無色界繫諸行滅滅、靜、妙、離",
    "T26n1542_001:0695a16": "故。何故類智是道智少分？答：類智知色無色",
    "T26n1542_001:0695a17": "界繫諸行能斷道道、如、行、出故。何故類智是",
    "T26n1542_001:0695a18": "盡智少分？答：類智自遍知，我已知色無色界",
    "T26n1542_001:0695a19": "繫諸行苦、我已斷色無色界繫諸行集、我",
    "T26n1542_001:0695a20": "已證色無色界繫諸行滅、我已修色無色界",
    "T26n1542_001:0695a21": "繫諸行能斷道故。何故類智是無生智少分？",
    "T26n1542_001:0695a22": "答：類智自遍知，我已知色無色界繫諸行苦",
    "T26n1542_001:0695a23": "不復當知、我已斷色無色界繫諸行集不復",
    "T26n1542_001:0695a24": "當斷、我已證色無色界繫諸行滅不復當證、",
    "T26n1542_001:0695a25": "我已修色無色界繫諸行能斷道不復當修",
    "T26n1542_001:0695a26": "故。",
    "T26n1542_001:0695a27": "何故他心智是他心智全？答：他心智知欲色",
    "T26n1542_001:0695a28": "界繫和合現前他心心所及一分無漏他心",
    "T26n1542_001:0695a29": "心所故。何故他心智是法智少分？答：他心智",
    "T26n1542_001:0695b01": "知欲界繫諸行能斷道中他無漏心心所故。",
    "T26n1542_001:0695b02": "何故他心智是類智少分？答：他心智知色無",
    "T26n1542_001:0695b03": "色界繫諸行能斷道中他無漏心心所故。何",
    "T26n1542_001:0695b04": "故他心智是世俗智少分？答：他心智知他有",
    "T26n1542_001:0695b05": "漏心心所故。何故他心智是道智少分？答：他",
    "T26n1542_001:0695b06": "心智知聖道中他無漏心心所故。",
    "T26n1542_001:0695b07": "何故世俗智是世俗智全？答：世俗智知一切",
    "T26n1542_001:0695b08": "法，或如理所引、或不如理所引、或非如理非",
    "T26n1542_001:0695b09": "不如理所引故。何故世俗智是他心智少分？",
    "T26n1542_001:0695b10": "答：世俗智知他有漏心心所故。",
    "T26n1542_001:0695b11": "何故苦智是苦智全？答：苦智知五取蘊非常、",
    "T26n1542_001:0695b12": "苦、空、非我故。何故苦智是法智少分？答：苦智",
    "T26n1542_001:0695b13": "知欲界繫五取蘊非常、苦、空、非我故。何故苦",
    "T26n1542_001:0695b14": "智是類智少分？答：苦智知色無色界繫五取",
    "T26n1542_001:0695b15": "蘊非常、苦、空、非我故。何故苦智是盡智少分？",
    "T26n1542_001:0695b16": "答：苦智自遍知我已知苦故。何故苦智是無",
    "T26n1542_001:0695b17": "生智少分？答：苦智自遍知我已知苦不復當",
    "T26n1542_001:0695b18": "知故。",
    "T26n1542_001:0695b19": "何故集智是集智全？答：集智知有漏因因、集、",
    "T26n1542_001:0695b20": "生、緣故。何故集智是法智少分？答：集智知欲",
    "T26n1542_001:0695b21": "界繫諸行因因、集、生、緣故。何故集智是類智",
    "T26n1542_001:0695b22": "少分？答集智知色無色界繫諸行因因、集、生、",
    "T26n1542_001:0695b23": "緣故。何故集智是盡智少分？答：集智自遍知",
    "T26n1542_001:0695b24": "我已斷集故。何故集智是無生智少分？答：集",
    "T26n1542_001:0695b25": "智自遍知我已斷集不復當斷故。",
    "T26n1542_001:0695b26": "何故滅智是滅智全？答：滅智知擇滅滅、靜、妙、",
    "T26n1542_001:0695b27": "離故。何故滅智是法智少分？答：滅智知欲界",
    "T26n1542_001:0695b28": "繫諸行滅滅、靜、妙、離故。何故滅智是類智少",
    "T26n1542_001:0695b29": "分？答：滅智知色無色界諸行滅滅、靜、妙、離故。",
    "T26n1542_001:0695c01": "何故滅智是盡智少分？答：滅智自遍知我已",
    "T26n1542_001:0695c02": "證滅故。何故滅智是無生智少分？答：滅智自",
    "T26n1542_001:0695c03": "遍知我已證滅不復當證故。",
    "T26n1542_001:0695c04": "說一切有部品類足論卷第一"
}