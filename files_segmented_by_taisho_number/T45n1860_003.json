{
    "T45n1860_003:0228a12": "肇論新疏卷下",
    "T45n1860_003:0228a14": "五臺大萬聖佑國寺開山住持釋",
    "T45n1860_003:0228a15": "源大白馬寺宗主贈邽國公海印",
    "T45n1860_003:0228a16": "開法大師長講沙門文才述",
    "T45n1860_003:0228a17": "涅槃無名論第四　涅槃唐譯圓寂。謂四德",
    "T45n1860_003:0228a18": "已備曰圓。三障已亡曰寂。即第一義真該通",
    "T45n1860_003:0228a19": "空有佛性是也。故下文中亦敘第一義。意在",
    "T45n1860_003:0228a20": "於此。亦名盡諦。如宗中說。約位則凡夫具而",
    "T45n1860_003:0228a21": "未證。三乘證而未極。佛果道圓證無不盡。剋",
    "T45n1860_003:0228a22": "體則因果同源依正平等。在闡提不減。登極",
    "T45n1860_003:0228a23": "喜非增。下論云。天地與我同根萬物與我一",
    "T45n1860_003:0228a24": "體。然約出處。說有四種。一自性。二有餘。三",
    "T45n1860_003:0228a25": "無餘。四無住處。體用混成四而非四。詳下可",
    "T45n1860_003:0228a26": "了。無名者。二意。一約對待謂隨流名生死。返",
    "T45n1860_003:0228a27": "流名涅槃。相待而生。因云涅槃。生死若寂涅",
    "T45n1860_003:0228a28": "槃絕待對。誰名涅槃耶。故經云。生死及涅槃",
    "T45n1860_003:0228a29": "二俱不可得。二就本體。謂名因相起相隨名",
    "T45n1860_003:0228b01": "現。涅槃非相名自何生。下論云。不可以形名",
    "T45n1860_003:0228b02": "得。如本經亦說。涅槃名為強立。所以淨名杜",
    "T45n1860_003:0228b03": "口遍友亡言。只為無名故不說示。雖秦王首",
    "T45n1860_003:0228b04": "唱論主發揮。共稟教源述而不作。",
    "T45n1860_003:0228b05": "僧肇言。肇聞天得一以清。地得一以寧。君王",
    "T45n1860_003:0228b06": "得一以治天下　表端不稱臣而稱名。方外",
    "T45n1860_003:0228b07": "之高也。後世弗能亦有臣稱。天得下語出老",
    "T45n1860_003:0228b08": "氏。一謂自然之道。三者得一。然後能清寧等。",
    "T45n1860_003:0228b09": "伏惟。陛下叡(聖)哲(智)欽(敬)明道與神會。妙契環",
    "T45n1860_003:0228b10": "中理無不統(貫)游刃萬機弘道終日。威被蒼生",
    "T45n1860_003:0228b11": "垂文作則(法)所以域中有四大。而王居一焉",
    "T45n1860_003:0228b12": "　尚書叡哲舜德。欽明堯德。以二帝之德美秦",
    "T45n1860_003:0228b13": "王也。道謂至道屬涅槃也。神謂興之神智證",
    "T45n1860_003:0228b14": "會此也。環中者。出莊子。彼齊物篇云。樞始得",
    "T45n1860_003:0228b15": "其環中以應無窮。彼喻世之是非互指。彼此",
    "T45n1860_003:0228b16": "相反如環而無窮。環中之虛則無是非之可",
    "T45n1860_003:0228b17": "寄。以況道也。理無不統。謂眾理悉貫也。威被",
    "T45n1860_003:0228b18": "下歎武以禦難文以經世。謂垂布文教與世",
    "T45n1860_003:0228b19": "為法。四大者。老氏云。天大地大道大。而王亦",
    "T45n1860_003:0228b20": "大等。",
    "T45n1860_003:0228b21": "涅槃之道蓋是三乘之所歸。方等之淵府。渺",
    "T45n1860_003:0228b22": "漭希夷絕視聽之域。幽致(旨)虛玄。殆非群情",
    "T45n1860_003:0228b23": "之所測　根異有三所歸元一。三乘出界雖",
    "T45n1860_003:0228b24": "殊。然放捨身命。共以大涅槃為究竟之宅。渺",
    "T45n1860_003:0228b25": "漭者。水大之貌。幽致下如叢筠。身子地滿智",
    "T45n1860_003:0228b26": "雲智尚非知。況凡淺群情耶。",
    "T45n1860_003:0228b27": "肇以人微猥蒙國恩。得閑居學肆。在什公門",
    "T45n1860_003:0228b28": "下。十有餘載。雖眾經殊致勝趣非一。然涅槃",
    "T45n1860_003:0228b29": "一義常以聽習為先　十有下。瑤公云。十九",
    "T45n1860_003:0228c01": "見什。三十一亡。雖眾下隨經所詮。宗趣無窮。",
    "T45n1860_003:0228c02": "涅槃之義先所聽習。",
    "T45n1860_003:0228c03": "但才識暗短雖屢(頻)蒙誨喻。猶懷疑漠漠。為",
    "T45n1860_003:0228c04": "竭(盡)愚不已(止)。亦如似有解。然未經高勝先",
    "T45n1860_003:0228c05": "唱。不敢自決。不幸什公去世諮參無所。以為",
    "T45n1860_003:0228c06": "永慨　漠者。瑤云。不分明也。然未下論主謙",
    "T45n1860_003:0228c07": "云。雖似有解。未曾經於高勝之人先示。不敢",
    "T45n1860_003:0228c08": "自判以為必然。什弘始十一年終。",
    "T45n1860_003:0228c09": "而陛下聖德不孤。獨與什公神契。目擊道存。",
    "T45n1860_003:0228c10": "快盡其中方寸。故能振(舉)彼玄風以啟末俗",
    "T45n1860_003:0228c11": "　論語云。德不孤必有隣。由秦建德。感什而來。",
    "T45n1860_003:0228c12": "同聲相應妙趣莫逆。故心神符合。目擊下莊",
    "T45n1860_003:0228c13": "子略云。溫伯雪子適齊。仲尼見之兩無一言。",
    "T45n1860_003:0228c14": "子路問之曰。若人者目擊而道存焉。謂目相",
    "T45n1860_003:0228c15": "擊觸已達道意。方寸心也。二人同心。以弘法",
    "T45n1860_003:0228c16": "化開悟末世之俗。風教也。啟開也。",
    "T45n1860_003:0228c17": "一日遇蒙答安城侯姚嵩書問無為宗極。何",
    "T45n1860_003:0228c18": "者。夫眾生所以久流轉生死者。皆由著欲故",
    "T45n1860_003:0228c19": "也。若欲止於心。則無復生死。既無生死潛神",
    "T45n1860_003:0228c20": "玄默。與虛空合其德。是名涅槃矣。既曰涅槃。",
    "T45n1860_003:0228c21": "復何容有名於其間哉　姚嵩者。亦秦之宗",
    "T45n1860_003:0228c22": "枝。依唐弘明集十八。略云。秦王先有詔云。夫",
    "T45n1860_003:0228c23": "道者以無為為宗。姚嵩難云。不審明道之無",
    "T45n1860_003:0228c24": "為為當以何為體。若以妙為宗者。雖在帝先",
    "T45n1860_003:0228c25": "而非極等。秦王答略云。吾意以謂。道止無為",
    "T45n1860_003:0228c26": "未詳所以宗也。末又云。夫道以無寄為宗。若",
    "T45n1860_003:0228c27": "求寄所在。恐乃惑之大者也。文多不載無為",
    "T45n1860_003:0228c28": "即涅槃也。因依生死推至涅槃故云流轉等。",
    "T45n1860_003:0228c29": "生死果也。必自因招故云著欲故也。若欲下",
    "T45n1860_003:0229a01": "明返生死而復涅槃。無復下躡前以明潛神",
    "T45n1860_003:0229a02": "者。冥潛心神也。玄默者。準寂。默是漠字俱",
    "T45n1860_003:0229a03": "通。玄妙寂默謂涅槃也。虛空舉喻無相略同。",
    "T45n1860_003:0229a04": "故言合德。集中德作體字。既曰下正顯意。謂",
    "T45n1860_003:0229a05": "無為宗極返生死有為。證涅槃無為。無相無",
    "T45n1860_003:0229a06": "名何體何宗。恐心有所係。當以無寄為宗耳。",
    "T45n1860_003:0229a07": "斯乃窮微言之美。極象外之談者也。自非道",
    "T45n1860_003:0229a08": "參(合)文殊德侔(各)慈氏。孰能宣揚玄道為法城",
    "T45n1860_003:0229a09": "塹。使夫大教卷而復舒。幽旨淪而更顯　初",
    "T45n1860_003:0229a10": "二句美其解深。微言者經論也。得經論之。美",
    "T45n1860_003:0229a11": "趣盡物外之高談。自非下歎其德遠。王者四",
    "T45n1860_003:0229a12": "海之尊三寶之主。歎雖過實勢合如斯使夫",
    "T45n1860_003:0229a13": "下謂佛法大教卷而復伸。無名幽旨沈而又",
    "T45n1860_003:0229a14": "彰。皆王之力也。",
    "T45n1860_003:0229a15": "尋玩慇懃不能暫捨。欣悟交懷手舞弗暇",
    "T45n1860_003:0229a16": "　謂所得既深欣感亦厚。不期於舞手。自舞之",
    "T45n1860_003:0229a17": "舞之弗止。亦應足之蹈之。",
    "T45n1860_003:0229a18": "豈直當時之勝軌。方乃累劫之津梁矣　教",
    "T45n1860_003:0229a19": "既弘闡利及無窮。",
    "T45n1860_003:0229a20": "然聖旨淵玄理微言約(少)可以匠(法)彼先進拯",
    "T45n1860_003:0229a21": "拔高士。懼言題(名)之流。或未盡上意。庶擬孔",
    "T45n1860_003:0229a22": "易十翼之作。豈貪豐文。圖以弘顯幽旨。輒(特)",
    "T45n1860_003:0229a23": "作涅槃無名論。論有九折十演。博采眾經託",
    "T45n1860_003:0229a24": "證成譬。以仰述陛下無名之致。豈曰關詣神",
    "T45n1860_003:0229a25": "心窮究遠當聊以擬議(法)玄門。班(布)喻學徒耳",
    "T45n1860_003:0229a26": "　可以下謂無名之旨深妙。唯可法於先進",
    "T45n1860_003:0229a27": "拔高士之疑也。懼言題等者。謂守名言之輩",
    "T45n1860_003:0229a28": "但聞無名。未能盡解上意上屬王也。司馬遷",
    "T45n1860_003:0229a29": "紀事以帝為上。故庶擬下謂比擬十翼。以作",
    "T45n1860_003:0229b01": "十演且被。守言後進之輩。易本伏羲畫卦。文",
    "T45n1860_003:0229b02": "王繇辭。周公繫爻。孔子作十翼。即上彖下彖",
    "T45n1860_003:0229b03": "等。今九折十演彷彿于斯。豈貪下不在廣文",
    "T45n1860_003:0229b04": "而在演旨。輒作下可知。豈曰下雖作演論。",
    "T45n1860_003:0229b05": "不敢自謂關涉造詣神妙之心。極盡玄遠允",
    "T45n1860_003:0229b06": "當之理。聊以下但倣法妙理之門。布曉學者",
    "T45n1860_003:0229b07": "爾。",
    "T45n1860_003:0229b08": "論末章云。諸家通第一義諦。皆云廓然空寂",
    "T45n1860_003:0229b09": "無有聖人。吾常以為乖殊太甚逕庭不近人",
    "T45n1860_003:0229b10": "情。若無聖人知無者誰　末章者答。姚嵩書",
    "T45n1860_003:0229b11": "末後之章。廓然下時計勝義空寂不容有聖。",
    "T45n1860_003:0229b12": "吾常下正明。乖殊差異也。下二句莊子文。林",
    "T45n1860_003:0229b13": "希逸云疆界相遠也。今言太甚。蓋遠之又遠。",
    "T45n1860_003:0229b14": "若無下反覈。由證勝義故為聖人。今為無有",
    "T45n1860_003:0229b15": "者證無者非聖而誰。無指空寂。",
    "T45n1860_003:0229b16": "實如明詔。實如明詔。夫道恍惚窈冥其中有",
    "T45n1860_003:0229b17": "精。若無聖人誰與道游。頃諸學徒莫不躊躇",
    "T45n1860_003:0229b18": "道門怏怏此旨。懷疑終日莫之能正　初二",
    "T45n1860_003:0229b19": "句正許。夫道下出理。恍惚下文借老氏。彼云。",
    "T45n1860_003:0229b20": "恍兮惚。其中有物。窈兮冥。其中有精。謂有無",
    "T45n1860_003:0229b21": "難象故云恍惚。深窈叵測故云窈冥。以窈冥",
    "T45n1860_003:0229b22": "目空寂。有精目聖人。躊躇者。將進將退之貌。",
    "T45n1860_003:0229b23": "怏怏謂中心欝滯不通之謂。",
    "T45n1860_003:0229b24": "幸遭高判。宗徒[怡-台+畫](火麥切)然扣關之儔。蔚登玄",
    "T45n1860_003:0229b25": "室。真可謂法輪再轉於。閻浮道光重映於千",
    "T45n1860_003:0229b26": "載者矣　[怡-台+畫]破帛聲喻疑情破也蔚草木盛",
    "T45n1860_003:0229b27": "貌。玄室謂勝義涅槃意云。達逢明君高見判",
    "T45n1860_003:0229b28": "決。疑蓋[怡-台+畫]然而裂。扣關者盛登於玄室也。真",
    "T45n1860_003:0229b29": "可謂下歎。",
    "T45n1860_003:0229c01": "今演論之作(立)旨曲辨涅槃無名之體。寂彼廓",
    "T45n1860_003:0229c02": "然。排方外之談　作意有三。一演無名二寂",
    "T45n1860_003:0229c03": "異說。三按梁傳。亦有什公長往。翹思彌厲惑",
    "T45n1860_003:0229c04": "而作也。雲庵云。寂者息也。息諸家廓然斷見",
    "T45n1860_003:0229c05": "也。排斥逐也。前文別無敘方外之說。今兼排",
    "T45n1860_003:0229c06": "斥。意謂當時學流計空廓無聖。方為物外或",
    "T45n1860_003:0229c07": "排權小界內生死界外涅槃等。今體用不二",
    "T45n1860_003:0229c08": "誰內誰外耶。故下云。標其方域不亦邈哉。",
    "T45n1860_003:0229c09": "條牒如左。謹以仰呈。若少參(同)聖旨。願勅存",
    "T45n1860_003:0229c10": "記如其有差。伏承指授僧肇言　條謂條段。",
    "T45n1860_003:0229c11": "牒謂紙未有時但書簡牒今從古用。條段十",
    "T45n1860_003:0229c12": "演于牒以進。指授者。指示教授謙禮於君。本",
    "T45n1860_003:0229c13": "傳云。興覽之答旨慇懃備加讚述。勅令繕寫",
    "T45n1860_003:0229c14": "班諸子姪。其為時所推重如此。",
    "T45n1860_003:0229c15": "泥曰泥洹涅槃此三名前後異出。蓋是楚夏",
    "T45n1860_003:0229c16": "不同耳。云涅槃音正也　西來梵僧五竺不",
    "T45n1860_003:0229c17": "同。鄉音成異。亦猶此方楚夏輕重。",
    "T45n1860_003:0229c18": "九折十演者　折謂折辨。有名興難曰折。演",
    "T45n1860_003:0229c19": "謂流演。無名通情曰演。",
    "T45n1860_003:0229c20": "開宗第一　十演之一也。開張也。宗本也。初",
    "T45n1860_003:0229c21": "略張宗本令識大義。後方折演委細巧示。令",
    "T45n1860_003:0229c22": "人深入。倣於孝經命章云爾。後之九演宗此",
    "T45n1860_003:0229c23": "演此。",
    "T45n1860_003:0229c24": "無名曰。經稱有餘涅槃無餘涅槃者。秦言無",
    "T45n1860_003:0229c25": "為。亦名滅度　欲明無名之致。故牒有名之",
    "T45n1860_003:0229c26": "二。竟顯此二應物假號。以悟真常無名之妙。",
    "T45n1860_003:0229c27": "無為者。取乎虛無寂寞妙絕於有為。滅度者。",
    "T45n1860_003:0229c28": "言其大患永滅超度四流　無為據體而言。",
    "T45n1860_003:0229c29": "滅度息障而稱。分段變易為大患。欲見有癡",
    "T45n1860_003:0230a01": "為四流。",
    "T45n1860_003:0230a02": "斯蓋是鏡像之所歸。絕稱謂之幽宅也　初",
    "T45n1860_003:0230a03": "句喻況。以明所歸。後句法說。略彰無名。有無",
    "T45n1860_003:0230a04": "之跡如鏡中之像。像虛歸鏡跡虛歸性。此句",
    "T45n1860_003:0230a05": "絕相下句離名。幽宅目涅槃。以是三乘九流",
    "T45n1860_003:0230a06": "之所歸處。義言宅也。問若云絕稱。何立二名。",
    "T45n1860_003:0230a07": "而曰有餘無餘者。良是出處之異號。應物之",
    "T45n1860_003:0230a08": "假名耳　出處猶動靜也。出名有餘處名無",
    "T45n1860_003:0230a09": "餘。出處不同有無名異。應物而有。不應則無",
    "T45n1860_003:0230a10": "以故為假。",
    "T45n1860_003:0230a11": "余甞試言之。夫涅槃之為道也。寂寥虛曠不",
    "T45n1860_003:0230a12": "可以形名得。微妙無相不可以有心知。超群",
    "T45n1860_003:0230a13": "有以幽升。量太虛而永久。隨之弗得其蹤。迎",
    "T45n1860_003:0230a14": "之罔(不)眺(見)其首。六趣不能攝其生。力負無以",
    "T45n1860_003:0230a15": "化其體。潢漭恍惚若存若往。五目莫覩其容。",
    "T45n1860_003:0230a16": "二聽不聞其響。冥冥窅窅誰見誰曉。彌綸靡",
    "T45n1860_003:0230a17": "所不在。而獨曳(出)於有無之表　夫涅下總十",
    "T45n1860_003:0230a18": "九句。初句標體餘皆辨相。即自性清淨涅",
    "T45n1860_003:0230a19": "槃通凡及聖。如出現經體性真常門。初二對",
    "T45n1860_003:0230a20": "皆上句顯相。下句顯離。前離名相後離心緣。",
    "T45n1860_003:0230a21": "群有下二十五有離苦也。量太下量等太虛",
    "T45n1860_003:0230a22": "而永久。妙存非空也。隨之下二句非前後際。",
    "T45n1860_003:0230a23": "離無常也。六趣下二句生滅離也。亦離無我。",
    "T45n1860_003:0230a24": "謂涅槃真我有實主宰自在義故。不能攝之",
    "T45n1860_003:0230a25": "令生化之令滅。此約破二乘末四倒以釋。潢",
    "T45n1860_003:0230a26": "漭下積水成池曰潢。水大曰漭。今取廣大之",
    "T45n1860_003:0230a27": "義。存往難定故云恍惚謂言存此邈然往彼",
    "T45n1860_003:0230a28": "謂言往彼。居然存此。亦如老氏。大曰逝逝曰",
    "T45n1860_003:0230a29": "反。亦可存往猶有無也。五目下成前無相。五",
    "T45n1860_003:0230b01": "目即五眼。二聽即二耳。成前無名。冥冥下冥",
    "T45n1860_003:0230b02": "幽也。目深曰窅。今取深義。誰見誰曉成前離",
    "T45n1860_003:0230b03": "心。彌綸者。包羅之義。靡所不在者。華嚴云。",
    "T45n1860_003:0230b04": "法性遍在一切處等。",
    "T45n1860_003:0230b05": "然則言之者失其真。知之者反其愚。有之者",
    "T45n1860_003:0230b06": "乖其性。無之者傷其軀　不知非名非相。強",
    "T45n1860_003:0230b07": "言強知。故失真而反愚。不知非有非無強謂",
    "T45n1860_003:0230b08": "有無。故乖性而傷軀。傷軀者。身本性起今既",
    "T45n1860_003:0230b09": "為無。故自傷身。東安莊公云。有質不成。搜源",
    "T45n1860_003:0230b10": "則冥。無質不成。緣起萬形。",
    "T45n1860_003:0230b11": "所以釋迦掩室於摩竭。淨名杜口於毘耶。須",
    "T45n1860_003:0230b12": "菩提唱無說以顯道。釋梵絕聽而雨花　通",
    "T45n1860_003:0230b13": "引三事。前二明無說。後一兼明無聽。反證前",
    "T45n1860_003:0230b14": "言之者失其真。摩竭國名。法華說。如來成佛",
    "T45n1860_003:0230b15": "三七日中而不說法。智論第七云。佛得道五",
    "T45n1860_003:0230b16": "十七日不說等。義言掩室也。淨名經事可知。",
    "T45n1860_003:0230b17": "釋梵等者。大品般若自天主品以來。須菩提",
    "T45n1860_003:0230b18": "依幻化喻。廣說甚深般若無說無聽之理。至",
    "T45n1860_003:0230b19": "散花品釋提桓因及三千大千世界中四天王",
    "T45n1860_003:0230b20": "等。化作天花散佛及大眾上等。意云。須菩提",
    "T45n1860_003:0230b21": "以說聽空。故說而無說。以顯實相。諸天解空",
    "T45n1860_003:0230b22": "聽而無聽。為供深法故散花也。",
    "T45n1860_003:0230b23": "斯皆理為神遇。故口以之而默。豈曰無辨。辨",
    "T45n1860_003:0230b24": "所不能言也　斯皆者。通指上三。唯證相應。",
    "T45n1860_003:0230b25": "所以口皆默也。非謂釋迦淨名無樂說之辯。",
    "T45n1860_003:0230b26": "但有辯而不能說也。",
    "T45n1860_003:0230b27": "經曰。真解脫者。離於言數。寂滅永安無始無",
    "T45n1860_003:0230b28": "終。不晦不明不寒不暑。湛若虛空無名無說。",
    "T45n1860_003:0230b29": "論曰。涅槃非有亦復非無。言語道斷心行處",
    "T45n1860_003:0230c01": "滅　義引涅槃淨名等經。涅槃第五廣說真",
    "T45n1860_003:0230c02": "解脫相。二十一中亦說。涅槃非諸相故。淨名",
    "T45n1860_003:0230c03": "阿閦佛品說觀實相。文亦多同。細引恐繁。大",
    "T45n1860_003:0230c04": "義涅槃之。體即是諸法實相第一義。空絕於",
    "T45n1860_003:0230c05": "名數離諸對待。性本自離非方便也。論即中",
    "T45n1860_003:0230c06": "論。",
    "T45n1860_003:0230c07": "尋夫經論之作(立)豈虛搆(造)哉。果有其所以不",
    "T45n1860_003:0230c08": "有故。不可得而有。有其所以不無故。不可得",
    "T45n1860_003:0230c09": "而無耳　詮理為教。苟無其理。豈虛造其文",
    "T45n1860_003:0230c10": "矣。",
    "T45n1860_003:0230c11": "何者(徵)本(尋)之有境。則五陰永滅。推之無鄉則",
    "T45n1860_003:0230c12": "幽靈不竭(盡)幽靈不竭則抱一湛然。五陰永滅",
    "T45n1860_003:0230c13": "則萬累都捐(棄)萬累都捐故與道通同。抱一湛",
    "T45n1860_003:0230c14": "然故神而無功。神而無功故至功常存。與道",
    "T45n1860_003:0230c15": "通同故冲(深)而不改。冲而不改故不可為有",
    "T45n1860_003:0230c16": "至功常存故。不可為無　初二對有無雙非。",
    "T45n1860_003:0230c17": "二種苦陰已亡。故云永滅。無亦非鄉。但有無",
    "T45n1860_003:0230c18": "疆域兩異。義言鄉也。般若妙存。故云不竭。與",
    "T45n1860_003:0230c19": "理冥一。故云抱一。惑業苦事如塵如沙。故萬",
    "T45n1860_003:0230c20": "累。都捐者。真解脫故亦可五陰。永滅樂也。幽",
    "T45n1860_003:0230c21": "靈不竭我也。抱一湛然常也。萬累都捐淨也。",
    "T45n1860_003:0230c22": "與道通同者。三事四德無異體。故抱一下明",
    "T45n1860_003:0230c23": "體神而下顯用。無功者。即神而常湛故。常存",
    "T45n1860_003:0230c24": "者。雖曰無功。神應無息故。故涅槃經云。能建",
    "T45n1860_003:0230c25": "大義。後四句約體以明非有。就用以明非無。",
    "T45n1860_003:0230c26": "體用一源故。非有非無。若各說者。五陰滅故",
    "T45n1860_003:0230c27": "萬累捐。萬累捐故與道同。與道同故冲而不",
    "T45n1860_003:0230c28": "改。冲而不改。故不可為有。相躡釋成前本之",
    "T45n1860_003:0230c29": "有境等。已上約體用可例說。",
    "T45n1860_003:0231a01": "然則有無絕於內。稱謂淪於外。視聽之所不",
    "T45n1860_003:0231a02": "暨(及)四空之所昏昧。恬焉而夷(平)怕然而泰(通)",
    "T45n1860_003:0231a03": "九流於是乎交歸。眾聖於是乎冥會　此亦",
    "T45n1860_003:0231a04": "躡前而起。初句絕二種相。次句離二種名。視",
    "T45n1860_003:0231a05": "聽下由非名相。故視聽不及。四空者。即四無",
    "T45n1860_003:0231a06": "色。昏昧者。謂涅槃非四空之定。若以此求之。",
    "T45n1860_003:0231a07": "則何能明了。故云昏昧。恬焉下復成前義。何",
    "T45n1860_003:0231a08": "故爾耶。以其恬焉而夷等。九流有二。一云九",
    "T45n1860_003:0231a09": "地。一云治世九流。即道儒墨名等。眾聖三乘",
    "T45n1860_003:0231a10": "也意云。涅槃之道是九流所歸。眾聖所會。王",
    "T45n1860_003:0231a11": "成不二殊途而同歸。",
    "T45n1860_003:0231a12": "斯乃希夷之境太玄之鄉。而欲以有無題榜",
    "T45n1860_003:0231a13": "標(指)其方域而語其神(妙)道者。不亦邈(遠)哉",
    "T45n1860_003:0231a14": "　涅槃之道非聲非色。豈可以有餘為有。無餘",
    "T45n1860_003:0231a15": "為無。依名榜示標指處。所謂王宮託質為有。",
    "T45n1860_003:0231a16": "雙林息跡為無。而說其妙道。豈不遠乎。以成",
    "T45n1860_003:0231a17": "前文應物之假名爾。",
    "T45n1860_003:0231a18": "覈體第二　九折之一也。覈考覈也。因前說",
    "T45n1860_003:0231a19": "涅槃之體非有非無。故今折之。體竟何在。此",
    "T45n1860_003:0231a20": "假二乘有無之問。以破其執。",
    "T45n1860_003:0231a21": "有名曰。夫名號不虛生。稱謂不自起　稱謂",
    "T45n1860_003:0231a22": "言說也。約義生名。因名起說。",
    "T45n1860_003:0231a23": "經稱有餘涅槃無餘涅槃者。蓋是返本之真",
    "T45n1860_003:0231a24": "名神道之妙稱者也。請試陳(布張)之　返本無",
    "T45n1860_003:0231a25": "餘之名。神道有餘之號。謂隱現難測曰神。往",
    "T45n1860_003:0231a26": "來所遊曰道。",
    "T45n1860_003:0231a27": "有餘者。謂如來大覺始興。法身初建。澡八解",
    "T45n1860_003:0231a28": "之清流。憩七覺之茂林積萬善於曠劫。蕩無",
    "T45n1860_003:0231a29": "始之遺塵　三乘之人斷煩惱障。寂無喧擾",
    "T45n1860_003:0231b01": "謂之涅槃。有餘緣等未滅故名有餘。論意謂。",
    "T45n1860_003:0231b02": "正覺成佛積德斷障自利利他等。皆有餘樂",
    "T45n1860_003:0231b03": "也。如來者。乘如實道來成正覺。揀於分小之",
    "T45n1860_003:0231b04": "覺。故云大覺。戒等五分名為法身。依報而住。",
    "T45n1860_003:0231b05": "故此先後。八解者。因修八觀隨得解脫。即內",
    "T45n1860_003:0231b06": "有色等。此能淨惑喻澡清流。七覺者。謂念擇",
    "T45n1860_003:0231b07": "等覺分。佛已修圓如休息於茂林。上明果滿",
    "T45n1860_003:0231b08": "下明因圓。積萬下大小皆說三僧祇數六度",
    "T45n1860_003:0231b09": "萬行。然義復殊不繁具示。蕩無下明斷惑。",
    "T45n1860_003:0231b10": "樹下合斷。謂三十四心等。坌污淨智喻于塵",
    "T45n1860_003:0231b11": "也。",
    "T45n1860_003:0231b12": "三明鏡於內神光照於外。結僧那於始心。終",
    "T45n1860_003:0231b13": "大悲以赴難　三明即知三世生死之智。在",
    "T45n1860_003:0231b14": "心明內鑑他為外。僧那梵音。此云弘誓。難",
    "T45n1860_003:0231b15": "者。謂生死界。以如來初心結誓盡度生界。故",
    "T45n1860_003:0231b16": "成佛已酬願利生。",
    "T45n1860_003:0231b17": "仰攀玄根俯提弱喪。超邁(出)三域獨蹈(踐)大方。",
    "T45n1860_003:0231b18": "啟八正之平路坦(平)眾庶之夷途。騁六通之神",
    "T45n1860_003:0231b19": "驥。乘五衍之安車　此顯利生之儀。仰向上",
    "T45n1860_003:0231b20": "也。俯就下也。玄根喻理。弱喪者。弱而失國。",
    "T45n1860_003:0231b21": "喻背覺合塵。此意如人救溺上攀於樹。下拯",
    "T45n1860_003:0231b22": "溺者則身不陷。如來亦爾。本智照真後智救",
    "T45n1860_003:0231b23": "物。生死不縛。次二句明超。三域即三界。界外",
    "T45n1860_003:0231b24": "名為大方。亦二空之理也。佛獨踐之。以小教",
    "T45n1860_003:0231b25": "說唯悉達一人具遍覺性。故八正者。謂正見",
    "T45n1860_003:0231b26": "正思等。眾庶者。庶謂庶孽即異見外道。謂大",
    "T45n1860_003:0231b27": "開八正以坦諸邪。邪徑不平由坦而夷故。騁",
    "T45n1860_003:0231b28": "謂馳騁。駿馬曰驥。神通化物應機敏速。故喻",
    "T45n1860_003:0231b29": "神驥梵云衍那。此云乘。即五乘之法。謂戒善",
    "T45n1860_003:0231c01": "諦緣六度等。安車者。雲庵云。三乘出三界人",
    "T45n1860_003:0231c02": "天出三途。故云安也。化儀大況。啟正摧邪運",
    "T45n1860_003:0231c03": "通說法。",
    "T45n1860_003:0231c04": "至於出生入死與物推移。道無不洽(霑)德(恩)無",
    "T45n1860_003:0231c05": "不施。窮化母之始物。極玄樞之妙用　初二",
    "T45n1860_003:0231c06": "句明隨機宜生則出宜滅則入。但益物是懷",
    "T45n1860_003:0231c07": "推移何定。意兼隨類之化。次二句明化博。謂",
    "T45n1860_003:0231c08": "八正等布三界俱霑。五衍齊運群機皆濟。化",
    "T45n1860_003:0231c09": "母下道書以氣為化母。雲庵云。因緣能生諸",
    "T45n1860_003:0231c10": "法。如化母也。玄樞喻智。門樞運轉。喻後智應",
    "T45n1860_003:0231c11": "動。然此上句舉化境。下句明化智。謂窮盡因",
    "T45n1860_003:0231c12": "緣生物之理。極其智用。說因緣生滅之教。知",
    "T45n1860_003:0231c13": "可度者度之。不可度者存之。又知宜大宜小",
    "T45n1860_003:0231c14": "等。由斯而知所以極智妙神用而化矣。",
    "T45n1860_003:0231c15": "廓(靜)虛宇於無疆。耀薩雲以幽燭。將絕眹於",
    "T45n1860_003:0231c16": "九止。永淪太虛　初句所證。次句能證。梵語。",
    "T45n1860_003:0231c17": "薩雲若。此云一切智。謂騰耀智光深照前理。",
    "T45n1860_003:0231c18": "眹微兆也。九止九地也。太虛無餘也。欲結有",
    "T45n1860_003:0231c19": "餘之名。先舉證理入寂。詳此折意。謂如來本",
    "T45n1860_003:0231c20": "欲淪虛。但餘緣不盡居有餘。",
    "T45n1860_003:0231c21": "而有餘緣不盡。餘跡不泯。業報猶魂聖智尚",
    "T45n1860_003:0231c22": "存。此有餘涅槃也　通有四事。一餘緣即度",
    "T45n1860_003:0231c23": "餘之機。二餘跡即所依之身。三餘業即感報",
    "T45n1860_003:0231c24": "之業猶有魂氣。四聖智未滅皆有餘也。",
    "T45n1860_003:0231c25": "經曰。陶冶塵滓如鍊真金。萬累都盡而靈覺",
    "T45n1860_003:0231c26": "獨存　初二句喻說塵如萬累。金如靈覺鑛",
    "T45n1860_003:0231c27": "穢去而真金現。萬累盡而靈覺存。陶謂陶汰。",
    "T45n1860_003:0231c28": "冶鎔冶。",
    "T45n1860_003:0231c29": "無餘者。謂至人教緣都訖。靈照永滅廓爾無",
    "T45n1860_003:0232a01": "眹故曰無餘　緣跡既了。業智兼亡。皆無所",
    "T45n1860_003:0232a02": "餘。",
    "T45n1860_003:0232a03": "何則(徵)夫大患莫若於有身。故滅身以歸無。",
    "T45n1860_003:0232a04": "勞勤莫先於有智。故絕智以淪虛　文有二",
    "T45n1860_003:0232a05": "對。皆初句舉患。後句欣寂。初身後智如文可",
    "T45n1860_003:0232a06": "了。老氏云。吾有大患為吾有身。",
    "T45n1860_003:0232a07": "然則智以(因)形倦形以智勞。輪轉修(長)途疲而",
    "T45n1860_003:0232a08": "弗已　欲養其形智慮籌畫。是智因形而疲",
    "T45n1860_003:0232a09": "倦。智既籌慮。反使其身晝夜勞作。是形因智",
    "T45n1860_003:0232a10": "而勞。因此相役於生死長途。如輪運轉雖疲",
    "T45n1860_003:0232a11": "弗止。",
    "T45n1860_003:0232a12": "經云。智為雜毒形如桎梏。淵默以之而遼(遠)",
    "T45n1860_003:0232a13": "患難以之而起　智慮不一故云雜。毒如世",
    "T45n1860_003:0232a14": "毒藥。能損命故。桎梏刑器。械足曰桎。械手曰",
    "T45n1860_003:0232a15": "梏。桎梏禁人。人實厭之。形能患人。厭亦應",
    "T45n1860_003:0232a16": "爾。淵默下示過。淵默謂無餘。身智兼存而有",
    "T45n1860_003:0232a17": "二過。一遠於無餘。二生於勞患。",
    "T45n1860_003:0232a18": "所以至人灰身滅智捐形絕慮。內無機照之",
    "T45n1860_003:0232a19": "勤外息大患之本。超然與群有永分。混爾與",
    "T45n1860_003:0232a20": "太虛同體。寂焉無聞。怕焉無兆。冥冥長往莫",
    "T45n1860_003:0232a21": "知所之(往)　至人謂如來。體質名身。容儀為",
    "T45n1860_003:0232a22": "形。灰身乃捐其形患。智即心體慮即心用。滅",
    "T45n1860_003:0232a23": "智乃絕其思慮。次二句釋成無患。超群下六",
    "T45n1860_003:0232a24": "句明益。一超群有離生滅相。二同太虛顯無",
    "T45n1860_003:0232a25": "為益。三非聲非色。四究竟不退。",
    "T45n1860_003:0232a26": "其猶燈盡火滅膏明俱竭。此無餘涅槃也",
    "T45n1860_003:0232a27": "　燈火喻身智。膏明喻形慮。",
    "T45n1860_003:0232a28": "經云。五陰永盡。譬如燈滅　五陰身心通體。",
    "T45n1860_003:0232a29": "然則有餘可以有稱。無餘可以無名。無名立",
    "T45n1860_003:0232b01": "則宗虛者。欣尚於冲默。有稱生則懷德者。彌",
    "T45n1860_003:0232b02": "仰於聖功。斯乃典誥之所垂文。先聖之所軌",
    "T45n1860_003:0232b03": "轍　初二句謂有斯二理。可立二名。次二句",
    "T45n1860_003:0232b04": "正彰所益。宗虛謂二乘小機性本好滅。依名",
    "T45n1860_003:0232b05": "求實而入無餘。懷德謂六度大人。性好立德。",
    "T45n1860_003:0232b06": "依名求實而仰有餘。後之二句。一聖教定量",
    "T45n1860_003:0232b07": "故。二先聖軌轍故。",
    "T45n1860_003:0232b08": "而曰。有無絕於內稱謂淪於外。視聽之所不",
    "T45n1860_003:0232b09": "暨。四空之所昏昧。使夫懷德者自絕。宗虛者",
    "T45n1860_003:0232b10": "靡託　初四句引前違文。後二句顯失二機。",
    "T45n1860_003:0232b11": "無異杜耳目於胎[穀-禾+卵](卵)掩玄(夫)象於霄外。而",
    "T45n1860_003:0232b12": "責夫宮商之異。辨緇素之殊者也　玄象天",
    "T45n1860_003:0232b13": "上星彩。霄謂霄漢。宮商五音之二。合舉二喻。",
    "T45n1860_003:0232b14": "以喻外亡名相內絕有無。二喻影略。具云掩",
    "T45n1860_003:0232b15": "玄。象於霄外。閟琴瑟於堂中。却責盲瞶之徒。",
    "T45n1860_003:0232b16": "令辨玄象黑白之殊。琴聲宮商之異。何由能",
    "T45n1860_003:0232b17": "之。法中意云。內存有無。外存稱謂。猶恐不",
    "T45n1860_003:0232b18": "入。今內外雙絕。何以寄懷而悟入。",
    "T45n1860_003:0232b19": "子徒知遠推至人於有無之表。高韻絕唱於",
    "T45n1860_003:0232b20": "形名之外。而論旨竟莫知所歸。幽途故自蘊",
    "T45n1860_003:0232b21": "而未顯。靜思幽尋寄懷無所　初二句舉得。而",
    "T45n1860_003:0232b22": "論下顯失。至人者。即涅槃也。出現疏云。雖明",
    "T45n1860_003:0232b23": "現身即涅槃用大。有無下謂雙絕名相。幽途",
    "T45n1860_003:0232b24": "者。幽深途徑。謂無名相而引物。物不能造。是",
    "T45n1860_003:0232b25": "自蘊藏。靜思下即有名者。尋思無所措懷。",
    "T45n1860_003:0232b26": "豈所謂朗大明於冥室。奏玄響於無聞者哉",
    "T45n1860_003:0232b27": "　大明日也。謂若名相雙絕。不應根宜。不可",
    "T45n1860_003:0232b28": "謂之明杲日於暗室。令見其相奏妙音於未",
    "T45n1860_003:0232b29": "聞。使聽其玄。皆約名相以難。",
    "T45n1860_003:0232c01": "位體第三　十演之二也。位猶安也。亦立也。",
    "T45n1860_003:0232c02": "因有名覈體寄懷無所。故今位之。",
    "T45n1860_003:0232c03": "無名曰。有餘無餘者。蓋是涅槃之外稱。應物",
    "T45n1860_003:0232c04": "之假名耳　外稱亦強名也。",
    "T45n1860_003:0232c05": "而存稱謂者。封名。志器象者耽形　由言封",
    "T45n1860_003:0232c06": "名志器耽象。所以雙亡。楞伽云。名相常相隨",
    "T45n1860_003:0232c07": "而生於妄想。",
    "T45n1860_003:0232c08": "名也極於題目。形也盡於方圓。方圓有所不",
    "T45n1860_003:0232c09": "象。題目有所不傳。焉可以名於無名。而形於",
    "T45n1860_003:0232c10": "無形者哉　初二句彰名相所盡。世間物象",
    "T45n1860_003:0232c11": "非方則圓。次二句正明妙體。非象故方圓何",
    "T45n1860_003:0232c12": "能象。非名故題目何所傳。大鈔象是寫字。後",
    "T45n1860_003:0232c13": "二句正顯不可。名但名於可名。象但象於可",
    "T45n1860_003:0232c14": "象。無名無象之體。焉可強名強象哉。題云涅",
    "T45n1860_003:0232c15": "槃無名。",
    "T45n1860_003:0232c16": "難序云。有餘無餘者。信是權寂致(立)教之本",
    "T45n1860_003:0232c17": "意。亦是如來隱顯之誠跡也　初句牒前名",
    "T45n1860_003:0232c18": "家敘有餘無餘之文。信是下縱是權宜。縱有",
    "T45n1860_003:0232c19": "二意。一權寂是無餘。隨宜方便。故云權也。立",
    "T45n1860_003:0232c20": "教是有餘。皆如來化生之本意。二隱顯之實",
    "T45n1860_003:0232c21": "跡。隱為無餘。顯為有餘。",
    "T45n1860_003:0232c22": "但未是玄寂絕言之幽致。又非至人環中之",
    "T45n1860_003:0232c23": "妙術(道)耳　奪也。前是權寂立教之意。未是",
    "T45n1860_003:0232c24": "玄寂絕言之致。無相故玄。無名故寂。前是隱",
    "T45n1860_003:0232c25": "顯之跡。亦非環中之妙。環中之妙豈容隱顯。",
    "T45n1860_003:0232c26": "子徒不聞正觀之說歟。維摩詰言。我觀如來",
    "T45n1860_003:0232c27": "無始無終。六入已過三界已出。不在方不離",
    "T45n1860_003:0232c28": "方。非有為非無為。不可以識識。不可以智知。",
    "T45n1860_003:0232c29": "無言無說心行處滅。以此觀者乃名正觀。以",
    "T45n1860_003:0233a01": "他觀者非見佛也。放光云。佛如虛空無去無",
    "T45n1860_003:0233a02": "來應緣而現。無有方所　初句告問者。經說",
    "T45n1860_003:0233a03": "正觀。子獨未聞耶。維摩下亦約義引之。無始",
    "T45n1860_003:0233a04": "下三句顯超。生相已盡故云無始。滅相又亡",
    "T45n1860_003:0233a05": "故云無終。又三際已斷故。六入六根也。根境",
    "T45n1860_003:0233a06": "相入故名六入。已過者無漏淨色不入塵故。",
    "T45n1860_003:0233a07": "三界下界繫已亡故。不在下四句遮表同時。",
    "T45n1860_003:0233a08": "不可下四句顯體深玄。以此下結揀邪正。皆",
    "T45n1860_003:0233a09": "古譯之經與今經少殊。放光下即義。引彼經",
    "T45n1860_003:0233a10": "第三十卷法上菩薩答薩陀波崙所問之意。",
    "T45n1860_003:0233a11": "大疏云。若有方所此現彼無。無方所故感",
    "T45n1860_003:0233a12": "處即形。此前皆示自性涅槃。下示無住。亦應",
    "T45n1860_003:0233a13": "化涅槃也。",
    "T45n1860_003:0233a14": "然則聖人之在天下也。寂寞虛無無執無競。",
    "T45n1860_003:0233a15": "導而弗先。感而後應　承前經意以辨。前云。",
    "T45n1860_003:0233a16": "佛如虛空隨緣而現。故云在天下。謂應無不",
    "T45n1860_003:0233a17": "周與體同遍。寂寞下顯非聲色。身非執受故。",
    "T45n1860_003:0233a18": "二執永無故竟諍也。無諍是涅槃故。導而下",
    "T45n1860_003:0233a19": "因感而導。疾前無藥故。",
    "T45n1860_003:0233a20": "譬猶幽谷之響明鏡之像。對之弗知其所以",
    "T45n1860_003:0233a21": "來。隨之罔識其所以往。恍焉而有。惚焉而亡。",
    "T45n1860_003:0233a22": "動而逾寂。隱而彌彰。出幽入冥變化無常",
    "T45n1860_003:0233a23": "　顯無住也。初四句喻說。後六句法喻皆通。谷",
    "T45n1860_003:0233a24": "鏡皆喻無名之體。對鏡之質。呼谷之人皆喻",
    "T45n1860_003:0233a25": "能感之機。若響若像皆喻於應。於中像喻應",
    "T45n1860_003:0233a26": "身。響喻說法。感之而來謂之有餘。來實非來。",
    "T45n1860_003:0233a27": "雖對之而不知所從。不住有餘也。感謝而往",
    "T45n1860_003:0233a28": "謂之無餘。往實非往。欲隨之而不知所向。不",
    "T45n1860_003:0233a29": "住無餘也。喻意可知。動即有也。隱即無也。機",
    "T45n1860_003:0233b01": "見去來聖無所住。故云動而等。出幽下釋成",
    "T45n1860_003:0233b02": "出無入有棄有入無。變化權宜理非常準。無",
    "T45n1860_003:0233b03": "名之道。譬月印空虧盈不遷出入常湛。",
    "T45n1860_003:0233b04": "其為稱也(二名)因應而作。顯跡為生。息跡為",
    "T45n1860_003:0233b05": "滅。生名有餘。滅名無餘　生滅因乎顯息。有",
    "T45n1860_003:0233b06": "無復由生滅。隨跡而起。非假名何。",
    "T45n1860_003:0233b07": "然則有無之稱本乎無名。無名之道于何不",
    "T45n1860_003:0233b08": "名　有無跡也。末也無名。實也。本也跡從。實",
    "T45n1860_003:0233b09": "現末自本名。",
    "T45n1860_003:0233b10": "是以至人居方而方。止圓而圓。在天而天。處",
    "T45n1860_003:0233b11": "人而人　承前于何不名。以示用也。逐器應",
    "T45n1860_003:0233b12": "形無不能也。方圓喻殊機。應天為天。應人名",
    "T45n1860_003:0233b13": "人。同類攝生無擇鹿馬居士宰官等。如本經",
    "T45n1860_003:0233b14": "廣示。",
    "T45n1860_003:0233b15": "原(窮)夫能天能人者。豈天人之所能哉。果以",
    "T45n1860_003:0233b16": "非天非人故。能天能人耳　是天是人之定",
    "T45n1860_003:0233b17": "報。豈能應天應人而現形。正由非天非人。所",
    "T45n1860_003:0233b18": "以能應天人。有體方用。",
    "T45n1860_003:0233b19": "其為治(化)也。應而不為因而不施。因而不施",
    "T45n1860_003:0233b20": "故。施莫之廣。應而不為故。為莫之大　現身",
    "T45n1860_003:0233b21": "名應。感而後應。聖不為也。現通說法名施。因",
    "T45n1860_003:0233b22": "機而作。聖不施也。施作也。平聲。起信論示用",
    "T45n1860_003:0233b23": "大云。第一義諦無有世諦。離於施作。但隨眾",
    "T45n1860_003:0233b24": "生見聞得益等。莫之者。含具二意。一最大最",
    "T45n1860_003:0233b25": "廣故。如眾生界一時皆感。亦一時普應。此應",
    "T45n1860_003:0233b26": "之大更無大於此者。施例之。二忘廣大之相。",
    "T45n1860_003:0233b27": "亦云莫之。如下云。",
    "T45n1860_003:0233b28": "為莫之大。故乃返於小成。施莫之廣。故乃歸",
    "T45n1860_003:0233b29": "乎無名　莫之者。亦忘乎至大至廣之相也。",
    "T45n1860_003:0233c01": "由忘乎大。故曰小成。但寄小以遣大。豈住小",
    "T45n1860_003:0233c02": "成。由忘乎廣故歸無名。總前意云。謂依體起",
    "T45n1860_003:0233c03": "用即用恒體。非體時不用用時不體。體用無",
    "T45n1860_003:0233c04": "住無不住也。",
    "T45n1860_003:0233c05": "經曰。菩提之道不可圖度。高而無上廣不可",
    "T45n1860_003:0233c06": "極。淵而無下深不可測。大包天地細入無間。",
    "T45n1860_003:0233c07": "故謂之道　經即太子本起瑞應經也。菩提",
    "T45n1860_003:0233c08": "祕藏中般若故。圖度思慮也。何故不可耶。以",
    "T45n1860_003:0233c09": "高而無上等。謂高深有際可思。上下無窮故",
    "T45n1860_003:0233c10": "不可也。天地至大智又包含。無間至小智復",
    "T45n1860_003:0233c11": "入中無間。如子微極細無中間也。以證涅槃",
    "T45n1860_003:0233c12": "體大用廣。",
    "T45n1860_003:0233c13": "然則涅槃之道。不可以有無得之明矣。",
    "T45n1860_003:0233c14": "而惑者覩神變因謂之有。見滅度便謂之無。",
    "T45n1860_003:0233c15": "有無之境妄想之域。豈足以標榜玄道。而語",
    "T45n1860_003:0233c16": "聖心者乎　執跡迷本。亦猶逐派而亡源。且",
    "T45n1860_003:0233c17": "略標涅槃。令其知有。而於正位猶為剩名。計",
    "T45n1860_003:0233c18": "跡為實空花結果。",
    "T45n1860_003:0233c19": "意謂至人寂怕無兆隱顯同源。存不為有亡",
    "T45n1860_003:0233c20": "不為無　至人法身德也。正位之中有無幾",
    "T45n1860_003:0233c21": "微。亦不形兆。故云寂怕。餘可了。",
    "T45n1860_003:0233c22": "何則佛言。吾無生不生。雖生不生無形不形。",
    "T45n1860_003:0233c23": "雖形不形以知存不為有　初句放光。即彼",
    "T45n1860_003:0233c24": "二十六中文。無形下亦義。引放光涅槃等經。",
    "T45n1860_003:0233c25": "以知下論斷。生謂四生。無生不生者。猶云無",
    "T45n1860_003:0233c26": "一生而不生。形謂六道萬類之形。猶云無一",
    "T45n1860_003:0233c27": "形而不形。何者。如忍辱太子等胎生也。雁王",
    "T45n1860_003:0233c28": "鸚鵡卵生也。頂生手生濕生也。為天為鬼化",
    "T45n1860_003:0233c29": "生也。四生攝於萬類。如涅槃三十二云。菩薩",
    "T45n1860_003:0234a01": "摩訶薩受羆身乃至鹿兔龍蛇等身。然但由",
    "T45n1860_003:0234a02": "感起即應而真故。復云不生不形。即不為有",
    "T45n1860_003:0234a03": "也。",
    "T45n1860_003:0234a04": "經云。菩薩入無盡三昧。盡見過去滅度諸佛。",
    "T45n1860_003:0234a05": "又云。入於涅槃而不般涅槃。以知亡不為無",
    "T45n1860_003:0234a06": "　初引晉華嚴。即安住長者。成就法門名不",
    "T45n1860_003:0234a07": "滅度。所得三昧名無盡佛性。唐譯名佛種無",
    "T45n1860_003:0234a08": "盡。梵云三昧。此云正思亦云正受。無盡者。以",
    "T45n1860_003:0234a09": "佛性無盡。故入此三昧見三世佛亦無盡。又",
    "T45n1860_003:0234a10": "此宗中三世互現故。現在中見過未佛也。廣",
    "T45n1860_003:0234a11": "示如經。後引義同。即本經二十一中之義。是",
    "T45n1860_003:0234a12": "知栴檀塔下勝觀元存。靈鷲山中釋迦常在。",
    "T45n1860_003:0234a13": "莫隨妄想見有去來。",
    "T45n1860_003:0234a14": "亡不為無。故雖無而有。存不為有故。雖有而",
    "T45n1860_003:0234a15": "無。雖有而無。所謂非有。雖無而有。所謂非無",
    "T45n1860_003:0234a16": "　躡前以顯二非之中。無住涅槃。跡不可執。",
    "T45n1860_003:0234a17": "然則涅槃之道果出有無之域。絕言象之逕",
    "T45n1860_003:0234a18": "斷矣　四法皆非。真應莫羈。有無不住言象",
    "T45n1860_003:0234a19": "何及。教明如鏡理直似絃。喻合符契義皎白",
    "T45n1860_003:0234a20": "晝斷然超絕。無襲前惑。",
    "T45n1860_003:0234a21": "子乃云。聖人患於有身。故滅身以歸無。勞勤",
    "T45n1860_003:0234a22": "莫先於有智。故絕智以淪虛。無乃乖乎神極。",
    "T45n1860_003:0234a23": "傷於玄旨者也　此非答前正問。以前名家",
    "T45n1860_003:0234a24": "敘入無餘。所以云。身為大患。智為雜毒。此見",
    "T45n1860_003:0234a25": "淺近過患良深。故答問已。兼破此(計初敘計)無乃",
    "T45n1860_003:0234a26": "下責非。神極者。神妙至理。玄旨者。幽玄經",
    "T45n1860_003:0234a27": "旨。",
    "T45n1860_003:0234a28": "經曰。法身無相應物以形。般若無知對緣而",
    "T45n1860_003:0234a29": "照　晉經三十二略云。清淨法身非有非無。",
    "T45n1860_003:0234b01": "隨眾生所應。悉能示現。下對即諸部般若之",
    "T45n1860_003:0234b02": "意。無身而形。非心而照。引此意明。身心尚無",
    "T45n1860_003:0234b03": "勞患何起。",
    "T45n1860_003:0234b04": "萬機頓赴而不撓其神。千難殊對而不干其",
    "T45n1860_003:0234b05": "慮。動若行雲止猶谷神。豈有心於彼此。情繫",
    "T45n1860_003:0234b06": "於動靜者乎　般若無知也。初四句法說萬",
    "T45n1860_003:0234b07": "機大數也。不撓有二。一由機感故。如水澄月",
    "T45n1860_003:0234b08": "現。二由無思故如摩尼出生。千難例同。次二",
    "T45n1860_003:0234b09": "句喻明有餘名動。如行雲無餘名靜。猶谷神",
    "T45n1860_003:0234b10": "也。谷神出道經。彼云。谷神不死。後二句正明",
    "T45n1860_003:0234b11": "無心。",
    "T45n1860_003:0234b12": "既無心於動靜。亦無相於去來　法身無相",
    "T45n1860_003:0234b13": "也。初句躡前。後句例身。以釋前文法身無相。",
    "T45n1860_003:0234b14": "去為無餘。來為有餘。",
    "T45n1860_003:0234b15": "去來不以相故。無器而不形。動靜不以心故。",
    "T45n1860_003:0234b16": "無感而不應　躡前雙明身心。以成前文。應",
    "T45n1860_003:0234b17": "物而形對緣而照。",
    "T45n1860_003:0234b18": "然則心生於有心。相出於有相　機有身心",
    "T45n1860_003:0234b19": "之感而聖。有身心之應。",
    "T45n1860_003:0234b20": "象非我出故。金石流而不焦。心非我生故日",
    "T45n1860_003:0234b21": "用而不動。紜紜(多)自彼。於我何為　象非",
    "T45n1860_003:0234b22": "聖出。心非聖生。既由機感而現。此身此心何",
    "T45n1860_003:0234b23": "患何勞。故出現疏云。象非我有。自彼器之虧",
    "T45n1860_003:0234b24": "盈。心非我生。豈普現之前後。金石下即莊子",
    "T45n1860_003:0234b25": "逍遙篇云。大旱金石流。土山焦而不熱等。",
    "T45n1860_003:0234b26": "所以智周萬物而不勞。形充八極而無患。益",
    "T45n1860_003:0234b27": "不可盈。損不可虧　八極八方之極際也。無",
    "T45n1860_003:0234b28": "心之心遍知一切而何勞。非身之身分應八",
    "T45n1860_003:0234b29": "方而弗患。至于遣侍問候。只敘禮儀。答以輕",
    "T45n1860_003:0234c01": "安俯隨世範。豈曰小疾須乳為雷居士呵哉。",
    "T45n1860_003:0234c02": "後二句以身心無為。故非所損益。初句擬繫",
    "T45n1860_003:0234c03": "辭。",
    "T45n1860_003:0234c04": "寧復痾癘中逵。壽極雙樹。靈竭天棺。體盡焚",
    "T45n1860_003:0234c05": "燎者哉　長阿含等說。如來向拘尸羅城中",
    "T45n1860_003:0234c06": "路背痛。令弟子四疊僧伽黎樹下休息等。天",
    "T45n1860_003:0234c07": "棺即金棺也。依古聖輪王葬儀而作。故言天",
    "T45n1860_003:0234c08": "棺。意云。身心非有自感而興。非益能盈非損",
    "T45n1860_003:0234c09": "可虧。豈同小乘之見半路背痛雙林壽終。靈",
    "T45n1860_003:0234c10": "智滅於天棺。聖體灰於焚燎也。",
    "T45n1860_003:0234c11": "而惑者居見聞之境。尋殊應之跡。秉執規矩",
    "T45n1860_003:0234c12": "以擬大方。欲以智勞至人形患大聖。謂捨有",
    "T45n1860_003:0234c13": "入無。因以名之。豈可謂采微言於聽表。拔玄",
    "T45n1860_003:0234c14": "根於虛壤者哉　初二句法說。次二句喻明。",
    "T45n1860_003:0234c15": "方曰規。圓曰矩。今之梓匠所用斗尺也。意云。",
    "T45n1860_003:0234c16": "任見聞之情執殊應之跡。欲求無名之妙。如",
    "T45n1860_003:0234c17": "人手執斗尺擬量大方。不知其可也。故本經",
    "T45n1860_003:0234c18": "名為二乘曲見。欲以下正明謬執。豈可下責",
    "T45n1860_003:0234c19": "其淺近。言即名言。謂有無之名應權施設。無",
    "T45n1860_003:0234c20": "實體性。非名之名。故云微言。會意忘名。故云",
    "T45n1860_003:0234c21": "聽表。玄根喻涅槃。出生世出世善故。事相本",
    "T45n1860_003:0234c22": "空。故云虛壤。意謂。有無二種。名相兩虛。無",
    "T45n1860_003:0234c23": "相無名涅槃顯現。義說采拔。",
    "T45n1860_003:0234c24": "徵出第四　九折之二也。徵責也。前章云。涅",
    "T45n1860_003:0234c25": "槃之道果出有無之境。徵意云。有無二法攝",
    "T45n1860_003:0234c26": "盡一切。如何有無之外別有涅槃之體。今詳",
    "T45n1860_003:0234c27": "徵辭。包舉儒老有無之說。復引小乘有無二",
    "T45n1860_003:0234c28": "為例以徵之。下超境中皆超此有無。",
    "T45n1860_003:0234c29": "有名曰。夫混元剖判萬有參(雜)分。有既有矣。",
    "T45n1860_003:0235a01": "不得不無。無不自無必因於有。所以高下相",
    "T45n1860_003:0235a02": "傾有無相生。此乃自然之。數數極於是　混",
    "T45n1860_003:0235a03": "謂混沌。元謂根元。剖判分裂也。萬有即萬物。",
    "T45n1860_003:0235a04": "世典多說。元氣鴻濛而為混沌。形如雞子。爾",
    "T45n1860_003:0235a05": "後清氣上升。穹窿為天。濁氣下沈磅礴為地。",
    "T45n1860_003:0235a06": "即混元剖判。亦一生二也。盤古生中萬八千",
    "T45n1860_003:0235a07": "歲(云云)是二生三。盤古死後形分物兆。萬物叢",
    "T45n1860_003:0235a08": "生。是三生萬物。今意混元已前屬無。一氣始",
    "T45n1860_003:0235a09": "萌即入有境。是無而生有也。次二對明有無",
    "T45n1860_003:0235a10": "相成。所以下引老氏以結。皆明相因而起。此",
    "T45n1860_003:0235a11": "乃下顯是定數。非由使令。故曰自然。",
    "T45n1860_003:0235a12": "以此而觀化母所育(生)理無幽顯。恢恑憰怪無",
    "T45n1860_003:0235a13": "非有也。有化而無。無非無也。然則有無之境。",
    "T45n1860_003:0235a14": "理無不統　化母道也。亦氣也。理無下據理",
    "T45n1860_003:0235a15": "而推。不論幽顯兩途之中。物有恢而大者。恑",
    "T45n1860_003:0235a16": "而奇者。憰而詐者。怪而妖者。妍醜多端巨細",
    "T45n1860_003:0235a17": "萬狀。無非是有。既因無而有。必自有而無。千",
    "T45n1860_003:0235a18": "狀萬態皆入無也。然則下正明遍統。恢恑一",
    "T45n1860_003:0235a19": "句用莊子文。已上儒老皆有此論。何晏王弼",
    "T45n1860_003:0235a20": "諸儒各有申說。謂之清談。事在通鑑諸書。故",
    "T45n1860_003:0235a21": "今論主假問而遣。",
    "T45n1860_003:0235a22": "經云。有無二法攝一切法。又稱三無為者。虛",
    "T45n1860_003:0235a23": "空數緣盡非數緣盡　數名慧數。緣即是慧",
    "T45n1860_003:0235a24": "盡為滅諦。謂無漏慧斷諸煩惱。證滅諦理。唐",
    "T45n1860_003:0235a25": "譯名擇滅無為。非數緣盡者。即諸法緣離自",
    "T45n1860_003:0235a26": "滅。於此三中取第二為小乘涅槃。第三同前",
    "T45n1860_003:0235a27": "儒老。自有入無。以明有無攝世出世。以無餘",
    "T45n1860_003:0235a28": "即出世法故。",
    "T45n1860_003:0235a29": "而論曰。有無之表別有妙道。妙於有無謂之",
    "T45n1860_003:0235b01": "涅槃。請覈妙道之本(體)果若有也。雖妙非無。",
    "T45n1860_003:0235b02": "雖妙非無。即入有境果若無也。無即無差。無",
    "T45n1860_003:0235b03": "而無差即入無境。總而括(檢東)之即而究之。無",
    "T45n1860_003:0235b04": "有異有而非無。無有異無而非有者明矣",
    "T45n1860_003:0235b05": "　初四句引前違文。請覈正難。下意云。妙道",
    "T45n1860_003:0235b06": "之體畢竟有之。體雖玄妙不可謂無。便入有",
    "T45n1860_003:0235b07": "境。下無例同總而下正顯所收。意謂妙本非",
    "T45n1860_003:0235b08": "有。非無者。非有即是無。非無即是有。未曾見",
    "T45n1860_003:0235b09": "一法異有之外而為非無者。下句例說。",
    "T45n1860_003:0235b10": "而曰。有無之外別有妙道非有。非無謂之涅",
    "T45n1860_003:0235b11": "槃。吾聞其語矣。未即於心也　耳雖聞其說",
    "T45n1860_003:0235b12": "心未悟其理。吾聞其語矣論語文。",
    "T45n1860_003:0235b13": "超境第五　十演之三也。超越也。境即有無",
    "T45n1860_003:0235b14": "六塵之境。徵中欲以有無統收涅槃。演中指",
    "T45n1860_003:0235b15": "二法俗諦之境。涅槃真諦卓然超越。以破外",
    "T45n1860_003:0235b16": "宗有無之見。",
    "T45n1860_003:0235b17": "無名曰。有無之數誠以無法不該。理無不統",
    "T45n1860_003:0235b18": "(縱)然其所統俗諦而已(奪)　有無雖寬收一切。",
    "T45n1860_003:0235b19": "但不收真諦。",
    "T45n1860_003:0235b20": "經曰。真諦何耶。涅槃道是。俗諦何耶。有無法",
    "T45n1860_003:0235b21": "是　義引大品。道樹品云。菩薩以世諦故。示",
    "T45n1860_003:0235b22": "眾生若有若無。非以第一義諦。問以屬體二",
    "T45n1860_003:0235b23": "諦迢。然仁王經亦以有無為俗諦。",
    "T45n1860_003:0235b24": "何則有者有於無。無者無於有。有無所以稱",
    "T45n1860_003:0235b25": "有。無有所以稱無。然則有生於無。無生於有。",
    "T45n1860_003:0235b26": "離有無無離無無有。有無相生。其猶高下相",
    "T45n1860_003:0235b27": "傾。有高必有下。有下必有高矣　初二句明",
    "T45n1860_003:0235b28": "二法相因。由有於無所以是有。下句例之。次",
    "T45n1860_003:0235b29": "二句承前以生二名。然則下順明相待兩成。",
    "T45n1860_003:0235c01": "離有下反顯不待皆非。有無相生下引類。非",
    "T45n1860_003:0235c02": "直有無相待。至於高下是非前後等皆然也。",
    "T45n1860_003:0235c03": "然則有無雖殊俱未免于有也。此乃言象之",
    "T45n1860_003:0235c04": "所以形(興)是非之所以生(起)豈足以統夫幽極",
    "T45n1860_003:0235c05": "而擬夫神道者乎　初二句中對有之時無乃",
    "T45n1860_003:0235c06": "是無。若二法相待因有生無。皆是緣有也。此",
    "T45n1860_003:0235c07": "乃下隨有無而興言象。依言象而起是非。豈",
    "T45n1860_003:0235c08": "足明於幽深神妙之道乎。",
    "T45n1860_003:0235c09": "是以論稱出有無者。良以有無之數止乎六",
    "T45n1860_003:0235c10": "境之內。六境之內非涅槃之宅。故借出以祛",
    "T45n1860_003:0235c11": "(遣)之　初句牒前位體中結文。六境者。古譯",
    "T45n1860_003:0235c12": "六塵為六境。皆緣生之事形。兆入有緣散入",
    "T45n1860_003:0235c13": "無。豈涅槃之居宅。故假借出之言以顯高邁。",
    "T45n1860_003:0235c14": "庶希道之流。彷彿幽途託情絕域。得意亡言",
    "T45n1860_003:0235c15": "體其非有非無。豈曰有無之外別有一有而",
    "T45n1860_003:0235c16": "可稱哉　彷彿者。相似比擬也。猶言倣法玄",
    "T45n1860_003:0235c17": "道而悟。如何法耶。一相絕。二言亡。不可守有",
    "T45n1860_003:0235c18": "無之言而隔玄悟。體其下但可體究其非有",
    "T45n1860_003:0235c19": "非無。不生知覺自與玄會。若計有無之外。別",
    "T45n1860_003:0235c20": "有涅槃復入有境。豈能超之。",
    "T45n1860_003:0235c21": "經曰。三無為者。蓋是群生紛繞。生乎篤(厚)患。",
    "T45n1860_003:0235c22": "篤患之尤(甚)莫先於有。絕有之稱莫先於無。故",
    "T45n1860_003:0235c23": "借無以明其非有。明其非有。非謂無也　經即",
    "T45n1860_003:0235c24": "羅什所譯仁王也。紛繞煩惱也。亦業也。篤患",
    "T45n1860_003:0235c25": "生死也。有謂三有。有為有漏故。絕有下謂欲",
    "T45n1860_003:0235c26": "引出有為。則無為第一。此意佛說無為。令群",
    "T45n1860_003:0235c27": "生息有為之患。爾借無下但假借無為之名。",
    "T45n1860_003:0235c28": "以引著有之物。令悟非有。故放光云。若無有",
    "T45n1860_003:0235c29": "為亦無無為等。非謂非有是斷無之無。恐儒",
    "T45n1860_003:0236a01": "老之流計有無遍攝一切。謂涅槃亦無之所",
    "T45n1860_003:0236a02": "攝。曲引佛經有為無為。以為類例。涅槃既是",
    "T45n1860_003:0236a03": "無為亦合無攝。故合無攝。故設此難以揀之。",
    "T45n1860_003:0236a04": "一揀涅槃非有無攝。二揀無為之無。非二家",
    "T45n1860_003:0236a05": "所計有無之無。",
    "T45n1860_003:0236a06": "搜(尋)玄第六　九折之三也。亦承前起。至下",
    "T45n1860_003:0236a07": "可知。",
    "T45n1860_003:0236a08": "有名曰。論旨云。涅槃既不出有無又。不在有",
    "T45n1860_003:0236a09": "無　初句敘前豈。曰有無之外等。次句敘前",
    "T45n1860_003:0236a10": "良以有無等。",
    "T45n1860_003:0236a11": "不在有無則不可於有無得之矣(一也)不出有",
    "T45n1860_003:0236a12": "無則不可以離有無求之矣(二也)求之無所便",
    "T45n1860_003:0236a13": "應都無(三也)　二所不得當求無所。究竟無體",
    "T45n1860_003:0236a14": "徒說何為。",
    "T45n1860_003:0236a15": "然復不無其道。其道不無則幽途可尋。所以",
    "T45n1860_003:0236a16": "千聖同轍。未嘗虛返(歸)者也　初明玄體非",
    "T45n1860_003:0236a17": "斷。所以千聖同歸。必有實理。",
    "T45n1860_003:0236a18": "其道既存而曰不出不在。必有異旨。可得聞",
    "T45n1860_003:0236a19": "乎　若斷可許不在不出。既存何云雙離。",
    "T45n1860_003:0236a20": "妙存第七　十演之四也。不出不在曰妙。體",
    "T45n1860_003:0236a21": "非斷絕曰存。亦示無住之深。",
    "T45n1860_003:0236a22": "無名曰。夫言由名起名以相生。相因可相無",
    "T45n1860_003:0236a23": "相無名。無名無說。無說無聞　初三句舉妄。",
    "T45n1860_003:0236a24": "後三句顯真。可相者。相由心起。心於相上印",
    "T45n1860_003:0236a25": "可分別。故言可相猶言相由心現。",
    "T45n1860_003:0236a26": "經曰。涅槃非法非非法。無聞無說非心所知",
    "T45n1860_003:0236a27": "　本經二十一云。略謂涅槃非相非不相。非",
    "T45n1860_003:0236a28": "物非不物等。無聞無謂等亦淨名文。理事善",
    "T45n1860_003:0236a29": "惡等皆名為法。今順論意。且以有無為法。非",
    "T45n1860_003:0236b01": "法不在也。非非法不出也。不出不在無說也。",
    "T45n1860_003:0236b02": "無說則無聞。無聞則無知也。",
    "T45n1860_003:0236b03": "吾何敢言。而子欲聞之耶　此由名家執出",
    "T45n1860_003:0236b04": "在之名而折非出非在之妙。願樂欲聞。故於",
    "T45n1860_003:0236b05": "答前先舉妙體之玄。以拂聞相。令忘名會旨。",
    "T45n1860_003:0236b06": "雖然善吉有言。眾生若能以無心而受。無聽",
    "T45n1860_003:0236b07": "而聽者。吾當以無言言之。庶述其言。亦可以",
    "T45n1860_003:0236b08": "言也　義引大品須菩提告釋提桓因諸天子",
    "T45n1860_003:0236b09": "之意。非正文也。事如前引。予以論勘經。論主",
    "T45n1860_003:0236b10": "引用實有多式。或引正文。或取義引之。或出",
    "T45n1860_003:0236b11": "經名。或汎舉之。或但引經中人名。或合集上",
    "T45n1860_003:0236b12": "下字文。或合集兩經引之。或略或詳。細推自",
    "T45n1860_003:0236b13": "見。",
    "T45n1860_003:0236b14": "淨名曰。不離煩惱而得涅槃。天女曰。不出魔",
    "T45n1860_003:0236b15": "界而入佛界　彼經弟子品云。不斷煩惱而",
    "T45n1860_003:0236b16": "入涅槃。天女下即寶女所問經第四。寶女偈",
    "T45n1860_003:0236b17": "答舍利弗云。如魔之境界。佛境界。則平等相",
    "T45n1860_003:0236b18": "應為一類。以是印見印。",
    "T45n1860_003:0236b19": "然則玄道在乎妙悟。妙悟在於即真。即真則",
    "T45n1860_003:0236b20": "有無齊觀。齊觀則彼己莫二　初句於道貴",
    "T45n1860_003:0236b21": "悟。如何悟耶。即妄而真故。如前云。不離煩惱",
    "T45n1860_003:0236b22": "得涅槃等。次句既不離緣而即真。觀色之時",
    "T45n1860_003:0236b23": "莫非見空。觀空之時莫非見色。故云齊觀。彼",
    "T45n1860_003:0236b24": "己目心境。心境一如。故云莫二。",
    "T45n1860_003:0236b25": "所以天地與我同根。萬物與我一體　天地",
    "T45n1860_003:0236b26": "萬物皆境也。我即心也。既云同根一體。則本",
    "T45n1860_003:0236b27": "無二。文似莊子。",
    "T45n1860_003:0236b28": "同我則非復有無。異我則乖於會通　同我",
    "T45n1860_003:0236b29": "者。心境無異亦理事冥同。非復有無者。有無",
    "T45n1860_003:0236c01": "之事泯絕也。異我下心境理事兩殊。不能會",
    "T45n1860_003:0236c02": "證冥同也。詳此二句。唯同唯異皆非。亦同亦",
    "T45n1860_003:0236c03": "異方離諸過。出在兩成。何者。由異故事理相",
    "T45n1860_003:0236c04": "違。所以不在。今若唯同非復有無。則不在之",
    "T45n1860_003:0236c05": "旨不成。由同故事理相即。所以不出。今若唯",
    "T45n1860_003:0236c06": "異乖於會通。不出之旨不成。以涅槃是理有",
    "T45n1860_003:0236c07": "無屬事。故相躡各有二過。可知。",
    "T45n1860_003:0236c08": "所以不出不在而道存乎其間矣。",
    "T45n1860_003:0236c09": "何則夫至人虛心冥照理無不統。懷六合於",
    "T45n1860_003:0236c10": "胸中。而靈鑑有餘。鏡萬有於方寸。而其神常",
    "T45n1860_003:0236c11": "虛　初二句汎明一智皆虛冥也。次二句示",
    "T45n1860_003:0236c12": "正智照理。四方上下名為六合。後二句示後",
    "T45n1860_003:0236c13": "智達事。鏡萬下謂萬有於方寸而無慮焉。故",
    "T45n1860_003:0236c14": "云常虛。此辯智玄下明證妙。",
    "T45n1860_003:0236c15": "至(竟)能拔玄根於未始。即群動以靜心。恬淡",
    "T45n1860_003:0236c16": "淵默妙契自然　至能下承前以明。玄根喻",
    "T45n1860_003:0236c17": "真拔喻於證。未始二意。一未猶無也。理無始",
    "T45n1860_003:0236c18": "故智始會時非照今有。二智雖極真未始照。",
    "T45n1860_003:0236c19": "故如前云虛心等。群動俗也。權應之時初無",
    "T45n1860_003:0236c20": "應相故云靜心。後二句如次成上二智無相。",
    "T45n1860_003:0236c21": "自然者。感而後應不加功力。起信云。自然而",
    "T45n1860_003:0236c22": "有不思議業。能現十方利益眾生。",
    "T45n1860_003:0236c23": "所以處有不有。居無不無。居無不無故不無",
    "T45n1860_003:0236c24": "於無。處有不有故不有於有。故能不出有無。",
    "T45n1860_003:0236c25": "而不在有無者也　所以下略至人二字。初",
    "T45n1860_003:0236c26": "二句承前釋成。處有居無明不出也。不有不",
    "T45n1860_003:0236c27": "無明不在也。次四句躡前雙示不住。故能下",
    "T45n1860_003:0236c28": "結成。",
    "T45n1860_003:0236c29": "然則法無有無之相。聖無有無之知。聖無有",
    "T45n1860_003:0237a01": "無之知。則無心於內法。無有無之相則無數",
    "T45n1860_003:0237a02": "(相)於外。於外無數於內無心。此彼寂滅物(境)我",
    "T45n1860_003:0237a03": "心冥一。怕爾無眹乃曰涅槃。涅槃若此圖度",
    "T45n1860_003:0237a04": "絕矣　初二句顯心境無相。次四句明心境",
    "T45n1860_003:0237a05": "兩亡。次四句心境冥一。怕爾下結離心思。圖",
    "T45n1860_003:0237a06": "度思慮也。",
    "T45n1860_003:0237a07": "豈容責之於有無之內。又可徵之於有無之",
    "T45n1860_003:0237a08": "外耶。",
    "T45n1860_003:0237a09": "難差第八　九折之四也。此亦承前心境不",
    "T45n1860_003:0237a10": "二之妙。以難三乘等修證之差。",
    "T45n1860_003:0237a11": "有名曰。涅槃既絕圖度之域。則超六境之外。",
    "T45n1860_003:0237a12": "不出不在而玄道獨存。斯則窮理盡性。究竟",
    "T45n1860_003:0237a13": "之道妙一無差。理其然矣。通敘前理。窮理盡",
    "T45n1860_003:0237a14": "性語出周易。彼云。窮理盡性以至於命。理其",
    "T45n1860_003:0237a15": "然者。許可其理。",
    "T45n1860_003:0237a16": "而放光云。三乘之道皆因無為。而有差別",
    "T45n1860_003:0237a17": "　即二十四中之文。亦少不同義則無異。金剛",
    "T45n1860_003:0237a18": "亦云。一切賢聖法皆因等(云云)。",
    "T45n1860_003:0237a19": "佛言。我昔為菩薩名曰儒童。於然燈佛所。已",
    "T45n1860_003:0237a20": "入涅槃。儒童菩薩時於七住獲無生忍。進修",
    "T45n1860_003:0237a21": "三位　緣起如本行說。詳意儒童時居七住。",
    "T45n1860_003:0237a22": "依無生忍見無生理。名入涅槃。折意以既得",
    "T45n1860_003:0237a23": "涅槃。謂究竟無修。如何復修後三住乎。古譯",
    "T45n1860_003:0237a24": "十地亦名十住。",
    "T45n1860_003:0237a25": "若涅槃一也。則不應有三。如其有三則非究",
    "T45n1860_003:0237a26": "竟。究竟之道而有升降之殊。眾經異說何以",
    "T45n1860_003:0237a27": "取中耶　初四句難三乘有差。以三一互違",
    "T45n1860_003:0237a28": "故非究竟。則無常也。次二句躡前以難三位",
    "T45n1860_003:0237a29": "之殊。升降高下也。中謂折中亦正也。",
    "T45n1860_003:0237b01": "辨差第九　十演之五也。辨謂分辨。",
    "T45n1860_003:0237b02": "無名曰。然究竟之道理無差也　理無二。實",
    "T45n1860_003:0237b03": "所以究竟。",
    "T45n1860_003:0237b04": "法華經云。第一大道無有兩正。吾以方便為",
    "T45n1860_003:0237b05": "怠慢者。於一乘道分別說三。三車出火宅。即",
    "T45n1860_003:0237b06": "其事也　亦義引法華前後之文正法華善權",
    "T45n1860_003:0237b07": "品云。是一乘道寂然之地無有二上等。妙法",
    "T45n1860_003:0237b08": "化城品云。佛為求道者中路懈廢。意止息故",
    "T45n1860_003:0237b09": "以方便力。於一乘道分別說三。懈廢亦怠慢",
    "T45n1860_003:0237b10": "也。火宅可知。",
    "T45n1860_003:0237b11": "以俱出生死故。同稱無為。所乘不一故有三",
    "T45n1860_003:0237b12": "名。統其會歸一而已矣　三乘云殊免患是",
    "T45n1860_003:0237b13": "同。所乘下通理教行果。今略就教行釋之。教",
    "T45n1860_003:0237b14": "者。謂依一乘分別說三。即諦緣度。行者。三乘",
    "T45n1860_003:0237b15": "三行大小不一。統其下意謂能乘之人隨所乘",
    "T45n1860_003:0237b16": "之法。不一而有三名。所歸之理唯一無二。",
    "T45n1860_003:0237b17": "而難云。三乘之道皆因無為而有差別。此以",
    "T45n1860_003:0237b18": "人三。三於無為。非無為有三也　初四句敘",
    "T45n1860_003:0237b19": "難。此以下出理。三差在機不在於理。",
    "T45n1860_003:0237b20": "故放光云。涅槃有差別耶。答曰。無差別。但如",
    "T45n1860_003:0237b21": "來結習都盡。聲聞結習末盡耳　即彼經二",
    "T45n1860_003:0237b22": "十四中之文。但如來下彼云。但如來諸習結",
    "T45n1860_003:0237b23": "盡爾。聲聞習結不悉盡等。即二障種子習氣。",
    "T45n1860_003:0237b24": "此約三乘斷惑淺深。以分三異。非涅槃有三",
    "T45n1860_003:0237b25": "也。",
    "T45n1860_003:0237b26": "請以近喻以況遠旨。如人斬木去尺無尺去",
    "T45n1860_003:0237b27": "寸無寸。修短在於尺寸。不在於無也　已見",
    "T45n1860_003:0237b28": "邊為近。未見邊為遠。人喻三乘。斬喻智斷。",
    "T45n1860_003:0237b29": "木喻種現無喻無為。尺寸喻三乘斷惑多少",
    "T45n1860_003:0237c01": "也。以喻量法昭然可見。",
    "T45n1860_003:0237c02": "夫群生萬端識根不一。智鑑有淺深。德行有",
    "T45n1860_003:0237c03": "厚薄　初句總指次句。識謂識心。即樂欲不",
    "T45n1860_003:0237c04": "同。謂樂大樂小。根謂根性。即種性不一。即大",
    "T45n1860_003:0237c05": "機小機。次句大乘雙照二空名深。小乘獨見",
    "T45n1860_003:0237c06": "人空名淺。德行下自利之行名薄。二行雙行",
    "T45n1860_003:0237c07": "名厚。亦可諦緣之行名薄。六度萬行名厚。",
    "T45n1860_003:0237c08": "所以俱之(往)彼岸。而升降不同。彼岸豈異。異",
    "T45n1860_003:0237c09": "自我耳　由識根差別故。所以俱往彼岸而",
    "T45n1860_003:0237c10": "高下不齊。喻以生死為此岸。煩惱為中流。涅",
    "T45n1860_003:0237c11": "槃為彼岸。彼岸唯一為力。不同故成異也。",
    "T45n1860_003:0237c12": "然則眾經殊辨其致不乖(差)　由前云眾經",
    "T45n1860_003:0237c13": "異說何以取中。今引法華。明三乘一起。三雖",
    "T45n1860_003:0237c14": "差別。至道唯一。三位例然。",
    "T45n1860_003:0237c15": "責異第十　九折之五也。所證之理既一。如",
    "T45n1860_003:0237c16": "何能證之人三殊耶。此亦躡前而問。下文自",
    "T45n1860_003:0237c17": "具。",
    "T45n1860_003:0237c18": "有名曰。俱出火宅則無患一也。同出生死則",
    "T45n1860_003:0237c19": "無為一也。而云彼岸無異異自我耳。彼岸則",
    "T45n1860_003:0237c20": "無為岸也。我則體(證)無為者也　初喻次法免",
    "T45n1860_003:0237c21": "患既同。無為定一。而云下舉前違文。彼岸下",
    "T45n1860_003:0237c22": "約法約人。先定其理而後難云。",
    "T45n1860_003:0237c23": "請問我與無為為一為異。若我即無為。無為",
    "T45n1860_003:0237c24": "亦即我。不得言無為。無異異自我也。若我異",
    "T45n1860_003:0237c25": "無為。我則非無為。無為自無為。我自常有為。",
    "T45n1860_003:0237c26": "冥會之致又滯而不通　初二句雙審。若我",
    "T45n1860_003:0237c27": "下出第一過。明人法相。即既人法相即人三",
    "T45n1860_003:0237c28": "法三。何云法一也。又若我下出第二過。明人",
    "T45n1860_003:0237c29": "法兩異。無為有為兩分。有為三乘應(不)冥會",
    "T45n1860_003:0238a01": "於無為之理。何言三乘冥會耶。",
    "T45n1860_003:0238a02": "然則我與無為。一亦無三異亦無三。三乘之",
    "T45n1860_003:0238a03": "名何由而生　以人從法法。一人一也。異則",
    "T45n1860_003:0238a04": "不證於何有三耶。",
    "T45n1860_003:0238a05": "會異第十一　十演之六也。會謂會通。下文",
    "T45n1860_003:0238a06": "自顯。",
    "T45n1860_003:0238a07": "無名曰。夫止此而此適彼而彼。所以同於得",
    "T45n1860_003:0238a08": "者得亦得之。同於失者失亦失之　此目此",
    "T45n1860_003:0238a09": "岸。彼目彼岸。猶言居生死之岸。則同生死之",
    "T45n1860_003:0238a10": "患。無為例之。所以下承前已明。文擬老氏。同",
    "T45n1860_003:0238a11": "於得下釋前適彼而彼。得謂證得然通能所。",
    "T45n1860_003:0238a12": "能得之人同所得之理時。理亦同於能得之",
    "T45n1860_003:0238a13": "人。如下云。我即無為無為即我。同於失下釋",
    "T45n1860_003:0238a14": "前。止此而此。能所不相得也。反前可知。",
    "T45n1860_003:0238a15": "我適無為我即無為。無為雖一何乖不一耶",
    "T45n1860_003:0238a16": "　人證法時人法必即也。所以亦三者。理雖一",
    "T45n1860_003:0238a17": "味。證有淺深故。於法略示。下喻及合中具",
    "T45n1860_003:0238a18": "顯。",
    "T45n1860_003:0238a19": "譬猶三鳥出網同適無患之域。無患雖同而",
    "T45n1860_003:0238a20": "鳥鳥各異。不可以鳥鳥各異。謂無患亦異。又",
    "T45n1860_003:0238a21": "不可以無患既一而一於眾鳥。然則鳥即無",
    "T45n1860_003:0238a22": "患。無患即鳥。無患豈異異自鳥耳　初四句",
    "T45n1860_003:0238a23": "舉喻體。三鳥隨舉大中小者。在網為患。出網",
    "T45n1860_003:0238a24": "之時遠近雖殊。皆為無患之域。以喻三乘斷",
    "T45n1860_003:0238a25": "惑出界。不可下鳥患相望反責一異。然則下",
    "T45n1860_003:0238a26": "釋成相即。又不防鳥異。美哉斯喻何疑不遣。",
    "T45n1860_003:0238a27": "如是三乘眾生俱越妄想之樊。同適無為之",
    "T45n1860_003:0238a28": "境無為雖同而乘乘各異。不可以乘乘各異。",
    "T45n1860_003:0238a29": "謂無為亦異。又不可以無為既一而一於三",
    "T45n1860_003:0238b01": "乘也。然則我即無為無為即我無為。豈異異",
    "T45n1860_003:0238b02": "自我耳　三乘名眾生者。諸蘊未轉二死猶",
    "T45n1860_003:0238b03": "存。相續之心猶生。和合之識未破。等覺已降",
    "T45n1860_003:0238b04": "皆有此名。亦前四句明人證法。不可下四句",
    "T45n1860_003:0238b05": "以人會理。會許淺深。人可云異。理何異耶。亦",
    "T45n1860_003:0238b06": "不可云由理一故。不許證有淺深之殊。何云",
    "T45n1860_003:0238b07": "一亦無三耶。然則下結成相即。理則元一證",
    "T45n1860_003:0238b08": "則有三也。句句合前不煩重指。",
    "T45n1860_003:0238b09": "所以無患雖同。而升虛有遠近。無為雖一而",
    "T45n1860_003:0238b10": "幽(妙)鑑有淺深　承前法喻。以答異亦無三",
    "T45n1860_003:0238b11": "也。初二句喻明。後二句法說。前舉三鳥雖異",
    "T45n1860_003:0238b12": "免患是同。免則相即。不妨人異。以明一亦有",
    "T45n1860_003:0238b13": "三。此舉迯患雖同遠近有異。以明異亦有三。",
    "T45n1860_003:0238b14": "但異在遠近不在於法。幽鑑三乘之智也。",
    "T45n1860_003:0238b15": "無為即乘也。乘即無為也。此非我異無為。以",
    "T45n1860_003:0238b16": "未盡無為故有三耳　初二句明相即無異。",
    "T45n1860_003:0238b17": "此非下以相即故非異。非異故冥會。誰云其",
    "T45n1860_003:0238b18": "異而乖於冥會耶。以未盡故有三。誰云異亦",
    "T45n1860_003:0238b19": "無三。血脈隱微。可細推繹。",
    "T45n1860_003:0238b20": "詰漸第十二　九折之六也。詰難也。由前未",
    "T45n1860_003:0238b21": "盡有三。以是漸義故今詰之。",
    "T45n1860_003:0238b22": "有名曰。萬累滋彰本於妄想。妄想既祛則萬",
    "T45n1860_003:0238b23": "累都息。二乘得盡智菩薩得無生智。是時妄",
    "T45n1860_003:0238b24": "想都盡。結縛永除　枝末麁惑眾多名萬滋",
    "T45n1860_003:0238b25": "益也。彰著也。妄想即根本無明細惑。意云。枝",
    "T45n1860_003:0238b26": "末雖眾本惑唯一。但剪本惑末惑頓息。理可",
    "T45n1860_003:0238b27": "頓證。盡智下大品說。三乘之人共十一智。第",
    "T45n1860_003:0238b28": "九名盡智。謂苦已盡見等。第十名無生智。謂",
    "T45n1860_003:0238b29": "苦已見而不更見等。則前之十智聲聞皆有。",
    "T45n1860_003:0238c01": "盡智在已辦地得之。今云。菩薩得無生智者。",
    "T45n1860_003:0238c02": "二地已上第九菩薩地阿鞞跋致。如實知諸",
    "T45n1860_003:0238c03": "法本自不生今亦無滅。名無生智。不共二乘",
    "T45n1860_003:0238c04": "也。意謂智起惑亡理即顯現。如大品放光及",
    "T45n1860_003:0238c05": "智論二十三廣說。",
    "T45n1860_003:0238c06": "結縛既除則心無為。心既無為理無餘翳",
    "T45n1860_003:0238c07": "　初一句躡前。次句明證。後二句惑盡。理如明",
    "T45n1860_003:0238c08": "鏡惑如塵翳。妄惑既盡理即明淨。",
    "T45n1860_003:0238c09": "經曰。是諸聖智不相違背。不出不在其實俱",
    "T45n1860_003:0238c10": "空。又曰。無為大道平等無二　放光第二略",
    "T45n1860_003:0238c11": "云。聲聞辟支佛菩薩佛世尊。是諸聖智不相",
    "T45n1860_003:0238c12": "違背。乃至云。不出不在其實空者無有差殊。",
    "T45n1860_003:0238c13": "與大品大同。今謂在字宜是生字。傳之誤也。",
    "T45n1860_003:0238c14": "智論四十三解云。因邊不起名為不出。緣邊",
    "T45n1860_003:0238c15": "不起。名為不生。又曰下亦義引大品等。如三",
    "T45n1860_003:0238c16": "慧品。須菩提白佛言。世尊無為法中可得差",
    "T45n1860_003:0238c17": "別不。佛言。不也等。",
    "T45n1860_003:0238c18": "既曰無二。則不容心異。不體(證)則已。體應窮",
    "T45n1860_003:0238c19": "微而曰體而未盡。是所未悟也　初句躡前",
    "T45n1860_003:0238c20": "理智無二。次句會前不相違背。不體下意云。",
    "T45n1860_003:0238c21": "三乘之智無殊。是唯不證證則頓盡。如何分",
    "T45n1860_003:0238c22": "小大之殊。談漸盡之理。",
    "T45n1860_003:0238c23": "明漸第十三　十演之七也。謂結習不可頓",
    "T45n1860_003:0238c24": "盡。無為不可頓見。譬如磨鏡塵亦漸除。明亦",
    "T45n1860_003:0238c25": "漸現。",
    "T45n1860_003:0238c26": "無名曰。無為無二則已然矣。結使重惑而謂",
    "T45n1860_003:0238c27": "可頓盡。亦所未喻(曉)也　初二句許前。結使",
    "T45n1860_003:0238c28": "下正明其漸。此明方便淨也。三乘之人皆以",
    "T45n1860_003:0238c29": "見前伏惑。登見道已始盡分別。思惟位中漸",
    "T45n1860_003:0239a01": "斷俱生。如是已歷乾慧乃至已辦及辟支佛",
    "T45n1860_003:0239a02": "菩薩等地。方得無漏盡無生智。",
    "T45n1860_003:0239a03": "經曰。三箭中的。三獸渡河。中渡無異而有淺",
    "T45n1860_003:0239a04": "深之殊者。為力不同故也　初二喻皆古譯",
    "T45n1860_003:0239a05": "毘婆沙論之義。故彼論二十二云。猶如一的",
    "T45n1860_003:0239a06": "若木若鐵。眾箭所中如是一。無為體為三想",
    "T45n1860_003:0239a07": "所行等。五十五云。於甚深十二因緣河。能盡",
    "T45n1860_003:0239a08": "其底。是名為佛。二乘不爾。如三獸渡河。謂兔",
    "T45n1860_003:0239a09": "馬象。兔則騰擲乃渡。馬或盡底或不盡底。香",
    "T45n1860_003:0239a10": "象於一切時。無不盡底等。",
    "T45n1860_003:0239a11": "如是三乘眾生俱濟緣起之津。同鑑四諦之",
    "T45n1860_003:0239a12": "的。絕偽即真同升無為。然其所乘不一者。亦",
    "T45n1860_003:0239a13": "以智力不同故也　緣起謂十二因緣。津謂",
    "T45n1860_003:0239a14": "渡處。渡已名濟。四諦可知。若緣若諦。隨一法",
    "T45n1860_003:0239a15": "門三人同稟。通教意也。所稟法門無殊。隨其",
    "T45n1860_003:0239a16": "機宜但成自乘菩提。亦婆沙之意。涅槃略云。",
    "T45n1860_003:0239a17": "十二緣生下智觀者得聲聞道等。見諦之理",
    "T45n1860_003:0239a18": "名曰中的。行相皆多。如婆沙說。絕偽者。斷惑",
    "T45n1860_003:0239a19": "也。即真者。證理也。同升無為者。明所趣非",
    "T45n1860_003:0239a20": "異。然其下明能趣有殊。後句即論語云射不",
    "T45n1860_003:0239a21": "主皮為力不同科。以法對喻。昭然可知。",
    "T45n1860_003:0239a22": "夫群有雖眾。然其量有涯。正(直)使(令)智猶身子",
    "T45n1860_003:0239a23": "辨若滿願。窮才極慮莫闚其畔　群有即萬",
    "T45n1860_003:0239a24": "物也。量謂邊量緣起事法。雖廣多無際。然有",
    "T45n1860_003:0239a25": "名有相皆屬分限。故云有涯。身子即舍利弗。",
    "T45n1860_003:0239a26": "智慧第一故。滿願即富樓那。辨才第一故。意",
    "T45n1860_003:0239a27": "云。有限俗諦直令窮滿願之辨才。不能盡談",
    "T45n1860_003:0239a28": "其名極。身子之智慮不能遍知其狀。故涅槃",
    "T45n1860_003:0239a29": "三十五云。我往一時在耆闍崛山。與彌勒菩",
    "T45n1860_003:0239b01": "薩共論世諦。舍利弗等五百聲聞。於是事中",
    "T45n1860_003:0239b02": "都不識知。何況出世第一義諦。",
    "T45n1860_003:0239b03": "況夫虛無之數(妙)重玄之域。其道無涯。欲之",
    "T45n1860_003:0239b04": "頓盡耶　虛無重玄擬老書為文。謂涅槃也。",
    "T45n1860_003:0239b05": "有涯之數令智辨之人尚不闚其畔。無涯之",
    "T45n1860_003:0239b06": "真使三乘眾生欲令頓盡。豈能爾耶。譬乎九",
    "T45n1860_003:0239b07": "層之臺不可躐等。萬里青冥頓欲階升。於道",
    "T45n1860_003:0239b08": "未許故。",
    "T45n1860_003:0239b09": "書不云乎。為學者日益為道者日損。為道者。",
    "T45n1860_003:0239b10": "為於無為者也。為於無為而日日損。此豈頓",
    "T45n1860_003:0239b11": "得之謂。要損之又損之。以至於無損耳　例",
    "T45n1860_003:0239b12": "引老書。論主於中間而釋之。以喻漸斷之理。",
    "T45n1860_003:0239b13": "如見前見後之節級。性宗相宗之位次寄位",
    "T45n1860_003:0239b14": "斷惑。皆此理也。",
    "T45n1860_003:0239b15": "經喻螢日智用。可知矣　放光第二云。舍利",
    "T45n1860_003:0239b16": "弗譬如螢火虫不作是念言。我光明照閻浮",
    "T45n1860_003:0239b17": "提。普令大明。如是舍利弗諸聲聞辟支佛亦",
    "T45n1860_003:0239b18": "無是念言。我當行六波羅蜜。具足十八法。成",
    "T45n1860_003:0239b19": "阿惟三佛。度脫眾生。舍利弗譬如日出遍照",
    "T45n1860_003:0239b20": "閻浮提。莫不蒙明者。如是菩薩行六波羅蜜。",
    "T45n1860_003:0239b21": "具足十八法。成阿惟三佛。度不可計一切眾",
    "T45n1860_003:0239b22": "生。",
    "T45n1860_003:0239b23": "譏動第十四　九折之七也。譏諷也。亦詰難",
    "T45n1860_003:0239b24": "之謂。前斷惑證理損益等皆動。故論文雖別",
    "T45n1860_003:0239b25": "引經以辯。然意中含有前旨。如下云。既以取",
    "T45n1860_003:0239b26": "捨為心。損益為體。豈非盡惑證理之動也。所",
    "T45n1860_003:0239b27": "以譏動者。欲明動而常寂。寂而恒動。無住之",
    "T45n1860_003:0239b28": "行。事理雙修。不爾奚證無住涅槃之果。",
    "T45n1860_003:0239b29": "有名曰。經稱法身已上入無為境。心不可以",
    "T45n1860_003:0239c01": "智知。形不可以象測。體絕陰入心智寂滅。而",
    "T45n1860_003:0239c02": "復云。進修三位積德彌廣　方廣分中共示",
    "T45n1860_003:0239c03": "菩薩入地。心證真如離分別故智不知。以法",
    "T45n1860_003:0239c04": "為身故象弗測。至七地中身心無相。如何復",
    "T45n1860_003:0239c05": "進後之三地。焉非其動乎。",
    "T45n1860_003:0239c06": "夫進修本(因)於好(去)尚。積德生(起)於涉求。好尚",
    "T45n1860_003:0239c07": "則取捨情見。涉求則損益交陳　初二句推",
    "T45n1860_003:0239c08": "因。謂心有好尚於後位。所以進修其勝分。身",
    "T45n1860_003:0239c09": "有涉求於眾德。所以復出於自分。次二句顯",
    "T45n1860_003:0239c10": "其過患。取後捨前損障益德。皆分別之動。",
    "T45n1860_003:0239c11": "既以取捨為心。損益為體。而曰體絕陰入心",
    "T45n1860_003:0239c12": "智寂滅。此文乖致(旨)殊。而會之一人　以此",
    "T45n1860_003:0239c13": "四者身心兩現。如何乃云體絕(云云)文義既殊",
    "T45n1860_003:0239c14": "動靜互戾。會屬於儒童一人如何。",
    "T45n1860_003:0239c15": "無異指南為北。以曉迷夫也　南喻動北喻",
    "T45n1860_003:0239c16": "寂。經中云寂云動。令人服行。既二理相違。如",
    "T45n1860_003:0239c17": "何準的。譬之欲北而反指南。若今謂寂而反",
    "T45n1860_003:0239c18": "示動。何以令迷夫行人曉解耶。南北喻動靜",
    "T45n1860_003:0239c19": "者。南為朱明故喻動。北為玄冥故喻寂。",
    "T45n1860_003:0239c20": "動寂第十五　十演之八也。法身已上行行",
    "T45n1860_003:0239c21": "合真即相無相。焉有動而不寂。寂而不動耶。",
    "T45n1860_003:0239c22": "今標動靜不云寂動者。以問中但譏其動。意",
    "T45n1860_003:0239c23": "謂動則違寂。不知動時全寂。故云動寂。然稟",
    "T45n1860_003:0239c24": "實教之行者悟理起行。不揀凡夫。況七地乎。",
    "T45n1860_003:0239c25": "演此顯無住之因。方契無住之果矣。",
    "T45n1860_003:0239c26": "無名曰。經稱聖人無為而無所不為　放光",
    "T45n1860_003:0239c27": "二十四云。佛言。適無所為故。行般若波羅蜜",
    "T45n1860_003:0239c28": "等。無為寂也。無所不為動也。寂不妨動故。",
    "T45n1860_003:0239c29": "無為故。雖動而常寂。無所不為故。雖寂而常",
    "T45n1860_003:0240a01": "動。雖寂而常動故。物莫能一。雖動而常寂故。",
    "T45n1860_003:0240a02": "物莫能二。物莫能二故。逾動逾寂。物莫能一",
    "T45n1860_003:0240a03": "故。逾寂逾動　初四句相躡顯動寂無違。次",
    "T45n1860_003:0240a04": "四句顯二法非一非異。後四句躡前。釋成二",
    "T45n1860_003:0240a05": "行雙流。",
    "T45n1860_003:0240a06": "所以為即無為無為即為。動寂雖殊。而莫之",
    "T45n1860_003:0240a07": "可異也　承前三對之文。一致已明。此但結",
    "T45n1860_003:0240a08": "成前所引經。通答進修之動。既為即無為。如",
    "T45n1860_003:0240a09": "何進修三位。一句屬動。",
    "T45n1860_003:0240a10": "道行云。心亦不有亦不無　即彼經初卷中",
    "T45n1860_003:0240a11": "文。據前問中。身心各說。以進修是取捨之心。",
    "T45n1860_003:0240a12": "積德是涉求之身。今答中初答進修。引為不",
    "T45n1860_003:0240a13": "為之文。意復屬身以運行由身故。今答積德。",
    "T45n1860_003:0240a14": "而却引心亦不有之文。意以涉求豈非是心。",
    "T45n1860_003:0240a15": "大底行由身運身由心策。身心相應互舉皆",
    "T45n1860_003:0240a16": "可。況法身菩薩證心成身。未嘗宛異不惟動",
    "T45n1860_003:0240a17": "寂無殊。亦乃身心一致。",
    "T45n1860_003:0240a18": "不有者。不若(似)有心之有。不無者。不若無心",
    "T45n1860_003:0240a19": "之無　義如下釋。",
    "T45n1860_003:0240a20": "何者。(徵)有心則眾庶是也。無心則太虛是也。",
    "T45n1860_003:0240a21": "眾庶止於妄想。太虛絕於靈照。豈可止於妄",
    "T45n1860_003:0240a22": "想絕於靈照。標其神道而語聖心者哉　眾",
    "T45n1860_003:0240a23": "庶謂凡夫。初二句指體。次二句彰過。豈可下",
    "T45n1860_003:0240a24": "正揀。",
    "T45n1860_003:0240a25": "是以聖心不有。不可謂之無。聖心不無。不可",
    "T45n1860_003:0240a26": "謂之有　為斥二見故。言非有非無。豈可聞",
    "T45n1860_003:0240a27": "說非有。却計是無等。謂者計謂之謂。",
    "T45n1860_003:0240a28": "不有故。心想都滅。不無故。理無不契。理無不",
    "T45n1860_003:0240a29": "契故。萬德斯弘。心想都滅故。功成非我　初",
    "T45n1860_003:0240b01": "二句離過。次二句證理。次二句初由契理。恒",
    "T45n1860_003:0240b02": "沙佛法一一隨理周遍法界。後二句由心想",
    "T45n1860_003:0240b03": "滅故功皆無相。無容我證我為。如何乃至積",
    "T45n1860_003:0240b04": "德起於涉求哉。",
    "T45n1860_003:0240b05": "所以應化無方未嘗有為。寂然不動未嘗不",
    "T45n1860_003:0240b06": "為。經曰。心無所行無所不行。信矣　答問至",
    "T45n1860_003:0240b07": "此大理已明。前結後證文皆可了。所引之經",
    "T45n1860_003:0240b08": "亦義引大品等。如無作品云。菩薩行般若不",
    "T45n1860_003:0240b09": "行色。為行般若。不行受想等為行般若等。自",
    "T45n1860_003:0240b10": "此已下廣會教理。旨不異前。",
    "T45n1860_003:0240b11": "儒童曰。昔我於無數劫。以國財身命施人無",
    "T45n1860_003:0240b12": "數。以妄想心則非為施也。今以無生心五華",
    "T45n1860_003:0240b13": "施佛。始名施爾。又空行菩薩入空解脫門。方",
    "T45n1860_003:0240b14": "言。今是行時非謂證時　智論第十六云。我",
    "T45n1860_003:0240b15": "於無量劫中。頭目髓腦以施眾生。合其願",
    "T45n1860_003:0240b16": "滿。乃至慇懃精進求此功德。欲具足五波羅",
    "T45n1860_003:0240b17": "蜜。我是時未有所得。見然燈佛。以五華施佛。",
    "T45n1860_003:0240b18": "布髮泥中得無生法忍。即時六波羅蜜滿等。",
    "T45n1860_003:0240b19": "釋曰。七地已前智相未盡故。三輪未或全空。",
    "T45n1860_003:0240b20": "住相行施非真施也。以不順真故。施既如此",
    "T45n1860_003:0240b21": "戒等皆然。舉一例諸也。至無相地。智相已亡。",
    "T45n1860_003:0240b22": "無生又證施無所住。冥然契真。施雖五花之",
    "T45n1860_003:0240b23": "尠。勝前身命之多。蹄涔海量何敢相望。施華",
    "T45n1860_003:0240b24": "之緣如本行經。又空行下放光二十略云。菩",
    "T45n1860_003:0240b25": "薩行空無相無願三昧等。今正是行五波羅",
    "T45n1860_003:0240b26": "蜜時。非是證時。皆顯動寂無妨。",
    "T45n1860_003:0240b27": "然則心彌虛行彌廣。終日行不乖於無行者",
    "T45n1860_003:0240b28": "也　謂行行忘相。動而恒寂。",
    "T45n1860_003:0240b29": "是以賢劫稱無捨之檀。成具美不為之為。禪",
    "T45n1860_003:0240c01": "典唱無緣之慈。思益演不知之知　梵云檀",
    "T45n1860_003:0240c02": "那。此云布施。賢劫經說。一切諸法無有與者。",
    "T45n1860_003:0240c03": "是曰布施。成具經云。不為而過為。禪經說。慈",
    "T45n1860_003:0240c04": "心三昧有無緣之慈。思益經略云。無取捨之",
    "T45n1860_003:0240c05": "知方為知矣。",
    "T45n1860_003:0240c06": "聖旨幽玄殊文同辨　文雖四異。旨則一貫",
    "T45n1860_003:0240c07": "而玄通。",
    "T45n1860_003:0240c08": "豈可以有為便有為。無為便無為哉。菩薩住",
    "T45n1860_003:0240c09": "盡不盡平等法門。不盡有為。不住無為。即其",
    "T45n1860_003:0240c10": "事也　初二句責其動靜異見。菩薩下引經",
    "T45n1860_003:0240c11": "顯理。即名經略云。上方香積世界菩薩欲還",
    "T45n1860_003:0240c12": "本國。向佛求法。佛言。有盡無盡解脫法門。汝",
    "T45n1860_003:0240c13": "等當學(云云)如菩薩者不盡有為。不住無為。彼",
    "T45n1860_003:0240c14": "疏解云。有為雖偽。捨之而大業不成。無為雖",
    "T45n1860_003:0240c15": "實。住之而慧心不明。即其事者。同前動寂無",
    "T45n1860_003:0240c16": "礙。若有無異見豈順經義。既云平等。則盡與",
    "T45n1860_003:0240c17": "不盡其行一也。",
    "T45n1860_003:0240c18": "而以南北為喻。殊非領會之唱(說)　領謂領",
    "T45n1860_003:0240c19": "納。會謂契會。雲庵云。南北之方定異。寂動二",
    "T45n1860_003:0240c20": "行常一。將定異喻常一。豈能領會也。",
    "T45n1860_003:0240c21": "窮源第十六　九折之八也。窮謂窮討。源謂",
    "T45n1860_003:0240c22": "根源。雲庵云。由前章已知一乘正行動寂同",
    "T45n1860_003:0240c23": "時。今則行成必證。未識能證之人與所證之",
    "T45n1860_003:0240c24": "法。誰先誰後。隨一為源二俱有過。故今窮",
    "T45n1860_003:0240c25": "之。",
    "T45n1860_003:0240c26": "有名曰。非眾生無以御(控進)三乘。非三乘無以",
    "T45n1860_003:0240c27": "成涅槃。然必先有眾生。後有涅槃　反顯也。",
    "T45n1860_003:0240c28": "意云。由先有眾生。然後控御三乘之因。證涅",
    "T45n1860_003:0240c29": "槃之果。此立理也。然必下定先後。",
    "T45n1860_003:0241a01": "是則涅槃有始。有始必有終　有始終生滅",
    "T45n1860_003:0241a02": "之過。何故前引經云。無始無終。又云。六趣不",
    "T45n1860_003:0241a03": "能生。力負不能化。",
    "T45n1860_003:0241a04": "而經曰。涅槃無始無終。湛若虛空。則涅槃先",
    "T45n1860_003:0241a05": "有　本經二十一云。涅槃非始非終等。虛空",
    "T45n1860_003:0241a06": "為喻。在經多有。",
    "T45n1860_003:0241a07": "非復學而後成者也　有不因修成之過。涅",
    "T45n1860_003:0241a08": "槃既先則性自圓成。非由修學而後成就。何",
    "T45n1860_003:0241a09": "須行三乘之行耶。",
    "T45n1860_003:0241a10": "通古第十七　十演之九也。通同也。古先也。",
    "T45n1860_003:0241a11": "意云。涅槃之體性出自古無始無終。今三乘",
    "T45n1860_003:0241a12": "之智本是即理之智。不證則已。證則冥通。何",
    "T45n1860_003:0241a13": "有即理之智證即智之理。尚分今古之異而",
    "T45n1860_003:0241a14": "不通同。故生公云。若尋其趣乃是我始會之",
    "T45n1860_003:0241a15": "非照今有。照不在今。即是莫先為大。既云大",
    "T45n1860_003:0241a16": "矣。所以稱常。故下云。理而成聖聖不異理。演",
    "T45n1860_003:0241a17": "此明證窮自性同自性也。",
    "T45n1860_003:0241a18": "無名曰。夫至人空洞無象。而萬物無非我(心)",
    "T45n1860_003:0241a19": "造　聖人與理冥一。故云無象。萬物下心雖",
    "T45n1860_003:0241a20": "寂然。亦不離諸法。以一切法皆心所起。",
    "T45n1860_003:0241a21": "會萬物以成己者。其唯聖人乎　會證會也。",
    "T45n1860_003:0241a22": "聖人了法即心。前則依性起相。此則會相歸",
    "T45n1860_003:0241a23": "心。所以成聖。楞嚴經云。一切眾生從無始來。",
    "T45n1860_003:0241a24": "迷己為物。失於本心為物所轉。若能轉物即",
    "T45n1860_003:0241a25": "同如來。雲庵云。昔石頭和尚讀至於此。遂豁",
    "T45n1860_003:0241a26": "然大悟曰。聖人無己靡所不己。法身無相誰",
    "T45n1860_003:0241a27": "云自他。圓鑑虛照於其間。萬象體玄而自現。",
    "T45n1860_003:0241a28": "何則(徵)非理不聖非聖不理。理而成聖者。聖",
    "T45n1860_003:0241a29": "不異理也　初二句明心境互成。若不證於",
    "T45n1860_003:0241b01": "萬物性空之理。何以成聖人。若非聖智。亦不",
    "T45n1860_003:0241b02": "見性空之理。此則同前般若論中內外相與",
    "T45n1860_003:0241b03": "而成功。後二句明心境非異。初一句躡前。既",
    "T45n1860_003:0241b04": "證理為聖。聖智豈異於理耶。此明聖智與理",
    "T45n1860_003:0241b05": "通同。顯無古今先後之異。",
    "T45n1860_003:0241b06": "故天帝曰。般若當於何求。善吉曰。不可於色",
    "T45n1860_003:0241b07": "中求。亦不可離色中求。又曰。見緣起為見法。",
    "T45n1860_003:0241b08": "見法為見佛　初文即大品散花品文。般若",
    "T45n1860_003:0241b09": "即能證之心。色即所證之境。舉色例諸。萬法",
    "T45n1860_003:0241b10": "皆然。不可於色中求者。由心境非一故。不可",
    "T45n1860_003:0241b11": "離者。由心境非異故。以色即是空空即如境。",
    "T45n1860_003:0241b12": "如外無智。故言不離。又曰下即涅槃文。緣起",
    "T45n1860_003:0241b13": "即十二因緣也。法即空性佛即覺智。見緣起",
    "T45n1860_003:0241b14": "性空之理。即為見佛。如智非異。",
    "T45n1860_003:0241b15": "斯則物我不異之傚也　物即境也。即物明",
    "T45n1860_003:0241b16": "如故我即心也。約聖稱我故畢竟證會。涅槃",
    "T45n1860_003:0241b17": "非先三乘非後。",
    "T45n1860_003:0241b18": "所以至人戢玄機於未兆。藏冥運於即化。總",
    "T45n1860_003:0241b19": "六合以鏡心。一去來以成體　前引聖教。以",
    "T45n1860_003:0241b20": "明理智冥符二而不二。以為定量。方明至人",
    "T45n1860_003:0241b21": "以智契理。亦寂然冥通。戢止也。亦歛也。玄機",
    "T45n1860_003:0241b22": "智也。未兆謂智證理時。全用歸體不存眹兆。",
    "T45n1860_003:0241b23": "清涼大師云。智體無自即是證如。冥寂也。運",
    "T45n1860_003:0241b24": "動也。即如智之合稱。化謂萬化即就也。意云。",
    "T45n1860_003:0241b25": "冥運之體即萬化之有。事顯理隱義言藏也。",
    "T45n1860_003:0241b26": "清涼大師云。冥真體於萬化之域。六合謂俗",
    "T45n1860_003:0241b27": "諦之有。以用也。謂總括六合之事。以為靈鑑",
    "T45n1860_003:0241b28": "之心。未有一法非心也。一去來下去謂過去。",
    "T45n1860_003:0241b29": "即古也。來謂未來。亦義兼現在今也。既混融",
    "T45n1860_003:0241c01": "三世為體。何古而弗通。前則統六合遍十方。",
    "T45n1860_003:0241c02": "此則該三世通今古。成體者。且約聖智初真",
    "T45n1860_003:0241c03": "俗融心境會。義言成爾。圭山云。無去無來。冥",
    "T45n1860_003:0241c04": "通三際。問佛用蘇漫多說。論主何以文為。答",
    "T45n1860_003:0241c05": "方便善巧逗華人之機。故封文之流謂言同",
    "T45n1860_003:0241c06": "俗。贊寧嘲其用文。慧達解其孟浪。以子愚瑣。",
    "T45n1860_003:0241c07": "頗求立言之意。如達師不害於文矣。故今定",
    "T45n1860_003:0241c08": "解。但用內義而釋雅言。令知論主文托於彼。",
    "T45n1860_003:0241c09": "義屬於此。",
    "T45n1860_003:0241c10": "古今通始終同窮本極末。莫之與二。浩然太",
    "T45n1860_003:0241c11": "均乃曰涅槃　顯前心境冥寂之體也。初句",
    "T45n1860_003:0241c12": "中約終教辨。如大疏云。心冥至道混一古今。",
    "T45n1860_003:0241c13": "約頓教則一念不生前後際斷。何古何今。依",
    "T45n1860_003:0241c14": "圓教則古今二相即入圓融。尤見通也。次句",
    "T45n1860_003:0241c15": "以始終同故。三乘涅槃初證非始。證極非終。",
    "T45n1860_003:0241c16": "本末即理事海波一濕故。浩然謂浩浩然廣",
    "T45n1860_003:0241c17": "多無際。太均謂情非情無差。染非染平等。未",
    "T45n1860_003:0241c18": "有一法非涅槃也。",
    "T45n1860_003:0241c19": "經曰。不離諸法而得涅槃。又曰。諸法無邊故。",
    "T45n1860_003:0241c20": "菩提無邊　又曰下放光三十云。諸法無邊",
    "T45n1860_003:0241c21": "際故。般若波羅蜜亦無邊際等。引此證理智",
    "T45n1860_003:0241c22": "皆依諸法。即顯心境不異也。二文互影。細尋",
    "T45n1860_003:0241c23": "可知。",
    "T45n1860_003:0241c24": "以知涅槃之道存(在)於妙契。妙契之致本(因)乎",
    "T45n1860_003:0241c25": "冥一　以知者。依經求理。理自昭著貴於妙",
    "T45n1860_003:0241c26": "合。妙合之旨因乎忘智。內冥二而不二一亦",
    "T45n1860_003:0241c27": "遣矣。此文亦通包前義智會之時通於古也。",
    "T45n1860_003:0241c28": "然則物不異我。我不異物。物我玄會。歸乎無",
    "T45n1860_003:0241c29": "極　如智玄寂寄言無極。非別有處如智歸",
    "T45n1860_003:0242a01": "矣。",
    "T45n1860_003:0242a02": "進之弗先退之弗後。豈容終始於其間哉",
    "T45n1860_003:0242a03": "　進退約人。先後通約人法。三乘進而證之非",
    "T45n1860_003:0242a04": "先也。以無前際故。迷夫退而未證非後也。以",
    "T45n1860_003:0242a05": "無後際故。",
    "T45n1860_003:0242a06": "天女曰。耆年解脫亦如何久　淨名經說。舍",
    "T45n1860_003:0242a07": "利弗問天女。止此室其已久如。曰如耆年解",
    "T45n1860_003:0242a08": "脫。舍利弗言。止此久也。天女(云云)。解云。耆年",
    "T45n1860_003:0242a09": "謂身子耆宿。身子所證解脫。豈屬久近之時。",
    "T45n1860_003:0242a10": "故云爾也。",
    "T45n1860_003:0242a11": "考得第十八　九折之九也。考稽也。承前不",
    "T45n1860_003:0242a12": "離諸法而得涅槃。因之考稽。盡陰存陰違教",
    "T45n1860_003:0242a13": "違理。當何得乎。所以最後辨此者。謂從前決",
    "T45n1860_003:0242a14": "擇悟修先後。義意已周。究竟證入最居於後",
    "T45n1860_003:0242a15": "故今考也。",
    "T45n1860_003:0242a16": "有名曰。經云。眾生之性(體)極於五陰之內。又",
    "T45n1860_003:0242a17": "云。得涅槃者五陰都盡。譬猶燈滅　本經二",
    "T45n1860_003:0242a18": "十九云。離五陰已無別眾生。又云下初二句",
    "T45n1860_003:0242a19": "示眾生之體。五陰即體故。次二句示證相。法",
    "T45n1860_003:0242a20": "喻可知。",
    "T45n1860_003:0242a21": "然則眾生之性。頓盡於五陰之內。涅槃之道",
    "T45n1860_003:0242a22": "獨。建於三有之外。邈(遠)然殊(別)域。非復眾生",
    "T45n1860_003:0242a23": "得涅槃也　順經而違理也。以能得者五陰",
    "T45n1860_003:0242a24": "已盡於有內。所得者。涅槃獨立於有外。若云",
    "T45n1860_003:0242a25": "得者。有二違理。一盡陰誰得。二內外懸絕。",
    "T45n1860_003:0242a26": "果若有得則眾生之性不止(唯)於五陰。必若止",
    "T45n1860_003:0242a27": "於五陰。則五陰不都盡。五陰若都盡。誰復得",
    "T45n1860_003:0242a28": "涅槃耶　存陰順理而却違經。若定許得。餘",
    "T45n1860_003:0242a29": "有二義。一應五陰之外更有眾生之性。五陰",
    "T45n1860_003:0242b01": "令盡。陰外之性令得。故今論云。果若有得(云",
    "T45n1860_003:0242b02": "云)二恐違以前經云極於五陰。豈許陰外更有",
    "T45n1860_003:0242b03": "生性耶。若此應合五陰不都斷盡。或盡麁存",
    "T45n1860_003:0242b04": "細或滅色存心。為能得者。必若都盡誰是能",
    "T45n1860_003:0242b05": "得耶。故論云。必若止於五陰(云云)此理已通",
    "T45n1860_003:0242b06": "亦違前經云五陰部盡。據此存盡皆違不可",
    "T45n1860_003:0242b07": "不考。此意明。三乘之教斷盡生死。轉得涅槃。",
    "T45n1860_003:0242b08": "不知二際無二。故假此問答。令悟即妄而真。",
    "T45n1860_003:0242b09": "玄得第十九　十演之十也。前演證窮。此演",
    "T45n1860_003:0242b10": "得妙。不存得相而得曰玄。",
    "T45n1860_003:0242b11": "無名曰。夫真由離起。(顯)偽因著生。著故有得。",
    "T45n1860_003:0242b12": "離故無名　忘得曰離。涅槃從此而顯。有得",
    "T45n1860_003:0242b13": "曰著。名相從此而生。無名者。猶云無得。對前",
    "T45n1860_003:0242b14": "避文。亦可由離故。得無名之理。",
    "T45n1860_003:0242b15": "是以則(法)真者同真。法偽者同偽　法真離得",
    "T45n1860_003:0242b16": "智亦真矣。依偽生著。心念妄矣。",
    "T45n1860_003:0242b17": "子以有得為得。故求得於有得耳。吾以無得",
    "T45n1860_003:0242b18": "為得。故得在於無得也　有得者法偽。得亦",
    "T45n1860_003:0242b19": "無得。無得者則真。無得而得也。心經云。以無",
    "T45n1860_003:0242b20": "所得故。而得菩提。",
    "T45n1860_003:0242b21": "且談論之作必先定其本。既論涅槃。不可離",
    "T45n1860_003:0242b22": "涅槃而語涅槃。若即(就)涅槃以興言。誰獨非",
    "T45n1860_003:0242b23": "涅槃。而欲得之耶　言隨法起。談真以真為",
    "T45n1860_003:0242b24": "本。說俗以俗為根。既談涅槃之體。正當如體",
    "T45n1860_003:0242b25": "而言。涅槃之體彌綸法界。未有一法而非涅",
    "T45n1860_003:0242b26": "槃。若此則本來即是更何論得。起信論云。一",
    "T45n1860_003:0242b27": "切諸法畢竟平等。即真即如(云云)。",
    "T45n1860_003:0242b28": "何者(徵)夫涅槃之道妙盡常數。融(和)冶(銷)二儀。",
    "T45n1860_003:0242b29": "滌蕩萬有。均天人同一異。內視不己見。返聽",
    "T45n1860_003:0242c01": "不我聞。未嘗有得。未嘗無得　初一句標體。",
    "T45n1860_003:0242c02": "次七句辨相。後二句雙絕。常數者。即三世有",
    "T45n1860_003:0242c03": "為事相等。此總示也。下別列。二儀即天地。萬",
    "T45n1860_003:0242c04": "有者。即緣生萬物。融冶故所以均天人。滌蕩",
    "T45n1860_003:0242c05": "故所以同一異。顯自性涅槃無差別之相。內",
    "T45n1860_003:0242c06": "視下二句約見聞以辨。眼不循色曰內視。色",
    "T45n1860_003:0242c07": "之性空空無對觸。故云不己見。耳不循聲曰",
    "T45n1860_003:0242c08": "返聽。聲之性空空故亡音。故云不我聞。己我",
    "T45n1860_003:0242c09": "皆屬涅槃。知非身外故云己我。未嘗下可知。",
    "T45n1860_003:0242c10": "經曰。涅槃非眾生。亦不異眾生。維摩詰言。若",
    "T45n1860_003:0242c11": "彌勒得滅度者。一切眾生亦當滅度。所以者",
    "T45n1860_003:0242c12": "何。一切眾生本性常滅。不復更滅　本經二",
    "T45n1860_003:0242c13": "十二云。如來非眾生非非眾生。以如來即涅",
    "T45n1860_003:0242c14": "槃故。可義引也。二十九云。眾生佛性不一不",
    "T45n1860_003:0242c15": "二等。次引淨名。即初卷菩薩品文亦少別。彼",
    "T45n1860_003:0242c16": "云。諸佛知一切眾生畢竟寂滅。即涅槃相等。",
    "T45n1860_003:0242c17": "此名滅度。在於無滅者也　生死空花本來",
    "T45n1860_003:0242c18": "不起。則已滅也。四流陽焰當相元空。則已度",
    "T45n1860_003:0242c19": "也。",
    "T45n1860_003:0242c20": "然則眾生非眾生。誰為得之者。涅槃非涅槃。",
    "T45n1860_003:0242c21": "誰為可得者　然則者。因前而起。眾生本滅",
    "T45n1860_003:0242c22": "度。於滅度中能所總非。何為得相哉。",
    "T45n1860_003:0242c23": "故放光云。菩提從有得耶。答曰。不也。從無得",
    "T45n1860_003:0242c24": "耶。答曰。不也。從有無得耶。答曰。不也。離有",
    "T45n1860_003:0242c25": "無得耶。答曰。不也。然則都無所得也。答曰。",
    "T45n1860_003:0242c26": "不也。是義云何。答曰。無所得故為得。是故得",
    "T45n1860_003:0242c27": "無所得也　此以義合集放光上下之文。而",
    "T45n1860_003:0242c28": "成此理非正文也。大品亦同。三慧品云。須菩",
    "T45n1860_003:0242c29": "提白佛言。世尊。若菩薩修般若波羅蜜。得薩",
    "T45n1860_003:0243a01": "婆若不。佛言不。不修般若得薩婆若不。佛言",
    "T45n1860_003:0243a02": "不。修不修得薩婆若不。佛言不。非修非不修。",
    "T45n1860_003:0243a03": "得薩婆若不。佛言不等。放光二十四略云。須",
    "T45n1860_003:0243a04": "菩提言。世尊。不住最第一要義。成阿惟三佛",
    "T45n1860_003:0243a05": "不。佛言不。乃至云。將無世尊不逮正覺耶。佛",
    "T45n1860_003:0243a06": "言。不也等。答曰已下放光等經。皆是此義。而",
    "T45n1860_003:0243a07": "前四有得。第五無得。皆不許無得而得。始為",
    "T45n1860_003:0243a08": "玄爾。",
    "T45n1860_003:0243a09": "無所得謂之得者。誰獨不然耶　無得而得",
    "T45n1860_003:0243a10": "正由冥通。冥通之道體遍一切。故楞伽經云。",
    "T45n1860_003:0243a11": "以知眾生本來而入涅槃。誰獨不得。此則本",
    "T45n1860_003:0243a12": "來得矣。而前云捨陰存陰謂內謂外。如是分",
    "T45n1860_003:0243a13": "別非為正問。",
    "T45n1860_003:0243a14": "然則玄道在於絕域。故不得以得之。妙智存",
    "T45n1860_003:0243a15": "乎物外。故不知以知之。大象隱於無形。故不",
    "T45n1860_003:0243a16": "見以見之。大音匿於希聲。故不聞以聞之",
    "T45n1860_003:0243a17": "此有四對。皆上句示體。下句辨得。初二對約",
    "T45n1860_003:0243a18": "心境。玄道境也。絕域事之外也。妙智心也。皆",
    "T45n1860_003:0243a19": "非俗故。故云物外。下二句可了。但約境言得。",
    "T45n1860_003:0243a20": "約心言知。後二對約相名以辨。大象非相。不",
    "T45n1860_003:0243a21": "存相以見。然後真見。存相則不見也。大音非",
    "T45n1860_003:0243a22": "聲。不循聲以聞。然後普聞。循聲則不聞也。是",
    "T45n1860_003:0243a23": "故離朱外馳而不得。只為無形。觀音返聞而",
    "T45n1860_003:0243a24": "圓通。良由即性。願諸達士勿循形聲。",
    "T45n1860_003:0243a25": "故能囊括終古導(開引)達(示悟)群方(類)亭毒蒼",
    "T45n1860_003:0243a26": "生。疎(遠)而不漏。汪哉洋哉。何莫由之哉　顯",
    "T45n1860_003:0243a27": "涅槃之用也。即出現大用無涯。通前兩科如",
    "T45n1860_003:0243a28": "是次第者。深有所以。謂初示所得之體。次示",
    "T45n1860_003:0243a29": "證得之門。既非得而得從得起用。開示眾生。",
    "T45n1860_003:0243b01": "故最後示業用之大。至哉。斯論三語皆善。記",
    "T45n1860_003:0243b02": "錄登為四聖。今古號為四絕。歷世名德寶而",
    "T45n1860_003:0243b03": "玩之。良有以也。囊括小變易文。彼曰。括囊無",
    "T45n1860_003:0243b04": "咎。謂括結其囊口也。今取包含之義。終古久",
    "T45n1860_003:0243b05": "也。謂涅槃之體既遍既圓。稱體之用亦彌綸",
    "T45n1860_003:0243b06": "包羅。亭毒養育也。疎而下謂妙用無形。義如",
    "T45n1860_003:0243b07": "疎遠。然應機之道未嘗遺漏。文借老書。彼云。",
    "T45n1860_003:0243b08": "天網恢恢疎而不漏。汪洋歎用廣大。",
    "T45n1860_003:0243b09": "故梵志曰。吾聞佛道厥(其)義弘(大)深。汪洋無",
    "T45n1860_003:0243b10": "涯。靡(無)不成就。靡不度生　即八師經梵志",
    "T45n1860_003:0243b11": "闍旬歎佛之言。正取化生之用為證。",
    "T45n1860_003:0243b12": "然則三乘之路開。真偽之途辨。賢聖之道存。",
    "T45n1860_003:0243b13": "無名之致顯矣　九折之義皆三乘也。十演",
    "T45n1860_003:0243b14": "之談皆一乘也。以一乘之實。開三是權。令捨",
    "T45n1860_003:0243b15": "小入大引權歸實。正同法華開方便門示真",
    "T45n1860_003:0243b16": "實相。無名為真有名為偽。賢聖下準表中。諸",
    "T45n1860_003:0243b17": "家談義諦廓然無聖。今論聖人證體起用。賢",
    "T45n1860_003:0243b18": "哲倣之。儒童證涅而進修。空行入空而起行。",
    "T45n1860_003:0243b19": "豈曰無耶。故云存。本演無名以作論故。十演",
    "T45n1860_003:0243b20": "之文以釋有名之執。執既喪亡本致自顯。分",
    "T45n1860_003:0243b21": "文結會。恐入局見。",
    "T45n1860_003:0243b22": "肇論新疏卷下(終)"
}