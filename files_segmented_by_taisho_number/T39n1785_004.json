{
    "T39n1785_004:0066a14": "金光明經文句卷第四",
    "T39n1785_004:0066a16": "隋天台智者大師說",
    "T39n1785_004:0066a17": "門人灌頂錄",
    "T39n1785_004:0066a18": "釋空品釋空品",
    "T39n1785_004:0066a19": "夫空者，應有四種，謂滅色入空、即色是空、滅",
    "T39n1785_004:0066a20": "邊入空、即邊是空。此經通諸乘懺悔，應須四",
    "T39n1785_004:0066a21": "種空，而今品但標空者，專是即邊而空也。",
    "T39n1785_004:0066a22": "何故爾？經云「無量餘經已廣說空」，是故",
    "T39n1785_004:0066a23": "此中略而解說也。又空者，空有、空無。空有",
    "T39n1785_004:0066a24": "者，空二十五之塊有。空無者，空二乘之灰",
    "T39n1785_004:0066a25": "無。兩邊清淨，名之為空。直作此說，惑者迷名",
    "T39n1785_004:0066a26": "濫理，不能超悟。今作六句分別：空破非有",
    "T39n1785_004:0066a27": "非無、非有非無破空、空修非有非無、非有",
    "T39n1785_004:0066a28": "非無修空、空即非有非無、非有非無即空。",
    "T39n1785_004:0066a29": "空破非有非無者，所謂凡邪非有非無見，二",
    "T39n1785_004:0066b01": "乘偏住非有非無證，別教教道執非有非無",
    "T39n1785_004:0066b02": "門，悉為空品空所破也。凡邪之見多種，一單",
    "T39n1785_004:0066b03": "四見、二複四見、三具足四見。單四見，可解。複",
    "T39n1785_004:0066b04": "四見者，謂有有有無、無有無無、亦有亦無",
    "T39n1785_004:0066b05": "有亦有亦無無、非有非無有非有非無無，此",
    "T39n1785_004:0066b06": "是複四見。具足四見者，於一句中具有四",
    "T39n1785_004:0066b07": "句，四四十六句，故名具足也。雖單複具足，皆",
    "T39n1785_004:0066b08": "苦集浩然。雖計為非有非無，實是妄見，故",
    "T39n1785_004:0066b09": "為空品空所破也。二乘偏住非有非無證者，",
    "T39n1785_004:0066b10": "斷常見故言非有，斷斷見故言非無。有無",
    "T39n1785_004:0066b11": "二見滅無餘，三界見思永已盡，生滅度想、",
    "T39n1785_004:0066b12": "生安隱想，梵行已立、所作已辦、不受後有。",
    "T39n1785_004:0066b13": "保此而已，不復進求三菩提。但二乘發真，斷",
    "T39n1785_004:0066b14": "常見斷斷見，其門不同。或從有門入，如《阿",
    "T39n1785_004:0066b15": "毘曇》；或從無門入，如《成實論》；或從亦有亦無",
    "T39n1785_004:0066b16": "門入如《昆勒》；或從非有非無門入如《那陀迦",
    "T39n1785_004:0066b17": "旃延經》。離斷離常，名聖中道。四門俱斷斷常，",
    "T39n1785_004:0066b18": "名同中道，實是保偏取證，故為〈空品〉空所破",
    "T39n1785_004:0066b19": "也。別教教道執非有非無門者，佛為鈍根菩",
    "T39n1785_004:0066b20": "薩方便權巧作四門說中道，如彼栰喻。",
    "T39n1785_004:0066b21": "不得意者，四門成諍。故《涅槃》云「真善妙有大",
    "T39n1785_004:0066b22": "般涅槃空，佛性亦色、非色、非色非非色。若",
    "T39n1785_004:0066b23": "各執一門，則於如來有諍訟心，不見中道。」執",
    "T39n1785_004:0066b24": "此教門，猶為〈空品〉空所破也。新本云「初地",
    "T39n1785_004:0066b25": "菩薩欲行有相道」，斯即一門之意也，文中悉",
    "T39n1785_004:0066b26": "有四門之說。《大經》云「自此之前，我等悉名邪",
    "T39n1785_004:0066b27": "見人也。」非有非無破空者，還是凡邪之空見、",
    "T39n1785_004:0066b28": "二乘之空證、教道之空門，墮在二邊，故為",
    "T39n1785_004:0066b29": "中道非有非無所破也。相修者，見空、證空、教",
    "T39n1785_004:0066c01": "道空，應修中道非有非無也。非有非無見、",
    "T39n1785_004:0066c02": "非有非無證、非有非無教門，應修中道空也。",
    "T39n1785_004:0066c03": "相即者，破二邊空即是中道非有非無。中",
    "T39n1785_004:0066c04": "道非有非無，即是破二邊空無二無別。般若",
    "T39n1785_004:0066c05": "是一法，佛說種種名，空即是非有非無，而不",
    "T39n1785_004:0066c06": "以非有非無為名者，為略說故，故言〈空品〉也。",
    "T39n1785_004:0066c07": "此品來意者，〈懺品〉破惡、〈讚品〉生善，〈空品〉導",
    "T39n1785_004:0066c08": "成滅惡生善也。亦是導成用宗體等，故《釋",
    "T39n1785_004:0066c09": "論》云「若以無此空，一切無所作。」導成上品，故",
    "T39n1785_004:0066c10": "明〈空品〉也。又常果顯體，滅惡生善非不明空，",
    "T39n1785_004:0066c11": "利者已解，為鈍根故起大悲心，更明五陰生",
    "T39n1785_004:0066c12": "法本性空寂爾此品有四十五行偈，分",
    "T39n1785_004:0066c13": "為二：初四行半敘欲說空、次四十行半正說",
    "T39n1785_004:0066c14": "空。無量餘經者，指廣而明略，亦是標略以",
    "T39n1785_004:0066c15": "顯廣。若指《般若》，則此經非方等攝；若不指《般",
    "T39n1785_004:0066c16": "若》，諸經不廣明空義。此復云何？答：諸經前",
    "T39n1785_004:0066c17": "分結集人應作次第，而其後分皆攝入前例。",
    "T39n1785_004:0066c18": "且舉一以類諸。如《阿含經》云「佛將涅槃，舍利",
    "T39n1785_004:0066c19": "弗不忍見佛滅，前佛而去。均頭頭擎衣鉢來",
    "T39n1785_004:0066c20": "至佛所。」此是窮後之事。而在十二年前",
    "T39n1785_004:0066c21": "《阿含》中集，當知《阿含》後分至《涅槃》也。又方等",
    "T39n1785_004:0066c22": "次第在《法華》前，而云「先於靈山已為聲聞授",
    "T39n1785_004:0066c23": "記」，豈非方等至於《涅槃》。又《大品》次第在《法華》",
    "T39n1785_004:0066c24": "前，《釋論》云「須菩提於法華中授記故，而",
    "T39n1785_004:0066c25": "諸菩薩為畢定？為不畢定？」當知《般若》亦至《涅",
    "T39n1785_004:0066c26": "槃》。以此推之，言次第者是前分也，互相指",
    "T39n1785_004:0066c27": "者是後分也。結集者以後分明義氣類若",
    "T39n1785_004:0066c28": "同，向前集之；或者不知言乖次第，實不乖也。",
    "T39n1785_004:0066c29": "此經屬方等後分，指《般若》為廣說，於義無",
    "T39n1785_004:0067a01": "妨。略而解說者，佛有略廣二門，應作四句",
    "T39n1785_004:0067a02": "分別：或名義俱廣，如十八空、二十空、二十四",
    "T39n1785_004:0067a03": "空是也；或名義俱略，如一獨空是也；或名",
    "T39n1785_004:0067a04": "廣義略，如法性、實相、實際、如如、法界等眾多",
    "T39n1785_004:0067a05": "名，共名一義是也；或名略義廣，如生法二空",
    "T39n1785_004:0067a06": "之名，而義大廣。迄從凡地至于極佛皆名眾",
    "T39n1785_004:0067a07": "生。《釋論》云「眾生無上者佛是」。從凡夫之五",
    "T39n1785_004:0067a08": "陰極至佛地，亦稱色解脫、受想行識解脫。《釋",
    "T39n1785_004:0067a09": "論》云「法無上者涅槃是」。今言略說生法二",
    "T39n1785_004:0067a10": "空，下文云「五陰舍宅，觀悉空寂。善女當觀",
    "T39n1785_004:0067a11": "何處有人及以眾生？」即其義也。眾生根鈍者",
    "T39n1785_004:0067a12": "根緣不同，或廣說得悟名利根，或略說得悟",
    "T39n1785_004:0067a13": "名鈍根。此語似倒？身子一聞得悟，是略是",
    "T39n1785_004:0067a14": "利；目連再聞得悟，是廣是鈍。此經意不就",
    "T39n1785_004:0067a15": "得悟邊明利鈍，乃是聞持邊論利鈍。利人廣",
    "T39n1785_004:0067a16": "聞則能持，鈍人略聞方能持。今機但有得悟",
    "T39n1785_004:0067a17": "之機，無有廣持之機，故言不能廣知也。無",
    "T39n1785_004:0067a18": "量空義者，二乘真諦是有量空義，菩薩中道",
    "T39n1785_004:0067a19": "是無量空義。此經明法性實相，即是無量空",
    "T39n1785_004:0067a20": "義也。異妙方便者，即是悉檀方便，巧作上",
    "T39n1785_004:0067a21": "來辦果明因、滅惡生善種種分別等是也。起",
    "T39n1785_004:0067a22": "大悲心者，一段眾生著有病重，故大悲亦重",
    "T39n1785_004:0067a23": "也。我今演說者，演名為廣，與略相違。上論",
    "T39n1785_004:0067a24": "生法二空是名略，今論生法二義，故言演爾。",
    "T39n1785_004:0067a25": "知眾生意者，知此一機樂略宜略、對略悟略，",
    "T39n1785_004:0067a26": "故言知意也。敘欲說空意竟。從「是身虛偽」",
    "T39n1785_004:0067a27": "下四十行半偈，是第二正明於空。又為二：",
    "T39n1785_004:0067a28": "初從「身偽」下十九行半，明生法二空境；二從",
    "T39n1785_004:0067a29": "「善女當觀」下二十一行，明生法二空觀。",
    "T39n1785_004:0067b01": "無境觀不正、無觀境不顯，應引《止觀》中十番",
    "T39n1785_004:0067b02": "檢境智明不可思議。下文云「不可思議智",
    "T39n1785_004:0067b03": "境，不可思議智照」，新本云「如如法，如如智」，",
    "T39n1785_004:0067b04": "即其義也。明空境又二：初從「是身虛偽」下十",
    "T39n1785_004:0067b05": "七行半明實法境、二從「水火風種」下二行",
    "T39n1785_004:0067b06": "明假想境。實法者，觀五陰無法，觀十六無人。",
    "T39n1785_004:0067b07": "空觀詣理，故名實法；身雖未死，虛假臭穢，故",
    "T39n1785_004:0067b08": "名假想。亦名慧行、行行。緣空直入，名為慧",
    "T39n1785_004:0067b09": "行；帶事兼修，名為行行。亦名正道、助道。空",
    "T39n1785_004:0067b10": "觀順理，名為正道；不淨破貪，名為助道。小乘",
    "T39n1785_004:0067b11": "修正道斷結，名慧解脫人；修助道斷結，名俱",
    "T39n1785_004:0067b12": "解脫人。《大品》明菩薩發心與薩婆若相應者",
    "T39n1785_004:0067b13": "是修正道，遊戲神通淨佛國土者是修助道。",
    "T39n1785_004:0067b14": "《法華》名為大車儐從，即此意也。《涅槃》明正",
    "T39n1785_004:0067b15": "慧遠離，遠離十相，住大涅槃。又諦觀白骨，破",
    "T39n1785_004:0067b16": "二十五有，成王三昧。眾經同論此二義，而互",
    "T39n1785_004:0067b17": "有廣略。今經略明，正助意也。實法境又二：",
    "T39n1785_004:0067b18": "初從「身偽」下十行半約苦果論境、二從「從諸",
    "T39n1785_004:0067b19": "因緣」下七行偈約集因論境。觀此苦集而起",
    "T39n1785_004:0067b20": "道滅，若能見四諦則得斷生死。生有既盡",
    "T39n1785_004:0067b21": "已，更不受諸有云云。苦境又三：從「身偽」下兩",
    "T39n1785_004:0067b22": "句明生空境、次從「六入村落」下九行偈明法",
    "T39n1785_004:0067b23": "空境、次從「身空虛偽」下一行結上生法二空",
    "T39n1785_004:0067b24": "境。是身虛偽為生空境者，攬陰成身。計有",
    "T39n1785_004:0067b25": "我人眾生壽命，身見得生。若體其生名虛",
    "T39n1785_004:0067b26": "偽，則求身叵得，身見不起，餘知見亦寂，故",
    "T39n1785_004:0067b27": "約假生為生空之境。又檢此身原由，一念",
    "T39n1785_004:0067b28": "妄想託父母遺體，假名之始也。此赤白二渧，",
    "T39n1785_004:0067b29": "色陰也。覺苦樂，受陰也。想此苦樂，想陰也。",
    "T39n1785_004:0067c01": "具三性，行陰也。識於中住，識陰也。又精血",
    "T39n1785_004:0067c02": "是地大，濕是水大，煖是火大，氣命是風大，",
    "T39n1785_004:0067c03": "四大圍空是空種，心依此住是識種，此實法",
    "T39n1785_004:0067c04": "之始也。觀此身與名依妄偽法，豈可為真？",
    "T39n1785_004:0067c05": "故言虛偽。空聚者，身名積聚，如水上泡圍",
    "T39n1785_004:0067c06": "空而起，泡名亦起。起即有滅，泡名亦滅。無明",
    "T39n1785_004:0067c07": "業力託父母體，即陰泡起。陰泡起即身名起，",
    "T39n1785_004:0067c08": "陰泡滅則身名滅，故言空聚也。從「六入村落」",
    "T39n1785_004:0067c09": "下明法空境。何以知之？此文但細檢根塵、",
    "T39n1785_004:0067c10": "不論人我，故知是法空境。文為三：初一行",
    "T39n1785_004:0067c11": "明六根、次三行明十二入、次五行明十八界。",
    "T39n1785_004:0067c12": "六入者，六根也。能生於識，名之為根。塵之所",
    "T39n1785_004:0067c13": "趣，名之為入。亦為識之所入，故名六入也。檢",
    "T39n1785_004:0067c14": "其元初，但有三事，謂命、燸、識。如凝酥薄酪，",
    "T39n1785_004:0067c15": "七日一變，巧風所吹，開張五胞，攬四大淨",
    "T39n1785_004:0067c16": "色，結成眼耳鼻舌身等。諸根若立，則有生",
    "T39n1785_004:0067c17": "識之用。是為開色為五，心但為一。識依根住，",
    "T39n1785_004:0067c18": "故名為村。塵從此入，故言結賊所止。眼見耳",
    "T39n1785_004:0067c19": "聞鼻嗅舌嘗身觸意緣，各有所伺，不得相濫，",
    "T39n1785_004:0067c20": "故言各不相知也。從「眼根受色」下明十二入，",
    "T39n1785_004:0067c21": "更開色為十，并一入少分。開心為二，成十",
    "T39n1785_004:0067c22": "二入也。塵入於根，根亦入塵，互相涉入，通名",
    "T39n1785_004:0067c23": "為入。根生識強，別名為根。塵污義強，別名為",
    "T39n1785_004:0067c24": "塵。當一根塵互相涉入，故言各各自緣。他根",
    "T39n1785_004:0067c25": "不入此塵、此塵不入他根，故言不行他緣也。",
    "T39n1785_004:0067c26": "從「心如幻化」下明十八界。更開心為八、色為",
    "T39n1785_004:0067c27": "十。界者，隔別不濫，名之為界。文為三：一「心",
    "T39n1785_004:0067c28": "如幻化」下明識遍諸根。假令眼耳不對於",
    "T39n1785_004:0067c29": "塵，心亦追緣預念，故言馳騁。如人坐馳天",
    "T39n1785_004:0068a01": "下，以愚癡故，不知根塵空險，故為賊害。如《大",
    "T39n1785_004:0068a02": "經》云云。二「心常依止」下明識常在根，故言六",
    "T39n1785_004:0068a03": "根。識常在塵，故言境界。若謂識不在根塵，",
    "T39n1785_004:0068a04": "那忽即對即覺？以即覺故，故常在根塵。《釋",
    "T39n1785_004:0068a05": "論》云「根不壞、心欲聞、復有聲，眾緣和合故得",
    "T39n1785_004:0068a06": "聞。」即此義也。三「心處六情」下明識之於根",
    "T39n1785_004:0068a07": "乍出乍入。如鳥在網出入間關，啄一捨一周",
    "T39n1785_004:0068a08": "而復始，無暫休息。識在根網亦復如是，或在",
    "T39n1785_004:0068a09": "於耳或在於眼，去還無定。雖復無定，而得論",
    "T39n1785_004:0068a10": "常在云云。從「身空虛偽」下一行，是第三結上生",
    "T39n1785_004:0068a11": "法二空境也。身空不可長養，結上生空境。長",
    "T39n1785_004:0068a12": "養是十六之一。長養既空，十五亦空，即是結",
    "T39n1785_004:0068a13": "成生空境也。亦無正主者，結上法空境。",
    "T39n1785_004:0068a14": "《遺教》云「此五根者，心為其主。」此明託胎之始，",
    "T39n1785_004:0068a15": "心在諸根之初，名之為主。其實不能控制諸",
    "T39n1785_004:0068a16": "根，根大相違，心為受惱；身病時，心亦隨病。",
    "T39n1785_004:0068a17": "寧得是主邪？或時更互論主，如地具四微",
    "T39n1785_004:0068a18": "則鈍，為水所制。水但三微，為火所制。火但二",
    "T39n1785_004:0068a19": "微，為風所制。風有一微，為心所制。心無有微，",
    "T39n1785_004:0068a20": "故得為主。復為四大所惱，主義不成，故言",
    "T39n1785_004:0068a21": "無正主也。無有諍訟者，若計有四大則有",
    "T39n1785_004:0068a22": "相違。如四蛇相陵、四國相拒，可有諍訟。今",
    "T39n1785_004:0068a23": "觀四大空，不能得空便，故言無有諍訟也。",
    "T39n1785_004:0068a24": "此是結上法空之意也。從「諸因緣和合而有」",
    "T39n1785_004:0068a25": "下七行偈，約集因明境，即是集諦。文為三：",
    "T39n1785_004:0068a26": "初兩行明集起相、次三行半明集相吞噬、",
    "T39n1785_004:0068a27": "次一行半明集善惡境。前三是慧行，後一",
    "T39n1785_004:0068a28": "是行行。前三是正觀境，後一是助道觀境。",
    "T39n1785_004:0068a29": "前一從無明生，後一從無明滅。若直論生滅",
    "T39n1785_004:0068b01": "者，未異小乘。無明本不生而生、不滅而滅，生",
    "T39n1785_004:0068b02": "滅不二而二爾。從諸因緣者，苦集通從因",
    "T39n1785_004:0068b03": "緣，欲明集義，須作集之因緣釋也。前三句假",
    "T39n1785_004:0068b04": "名起之因緣，後五句實法起之因緣。小乘破",
    "T39n1785_004:0068b05": "四大至隣虛細塵，從細塵則有麁塵，用此為",
    "T39n1785_004:0068b06": "起假實之因緣。今明麁可析盡、細塵亦盡，麁",
    "T39n1785_004:0068b07": "細俱盡，將何物作因緣？言因緣者，無明內惑",
    "T39n1785_004:0068b08": "為因，不了生法二空故；染愛於外為緣，觸處",
    "T39n1785_004:0068b09": "染著故。無明潤愛，集業得起，故言從諸因",
    "T39n1785_004:0068b10": "緣和合故起。以業起故，則有一念託胎招於",
    "T39n1785_004:0068b11": "苦果。此一念託胎由無明愛，能生之心既",
    "T39n1785_004:0068b12": "是虛妄，所生之心亦是虛妄，討其本末能",
    "T39n1785_004:0068b13": "所都虛，故言無有堅實也。妄想故起五句，明",
    "T39n1785_004:0068b14": "實法起之因緣。由妄想不了，一念託胎，五陰",
    "T39n1785_004:0068b15": "得起也。業力機關者，善惡業是機關主，色陰",
    "T39n1785_004:0068b16": "是機關具，受想行陰於中動作，去來進止以",
    "T39n1785_004:0068b17": "自娛樂。識陰依六入住，故言空聚。四大",
    "T39n1785_004:0068b18": "所造，故言成立也。隨時增減共相殘害者，竪",
    "T39n1785_004:0068b19": "論增減者，如《涅槃》十時別異。從歌羅邏時",
    "T39n1785_004:0068b20": "名增，壯時名盛，老時名減。橫論增減者，火增",
    "T39n1785_004:0068b21": "水減、水增火減，風地亦爾。又念念生滅，生是",
    "T39n1785_004:0068b22": "增、滅是減。又新諸根生故增，故諸根滅故減。",
    "T39n1785_004:0068b23": "又下文云「隨其時節共相殘害，春風夏火秋",
    "T39n1785_004:0068b24": "地冬水增減云云。」譬如四蛇初在篋時名生；",
    "T39n1785_004:0068b25": "四蛇力敵名壯；互相強弱名病；蛇鬪困暫息",
    "T39n1785_004:0068b26": "不動謂為調適，息已復鬪；蛇羸如老；蛇絕",
    "T39n1785_004:0068b27": "為死。如是增減，此是果身，如此由乎集業。四",
    "T39n1785_004:0068b28": "分等如地、嗔如火、欲如水、癡如風，此四分",
    "T39n1785_004:0068b29": "互相違。《瑞應》云「貪欲致老，瞋恚致病，愚癡致",
    "T39n1785_004:0068c01": "死。」例云等分致生。集業相噬，致令四大",
    "T39n1785_004:0068c02": "增損云云。同處一篋者，此明篋同性異。蛇有",
    "T39n1785_004:0068c03": "螫毒，四大有八萬四千煩惱，為害義同。《大經》",
    "T39n1785_004:0068c04": "以假身為篋，身待四大如篋貯蛇，篋壞則",
    "T39n1785_004:0068c05": "蛇去、身滅則大亡，如鳥在籠云云。又用業",
    "T39n1785_004:0068c06": "力為篋，業持四大，業謝則大散，如鳥在籠",
    "T39n1785_004:0068c07": "處處求出。心鳥亦然，未曾一念繫在身篋，",
    "T39n1785_004:0068c08": "恒常外馳。此則念念求死，非安身道也。其性",
    "T39n1785_004:0068c09": "各異者，二上升是陽，二下沈是陰。何故相",
    "T39n1785_004:0068c10": "違？猶其性別。性別那能和合成身？諸方亦二",
    "T39n1785_004:0068c11": "者，四大對四方，風東、火南、地西、水北。又對四",
    "T39n1785_004:0068c12": "時，風春、火夏、地秋、水冬。東與南屬陽而上升，",
    "T39n1785_004:0068c13": "西與北屬陰而下沈，故言二上二下。諸方亦",
    "T39n1785_004:0068c14": "二。若相對論者，東上西沈、南升北降。若論四",
    "T39n1785_004:0068c15": "維者，東方帶兩維：一維陽上、一維陰下。餘",
    "T39n1785_004:0068c16": "三方亦如是。或言一根中具四大，二上二下",
    "T39n1785_004:0068c17": "云云。悉滅無餘者，初見散滅，謂言風火向上、",
    "T39n1785_004:0068c18": "地水向下，比至上推不得於風火、下檢不",
    "T39n1785_004:0068c19": "見於地水，故言悉滅無餘也。苦果升沈碩",
    "T39n1785_004:0068c20": "異，由於集業善惡天乖云云。心識二性躁動",
    "T39n1785_004:0068c21": "不停者，《釋論》云「心意識一法異名，對數名為",
    "T39n1785_004:0068c22": "心、能生名為意、分別名為識。」又言「有異前起",
    "T39n1785_004:0068c23": "為心、次起為意、後了別為識，例如意識不",
    "T39n1785_004:0068c24": "得為一。」二性者，心有善惡性異，意之與識",
    "T39n1785_004:0068c25": "亦有善惡性異，故言二性也。躁動者，心前",
    "T39n1785_004:0068c26": "起時亦與數俱，意識後起亦與數俱，故言躁",
    "T39n1785_004:0068c27": "動。又如四大壞時，善惡業爭牽，不知從誰，",
    "T39n1785_004:0068c28": "故言躁動。但此業未謝，心常覺觀，況復業",
    "T39n1785_004:0068c29": "牽，寧不躁動？有熟牽、強牽。此世雖行善，先",
    "T39n1785_004:0069a01": "世惡業熟，既與時合即受惡報，故言熟牽。強",
    "T39n1785_004:0069a02": "牽者，人雖行惡，臨終之時善心猛盛，即隨",
    "T39n1785_004:0069a03": "善上升。熟牽、強牽，彌顯躁動，亦是隨業所作",
    "T39n1785_004:0069a04": "而墮諸有云云。「水火風種散滅壞時」下二",
    "T39n1785_004:0069a05": "行，明業謝棄苦器也。氣命盡，是風去，故言散。",
    "T39n1785_004:0069a06": "煖盡，是火去，故言滅。水盡則身爛，故言大小",
    "T39n1785_004:0069a07": "不淨盈流於外。地散滅是骨肉離解，故言如",
    "T39n1785_004:0069a08": "朽敗木。大小不淨者，身為大、四支為小，足",
    "T39n1785_004:0069a09": "支為大、手支為小，手為大、指為小，如是轉轉",
    "T39n1785_004:0069a10": "作大小，皆悉臭穢不淨盈流。此名助道。若",
    "T39n1785_004:0069a11": "正觀降伏煩惱，煩惱不伏，當修不淨，助破欲",
    "T39n1785_004:0069a12": "心。《釋論》云「三解脫是涅槃門，道品是開門",
    "T39n1785_004:0069a13": "法，不淨九想等是助開門法。」不淨是破欲初",
    "T39n1785_004:0069a14": "門，若進修背捨及大不淨，己身他身、一身多",
    "T39n1785_004:0069a15": "身、一國多國、山林石壁，一切依正皆悉不淨。",
    "T39n1785_004:0069a16": "即雖未爾，想力若成，怖畏心起，能大助道開",
    "T39n1785_004:0069a17": "發正慧。《大經》云「不淨觀亦實亦虛，能破煩",
    "T39n1785_004:0069a18": "惱故名為實，淨言不淨是故為虛。」此不淨觀",
    "T39n1785_004:0069a19": "亦具生法二空。《大經》云「諦觀白骨，一一支節",
    "T39n1785_004:0069a20": "何者是我？八色流光亦復無我，我不可得，即",
    "T39n1785_004:0069a21": "是生空。鍊骨人八色不見、四大無有於實，",
    "T39n1785_004:0069a22": "即是法空。」此就助道明於生法，終成正道",
    "T39n1785_004:0069a23": "爾。從「善女當觀」下二十一行，是第二明生",
    "T39n1785_004:0069a24": "法二空觀。文為二：初八行半明修因生法二",
    "T39n1785_004:0069a25": "空觀、次十二行半明果成起用。因中又二：",
    "T39n1785_004:0069a26": "初三行半約苦集明生法二空觀、次從「無明",
    "T39n1785_004:0069a27": "體相」下五行約十二因約明生法二空觀。約",
    "T39n1785_004:0069a28": "苦集又二：初從「善女」下一行半明眾生空、次",
    "T39n1785_004:0069a29": "從「如是諸大」下二行明法空。問：四諦十二緣",
    "T39n1785_004:0069b01": "是二乘法，云何是菩薩觀門？答：四諦十二緣",
    "T39n1785_004:0069b02": "通是三乘觀境，譬如大道貴賤同遊，不可群",
    "T39n1785_004:0069b03": "小行之而判屬民庶。通意云何？《涅槃》云「我昔",
    "T39n1785_004:0069b04": "與汝等不見四真諦云云。」又云「凡夫有苦無",
    "T39n1785_004:0069b05": "諦，聲聞有苦有苦諦，菩薩解苦無苦而有真",
    "T39n1785_004:0069b06": "諦，諸佛如來有真有實。」所以然者？二乘觀",
    "T39n1785_004:0069b07": "有量四諦，菩薩觀有量無量四諦。《大經》云「十",
    "T39n1785_004:0069b08": "二因緣凡有四種：下智觀故得聲聞，中智觀",
    "T39n1785_004:0069b09": "故得支佛，上智觀故得菩薩，上上智觀故得",
    "T39n1785_004:0069b10": "佛菩提。」復有別意，《大品》云「十二因緣獨菩",
    "T39n1785_004:0069b11": "薩法。如佛昔為儒童，雖行眾行，非波羅蜜。見",
    "T39n1785_004:0069b12": "然燈佛，得無生法忍，一念相應習應苦空，乃",
    "T39n1785_004:0069b13": "至習應滅空，習應無明空乃至老死空。諸",
    "T39n1785_004:0069b14": "相應中，空相應最為第一，以空導行皆名波",
    "T39n1785_004:0069b15": "羅蜜。以得無生法忍，故佛即與記。」當知菩",
    "T39n1785_004:0069b16": "薩豈不觀於四諦十二緣邪？二乘雖復同",
    "T39n1785_004:0069b17": "觀，觀法有異。聲聞觀諸果，總作一苦諦觀。觀",
    "T39n1785_004:0069b18": "諸煩惱及業，總作一集諦觀。又苦之與集總",
    "T39n1785_004:0069b19": "是現在，所以名總相觀也。緣覺觀苦為七，",
    "T39n1785_004:0069b20": "現在五、未來二。觀集為五，過去二、現在三。",
    "T39n1785_004:0069b21": "別觀三世，別開苦集，故言緣覺別相觀也。雖",
    "T39n1785_004:0069b22": "復總別有殊，同是自調自度，同是析生法",
    "T39n1785_004:0069b23": "二空觀爾，與菩薩有異。菩薩為眾生修四",
    "T39n1785_004:0069b24": "等六度，觀四諦十二緣，作生法二空。今舉譬",
    "T39n1785_004:0069b25": "喻之。如握五指成拳，若一指一拳應有五",
    "T39n1785_004:0069b26": "拳；若一指無拳，五何得有？我人亦爾，攬五",
    "T39n1785_004:0069b27": "陰成眾生。一陰有眾生，應有五眾生；一陰無",
    "T39n1785_004:0069b28": "眾生，雖五亦無。即陰求眾生不得，離陰求",
    "T39n1785_004:0069b29": "眾生亦不得。雖求拳不得拳，不妨有皮骨",
    "T39n1785_004:0069c01": "之指存；雖求人不得人，不妨有五陰之法。在",
    "T39n1785_004:0069c02": "二乘人得生空時，未能知法空，更須析指皮",
    "T39n1785_004:0069c03": "肉骨髓分分推求亦不得指，地水火風窮逐",
    "T39n1785_004:0069c04": "隣虛亦不得色，前念後念亦無想受，求指不",
    "T39n1785_004:0069c05": "得指，始知指無；求法不得法，方知法虛。",
    "T39n1785_004:0069c06": "既不得生法二空境，亦不得生法二空智。通",
    "T39n1785_004:0069c07": "菩薩觀亦然，是為菩薩二乘析生法二空相，",
    "T39n1785_004:0069c08": "如此但有自行為他之異至云。若論別菩薩體",
    "T39n1785_004:0069c09": "空，與其永異。如見鏡拳，懸體既空，不勞尋",
    "T39n1785_004:0069c10": "檢。鏡拳既虛，鏡指非實。鏡內拳指既是虛，",
    "T39n1785_004:0069c11": "鏡外拳指亦非實。眾生亦爾，但有名字名為",
    "T39n1785_004:0069c12": "眾生。此之名字本來自空，非檢後空。名既假",
    "T39n1785_004:0069c13": "名，法亦非法。體名即體法，如《大品》云「我性",
    "T39n1785_004:0069c14": "如色性，色性如我性。」今世生法由無明行，五",
    "T39n1785_004:0069c15": "果既虛，二因寧實？下文云「本性空寂，無明故",
    "T39n1785_004:0069c16": "有。」無明既寂，從無明生，寧得不寂？雖不得生",
    "T39n1785_004:0069c17": "法二境，而能了了通達二境，不為境所染；",
    "T39n1785_004:0069c18": "雖不得生法二空智，而能了了通達二空智，",
    "T39n1785_004:0069c19": "不為智所淨。非染非淨，雙亡二邊，正入中道",
    "T39n1785_004:0069c20": "第一義諦，而能雙照二諦。三諦朗然，非前",
    "T39n1785_004:0069c21": "非後一時大覺，與此甚深法性相應，金剛寶",
    "T39n1785_004:0069c22": "藏具足而得，是為菩薩體生法二空觀。諸小",
    "T39n1785_004:0069c23": "乘師雖說析空，同外道義。何者？析色極至隣",
    "T39n1785_004:0069c24": "虛，或存塵不破、或破塵令盡。若存不破，秖",
    "T39n1785_004:0069c25": "是常見；若破塵盡，秖是斷見。斷常宛然，非邪",
    "T39n1785_004:0069c26": "何謂？諸大乘師雖說體空，同於小道。何者？",
    "T39n1785_004:0069c27": "單用體慧，不能一念空心，遊戲神通，淨佛國土，",
    "T39n1785_004:0069c28": "具足解釋佛之知見，何能三智一心中得，五",
    "T39n1785_004:0069c29": "眼具足而成菩提耶？似小乘壞法人，無三明",
    "T39n1785_004:0070a01": "六通願智頂等，秖是慧解脫人而已，非小何",
    "T39n1785_004:0070a02": "謂？今經首軸窮深極廣，〈序品〉云「遊於無量甚",
    "T39n1785_004:0070a03": "深法性」，〈空品〉云「求於如來真實法身」，〈捨身品〉",
    "T39n1785_004:0070a04": "云「求於寂滅無上涅槃」，豈可用世人邪見？",
    "T39n1785_004:0070a05": "豈可用小乘之析？豈可用大乘師之體解",
    "T39n1785_004:0070a06": "此空義邪？「善女當觀」下一行半明生空觀，初",
    "T39n1785_004:0070a07": "一句對告勸發、次一句指上境、次四句正作",
    "T39n1785_004:0070a08": "觀。善女者，菩提樹神也。諸佛說法必有對",
    "T39n1785_004:0070a09": "揚，寄一以訓眾，故告其人也。又時眾機緣宜",
    "T39n1785_004:0070a10": "在善女，若聞對告宿善發生。又男天表方便、",
    "T39n1785_004:0070a11": "女天表智度，欲說智度破於愚著，故告女天",
    "T39n1785_004:0070a12": "也。又佛在道樹得道，欲說此道，故對告樹",
    "T39n1785_004:0070a13": "神也。此是表四悉檀，對告非無因緣也。當",
    "T39n1785_004:0070a14": "觀者，勸一人以例諸。一切菩薩必須修於智",
    "T39n1785_004:0070a15": "度，無有菩薩不由此者，故言當觀也。諸法",
    "T39n1785_004:0070a16": "者，指上四諦十二因緣若假若實二空境也。",
    "T39n1785_004:0070a17": "名目雖略，攝法則遍，故言諸法也。如是者，正",
    "T39n1785_004:0070a18": "明總觀也。如是有三義，謂如事、如理、如非",
    "T39n1785_004:0070a19": "事非理。如事者，如助道假想不淨流濫也。",
    "T39n1785_004:0070a20": "如理者，如生法二空無法也。如非事非理者，",
    "T39n1785_004:0070a21": "如法性法身也。又事即如理、如非事非理。非",
    "T39n1785_004:0070a22": "事非理亦即如理、亦即如事。理即如事、亦即",
    "T39n1785_004:0070a23": "如非事非理。三法不一異，故言如是；三法亦",
    "T39n1785_004:0070a24": "一異，故言諸法。何處有人者，點出理觀也。何",
    "T39n1785_004:0070a25": "處者，若色處有人則不須四陰，若色處無人",
    "T39n1785_004:0070a26": "四處亦無人。五處都無人，故言何處有人？",
    "T39n1785_004:0070a27": "又果處既無人，無明行因處亦無人。因果",
    "T39n1785_004:0070a28": "合亦無人，離因離果亦無人，故言何處有人",
    "T39n1785_004:0070a29": "也。人既無，眾生十六知見等皆無，故言及以",
    "T39n1785_004:0070b01": "眾生也。本性空寂者，點出非事非理觀也。本",
    "T39n1785_004:0070b02": "性無事，亦復無空。空本空事，既其無事，空何",
    "T39n1785_004:0070b03": "所空？無事故事寂、無空故空寂，本性如此，",
    "T39n1785_004:0070b04": "非今始然，故言本性空寂也。無明故有者，",
    "T39n1785_004:0070b05": "點出事觀也。若其空而復空，那得此事？既有",
    "T39n1785_004:0070b06": "事即有空、既有空即有非事非理，此之三種",
    "T39n1785_004:0070b07": "悉由無明故有。以有無明癡故有行，有行",
    "T39n1785_004:0070b08": "即有生法，既有生法即有助事之觀，助來助",
    "T39n1785_004:0070b09": "正即有空理之觀，正助顯本即有非事非理",
    "T39n1785_004:0070b10": "之觀。是事不知，名為無明。《淨名》云「從癡有",
    "T39n1785_004:0070b11": "愛則我病生，病生故則有藥起。」即此義也。",
    "T39n1785_004:0070b12": "若知無明本性空寂，尚無無明，那得事理、非",
    "T39n1785_004:0070b13": "事非理？畢竟清淨，故稱空慧也。但我見深重，",
    "T39n1785_004:0070b14": "為學道大障。凡夫所作恒與我俱，我行我",
    "T39n1785_004:0070b15": "住、坐臥言語無離於我，我行施戒，乃至我行",
    "T39n1785_004:0070b16": "智慧。若攬他遺體而計我者，此我疏鈍；若執",
    "T39n1785_004:0070b17": "法塵而計我者，此我密利。如執一法，謂我知",
    "T39n1785_004:0070b18": "我解，於法起我，隨執一句是實，餘皆妄語，",
    "T39n1785_004:0070b19": "即是邊見。非道謂道，即是戒取。非理謂理，即",
    "T39n1785_004:0070b20": "是見取。不當謂當，即是邪見。自是陵他，即",
    "T39n1785_004:0070b21": "慢。撥之即瞋、譽之即愛、破之即疑、不了即",
    "T39n1785_004:0070b22": "癡，十使煩惱以我為根本，不自覺知日夜增",
    "T39n1785_004:0070b23": "長，縱令世智辯聰如長爪鍱腹，難石石裂、",
    "T39n1785_004:0070b24": "難樹樹折、難水水竭、難火火滅，去道彌遠。",
    "T39n1785_004:0070b25": "假令隨禪梵世極至非想，我心常在，將出",
    "T39n1785_004:0070b26": "復還。如此凡邪尚無暖法，那能破我？廣說",
    "T39n1785_004:0070b27": "此我即二十種身見，謂即陰計五、離陰計五、",
    "T39n1785_004:0070b28": "我中有五陰、陰中有五我，是為二十。若一",
    "T39n1785_004:0070b29": "陰是我，餘陰無我，若併是我，即有五我。是義",
    "T39n1785_004:0070c01": "不然。若離陰有我，既離於陰，我是誰我？是義",
    "T39n1785_004:0070c02": "不然。若陰中有我，是則陰盛於我，如器盛",
    "T39n1785_004:0070c03": "果、如屋貯人。是義不然。若我中有陰，則陰在",
    "T39n1785_004:0070c04": "我內。是義不然。是為破三十種身見，此",
    "T39n1785_004:0070c05": "約外境作如此說。而其內心猶計有我，復",
    "T39n1785_004:0070c06": "當反觀，即智有我、離智有我、我中有智、智中",
    "T39n1785_004:0070c07": "有我。是義皆不然，復破二十種身見。內外合",
    "T39n1785_004:0070c08": "數，即四十種身見，是名生空。《毘曇》云「我見是",
    "T39n1785_004:0070c09": "共等因。我見起時未動身口，因我見後生思",
    "T39n1785_004:0070c10": "惟時方動身口。」斷我見已，悟眾生空。《成論》明",
    "T39n1785_004:0070c11": "我見心即思惟，能動身口。斷我見已，即悟眾",
    "T39n1785_004:0070c12": "生空，亦悟法空。大乘明我見即具諸法，可不",
    "T39n1785_004:0070c13": "具於思惟。悟眾生空，即是悟實法空。破二",
    "T39n1785_004:0070c14": "十種身見，通上三句皆通用之。若即事而",
    "T39n1785_004:0070c15": "理，何處有人？即陰離陰，陰中無人、人中無陰，",
    "T39n1785_004:0070c16": "二十種見破，故言何處有人。能觀之智智即",
    "T39n1785_004:0070c17": "是人、離智有人，人中有智、智中有人。此計亦",
    "T39n1785_004:0070c18": "破，故言何處有人。若作非事非理本性空寂",
    "T39n1785_004:0070c19": "觀者，本性空寂，本無即陰離陰。陰人人陰",
    "T39n1785_004:0070c20": "既無，如此計破，故言何處有人。能觀之智",
    "T39n1785_004:0070c21": "本性亦寂，故言何處有人。若作助道不淨觀",
    "T39n1785_004:0070c22": "時，若觀惡心取境，即是污穢五陰。若善心慚",
    "T39n1785_004:0070c23": "愧，即是方便隱沒五陰。是見皆依色，色即不",
    "T39n1785_004:0070c24": "淨，以不淨故無人無我，故言何處有人。能",
    "T39n1785_004:0070c25": "觀觀智亦復如是，故言何處有人。若得悟",
    "T39n1785_004:0070c26": "為論，破二十種身見，是得眾生空無復見惑。",
    "T39n1785_004:0070c27": "而作二十種觀者，除於實惑，實惑若除即入",
    "T39n1785_004:0070c28": "修道，即應言何處有法。若未悟為論者，",
    "T39n1785_004:0070c29": "雖作二十種觀，見惑未除，而於假名上伏",
    "T39n1785_004:0071a01": "愛，度入實法計我。故《法華》云「眾生處處著，",
    "T39n1785_004:0071a02": "捨一取一，如屈步蠱。」須實法上更作二十種",
    "T39n1785_004:0071a03": "觀，使空慧分明，處處作無咎。從「如是諸大」下",
    "T39n1785_004:0071a04": "兩行明實法觀。上生空得悟，即解於法；為未",
    "T39n1785_004:0071a05": "悟故更說爾。文亦為三：初兩句即法而空、",
    "T39n1785_004:0071a06": "次一行一句即法本性非空非假、次一句",
    "T39n1785_004:0071a07": "即法而假，例如生空三意也。如是諸大者，",
    "T39n1785_004:0071a08": "標四大法也。一一不實者，正明空觀也。若四",
    "T39n1785_004:0071a09": "大各守其性者，地守堅性，不應動、不應煖。水",
    "T39n1785_004:0071a10": "守濕性，不應氷、不應波。火守熱性，不應貞、不",
    "T39n1785_004:0071a11": "應焰。風守動性，不應持、不應觸壁而止。一大",
    "T39n1785_004:0071a12": "既有三性，非都堅、非都濕、非都熱、非都動，",
    "T39n1785_004:0071a13": "失本性故，則是不實，不實故空。《請觀音》云「地",
    "T39n1785_004:0071a14": "無堅性、水性不住、火從緣生、風性無礙，一一",
    "T39n1785_004:0071a15": "皆入如實之際。」即其義也。上檢生空，故言何",
    "T39n1785_004:0071a16": "處有人。今檢法空，故言一一不實。不實者，",
    "T39n1785_004:0071a17": "即空也。本自不生者，即法本性不生不滅，非",
    "T39n1785_004:0071a18": "空非假觀也。體其元不生，中無和合，末亦不",
    "T39n1785_004:0071a19": "空。元無四大，四大何得而生，元既不生，中那",
    "T39n1785_004:0071a20": "和合？四大既不和合，寧得五陰和合？大陰既",
    "T39n1785_004:0071a21": "不和合，那得法空？本自不生不滅，非是觀智",
    "T39n1785_004:0071a22": "令其不生不滅。即事而理，此之謂也。以是因",
    "T39n1785_004:0071a23": "緣者，觀解因緣也。觀與理冥，達即空即假",
    "T39n1785_004:0071a24": "即中。《大經》云「亦有因緣，因滅無明即得熾然",
    "T39n1785_004:0071a25": "三菩提燈。」即因緣義也。和合而有者，即法",
    "T39n1785_004:0071a26": "而假也。既本體不實，那得大陰？此由無明業",
    "T39n1785_004:0071a27": "因，託今世遺體果，故有四大五陰。即是迷惑",
    "T39n1785_004:0071a28": "因果和合而有。此法有故，體有非有亦非有",
    "T39n1785_004:0071a29": "非非有，即空即假即非空非假。三觀明文",
    "T39n1785_004:0071b01": "在經，寧不信邪？更為鈍根人作實法惑",
    "T39n1785_004:0071b02": "相，或謂四大五陰是有、是無、是亦有亦無、是",
    "T39n1785_004:0071b03": "非有非無。四執既生、生名為有。是見依色、",
    "T39n1785_004:0071b04": "依色起我、我生五利。為法恚怒，復起五鈍。",
    "T39n1785_004:0071b05": "十使是集，方招來苦。來世不了，展轉無窮，",
    "T39n1785_004:0071b06": "生死大海潦水波濤，世世常為大陰所惑。",
    "T39n1785_004:0071b07": "惑此色法即色陰，憂喜是受陰，取相是想陰，",
    "T39n1785_004:0071b08": "起善惡是行陰，分別是識陰。陰心起故名為",
    "T39n1785_004:0071b09": "有法，非法空也。心不依色，亦復不依受想",
    "T39n1785_004:0071b10": "行識，寂然滅眾惡，無量眾罪除。如是尊妙",
    "T39n1785_004:0071b11": "人，則能見般若，亦是甚深法性，金光明中而",
    "T39n1785_004:0071b12": "得見我釋迦牟尼。行人若能如此觀生法二",
    "T39n1785_004:0071b13": "空，則是懷璧向本，一世兩世能有所辦，保",
    "T39n1785_004:0071b14": "不孤然矣。從「無明體相」下五行，明十二因緣",
    "T39n1785_004:0071b15": "生法二空觀。文為二：初三行出境相、後二行",
    "T39n1785_004:0071b16": "出觀相。初又二：初二行明生空境，故文",
    "T39n1785_004:0071b17": "云「名曰無明」，《釋論》云「誰老死」，故知是生空",
    "T39n1785_004:0071b18": "境也。後一行出法空境，文云「老死愁惱」，",
    "T39n1785_004:0071b19": "《釋論》云「是老死」，故知是法空境也。然十二",
    "T39n1785_004:0071b20": "因緣經論不同，或三世、或果報、或一念、或十",
    "T39n1785_004:0071b21": "種。三世者，過去二因破神常之見，現在五果",
    "T39n1785_004:0071b22": "破神我之見，現在三因、未來二果破神斷之",
    "T39n1785_004:0071b23": "見，常途所用。果報者，初託胎歌羅邏時為",
    "T39n1785_004:0071b24": "無明，一期始終論十二支也。一念者，《華嚴》",
    "T39n1785_004:0071b25": "云「十二因緣在一念心中」，《大集》云「十二因",
    "T39n1785_004:0071b26": "緣，一人一念悉皆具足。如眼見色，不了名無",
    "T39n1785_004:0071b27": "明，生愛惡名行，是中心意名識，色共識行名",
    "T39n1785_004:0071b28": "名色，六處生貪名六入，色與眼作對名觸，",
    "T39n1785_004:0071b29": "領納名受，於色纏綿名受，想色相已名取，",
    "T39n1785_004:0071c01": "念色心起名有，心生名生心滅名死。乃至意",
    "T39n1785_004:0071c02": "思法亦復如是。一日一夜凡識幾許十二因",
    "T39n1785_004:0071c03": "緣輪網以自纏迴？」今更說其因起之相。若觀",
    "T39n1785_004:0071c04": "名色由行，行由無明，於無明不了，或謂有、謂",
    "T39n1785_004:0071c05": "無、亦有亦無、非有非無，作四句取者，皆是無",
    "T39n1785_004:0071c06": "明。是事實是行，是中心意名為識，識共色",
    "T39n1785_004:0071c07": "行名名色，一一如前說。又觀一念託胎是名",
    "T39n1785_004:0071c08": "色，五胞開張名六入，六入對塵名為觸，領",
    "T39n1785_004:0071c09": "納名為受，於此受中作四句分別，或有受、無",
    "T39n1785_004:0071c10": "受、亦有亦無受、非有非無受。如眼受色，於",
    "T39n1785_004:0071c11": "色不了是無明，愛惡之心名為行，識共色行",
    "T39n1785_004:0071c12": "名名色，六處生貪名六入，餘如上說。乃至意",
    "T39n1785_004:0071c13": "思法不了是無明，愛惡是諸行，餘如上說。",
    "T39n1785_004:0071c14": "如此推十二因緣大樹，枝條布濩遍覆三",
    "T39n1785_004:0071c15": "界，誰能識邪？誰摧伐邪？今經既是略說，",
    "T39n1785_004:0071c16": "不論三世一念等，但舉生法為二觀之境。宜",
    "T39n1785_004:0071c17": "以譬顯，如捉火爐，闇中舞之，圓輪相續團",
    "T39n1785_004:0071c18": "團不斷。火者，實法也。輪者，假名也。眾生長夜",
    "T39n1785_004:0071c19": "著於假名舞燼不息，迷於陰入薪火不息，十",
    "T39n1785_004:0071c20": "二因緣何由可盡？若知輪依於火，止手則無",
    "T39n1785_004:0071c21": "輪；火賴於薪，除薪則無火。輪火雙無，生法二",
    "T39n1785_004:0071c22": "空也。生空境，文例為三。無明體相兩句，明本",
    "T39n1785_004:0071c23": "性不有不無，是中觀境。妄想因緣和合而",
    "T39n1785_004:0071c24": "有，此兩句是假觀。境無所有故兩句，是空觀",
    "T39n1785_004:0071c25": "境。是故我說兩句，結成爾。行識名色一行",
    "T39n1785_004:0071c26": "明法空境，例應有三，特是文略，得意可知。",
    "T39n1785_004:0071c27": "「眾苦行業」下，明生法二空觀。文亦三意：眾",
    "T39n1785_004:0071c28": "苦行業不可思議一行，明非空非有觀。本無",
    "T39n1785_004:0071c29": "有生亦無和合兩句明空觀，上句本無有生",
    "T39n1785_004:0072a01": "是生空下句亦無和合是法空也。不善思惟",
    "T39n1785_004:0072a02": "兩句明假觀，前不善思惟致今名色，今不善",
    "T39n1785_004:0072a03": "思惟復有未來老死云云。雖名為生法二空觀，",
    "T39n1785_004:0072a04": "即空即假即中，其文炳然。明與義會，何所疑",
    "T39n1785_004:0072a05": "哉？更為鈍人說空觀相。若假名自生，不須",
    "T39n1785_004:0072a06": "實法。若由法生，非假名生。若假實合生，應有",
    "T39n1785_004:0072a07": "二假。若離假實，則無是處。今之假名但有名",
    "T39n1785_004:0072a08": "字，名字不在內外兩中間，亦不常自有。",
    "T39n1785_004:0072a09": "以不可得故，是名觀假名空。觀實法空者，若",
    "T39n1785_004:0072a10": "名色自生，不應待業。若業能生，羅漢有業，",
    "T39n1785_004:0072a11": "何故不生？若業果共生，各有名共，各無寧",
    "T39n1785_004:0072a12": "共，若無因緣生，則無是處。既不得生，亦不得",
    "T39n1785_004:0072a13": "不生，亦不得亦生亦不生，亦不得非生非",
    "T39n1785_004:0072a14": "不生。亦不得滅，亦不得不滅，亦不得亦滅",
    "T39n1785_004:0072a15": "亦不滅，亦不得非滅非不滅。無滅無生，名",
    "T39n1785_004:0072a16": "為無生，無生故假名壞，假壞故則六十二",
    "T39n1785_004:0072a17": "見壞，見壞故實亦壞。既不然火，是則無煙。",
    "T39n1785_004:0072a18": "日中舞燼，是亦無輪。是略示空觀相。中觀假",
    "T39n1785_004:0072a19": "觀在別記云云。「我斷一切諸見纏等」下十二行",
    "T39n1785_004:0072a20": "半偈，是第二果上生法二空用，明觀成證果。",
    "T39n1785_004:0072a21": "文為二：初三行半自行成、後九行化他成。",
    "T39n1785_004:0072a22": "自行文又二：初兩行智德滿、次一行半斷",
    "T39n1785_004:0072a23": "德滿。一切諸見者，六十二見八十八使等，故",
    "T39n1785_004:0072a24": "言一切。此是生空觀成也。以智慧刀者，",
    "T39n1785_004:0072a25": "譬智慧利用，上譬斷見、下譬斷煩惱。纏者，別",
    "T39n1785_004:0072a26": "明十纏。煩惱網者，通明十使。網有羅籠之失，",
    "T39n1785_004:0072a27": "舍有覆闇之過。達陰空寂，闇障不能蓋；裂網",
    "T39n1785_004:0072a28": "破壞，羅羂不能礙。此是法空觀成也。二乘",
    "T39n1785_004:0072a29": "所斷是通見纏，菩薩所斷是別見纏。《淨名》",
    "T39n1785_004:0072b01": "云「結習未盡，華即著身。」未斷別見，為華所著",
    "T39n1785_004:0072b02": "也。而言佛斷見纏者，若通若別，究竟盡在於",
    "T39n1785_004:0072b03": "佛也。《釋論》云「眾生無上者佛是，法無上者",
    "T39n1785_004:0072b04": "涅槃是。」無上假實，佛地所不惑，故言斷爾。",
    "T39n1785_004:0072b05": "經論不同，或言佛上上智斷下下惑，無明力",
    "T39n1785_004:0072b06": "大，佛智能斷，一念相應慧正習俱盡無有餘。",
    "T39n1785_004:0072b07": "或言有上士者名之為斷，無上士者名無所",
    "T39n1785_004:0072b08": "斷。斯乃隨國隨時隨人隨悟，皆有利益云云。",
    "T39n1785_004:0072b09": "證無上道者，生法二空正道滿也。微妙功德",
    "T39n1785_004:0072b10": "者，生法二空助道滿也。「開甘露門」下一行半",
    "T39n1785_004:0072b11": "明斷德滿。甘露是諸天不死之神藥，食者命",
    "T39n1785_004:0072b12": "長身安、力大體光。譬諸佛斷德住大涅槃，真",
    "T39n1785_004:0072b13": "常樂我淨用，知是斷德滿也。然此義意復欲",
    "T39n1785_004:0072b14": "通對《華嚴》諸位。開甘露門對十住位，初開",
    "T39n1785_004:0072b15": "聖道遮二邊故，故言開也。示對十行，歷別",
    "T39n1785_004:0072b16": "顯示也。入對十迴向，迴事入理也。處對十地，",
    "T39n1785_004:0072b17": "處法性室也。食味對妙覺，自食斯味，兼以被",
    "T39n1785_004:0072b18": "人。下地非不化他，自行未圓化亦不廣。佛",
    "T39n1785_004:0072b19": "地果圓，斷德已滿、慈悲力大，能為眾生開於",
    "T39n1785_004:0072b20": "十住、示十行、入十向、處十地，食甘露味，功用",
    "T39n1785_004:0072b21": "具足，斷德化他兩義皆成也。又通對般若四",
    "T39n1785_004:0072b22": "智，開對道慧，示對道種慧，入對一切智，處對",
    "T39n1785_004:0072b23": "一切種智，食味對佛住大涅槃。以大悲令眾",
    "T39n1785_004:0072b24": "生得此四智，於果地斷德，義亦無妨云云。又",
    "T39n1785_004:0072b25": "對《法華》開示悟入佛之知見。良由佛德圓滿，",
    "T39n1785_004:0072b26": "能以大事因緣出現於世，開示眾生佛知見",
    "T39n1785_004:0072b27": "也，於斷德義亦顯。又《涅槃》云「常樂我淨」，",
    "T39n1785_004:0072b28": "於果斷最便，如前釋云云。「吹大法螺」下九行",
    "T39n1785_004:0072b29": "明果地化他滿。文為二：初兩行轉法輪化他、",
    "T39n1785_004:0072c01": "次七行四弘誓願化他。說法又二：初一行說",
    "T39n1785_004:0072c02": "法、次一行神通。餘經前神通駭物開後說法，",
    "T39n1785_004:0072c03": "今經後神通成前說法爾。修因時生法二空",
    "T39n1785_004:0072c04": "之正慧，得果時智德滿，故能說法化他。修因",
    "T39n1785_004:0072c05": "時生法二空之助道，得果時斷德滿，故能神",
    "T39n1785_004:0072c06": "通化他。說法舉四譬者，聞法之益，實自無",
    "T39n1785_004:0072c07": "量，略舉四譬，別有所擬。吹䗍是改號，譬佛",
    "T39n1785_004:0072c08": "說小乘法，改凡夫苦忍之凡性，入聖人之正",
    "T39n1785_004:0072c09": "性。說大乘法，改凡聖之偏性，入中道之圓性。",
    "T39n1785_004:0072c10": "通教七地，別教初地，圓教初住皆是改號之",
    "T39n1785_004:0072c11": "位，從偏以入中也。擊大法鼓者，擊鼓誡進、",
    "T39n1785_004:0072c12": "肅眾前驅，此譬佛說法督進深行。小乘位",
    "T39n1785_004:0072c13": "在修道、通教在八地、別教在十行、圓教在",
    "T39n1785_004:0072c14": "初住，此諸位以聞法力咸進真修道也。然",
    "T39n1785_004:0072c15": "大法炬者，炬能自照亦能照他，譬佛說",
    "T39n1785_004:0072c16": "法令自他雙益，如千年闇室一燈能了，又如",
    "T39n1785_004:0072c17": "一燈然百千燈。聞法之力自他俱益亦復如",
    "T39n1785_004:0072c18": "是。通教八地、別教十迴向、圓教亦在初住，",
    "T39n1785_004:0072c19": "皆是道觀雙流自他俱益之位也。雨勝法雨",
    "T39n1785_004:0072c20": "者，雨能成熟，農夫加功，扶疎益寡。時澤",
    "T39n1785_004:0072c21": "一降華果敷榮，喻如眾行雖復勤修，發趣事",
    "T39n1785_004:0072c22": "弱。聞佛說法，增道損生任運成熟，自然流",
    "T39n1785_004:0072c23": "入薩婆若海。如大恒中船，不勞筋力疾有所",
    "T39n1785_004:0072c24": "到。此並在雙流位中，義如上說。若得此意，",
    "T39n1785_004:0072c25": "例《華嚴》之四位、《般若》之四智、《法華》之四知",
    "T39n1785_004:0072c26": "見、《涅槃》之四德，皆可解。此一法竪擬諸經",
    "T39n1785_004:0072c27": "之位、橫論一切諸位，一聞法音隨類各解",
    "T39n1785_004:0072c28": "云云。此中四譬皆言大者，說大法也。通途",
    "T39n1785_004:0072c29": "解釋，明大非小位爾。「我今摧伏」下，是神通",
    "T39n1785_004:0073a01": "化他也。怨結者，四住是二乘怨結，五住是",
    "T39n1785_004:0073a02": "菩薩怨結。魔為煩惱主，伐樹去根、化物須降",
    "T39n1785_004:0073a03": "主，若不降魔，化道不暢。降魔之法須用神通，",
    "T39n1785_004:0073a04": "譬如勝怨乃可為勇，非法王不壞。法王勝",
    "T39n1785_004:0073a05": "者，是時化道得立爾。竪法幢者，法幢三",
    "T39n1785_004:0073a06": "昧也。高出眾行，為眾行之望，如兵望麾也。",
    "T39n1785_004:0073a07": "三德不縱不橫，故言微妙。從「度諸眾生」下七",
    "T39n1785_004:0073a08": "行，是四弘誓願化他。雖復成果，本願未休，",
    "T39n1785_004:0073a09": "故言四弘益物，亦名四諦益物。四弘是誓",
    "T39n1785_004:0073a10": "願之心，四諦是所緣之境也。度諸眾生是",
    "T39n1785_004:0073a11": "初弘誓，亦是未度苦諦令度苦諦也。從「煩惱",
    "T39n1785_004:0073a12": "熾然」一行是第二弘誓，亦是未斷集諦令斷",
    "T39n1785_004:0073a13": "集諦也。從「我以甘露」下一行，是第四弘誓，",
    "T39n1785_004:0073a14": "亦是未證滅諦令證滅諦也。從「於無量劫」下",
    "T39n1785_004:0073a15": "四行，是第三弘誓，亦是未安道諦令安道",
    "T39n1785_004:0073a16": "諦也。此中指檀為四諦。檀對於慳，慳貪自",
    "T39n1785_004:0073a17": "蔽是集，集業招果是苦，檀能破慳是道，慳",
    "T39n1785_004:0073a18": "滅是滅諦。無量劫者，積功高也。遵修諸行者，",
    "T39n1785_004:0073a19": "攝法廣也。論云：檀義攝於六云云。捨身命財",
    "T39n1785_004:0073a20": "與後際等，得不壞常住，名波羅蜜。竪高橫廣，",
    "T39n1785_004:0073a21": "故言遵條諸行也。",
    "T39n1785_004:0073a22": "金光明經文句卷第四"
}