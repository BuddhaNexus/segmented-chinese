{
    "X88n1649_001:0322a06": "法喜志序",
    "X88n1649_001:0322a08": "是冊揀歷朝名位賢哲。飽於法味者。織之成帙。為來",
    "X88n1649_001:0322a09": "期之明證也。葢佛法自漢始達震旦。使震旦無載道",
    "X88n1649_001:0322a10": "之器。何以流通。至今日乎。其載道之器。有在家出家。",
    "X88n1649_001:0322a11": "而出家且置。即在家名哲才士。有一不嗜於此。何以",
    "X88n1649_001:0322a12": "見巨海一滴味具百川者哉。有云。獅子乳。唯玻瓈盞",
    "X88n1649_001:0322a13": "能貯。餘物貯之即碎。然載道實難其人。昔法華會上。",
    "X88n1649_001:0322a14": "地中湧出六萬恒河沙數菩薩。同如來前自誓。於佛",
    "X88n1649_001:0322a15": "滅後。恒在此界。流布大法。自佛法入此。此中緇素高",
    "X88n1649_001:0322a16": "流。荷擔大法者。不其人乎。又孰能哉。抑且佛末後。以",
    "X88n1649_001:0322a17": "法藏付囑國王大臣。將非後世異見稠密。借斯名勢。",
    "X88n1649_001:0322a18": "方能破之耶。是則通諸家之異執。斷末世之沉惑。此",
    "X88n1649_001:0322a19": "帙又是一大利器也。今之才士。有未見佛書者。視之",
    "X88n1649_001:0322a20": "為異物。非前哲開導。起信無由。是知此帙。為來哲之",
    "X88n1649_001:0322a21": "明證實矣。葢自漢晉至於宋元。耽此法味者甚眾。今",
    "X88n1649_001:0322a22": "但揀光明勝大。昭千古耳目者。列之。咸法喜所資。死",
    "X88n1649_001:0322a23": "而不亡者壽也。教中有法喜禪悅二食。食之能養法",
    "X88n1649_001:0322a24": "身。資慧命。究竟無盡。是諸明哲。已飽法喜者也。今同",
    "X88n1649_001:0322b01": "載此名身不朽。知慧命亦無盡。此帙即法喜也。能持",
    "X88n1649_001:0322b02": "過去慧命。能資現在慧命。能生未來慧命。真法喜歟。",
    "X88n1649_001:0322b03": "真法喜歟。　　　紫竹林　觀衡　撰",
    "X88n1649_001:0322b06": "名公法喜志敘",
    "X88n1649_001:0322b08": "今夫草木。自莖目葉。自葩自實。種種色色。殊形異態。",
    "X88n1649_001:0322b09": "而及乎膏殘華落。總必歸根。根在則當春而茁。一歲",
    "X88n1649_001:0322b10": "由是。十歲由是。乃至千百歲由是。人亦一草木也。之",
    "X88n1649_001:0322b11": "生而死。之死而生。夫死而生者根也。法門所謂種子",
    "X88n1649_001:0322b12": "是也。慧根一種。雖復展轉輪迴。而衣珠自在。至寶弗",
    "X88n1649_001:0322b13": "失。如樹梧則梧。樹檟則檟。從其所樹。久且不易。未有",
    "X88n1649_001:0322b14": "樹優曇而得巨磨。樹菴羅而得惡叉聚者也。夫自古",
    "X88n1649_001:0322b15": "聖哲。其樹深矣。樹之最初。而要之再世彼其人。即復",
    "X88n1649_001:0322b16": "習曾史法申韓勒祈連燿麟閣。犯一切空有之戒。甚",
    "X88n1649_001:0322b17": "或絲竹寄勝。曲生埋照。蠟屐留連。金湯辨論。處身智",
    "X88n1649_001:0322b18": "囊。托好阿堵。于薄迦氏。不啻河漢。而究竟收拾。未有",
    "X88n1649_001:0322b19": "不探覺海。不窺般若門者。故或始疑而終信。或迹背",
    "X88n1649_001:0322b20": "而實諧。或口排而衷嗜。要於了義。十九見解。何以故。",
    "X88n1649_001:0322b21": "根在故也。夏君夙稟慧性。能見本來。摭自晉魏。以迄",
    "X88n1649_001:0322b22": "唐宋。諸知禪學者。若而人曰法喜志。志中若許詢劉",
    "X88n1649_001:0322b23": "溉龐蘊裴休之屬。生平為佛弟子亡論。即昌黎諫佛",
    "X88n1649_001:0322b24": "骨。而從游大顛。杜祁公不信佛氏。讀楞嚴而有解。曰",
    "X88n1649_001:0322c01": "恨得之晚。乃知從威音至今。諸騷人墨士名臣碩宰。",
    "X88n1649_001:0322c02": "何甞不自祗洹中來哉。昔謂老子為摩訶迦葉。宣尼",
    "X88n1649_001:0322c03": "乃淨名童子。事有固然。無足訝者。知禪者不言禪。亦",
    "X88n1649_001:0322c04": "猶善易者不言易。故夫有法者。不有其法者也。世人",
    "X88n1649_001:0322c05": "弁髦五戒。土苴大三藏。而猥云見佛。且以為盜區。且",
    "X88n1649_001:0322c06": "以為名利藪。此與闡提蔑隷何異。何言佛法哉。試舉",
    "X88n1649_001:0322c07": "是編示之。能淟然汗下。當一棒喝下種子否。",
    "X88n1649_001:0322c08": "羼提居士鄒迪光譔",
    "X88n1649_001:0322c11": "灋喜志敘",
    "X88n1649_001:0322c13": "澄江夏孝廉。輯灋喜志成。有客過余。語及之。而曰。茂",
    "X88n1649_001:0322c14": "卿津津禪悅。迹所采擷。率從忠孝節誼中薦取。跳不",
    "X88n1649_001:0322c15": "得儒家門戶何也。余曰。茂卿以儒用禪者也。非以儒",
    "X88n1649_001:0322c16": "為禪用者也。以儒為禪用。即儒亦化而禪。以儒用禪。",
    "X88n1649_001:0322c17": "即禪亦化而儒矣。此茂卿陶鑄手也。曰然則儒家擯",
    "X88n1649_001:0322c18": "禪何也。曰此以正學脉也。而茂卿以廣取善也。一主",
    "X88n1649_001:0322c19": "嚴。一主寬。兩者並行。而不悖也。曰伯升之穢焉而錄",
    "X88n1649_001:0322c20": "休文之阿焉錄。處道之悖敵而錄。天覺之黨焉而錄。",
    "X88n1649_001:0322c21": "奚取也。曰兵有法。期於克敵。不必出自孫吳也。醫有",
    "X88n1649_001:0322c22": "案。期於療病。不必出自盧扁也。客曰。善已。又語客曰。",
    "X88n1649_001:0322c23": "請為子竟其說。禪教之興。本之乘儒教之衰而入。顧",
    "X88n1649_001:0322c24": "其所以得久行而不廢。則又賴儒教之立也。有如土",
    "X88n1649_001:0323a01": "苴人倫。粃糠事物。胥天下而入於虗無寂滅之教。世",
    "X88n1649_001:0323a02": "道人心。且蕩然靡所主持。彼禪者流。即欲雲臥霞餐。",
    "X88n1649_001:0323a03": "雍容麈拂。以課其所謂向上第一諦。將焉能之。昔王",
    "X88n1649_001:0323a04": "仲祖劉真常。共訪何驃騎。驃騎看文書。不顧。王謂何",
    "X88n1649_001:0323a05": "曰。卿何不擺撥常務。應對玄言。那復低頭看此耶。何",
    "X88n1649_001:0323a06": "曰。我不看此。卿等何以得存。聞者共賞。以為佳。由此",
    "X88n1649_001:0323a07": "言之。茂卿之為是編。特於忠孝節誼三致意也。其深",
    "X88n1649_001:0323a08": "乎。其深乎。客以告茂卿。曰善。遂掇幅箋受之。而標其",
    "X88n1649_001:0323a09": "端。",
    "X88n1649_001:0323a12": "灋喜志題辭",
    "X88n1649_001:0323a14": "原夫千流萬派。莫非天一所生。滿字隻言。孰是象三",
    "X88n1649_001:0323a15": "之外。儻能函三為一。庶幾即佛是心。爰自誕影周星。",
    "X88n1649_001:0323a16": "通暉漢日。鷲頭峯下。演金口之微言。鷄足山中。舒玉",
    "X88n1649_001:0323a17": "毫之瑞色。蓮花六葉。白社同開。祇樹雙林。玄風獨暢。",
    "X88n1649_001:0323a18": "豈非荷持象灋汲引人倫者乎。自匪利根。寧超正果。",
    "X88n1649_001:0323a19": "別相別名。各喝登堂之棒。說常說寂。共操入室之戈。",
    "X88n1649_001:0323a20": "有齊脩。有單脩。並擬折衝尊俎。無假觀。無空觀。願言",
    "X88n1649_001:0323a21": "剖破藩籬。尼師聃。聃師竺。師亦何常。墨歸揚。揚歸儒。",
    "X88n1649_001:0323a22": "歸斯可受。何用分門立戶。自然識路知家。總屬一因",
    "X88n1649_001:0323a23": "緣。乳酥流出。便說三次第。羊鹿俱無。七十二君。皆在",
    "X88n1649_001:0323a24": "鈞陶之內。八萬千歲。即為俄頃之間。此夏丈茂卿所",
    "X88n1649_001:0323b01": "為志灋喜也。茂卿顯證一乘。深研三藏。謂此岸無非",
    "X88n1649_001:0323b02": "彼岸。法身即是報身。矧夫忠孝節義之儒。合于清淨。",
    "X88n1649_001:0323b03": "精微之旨。遠泝東方而下。近沿南宋以前。凡宰官居",
    "X88n1649_001:0323b04": "士之闡揚。小史稗家之載記。莫不徵引所出。捃摭而",
    "X88n1649_001:0323b05": "來。即代不數人。人不數語。而機緣交激。若掣劒光。智",
    "X88n1649_001:0323b06": "藏開明。旁資鞭影。振金聲于覺苑。遠寶路于詞壇。儻",
    "X88n1649_001:0323b07": "非標表禪宗。縷詳史籍。何以契傳燈之喻。施合轍之",
    "X88n1649_001:0323b08": "功乎。固知。眼裏有筋。具遊戲於花飛釧動。舌頭無骨。",
    "X88n1649_001:0323b09": "妙言筌于見色聞聲。寧獨破三學之中堅。抑可謂四",
    "X88n1649_001:0323b10": "禪之外護者矣。不侫愧臨川之翻譯。乏淨土之脩持。",
    "X88n1649_001:0323b11": "文力無餘。天機最淺。聊藉阮瞻之語。以自附于玄晏",
    "X88n1649_001:0323b12": "之一言云爾。　　　莊嚴居士友弟吳亮書",
    "X88n1649_001:0323b15": "灋喜志自敘",
    "X88n1649_001:0323b17": "文始曰。一蜂至眇也。亦能遊觀乎天地。一鰕至微也。",
    "X88n1649_001:0323b18": "亦能放肆乎大海。況人配二儀。超萬有。而可無寥廓",
    "X88n1649_001:0323b19": "遠大之思乎。幾世出世間。得灋自在。誠往喆消遙之",
    "X88n1649_001:0323b20": "令圖。而亦今人曠達之玄致也。玉几山人。有物外英",
    "X88n1649_001:0323b21": "豪錄。昉古參禪學道之士。彚而成編。[(厂@((既-旡)-日+口))*頁]繁者厖雜。簡",
    "X88n1649_001:0323b22": "者寂寥。譎者瑣誕。佚者挂漏。余讀未卒業。而為之四",
    "X88n1649_001:0323b23": "顧。為之躊躇。竊有志焉。暇日山居。橫襟睨古。於諸名",
    "X88n1649_001:0323b24": "公。次第采擷。一一校讐。人各具一小傳。盖自晉魏齊",
    "X88n1649_001:0323c01": "梁。迄于唐宋。按以歷朝本史。或諸名公文集。或散見",
    "X88n1649_001:0323c02": "本傳。或錯綜于大藏傳燈語錄諸書。裒多益寡纂要",
    "X88n1649_001:0323c03": "鈎玄。題曰灋喜志。釐為四卷。大都超絕殊勝于世外。",
    "X88n1649_001:0323c04": "別標一色。而又準乎人情。不違大道。砥名節則依忠",
    "X88n1649_001:0323c05": "孝。律進退則首清嚴。出則奮蹟麒麟。垂光竹帛。處則",
    "X88n1649_001:0323c06": "希蹤麋鹿。照耀松蘿。或以理學開基。或以文章命世。",
    "X88n1649_001:0323c07": "總之遺榮履素。歸于自然。固非謬悠荒唐。恣意枯槁。",
    "X88n1649_001:0323c08": "作一老頭陀行徑比也。間有韜斂未盡。蕩漾猶存。或",
    "X88n1649_001:0323c09": "跳躍圓方。互有出入。而清言妙理。亦所亟収讀之如",
    "X88n1649_001:0323c10": "水鏡浮空。氷壺映座。頓令心膽澄徹。神骨清凉。躁競",
    "X88n1649_001:0323c11": "之意烟消。而鬱結之衷霧散。學人欲打透關頭。安身",
    "X88n1649_001:0323c12": "立命。舍是無繇矣。老氏有言。雖有拱譬以先駟馬。不",
    "X88n1649_001:0323c13": "如坐進此道。其茲灋喜之謂乎。夫灋居三寶之一。至",
    "X88n1649_001:0323c14": "人秀世。灋所必晞。然有法法而不囿于法。譬如雪山",
    "X88n1649_001:0323c15": "十大弟子。胷中各具一造化。決不向如來行處投足。",
    "X88n1649_001:0323c16": "此所謂法法而不囿于法者也。此又灋喜者。所當知",
    "X88n1649_001:0323c17": "也。　　　延陵　夏樹芳　譔",
    "X88n1649_001:0324a01": "法喜志目錄",
    "X88n1649_001:0324a03": "卷一",
    "X88n1649_001:0324a04": "東方曼倩劉更生曹子建羊叔子",
    "X88n1649_001:0324a05": "王茂弘劉真常陶士行謝安石",
    "X88n1649_001:0324a06": "王右軍王武岡剎嘉賓王喬之",
    "X88n1649_001:0324a07": "殷中軍袁彥伯王坦之何次道",
    "X88n1649_001:0324a08": "何幼則謝仁祖羅君章孫興公",
    "X88n1649_001:0324a09": "許玄度王簡棲王苟子習彥威",
    "X88n1649_001:0324a10": "戴安道宋少文張萊民陶靖節",
    "X88n1649_001:0324a11": "劉遺民周續之謝康樂孟　顗",
    "X88n1649_001:0324a12": "高伯恭明僧紹雷仲倫王彥德",
    "X88n1649_001:0324a13": "孔德璋江文通蕭雲英何彥德",
    "X88n1649_001:0324a14": "張孝始范伯倫范蔚宗劉靈預",
    "X88n1649_001:0324a15": "周彥倫顏之推戴仲若謝慶緒",
    "X88n1649_001:0324a16": "顏延年何子晢劉士光袁景倩",
    "X88n1649_001:0324a17": "王淮之何子季蘇　瓊",
    "X88n1649_001:0324a18": "卷二",
    "X88n1649_001:0324a19": "陶貞白荀公普劉慧斐陸佐公",
    "X88n1649_001:0324a20": "孔彥深梁敬之魏伯起劉　溉",
    "X88n1649_001:0324a21": "沈休文劉彥和崔子約劉士湮",
    "X88n1649_001:0324a22": "阮士宗庾彥實杜輔言徐孝穆",
    "X88n1649_001:0324a23": "徐孝克李子約楊越公張士衡",
    "X88n1649_001:0324a24": "孫思邈王仲淹褚河南虞文懿",
    "X88n1649_001:0324b01": "孔頴達杜克明司馬喬卿王子安",
    "X88n1649_001:0324b02": "駱賓王武平一宋廣平房　琯",
    "X88n1649_001:0324b03": "元魯山王右丞張燕公嚴挺之",
    "X88n1649_001:0324b04": "李青蓮李公度蘇　晉韋蘇州",
    "X88n1649_001:0324b05": "李遐叔杜子巽陸鴻漸李鄴侯",
    "X88n1649_001:0324b06": "顏魯公裴晉公龐道玄柳柳州",
    "X88n1649_001:0324b07": "劉夢得于刺史李元賓李習之",
    "X88n1649_001:0324b08": "權載之徐　岱李義山盧源一",
    "X88n1649_001:0324b09": "裴　寬",
    "X88n1649_001:0324b10": "卷三",
    "X88n1649_001:0324b11": "白少傅李濬之杜彥之韋南康",
    "X88n1649_001:0324b12": "皇甫湜韓昌黎裴公美丁　繁",
    "X88n1649_001:0324b13": "陳　琡崔　群司空表聖呂許公",
    "X88n1649_001:0324b14": "李文靖謝宗源曾運使查湛然",
    "X88n1649_001:0324b15": "楊文公晁文元王文正朱　炎",
    "X88n1649_001:0324b16": "朱正裕王中立王　隨富文忠",
    "X88n1649_001:0324b17": "文潞公杜祁公范文正尹師魯",
    "X88n1649_001:0324b18": "馮當世夏英公李　覯趙清獻",
    "X88n1649_001:0324b19": "歐陽永叔司馬溫公張文定范忠文",
    "X88n1649_001:0324b20": "邵康節王介甫蘇端明蘇欒城",
    "X88n1649_001:0324b21": "米襄陽文與可程明道呂晦叔",
    "X88n1649_001:0324b22": "楊無為晁以道王觀文劉元城",
    "X88n1649_001:0324b23": "卷四",
    "X88n1649_001:0324b24": "胡康侯周濂溪秦淮海李伯時",
    "X88n1649_001:0324c01": "黃魯直吳德夫江民表陳忠肅",
    "X88n1649_001:0324c02": "李漢老韓子蒼呂居仁張無盡",
    "X88n1649_001:0324c03": "趙郡王王以寧潘待制徐師川",
    "X88n1649_001:0324c04": "楊龜山張魏公胡致堂張文忠",
    "X88n1649_001:0324c05": "王龜齡游定夫于　憲朱晦菴",
    "X88n1649_001:0324c06": "馮躋川陸放翁王龍舒張南軒",
    "X88n1649_001:0324c07": "尤遂初吳明可葉水心真西山",
    "X88n1649_001:0324c08": "錢公相劉後村陸省菴范致虗",
    "X88n1649_001:0324c09": "吳履齋饒德操劉中明劉經臣",
    "X88n1649_001:0324c10": "戴道純楊　圭李端愿高世則",
    "X88n1649_001:0324c11": "趙松雪黃晉卿顧仲英楊鐵崖",
    "X88n1649_001:0324c13": "法喜志目錄(終)",
    "X88n1649_001:0324c19": "法喜志卷一",
    "X88n1649_001:0324c21": "氷蓮道人　夏樹芳　輯",
    "X88n1649_001:0324c22": "窹斗居士　馮　定　閱",
    "X88n1649_001:0324c23": "東方曼倩",
    "X88n1649_001:0324c24": "東方朔。字曼倩。平原厭次人。武帝朝上書稱旨。待詔",
    "X88n1649_001:0325a01": "金馬門。時有正諫法言以為滑稽之雄。元狩三年。帝",
    "X88n1649_001:0325a02": "鑿昆明池得黑灰。以問方朔。朔曰。可問西域胡道人。",
    "X88n1649_001:0325a03": "時梵僧摩騰至。因問之。騰曰。此劫灰也。",
    "X88n1649_001:0325a04": "劉更生",
    "X88n1649_001:0325a05": "劉向。字子政。一名更生。年十二。隨父任為輦郎。獻賦",
    "X88n1649_001:0325a06": "頌數十篇。成帝時為光祿大夫。以趙后淫亂著列女",
    "X88n1649_001:0325a07": "傳。以王氏權太盛作洪範五行傳。上欲用為九卿。數",
    "X88n1649_001:0325a08": "為王氏所持。居列大夫三十餘年。向甞校書天祿閣。",
    "X88n1649_001:0325a09": "青藜夜照。往往多見佛書。其著列仙傳云。吾披檢藏",
    "X88n1649_001:0325a10": "經。緬尋太史撰列仙圖。自黃帝以下迄于今。得仙道",
    "X88n1649_001:0325a11": "者一百四十九人。其七十四人乃見佛經。",
    "X88n1649_001:0325a12": "曹子建",
    "X88n1649_001:0325a13": "曹植。字子建。操次子。十歲善屬文。誦詩書十餘萬言。",
    "X88n1649_001:0325a14": "邯鄲淳見而駭歎。稱為天人。植每讀佛經。留連嗟玩。",
    "X88n1649_001:0325a15": "以為至道之宗。遊魚山。聞有聲特異。清颺哀婉。因倣",
    "X88n1649_001:0325a16": "其聲為梵唄。今法事中有魚山梵。即其遺奏也。植在",
    "X88n1649_001:0325a17": "日不甚信黃老。著辨道論見意。今載藏經中弘明集。",
    "X88n1649_001:0325a18": "羊叔子",
    "X88n1649_001:0325a19": "羊祜。字叔子。平陽人。累遷尚書在僕射。吳陸抗甞稱",
    "X88n1649_001:0325a20": "其德量。雖樂毅諸葛孔明不能過。祜方五歲。令乳母",
    "X88n1649_001:0325a21": "於鄰家李氏桑樹下探取金環。李氏驚曰。此亡兒所",
    "X88n1649_001:0325a22": "失。乃知李氏子祜之前身也。武帝時祜為荊州都督。",
    "X88n1649_001:0325a23": "日供武當山寺。有問其故。祜曰。前身過多。賴造此寺",
    "X88n1649_001:0325a24": "故獲中濟。所以供養之情偏重於此。",
    "X88n1649_001:0325b01": "王茂弘",
    "X88n1649_001:0325b02": "王導。字茂弘。瑯琊人。官太傅。封始興公。僧人吉友游",
    "X88n1649_001:0325b03": "建康。善說梵唄。導見之曰。我輩人也。太尉庾亮。光祿",
    "X88n1649_001:0325b04": "周顗。廷尉桓彝。皆造門結納。名籍公卿間。吉友甞對",
    "X88n1649_001:0325b05": "導解帶盤薄。尚書卞望之適至。友正容肅然。人問其",
    "X88n1649_001:0325b06": "故。對曰。王公風期鑑人。卞令範度格物。吾吾當以是",
    "X88n1649_001:0325b07": "應之耳。",
    "X88n1649_001:0325b08": "劉真常",
    "X88n1649_001:0325b09": "劉惔。字真常。沛人。少清遠。家貧晏如。王導深器之。累",
    "X88n1649_001:0325b10": "遷丹陽尹。時竺法深道徽高扇。譽播山東。惔常為其",
    "X88n1649_001:0325b11": "弟子。一日法深在簡文坐。惔問道人何以遊朱門。深",
    "X88n1649_001:0325b12": "曰。君自見其朱門。貧道如遊蓬戶。",
    "X88n1649_001:0325b13": "陶士行",
    "X88n1649_001:0325b14": "陶侃。字士行。鄱陽人。初為廣州刺史。有漁於海得文",
    "X88n1649_001:0325b15": "殊像。送寒溪寺。寺甞經火而像屋無恙。其後侃武昌。",
    "X88n1649_001:0325b16": "使人迎之。十輩不能舉。既而叢力致之舟。舟輒沒。遂",
    "X88n1649_001:0325b17": "失其像。時謠曰。侃惟劍雄。像以神標。可以誠致。難以",
    "X88n1649_001:0325b18": "力招。及遠公剏寺。心祈之。於是像泠然自至。",
    "X88n1649_001:0325b19": "謝安石",
    "X88n1649_001:0325b20": "謝安。字安石。陽夏人。少有時名。朝命敦逼皆不就。年",
    "X88n1649_001:0325b21": "四十餘始應命。出為征西司馬。太元中加太保。居東",
    "X88n1649_001:0325b22": "山。時與支遁許詢為山水之游。甞詔遁入禁中。講經",
    "X88n1649_001:0325b23": "多會宗遺文。為守文者所[怡-台+(陋-(阿-可))]。安聞而歎曰。此九方[(栗-木+土)*ㄆ]",
    "X88n1649_001:0325b24": "之相馬。略玄黃而取神駿也。太和二年。遁辭闕還山。",
    "X88n1649_001:0325c01": "詔建沃州寺以居之。時安守吳興。以書抵遁曰。思君",
    "X88n1649_001:0325c02": "積日。計辰傾馳尤甚。知欲還剡自治。為之愴然。人生",
    "X88n1649_001:0325c03": "如寄耳。頃風流得意之事。殆為都盡。終日戚戚。惟遲",
    "X88n1649_001:0325c04": "君一來。以晤言消之。一日千載也。",
    "X88n1649_001:0325c05": "王右軍",
    "X88n1649_001:0325c06": "王羲之。字逸少。導從子。以骨鯁稱。起家秘書郎。後為",
    "X88n1649_001:0325c07": "右軍將軍會稽內史。咸康六年於廬山建歸宗寺。請",
    "X88n1649_001:0325c08": "西天達磨多羅居之。羲之在會稽。聞支遁名未之信。",
    "X88n1649_001:0325c09": "後遁還剡。羲之詣遁觀其風力。謂曰逍遙可得聞乎。",
    "X88n1649_001:0325c10": "遁作數千言。羲之遂披襟解帶留連不能已。",
    "X88n1649_001:0325c11": "王武岡",
    "X88n1649_001:0325c12": "王謐。字雅遠。官司徒。甞與遠公書曰。身年四十而衰",
    "X88n1649_001:0325c13": "同耳順。遠答曰。古人不愛尺璧而重寸陰。觀其所存。",
    "X88n1649_001:0325c14": "似不在長年耳。檀越既履順而游性。乘佛理以御心。",
    "X88n1649_001:0325c15": "由此而推。復何羨於遐齡耶。人皆稱公善誘。",
    "X88n1649_001:0325c16": "郗嘉賓",
    "X88n1649_001:0325c17": "郗超。字嘉賓。山陽人。少有曠世之度。標志慕佛。加好",
    "X88n1649_001:0325c18": "行檀。喜隱遯。聞拂衣者必為起屋具器用遺之。支道",
    "X88n1649_001:0325c19": "林每謂其造微之功足參正始。甚重之。為桓溫府掾。",
    "X88n1649_001:0325c20": "超問謝安曰。支遁所談何如嵆中散。安曰。嵆努力纔",
    "X88n1649_001:0325c21": "得其半耳。又問何如殷浩。安曰。亹亹辨論。恐當抗衡",
    "X88n1649_001:0325c22": "超㧞淵源。殷有慚德。後與親舊書云。支公神理所通。",
    "X88n1649_001:0325c23": "玄挺獨悟。數百年來紹隆大法。令真理不絕。一人而",
    "X88n1649_001:0325c24": "已。超甞著五戒文。已行五戒。更修歲月齋戒。迎中而",
    "X88n1649_001:0326a01": "食。既中之後。美味甘香一不得甞。",
    "X88n1649_001:0326a02": "王喬之",
    "X88n1649_001:0326a03": "王喬之。瑯琊人。有念佛三昧詩曰。妙用在茲。涉有覽",
    "X88n1649_001:0326a04": "無。神由昧徹。識以照麤。精微自引。因功本虗。泯彼三",
    "X88n1649_001:0326a05": "觀。思轉豪餘。又曰。嘅自一生。夙之慧識。託崇淵人。庶",
    "X88n1649_001:0326a06": "藉冥力。思轉豪功。在深不測。至哉之念。注心西極。",
    "X88n1649_001:0326a07": "殷中軍",
    "X88n1649_001:0326a08": "殷浩。字深源。以佛經未了。遣人迓支公。支欲往。右軍",
    "X88n1649_001:0326a09": "曰。淵源思致淵富。故未易當。",
    "X88n1649_001:0326a10": "袁彥伯",
    "X88n1649_001:0326a11": "袁宏。字彥伯。陽夏人。自少有逸才。謝安輩甚重之。累",
    "X88n1649_001:0326a12": "官至東陽郡太守。所著詠史詩及東征等賦。為時盛",
    "X88n1649_001:0326a13": "傳。甞著漢紀云。西域天竺有佛道焉。變化無所不入。",
    "X88n1649_001:0326a14": "故能通萬物而大濟群生。漢明帝感夢。乃遣使天竺",
    "X88n1649_001:0326a15": "問道。圖其像而還。有經數千卷。善為宏闊勝大之言。",
    "X88n1649_001:0326a16": "所求在一體之內。所明在視聽之外。俗士目之以為",
    "X88n1649_001:0326a17": "虗誕。然歸於玄微深遠。難得而測。故王公大臣視生",
    "X88n1649_001:0326a18": "死報應之際。莫不矍然而自失焉。",
    "X88n1649_001:0326a19": "王坦之",
    "X88n1649_001:0326a20": "王坦之。字文度。晉陽人。寧康中遷中書令。領丹陽尹。",
    "X88n1649_001:0326a21": "時桓溫移晉祚。坦之與謝安同心匡輔。卒安社稷。與",
    "X88n1649_001:0326a22": "支道林相友善。道林甞造即色論曰。色之性也。不自",
    "X88n1649_001:0326a23": "有色。色不自有。雖色而空。故曰色即為空。色復異空。",
    "X88n1649_001:0326a24": "論成以示坦之。坦之都無言。支曰默而識之乎。曰既",
    "X88n1649_001:0326b01": "無文殊。誰能見賞。",
    "X88n1649_001:0326b02": "何次道",
    "X88n1649_001:0326b03": "何充。字次道。廬江潛人。風韻閑雅。少以文義見稱。王",
    "X88n1649_001:0326b04": "導與庾亮竝言於成帝曰。何充器局方槩有萬夫之",
    "X88n1649_001:0326b05": "望。臣死之日願引充內侍。則社稷無虞矣。及導卒。遂",
    "X88n1649_001:0326b06": "參錄尚書事。推能用功。不樹私恩。世甚重之。充性喜",
    "X88n1649_001:0326b07": "釋氏。時庾氷以元舅輔政。奏沙門應盡禮王者。充等",
    "X88n1649_001:0326b08": "議不應致拜。乃上奏曰。武皇以盛明革命。明帝以聰",
    "X88n1649_001:0326b09": "聖玄覽。豈此時沙門不易屈膝。顧以不變其修善之",
    "X88n1649_001:0326b10": "法。所以通天下之志也。疏三上。氷議遂寢。",
    "X88n1649_001:0326b11": "何幼則",
    "X88n1649_001:0326b12": "何準。字幼則。充之弟。高尚寡欲。州府交辟不就。初充",
    "X88n1649_001:0326b13": "為驃騎將軍。勸令仕。準曰。第五之名。何減驃騎。充居",
    "X88n1649_001:0326b14": "宰輔。權傾一時。而準散帶衡門。不及人事。惟焚香誦",
    "X88n1649_001:0326b15": "經而已。其女為穆皇后。",
    "X88n1649_001:0326b16": "謝仁祖",
    "X88n1649_001:0326b17": "謝尚。字仁祖。鯤之子。仕晉為鎮西將軍。尚甞夢其父",
    "X88n1649_001:0326b18": "曰。西南有氣至。當者必死。汝宜建塔造寺可禳之。若",
    "X88n1649_001:0326b19": "未暇。可於杖頭刻作塔形。見有氣來可擬之。尚寤遂",
    "X88n1649_001:0326b20": "刻小塔於杖頭。後果有異氣自天而下。直衝尚家。尚",
    "X88n1649_001:0326b21": "以杖頭指之。氣即回散。闔門獲全。尚於永和四年捨",
    "X88n1649_001:0326b22": "宅造寺。名莊嚴。",
    "X88n1649_001:0326b23": "羅君章",
    "X88n1649_001:0326b24": "羅含。字君章。耒陽人。少時甞晝臥。夢一鳥文彩異常",
    "X88n1649_001:0326c01": "飛入其口。自此藻思日新。仕為江夏從事。太守謝尚",
    "X88n1649_001:0326c02": "曰。可謂湘中之琳瑯。讀書好佛。著更生論曰。世皆悲",
    "X88n1649_001:0326c03": "合之必離。而莫慰離之必合。皆知聚之必散。而莫識",
    "X88n1649_001:0326c04": "散之必聚。今談者徒云。向我非今我。而不知今我即",
    "X88n1649_001:0326c05": "昔我耳。達觀者以死生為寤寐。誠哉是言。",
    "X88n1649_001:0326c06": "孫興公",
    "X88n1649_001:0326c07": "孫綽。字興公。與高陽許詢俱有高尚之志。初隱會稽。",
    "X88n1649_001:0326c08": "放情山水。作遂初賦以見志。支道林問綽曰。君何如",
    "X88n1649_001:0326c09": "許。答曰。高情遠志。弟子早已服膺。然一詠一吟。許將",
    "X88n1649_001:0326c10": "生面。甞作天台賦示友人范榮期曰。卿試擲地。當作",
    "X88n1649_001:0326c11": "金石聲。每至佳句。輙云應是我輩語。哀帝時為著作",
    "X88n1649_001:0326c12": "郎。撰喻道論左袒佛氏。內典中諸所撰述。俱見弘明",
    "X88n1649_001:0326c13": "等集。史臣稱綽。有匪躬之節。不徒文雅而已。",
    "X88n1649_001:0326c14": "許玄度",
    "X88n1649_001:0326c15": "許詢。字玄度。高陽人。魏中領軍允曾孫也。澡心學佛。",
    "X88n1649_001:0326c16": "江左諸公卿翕然仰慕。簡文帝高其風。每月夜必造",
    "X88n1649_001:0326c17": "焉。清言妙理。至其亹亹。簡文不覺前席。劉真長為時",
    "X88n1649_001:0326c18": "譚宗。與詢結清言友。每謂人曰。清風朗月。何甞不思",
    "X88n1649_001:0326c19": "玄度。與支遁講維摩經。詢發一難。眾謂遁不能通。遁",
    "X88n1649_001:0326c20": "通一義。眾謂詢無以難。詢甞以會稽永興居為崇化",
    "X88n1649_001:0326c21": "寺。建塔四層。",
    "X88n1649_001:0326c22": "王簡棲",
    "X88n1649_001:0326c23": "王巾。字簡棲。瑯琊人。有學業。為齊錄事參軍。作頭陀",
    "X88n1649_001:0326c24": "寺碑。文精理造。",
    "X88n1649_001:0327a01": "王苟子",
    "X88n1649_001:0327a02": "王脩。字苟子。僧意在瓦官寺中。苟子與共語。使其唱",
    "X88n1649_001:0327a03": "理。意謂王曰。聖人有情否。王曰無。曰聖人如柱耶。王",
    "X88n1649_001:0327a04": "曰如壽算。雖無情運之者有情。僧意曰。誰運聖人耶。",
    "X88n1649_001:0327a05": "習彥威",
    "X88n1649_001:0327a06": "習鑿齒。字彥威。襄陽人。少有志氣。愽學洽聞。以文章",
    "X88n1649_001:0327a07": "著稱。著晉漢春秋凡五十四卷。晉桓溫辟為從事。累",
    "X88n1649_001:0327a08": "遷別駕。時有沙門釋道安。俊辯有高才。比至荊州。與",
    "X88n1649_001:0327a09": "習相見。道安曰彌天釋道安。習曰四海習鑿齒。時人",
    "X88n1649_001:0327a10": "以為佳對。習甞與道安書曰。承應真履正。明白內融。",
    "X88n1649_001:0327a11": "慈訓兼照。道俗齊蔭。宗虗者悟無常之旨。存有者達",
    "X88n1649_001:0327a12": "外身之權。若慶雲東徂。摩尼回耀。雨甘露於豐草。植",
    "X88n1649_001:0327a13": "旃檀於江湄。庶如來之教復崇於今日。玄波逸響。重",
    "X88n1649_001:0327a14": "蕩濯於一代矣。",
    "X88n1649_001:0327a15": "戴安道",
    "X88n1649_001:0327a16": "戴逵。字安道。譙郡人。性高潔。武陵王晞聞其善鼓琴。",
    "X88n1649_001:0327a17": "遣人召之。逵對使者破琴曰。戴安道不能為王門伶",
    "X88n1649_001:0327a18": "人。王子猷過訪。至雪夜乘舟。孝武時累徵不就。甞欲",
    "X88n1649_001:0327a19": "造無量壽佛。積思三年。刻雕方就。迎置山陰靈寶寺。",
    "X88n1649_001:0327a20": "郗超見而作禮。撮香在手。勃然煙上。極目雲表。眾皆",
    "X88n1649_001:0327a21": "歎其神異。",
    "X88n1649_001:0327a22": "宗少文",
    "X88n1649_001:0327a23": "宗炳。字少文。好山水。愛遠遊。西陟荊巫。南登衡嶽。慨",
    "X88n1649_001:0327a24": "焉有尚平之志。因疾還江陵。歎曰名山恐難徧覩。惟",
    "X88n1649_001:0327b01": "當澄懷觀道。臥以遊之。凡所遊履。圖之於室。每謂人",
    "X88n1649_001:0327b02": "曰。撫琴動操。欲令眾山皆響。劉&#;領荊州。辟為主簿。",
    "X88n1649_001:0327b03": "答曰。吾棲丘飲谷三十年矣。豈可作王門折腰吏耶。",
    "X88n1649_001:0327b04": "乃入廬山築室。專修業。甞著明佛論。",
    "X88n1649_001:0327b05": "張萊民",
    "X88n1649_001:0327b06": "張野。字萊民。居潯陽柴桑。與陶淵明有婚姻之契。學",
    "X88n1649_001:0327b07": "兼華梵。累徵不就。庾悅以其貧。徵為散騎常侍。笑曰。",
    "X88n1649_001:0327b08": "古人以容膝為安。屈志就祿。非吾志也。乃入廬山。依",
    "X88n1649_001:0327b09": "遠公研味釋典。",
    "X88n1649_001:0327b10": "陶靖節",
    "X88n1649_001:0327b11": "陶潛。字淵明。一字元亮。為彭澤令。之官八十日即解",
    "X88n1649_001:0327b12": "印去。賦歸去來辭。及宋受禪居柴桑。門前植五株柳。",
    "X88n1649_001:0327b13": "因以五柳自號焉。閑靜寡言。不慕榮利。好讀書。不求",
    "X88n1649_001:0327b14": "甚解。開卷有得。便欣然忘食。見樹木交蔭。時鳥變聲。",
    "X88n1649_001:0327b15": "亦復欣然有喜。常往來廬山。使一門生二兒舁以行。",
    "X88n1649_001:0327b16": "時遠公為西方之社。以書招淵明。淵明曰。若許我飲",
    "X88n1649_001:0327b17": "即往。許之。遂造焉。甞著搜神記。多載佛之靈驗。",
    "X88n1649_001:0327b18": "劉遺民",
    "X88n1649_001:0327b19": "劉程之。字仲思。彭城人。少孤。事母以孝聞。才操自負。",
    "X88n1649_001:0327b20": "不委氣於時俗。雖寒餓在己。威福當前。其意湛如也。",
    "X88n1649_001:0327b21": "司徒王謐。丞相栢玄。侍中謝琨。大尉劉&#;。後先引薦。",
    "X88n1649_001:0327b22": "程之力辭。乃之匡山托於遠公。遠曰。官祿巍巍。何以",
    "X88n1649_001:0327b23": "不為。程之曰。君臣相疑。疣贅相虧。普室無磐石之固。",
    "X88n1649_001:0327b24": "物情有疊卵之危。吾何為哉。遠然其說。深加器厚。太",
    "X88n1649_001:0327c01": "尉亦以其志不可屈。與群公議遺民之號旌焉。居山",
    "X88n1649_001:0327c02": "十五年。修念佛三昧。甞於定中見佛光照地。作黃金",
    "X88n1649_001:0327c03": "色。又有摩頂授衣之異。若遺民者。真可謂妙觀大儀。",
    "X88n1649_001:0327c04": "啟心真照。飄靈衣於八極。沉香風以窮年。於遠公之",
    "X88n1649_001:0327c05": "誓辭。庶幾無負矣。蓮社與盟凡一百二十三人。",
    "X88n1649_001:0327c06": "周續之",
    "X88n1649_001:0327c07": "周續之。字通祖。鴈門人。年十二。受業於范甯。通五經",
    "X88n1649_001:0327c08": "五緯。號十經。世稱為顏子。既而入廬山。事沙門慧遠。",
    "X88n1649_001:0327c09": "布衣蔬食。終身不娶。與劉遺民陶靖節。號潯陽三隱。",
    "X88n1649_001:0327c10": "謝康樂",
    "X88n1649_001:0327c11": "謝靈運。玄之孫。家於上虞。少好學。愽覽群藉。文章稱",
    "X88n1649_001:0327c12": "江左第一。仕宋為永嘉太守。襲祖父封爵。故世稱康",
    "X88n1649_001:0327c13": "樂。靈運負才傲世。至廬山見遠公。肅然心服。即寺築",
    "X88n1649_001:0327c14": "臺。譯涅槃經三十六卷。甞撰佛讚曰。惟此大覺。因心",
    "X88n1649_001:0327c15": "則靈。垢盡智照。數極慧明。三達非我。一援群生。理麤",
    "X88n1649_001:0327c16": "心行。道絕形聲。菩薩讚曰。若人仰宗。發性遺慮。以定",
    "X88n1649_001:0327c17": "養慧。和理斯附。爰初四等。終然小住。涉求至矣。在外",
    "X88n1649_001:0327c18": "皆去。緣覺聲聞讚曰。厭苦情多。無物志少。如彼化城。",
    "X88n1649_001:0327c19": "權可得寶。誘以涅槃。救爾衰老。肇元三事。翻成一道。",
    "X88n1649_001:0327c20": "孟顗",
    "X88n1649_001:0327c21": "孟顗。仕宋為會稽太守。奉佛精懇。謝靈運嘲之曰。得",
    "X88n1649_001:0327c22": "道應須慧業文人。生天當在靈運前。成佛必在靈運",
    "X88n1649_001:0327c23": "後。顗深恨此語。然而事佛彌加抗厲。",
    "X88n1649_001:0327c24": "高伯恭",
    "X88n1649_001:0328a01": "高允。字伯恭。渤海蓨人。少有奇度。崔宏異之曰。高子",
    "X88n1649_001:0328a02": "黃中內潤。文明外照。必為一代偉器。仕魏累官中書",
    "X88n1649_001:0328a03": "令。爵咸陽公。允雖寵貴。家貧自如。武帝甞幸其第。惟",
    "X88n1649_001:0328a04": "草屋數間。布被縕袍。厨中豉菜而已。帝曰。古之清貧",
    "X88n1649_001:0328a05": "有如此乎。賜帛五百疋。粟千斛。甞撰鹿苑賦。與曇始",
    "X88n1649_001:0328a06": "法師傳。文甚精采。年九十八無疾而終。",
    "X88n1649_001:0328a07": "明僧紹",
    "X88n1649_001:0328a08": "明紹。字承烈。平原鬲人。明經隱居。自號平原居士。齊",
    "X88n1649_001:0328a09": "高帝欲就見之。時明紹方依遠公居定林寺。遠公問",
    "X88n1649_001:0328a10": "紹曰。天子若來。居士若為相對。紹曰。山藪之人。正當",
    "X88n1649_001:0328a11": "鑿坏以遁。若辭不獲。便當依戴公故事。高帝知其意",
    "X88n1649_001:0328a12": "不可屈。遣人賜以竹根如意。及笋籜冠。宋泰始中甞",
    "X88n1649_001:0328a13": "游攝山。野老諫曰。山多猛虎毒蛇。所以久絕行迹。紹",
    "X88n1649_001:0328a14": "曰。毒中之毒。無過三毒。忠信可踏水火。猛虎亦何能",
    "X88n1649_001:0328a15": "為。乃結茅茨廿許年。不事人世。甞與法度禪師講無",
    "X88n1649_001:0328a16": "量壽經。夜見金光照室。",
    "X88n1649_001:0328a17": "雷仲倫",
    "X88n1649_001:0328a18": "雷次宗。字仲倫。豫章人。隱退不受徵辟。入遠公蓮社。",
    "X88n1649_001:0328a19": "立館東林之側。及遠公亡。與子姪書曰。吾托業廬山。",
    "X88n1649_001:0328a20": "事釋和尚三十年。淵匠既傾。良朋亦喪。及今未耄。尚",
    "X88n1649_001:0328a21": "可勵志西歸。自今已往。勿以家務相聞。",
    "X88n1649_001:0328a22": "王彥德",
    "X88n1649_001:0328a23": "王玄謨。字彥德。祁縣人。素奉佛。甞舉兵伐魏。玄謨為",
    "X88n1649_001:0328a24": "寧朔將軍。受輔國蕭斌節制。玄謨失律當斬。沈慶之",
    "X88n1649_001:0328b01": "因諫曰。佛貍威震天下。豈玄謨所能當。且殺戰將徒",
    "X88n1649_001:0328b02": "自弱耳。乃止。初玄謨將見殺。以觀音示夢得免。後官",
    "X88n1649_001:0328b03": "至開府儀同三司。年八十二卒。",
    "X88n1649_001:0328b04": "孔德璋",
    "X88n1649_001:0328b05": "孔穉珪。字德璋。會稽人。風韻清颯。好文詠。太守王僧",
    "X88n1649_001:0328b06": "虔見而重之。引為主簿。與江淹對掌辭筆。甞答蕭子",
    "X88n1649_001:0328b07": "良疏曰。民早奉提拂之仁。深蒙弘引之訓。至於大覺",
    "X88n1649_001:0328b08": "明教。般若正源。使民六滯頓祛。五情方勗。回心頂禮。",
    "X88n1649_001:0328b09": "霍然大悟。",
    "X88n1649_001:0328b10": "江文通",
    "X88n1649_001:0328b11": "江淹。字文通。考城人。少孤。采薪以養母。仕齊累官御",
    "X88n1649_001:0328b12": "史中丞。彈劾不避貴近。風采肅然。後封醴陵侯。以詩",
    "X88n1649_001:0328b13": "賦顯。甞著無為論曰。吾聞大人降迹。廣樹慈悲。破生",
    "X88n1649_001:0328b14": "死之樊籠。登涅槃之彼岸。闡二乘以誘物。去諸相以",
    "X88n1649_001:0328b15": "歸真。有智者不見其去來。有心者莫知其終始。湛然",
    "X88n1649_001:0328b16": "常住。永絕殊途。",
    "X88n1649_001:0328b17": "蕭雲英",
    "X88n1649_001:0328b18": "蕭子良。字雲英。敦義愛古。郡人朱百年有至行。及卒。",
    "X88n1649_001:0328b19": "餽其妻米百斛。蠲一人給其薪。與文慧太子並精佛",
    "X88n1649_001:0328b20": "理。而子良每招致名僧講諸佛乘。尊法之盛江左未",
    "X88n1649_001:0328b21": "有。或親為眾僧賦食行水。子良甞夢東方普光世界",
    "X88n1649_001:0328b22": "天王如來。說淨住淨行法門。因著淨住子二十卷。淨",
    "X88n1649_001:0328b23": "住者即梵語布薩。謂淨身口意如戒而住也。",
    "X88n1649_001:0328b24": "范伯倫",
    "X88n1649_001:0328c01": "范泰。字伯倫。順陽人。仕劉宋為中書郎。繼領國子祭",
    "X88n1649_001:0328c02": "酒。少帝在位多失。數上封事苦諫。愽覽篇籍。撰古今",
    "X88n1649_001:0328c03": "善言二十四篇。暮年事佛甚精。於宅西建祇洹精舍。",
    "X88n1649_001:0328c04": "范蔚宗",
    "X88n1649_001:0328c05": "范曄。字蔚宗。伯倫之子。仕宋為秘書丞。撰東漢書。有",
    "X88n1649_001:0328c06": "西域論曰。佛道神化。興自身毒。而二漢方志莫有稱",
    "X88n1649_001:0328c07": "焉。張騫但著地多暑濕。乘象而戰。班超惟列其奉浮",
    "X88n1649_001:0328c08": "屠不殺伐。而精文善導之功靡所傳述。予聞之。其國",
    "X88n1649_001:0328c09": "殷乎中土。玉燭和氣。靈聖之所降集。賢懿之所挺生。",
    "X88n1649_001:0328c10": "神迹詭異。則理絕人區。感驗明顯。則事出天外。而騫",
    "X88n1649_001:0328c11": "超無聞者。豈其道閉往運。數開叔葉乎。",
    "X88n1649_001:0328c12": "何彥德",
    "X88n1649_001:0328c13": "何尚之。字彥德。宋文帝時為侍中。帝甞謂尚之曰。范",
    "X88n1649_001:0328c14": "泰謝靈運常言。六經在濟俗。若求性靈真要。必以佛",
    "X88n1649_001:0328c15": "理為指南。近見顏延之折達性論。宗炳難黑白論。竝",
    "X88n1649_001:0328c16": "明至理。開獎人意。若率土皆淳此化。則朕坐致太平",
    "X88n1649_001:0328c17": "矣。尚之曰。渡江以來。王導周顗。庾亮謝安。戴達許詢。",
    "X88n1649_001:0328c18": "王蒙郗超。王坦之。臣高祖兄弟。莫不稟志歸依。夫百",
    "X88n1649_001:0328c19": "家之鄉。十人持五戒。則十人淳謹。千室之邑。百人修",
    "X88n1649_001:0328c20": "十善。則百人和睦。人能行一善則去一惡。去一惡則",
    "X88n1649_001:0328c21": "息一刑。此明旨所謂坐致太平者也。時羊元保進曰。",
    "X88n1649_001:0328c22": "此談非臣所與聞。竊謂秦楚強兵。孫吳吞併。將無取",
    "X88n1649_001:0328c23": "於此也。尚之曰。夫禮隱逸則戰士息。貴仁德則兵氣",
    "X88n1649_001:0328c24": "消。以孫吳為志。動期吞併。則將無取乎堯舜之道。豈",
    "X88n1649_001:0329a01": "特釋教而已哉。帝悅曰。釋門之有卿。猶孔門之有季",
    "X88n1649_001:0329a02": "路。惡言不入於耳也。",
    "X88n1649_001:0329a03": "張孝始",
    "X88n1649_001:0329a04": "張元。字孝始。河北萬城人。年十六。其祖喪明。元憂泣。",
    "X88n1649_001:0329a05": "晝夜經行以祈福佑。復誦藥師經。至盲者得視之語。",
    "X88n1649_001:0329a06": "遂請七僧燃七層燈。轉讀是經七晝夜。每日行道祝",
    "X88n1649_001:0329a07": "曰。元為孫不孝。使祖喪明。今以燈光竝施法界。乞祖",
    "X88n1649_001:0329a08": "目還明。元求代闇。是夜夢。一神僧以金篦刮其祖目。",
    "X88n1649_001:0329a09": "三日遂瘥。",
    "X88n1649_001:0329a10": "劉靈預",
    "X88n1649_001:0329a11": "劉虬。字靈預涅陽人。抗節好學。宋太始中為當陽令。",
    "X88n1649_001:0329a12": "後徙居江陵。竟陵王累辟不就。報書曰。暢餘音於山",
    "X88n1649_001:0329a13": "澤。托暮情於魚鳥。遂斷穀餌朮。麻衣草履。長齋禮誦。",
    "X88n1649_001:0329a14": "六時不缺。註華嚴法華二經。",
    "X88n1649_001:0329a15": "周彥倫",
    "X88n1649_001:0329a16": "周顒。子彥倫。建康人。顒於鍾山西立隱舍。清貧寡欲。",
    "X88n1649_001:0329a17": "終日長蔬。王儉問曰。山中何所食。顒曰。赤米白鹽。綠",
    "X88n1649_001:0329a18": "葵紫蓼。後應詔出仕。累官國子博士。明帝頗好玄理。",
    "X88n1649_001:0329a19": "而所為多慘毒。顒不為顯諫。輙誦經中因緣辠福之",
    "X88n1649_001:0329a20": "事。帝亦為之少止。太子甞問顒卿精何如胤。顒曰三",
    "X88n1649_001:0329a21": "塗八難。共所未免。然各有累。太子曰其累伊何。顒曰",
    "X88n1649_001:0329a22": "周妻何肉。顒甞建山茨寺於鍾山。今草堂寺是也。",
    "X88n1649_001:0329a23": "顏之推",
    "X88n1649_001:0329a24": "顏之推。字子分。西魏武平中為黃門侍郎。舉家蔬食。",
    "X88n1649_001:0329b01": "深崇佛教。有顏氏家訓行於世。其歸心篇曰。神仙之",
    "X88n1649_001:0329b02": "事。頗為虗放。縱使得仙。終當有死。不勸汝曹學之。佛",
    "X88n1649_001:0329b03": "家三世之事信而有徵。家素歸心。勿生輕慢。其間妙",
    "X88n1649_001:0329b04": "旨具於經論。不復於此贊述。",
    "X88n1649_001:0329b05": "戴仲若",
    "X88n1649_001:0329b06": "戴顒。字仲若。逵之子。才巧如其父。江夷甞托顒造觀",
    "X88n1649_001:0329b07": "音像。積年未成。夜夢神曰。江夷與觀音機緣未契。可",
    "X88n1649_001:0329b08": "改為彌勒。顒即馳報而夷書已至。俱於此夕感夢。觸",
    "X88n1649_001:0329b09": "手成妙像。今在會稽龍華寺。顒超逸多風。以剡縣多",
    "X88n1649_001:0329b10": "名山。故世居剡。桐廬復多名山。故復居桐廬。己又愛",
    "X88n1649_001:0329b11": "吳下佳山水。復游吳下。吳中好事者。共為築室。至聚",
    "X88n1649_001:0329b12": "石開澗以居之。甞著逍遙論。註禮中庸篇。永初嘉中",
    "X88n1649_001:0329b13": "累徵不就。",
    "X88n1649_001:0329b14": "謝慶緒",
    "X88n1649_001:0329b15": "謝敷。字慶緒。會稽人。崇信釋氏。初入太平山中十餘",
    "X88n1649_001:0329b16": "年。以長齋供佛為業。招引同事化導不倦。以母老還",
    "X88n1649_001:0329b17": "南山若耶中。內史郗愔表薦之。徵博士不就。郗尚書",
    "X88n1649_001:0329b18": "甞曰。謝慶緒識見雖不絕人。可以累心處都盡。",
    "X88n1649_001:0329b19": "顏延年",
    "X88n1649_001:0329b20": "顏延之。字延年。瑯琊人。官至太常卿。居身清約。不營",
    "X88n1649_001:0329b21": "財利。子竣既貴重。權傾一朝。凡所資供。延之一無所",
    "X88n1649_001:0329b22": "受。宅宇如舊。見竣起宅。謂曰。善為之。無令後人笑汝",
    "X88n1649_001:0329b23": "拙也。釋慧亮過江。止何園寺。講蓮花大小品十地等。",
    "X88n1649_001:0329b24": "延之眷德流連。每歎曰。安汰吐珠玉於前。斌亮振金",
    "X88n1649_001:0329c01": "聲於後。清言妙緒。將絕復興。",
    "X88n1649_001:0329c02": "何子皙",
    "X88n1649_001:0329c03": "何點。字子皙。偃之子。尚之孫。點明目秀眉。容貌方雅。",
    "X88n1649_001:0329c04": "不以門戶自矜。或駕柴車。或躡草履。隨意所適必醉",
    "X88n1649_001:0329c05": "歸。人謂之通隱。梁武帝賜以鹿皮巾召見。引入華林",
    "X88n1649_001:0329c06": "園。詔拜常侍。點以手捋帝鬚曰。乃欲臣老子耶。遂辭",
    "X88n1649_001:0329c07": "去。一時名士如陳郡謝瀹。吳國張融。會稽孔德璋為",
    "X88n1649_001:0329c08": "莫逆友。點門世信佛。以會稽山多靈異往游焉。居若",
    "X88n1649_001:0329c09": "耶山雲門寺。兄求弟胤。竝從棲遯。世號點為大山。胤",
    "X88n1649_001:0329c10": "為小山。求為東山。",
    "X88n1649_001:0329c11": "劉士光",
    "X88n1649_001:0329c12": "劉歊。字士光。平原人。奉母兄以孝弟聞。母每病夢歊",
    "X88n1649_001:0329c13": "進藥。翌日有問。弟劉訏常戴穀皮巾。披衲衣。每游山",
    "X88n1649_001:0329c14": "山澤。留連忘返。訏善玄言。尤精釋典。與兄歊聽講鍾",
    "X88n1649_001:0329c15": "山。因共卜築有終焉之志。歊所著有革終論。以為形",
    "X88n1649_001:0329c16": "之於神。逆旅之館耳。既死神去。館乃速朽。世稱其達。",
    "X88n1649_001:0329c17": "卒諡貞節先生。",
    "X88n1649_001:0329c18": "袁景倩",
    "X88n1649_001:0329c19": "袁粲。字景倩。幼孤好讀書。及長有風操。甞著妙德先",
    "X88n1649_001:0329c20": "生傳。仕宋累官尚書左僕射。出鎮石頭城。為劉僧靜",
    "X88n1649_001:0329c21": "所殺。子最以身衛父俱死。粲語最曰。我不失為忠臣。",
    "X88n1649_001:0329c22": "汝不失為孝子。逸士顧歡偏主道教。粲為論以駁之。",
    "X88n1649_001:0329c23": "謂孔老教俗為本。釋氏出世為宗。發軫既殊。其歸亦",
    "X88n1649_001:0329c24": "異。又仙道以變形為尚。泥洹以陶神為先。變形者。白",
    "X88n1649_001:0330a01": "首窮玄。而未能無死。陶神者。塵惑日損。而湛然常住。",
    "X88n1649_001:0330a02": "王淮之",
    "X88n1649_001:0330a03": "王淮之。字元會。瑯琊人。世尚儒業。不信佛法。常謂身",
    "X88n1649_001:0330a04": "神俱滅。寧有三世耶。元嘉中為丹陽令。病絕少蘇。時",
    "X88n1649_001:0330a05": "建康令賀道力省疾。淮之語道力曰。身死神存。始知",
    "X88n1649_001:0330a06": "釋教不虗。道力曰。明府生平置論不爾。今何見而輙",
    "X88n1649_001:0330a07": "異之耶。淮之斂容答云。神實不盡。佛氏不可不信。語",
    "X88n1649_001:0330a08": "訖而終。",
    "X88n1649_001:0330a09": "何子季",
    "X88n1649_001:0330a10": "何胤。字子季。少好學。師事沛國劉巘。受易及禮記毛",
    "X88n1649_001:0330a11": "詩。時入鍾山定林寺聽內典。仕齊為建安太守。每伏",
    "X88n1649_001:0330a12": "臘放囚還家。依期而返。胤甞與門人議蔬食。門人上",
    "X88n1649_001:0330a13": "疏曰。變之大者無如死生。死生之所重無踰性命。性",
    "X88n1649_001:0330a14": "命之於彼極切。滋味之在我可賒。如云一往一來生",
    "X88n1649_001:0330a15": "死常事。則傷心之慘行亦自及。胤之末年遂絕血味。",
    "X88n1649_001:0330a16": "蘇瓊",
    "X88n1649_001:0330a17": "蘇瓊。字珍之。武強人。為清河太守。郡父老甞獻瓜二",
    "X88n1649_001:0330a18": "頭。瓊置梁上終不割。性喜禪理。有沙門入謁。意欲徵",
    "X88n1649_001:0330a19": "債。瓊竟日與之談玄。沙門無從啟口。弟子問故。沙門",
    "X88n1649_001:0330a20": "曰。每見府君。徑將我入青雲間去。何由得論地上事",
    "X88n1649_001:0330a21": "耶。遂焚其券。",
    "X88n1649_001:0330a23": "法喜志卷一"
}