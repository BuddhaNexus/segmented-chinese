{
    "T01n0075_001:0882a20": "佛為黃竹園老婆羅門說學經",
    "T01n0075_001:0882a22": "失譯人名今附宋錄",
    "T01n0075_001:0882a23": "聞如是：一時，婆伽婆在鞞蘭若黃竹園。彼時，",
    "T01n0075_001:0882a24": "鞞蘭若婆羅門，年老耆宿命趣後世，生年百",
    "T01n0075_001:0882a25": "二十，手執杖，中食後行，彷徉而行至世尊所。",
    "T01n0075_001:0882a26": "到已，共世尊面相慰勞。世尊面相慰勞已，柱",
    "T01n0075_001:0882a27": "杖世尊前立，鞞蘭若却住一面已，白世尊曰：",
    "T01n0075_001:0882a28": "「此瞿曇！我聞沙門瞿曇年幼、學亦初，謂有大",
    "T01n0075_001:0882a29": "沙門婆羅門，彼來到亦不隨時恭敬，亦不從",
    "T01n0075_001:0882b01": "坐起而不請坐。此瞿曇！我不然可汝。」「此婆",
    "T01n0075_001:0882b02": "羅門！我亦不見天及世間魔梵、沙門婆羅門、眾",
    "T01n0075_001:0882b03": "天及人，令如來恭敬從坐起而請者。此婆羅",
    "T01n0075_001:0882b04": "門！謂如來若恭敬從坐起者，彼人頭破為七",
    "T01n0075_001:0882b05": "分」「此沙門瞿曇！但懈怠慢！」「此婆羅門！有方便",
    "T01n0075_001:0882b06": "我可有慢，不如汝所說。此婆羅門！有色之味、",
    "T01n0075_001:0882b07": "聲之味、香之味、細滑之味，是如來已盡、已知，",
    "T01n0075_001:0882b08": "斷除根本，當來恐怖不復生法。此婆羅門！有",
    "T01n0075_001:0882b09": "是方便，令我有慢，不如汝所說。」「沙門瞿曇！無",
    "T01n0075_001:0882b10": "有恐怖。」「此婆羅門！復有方便，令我無有恐怖，",
    "T01n0075_001:0882b11": "不如汝所說。謂婆羅門！諸有色恐怖、聲恐怖、",
    "T01n0075_001:0882b12": "香恐怖、味恐怖、細滑恐怖，彼，如來已盡、已知，",
    "T01n0075_001:0882b13": "斷除根本，當來恐怖不復生。此婆羅門！有是",
    "T01n0075_001:0882b14": "方便，令我無有恐怖，不如汝所說。」「此沙門瞿",
    "T01n0075_001:0882b15": "曇！不復入胎。」「此婆羅門！有方便令我不入胎，",
    "T01n0075_001:0882b16": "不如汝所說。此婆羅門！諸有沙門婆羅門，當",
    "T01n0075_001:0882b17": "還於有、入於胎，我已盡、已知，斷除根本，當來",
    "T01n0075_001:0882b18": "恐怖不復生，我說不入胎。此婆羅門！如來、無",
    "T01n0075_001:0882b19": "所著、等正覺，不復還入有於胎，已盡、已知，斷",
    "T01n0075_001:0882b20": "除根本，當來恐怖不復生，我不入胎。此婆羅",
    "T01n0075_001:0882b21": "門！有是方便，令我不入胎，不如汝所說。復次，",
    "T01n0075_001:0882b22": "婆羅門！我者於世，皆有愚癡、樂於愚癡、為愚",
    "T01n0075_001:0882b23": "癡所纏裹，我初分別法，我於眾生最在前說。",
    "T01n0075_001:0882b24": "猶若，婆羅門！有鷄，產或十或二十卵，以時隨",
    "T01n0075_001:0882b25": "時在上伏，以時隨時伏，以時隨時轉側。謂彼",
    "T01n0075_001:0882b26": "鷄有所行，彼在卵中，以[口*(隹/乃)]以足破卵已，安",
    "T01n0075_001:0882b27": "隱自出，是彼初之行。如是，婆羅門！為愚癡所",
    "T01n0075_001:0882b28": "纏裹、以愚癡為陰覆。我初分別法，我於眾生",
    "T01n0075_001:0882b29": "最上說。此婆羅門！手抱草至道場樹下，到已",
    "T01n0075_001:0882c01": "於道場樹下以草敷之，依敷尼師壇結加趺",
    "T01n0075_001:0882c02": "坐，要不破坐至成有漏盡。此婆羅門！我不壞",
    "T01n0075_001:0882c03": "坐至有漏盡。此婆羅門！於婬解脫，於諸惡不",
    "T01n0075_001:0882c04": "善法得解脫，自覺自行得愛喜，於初禪正受",
    "T01n0075_001:0882c05": "住。此婆羅門！我於彼時得初思惟，見法安樂，",
    "T01n0075_001:0882c06": "住有樂行，不失安隱住乘於涅槃。此婆羅門！",
    "T01n0075_001:0882c07": "息自覺自行，內有信樂，意應一心，無覺無行，",
    "T01n0075_001:0882c08": "得定歡喜，於二禪正受住。此婆羅門！於彼時",
    "T01n0075_001:0882c09": "得二思惟，見法安樂，住樂行，不失安隱住乘",
    "T01n0075_001:0882c10": "於涅槃。此婆羅門！愛喜無染，作於護，意念等",
    "T01n0075_001:0882c11": "知，身得安樂，謂聖所觀所護念安樂住，於三",
    "T01n0075_001:0882c12": "禪正受住。此婆羅門！我於彼時得三思惟，",
    "T01n0075_001:0882c13": "見法安樂，住樂行，不失安樂住乘於涅槃。此",
    "T01n0075_001:0882c14": "婆羅門！止樂止苦，棄前歡喜愛滅，無苦無樂",
    "T01n0075_001:0882c15": "護意清淨，於四禪正受住。此婆羅門！我於彼",
    "T01n0075_001:0882c16": "時得四思惟，見法安樂，住樂行，不失安樂住",
    "T01n0075_001:0882c17": "乘於涅槃。此婆羅門！以此三昧意清淨白無",
    "T01n0075_001:0882c18": "有結，除諸結，柔濡行，常住不變異，念宿命",
    "T01n0075_001:0882c19": "智為證，以自御意。此婆羅門！有行有說，念無",
    "T01n0075_001:0882c20": "量宿所受，若一生二生百生千生，若一劫半",
    "T01n0075_001:0882c21": "劫無量諸劫，彼彼眾生字是姓是，作性如",
    "T01n0075_001:0882c22": "是，食如是，苦樂如是，命長短，此間終生彼",
    "T01n0075_001:0882c23": "間，彼間終生此間，在此間字是姓是，食如是",
    "T01n0075_001:0882c24": "食，命如是長短。此婆羅門！我於彼時於夜半",
    "T01n0075_001:0882c25": "得初聖明，本無放逸行，今為定行，謂無智",
    "T01n0075_001:0882c26": "滅、智得生，闇冥除、明得生，無明盡、明得成，謂",
    "T01n0075_001:0882c27": "念宿命明智為證。此婆羅門！以三昧意清淨白",
    "T01n0075_001:0882c28": "無有結，除諸結，柔濡行，常住無變異，得天",
    "T01n0075_001:0882c29": "眼智為證，以自御意。此婆羅門！我以天眼見",
    "T01n0075_001:0883a01": "清淨出過於人，眾生生者終者，有好有惡，有",
    "T01n0075_001:0883a02": "妙有醜，生善處惡處，隨眾生所作行，我知如",
    "T01n0075_001:0883a03": "真。此眾生與身惡行俱、口惡行俱、意惡行俱，",
    "T01n0075_001:0883a04": "聖所不美，邪見與邪見俱，彼因彼緣，彼身壞",
    "T01n0075_001:0883a05": "死時生惡趣泥犁中。有眾生身與善俱、口善",
    "T01n0075_001:0883a06": "行、意善行，信有善行，等見與等行俱，彼因彼",
    "T01n0075_001:0883a07": "緣，彼身壞死時生善處天上。此婆羅門！我於",
    "T01n0075_001:0883a08": "彼時，於夜過半得二明，本無放逸行，今得定",
    "T01n0075_001:0883a09": "行，謂棄無智、得於智，闇得除、明得成，無明盡、",
    "T01n0075_001:0883a10": "得有明，謂得天眼明智為證。此婆羅門！我",
    "T01n0075_001:0883a11": "以此三昧意清淨白無有結，除諸結，柔濡行，",
    "T01n0075_001:0883a12": "常住無變異，有漏盡智為證明，以自御意。",
    "T01n0075_001:0883a13": "此婆羅門！有此苦，知如真，苦習、苦盡、苦盡",
    "T01n0075_001:0883a14": "住處，知如真，此有漏、有漏習、有漏盡、有漏",
    "T01n0075_001:0883a15": "盡住處，知如真，彼知彼見漏有漏意解脫，",
    "T01n0075_001:0883a16": "有有漏、癡有漏意解脫，解脫已得解脫知，",
    "T01n0075_001:0883a17": "生以盡、梵行以成、所作以辦、名色已有，",
    "T01n0075_001:0883a18": "知如真。此婆羅門！我於彼時夜欲曉得於三",
    "T01n0075_001:0883a19": "明，本無放逸行，今得定行，無智盡、得有智，",
    "T01n0075_001:0883a20": "無明盡、得有明，謂有漏盡智為證得明。此婆",
    "T01n0075_001:0883a21": "羅門！謂有等說而說無愚癡，人生世間於眾",
    "T01n0075_001:0883a22": "生尠得離苦樂。此婆羅門！有說我等而說。何",
    "T01n0075_001:0883a23": "以故？此婆羅門！我非愚癡人出於世，於此世",
    "T01n0075_001:0883a24": "間最為妙，無有苦樂。」於是鞞蘭若婆羅門放",
    "T01n0075_001:0883a25": "杖著地，頭面禮世尊足，在世尊前讚世尊：「世",
    "T01n0075_001:0883a26": "尊為最！世尊為妙！世尊為最妙！世尊無與等，",
    "T01n0075_001:0883a27": "無有與世尊等者！世尊無有患，世尊於人亦",
    "T01n0075_001:0883a28": "無恚。此世尊！我今自歸法及比丘僧，惟世尊！",
    "T01n0075_001:0883a29": "我今持優婆塞，從今日始盡命離於殺，今",
    "T01n0075_001:0883b01": "自歸。」佛如是說。鞞蘭若婆羅門聞世尊所說，",
    "T01n0075_001:0883b02": "歡喜而樂。",
    "T01n0075_001:0883b03": "佛為黃竹園老婆羅門說學經"
}