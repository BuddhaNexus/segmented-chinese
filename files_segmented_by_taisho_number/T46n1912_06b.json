{
    "T46n1912_06b:0335b10": "folio_6b 止觀輔行傳弘決卷第六之二",
    "T46n1912_06b:0335b12": "唐毘陵沙門湛然述",
    "T46n1912_06b:0335b13": "大品被加等者。凡言加者加於可加。以",
    "T46n1912_06b:0335b14": "須菩提空與般若空相應相似。是故佛加令",
    "T46n1912_06b:0335b15": "其說空。般若是智故亦加身子。所以但加",
    "T46n1912_06b:0335b16": "此二人也。故云欲以大空並小空等。以般",
    "T46n1912_06b:0335b17": "若中盛明此二。是故但加此二人也。法華",
    "T46n1912_06b:0335b18": "云。我等雖為諸佛子等說菩薩法。大品中",
    "T46n1912_06b:0335b19": "佛告須菩提。汝當為諸菩薩說般若波羅",
    "T46n1912_06b:0335b20": "蜜。如諸菩薩所應成就。須菩提說已。時諸",
    "T46n1912_06b:0335b21": "菩薩聲聞四眾天龍八部作是念言。為須菩",
    "T46n1912_06b:0335b22": "提自力。為是佛力。須菩提知大眾心念語",
    "T46n1912_06b:0335b23": "身子言。豈佛弟子有所說法。皆是佛力。佛",
    "T46n1912_06b:0335b24": "說法相不相違背。二乘之人無力能說。大",
    "T46n1912_06b:0335b25": "論五十三云。爾時須菩提作是念。三世諸佛",
    "T46n1912_06b:0335b26": "從般若波羅蜜生。須菩提小人。佛云何讚",
    "T46n1912_06b:0335b27": "言欲說般若。當如汝所說。答。須菩提說皆",
    "T46n1912_06b:0335b28": "承佛旨。正使諸大菩薩大梵王等不承佛",
    "T46n1912_06b:0335b29": "意。尚不能說。況須菩提在於佛前能自恣",
    "T46n1912_06b:0335c01": "說。身子有說亦復如是。大論下善用方便。",
    "T46n1912_06b:0335c02": "意亦同前有門中說。斥非中盪狄朗切第三門",
    "T46n1912_06b:0335c03": "比說可見。第四門中言車匿者。引人簡濫。",
    "T46n1912_06b:0335c04": "佛臨涅槃阿難心沒憂海。阿泥樓豆言。如",
    "T46n1912_06b:0335c05": "來不久當入涅槃。若有所疑今悉可問。何",
    "T46n1912_06b:0335c06": "以憂愁以失法利。阿難因是前白佛言。一",
    "T46n1912_06b:0335c07": "切經初安何等字。乃至惡口車匿云何擯治。",
    "T46n1912_06b:0335c08": "佛言。一切經初皆安如是我聞等字。惡口車",
    "T46n1912_06b:0335c09": "匿依梵法治。若心調柔軟當為說那陀迦",
    "T46n1912_06b:0335c10": "旃延經。離有離無乃可得道。言離有無",
    "T46n1912_06b:0335c11": "者即是雙非。若觀境者。亦應云假無同前。",
    "T46n1912_06b:0335c12": "非前實法有無俱是。是故雙非此即境也。",
    "T46n1912_06b:0335c13": "作此觀者即名為觀。如此下明門中得益",
    "T46n1912_06b:0335c14": "之位。言溝港者。古來翻譯方言未通。便以",
    "T46n1912_06b:0335c15": "預流譯為溝港。通水曰溝隈水曰港。四門",
    "T46n1912_06b:0335c16": "下明門異理同。初正明門異理同。有法譬",
    "T46n1912_06b:0335c17": "證。依理通諍中初正通。跋摩者。宋文帝時",
    "T46n1912_06b:0335c18": "來至此土勅住祇洹。臨終遺書自說已證。",
    "T46n1912_06b:0335c19": "傳與此土及外國僧眾。偈有四十六行。先",
    "T46n1912_06b:0335c20": "歸敬三寶已。次說不淨觀。後說得二果。末",
    "T46n1912_06b:0335c21": "後云。那彼阿毘曇說五因緣法。實義修於",
    "T46n1912_06b:0335c22": "智名者莫能見。諸論各異端修行理無二",
    "T46n1912_06b:0335c23": "等。求那依毘曇得道。故斥成論不得道",
    "T46n1912_06b:0335c24": "者。但計異端無行契理。然真諦寂寥等非",
    "T46n1912_06b:0335c25": "偈文也寥亦寂也。空無人也。祛者去惑也。論主者。訶黎",
    "T46n1912_06b:0335c26": "跋摩造成實論。何故下辨諍有無。論文雖",
    "T46n1912_06b:0335c27": "分大小辨諍今通用之。順理必無失理故",
    "T46n1912_06b:0335c28": "諍。菩薩無諍中。釋迦初值至三祇等者。俱",
    "T46n1912_06b:0335c29": "舍云。於三無數劫各供養七萬。又如次供",
    "T46n1912_06b:0336a01": "養五六七千佛。釋曰。初僧祇初供養七萬五",
    "T46n1912_06b:0336a02": "千佛。二僧祇七萬六千。三僧祇七萬七千。頌",
    "T46n1912_06b:0336a03": "曰。三無數劫滿。逆次逢勝觀然燈寶髻佛。初",
    "T46n1912_06b:0336a04": "釋迦牟尼。釋曰。第一僧祇初值釋迦牟尼。第",
    "T46n1912_06b:0336a05": "一僧祇滿值寶髻佛。第二滿值然燈佛。第三",
    "T46n1912_06b:0336a06": "滿值勝觀佛。大論第二僧祇名罽那尸棄。第",
    "T46n1912_06b:0336a07": "三名毘婆尸者。彼此音異。六度具如第三",
    "T46n1912_06b:0336a08": "卷引。論因則指釋迦等者。彼婆沙中釋菩薩",
    "T46n1912_06b:0336a09": "義。明因則指釋迦三祇百劫。明果則指彌",
    "T46n1912_06b:0336a10": "勒當成。何故爾耶。釋迦果已成是故指因行。",
    "T46n1912_06b:0336a11": "為令慕果而行因故。彌勒因已滿是故指",
    "T46n1912_06b:0336a12": "當果。皆使觀因以知果故。故諸聖教並明",
    "T46n1912_06b:0336a13": "釋迦之因。如說菩薩昔苦行等。並明彌勒",
    "T46n1912_06b:0336a14": "之果。如說彌勒下生經等。龍樹難云等者。",
    "T46n1912_06b:0336a15": "大論二十七問。觀諸法實相及修慈悲令",
    "T46n1912_06b:0336a16": "三毒薄。薄故能集清淨功德者。如離欲人",
    "T46n1912_06b:0336a17": "斷下地結猶有上惑。故名為薄。又如初果",
    "T46n1912_06b:0336a18": "見盡思存。尚未名薄。如佛所說斷淫怒",
    "T46n1912_06b:0336a19": "癡名斯陀含。故名為薄。如是等義薄即是",
    "T46n1912_06b:0336a20": "斷。汝何未斷而名為薄。論云。若得無生忍",
    "T46n1912_06b:0336a21": "時斷正煩惱。得佛果時斷餘殘習。是真實",
    "T46n1912_06b:0336a22": "說。此仍存通以破於藏。又大論第五。廣斥",
    "T46n1912_06b:0336a23": "六度菩薩云。是迦旃延子輩不讀衍經非",
    "T46n1912_06b:0336a24": "大菩薩。不知實相。自以利根於佛法中",
    "T46n1912_06b:0336a25": "作諸論議。作結使智根等楗度。尚處處失況",
    "T46n1912_06b:0336a26": "菩薩論。故此初文云釋論引迦旃延子明",
    "T46n1912_06b:0336a27": "菩薩義。當知大論為破故引。故論斥云。如",
    "T46n1912_06b:0336a28": "小人尚不能跳小渠。況度大河豈不沒",
    "T46n1912_06b:0336a29": "失。云何沒失。如云昔菩薩。為大薩他婆度",
    "T46n1912_06b:0336b01": "大海水惡風吹船。語賈人言。汝捉我髮我",
    "T46n1912_06b:0336b02": "當度汝。諸人捉已以刀自殺。大海水法不",
    "T46n1912_06b:0336b03": "宿死屍。即時疾風吹至岸邊。大慈如是而",
    "T46n1912_06b:0336b04": "言不是菩薩。受然燈記身升虛空見十方",
    "T46n1912_06b:0336b05": "佛。於空立讚。然燈記言。汝於來世作佛號",
    "T46n1912_06b:0336b06": "釋迦牟尼。得記如是如何言未是菩薩。三",
    "T46n1912_06b:0336b07": "僧祇未有相好。亦無種相因緣。見然燈佛",
    "T46n1912_06b:0336b08": "身升虛空見十方佛。豈非大相。為佛所",
    "T46n1912_06b:0336b09": "記當得作佛。亦是大相。捨此大相而取三",
    "T46n1912_06b:0336b10": "十二相。三十二相輪王魔羅亦能作之。調達",
    "T46n1912_06b:0336b11": "亦有三十相。餘人各有少。多如青目長臂",
    "T46n1912_06b:0336b12": "等。汝何以重相。何經說三祇菩薩不種相",
    "T46n1912_06b:0336b13": "好因。如難陀因浴毘婆尸佛。以青黛塗",
    "T46n1912_06b:0336b14": "支佛塔作支佛像。願得端正金色之身。世",
    "T46n1912_06b:0336b15": "世受樂處處受生。恒得端正。是福之餘。生",
    "T46n1912_06b:0336b16": "迦毘羅釋種之中。得三十相出家得無學。",
    "T46n1912_06b:0336b17": "佛說五百比丘中難陀第一。是相易得。云",
    "T46n1912_06b:0336b18": "何九十一劫中種。餘一生中得。是為大失。又",
    "T46n1912_06b:0336b19": "初僧祇不知作佛不作等者。若藏若衍何",
    "T46n1912_06b:0336b20": "處說是語耶。迦旃延子言。佛口雖三藏中",
    "T46n1912_06b:0336b21": "不說。義理應然。毘曇婆沙作是說耳。如首",
    "T46n1912_06b:0336b22": "楞嚴說四授記中。有未發心與記。有適發",
    "T46n1912_06b:0336b23": "心與記。他人盡知己不知。有他己盡知。云",
    "T46n1912_06b:0336b24": "何二僧祇不知作佛。又云。種相好唯在欲",
    "T46n1912_06b:0336b25": "界。色界何故不得種耶。如諸梵王常請佛",
    "T46n1912_06b:0336b26": "轉法輪。云何言上界不得。又不惜身命名",
    "T46n1912_06b:0336b27": "檀。不知三空故不名淨。乃至般若亦須",
    "T46n1912_06b:0336b28": "知三事皆空。言分地息諍者。云二乘及菩",
    "T46n1912_06b:0336b29": "薩尚不能分。分地為七分是算數法。是世",
    "T46n1912_06b:0336c01": "俗般若中少許耳。又云。要在人中種相因",
    "T46n1912_06b:0336c02": "者。如婆伽度龍十住菩薩。阿那婆跋達多龍",
    "T46n1912_06b:0336c03": "王七住菩薩。羅睺阿修羅王亦是大菩薩。何",
    "T46n1912_06b:0336c04": "故云餘道不種相耶。言一思一相者。是心",
    "T46n1912_06b:0336c05": "彈指頃六十生滅。一心不住不能分別。云",
    "T46n1912_06b:0336c06": "何能種大相。不應不了心中種。多心和合",
    "T46n1912_06b:0336c07": "乃能種。猶如重物多人能擔。一人不能擔。",
    "T46n1912_06b:0336c08": "若云釋迦弟子機熟者。藏衍等經亦無此",
    "T46n1912_06b:0336c09": "說。出自汝心。如是種種破三藏相好。若爾。",
    "T46n1912_06b:0336c10": "衍相云何。答。大論二十九云。云何名為衍中",
    "T46n1912_06b:0336c11": "相好。十方三世諸佛皆悉無相。何故說相。一",
    "T46n1912_06b:0336c12": "相尚無。何故說三十二相。答。佛法二種世諦",
    "T46n1912_06b:0336c13": "第一義諦。世諦有相。第一義諦無相。又福",
    "T46n1912_06b:0336c14": "道慧道。又生法二身。又相好嚴身無畏不共",
    "T46n1912_06b:0336c15": "嚴眾生。又為二種眾生故現二身。著名字",
    "T46n1912_06b:0336c16": "者為說相好。知法假名不為說三十二相。",
    "T46n1912_06b:0336c17": "問。力無畏亦有相好。云何說法身無相。答。",
    "T46n1912_06b:0336c18": "一切諸法悉皆無相。現色身者為見色生",
    "T46n1912_06b:0336c19": "喜發道心者。說相無咎。於前多解一一",
    "T46n1912_06b:0336c20": "皆開為三教意。以斥三藏方稱經旨。問。何",
    "T46n1912_06b:0336c21": "故不多不少。唯說三十二相耶。答。丈六",
    "T46n1912_06b:0336c22": "身邊少則莊嚴不周。多則雜亂。問。何名為",
    "T46n1912_06b:0336c23": "好。答。相大莊嚴身好小莊嚴身。若說大者",
    "T46n1912_06b:0336c24": "則已說小。復次相麁好細。眾生見佛則見",
    "T46n1912_06b:0336c25": "佛相好則難見。問。佛斷眾生吾我。何故相",
    "T46n1912_06b:0336c26": "好自嚴其身。答。既有妙法莊嚴其心。身無",
    "T46n1912_06b:0336c27": "相好或恐度者心生憍慢。謂佛身相不具。",
    "T46n1912_06b:0336c28": "不能一心受道。如器不淨盛好美食人所",
    "T46n1912_06b:0336c29": "不喜。如臭皮囊盛好寶物。取者不樂。是",
    "T46n1912_06b:0337a01": "故相好自嚴其身。又心莊嚴開涅槃道。相好",
    "T46n1912_06b:0337a02": "莊嚴開人天路。又心莊嚴三界心息。身莊嚴",
    "T46n1912_06b:0337a03": "者三惡心息。然此中明三祇百劫。與俱舍",
    "T46n1912_06b:0337a04": "小異。俱舍則道樹已前四波羅蜜滿。至佛果",
    "T46n1912_06b:0337a05": "位二波羅蜜滿。故頌云。但由悲普施。被析",
    "T46n1912_06b:0337a06": "身無忿。讚歎底迦佛。次無上菩提。六波羅",
    "T46n1912_06b:0337a07": "蜜多於如是四位。一二又一二如次修圓",
    "T46n1912_06b:0337a08": "滿。初一謂布施。次二謂戒忍。次一謂精進。",
    "T46n1912_06b:0337a09": "次二謂禪智。如次對四句。由讚歎底迦其",
    "T46n1912_06b:0337a10": "超九劫。故從毘婆尸佛九十一劫禪智二波",
    "T46n1912_06b:0337a11": "羅蜜滿。若準大論三阿僧祇六波羅蜜滿。",
    "T46n1912_06b:0337a12": "不相違耶。亦無相違。大論三僧祇但是事",
    "T46n1912_06b:0337a13": "禪事智滿耳。若至樹王下亦是緣理禪智始",
    "T46n1912_06b:0337a14": "滿。俱舍云。因時已斷八地惑者。既未斷有",
    "T46n1912_06b:0337a15": "頂但用有漏。故大論沒前有漏之名至樹",
    "T46n1912_06b:0337a16": "王下。方云用三十四心斷三界見修之惑。",
    "T46n1912_06b:0337a17": "故知爾時方得無漏。今文且以大論所斥",
    "T46n1912_06b:0337a18": "立三藏菩薩義。故且存之名為伏道。半字",
    "T46n1912_06b:0337a19": "者。引證唯小。第五云。譬如長者唯有一子",
    "T46n1912_06b:0337a20": "心常愛念。將詣明師。懼不速成。尋便將還。",
    "T46n1912_06b:0337a21": "以愛念故晝夜慇懃。教其半字而不教誨",
    "T46n1912_06b:0337a22": "毘伽羅論。力未堪故。合喻云。言半字者謂",
    "T46n1912_06b:0337a23": "九部經。毘伽羅論謂方等典。釋云。此論是",
    "T46n1912_06b:0337a24": "字本。河西云。世間文字之根本也。典籍音",
    "T46n1912_06b:0337a25": "聲之論宣通四辨。訶責世法讚出家法。言",
    "T46n1912_06b:0337a26": "辭清雅義理深邃。雖是外論而無邪法。將",
    "T46n1912_06b:0337a27": "是善權大士之所為也。故以此論喻方等",
    "T46n1912_06b:0337a28": "經。法華稱二十年等者。約人即權同二乘。",
    "T46n1912_06b:0337a29": "約理即真俗二諦。約惑則見思俱破。問。二",
    "T46n1912_06b:0337b01": "義可爾二十云何。答。二乘各有十智。又斷",
    "T46n1912_06b:0337b02": "見一無礙一解脫。斷思九無礙九解脫。貧所",
    "T46n1912_06b:0337b03": "樂法等者。如耕夫無帝王之念。織婦絕皇",
    "T46n1912_06b:0337b04": "后之窺。二乘亦爾。法華已前雖聞雖說。自",
    "T46n1912_06b:0337b05": "鄙絕分而無希取。次通教四門。初是有門。",
    "T46n1912_06b:0337b06": "云而有幻化即有門正體。如是下破惑結",
    "T46n1912_06b:0337b07": "成。若言假實下空門正體。如此下破惑結成。",
    "T46n1912_06b:0337b08": "若明一切法下空有門體。如是下破惑結成。",
    "T46n1912_06b:0337b09": "既言下非空非有門體。如此下破惑結成。初",
    "T46n1912_06b:0337b10": "有門中云諸法不生而般若生者。大論六十",
    "T46n1912_06b:0337b11": "二先引經云。身子白佛言。云何生般若波",
    "T46n1912_06b:0337b12": "羅蜜。佛言。色不生般若波羅蜜生。乃至一",
    "T46n1912_06b:0337b13": "切種智不生般若波羅蜜生。身子問。云何色",
    "T46n1912_06b:0337b14": "不生等。佛言。色不起不生不得不失。乃至",
    "T46n1912_06b:0337b15": "種智亦如是。是為般若生。生即是有故證",
    "T46n1912_06b:0337b16": "有門。雖具三教今意在通。空門中云乃至",
    "T46n1912_06b:0337b17": "涅槃亦如幻化者。大論五十三引經云。諸天",
    "T46n1912_06b:0337b18": "子念。誰應聞須菩提說。須菩提知諸天子",
    "T46n1912_06b:0337b19": "念。語諸天子云。如幻如化如是聞法。乃",
    "T46n1912_06b:0337b20": "至涅槃亦如幻化。論釋云。佛於一切眾生",
    "T46n1912_06b:0337b21": "中第一。涅槃於一切法中第一。以二法名",
    "T46n1912_06b:0337b22": "字從因緣生故。假令有法勝涅槃者能",
    "T46n1912_06b:0337b23": "令如幻。何況涅槃。以無有法勝涅槃故假",
    "T46n1912_06b:0337b24": "設言之。斥三藏如文。體而論破者。此通伏",
    "T46n1912_06b:0337b25": "難。難云。通人既觀諸法如幻。幻本不生今",
    "T46n1912_06b:0337b26": "無所滅。名之為體。體則非破。今何故云",
    "T46n1912_06b:0337b27": "體破見思名破法遍。答。此約即體而論破",
    "T46n1912_06b:0337b28": "也。不破而破故云體破。次引證中云火焰",
    "T46n1912_06b:0337b29": "等者並證四門不可取也。乃至釋第一義",
    "T46n1912_06b:0337c01": "中。云一切實等四句。四門入池等。並此意",
    "T46n1912_06b:0337c02": "也。故讚般若偈云。般若波羅蜜譬。如大火",
    "T46n1912_06b:0337c03": "聚四邊不可取。無取亦不取。一切取悉捨。",
    "T46n1912_06b:0337c04": "是名不可取。不可取而取。是即名為取。釋",
    "T46n1912_06b:0337c05": "曰。初句明實相般若。即是所通。次句譬所",
    "T46n1912_06b:0337c06": "通也。第三句譬能通不可取也。第四句門",
    "T46n1912_06b:0337c07": "觀俱亡。第五句能所俱亡。第六句總結。第",
    "T46n1912_06b:0337c08": "七八句明無取故名為得八義亦兼三且",
    "T46n1912_06b:0337c09": "釋成通。若不下明門體離諍。問答下與三",
    "T46n1912_06b:0337c10": "藏辨異。擋字丁朗切謂朋擋也。有門擋有而",
    "T46n1912_06b:0337c11": "撥空。空門擋空而撥有。亦名如實巧度等",
    "T46n1912_06b:0337c12": "者。大論第七作巧拙二醫譬云。如用針藥",
    "T46n1912_06b:0337c13": "名為拙度。用呪術者名為巧度。亦如二渡",
    "T46n1912_06b:0337c14": "若用草筏名為拙渡。用方舟者名之為",
    "T46n1912_06b:0337c15": "巧。雙舟曰方。聲聞化人苦行頭陀。初中後",
    "T46n1912_06b:0337c16": "夜勤心禪觀。苦而行道名為拙度。菩薩化",
    "T46n1912_06b:0337c17": "人觀諸法實。無縛無解心得清淨。名為巧",
    "T46n1912_06b:0337c18": "度。巧如喜根拙如勝意。巧拙相形雖復若",
    "T46n1912_06b:0337c19": "是。揣心量行無令濫非。此斥小宗事相",
    "T46n1912_06b:0337c20": "頭陀專根本禪無常等觀。苦勵身口不知",
    "T46n1912_06b:0337c21": "諸法畢竟清淨。此以衍教用斥拙度。行道",
    "T46n1912_06b:0337c22": "之人善自斟酌。三獸渡河者大經譬也。三人",
    "T46n1912_06b:0337c23": "如獸真如水底。象雖得底仍分二別。小象",
    "T46n1912_06b:0337c24": "得泥通菩薩也。大象得實即見不空。見不",
    "T46n1912_06b:0337c25": "空者。復有二種。謂但不但。今文且用得泥",
    "T46n1912_06b:0337c26": "菩薩以共二乘。次別四門中初略辨異。大",
    "T46n1912_06b:0337c27": "經下辨行相。經云聞大涅槃有無上道",
    "T46n1912_06b:0337c28": "等。具如釋籤明聖行中。今云事相次第不",
    "T46n1912_06b:0337c29": "殊三藏者。且如戒定及生滅慧。此三聖行全",
    "T46n1912_06b:0338a01": "如三藏。若無生等三慧聖行則異三藏。今從",
    "T46n1912_06b:0338a02": "初說故云不殊。復約教道初不知圓。餘如",
    "T46n1912_06b:0338a03": "釋籤次第五行也。初門中云解脫者即是不",
    "T46n1912_06b:0338a04": "空等者。是大經第五百句解脫中文。彼百解",
    "T46n1912_06b:0338a05": "脫總而言之不出四門。而多明非有非無。",
    "T46n1912_06b:0338a06": "當知百句是能通門。三德涅槃是所通理。以",
    "T46n1912_06b:0338a07": "彼百句義兼圓別。故使今在別門引之。如",
    "T46n1912_06b:0338a08": "來藏十喻者。二文不同。諸文引用。或云佛",
    "T46n1912_06b:0338a09": "藏者隨語便耳。文在方等如來藏經中。彼",
    "T46n1912_06b:0338a10": "經一卷佛為金剛藏菩薩說。文雖有十義",
    "T46n1912_06b:0338a11": "但似九。以初二文同一義故。初文云。我以",
    "T46n1912_06b:0338a12": "佛眼觀一切眾生。諸煩惱中有佛智眼有",
    "T46n1912_06b:0338a13": "如來身。結跏趺坐儼然不動。善男子。譬如",
    "T46n1912_06b:0338a14": "天眼觀未敷華中有如來。除却華已便得",
    "T46n1912_06b:0338a15": "顯現。佛見眾生亦復如是。已下九譬總有",
    "T46n1912_06b:0338a16": "九番長行偈頌各四五行。今略從要各取一",
    "T46n1912_06b:0338a17": "行令知喻相。初云。譬如萎變華其華未開",
    "T46n1912_06b:0338a18": "敷。天眼者觀見如來身無染。二云。譬如巖",
    "T46n1912_06b:0338a19": "樹蜜無量蜂圍遶。善方便取者先除彼群蜂。",
    "T46n1912_06b:0338a20": "三云。譬一切粳糧皮糩未除蕩。貧者猶賤",
    "T46n1912_06b:0338a21": "之謂為可棄物。四云。如金在不淨隱沒",
    "T46n1912_06b:0338a22": "莫能見。天眼者乃見即以告眾人。五云。譬",
    "T46n1912_06b:0338a23": "如貧人家內有珍寶藏。主既不知見寶復",
    "T46n1912_06b:0338a24": "不能言。六云。譬如菴羅果內實不毀壞。種",
    "T46n1912_06b:0338a25": "之於大地必成大樹王。七云。譬如持金像",
    "T46n1912_06b:0338a26": "行詣於他方。裹以弊穢物棄之於曠野。八",
    "T46n1912_06b:0338a27": "云。譬如貧女人色貌甚醜陋。而懷貴相子",
    "T46n1912_06b:0338a28": "當為轉輪王。九云。譬如大冶鑄無量真金",
    "T46n1912_06b:0338a29": "像。愚者自外觀但見焦黑土。文中各以佛",
    "T46n1912_06b:0338b01": "性合喻。若尼楗經云。有城名欝闍廷。王",
    "T46n1912_06b:0338b02": "名嚴熾。有大薩遮來入其國。王出遠迎。其",
    "T46n1912_06b:0338b03": "見王已坐一樹下。王見致敬。因為王說治",
    "T46n1912_06b:0338b04": "國之法。乃至為王說佛身相及種性等。乃",
    "T46n1912_06b:0338b05": "至令王觀如來身云。大王當知依煩惱身",
    "T46n1912_06b:0338b06": "觀如來身。依陰界入觀如來身。何以故。此",
    "T46n1912_06b:0338b07": "身即是如來藏故。一切煩惱諸垢藏中佛性",
    "T46n1912_06b:0338b08": "滿足。如石中金。木中火。地中水。乳中酪。麻",
    "T46n1912_06b:0338b09": "中油。子中禾。藏中金。模中像。孕中胎。雲中",
    "T46n1912_06b:0338b10": "日。是故我言煩惱之中有如來藏。尼楗經",
    "T46n1912_06b:0338b11": "中雖亦有於如來藏名。十喻亦與今文大",
    "T46n1912_06b:0338b12": "同。然既引弊帛薩遮中無。故知應是引方",
    "T46n1912_06b:0338b13": "等經也。涅槃非有等者。涅槃非是能名所",
    "T46n1912_06b:0338b14": "名。故云非有。因俗施設名涅槃有。既非色",
    "T46n1912_06b:0338b15": "聲云何而言見妙有色聞涅槃名。如水酒",
    "T46n1912_06b:0338b16": "酪瓶等者亦百句文。彼文云。又解脫者名曰",
    "T46n1912_06b:0338b17": "不空。如水酒酪蘇蜜等瓶。無水等時猶故得",
    "T46n1912_06b:0338b18": "名為水等瓶。如是等瓶不可說空及以不",
    "T46n1912_06b:0338b19": "空。若說空者則不得有色香味觸。若說不",
    "T46n1912_06b:0338b20": "空而實無有水酒酪等。非有非無門中言",
    "T46n1912_06b:0338b21": "絕四等者。意指中為所證之理。理無四故。",
    "T46n1912_06b:0338b22": "尚無四句焉有百非。此第四門雖四句攝。",
    "T46n1912_06b:0338b23": "今約理說故云絕四。乃至有門亦復如是。",
    "T46n1912_06b:0338b24": "故引大經非常非斷名為中道。以證於理",
    "T46n1912_06b:0338b25": "復是雙非。如此下判得失也。若得意者得",
    "T46n1912_06b:0338b26": "入初地名為見實。若不得意但成地前方",
    "T46n1912_06b:0338b27": "便位耳。若準前明三藏四門。一一門後各",
    "T46n1912_06b:0338b28": "明得失。為離煩文於此總明。次明圓四",
    "T46n1912_06b:0338b29": "門中初辨同異。云何下總徵起。觀見思下正",
    "T46n1912_06b:0338c01": "釋也。初明有門。即指見思為不思議因緣",
    "T46n1912_06b:0338c02": "生法。生法即假。假是有門。以無空中而不",
    "T46n1912_06b:0338c03": "假故。故云乃至第一義亦是因緣。大經下引",
    "T46n1912_06b:0338c04": "證也。三菩提法尚是因緣故知一切無非有",
    "T46n1912_06b:0338c05": "也。次空門中云三諦者。亦是三諦皆空故",
    "T46n1912_06b:0338c06": "也。亦是假中皆空故也。言我及涅槃此二皆",
    "T46n1912_06b:0338c07": "空者。我即是俗涅槃即真。二諦俱空唯有中",
    "T46n1912_06b:0338c08": "空。中空亦空故云空病亦空。此即三諦俱空",
    "T46n1912_06b:0338c09": "故也。次亦空亦有門者。一中一切中約雙照",
    "T46n1912_06b:0338c10": "說名第三門。無有真實亦空也。分別不盡亦",
    "T46n1912_06b:0338c11": "有也。次引多文以為證也。一微塵中亦空",
    "T46n1912_06b:0338c12": "也。大千卷亦有也。第一義亦空也。善分別",
    "T46n1912_06b:0338c13": "亦有也。大地一亦空也。種種芽亦有也。無",
    "T46n1912_06b:0338c14": "名相亦空也。假名相亦有也。乃至佛亦空也。",
    "T46n1912_06b:0338c15": "但有字亦有也。既約中道雙照二諦。一切無",
    "T46n1912_06b:0338c16": "非亦空亦有。次非空非有門者。亦是一中一",
    "T46n1912_06b:0338c17": "切中約雙非說名第四門。空有乃至非空非",
    "T46n1912_06b:0338c18": "有餘三門中。皆云一有一切有等。唯第三門",
    "T46n1912_06b:0338c19": "言雖稍隱意實周具。云何下明門互融。且",
    "T46n1912_06b:0338c20": "寄四門別說其相。三諦之理一一無虧。所",
    "T46n1912_06b:0338c21": "以者何下釋也。何以故。一門即是三門故也。",
    "T46n1912_06b:0338c22": "初舉因緣。因緣即空。空即是假。假即法界。",
    "T46n1912_06b:0338c23": "今論行相四悉隨便根性各別隨依一門。",
    "T46n1912_06b:0338c24": "初依教門途轍大體。一切且以無生為首。",
    "T46n1912_06b:0338c25": "今明教旨辨十六門俱斷見思。故料簡之",
    "T46n1912_06b:0338c26": "出其元意。意在圓門故通列四。又教教雖",
    "T46n1912_06b:0338c27": "四隨教曲論。一一教中初入復別。故四念處",
    "T46n1912_06b:0338c28": "云。藏多用有通多用空。別教多用亦空亦",
    "T46n1912_06b:0338c29": "有。圓教多用非空非有。又但以空有相對",
    "T46n1912_06b:0339a01": "說者。藏別兩教多依有門。通圓兩教多依空",
    "T46n1912_06b:0339a02": "門。但須分別界內界外。偏用雖爾復順大",
    "T46n1912_06b:0339a03": "途。是故今文無生為首。文中復須具足列",
    "T46n1912_06b:0339a04": "四。為偏簡故是故通列。如上下結成無生。",
    "T46n1912_06b:0339a05": "若爾下開權也。先徵起。次正開。三引證。若",
    "T46n1912_06b:0339a06": "爾。秖應引法華文以證顯實。何須復引大",
    "T46n1912_06b:0339a07": "品淨名。答。彼部中實不殊法華。所顯實同",
    "T46n1912_06b:0339a08": "故得為證。既引法華開諸權已。淨名大品",
    "T46n1912_06b:0339a09": "何權不開。故開彼權還入彼實。即是法華",
    "T46n1912_06b:0339a10": "權意本實。他人不說此十六門。將何以為",
    "T46n1912_06b:0339a11": "能通之路。破假不同混然難曉。將何以簡",
    "T46n1912_06b:0339a12": "諸空諸有。乃至諸教非空非有。如上所說且",
    "T46n1912_06b:0339a13": "寄一法以之為式。若覩諸教準例可從。",
    "T46n1912_06b:0339a14": "又此十六門藏通圓三。隨所列門即可為",
    "T46n1912_06b:0339a15": "觀。唯別聞門稍異前後。如今所列。但是",
    "T46n1912_06b:0339a16": "且論初心斷見思異。若論遠理直在教道。",
    "T46n1912_06b:0339a17": "期心極果緣理生信。即以所信立為四",
    "T46n1912_06b:0339a18": "門。眾生理具為惑所纏。初心頓聞而修漸",
    "T46n1912_06b:0339a19": "行。至十行後方始造修。向末地初薄證少",
    "T46n1912_06b:0339a20": "分。信後習觀初斷見思具如藏通。故云次",
    "T46n1912_06b:0339a21": "第不殊三藏。從初至後歷十六門。自行化",
    "T46n1912_06b:0339a22": "他或橫或竪。若得下開說即理以結門意。引",
    "T46n1912_06b:0339a23": "證如文。上無生下總結用門本意。此言依",
    "T46n1912_06b:0339a24": "無生門者。即前大經圓無生門竪破見思。即",
    "T46n1912_06b:0339a25": "竪而非橫竪皆攝一切。若秖竪破未涉餘",
    "T46n1912_06b:0339a26": "惑。若得元意本在圓融。故於此中具列諸",
    "T46n1912_06b:0339a27": "門破見思位。先簡後會。故圓四門皆達見思",
    "T46n1912_06b:0339a28": "即是法界並具三諦。恐人迷旨故於此中",
    "T46n1912_06b:0339a29": "即示門意。若得意者。終日次第意非次第。",
    "T46n1912_06b:0339b01": "故云非方便門。此即第三示文旨歸。若銷",
    "T46n1912_06b:0339b02": "文勢不可於一一句見。一一品思頻論文",
    "T46n1912_06b:0339b03": "旨。若修觀者。及尋文旨。不可一句迷於妙",
    "T46n1912_06b:0339b04": "體。故四念處中問曰。若爾。應直說大何故",
    "T46n1912_06b:0339b05": "先小。答。經具二意。若先大者如照高山",
    "T46n1912_06b:0339b06": "純被於大。仍兼利鈍二機不同。若先小者",
    "T46n1912_06b:0339b07": "如初鹿苑。然今先小其意有十。一為用故。",
    "T46n1912_06b:0339b08": "亦如淨名中先為俗眾。二為破故。先弟子",
    "T46n1912_06b:0339b09": "之砧。後淨名之椎。三為攝故。如淨名室內",
    "T46n1912_06b:0339b10": "先說無常。四為會故。大品會宗皆摩訶衍。",
    "T46n1912_06b:0339b11": "五為開故。如法華中決了諸法。六為學者",
    "T46n1912_06b:0339b12": "識內外典離邪曲誤。七為知故。知佛方便",
    "T46n1912_06b:0339b13": "不應輒破。八示末代坐禪內證。邪正空別。",
    "T46n1912_06b:0339b14": "九為學者識於內外孟浪行說。十為學者",
    "T46n1912_06b:0339b15": "識大小門成遍習故。今約自行似闕前",
    "T46n1912_06b:0339b16": "三。兼於利他全須十意。為此意故應遍",
    "T46n1912_06b:0339b17": "立門。應以此意該通上下。○次明入假",
    "T46n1912_06b:0339b18": "破遍。初文意者大悲利物。是故二乘但住於",
    "T46n1912_06b:0339b19": "空。不能從空出假利物。簡小正明出假",
    "T46n1912_06b:0339b20": "意如文。善巧下示假觀相。空中種樹者譬",
    "T46n1912_06b:0339b21": "出假相。既以大悲為利眾生。應於生死",
    "T46n1912_06b:0339b22": "善巧方便。如空中種樹知病識藥。大論二",
    "T46n1912_06b:0339b23": "十八引網明菩薩經云。舍利弗白佛。是菩",
    "T46n1912_06b:0339b24": "薩所說有能解者。得大功德。何以故。是菩",
    "T46n1912_06b:0339b25": "薩乃至得聞其名得大利益。何況聞其所",
    "T46n1912_06b:0339b26": "說法耶。世尊。如人種樹不依於地而欲",
    "T46n1912_06b:0339b27": "令其華果枝葉成果實者。是難可得。諸法",
    "T46n1912_06b:0339b28": "行相亦復如是。不著一切而得菩提。今亦",
    "T46n1912_06b:0339b29": "如是。菩薩證空而不住空。能於空中分",
    "T46n1912_06b:0339c01": "別藥病。雖知不實而常運懷。筈筈相拄者",
    "T46n1912_06b:0339c02": "大論云。菩薩雖行諸法未具佛法故不取",
    "T46n1912_06b:0339c03": "證不取證者謂不住空。如佛所說。譬如",
    "T46n1912_06b:0339c04": "仰射虛空箭箭相拄不令墮地。菩薩摩訶",
    "T46n1912_06b:0339c05": "薩以般若箭射三空門。後以方便箭射般",
    "T46n1912_06b:0339c06": "若箭。不令墮於涅槃之地。大悲心厚為利",
    "T46n1912_06b:0339c07": "眾生。此即入假之本意也。若住下結意。○次",
    "T46n1912_06b:0339c08": "入假緣中初云同體哀傷者。且約出假。見",
    "T46n1912_06b:0339c09": "眾生苦同於己苦。名為同體。非謂無緣同",
    "T46n1912_06b:0339c10": "實體也。憶本誓者。本擬利生策發令憶。",
    "T46n1912_06b:0339c11": "故引二乘以勵先志。利智者。應知住空有",
    "T46n1912_06b:0339c12": "棄他過不習法過。善巧者。既出假已不為",
    "T46n1912_06b:0339c13": "假污。令假智牢彊。精進者。誓填本願無",
    "T46n1912_06b:0339c14": "使一念生畏憚想。次引淨名三慰喻者。此",
    "T46n1912_06b:0339c15": "是大師判釋淨名問疾品中為三慰喻。所",
    "T46n1912_06b:0339c16": "言三者。亦名三觀亦名三教。言入空者",
    "T46n1912_06b:0339c17": "彼經云說身有苦等。此約通教。亦以三藏",
    "T46n1912_06b:0339c18": "助成於通。於兩教中但在菩薩。二乘無悲",
    "T46n1912_06b:0339c19": "將何慰喻。於彼文中初約果次約因。初約",
    "T46n1912_06b:0339c20": "果中謂苦下四行。說身無常不同凡夫計",
    "T46n1912_06b:0339c21": "之為常。不說厭離不同二乘自謂滿足",
    "T46n1912_06b:0339c22": "於身生厭。說身有苦不說樂於涅槃。說",
    "T46n1912_06b:0339c23": "身無我而說教導眾生。說身空寂不說畢",
    "T46n1912_06b:0339c24": "竟寂滅。並如初釋。次約因者即約集諦。說",
    "T46n1912_06b:0339c25": "悔先罪者。菩薩為他理須悔罪。二乘抵債",
    "T46n1912_06b:0339c26": "不同凡夫順罪不悔不同有部計於罪性",
    "T46n1912_06b:0339c27": "從現入過。故云不說入於過去。令諸眾",
    "T46n1912_06b:0339c28": "生觀此因果。並是三假俱順入空。下入中文",
    "T46n1912_06b:0339c29": "云。今我病者非真非有。眾生病亦非真非",
    "T46n1912_06b:0340a01": "有。入假文在空中中間。故云中間即是入",
    "T46n1912_06b:0340a02": "假慰喻。亦名別教慰喻。彼入假文五意具足。",
    "T46n1912_06b:0340a03": "故引別教證次第假。彼文三觀並約利他。",
    "T46n1912_06b:0340a04": "是故三觀皆云慰喻。今入空即屬自行。雖",
    "T46n1912_06b:0340a05": "不引彼意亦大同。言入假五意者。經云。",
    "T46n1912_06b:0340a06": "以己之疾憫於彼疾。證今文中同體大悲",
    "T46n1912_06b:0340a07": "等者。自悲悲他。我昔有惑生死輪迴。是故",
    "T46n1912_06b:0340a08": "起悲利彼含識。同體義者具如前釋。若以",
    "T46n1912_06b:0340a09": "文旨釋同體者。見諸眾生體性同己。與",
    "T46n1912_06b:0340a10": "十方佛體性無殊。我既知已眾生不知。非",
    "T46n1912_06b:0340a11": "誓而誓觀己利彼下之四意準此應知。問。",
    "T46n1912_06b:0340a12": "以己之疾憫於彼疾。自既有疾何能利他。",
    "T46n1912_06b:0340a13": "既先入空復不應有。如其無者以己憫彼。",
    "T46n1912_06b:0340a14": "義云何通。答有二意。一四住已斷猶有無",
    "T46n1912_06b:0340a15": "明故生念云。我無明尚爾。況眾生見思。四",
    "T46n1912_06b:0340a16": "輕憫重是故出假。二者無明輕四住重。何",
    "T46n1912_06b:0340a17": "得以輕而憫於重。但以昔苦憫彼今苦。",
    "T46n1912_06b:0340a18": "故第二意引經云。當識宿世無數劫苦。第",
    "T46n1912_06b:0340a19": "二意者。如布衣登極知人苦樂。憶昔四弘",
    "T46n1912_06b:0340a20": "以饒益彼。故第二意正當今義。次引經云",
    "T46n1912_06b:0340a21": "當念饒益諸眾生者。入空則棄他。人假則",
    "T46n1912_06b:0340a22": "念彼。次引經云憶所修福念淨命者。此語",
    "T46n1912_06b:0340a23": "明具福慧二嚴。福是福嚴。淨命是慧。言淨",
    "T46n1912_06b:0340a24": "命者。無四邪五邪。乃至不見中理。皆名邪",
    "T46n1912_06b:0340a25": "命。故以慧嚴判屬淨命。當念於慧憶福",
    "T46n1912_06b:0340a26": "利生。次引經云勿生憂惱等者。勸起勇健",
    "T46n1912_06b:0340a27": "心也。應如經云。菩薩於生死而有勇。若",
    "T46n1912_06b:0340a28": "有憂惱或墮二地。故勸勿憂常起精進。若",
    "T46n1912_06b:0340a29": "無精進則生退沒。從空下料簡也。有法譬",
    "T46n1912_06b:0340b01": "合。初法中云利根鈍根住空出假等。四句不",
    "T46n1912_06b:0340b02": "同。譬與法文前後互列。法中利鈍兩根。入",
    "T46n1912_06b:0340b03": "空在前入假在後。譬中入假在前入空在",
    "T46n1912_06b:0340b04": "後。又法說中入空入假。並利前鈍後。譬中入",
    "T46n1912_06b:0340b05": "空利前鈍後。入假鈍前利後。隨文語便應",
    "T46n1912_06b:0340b06": "無別意。又法說中乃以利根對於住空。而",
    "T46n1912_06b:0340b07": "料簡五事者。利根即是利智。住空即無四",
    "T46n1912_06b:0340b08": "事。故將利根以對四事而為料簡。有闕",
    "T46n1912_06b:0340b09": "四事。未必鈍根。具四事者未必利根。次譬",
    "T46n1912_06b:0340b10": "中身力譬利智。膽勇譬精進。餘之三事並須",
    "T46n1912_06b:0340b11": "有進。故且舉進以攝餘三。亦可膽勇總譬",
    "T46n1912_06b:0340b12": "四事。以對身力五譬具足。何能有功者。秖",
    "T46n1912_06b:0340b13": "是鈍根聲聞五事都無。何能有利他之功。今",
    "T46n1912_06b:0340b14": "住空下合五緣也。還牒向譬來此帖合。初",
    "T46n1912_06b:0340b15": "文總云住空出假各兩種者。具如法譬即",
    "T46n1912_06b:0340b16": "以利智對四事說。次具五緣者。釋第二句",
    "T46n1912_06b:0340b17": "五事具足。若對前五少不次第。有親如天",
    "T46n1912_06b:0340b18": "性即同體也。有約謂要約即本誓也。有策",
    "T46n1912_06b:0340b19": "謂奇謀即善巧也。有力謂勇健即利智也。",
    "T46n1912_06b:0340b20": "有膽謂勇捍即精進也。○次入假觀中列",
    "T46n1912_06b:0340b21": "三法者。闕一不可。如大經二十三釋第七",
    "T46n1912_06b:0340b22": "功德中云。善男子。佛及菩薩為大醫故。名",
    "T46n1912_06b:0340b23": "善知識。何以故。知病知藥應病授藥。譬如",
    "T46n1912_06b:0340b24": "良醫善八種術。先觀病相後授以藥。大經",
    "T46n1912_06b:0340b25": "教道真位故在七地。今論似位故在地前。",
    "T46n1912_06b:0340b26": "釋知病中初列。次釋。釋初根本先起次息。",
    "T46n1912_06b:0340b27": "初又三。初明見根本。次從此下明從本起",
    "T46n1912_06b:0340b28": "見。三從為此下起成苦集。自上沈下名",
    "T46n1912_06b:0340b29": "為墮墜。升沈更互名之為廻。結業為集墮",
    "T46n1912_06b:0340c01": "墜為苦。苦集更互如旋火輪。如旋火輪下明",
    "T46n1912_06b:0340c02": "息。先譬。知心下合。知起因緣中初標。次釋",
    "T46n1912_06b:0340c03": "中先以能辨所。所謂內外相。次正釋。先釋",
    "T46n1912_06b:0340c04": "外相。產者養也。育者收也。蓄字應作稸謂",
    "T46n1912_06b:0340c05": "積也。散棄也。貧者無福無財也。富者福也。",
    "T46n1912_06b:0340c06": "周禮云。豐財也。形貌下內相。偉大肥也忽",
    "T46n1912_06b:0340c07": "榮棄位者。如諸經中捨國城妻子及此方先",
    "T46n1912_06b:0340c08": "代。若莊子云。古之所謂得志者。非軒冕之",
    "T46n1912_06b:0340c09": "謂也。今之所謂得志者。軒冕之謂也。軒冕",
    "T46n1912_06b:0340c10": "在身非性命之有。物儻來寄不可却。其去",
    "T46n1912_06b:0340c11": "也不可止。故不可以軒冕肆其意。破曰。",
    "T46n1912_06b:0340c12": "莊斥今人莊豈非今猶云來寄而不可",
    "T46n1912_06b:0340c13": "却。雖似斥彼意在苟求。求之未會反斥",
    "T46n1912_06b:0340c14": "求者。與負鼎等曲直天別。與忽榮等是非",
    "T46n1912_06b:0340c15": "倍隔。樵漁自樂者。樵如鄭弘。漁如漁父此",
    "T46n1912_06b:0340c16": "則安貧以自處也。叩牛干相者。非理造求",
    "T46n1912_06b:0340c17": "為干。輔佐王者曰相。如甯戚邀齊桓公。",
    "T46n1912_06b:0340c18": "乃於城旁飯牛。至夜叩牛角而歌曰。南山",
    "T46n1912_06b:0340c19": "岸白石璨。下有寒泉文章煥。中有鯉魚長",
    "T46n1912_06b:0340c20": "尺半。生不逢堯與舜膳。短褐褌衣齊至骭",
    "T46n1912_06b:0340c21": "故旦切。亦下晏切脛也從朝守牛至夜半長夜漫漫何",
    "T46n1912_06b:0340c22": "時旦。黃犢黃犢伍官。何時用汝為國相。桓",
    "T46n1912_06b:0340c23": "公夜聞之召為國相。負鼎等者。指事求利",
    "T46n1912_06b:0340c24": "曰邀。亦古堯反。伊尹邀相常負鼎而語",
    "T46n1912_06b:0340c25": "曰。若使以我為國相者。如鼎調味。鼎者。",
    "T46n1912_06b:0340c26": "說文云。三足兩耳調五味之寶器也。爾雅",
    "T46n1912_06b:0340c27": "云。絕大者曰鼐奴戴切漢書郊祀志云。昔太",
    "T46n1912_06b:0340c28": "昊興一鼎象一統。黃帝作三鼎象三才。夏",
    "T46n1912_06b:0340c29": "禹作九鼎象九州。故伊尹負之以邀湯也。",
    "T46n1912_06b:0341a01": "太公亦以釣而邀文王。專文專武等者。嗜好",
    "T46n1912_06b:0341a02": "不同。俗古賢良偏嗜非一。文武可知。如尼",
    "T46n1912_06b:0341a03": "乾經云。有黑王子多財疾妬。有勝仙王",
    "T46n1912_06b:0341a04": "子為性多殺。有無畏王子大悲太過有婆",
    "T46n1912_06b:0341a05": "藪天子行事太遲。有天王子輕𮜒戲笑。波",
    "T46n1912_06b:0341a06": "斯匿王為性貪食。有嚴熾王子為性大暴。",
    "T46n1912_06b:0341a07": "嚴熾問尼乾子云。有誰無偏過耶。答。唯佛",
    "T46n1912_06b:0341a08": "無過。出假菩薩應須漸習。使知眾生偏病",
    "T46n1912_06b:0341a09": "不同。設藥治之。如此下結意。如文。久近如",
    "T46n1912_06b:0341a10": "文。知重數中本文多有不同。但依算法合",
    "T46n1912_06b:0341a11": "之。應知文中。有直爾合數。有帶根本數",
    "T46n1912_06b:0341a12": "合。尋之可知。派者別水也如於大水派為",
    "T46n1912_06b:0341a13": "小流。今亦如是。此見思重數。文文皆有止",
    "T46n1912_06b:0341a14": "觀信法等者。正是出假六十四番。但文存略",
    "T46n1912_06b:0341a15": "無相資耳。病相下結苦集。言此彼者。以",
    "T46n1912_06b:0341a16": "有望無乃至無言。言深淺等者。從有乃至",
    "T46n1912_06b:0341a17": "非有非無。單複乃至絕言故也。言輕重者。",
    "T46n1912_06b:0341a18": "於一一見皆有輕重。又諸重中皆由能治",
    "T46n1912_06b:0341a19": "治於所治。所治未破。破法未盡。有諸重生。",
    "T46n1912_06b:0341a20": "又入空下於成入假方便。初正示。言薄修",
    "T46n1912_06b:0341a21": "則明者。由初有方便及見思已破。下諸意",
    "T46n1912_06b:0341a22": "例然。二乘下斥小。而菩薩下觀成破遍。知",
    "T46n1912_06b:0341a23": "思病中初列。次略例。釋重數中初正釋。次",
    "T46n1912_06b:0341a24": "舉廣況略。三准例。並如文。此緣一諦。諦字",
    "T46n1912_06b:0341a25": "應從言。四十里水既是四諦下惑。斷思但",
    "T46n1912_06b:0341a26": "直緣一真諦。或四諦中隨緣一諦。如十里",
    "T46n1912_06b:0341a27": "水故。稱之一諦者字應從水。故大經云。",
    "T46n1912_06b:0341a28": "須陀洹所斷如四十里水。其餘在者如一毛",
    "T46n1912_06b:0341a29": "渧。思惑雖多不橫起故。二乘直入等者。次",
    "T46n1912_06b:0341b01": "明入假方便。並須先預分別。以作後時出",
    "T46n1912_06b:0341b02": "假方便。諸教皆爾。但要期剋果。長短不同。而",
    "T46n1912_06b:0341b03": "分教異。如此習者豈與習法相者意同。故",
    "T46n1912_06b:0341b04": "先總知之。後以觀助發。別修各有方法者。",
    "T46n1912_06b:0341b05": "修觀結成。於一一法通以止觀研之。況復",
    "T46n1912_06b:0341b06": "俗諦恒沙三昧。修各不同。如此修習助開法",
    "T46n1912_06b:0341b07": "眼。豈與扶順宿惑苟遂現情。讀春秋誦",
    "T46n1912_06b:0341b08": "左傳。終朝心遊戰陣口演詐謀。云助佛法",
    "T46n1912_06b:0341b09": "者遠矣。又如向說者仍順教道。若從實義",
    "T46n1912_06b:0341b10": "略此預知。但專三昧至六根淨。則遍見聞",
    "T46n1912_06b:0341b11": "三千色聲。欲說一偈不可窮盡。況至初住",
    "T46n1912_06b:0341b12": "不思議發。上見思下結勸。五部不填胸者。",
    "T46n1912_06b:0341b13": "勸令預作助法眼因。舉知五部以為況",
    "T46n1912_06b:0341b14": "喻。言五部者。若遺教三昧經。因羅旬喻比",
    "T46n1912_06b:0341b15": "丘乞食不得。佛令分僧五部以驗僧福。與",
    "T46n1912_06b:0341b16": "佛滅後五部名同。其事則別。一曇無德部法",
    "T46n1912_06b:0341b17": "名四分。二薩婆多部法名十誦。三彌沙塞部",
    "T46n1912_06b:0341b18": "法名五分。四婆麁富羅部律本未來。五迦葉",
    "T46n1912_06b:0341b19": "遺部法名解脫。僧祇為根本部。分出前五。",
    "T46n1912_06b:0341b20": "如是五部習之在心。豈填胸臆。習止觀者",
    "T46n1912_06b:0341b21": "亦復如是。廣習諸句作不思議開發之由。",
    "T46n1912_06b:0341b22": "於理彌明於智彌顯。○次明識法藥者。楞",
    "T46n1912_06b:0341b23": "伽亦云。智有三種。第五又云。五度有三。並",
    "T46n1912_06b:0341b24": "云世間乃至上上。但彼經分屬三人。大品",
    "T46n1912_06b:0341b25": "明逗機設藥。即如下文授藥是也。此中令",
    "T46n1912_06b:0341b26": "習之在心。故與二經為異。初明世間法",
    "T46n1912_06b:0341b27": "藥中。初引大論。次引大經金光明。並云世",
    "T46n1912_06b:0341b28": "法即出世法。然兩經語同而有顯密。大經在",
    "T46n1912_06b:0341b29": "法華後。已開權竟。是故顯說。金光明中但",
    "T46n1912_06b:0341c01": "云世間皆因此經。此乃密示。又大經雖云",
    "T46n1912_06b:0341c02": "是佛所說。仍不云所說即是妙理。顯密雖",
    "T46n1912_06b:0341c03": "爾順次第意。且引文證世法是藥。亦為治",
    "T46n1912_06b:0341c04": "於眾生世病。以為出世之梯漸也。深識世",
    "T46n1912_06b:0341c05": "法即出世法。一一世法無不為令眾生出",
    "T46n1912_06b:0341c06": "世。以五戒為出世法者。以佛出世方制",
    "T46n1912_06b:0341c07": "此戒。世即出世。故引五行五常及十善法。即",
    "T46n1912_06b:0341c08": "是五戒。問。知病中但云見思不說塵沙無",
    "T46n1912_06b:0341c09": "明之病。次識藥中何故乃云出世及以出世",
    "T46n1912_06b:0341c10": "上上法耶。上上法藥應治塵沙無明之病。",
    "T46n1912_06b:0341c11": "何故藥病不相對耶。答。通論藥病應如所",
    "T46n1912_06b:0341c12": "問。今明知病識藥及授藥法。並是菩薩從空",
    "T46n1912_06b:0341c13": "出假破塵沙惑。應須遍識世法等三。故此",
    "T46n1912_06b:0341c14": "菩薩初入空時。先用一門破見思病。後出",
    "T46n1912_06b:0341c15": "假時亦先分別眾生見思。令其先破。破已",
    "T46n1912_06b:0341c16": "亦令廣習法藥。後入中道。方復自以上上",
    "T46n1912_06b:0341c17": "法藥。治無明病。故無明病非入假正意。若",
    "T46n1912_06b:0341c18": "眾生有宜用上上藥。亦應為說此上上法。",
    "T46n1912_06b:0341c19": "令修假中二種觀法。中道亦屬假觀攝也。",
    "T46n1912_06b:0341c20": "言五常似五戒者。如提謂經中長者問佛。",
    "T46n1912_06b:0341c21": "何故但五不說四六。佛言。但說五者。是天",
    "T46n1912_06b:0341c22": "地之根太乙。之初。神氣之始。以治天地制",
    "T46n1912_06b:0341c23": "御陰陽成就萬物。眾生之靈。天持之和陰",
    "T46n1912_06b:0341c24": "陽。地持之萬物生。人持之五藏安。天地之",
    "T46n1912_06b:0341c25": "神萬物之祖。是故但五。又云。所持五戒",
    "T46n1912_06b:0341c26": "者。令成當來五體順世五常五德之法。殺",
    "T46n1912_06b:0341c27": "乖仁盜乖義淫乖禮酒乖智妄乖信。憫傷",
    "T46n1912_06b:0341c28": "不殺曰仁。清察不盜曰義。防害不淫曰",
    "T46n1912_06b:0341c29": "禮。持心禁酒曰智。非法不言曰信。此五",
    "T46n1912_06b:0342a01": "不可造次而虧。不可須臾而廢。君子奉之",
    "T46n1912_06b:0342a02": "以立身用無暫替。故云五戒。又云。不殺過",
    "T46n1912_06b:0342a03": "於二儀。不盜如太素。不邪行如虛空。不妄",
    "T46n1912_06b:0342a04": "語如四時。又五行似五戒者。略以白虎通博",
    "T46n1912_06b:0342a05": "物誌意。會釋其相。木主東方。東方主肝。肝",
    "T46n1912_06b:0342a06": "主眼。眼主春。春主生。生存則木安。故云",
    "T46n1912_06b:0342a07": "不殺以防木。金主西方。西方主肺肺主鼻。",
    "T46n1912_06b:0342a08": "鼻主秋。秋主收。收藏則金安。故不盜以防",
    "T46n1912_06b:0342a09": "金。水主北方。北方主腎。腎主耳。耳主冬。",
    "T46n1912_06b:0342a10": "淫盛則水增。故不淫以禁水。土主中央。中",
    "T46n1912_06b:0342a11": "央主脾。脾主身。土王四季。故提謂經云。",
    "T46n1912_06b:0342a12": "不妄語如四時。身遍四根。妄語亦爾。遍於",
    "T46n1912_06b:0342a13": "諸根違心說故。火主南方。南方主心。心主",
    "T46n1912_06b:0342a14": "舌。舌主夏。酒亂增火。故不飲酒以防於火。",
    "T46n1912_06b:0342a15": "五經似五戒者。已略如前釋。此中開禮樂",
    "T46n1912_06b:0342a16": "為二。不語春秋。又與提謂對義少別以",
    "T46n1912_06b:0342a17": "五行名與五經不同。故使爾也。禮云酒者",
    "T46n1912_06b:0342a18": "因祭祀而用之。非謂常飲。非祭而飲尚",
    "T46n1912_06b:0342a19": "違世禮。況佛制耶。古制禮樂以防淫亂。今",
    "T46n1912_06b:0342a20": "習鄭衛反增邪濁。故古樂器但吹󱔼擊缶",
    "T46n1912_06b:0342a21": "叩磬鳴鐘而已。故魏文侯問於子夏曰。吾",
    "T46n1912_06b:0342a22": "端冕而聽古樂則惟恐臥。聽鄭衛之音則",
    "T46n1912_06b:0342a23": "不知倦。敢問。古樂於彼如何。新樂於此如",
    "T46n1912_06b:0342a24": "何。子夏曰。夫古樂者始奏以文復亂以武。",
    "T46n1912_06b:0342a25": "修身及家均平天下。此古樂之發也。夫新",
    "T46n1912_06b:0342a26": "樂者獶雜子女不知子父。此新樂之發也。",
    "T46n1912_06b:0342a27": "夫樂者天地順而四時當。民有德而五穀昌。",
    "T46n1912_06b:0342a28": "疾疹不作而無妖祥。故曰樂以防淫。詩防",
    "T46n1912_06b:0342a29": "殺者。謂毛詩刺上專防暴殺。謂上以風化",
    "T46n1912_06b:0342b01": "下。下以風去聲刺上。尚書防盜者。專明帝",
    "T46n1912_06b:0342b02": "王義讓之德。故防於盜。易測陰陽等者。如",
    "T46n1912_06b:0342b03": "孔子有三備卜經。上知天文。中知人事。下",
    "T46n1912_06b:0342b04": "知地理。使詐者不行。如是下結勸。入假下",
    "T46n1912_06b:0342b05": "示修觀處。欲知此法等者。如向所對未為",
    "T46n1912_06b:0342b06": "善修。若通明觀以三昧力。知此身中具倣",
    "T46n1912_06b:0342b07": "天地。知頭圓像天足方像地。身內空種即",
    "T46n1912_06b:0342b08": "是虛空。腹溫法春夏。背剛法秋冬。四體法",
    "T46n1912_06b:0342b09": "四時。大節十二法十二月。小節三百六十法",
    "T46n1912_06b:0342b10": "三百六十日。鼻息出入法山澤溪谷中風。口",
    "T46n1912_06b:0342b11": "息出入法虛空中風。眼法日月。開閉法晝",
    "T46n1912_06b:0342b12": "夜。髮法星辰。眉法北斗。脈法江河。骨法玉",
    "T46n1912_06b:0342b13": "石。肉法地土。毛法叢林。五藏在天法五星。",
    "T46n1912_06b:0342b14": "在地法五嶽。在陰陽法五行。在世法五",
    "T46n1912_06b:0342b15": "常。在內法五神。修行法五德。治罪法五",
    "T46n1912_06b:0342b16": "刑。謂墨劓剕宮大辟。主領為五官。五官如",
    "T46n1912_06b:0342b17": "下第八卷引博物誌。謂句芒等。升天曰五",
    "T46n1912_06b:0342b18": "雲。化為五龍。心為朱雀。腎為玄武。肝為青",
    "T46n1912_06b:0342b19": "龍。肺為白虎。脾為勾陳。又云。五音五明六",
    "T46n1912_06b:0342b20": "藝皆從此起。亦復當識內治之法。覺心內",
    "T46n1912_06b:0342b21": "為大王居百重之內。出則為五官侍衛。肺",
    "T46n1912_06b:0342b22": "為司馬。肝為司徒。脾為司空。四支為民子。",
    "T46n1912_06b:0342b23": "左為司命。右為司錄。主司人命。乃至臍為",
    "T46n1912_06b:0342b24": "太乙君等。禪門中廣明其相。大悲下明眼",
    "T46n1912_06b:0342b25": "智開發。然世下次判淺深中。云漏器等者。",
    "T46n1912_06b:0342b26": "禪法如水。心性如器。心行如漏。世禪如綵",
    "T46n1912_06b:0342b27": "衣。心行如雨雨。退失如色脫。次識出世法",
    "T46n1912_06b:0342b28": "藥者初通列諸法。意通兩教。次又如下約",
    "T46n1912_06b:0342b29": "增數。具如玄文約教增數中前二教數。即其",
    "T46n1912_06b:0342c01": "相也。今文無約教。但有通途以教判之便",
    "T46n1912_06b:0342c02": "同約教。此中人天亦可三藏攝。如增一中",
    "T46n1912_06b:0342c03": "亦以增數明人天教。今且不論。今增數法",
    "T46n1912_06b:0342c04": "遍大小教。且如增一阿含偈云。以此方便",
    "T46n1912_06b:0342c05": "了一法。二從二法三從三。四五六七八九",
    "T46n1912_06b:0342c06": "十。十一之法無不了。從一增一至諸法。義",
    "T46n1912_06b:0342c07": "豐慧富不可盡。一一契經義亦深。是故名",
    "T46n1912_06b:0342c08": "為增一含。三藏教化無差別。乃至一切諸大",
    "T46n1912_06b:0342c09": "乘經。亦從一法增至無量。又如大經二十",
    "T46n1912_06b:0342c10": "八文。亦從二法乃至十法。是一一下明習",
    "T46n1912_06b:0342c11": "法藥意。為欲下破惑結成。次出世上上法藥",
    "T46n1912_06b:0342c12": "中有法譬合。初明法中凡約增數者。文",
    "T46n1912_06b:0342c13": "遍攝故。一一數中雖至無量。該攝行要莫",
    "T46n1912_06b:0342c14": "過二法。如即行人若能總識十重二法始",
    "T46n1912_06b:0342c15": "終無闕。方可論道。謂真俗教行信法乘戒",
    "T46n1912_06b:0342c16": "福慧權實智斷定慧悲智正助。此之十雙闕",
    "T46n1912_06b:0342c17": "一不可。以攝一切諸增數盡。應細思之以",
    "T46n1912_06b:0342c18": "為行相。然此法藥文相名目。雖與出世法",
    "T46n1912_06b:0342c19": "藥名同。釋義皆須歸於圓別。如四念處六",
    "T46n1912_06b:0342c20": "念等文。文相自顯自餘諸文名猶兼含。如八",
    "T46n1912_06b:0342c21": "正九想十智等文。不可聊爾違於深致。如",
    "T46n1912_06b:0342c22": "九想中即以四見為污穢陰等。如是四見。",
    "T46n1912_06b:0342c23": "凡夫之人謂之為淨。得觀而變名為不淨。",
    "T46n1912_06b:0342c24": "乃至白骨即是見真。進至燒想實相無相。",
    "T46n1912_06b:0342c25": "初後既然中間比說。十智亦爾。必不可依",
    "T46n1912_06b:0342c26": "小乘十智而銷此文云云。譬如下譬知法藥",
    "T46n1912_06b:0342c27": "之相。初總譬增數也。為病用藥故有增減。",
    "T46n1912_06b:0342c28": "又世出世莫不皆為治見思病。故言近而",
    "T46n1912_06b:0342c29": "意遠。入假下合如文。又如下別譬也。初譬",
    "T46n1912_06b:0343a01": "依於佛經以明法藥。皮肉汁果如其次第",
    "T46n1912_06b:0343a02": "以對四悉。根莖枝葉如次以對信戒定慧。",
    "T46n1912_06b:0343a03": "山海水陸以譬四門。以四門中各有四悉及",
    "T46n1912_06b:0343a04": "信等故。四方土地以譬四教。於一一教各",
    "T46n1912_06b:0343a05": "四門故。如一一方各有山等。采掘乾濕。通",
    "T46n1912_06b:0343a06": "譬四教各有權實真俗定不定等。有定如",
    "T46n1912_06b:0343a07": "頓漸。不定如祕密不定。有入假菩薩用佛",
    "T46n1912_06b:0343a08": "正教於定不定用與不同。用苗為采。用",
    "T46n1912_06b:0343a09": "根為掘。用權為苗用實為根。根苗各有",
    "T46n1912_06b:0343a10": "乾濕不同。用真如乾用俗如濕。又知下明",
    "T46n1912_06b:0343a11": "用藥所治不同。善知授法適時不差。入假",
    "T46n1912_06b:0343a12": "菩薩雖未能作真祕密化。相似位中亦有",
    "T46n1912_06b:0343a13": "分似祕密之義。如一卷明或得不得等是",
    "T46n1912_06b:0343a14": "也。入假菩薩下合中。但合四悉。四悉在初",
    "T46n1912_06b:0343a15": "遍入諸教。舉初攝後咸在悉中。故下信等",
    "T46n1912_06b:0343a16": "略而不合。欲治下明法藥體遍。大醫者別出",
    "T46n1912_06b:0343a17": "假位。即十行是。又如大下次譬開權。即是菩",
    "T46n1912_06b:0343a18": "薩法藥所依依於大地。以隨病故。故有增",
    "T46n1912_06b:0343a19": "減。地無分別而用藥不同。法藥下合也。文",
    "T46n1912_06b:0343a20": "似於一說多。正當於多會一。何者。若未開",
    "T46n1912_06b:0343a21": "權不說多一。觀合大地。止合大河。又如下",
    "T46n1912_06b:0343a22": "復以四諦譬者。止觀所開不出四諦。乃至",
    "T46n1912_06b:0343a23": "前來世出世及上上等。不出四諦。故一一諦",
    "T46n1912_06b:0343a24": "皆云種種。湯飲等者復譬四諦設治不同。",
    "T46n1912_06b:0343a25": "一一四諦各有定慧。即是止觀。定慧是道。舉",
    "T46n1912_06b:0343a26": "道即知具足四諦。謂慧湯定飲。生滅中二。",
    "T46n1912_06b:0343a27": "慧吐定下。無生中二。定炙慧針。無量中二。定",
    "T46n1912_06b:0343a28": "丸慧散無作中二。則應須以教意釋出。入",
    "T46n1912_06b:0343a29": "假下合。合中先合四諦。苦集不同集諦也。",
    "T46n1912_06b:0343b01": "苦家之集名為苦集。苦果不同即苦諦也。道",
    "T46n1912_06b:0343b02": "滅如文。種種下合四止觀具四四諦。設治",
    "T46n1912_06b:0343b03": "不同故云種種。復次下明出假菩薩造論",
    "T46n1912_06b:0343b04": "通經。先譬。次合。譬中先總舉譬。所以者何",
    "T46n1912_06b:0343b05": "下釋。初文云神農者。是黃帝時醫。後雖有",
    "T46n1912_06b:0343b06": "妙醫並則於神農。華他者。列傳云。字文化。",
    "T46n1912_06b:0343b07": "沛國譙人也。專遊學舉孝廉。避而不就。曉",
    "T46n1912_06b:0343b08": "養生之術。時人以其年且百歲。貌如二十。",
    "T46n1912_06b:0343b09": "精於方藥心解分劑。不假秤量。若鍼藥不",
    "T46n1912_06b:0343b10": "及則飲以麻湯。須臾如醉開腹取病。若在",
    "T46n1912_06b:0343b11": "膓中則便斷膓湔洗縫膓。膏傅二三日便",
    "T46n1912_06b:0343b12": "復。此例甚眾。扁鵲者。後語云。越醫也。因過",
    "T46n1912_06b:0343b13": "齊見桓侯云。王有疾在腠理。桓侯曰。寡人",
    "T46n1912_06b:0343b14": "無疾。如何欲治無疾為功。五日後復見王",
    "T46n1912_06b:0343b15": "云。有疾在血脈。五日後見云。有疾在膓胃。",
    "T46n1912_06b:0343b16": "五日後扁鵲退走。桓侯使人逐之問其故。",
    "T46n1912_06b:0343b17": "扁鵲云。疾在腠理可湯熨。在血脈可鍼",
    "T46n1912_06b:0343b18": "炙。在腸胃可酒藥。過此後在骨髓。司命所",
    "T46n1912_06b:0343b19": "及不可治也。神農如佛。華他等如出假菩",
    "T46n1912_06b:0343b20": "薩。依經造論名為作方。次釋中鄉土等者。",
    "T46n1912_06b:0343b21": "諸土不同設藥亦異。如似中邊機見各別。",
    "T46n1912_06b:0343b22": "西方則大小乘局諸部抗行。此土則所習互",
    "T46n1912_06b:0343b23": "通以小助大。行事不壅稍順化儀。人有儜",
    "T46n1912_06b:0343b24": "健等者。利鈍根也。諸土各有利鈍故也。儜",
    "T46n1912_06b:0343b25": "病也。食為病緣故醎淡各異。利根鈍根病因",
    "T46n1912_06b:0343b26": "各別。如大經云。或因解義而生憍慢。或因",
    "T46n1912_06b:0343b27": "讀誦而生憍慢。貴性顏貌。飲食利養。住處",
    "T46n1912_06b:0343b28": "新友。生慢不同。生慢既然。諸惑亦爾。藥",
    "T46n1912_06b:0343b29": "有濃淡者。頓漸也。漸中圓濃三淡。亦可展轉",
    "T46n1912_06b:0343c01": "迭為濃淡。病有輕重者。一貪一瞋各有厚",
    "T46n1912_06b:0343c02": "薄。良由過現緣習不同。此中並釋造論意",
    "T46n1912_06b:0343c03": "也。佛初出下合神農。後代下合華他等。釋",
    "T46n1912_06b:0343c04": "論下引證造論意也。菩薩下明請佛加意。",
    "T46n1912_06b:0343c05": "為成法眼大悲利物故也。",
    "T46n1912_06b:0343c06": "止觀輔行傳弘決卷第六之二"
}