{
    "T32n1648_003:0409b20": "解脫道論卷第三",
    "T32n1648_003:0409b22": "阿羅漢優波底沙梁言大光造",
    "T32n1648_003:0409b23": "梁扶南三藏僧伽婆羅譯",
    "T32n1648_003:0409b24": "分別行品第六",
    "T32n1648_003:0409b25": "爾時依止阿闍梨。以數日觀其行。其行相應",
    "T32n1648_003:0409b26": "行處應當教。於是行者十四行。欲行瞋恚行",
    "T32n1648_003:0409b27": "癡行信行意行覺行欲瞋恚行欲癡行瞋癡行",
    "T32n1648_003:0409b28": "等分行信意行信覺行意覺行等分行。復次",
    "T32n1648_003:0409b29": "愛見慢等種種行可知。於是貪欲意使行性樂",
    "T32n1648_003:0409c01": "著。無異於是義。由行故成十四人。欲行人嗔",
    "T32n1648_003:0409c02": "行人癡行人信行人意行人覺行人欲瞋行人",
    "T32n1648_003:0409c03": "欲癡行人瞋癡行人等分行人信意行人信覺",
    "T32n1648_003:0409c04": "行人意覺行人等分行人。於是欲欲欲使欲",
    "T32n1648_003:0409c05": "性欲樂。此謂欲行人。其欲常行增上欲。是謂",
    "T32n1648_003:0409c06": "欲行。如是一切當分別。爾時此十四人略成",
    "T32n1648_003:0409c07": "七人。如是欲行人信行人成一。瞋行人意行",
    "T32n1648_003:0409c08": "人成一。癡行人覺行人成一。欲瞋行人信意",
    "T32n1648_003:0409c09": "行人成一。欲癡行人信覺行人成一。瞋癡行",
    "T32n1648_003:0409c10": "人意覺行人成一。二等分行人成一。問何故",
    "T32n1648_003:0409c11": "欲行人信行人成一。答欲行人於善朋增長",
    "T32n1648_003:0409c12": "信行欲。親覲功德故。復次以三行欲及信。",
    "T32n1648_003:0409c13": "此句成一相。有愛念義。覓功德義。非捨義。",
    "T32n1648_003:0409c14": "於是欲者念欲。信者念善。欲者覓欲功德。信",
    "T32n1648_003:0409c15": "者覓善功德。欲者不捨非可愛為相。信者不",
    "T32n1648_003:0409c16": "捨可愛為相。是故欲行及信行成一相。問何",
    "T32n1648_003:0409c17": "故瞋恚行及意行成一。答瞋行人於善朋增",
    "T32n1648_003:0409c18": "長智行瞋。親覲功德故。復次以三行瞋恚及",
    "T32n1648_003:0409c19": "智成一相。非愛念故覓瞋故捨故。於是瞋人",
    "T32n1648_003:0409c20": "非安愛念。智者非安行念。瞋恚人覓瞋。智者",
    "T32n1648_003:0409c21": "覓行過患。瞋人安捨。智者安捨行。是故瞋行",
    "T32n1648_003:0409c22": "人及意行成一相。等故。問何故癡行人及覺",
    "T32n1648_003:0409c23": "行人成一。答癡行人為得善。增長覺行癡。",
    "T32n1648_003:0409c24": "親覲功德故。信慧動離故。復次以二行癡",
    "T32n1648_003:0409c25": "覺成一相。不自定故動故。於是癡安亂故",
    "T32n1648_003:0409c26": "不安。覺種種覺憶故成不安。癡無所趣向",
    "T32n1648_003:0409c27": "成動。覺輕安故成動。是故癡行及覺行成一",
    "T32n1648_003:0409c28": "相。等故。以此方便餘行當分別。如是此成七",
    "T32n1648_003:0409c29": "人。於此七人云何速修行。云何遲修行。欲",
    "T32n1648_003:0410a01": "行人速修行。以安可教化。信力故。癡覺薄",
    "T32n1648_003:0410a02": "故。瞋行人速修行。安可教化。有意力故。癡覺",
    "T32n1648_003:0410a03": "薄故。癡行人遲修行。難可教化。有癡覺力",
    "T32n1648_003:0410a04": "故。信意薄故。欲瞋行人速修行。安可教化。",
    "T32n1648_003:0410a05": "有信意力故。癡覺薄故。欲癡行人遲修行。",
    "T32n1648_003:0410a06": "難可教化。不安信故。癡覺力故。瞋癡行人",
    "T32n1648_003:0410a07": "遲修行。難可教化。不安意故。癡覺力故。等",
    "T32n1648_003:0410a08": "分行人遲修行。難可教化。不安住意故。有",
    "T32n1648_003:0410a09": "癡覺力故。爾時此七人。由本煩惱成三。欲行",
    "T32n1648_003:0410a10": "人嗔恚行人癡行人。問此三行何因緣。云何",
    "T32n1648_003:0410a11": "可知此欲行人此瞋行人此癡行人。云何行",
    "T32n1648_003:0410a12": "受衣乞食坐臥行處威儀。答初所造因緣。諸",
    "T32n1648_003:0410a13": "行界為因緣。過患為因緣。云何諸行初所造",
    "T32n1648_003:0410a14": "因緣。於初可愛方便故。多善業成欲行人。",
    "T32n1648_003:0410a15": "復從天堂落生於此。多起殺割桁械怨業。成",
    "T32n1648_003:0410a16": "瞋行人。不愛業所覆。從地獄從龍生墮落生",
    "T32n1648_003:0410a17": "此。初多飲酒離間。成癡行人。從畜生墮落",
    "T32n1648_003:0410a18": "生此。如是行初造因緣。云何界為因緣。二",
    "T32n1648_003:0410a19": "界最近故。成癡行人。所謂地界水界。二界",
    "T32n1648_003:0410a20": "最近故。成瞋行人。所謂火界風界。四界等故。",
    "T32n1648_003:0410a21": "成欲行人。如是諸行界為因緣。云何過患為",
    "T32n1648_003:0410a22": "因緣。最多淡成欲行人。最多瞻成瞋行人。",
    "T32n1648_003:0410a23": "最多風成癡行人。復有說。最多淡成癡行",
    "T32n1648_003:0410a24": "人。最多風成欲行人。如是過患為因緣。云",
    "T32n1648_003:0410a25": "何可知此人欲行此人瞋行此人癡行。答以",
    "T32n1648_003:0410a26": "七行可知。如是以事以煩惱以行以受取以",
    "T32n1648_003:0410a27": "食以業以臥。云何以事可知。欲行人見所有",
    "T32n1648_003:0410a28": "事。未常見而見既見。恒觀於真實過患不作",
    "T32n1648_003:0410a29": "意。於小功德成不難。不從此欲解脫。既觀",
    "T32n1648_003:0410b01": "不能捨行。知於餘事。諸如是行欲行可知嗔",
    "T32n1648_003:0410b02": "行人者。見所有如是事。如倦不能久看。隨",
    "T32n1648_003:0410b03": "取過患多毀人。於多功德非不難。從此不",
    "T32n1648_003:0410b04": "捨。唯以過患得已便。知行餘事亦如是。行",
    "T32n1648_003:0410b05": "瞋行可知。癡行人見所有如是事。於功德過",
    "T32n1648_003:0410b06": "患成信他。聞他人所薄亦薄。聞他所讚歎亦",
    "T32n1648_003:0410b07": "讚歎。自不知故。以如是行於外事。癡行可",
    "T32n1648_003:0410b08": "知。如是以事。問云何以煩惱可知。答欲行",
    "T32n1648_003:0410b09": "人五煩惱。多行嫉慳幻諂欲。此謂五。瞋恚",
    "T32n1648_003:0410b10": "行人五煩惱。多行忿恨覆慳瞋。此謂五。癡",
    "T32n1648_003:0410b11": "行人五煩惱。多行懶懈怠疑悔無明是五。如",
    "T32n1648_003:0410b12": "是以煩惱可知。問云何以行。答欲行人見行",
    "T32n1648_003:0410b13": "以性。舉脚疾行平。舉脚平下脚不廣。舉脚",
    "T32n1648_003:0410b14": "可愛行。如是以行欲行可知。嗔恚行人見行",
    "T32n1648_003:0410b15": "以性。急起脚急下。相觸以半脚入地。如是已",
    "T32n1648_003:0410b16": "行瞋恚人可知。癡行人見行以性。起脚摩地",
    "T32n1648_003:0410b17": "亦摩下。以脚觸脚行。以如是行癡行人可知。",
    "T32n1648_003:0410b18": "如是以行。問云何以著衣欲行人。答欲行人",
    "T32n1648_003:0410b19": "若捉衣以性。不多見不寬著衣太下。周正圓",
    "T32n1648_003:0410b20": "種種可愛可見。瞋行人著衣以性。大急太",
    "T32n1648_003:0410b21": "上。不周正不圓。不種種可愛。不可觀。癡行",
    "T32n1648_003:0410b22": "人若著衣以性。多寬不周正不圓。非種種可",
    "T32n1648_003:0410b23": "愛可觀。如是以著衣可知。問云何以食可知。",
    "T32n1648_003:0410b24": "答欲行人樂肥甜。瞋恚行人樂酢。癡行人不",
    "T32n1648_003:0410b25": "定樂。復次欲行人。食時自量相應中適取揣",
    "T32n1648_003:0410b26": "食。亦知氣味不速食。若得少味成大歡喜。",
    "T32n1648_003:0410b27": "瞋行人見食。多取揣食滿口食。若得少味太",
    "T32n1648_003:0410b28": "瞋惱。癡行人見食。不圓小揣食不中適。少",
    "T32n1648_003:0410b29": "取以食塗染其口。半揣入口。半墮盤器。亂",
    "T32n1648_003:0410c01": "心不思惟食。如是以欲可知。問云何以事",
    "T32n1648_003:0410c02": "知。欲行人掃地。平身捉掃箒不駃。不知土",
    "T32n1648_003:0410c03": "沙。而能清淨。瞋行人若掃地。急捉掃箒兩邊",
    "T32n1648_003:0410c04": "駃除去土沙。急聲雖淨潔而不平等。愚癡行",
    "T32n1648_003:0410c05": "人若掃地。寬捉掃箒輾轉看盡處處不淨。亦",
    "T32n1648_003:0410c06": "不平等。如是浣染縫等。一切事平等作不與",
    "T32n1648_003:0410c07": "心。是欲人瞋行人。於一切事不平等作不與",
    "T32n1648_003:0410c08": "心。癡行人亂心多作不成。如是以事可知。",
    "T32n1648_003:0410c09": "問云何以臥坐。欲行人眠不駃。眠先拼擋",
    "T32n1648_003:0410c10": "臥處令周正平等。安隱置身屈臂眠。夜中有",
    "T32n1648_003:0410c11": "喚即起。如有所疑即答。瞋行人若眠駃。隨",
    "T32n1648_003:0410c12": "得所安置。身面目頻蹙。於夜若有人喚即",
    "T32n1648_003:0410c13": "起瞋答。癡人若眠臥處不周正。放手脚覆",
    "T32n1648_003:0410c14": "身而臥。夜中若有人喚。應聲噫噫久時方答。",
    "T32n1648_003:0410c15": "如是以臥可知。問何行何法。用受衣乞食坐",
    "T32n1648_003:0410c16": "臥行處。若欲行人衣麁不下色可憎。是與",
    "T32n1648_003:0410c17": "其衣當著。瞋行人衣精細。衣淨潔好色下可",
    "T32n1648_003:0410c18": "愛。是應當著。癡行人衣隨所得當著。欲行",
    "T32n1648_003:0410c19": "人乞食麁不淨潔。無美氣味少乞食。瞋行",
    "T32n1648_003:0410c20": "人乞食肥美淨潔。好氣味如意所得癡。行",
    "T32n1648_003:0410c21": "人乞食隨所得有節。欲行人臥坐於樹影水",
    "T32n1648_003:0410c22": "間。於小遠村處。復於未成寺。於無臥具處。",
    "T32n1648_003:0410c23": "是其當眠坐。瞋行人坐臥樹影水邊成就平",
    "T32n1648_003:0410c24": "正。於寺已成臥具。具足成其坐臥處。癡行",
    "T32n1648_003:0410c25": "人依。師親覲當住。欲行人行處。麁飯飲食處。",
    "T32n1648_003:0410c26": "若入聚落應向日而行。於惡人處。是其當行。",
    "T32n1648_003:0410c27": "瞋恚行人處。於飯水飲食具足。逐日而入多",
    "T32n1648_003:0410c28": "信向人處。是其當入。癡行人隨所得處。欲",
    "T32n1648_003:0410c29": "行人威儀多行脚處。瞋行人依坐臥。癡行人",
    "T32n1648_003:0411a01": "依行處。於是散向。欲者依可愛境界為信。",
    "T32n1648_003:0411a02": "瞋恚者不可愛境界為信。癡者不觀為因。欲",
    "T32n1648_003:0411a03": "者如奴。瞋恚者如主。癡者如毒。貪者少過",
    "T32n1648_003:0411a04": "患斷無染。瞋恚大過患使無染。癡者大過患",
    "T32n1648_003:0411a05": "斷無染。欲行人樂色。瞋行人樂諍。癡行人樂",
    "T32n1648_003:0411a06": "懈怠。",
    "T32n1648_003:0411a07": "分別行處品第七",
    "T32n1648_003:0411a08": "爾時依止師觀其所行。授三十八行。當復教",
    "T32n1648_003:0411a09": "示令二行相應。問云何三十八行處。答謂",
    "T32n1648_003:0411a10": "十一切入地水火風青黃赤白空處識處一切",
    "T32n1648_003:0411a11": "入。又十不淨想。膖脹想。青淤想。爛想。棄",
    "T32n1648_003:0411a12": "擲想。鳥獸食噉想。身肉分張想。斬斫離散",
    "T32n1648_003:0411a13": "想。赤血塗染想。虫臭想。骨想。又十念。念佛",
    "T32n1648_003:0411a14": "念法念僧念戒念施念天念死念身念數息念",
    "T32n1648_003:0411a15": "寂寂。又四無量心。慈悲喜捨。觀四大食不",
    "T32n1648_003:0411a16": "淨想。無所有處非非想處。斯謂三十八行處。",
    "T32n1648_003:0411a17": "此三十八行處。以九行當知最勝。一以禪。二",
    "T32n1648_003:0411a18": "以正越。三以增長。四以緣。五以事。六以勝。",
    "T32n1648_003:0411a19": "七以地。八以取。九以人。問云何為禪。答謂十",
    "T32n1648_003:0411a20": "行處成禪外行。又十一行處成就初禪。又三",
    "T32n1648_003:0411a21": "行處成就三禪。又一行處成就四禪。又九",
    "T32n1648_003:0411a22": "行處成就四禪五禪。又四行處成就無色四",
    "T32n1648_003:0411a23": "禪。問云何十行處成禪外行。答除數息及觀",
    "T32n1648_003:0411a24": "身。餘八念及觀四大食不淨想。是謂十外行。",
    "T32n1648_003:0411a25": "問云何十一行處初禪所攝。答十不淨想及",
    "T32n1648_003:0411a26": "觀身。是謂初禪所攝。問云何三行處。三禪",
    "T32n1648_003:0411a27": "所攝。答謂慈悲喜。問云何一行處四禪所",
    "T32n1648_003:0411a28": "攝。",
    "T32n1648_003:0411a29": "答謂捨。問云何九行處四禪五禪所攝。答除",
    "T32n1648_003:0411b01": "空一切入識一切入。餘殘八一切入。及數息",
    "T32n1648_003:0411b02": "念。問云何四行處四無色所攝。答虛空一切",
    "T32n1648_003:0411b03": "入。識一切入。無所有處。非非想處。是名四",
    "T32n1648_003:0411b04": "行。如是以禪可知。問云何以正越。答入行處",
    "T32n1648_003:0411b05": "成為越色。除無色一切入。餘八一切入。餘",
    "T32n1648_003:0411b06": "三十行處。不成為越色。又三行處成為越事。",
    "T32n1648_003:0411b07": "二無色一切入。及無所有處。餘三十五行",
    "T32n1648_003:0411b08": "處。不成為越事。又一行處成為越想受。所",
    "T32n1648_003:0411b09": "謂非非想處。餘三十七行。不成為越想受。如",
    "T32n1648_003:0411b10": "是以越可知。問云何以增長。答十四行處可",
    "T32n1648_003:0411b11": "令增長。所謂十一切入。及四無量心。餘二",
    "T32n1648_003:0411b12": "十四行處。不應令增長。如是以增長可知。問",
    "T32n1648_003:0411b13": "云何為緣。答九行處為神通緣。除無色一切",
    "T32n1648_003:0411b14": "入。八一切入。及分別虛空一切入。餘三十行",
    "T32n1648_003:0411b15": "不成神通緣。三十七行處成為毘婆舍那緣。",
    "T32n1648_003:0411b16": "除非非想處。又一行處不成毘婆舍那緣。所",
    "T32n1648_003:0411b17": "謂非非想處。如是以緣可知。問云何為事。答",
    "T32n1648_003:0411b18": "二十一行處是分別事。十二行處是為實事。",
    "T32n1648_003:0411b19": "五行處不應說分別事實事。問云何二十一",
    "T32n1648_003:0411b20": "行處是分別事。答除識一切入。餘九一切入",
    "T32n1648_003:0411b21": "十不淨想及念數息念身。問云何十二實事。",
    "T32n1648_003:0411b22": "答識一切入非非想處。及十禪外行。問云何",
    "T32n1648_003:0411b23": "五不應說分別事及實事。答謂四無量心。及",
    "T32n1648_003:0411b24": "無所有處。復次二行處。內營事內事。又二行",
    "T32n1648_003:0411b25": "處。內營事外事。又一行處。外營事內事。又",
    "T32n1648_003:0411b26": "二十一行處。外營事外事。又四行處。內營事",
    "T32n1648_003:0411b27": "內事設外事。又四行處。設內營事設外營",
    "T32n1648_003:0411b28": "事外事。又二行處。設內營事設外營事。設",
    "T32n1648_003:0411b29": "內事設外事。又一行處。內外營事內事。又一",
    "T32n1648_003:0411c01": "行處內營事不應說及內事外事。於是二行",
    "T32n1648_003:0411c02": "處內營事內事者。謂識一切入及非非想處。",
    "T32n1648_003:0411c03": "又二行處內營事外事者。所謂念數息念身。",
    "T32n1648_003:0411c04": "又一行處外營事內事者。所謂念死。又二十",
    "T32n1648_003:0411c05": "一行處外營事外事者。謂十不淨想。四無量",
    "T32n1648_003:0411c06": "心。四色一切入。虛空一切入。及念佛念僧。",
    "T32n1648_003:0411c07": "又四行處內營事內事設外事者。謂念戒念",
    "T32n1648_003:0411c08": "施觀於四大。及不淨食想。又四行處設內營",
    "T32n1648_003:0411c09": "事設外營事說外事。謂四色一切入。又二行",
    "T32n1648_003:0411c10": "處設內營事設外營事設內事設外事。謂念",
    "T32n1648_003:0411c11": "法念寂寂。又一行處內外營事內事。謂為念",
    "T32n1648_003:0411c12": "天。又一行處內營事內事外事不應說。謂無",
    "T32n1648_003:0411c13": "所有處。又二行處過去事。謂識一切入。及",
    "T32n1648_003:0411c14": "非非想處。又一行處於未來事。所謂念死。又",
    "T32n1648_003:0411c15": "一行處於現在事。所謂念天。又六行處設過",
    "T32n1648_003:0411c16": "去事。設未來事。設現在事。謂念佛念僧念",
    "T32n1648_003:0411c17": "戒念施。及觀四大不淨食想。又二行處。設",
    "T32n1648_003:0411c18": "過去事。設現在事。設不應說。過去未來者。",
    "T32n1648_003:0411c19": "所謂念法念寂寂。又二十六行處。不應設",
    "T32n1648_003:0411c20": "三世事。謂九一切入。十不淨想。四無量心。",
    "T32n1648_003:0411c21": "及念數息念身。無所有處。又四行處動事。謂",
    "T32n1648_003:0411c22": "火一切入。風一切入。及虫爛想。及念數息。",
    "T32n1648_003:0411c23": "其處則動。其相不動。餘三十四不動事。如是",
    "T32n1648_003:0411c24": "以事可知。問云何為勝。答八一切入四無色",
    "T32n1648_003:0411c25": "定。是名勝真實事故。以八一切入是名定勝",
    "T32n1648_003:0411c26": "故。彼第四禪得勝地故。四無色定成勝。十不",
    "T32n1648_003:0411c27": "淨想及食不淨想。是名想勝。以色以形以空",
    "T32n1648_003:0411c28": "以方。以分別以和合。以執著故。以不淨想事",
    "T32n1648_003:0411c29": "故。以十念處。是名勝念。微細故。隨念故。四",
    "T32n1648_003:0412a01": "無量心以無過為勝。受饒益故觀四大。是名",
    "T32n1648_003:0412a02": "慧勝。以執著空故如是以勝可知。問云何以",
    "T32n1648_003:0412a03": "地。答十二行處。不生於天上。謂十不淨及",
    "T32n1648_003:0412a04": "念身食不淨想。又十三行處不生於色有。初",
    "T32n1648_003:0412a05": "十二及數息念不生色有。除四無色處。餘行",
    "T32n1648_003:0412a06": "處不生於無色有。如是以地可知。問云何以",
    "T32n1648_003:0412a07": "取。答謂十七行處。以見應取相。除風一切入",
    "T32n1648_003:0412a08": "及無色一切入。餘七一切入十不淨想。又一",
    "T32n1648_003:0412a09": "行處。以觸應取相。謂念數息。又一行處。或",
    "T32n1648_003:0412a10": "以見或以觸應取。謂風一切入。餘十九行處。",
    "T32n1648_003:0412a11": "以聞分別應取。又五行處。初坐禪人不應修",
    "T32n1648_003:0412a12": "行。四無色及捨餘二十三。初學禪人應取。",
    "T32n1648_003:0412a13": "如是以取可知。問云何以人。答欲行人四無",
    "T32n1648_003:0412a14": "量不應修行以淨相故。何以故。欲行人作意",
    "T32n1648_003:0412a15": "淨想非其所行。如痰病人多食肥腴非其所",
    "T32n1648_003:0412a16": "宜。瞋行人十不淨想不應修行。瞋恚想故。瞋",
    "T32n1648_003:0412a17": "恚作意非其所行。如瞻病人飲食沸熱非其",
    "T32n1648_003:0412a18": "所宜。癡行人未增長智。不應令起修行處。",
    "T32n1648_003:0412a19": "離方便故。若離方便其精進無果。如人騎象",
    "T32n1648_003:0412a20": "無鉤。欲行人應修不淨想及觀身。是其欲對",
    "T32n1648_003:0412a21": "治故。瞋行人應修四無量心。是瞋對治故。或",
    "T32n1648_003:0412a22": "當修色一切入心隨逐故。信行人當修六念",
    "T32n1648_003:0412a23": "處。念佛為初信定故。意行人當修觀四大。於",
    "T32n1648_003:0412a24": "食不淨想。念死念寂寂深處故。復次意行",
    "T32n1648_003:0412a25": "人於一切行處無所妨礙。覺行人當修念數",
    "T32n1648_003:0412a26": "息以斷覺故。癡行人以言問法。以時聞法以",
    "T32n1648_003:0412a27": "恭敬法。與師共住令智增長。於三十八行",
    "T32n1648_003:0412a28": "隨其所樂。應當修念死。及觀四大最勝。復",
    "T32n1648_003:0412a29": "說於分別行處我見彼勝。六人於所分別略",
    "T32n1648_003:0412b01": "而為三。問若然於初有妨。答二欲行人。謂",
    "T32n1648_003:0412b02": "鈍根利根。為鈍根欲人。修不淨觀。為其欲對",
    "T32n1648_003:0412b03": "治。是所應教行。修得除欲。利根欲人。初信增",
    "T32n1648_003:0412b04": "長。當修念處。是所應教行。修得除欲。二瞋行",
    "T32n1648_003:0412b05": "人。謂鈍根利根。為鈍根瞋恚行人。修四無",
    "T32n1648_003:0412b06": "量。是其瞋恚對治。是所應教行。修得除瞋。利",
    "T32n1648_003:0412b07": "根瞋恚行人。以智增長修行勝處。是所教修",
    "T32n1648_003:0412b08": "得除瞋。二癡行人。謂無根鈍根。為無根癡行",
    "T32n1648_003:0412b09": "人。不應教修行處。為鈍根癡行人。為除覺應",
    "T32n1648_003:0412b10": "教修念數息。如是以略唯成三人。是故無妨。",
    "T32n1648_003:0412b11": "於是法一切入及數息。以空增長。無妨成一",
    "T32n1648_003:0412b12": "切行。若已得勝功德。勝一切行所行之處故",
    "T32n1648_003:0412b13": "成不妨。",
    "T32n1648_003:0412b14": "解脫道論卷第三"
}