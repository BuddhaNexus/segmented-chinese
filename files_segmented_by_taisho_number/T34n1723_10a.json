{
    "T34n1723_10a:0836a24": "folio_10a 妙法蓮華經玄贊卷第十本",
    "T34n1723_10a:0836a26": "沙門大乘基撰",
    "T34n1723_10a:0836a27": "隨喜功德品隨喜功德品",
    "T34n1723_10a:0836a28": "三門分別：一來意，二釋名，三解妨。來意有",
    "T34n1723_10a:0836a29": "三：一者七品學行流通中，後六品明能行人，",
    "T34n1723_10a:0836b01": "分四：自下第三有二品，明傍修行及正依",
    "T34n1723_10a:0836b02": "行功德多少。此品明傍修行之福，故此品興",
    "T34n1723_10a:0836b03": "也。二者一乘果中，上二品明已滿果，自下三",
    "T34n1723_10a:0836b04": "品明未滿果，分二：此品明傍修隨喜福果",
    "T34n1723_10a:0836b05": "多小，後二品明正依行福果多少。故此品興。",
    "T34n1723_10a:0836b06": "三者論云法力有五，前已明三，此為第四聞",
    "T34n1723_10a:0836b07": "法，指如〈隨喜功德品〉說。由從他聞能生隨",
    "T34n1723_10a:0836b08": "喜，故名聞法。此品廣明，故品來也。釋名",
    "T34n1723_10a:0836b09": "者，「隨」者順從之名，「喜」者忻悅之稱，身心順從",
    "T34n1723_10a:0836b10": "深生忻悅，以此為因生功德果。此品廣明，",
    "T34n1723_10a:0836b11": "故名彼品。隨所聞思修皆生隨喜心，論經",
    "T34n1723_10a:0836b12": "從初，但說聞故。解妨者，此品不但自生",
    "T34n1723_10a:0836b13": "隨喜，亦教勸人，何故不名勸人之品？答：從",
    "T34n1723_10a:0836b14": "本為名，因自隨喜方勸人故。又二俱是隨",
    "T34n1723_10a:0836b15": "喜所攝，故合為名。",
    "T34n1723_10a:0836b16": "經「爾時彌勒至為得幾所福」。贊曰：品文分",
    "T34n1723_10a:0836b17": "二：初彌勒請，後世尊答。此初。有二：長行、頌",
    "T34n1723_10a:0836b18": "故。",
    "T34n1723_10a:0836b19": "經「爾時佛告至汝當善聽」。贊曰：下世尊答。",
    "T34n1723_10a:0836b20": "分三：初挍量為問，次彌勒答，後佛告成。初",
    "T34n1723_10a:0836b21": "文復分三：初明能隨喜者，次明所挍量境，",
    "T34n1723_10a:0836b22": "後「於汝意云何」下正以為問。初文有二：一",
    "T34n1723_10a:0836b23": "明初首隨喜者，二指所挍量後隨喜者。初文",
    "T34n1723_10a:0836b24": "有三：一明初者，次明往處，後明展轉。「巷",
    "T34n1723_10a:0836b25": "陌」者，《玉篇》云「東西為陌」。陌，道也。",
    "T34n1723_10a:0836b26": "經「若四百萬億至滿八十年已」。贊曰：下所挍",
    "T34n1723_10a:0836b27": "量境。中有四：一生數類，二所施具，三年歲，",
    "T34n1723_10a:0836b28": "四得道。此初三也。生類中有二：一別示，有五：",
    "T34n1723_10a:0836b29": "一六趣，二四生，三形類，四想殊，五足異。此",
    "T34n1723_10a:0836c01": "等義門如別章說。「閻浮提金」者，瞻部樹名，此",
    "T34n1723_10a:0836c02": "洲之北岸近樹水下有紫金，光映蔽日月，",
    "T34n1723_10a:0836c03": "故以為名。二「如是等」結。",
    "T34n1723_10a:0836c04": "經「而作是念至具八解脫」。贊曰：此令得道。",
    "T34n1723_10a:0836c05": "有二：初起念，後化導。",
    "T34n1723_10a:0836c06": "經「於汝意云何至寧為多不」。贊曰：正以為問。",
    "T34n1723_10a:0836c07": "經「彌勒白佛至阿羅漢果」。贊曰：此彌勒答。",
    "T34n1723_10a:0836c08": "世果已多，況令得聖。",
    "T34n1723_10a:0836c09": "經「佛告彌勒至所不能知」。贊曰：下佛告成。",
    "T34n1723_10a:0836c10": "有二：初成第五十，後成第一者。此初也。隨",
    "T34n1723_10a:0836c11": "喜一念當得菩提，所化眾生倍於上數，故",
    "T34n1723_10a:0836c12": "福為多。令得阿羅漢，不能成佛廣濟眾",
    "T34n1723_10a:0836c13": "生，故福為劣。如挍量佛梵音聲相。",
    "T34n1723_10a:0836c14": "經「阿逸多至不可得比」。贊曰：下成第一者。",
    "T34n1723_10a:0836c15": "文分為五：初總明初人隨喜功德勝前無",
    "T34n1723_10a:0836c16": "比，二往聽聞隨喜之果，三勸聽分座隨喜",
    "T34n1723_10a:0836c17": "果，四受教往聽隨喜果，五舉劣成勝。此初",
    "T34n1723_10a:0836c18": "也。",
    "T34n1723_10a:0836c19": "經「又阿逸多至所坐之處」。贊曰：此第二聽聞",
    "T34n1723_10a:0836c20": "隨喜果、第三勸聽隨喜果，亦得六通、金剛",
    "T34n1723_10a:0836c21": "寶座。此據世果，非出世故。病得臥聽，此據",
    "T34n1723_10a:0836c22": "非病。處寬但勸坐，處窄分坐勸。",
    "T34n1723_10a:0836c23": "經「阿逸多至共生一處」。贊曰：下第四受教往",
    "T34n1723_10a:0836c24": "聽隨喜果。有三：初明得好善友，次明福慧",
    "T34n1723_10a:0836c25": "莊嚴，後見佛聞法。此初也。得解法伴為",
    "T34n1723_10a:0836c26": "善友也。",
    "T34n1723_10a:0836c27": "經「利根智慧至無諸可惡」。贊曰：下福慧莊",
    "T34n1723_10a:0836c28": "嚴。利根，智慧也，餘皆是福攝。福中有五：一",
    "T34n1723_10a:0836c29": "聲相，二口相，三鼻相，四面相，五眾相。百千",
    "T34n1723_10a:0837a01": "萬世通下諸果。口相有五：一氣，二舌，三齦",
    "T34n1723_10a:0837a02": "齶等無病，四齒無六惡，五唇無十惡。「不褰",
    "T34n1723_10a:0837a03": "縮」者，「褰」舉也，「縮」短也，或作「莤」字。「不麁澁」者，",
    "T34n1723_10a:0837a04": "有細潤也。「不瘡胗」，「胗」音居忍反，唇上瘡謂",
    "T34n1723_10a:0837a05": "之胗；又之忍反。今從初。有作「緊」，緊縵，非瘡",
    "T34n1723_10a:0837a06": "胗也。「不喎」者，口不戾也。「喎」音苦蛙反。",
    "T34n1723_10a:0837a07": "經「鼻不䐔䏲至不可喜相」。贊曰：此鼻及面相。",
    "T34n1723_10a:0837a08": "「䐔」音方顯反，應作「匾」字。「䏲」音湯嵆反，應作",
    "T34n1723_10a:0837a09": "「𠥶」字。匾𠥶，薄也。「曲戾」魯帝反，乖也。「窊曲」者，",
    "T34n1723_10a:0837a10": "「窊」音《玉篇》「於瓜、烏瓜二反，凹也耶下也」。「曲」枉",
    "T34n1723_10a:0837a11": "也細小也。",
    "T34n1723_10a:0837a12": "經「唇舌牙齒至人相具足」。贊曰：眾相有六。",
    "T34n1723_10a:0837a13": "經「世世所生至信受教誨」。贊曰：見佛聞法。",
    "T34n1723_10a:0837a14": "經「阿逸多至如說修行」。贊曰：五舉劣成勝。",
    "T34n1723_10a:0837a15": "經「爾時世尊至不可為譬喻」。贊曰：十八頌，為",
    "T34n1723_10a:0837a16": "二：初八頌傍隨喜，後十頌正隨喜者。此初。",
    "T34n1723_10a:0837a17": "有三：初二頌標隨喜者，次五頌挍量，後一",
    "T34n1723_10a:0837a18": "頌結成。",
    "T34n1723_10a:0837a19": "經「如是展轉聞至常從其口出」。贊曰：下十頌",
    "T34n1723_10a:0837a20": "正隨喜者。分五，此有二：一頌總明初人隨",
    "T34n1723_10a:0837a21": "喜，五頌受教往聽隨喜。",
    "T34n1723_10a:0837a22": "經「若故詣僧坊至其福不可限」。贊曰：此有",
    "T34n1723_10a:0837a23": "三：初二頌聽聞隨喜，一頌勸聽分坐隨喜，",
    "T34n1723_10a:0837a24": "一頌舉劣成勝。",
    "T34n1723_10a:0837a25": "法師功德品法師功德品",
    "T34n1723_10a:0837a26": "三門分別：一來意，二釋名，三解妨。來意有",
    "T34n1723_10a:0837a27": "三：一者六品能行人中前明傍人能修行者",
    "T34n1723_10a:0837a28": "福，未明正能行法師之福，今正明之，故此",
    "T34n1723_10a:0837a29": "品來。二者下二品明正依行福果多少中初",
    "T34n1723_10a:0837a30": "品總明得果多少，後品引已證成得者，故",
    "T34n1723_10a:0837a31": "此品興。三者論解法力有五，第五讀誦持",
    "T34n1723_10a:0837a32": "說〈常精進品〉示現，此品佛告常精進持說等",
    "T34n1723_10a:0837b01": "功德，故此品來。釋名者，依法修行可為",
    "T34n1723_10a:0837b02": "軌範，故名法師。唯能行者，非所行法。此品",
    "T34n1723_10a:0837b03": "明法師之功德，故名法師功德品。解妨",
    "T34n1723_10a:0837b04": "者，何故前〈法師品〉佛告藥王，〈寶塔〉、〈天授〉告諸",
    "T34n1723_10a:0837b05": "菩薩并天人四眾，〈安樂行品〉獨告文殊，〈如來",
    "T34n1723_10a:0837b06": "壽量〉、〈分別功德〉、〈隨喜功德〉獨告彌勒，此法師",
    "T34n1723_10a:0837b07": "品告常精進不告餘耶？答：〈法師品〉明人、法",
    "T34n1723_10a:0837b08": "二師。藥王過去不悋軀命以弘經法，以法",
    "T34n1723_10a:0837b09": "為師身為法師，是故偏告。〈寶塔〉法證、〈天授〉",
    "T34n1723_10a:0837b10": "人證，勸示眾人故總告之。〈安樂行品〉明離",
    "T34n1723_10a:0837b11": "毀傷三業善行，文殊每勸修行，多為眾生善",
    "T34n1723_10a:0837b12": "友，自亦以行為先，故偏告文殊。〈壽量品〉明",
    "T34n1723_10a:0837b13": "三佛菩提，〈分別功德〉明道證階降，〈隨喜功德〉",
    "T34n1723_10a:0837b14": "挍量勸示希求佛果，自非位齊正覺、智階",
    "T34n1723_10a:0837b15": "大聖，何由識真化之幽微、察道德之圓證？",
    "T34n1723_10a:0837b16": "故此三品獨告彌勒。此之一品亦合告之，",
    "T34n1723_10a:0837b17": "以常精進名、行雙符，故唯偏告。行五師之",
    "T34n1723_10a:0837b18": "妙行，獲六千之勝德，非直自行修成，曩劫",
    "T34n1723_10a:0837b19": "亦復非常精進而不可證，豈由懈逸之所",
    "T34n1723_10a:0837b20": "剋成？故偏告於常精進也。",
    "T34n1723_10a:0837b21": "經「爾時佛告至若書寫」。贊曰：大文分三：初",
    "T34n1723_10a:0837b22": "告修行法師差別，次顯所得功德多少，後",
    "T34n1723_10a:0837b23": "顯六根殊勝果用。此初也。據實法師總有",
    "T34n1723_10a:0837b24": "十種，此略說五：一持，二讀，三誦，四說，五寫；",
    "T34n1723_10a:0837b25": "例餘供養、施他、聽聞、思惟、修習，亦皆法師。",
    "T34n1723_10a:0837b26": "初三易而不論，後二難而不說，舉中五種",
    "T34n1723_10a:0837b27": "例難、易故。",
    "T34n1723_10a:0837b28": "經「是人當得至皆令清淨」。贊曰：此顯所得功",
    "T34n1723_10a:0837b29": "德多少。初辨、後結。古有二解：一云，十善為",
    "T34n1723_10a:0837b30": "本，一善皆有九善助成，各成十行。十行各",
    "T34n1723_10a:0837b31": "有自作、教他、讚歎法勝及讚行十善者，合",
    "T34n1723_10a:0837b32": "成四百。此四各有上、中、下修，合千二百。耳、",
    "T34n1723_10a:0837c01": "舌、意三，聽聞、談說、心得法義，修行力勝，具",
    "T34n1723_10a:0837c02": "足三品各千二百。餘三根劣都無上品，故唯",
    "T34n1723_10a:0837c03": "八百。若依十善為首修成此德，餘經亦爾，",
    "T34n1723_10a:0837c04": "六根功德亦應如是，何但此經？二云，六根各",
    "T34n1723_10a:0837c05": "有百福，一一皆以十善莊嚴，合成一千。六",
    "T34n1723_10a:0837c06": "根合此總有六千，三根勝故增得二百，三",
    "T34n1723_10a:0837c07": "根劣故各減二百。古解引《正法華》及《莊嚴論》",
    "T34n1723_10a:0837c08": "六品各一千，眼、鼻、身三併與二百，其數何也。",
    "T34n1723_10a:0837c09": "又百福者，十十善因所感之果。今以因助，未",
    "T34n1723_10a:0837c10": "見所由。今正解者，本論之中唯說三根各",
    "T34n1723_10a:0837c11": "千二百，餘三各八百，不得將《莊嚴論》例同",
    "T34n1723_10a:0837c12": "此經。又未勘彼二文，今且為四釋：一者於",
    "T34n1723_10a:0837c13": "此經中修十法行：一書寫，二供養，三施他，",
    "T34n1723_10a:0837c14": "四聽聞，五披讀，六受持，七開演，八諷誦，九",
    "T34n1723_10a:0837c15": "思惟，十修習。於此十中一一相資轉成百",
    "T34n1723_10a:0837c16": "行，百行各四：自作、教他、讚勵、慶慰、合成四",
    "T34n1723_10a:0837c17": "百。各有三品而修習之、成千二百。三根勝",
    "T34n1723_10a:0837c18": "故具千二百、三根劣故而無上品各唯八",
    "T34n1723_10a:0837c19": "百。二者因於此經十法行中、一一皆以十",
    "T34n1723_10a:0837c20": "善資助、如是十十具足成百。自作、教他、讚",
    "T34n1723_10a:0837c21": "勵、慶慰合成四百。三品修習成千二百，三",
    "T34n1723_10a:0837c22": "根勝劣增減同前。此經勝妙獨成此德，餘經",
    "T34n1723_10a:0837c23": "不然故無此德。此文略故說五法師，其實",
    "T34n1723_10a:0837c24": "十種，一一為首，餘行助成，皆獲爾德。又依",
    "T34n1723_10a:0837c25": "此經，六根皆唯說五法師非十種者，今有",
    "T34n1723_10a:0837c26": "二解：一云，此五法師一一兼修十善，即成五",
    "T34n1723_10a:0837c27": "十。自作、教他、讚勵、慶慰，五十各四即成二",
    "T34n1723_10a:0837c28": "百。一一根門雖皆二百，眼、鼻、身劣，並有耳、",
    "T34n1723_10a:0837c29": "舌、意三助之。自類不相助，故并本成八",
    "T34n1723_10a:0837c30": "百。耳、舌、意勝故能引三助，故耳、舌、意成",
    "T34n1723_10a:0837c31": "千二百。二云，未見文說，不可虛卜。經云「以",
    "T34n1723_10a:0837c32": "是功德莊嚴六根皆令清淨」，論云「諸凡夫",
    "T34n1723_10a:0838a01": "人以經力故得勝根用，未入初地位」。如",
    "T34n1723_10a:0838a02": "經以父母所生肉眼，見於三千大千世界",
    "T34n1723_10a:0838a03": "如是等故；有解在於十住十行十迴向中，非",
    "T34n1723_10a:0838a04": "於十信，力猶弱故。今解唯在四善根位，以",
    "T34n1723_10a:0838a05": "其肉眼見大千故，解脫分位未能如是。解",
    "T34n1723_10a:0838a06": "脫分位見一洲之化佛，決擇分位見大千之",
    "T34n1723_10a:0838a07": "化佛，即如經云「三千大千一化佛境」，故知決",
    "T34n1723_10a:0838a08": "擇分方見大千界。不爾，一化佛境說誰所見",
    "T34n1723_10a:0838a09": "耶？論云「又六根清淨者，於一一根中悉能",
    "T34n1723_10a:0838a10": "具足見色聞聲知香味觸等，諸根互用故。」",
    "T34n1723_10a:0838a11": "眼見者聞香能知，如經釋提桓因在勝殿",
    "T34n1723_10a:0838a12": "上，五欲娛樂在殿上坐。色應眼見鼻能知",
    "T34n1723_10a:0838a13": "故，乃至說法故聞香知者，此是智境鼻",
    "T34n1723_10a:0838a14": "根知故。說法應智知，以鼻根知故，此義有",
    "T34n1723_10a:0838a15": "二：一云，諸根互用唯在十地。《唯識》等云「得自",
    "T34n1723_10a:0838a16": "在位諸根互用，一根發識緣一切境」，故非",
    "T34n1723_10a:0838a17": "地前可名自在諸根互用。其前所說見聞",
    "T34n1723_10a:0838a18": "大千通地前位，初地已上見百世界，非唯",
    "T34n1723_10a:0838a19": "三千故。又初地上實見一百三千大千，據",
    "T34n1723_10a:0838a20": "一化佛境且言見大千，於理無爽。二者，諸",
    "T34n1723_10a:0838a21": "根互用得大自在唯在十地。《唯識》等是。若",
    "T34n1723_10a:0838a22": "加行力分亦得者，地前亦得。故此本論說地",
    "T34n1723_10a:0838a23": "前得，在凡夫言，許通於下互用中故。前凡",
    "T34n1723_10a:0838a24": "夫位得前功德，今初地上諸根互用，故非地",
    "T34n1723_10a:0838a25": "前有互用也。",
    "T34n1723_10a:0838a26": "經「是善男子至悉見悉知」。贊曰：下第三段別",
    "T34n1723_10a:0838a27": "顯六根殊勝作用。初眼。長行有三：一肉眼非",
    "T34n1723_10a:0838a28": "通，下皆准知；二所見近遠；三見業報。",
    "T34n1723_10a:0838a29": "經「爾時世尊至肉眼力如是」。贊曰：五頌，分",
    "T34n1723_10a:0838b01": "四：一勅聽，一數，二近遠，一眾生及結。小教",
    "T34n1723_10a:0838b02": "說二乘天眼見大千，今說持經力凡夫眼",
    "T34n1723_10a:0838b03": "見大千，初地菩薩見一百大千世界，六根功",
    "T34n1723_10a:0838b04": "德多少不同，所得境界大千無別。修因勝劣",
    "T34n1723_10a:0838b05": "果德不同，識用不差大千咸等。又德是內成，",
    "T34n1723_10a:0838b06": "由因增咸；境是一化，外取量同。只如二乘",
    "T34n1723_10a:0838b07": "傍取，遂有二千三千。宿命、天眼，所知過、未俱",
    "T34n1723_10a:0838b08": "成八萬。又如初地天眼見百大千，勝二乘",
    "T34n1723_10a:0838b09": "等；宿命、生死但知百劫，劣二乘等，不可一",
    "T34n1723_10a:0838b10": "例。",
    "T34n1723_10a:0838b11": "經「復次常精進至而不壞耳根」。贊曰：耳。長行",
    "T34n1723_10a:0838b12": "有四：一德量，二境量，三所聞差別，四結勝。",
    "T34n1723_10a:0838b13": "差別有七類：初十二雜起聲，次十二六對聲，",
    "T34n1723_10a:0838b14": "次八八部聲，次三三災聲，次三惡趣聲，次二",
    "T34n1723_10a:0838b15": "出家聲，後四聖人聲。〈菩薩地〉說「勝解行位久",
    "T34n1723_10a:0838b16": "修菩薩，無驗呪術用皆驗」，故六根清淨必",
    "T34n1723_10a:0838b17": "在地前凡夫上位，非於下中。",
    "T34n1723_10a:0838b18": "經「爾時世尊至三千世界聲」。贊曰：十八頌，分",
    "T34n1723_10a:0838b19": "三：初一標，次十四頌上，後三結勝。此初也。",
    "T34n1723_10a:0838b20": "經「象馬車牛聲至悉皆得聞之」。贊曰：第二頌",
    "T34n1723_10a:0838b21": "上。十四頌，分四：初八頌欲界聲，次一頌半",
    "T34n1723_10a:0838b22": "色界聲，次一頌半出家聲，後三頌賢聖聲。「十",
    "T34n1723_10a:0838b23": "方世界中禽獸鳴相呼」者，依一三千界中十",
    "T34n1723_10a:0838b24": "方四天下世界，非數大千界為十方。又得",
    "T34n1723_10a:0838b25": "三千是凡夫耳，此是十地乃至佛位，故得十",
    "T34n1723_10a:0838b26": "方亦不相違。",
    "T34n1723_10a:0838b27": "經「三千大千界至功德已如是」。贊曰：結勝也。",
    "T34n1723_10a:0838b28": "經「復次常精進至種種諸香」。贊曰：鼻。長行有",
    "T34n1723_10a:0838b29": "四，此中有二：一德量，二境量。上下既遠，云",
    "T34n1723_10a:0838c01": "何能知？若根遙知，不至取故。壞根不壞境，",
    "T34n1723_10a:0838c02": "若至能取，豈一切香皆就根耶？論云「此是智",
    "T34n1723_10a:0838c03": "境鼻根知故。定智遙知，依鼻根取，故名聞",
    "T34n1723_10a:0838c04": "香，非鼻實能離中取境。又諸根互用，鼻尚",
    "T34n1723_10a:0838c05": "見色，況依眼耳之智不取大千香耶。得",
    "T34n1723_10a:0838c06": "假似香非得實體，許離取體壞境性故。」",
    "T34n1723_10a:0838c07": "經「須曼那華香至憶念不謬」。贊曰：此中有",
    "T34n1723_10a:0838c08": "二：第三差別；第四結成，「雖聞此香」下是。差",
    "T34n1723_10a:0838c09": "別有二：初凡、後聖。凡中復二：初欲界，後色",
    "T34n1723_10a:0838c10": "界。欲界復二：初非天，後天。非天有二：一境物，",
    "T34n1723_10a:0838c11": "二生身。天亦有二：初境物，後天身。色界云",
    "T34n1723_10a:0838c12": "何有香？此通果香，非業果也。《華嚴經》云「菩",
    "T34n1723_10a:0838c13": "薩鼻根聞無色界宮殿之香」，此據依形通力",
    "T34n1723_10a:0838c14": "所變，彼據似形定力所變，故不相違。然《瑜",
    "T34n1723_10a:0838c15": "伽》云：「勝定果色當知唯有顯色等相，以彼",
    "T34n1723_10a:0838c16": "香等生因闕故、又無用故者，依託色界為",
    "T34n1723_10a:0838c17": "定本質，變定境者即無香、味，依欲境有。",
    "T34n1723_10a:0838c18": "又加行心劣生因闕無，因強則有。菩薩有，二",
    "T34n1723_10a:0838c19": "乘無。聖人有，凡夫無。佛弟子有，外道等無，以",
    "T34n1723_10a:0838c20": "劣弱故。」然《瑜伽》云「勝定果色於一切色皆",
    "T34n1723_10a:0838c21": "得自在」，故知定果通變一切。",
    "T34n1723_10a:0838c22": "經「爾時世尊至先得是鼻相」。頌曰：三十頌，",
    "T34n1723_10a:0838c23": "分三：初一頌標，二十八頌上，後一頌結。二",
    "T34n1723_10a:0838c24": "十八頌上，中分二：初二十三凡香，後五聖",
    "T34n1723_10a:0838c25": "香。凡香復二：二十一頌欲界香，二頌色界香。",
    "T34n1723_10a:0838c26": "欲界分二：初七略明人天香，後十四頌廣",
    "T34n1723_10a:0838c27": "明人天香。初復有二：五頌略頌人中境物",
    "T34n1723_10a:0838c28": "及眾生香，後二略頌天中眾生及境物香。十",
    "T34n1723_10a:0838c29": "四頌廣明香中分二：初九人中香，後五天中",
    "T34n1723_10a:0838c30": "香。人中有三：初二境物香，次五眾生香，後二",
    "T34n1723_10a:0838c31": "伏藏香。五頌眾生中，初二現生香，後三隱生",
    "T34n1723_10a:0839a01": "香。五頌天中分四：一華，二宮，一天，一戲。五",
    "T34n1723_10a:0839a02": "頌聖中分四：二比丘，一菩薩，一佛，一眾生。",
    "T34n1723_10a:0839a03": "經「復次常精進至無不美者」。贊曰：舌。長行",
    "T34n1723_10a:0839a04": "有三：一德量，二根用，三舌具用。此初二也。",
    "T34n1723_10a:0839a05": "此無境量，何故不同鼻根能知三千？既不",
    "T34n1723_10a:0839a06": "能知，云何功德成千二百？舌根應亦得甞",
    "T34n1723_10a:0839a07": "三千界味，但以頌文說舌具用聲遍大千，",
    "T34n1723_10a:0839a08": "故不說甞味。香離質而可有，味離質而便",
    "T34n1723_10a:0839a09": "無，故不說得三千界味。經中亦說佛有鼻、",
    "T34n1723_10a:0839a10": "舌通過於眼、耳。",
    "T34n1723_10a:0839a11": "經「若以舌根至深妙法音」。贊曰：下舌具用。",
    "T34n1723_10a:0839a12": "分五：一巧說法，二多眾來聽，三得供養，四",
    "T34n1723_10a:0839a13": "近賢聖，五擁護說法。多眾來聽有三：一天，",
    "T34n1723_10a:0839a14": "二龍等，三四眾來聽。",
    "T34n1723_10a:0839a15": "經「爾時世尊至或時為現身」。贊曰：八頌半，",
    "T34n1723_10a:0839a16": "分二：初一舌根用，餘舌具用。舌具用分四：",
    "T34n1723_10a:0839a17": "一半巧說法，三眾來聽，一供養，二賢聖護。",
    "T34n1723_10a:0839a18": "經「復次常精進至現其色像」。贊曰：身。長行",
    "T34n1723_10a:0839a19": "有四：一德量，二喜見，三境量，四差別。差別",
    "T34n1723_10a:0839a20": "有三：一器界，二上下，三賢聖。",
    "T34n1723_10a:0839a21": "經「爾時世尊至一切於中現」。贊曰：七頌半，分",
    "T34n1723_10a:0839a22": "五：一喜見，一半獨見，一半境量，二半差別，",
    "T34n1723_10a:0839a23": "後一結勝。差別有二：一半境，一賢聖。",
    "T34n1723_10a:0839a24": "經「復次常精進至經中所說」。贊曰：意。長行",
    "T34n1723_10a:0839a25": "有七：一德量，二遠廣，三無窮，四順理，五境",
    "T34n1723_10a:0839a26": "量，六顯勝，七真實。無窮中一月四月等，且舉",
    "T34n1723_10a:0839a27": "月時之分齊。差別中心之所行所取境界，心",
    "T34n1723_10a:0839a28": "所動作三性行相，心所戲論言說分別諸法",
    "T34n1723_10a:0839a29": "性也。或身語意如次配之。",
    "T34n1723_10a:0839b01": "經「爾時世尊至一時皆悉知」。贊曰：十一頌，",
    "T34n1723_10a:0839b02": "分五，此中有三：初一頌半遠廣，半頌無窮，",
    "T34n1723_10a:0839b03": "二頌差別。",
    "T34n1723_10a:0839b04": "經「十方無數佛至於眾無所畏」。贊曰：第四有",
    "T34n1723_10a:0839b05": "四頌頌真實。分四：一能持，一不忘，一如說，",
    "T34n1723_10a:0839b06": "一無畏。",
    "T34n1723_10a:0839b07": "經「持法華經者至持法華經故」。贊曰：第五有",
    "T34n1723_10a:0839b08": "三頌顯勝。分三：一顯勝，一喜敬，一巧說。",
    "T34n1723_10a:0839b09": "恐文繁廣，大分科判與長行別，應各配悉。",
    "T34n1723_10a:0839b10": "常不輕菩薩品常不輕菩薩品",
    "T34n1723_10a:0839b11": "三門分別：一來意，二釋名，三解妨。來意有",
    "T34n1723_10a:0839b12": "四：一者能學行人雖有六品，分為四段，此",
    "T34n1723_10a:0839b13": "為第四，明佛自身往居因位行安樂行、修",
    "T34n1723_10a:0839b14": "忍辱等，流通此經，當得安樂；今說此經，勸",
    "T34n1723_10a:0839b15": "勵時會，故此品來。二者三品明未滿果中，",
    "T34n1723_10a:0839b16": "前明行行六根清淨，未知得者實誰是耶？",
    "T34n1723_10a:0839b17": "今說自身往行彼行得六根淨，勸勵時會，",
    "T34n1723_10a:0839b18": "故此品來。三者欲顯行安樂行威勢無比，",
    "T34n1723_10a:0839b19": "我為不輕行安樂行，眾生于時行損害我，",
    "T34n1723_10a:0839b20": "初雖受苦還由我力並得佛道，況親自行",
    "T34n1723_10a:0839b21": "而不作佛？今說此緣以利時會，故此品來。",
    "T34n1723_10a:0839b22": "四者論說六種記中，此明具因菩薩與記，",
    "T34n1723_10a:0839b23": "故此品來。釋名者，「常」者恒義，「不輕者」恭敬",
    "T34n1723_10a:0839b24": "義。觀他四眾具佛性因，勸他修行必得作",
    "T34n1723_10a:0839b25": "佛，三業恒時虔恭敬仰，故名常不輕。解妨",
    "T34n1723_10a:0839b26": "者，何故此品獨告得大勢？欲明經之威神，",
    "T34n1723_10a:0839b27": "能令順修行者疾得作佛，違經惡人亦能",
    "T34n1723_10a:0839b28": "速拔其苦，故唯告彼不告餘人。問：此品亦",
    "T34n1723_10a:0839b29": "明威音王佛，何故唯以不輕為名？答：佛因",
    "T34n1723_10a:0839c01": "彼說，非正明故。",
    "T34n1723_10a:0839c02": "經「爾時佛告至身意清淨」。贊曰：品文分四：初",
    "T34n1723_10a:0839c03": "牒前違順所生罪福以示眾人，第二別顯",
    "T34n1723_10a:0839c04": "於說經持經之人違順人相，第三結會今",
    "T34n1723_10a:0839c05": "古以示眾人違順之相，第四結勸眾人除",
    "T34n1723_10a:0839c06": "違行順。此初也。罪如前〈譬喻品〉，功德如次",
    "T34n1723_10a:0839c07": "前品。",
    "T34n1723_10a:0839c08": "經「得大勢至皆同一號」。贊曰：下第二別顯於",
    "T34n1723_10a:0839c09": "說經人違順人相。有三：初標時節，次所遇",
    "T34n1723_10a:0839c10": "佛，後顯能行違順人相。此初二也。所遇佛中",
    "T34n1723_10a:0839c11": "有二：一初佛，二後佛。初佛有六：一名，二劫，",
    "T34n1723_10a:0839c12": "三國，四說法，五壽住，六涅槃。「諸佛同名威",
    "T34n1723_10a:0839c13": "音王」者，顯說《法華》音聲如王尊勝，有大威",
    "T34n1723_10a:0839c14": "勢，能令眾生獲大利樂，即常不輕臨終所",
    "T34n1723_10a:0839c15": "得。此《法華經》廣饒益是。",
    "T34n1723_10a:0839c16": "經「最初威音王如來至有大勢力」。贊曰：下顯",
    "T34n1723_10a:0839c17": "能行違順人相。中有八：一惡人益勢，二善",
    "T34n1723_10a:0839c18": "士增勤，三語加能忍，四身害能受，五善名既",
    "T34n1723_10a:0839c19": "起，六勝果遂生，七惡人從化，八善士增道。",
    "T34n1723_10a:0839c20": "此即初也。",
    "T34n1723_10a:0839c21": "經「爾時有一至當作佛故」。贊曰：第二善士增",
    "T34n1723_10a:0839c22": "勤。有三：一標名；二釋名；三彰行，「而是比",
    "T34n1723_10a:0839c23": "丘下」是。「菩薩比丘」者，顯是菩薩而非比丘；若",
    "T34n1723_10a:0839c24": "是比丘而非菩薩，皆非此行，初不可怪，後",
    "T34n1723_10a:0839c25": "犯戒故。「我深敬汝等不輕慢」者，有佛本性，",
    "T34n1723_10a:0839c26": "住種姓故，此敬報身如來藏也。「皆行菩薩",
    "T34n1723_10a:0839c27": "道當得作佛」者，有種姓者若起習性，發心",
    "T34n1723_10a:0839c28": "修行必得佛故。又依法身如來藏故，一切",
    "T34n1723_10a:0839c29": "皆有我深敬汝。若行菩薩道，發起修習報",
    "T34n1723_10a:0840a01": "身如來藏者，當得作佛。《無畏德女經》說：「菩",
    "T34n1723_10a:0840a02": "薩為度憍慢瞋惱諸眾生等，令彼得起迴",
    "T34n1723_10a:0840a03": "向之心，又為長眾生諸善根本，是故菩薩",
    "T34n1723_10a:0840a04": "禮諸眾生。」問：此初四眾凡逢皆禮，禮比丘尼",
    "T34n1723_10a:0840a05": "及與白衣，豈不犯耶？答：菩薩比丘不作是",
    "T34n1723_10a:0840a06": "禮，禮即有犯。今作是禮，所以不犯，菩薩於",
    "T34n1723_10a:0840a07": "性罪必持、遮罪有犯，勸利大故。若但比丘",
    "T34n1723_10a:0840a08": "非菩薩者，禮即有犯、不禮無犯。又禮四",
    "T34n1723_10a:0840a09": "眾而不犯，獨禮一而便虧。又敬佛性非禮",
    "T34n1723_10a:0840a10": "身故，既不專讀誦，亦不專禮拜，二事兼故。",
    "T34n1723_10a:0840a11": "新學比丘禮維摩足，未有知故、非舊學故。",
    "T34n1723_10a:0840a12": "然有解言，其此比丘不行讀誦，但為禮拜。",
    "T34n1723_10a:0840a13": "若爾，應言不讀誦經，何用「專」字？故知不",
    "T34n1723_10a:0840a14": "專讀誦，亦不但行禮拜，是此中意。",
    "T34n1723_10a:0840a15": "經「四眾之中至汝當作佛」。贊曰：第三語加能",
    "T34n1723_10a:0840a16": "忍。初語加，後能忍。",
    "T34n1723_10a:0840a17": "經「說是語時至為常不輕」。贊曰：第四身害能",
    "T34n1723_10a:0840a18": "受、第五善名既起。此上正是四十心位。",
    "T34n1723_10a:0840a19": "經「是比丘至是法華經」。贊曰：第六勝果遂",
    "T34n1723_10a:0840a20": "生。有三：一聞法能持，二六根清淨，三增壽",
    "T34n1723_10a:0840a21": "說法。若常不輕不先披讀像法之中法華",
    "T34n1723_10a:0840a22": "經者，豈於臨終聞即能持？先不修因，果如",
    "T34n1723_10a:0840a23": "何起。已前禮拜是四十心位，聞法根淨四善",
    "T34n1723_10a:0840a24": "根位。增壽命故得大善寂，漸為理觀觀",
    "T34n1723_10a:0840a25": "真理故。",
    "T34n1723_10a:0840a26": "經「於時增上慢至三藐三菩提」。贊曰：第七惡",
    "T34n1723_10a:0840a27": "人從化。有二：一惡人從化，二所化轉多。大",
    "T34n1723_10a:0840a28": "神通力增壽根淨，樂說辨力憶偈說法，大善",
    "T34n1723_10a:0840a29": "寂力漸為諦觀聞法解理。",
    "T34n1723_10a:0840a30": "經「命終之後至心無所畏」。贊曰：第八善士增",
    "T34n1723_10a:0840a31": "道。有五，此文有四：一遇佛說法，二遇佛",
    "T34n1723_10a:0840a32": "持誦，此二在凡四十心位。由如此故，三得",
    "T34n1723_10a:0840b01": "六根常淨，便入初地；四除五怖畏，得四無",
    "T34n1723_10a:0840b02": "畏。故知常得六根清淨，入初地中。菩薩理",
    "T34n1723_10a:0840b03": "應住生死以化物，常值佛者未入十地，",
    "T34n1723_10a:0840b04": "不遇諸佛如破漏船，自不能度安能度",
    "T34n1723_10a:0840b05": "人。如以少湯投大氷池，初雖少消後還",
    "T34n1723_10a:0840b06": "氷積，煩惱未離不遇佛者利生亦爾，故增",
    "T34n1723_10a:0840b07": "自行必須遇佛。《華嚴經》說十地中言：「是菩",
    "T34n1723_10a:0840b08": "薩得歡喜地，所有怖畏即皆遠離，所謂不活",
    "T34n1723_10a:0840b09": "畏、惡名畏、死畏、墮惡道畏、大眾威德畏。何",
    "T34n1723_10a:0840b10": "以故？是菩薩離我相故尚不貪身，況所用",
    "T34n1723_10a:0840b11": "物，是故菩薩無不活畏。心不希望恭敬供",
    "T34n1723_10a:0840b12": "養，我應供養一切眾生供給所須，是故菩",
    "T34n1723_10a:0840b13": "薩無惡名畏。遠離我見無我相故無有死",
    "T34n1723_10a:0840b14": "畏。又作是念，我若死已，所生必見諸佛菩",
    "T34n1723_10a:0840b15": "薩。是故無有墮惡道畏。我所志願無與等",
    "T34n1723_10a:0840b16": "者何況有勝，是故無有大眾威德畏也。」若",
    "T34n1723_10a:0840b17": "依論釋，無畏有二：一菩薩無所畏，二佛無",
    "T34n1723_10a:0840b18": "所畏。佛無所畏，正等覺等是。今是菩薩無所",
    "T34n1723_10a:0840b19": "畏，一為眾生說法無所畏，一切聞能持",
    "T34n1723_10a:0840b20": "故、得諸陀羅尼故、常憶念不忘故。後三並",
    "T34n1723_10a:0840b21": "名在大眾中說法無所畏：一、知一切眾生",
    "T34n1723_10a:0840b22": "欲、解、因緣，諸根利、鈍，隨其所應而為說法",
    "T34n1723_10a:0840b23": "故。二、不見十方有來問難，令我不能如",
    "T34n1723_10a:0840b24": "法答者，不見如是少許相故。三、一切眾生",
    "T34n1723_10a:0840b25": "聽受問難，隨意如法善能決斷一切疑故。",
    "T34n1723_10a:0840b26": "離前五怖畏，得此四無畏入於初地，後入",
    "T34n1723_10a:0840b27": "八地方離怖因。",
    "T34n1723_10a:0840b28": "經「得大勢至當得作佛」。贊曰：第五緣修道",
    "T34n1723_10a:0840b29": "滿入諸地後，更得見佛說是經典。",
    "T34n1723_10a:0840b30": "經「得大勢至三藐三菩提」。贊曰：下第三大段",
    "T34n1723_10a:0840b31": "結會今古以示眾人違順之相。分二：初會",
    "T34n1723_10a:0840b32": "不輕，後會四眾。此初。有二：初會身，後會法。",
    "T34n1723_10a:0840c01": "經「得大勢至不退轉者是」。贊曰：此會四眾。",
    "T34n1723_10a:0840c02": "有三：初會初行惡行果；二會中途從化",
    "T34n1723_10a:0840c03": "果，「畢是罪」下是；後會古今眾。問：善現聲聞猶",
    "T34n1723_10a:0840c04": "住無諍之行，將護眾生而為利益；何故菩",
    "T34n1723_10a:0840c05": "薩強記四眾令他打罵招斯罪報？答：〈菩薩",
    "T34n1723_10a:0840c06": "地〉言「菩薩常以安隱樂教化眾生，非安隱",
    "T34n1723_10a:0840c07": "樂如實知之，隨力方便教令斷除。若初苦",
    "T34n1723_10a:0840c08": "而後安，彼雖憂惱要當饒益，是則菩薩依",
    "T34n1723_10a:0840c09": "巧方便。若初雖樂而後不安，彼雖憂苦不",
    "T34n1723_10a:0840c10": "欲去之，以方便力要為斷除。何以故？後",
    "T34n1723_10a:0840c11": "必樂故。」今者不輕觀初雖苦，後還化導令入",
    "T34n1723_10a:0840c12": "道故。如大良醫觀病重者，要先發其病，後",
    "T34n1723_10a:0840c13": "與藥令差。亦如捕魚師巧出泉魚，如大獵",
    "T34n1723_10a:0840c14": "師巧出熊羆。知因瞋有益，令彼瞋度之。",
    "T34n1723_10a:0840c15": "知因貪有益，令彼貪而度之。如化淫女",
    "T34n1723_10a:0840c16": "恣而後度。二乘不能，故住無諍；現雖除諍，",
    "T34n1723_10a:0840c17": "不能究竟除他諍故。菩薩自證無諍真如，",
    "T34n1723_10a:0840c18": "拔彼諍根，畢竟還令彼亦證此真理無諍",
    "T34n1723_10a:0840c19": "故。初雖起諍，後還令滅諍，是行大無諍。不",
    "T34n1723_10a:0840c20": "同二乘現小無諍，故無妨也。",
    "T34n1723_10a:0840c21": "經「得大勢至書寫是經」。贊曰：第四大段結勸",
    "T34n1723_10a:0840c22": "眾人除違行順。有二：初經利大，後勸流",
    "T34n1723_10a:0840c23": "通。",
    "T34n1723_10a:0840c24": "經「爾時世尊至疾成佛道」。贊曰：十九頌半頌",
    "T34n1723_10a:0840c25": "後三段。分三：初十頌於說經人違順之相，",
    "T34n1723_10a:0840c26": "次三頌半結會今古以示眾人違順之相，後",
    "T34n1723_10a:0840c27": "六頌結勸眾人除違行順。此初。有二：初",
    "T34n1723_10a:0840c28": "一半所遇佛，後八頌半行違順者。行違順",
    "T34n1723_10a:0840c29": "者中分五：初三惡人益勢善士增勤，次一語",
    "T34n1723_10a:0840c30": "加能忍身害能受，次二勝果遂生，次一惡人",
    "T34n1723_10a:0840c31": "從化，後一半善士增道。不頌善名既起。「罪",
    "T34n1723_10a:0840c32": "畢已」者，惡罵、加害轉重令輕，先業罪故。",
    "T34n1723_10a:0841a01": "經「彼時不輕至聽法者是」。贊曰：結會今古。",
    "T34n1723_10a:0841a02": "分二：初半會身，後三會眾。",
    "T34n1723_10a:0841a03": "經「我於前世至疾成佛道」。贊曰：結勸眾人除",
    "T34n1723_10a:0841a04": "違行順。有四：初二前化諸人，一是經難聞，",
    "T34n1723_10a:0841a05": "一此經希說，後二勸勿生疑。",
    "T34n1723_10a:0841a06": "如來神力品如來神力品",
    "T34n1723_10a:0841a07": "三門分別：一來意，二釋名，三解妨。來意有",
    "T34n1723_10a:0841a08": "三：一者三流通中此下八品付受流通，示相",
    "T34n1723_10a:0841a09": "付囑稟命行故。〈神力〉、〈囑累〉付囑令行，餘之",
    "T34n1723_10a:0841a10": "六品受命流通。付囑分二：一作神通令信",
    "T34n1723_10a:0841a11": "付囑，二手摩頂令行付囑。今此即初。付囑",
    "T34n1723_10a:0841a12": "於他恐不生信，故作神通放光等示，令知",
    "T34n1723_10a:0841a13": "世尊有大神通，久不妄語、出言諦實，令生",
    "T34n1723_10a:0841a14": "信解方以言付，故此品來。二者依第二科",
    "T34n1723_10a:0841a15": "中上來初一品是序分，次十九品為正宗",
    "T34n1723_10a:0841a16": "訖，自下八品是流通分。〈神力〉、〈囑累〉勸信付",
    "T34n1723_10a:0841a17": "授，後之六品稟命流通。勢與前同，下更不",
    "T34n1723_10a:0841a18": "述。三者論云「修行力有七，第二說力有三種",
    "T34n1723_10a:0841a19": "法門。〈神力品〉中示現，顯佛世尊有此神力，",
    "T34n1723_10a:0841a20": "故能說法皆實不虛，勸示眾生，故此品來。」",
    "T34n1723_10a:0841a21": "釋名者，分身能寂俱號「如來」，妙用無方",
    "T34n1723_10a:0841a22": "曰「神」，威勢能摧為「力」。分身等佛各現妙用",
    "T34n1723_10a:0841a23": "莫可方比，威勢能摧邪見不信以勸生信。",
    "T34n1723_10a:0841a24": "如來神力此品廣明，名如來神力品。解妨",
    "T34n1723_10a:0841a25": "者，問：〈湧出〉佛曾所化，何假現通信生？答：〈湧",
    "T34n1723_10a:0841a26": "出〉久信不假神通，勸發初機須現神力。又",
    "T34n1723_10a:0841a27": "信有淺深、付有輕重，若不現通以付，恐付",
    "T34n1723_10a:0841a28": "猶輕；若不更令信深，彼信尚淺。希法易行，",
    "T34n1723_10a:0841a29": "故現神力。問：何故此經付屬要現神力，餘經",
    "T34n1723_10a:0841a30": "付屬無此事故？答：此經祕密會二歸宗，餘",
    "T34n1723_10a:0841b01": "經不然，故現神力。",
    "T34n1723_10a:0841b02": "經「爾時千世界至而供養之」。贊曰：品文分",
    "T34n1723_10a:0841b03": "二：初湧出請，後如來付。此初。有二：初標、後",
    "T34n1723_10a:0841b04": "釋。不但欲以濟他，兼希自行，故請當說。",
    "T34n1723_10a:0841b05": "不爾，「亦言」便為無用。「真」謂真實，「淨」謂離染，",
    "T34n1723_10a:0841b06": "「大法」謂一乘。身恭、語演、述心三請。",
    "T34n1723_10a:0841b07": "經「爾時世尊至現大神力」。贊曰：下文有二：",
    "T34n1723_10a:0841b08": "初長行，後偈頌。長行中復二：初現神力，後言",
    "T34n1723_10a:0841b09": "付囑。初文有七：一標現神力，二出舌放光，",
    "T34n1723_10a:0841b10": "三謦欬彈指，四地皆振動，五彼見歸依，六",
    "T34n1723_10a:0841b11": "合蓋成帳，七世界通一。此初也。略為三義",
    "T34n1723_10a:0841b12": "故現神力：一為顯經勝德以勸流通，此下",
    "T34n1723_10a:0841b13": "長行「佛告上行等菩薩」是。二為悅眾生令",
    "T34n1723_10a:0841b14": "生信故，初一行頌是。三見諸菩薩發願流",
    "T34n1723_10a:0841b15": "通，順諸佛心故現神力，第四頌是。",
    "T34n1723_10a:0841b16": "經「出廣長舌至放無量光」。贊曰：下第二段出",
    "T34n1723_10a:0841b17": "舌放光。有三：一釋迦出舌放光，二分身出",
    "T34n1723_10a:0841b18": "舌放光，三明時節。此初二也。古德相傳有",
    "T34n1723_10a:0841b19": "七神力：一出舌，二放光，三謦欬，四彈指，五",
    "T34n1723_10a:0841b20": "地動，六合蓋，七變土。今加為八，謂示現，即",
    "T34n1723_10a:0841b21": "令他方遙見於此。六通之中初神境通，有",
    "T34n1723_10a:0841b22": "二：一能變，二能化。能化謂無而忽有，謂化",
    "T34n1723_10a:0841b23": "身、化語、化境。能變謂轉換舊質，此謂十八",
    "T34n1723_10a:0841b24": "變：一震動，地六動等也；二熾燃，身之上下",
    "T34n1723_10a:0841b25": "出水火等；三流布，放光漸照此彼展轉等；",
    "T34n1723_10a:0841b26": "四示現，示現他方諸界趣等種種事物，令諸",
    "T34n1723_10a:0841b27": "眾會皆悉遙見；五轉變，轉地為金、水為酪",
    "T34n1723_10a:0841b28": "等；六往來，於一切處縱身往來一切無障；",
    "T34n1723_10a:0841b29": "七卷、八舒，能卷大入小、舒小令大，以一",
    "T34n1723_10a:0841b30": "芥納於須彌、展一毛充於法界等；九眾像",
    "T34n1723_10a:0841c01": "入身，能以諸世界內身毛孔等；十同類往",
    "T34n1723_10a:0841c02": "趣，應物現形為說妙法，事訖還沒令不識",
    "T34n1723_10a:0841c03": "知；十一顯、十二隱，於大眾中隱沒自身復",
    "T34n1723_10a:0841c04": "令顯現；十三所作自在，謂轉有情令其",
    "T34n1723_10a:0841c05": "往來，及己身等默語一切皆得自在；十四制",
    "T34n1723_10a:0841c06": "他神通，謂佛、菩薩、二乘聖凡，漸次皆能制",
    "T34n1723_10a:0841c07": "伏下位所現神通；十五能施辨才，施七四辨；",
    "T34n1723_10a:0841c08": "十六能施憶念，於法失念能施憶念；十七",
    "T34n1723_10a:0841c09": "能施安樂，為說法等拔除危怖、疾疫、災患，",
    "T34n1723_10a:0841c10": "得諸安樂；十八放大光明，能放一光頓照",
    "T34n1723_10a:0841c11": "無量國作大利樂事。此八神力，第一出舌",
    "T34n1723_10a:0841c12": "是第八舒，第二放光是第十八放大光明，第",
    "T34n1723_10a:0841c13": "三謦欬此即能化，無而忽有故非十八變。或",
    "T34n1723_10a:0841c14": "此及第四彈指是第十三所作自在，第五地",
    "T34n1723_10a:0841c15": "動是第一震動，第六令他方見此是第四示",
    "T34n1723_10a:0841c16": "現，第七合蓋是第七卷，第八通為一土是",
    "T34n1723_10a:0841c17": "第五轉變，轉多為一轉穢為淨故。今佛出",
    "T34n1723_10a:0841c18": "舌者，論云「令憶念故，信佛所說。如佛入",
    "T34n1723_10a:0841c19": "婆羅城乞食不得，後出城已逢一女人施",
    "T34n1723_10a:0841c20": "佛臭飯󱆳汁。佛記當果。時有婆羅門深生",
    "T34n1723_10a:0841c21": "不信，佛出舌示，彼方信佛所記不虛。」凡舌",
    "T34n1723_10a:0841c22": "至鼻際尚不妄語，況覆面輪。廣如經說。",
    "T34n1723_10a:0841c23": "「至梵世」者，有語表故，上無語故更不至",
    "T34n1723_10a:0841c24": "上。「放光」者，警覺有緣破癡暗故。「一一毛孔」者，",
    "T34n1723_10a:0841c25": "表此經慈悲、一乘平等顯皆備故。「無數光」",
    "T34n1723_10a:0841c26": "者，具萬德故。「遍十方」者，覆一切故。由多",
    "T34n1723_10a:0841c27": "寶佛已證經訖，更不現通，但化佛示現。",
    "T34n1723_10a:0841c28": "經「釋迦至還攝舌相」。贊曰：此明時節。愚者",
    "T34n1723_10a:0841c29": "心迷謂是小時，智者情解滿百千歲，轉換",
    "T34n1723_10a:0841c30": "其心令彼不覺。又報化之利有殊，聖凡之",
    "T34n1723_10a:0842a01": "見有別。又佛現神力實百千歲，佛神力令",
    "T34n1723_10a:0842a02": "眾生不覺。然促不延時為論，但說世尊八",
    "T34n1723_10a:0842a03": "十入滅。又聖凡眾所聞雖同，經時證道獲",
    "T34n1723_10a:0842a04": "悟全別，亦不相違。",
    "T34n1723_10a:0842a05": "經「一時謦欬至地皆六種震動」。贊曰：第三段",
    "T34n1723_10a:0842a06": "謦咳彈指，第四段動地也。論云「謦咳者說",
    "T34n1723_10a:0842a07": "偈令聞故。既聞聲已，如實修行，不放逸",
    "T34n1723_10a:0842a08": "故。」論云「彈指令覺悟者，令修行者覺悟進",
    "T34n1723_10a:0842a09": "修故。」「地動」者，警策十方未發心者令發心",
    "T34n1723_10a:0842a10": "故。「謦」音去挺反，《玉篇》「咳也聲也」。「欬」音苦愛",
    "T34n1723_10a:0842a11": "反，《玉篇》「逆氣也」。",
    "T34n1723_10a:0842a12": "經「其中眾生至牟尼佛」。贊曰：第五彼見歸",
    "T34n1723_10a:0842a13": "依。有三：一覩見生欣，二空聲教示，三依言",
    "T34n1723_10a:0842a14": "敬禮。",
    "T34n1723_10a:0842a15": "經「以種種華香至如一佛土」。贊曰：第六合蓋",
    "T34n1723_10a:0842a16": "成帳，第七世界通一。初散華，後成帳。「散華」",
    "T34n1723_10a:0842a17": "者，聞《法華經》。「合成蓋」者，三乘初殊，後成於",
    "T34n1723_10a:0842a18": "一，覆蓋一切此界生故。「世界通一」者，智心",
    "T34n1723_10a:0842a19": "無礙，淨土不殊，唯有一乘更無餘故。上表",
    "T34n1723_10a:0842a20": "神力八種不同，論唯解三：出舌、彈指、謦咳之",
    "T34n1723_10a:0842a21": "義，餘經有五，非勝不釋。三多餘經無，從勝",
    "T34n1723_10a:0842a22": "釋之。又此三種正付囑用所以偏釋，餘通",
    "T34n1723_10a:0842a23": "非正故不說之。",
    "T34n1723_10a:0842a24": "經「爾時佛告至如說修行」。贊曰：下言付囑。",
    "T34n1723_10a:0842a25": "有五，此中有四：一結前神力無量難思；二",
    "T34n1723_10a:0842a26": "為囑累說德難窮；三顯四種皆此經說，一",
    "T34n1723_10a:0842a27": "權實之道、二神通之力、三佛所藏理、四智慧",
    "T34n1723_10a:0842a28": "深事；四結成勸授。",
    "T34n1723_10a:0842a29": "經「所在國土至而般涅槃」。贊曰：第五勸隨喜",
    "T34n1723_10a:0842a30": "供養。初標、後釋。釋由四義故應供養，法身",
    "T34n1723_10a:0842b01": "妙理此中具故，蘊道處名道場，成道處、得",
    "T34n1723_10a:0842b02": "菩提處、說法處、涅槃處，道場總也。下三別",
    "T34n1723_10a:0842b03": "釋。",
    "T34n1723_10a:0842b04": "經「爾時世尊至現無量神力」。贊曰：十六頌，分",
    "T34n1723_10a:0842b05": "二：初四頌神力，後十二頌付囑。此初。有三：",
    "T34n1723_10a:0842b06": "一頌標現意，二頌五神力，一頌順佛心。",
    "T34n1723_10a:0842b07": "經「囑累是經故至不可得邊際」。贊曰：下十二",
    "T34n1723_10a:0842b08": "頌付囑。中分三：二標無窮，八半別歎，後一",
    "T34n1723_10a:0842b09": "半結勸。此初也。歎持經者福以勸眾人。",
    "T34n1723_10a:0842b10": "經「能持是經者至畢竟住一乘」。贊曰：此別歎。",
    "T34n1723_10a:0842b11": "為五：一半見佛，二歎喜，一得法，一半能說，",
    "T34n1723_10a:0842b12": "二半能益。能說之中，諸法義者，義無礙；名字，",
    "T34n1723_10a:0842b13": "法無礙；言辭，詞無礙；樂說，辨才無礙。四無礙",
    "T34n1723_10a:0842b14": "滿，如風無礙。",
    "T34n1723_10a:0842b15": "經「是故有智者至決定無有疑」。贊曰：下結",
    "T34n1723_10a:0842b16": "勸也。",
    "T34n1723_10a:0842b17": "囑累品囑累品",
    "T34n1723_10a:0842b18": "三門分別：一來意，二釋名，三解妨。來意有",
    "T34n1723_10a:0842b19": "二：一依今時經品次第者，付囑有二：",
    "T34n1723_10a:0842b20": "上已神力令信付囑，此是摩頂令行付囑，",
    "T34n1723_10a:0842b21": "故此品來。二者依本論，此品於〈普賢品〉後",
    "T34n1723_10a:0842b22": "說，故論云「護法力者，謂〈普賢品〉及後品示",
    "T34n1723_10a:0842b23": "現。」此手摩頂，佛自護法令其流行，故此品",
    "T34n1723_10a:0842b24": "來。",
    "T34n1723_10a:0842b25": "釋名者，「囑」謂付託，「累」謂重疊，再三付託令其",
    "T34n1723_10a:0842b26": "護持，故名囑累品。託應作「噣」。付應作「囑」。",
    "T34n1723_10a:0842b27": "解妨者，為以一手摩諸菩薩頂，為諸菩薩",
    "T34n1723_10a:0842b28": "各一手摩耶？答：一手一時，神力大故。各一",
    "T34n1723_10a:0842b29": "手摩，妙用周故。然諸菩薩各見獨摩，由此深",
    "T34n1723_10a:0842b30": "心依言領受。",
    "T34n1723_10a:0842c01": "經「爾時釋迦至廣令增益」。贊曰：品文分四：",
    "T34n1723_10a:0842c02": "一如來付囑，二菩薩敬受，三令塔等還，四眾",
    "T34n1723_10a:0842c03": "皆歡喜。初中有三：初三業加持，付囑令行",
    "T34n1723_10a:0842c04": "此經；二「若有眾生不信受者」下，若不信受",
    "T34n1723_10a:0842c05": "此經，令行餘經；三「汝等若能如是」下，結成",
    "T34n1723_10a:0842c06": "勸意為報佛恩。初文又三：初以手摩頂付",
    "T34n1723_10a:0842c07": "令流布，廣作饒益；次復摩頂付令受持，普",
    "T34n1723_10a:0842c08": "令聞知；後釋所以，勸令演說。此初也。初二",
    "T34n1723_10a:0842c09": "段以身語加，後一段意業加。此初。「以右手",
    "T34n1723_10a:0842c10": "摩」者，示大吉祥故。龍樹解云：「餘經非祕密，",
    "T34n1723_10a:0842c11": "唯《法華》祕密說二乘作佛，唯大菩薩能用行",
    "T34n1723_10a:0842c12": "之，如大良醫方能用毒。」",
    "T34n1723_10a:0842c13": "經「如是三摩至普得聞知」。贊曰：復手摩頂付",
    "T34n1723_10a:0842c14": "令受持普令聞知。至三摩者，令受殷勤，",
    "T34n1723_10a:0842c15": "法皆三故、傳燈之法必重付故。",
    "T34n1723_10a:0842c16": "經「所以者何至自然智慧」。贊曰：下釋所以",
    "T34n1723_10a:0842c17": "勸令演說。意業加持有三：一明己三不善",
    "T34n1723_10a:0842c18": "根已盡，能施智慧；二顯佛能為大施主，勸",
    "T34n1723_10a:0842c19": "隨勿慳；三教以施化，令得佛慧。此初也。慈",
    "T34n1723_10a:0842c20": "悲故無瞋，與樂故拔苦，無慳悋故無貪，何",
    "T34n1723_10a:0842c21": "曾惜法？無所畏故無癡，作決定說故能",
    "T34n1723_10a:0842c22": "與。佛智，種智也；如來智，一切智也。此二任",
    "T34n1723_10a:0842c23": "運，無師而得，名自然智。或前二有為智，後一",
    "T34n1723_10a:0842c24": "無為智名自然智。",
    "T34n1723_10a:0842c25": "經「如來是至勿生慳悋」。贊曰：顯佛能為大",
    "T34n1723_10a:0842c26": "施主勸隨勿悋。《成實論》說：「慳有五種：一住",
    "T34n1723_10a:0842c27": "處慳，二家慳，三施慳，四稱讚慳，五法慳。住",
    "T34n1723_10a:0842c28": "處慳者，於已住處生慳念言：我獨住此令",
    "T34n1723_10a:0842c29": "我自在，不用餘人。此有五種：一於未來諸",
    "T34n1723_10a:0842c30": "善比丘不欲令來，二於已來諸善比丘瞋",
    "T34n1723_10a:0842c31": "恚不喜，三欲令早去，四藏僧施物不欲與",
    "T34n1723_10a:0843a01": "之，五於僧施物生我所心計為恩德。是人",
    "T34n1723_10a:0843a02": "於彼共有法中尚不能捨，何況自身所有",
    "T34n1723_10a:0843a03": "諸物？故於解脫終無有分。家慳者，於往",
    "T34n1723_10a:0843a04": "還家生慳想言：我於此家常獨入出，不用",
    "T34n1723_10a:0843a05": "餘人；設有餘人，令我最勝。此亦有五：一白",
    "T34n1723_10a:0843a06": "衣有不吉事與之同憂，二彼有利事與之",
    "T34n1723_10a:0843a07": "同喜，三喜白衣有勝富貴，四斷受者令不",
    "T34n1723_10a:0843a08": "得施，五生其家為廁中鬼及諸惡處。施慳",
    "T34n1723_10a:0843a09": "者，於他施物生慳悋想：令我於此獨得施",
    "T34n1723_10a:0843a10": "物，餘人不得；設令與之，勿復過我。此亦",
    "T34n1723_10a:0843a11": "有五：一常乏資生；二令施者不得為福；",
    "T34n1723_10a:0843a12": "三令受者不得財利；四毀訾善人；五心常",
    "T34n1723_10a:0843a13": "憂惱故當生地獄，設生人天常處貧薄。",
    "T34n1723_10a:0843a14": "稱讚慳者，於他稱讚生慳悋心，令獨讚我",
    "T34n1723_10a:0843a15": "莫讚餘人，設讚餘人莫使勝我。此亦有",
    "T34n1723_10a:0843a16": "五：一聞讚餘人心常憂動，二訾毀善人，",
    "T34n1723_10a:0843a17": "三自高卑他，四常被惡名，五於未來百千",
    "T34n1723_10a:0843a18": "世中無有淨心。法慳者，於正法中生慳悋",
    "T34n1723_10a:0843a19": "想：令我獨知十二部經，莫使他知；設令",
    "T34n1723_10a:0843a20": "他知，莫使勝我。又自知義祕而不說。此",
    "T34n1723_10a:0843a21": "過有七：一所生常盲，二常愚癡，三多怨中",
    "T34n1723_10a:0843a22": "生不得自在，四退失聖胎，五諸佛怨賊，六",
    "T34n1723_10a:0843a23": "善人遠離，七無惡不造。」由有如是種種",
    "T34n1723_10a:0843a24": "過失故，勸勿慳也。世尊能行三種捨故，與",
    "T34n1723_10a:0843a25": "一切生是大施主，故應學我。",
    "T34n1723_10a:0843a26": "經「於未來世至得佛慧故」。贊曰：教以施化",
    "T34n1723_10a:0843a27": "令得佛慧。",
    "T34n1723_10a:0843a28": "經「若有眾生至示教利喜」。贊曰：若不信此",
    "T34n1723_10a:0843a29": "經令行餘經。謂遇二乘化此妙法，如其不",
    "T34n1723_10a:0843a30": "信，且說般若大乘深法調伏其心，後化此",
    "T34n1723_10a:0843a31": "法。",
    "T34n1723_10a:0843b01": "經「汝等若能至諸佛之恩」。贊曰：結成勸意。",
    "T34n1723_10a:0843b02": "佛意欲令人作佛，故設種種門。",
    "T34n1723_10a:0843b03": "經「時諸菩薩至願不有慮」。贊曰：第二大段菩",
    "T34n1723_10a:0843b04": "薩敬受。分為二段：三業、敬領。",
    "T34n1723_10a:0843b05": "經「爾時至還可如故」。贊曰：第三大段令塔等",
    "T34n1723_10a:0843b06": "還。自此已後更無還處，故知此品應在經",
    "T34n1723_10a:0843b07": "終。",
    "T34n1723_10a:0843b08": "經「說是語時至皆大歡喜」。贊曰：第四大段眾",
    "T34n1723_10a:0843b09": "皆歡喜聞讚法勝。付授丁寧，所以歡喜，非",
    "T34n1723_10a:0843b10": "見遣化佛等還所以歡喜。准此故應席便",
    "T34n1723_10a:0843b11": "散也。天親菩薩釋《伽耶山頂經》「歡喜奉行」",
    "T34n1723_10a:0843b12": "有三義：一說者清淨，以於諸法得自在",
    "T34n1723_10a:0843b13": "故；二所說法清淨，以如實證知清淨法體",
    "T34n1723_10a:0843b14": "故；三所依說法得果清淨，以得淨妙境界",
    "T34n1723_10a:0843b15": "故。如經「皆大歡喜信受奉行」。",
    "T34n1723_10a:0843b16": "藥王菩薩本事品藥王菩薩本事品",
    "T34n1723_10a:0843b17": "三門分別：一來意，二釋名，三解妨。來意者，",
    "T34n1723_10a:0843b18": "上之二品既明付授，下之六品受命流通。准",
    "T34n1723_10a:0843b19": "本論文分之為五，藥王自行苦行力以流",
    "T34n1723_10a:0843b20": "通，妙音教化眾生行苦行力以流通，觀音、",
    "T34n1723_10a:0843b21": "陀羅尼護眾生諸難力以流通，妙莊嚴王功",
    "T34n1723_10a:0843b22": "德勝力以流通。普賢、囑累護法力以流通。囑",
    "T34n1723_10a:0843b23": "累既在前陳，護法但唯有一。藥王時雖在",
    "T34n1723_10a:0843b24": "會，說其過去燒身燃臂自行苦行以流通",
    "T34n1723_10a:0843b25": "正法，利益時會，故此品來。釋名者，「藥」者能",
    "T34n1723_10a:0843b26": "去疾之神功，「王」者有自在之威力；「本」者因",
    "T34n1723_10a:0843b27": "由，「事」者體業。今此菩薩願為藥樹，療八塵",
    "T34n1723_10a:0843b28": "之痼疾、除七漏之深痾，勢力無雙威神罕",
    "T34n1723_10a:0843b29": "匹，故名藥王菩薩。今此品中敘彼本因修",
    "T34n1723_10a:0843b30": "行之事，以利時會，名藥王菩薩本事品。",
    "T34n1723_10a:0843b31": "解妨者，問：菩薩願力神功皆等，何故唯此",
    "T34n1723_10a:0843c01": "獨名藥王？答：論功據行、果實無差，願利、修",
    "T34n1723_10a:0843c02": "因昔亦微別。只如救生拔苦行願菩薩皆",
    "T34n1723_10a:0843c03": "同，觀音獨得救名，藥王何妨偏勝。",
    "T34n1723_10a:0843c04": "經「爾時宿王至聞皆歡喜」。贊曰：此品之中大",
    "T34n1723_10a:0843c05": "文分六：初宿王華發問；二如來為答；三「若",
    "T34n1723_10a:0843c06": "復有人以七寶滿三千大千」下，讚經妙德；四",
    "T34n1723_10a:0843c07": "「宿王華若有人聞是藥王菩薩本事品者」下，",
    "T34n1723_10a:0843c08": "歎勝付授；五時眾獲益；六多寶讚揚。此二",
    "T34n1723_10a:0843c09": "俱在品末。此初文有三：初問，次請，後辨請",
    "T34n1723_10a:0843c10": "意。宿王華問者，宿世已來持《法華經》，如王",
    "T34n1723_10a:0843c11": "自在。故《寶雲經》說：「菩薩有十法名大藥樹，",
    "T34n1723_10a:0843c12": "譬如藥樹名曰善見。若有眾生得其根莖",
    "T34n1723_10a:0843c13": "枝葉華菓，亦有見色聞香甞味得觸，遇",
    "T34n1723_10a:0843c14": "此十法病皆除愈。菩薩亦爾，從初發心，為",
    "T34n1723_10a:0843c15": "諸眾生有種種煩惱病，有依施戒忍勤定慧",
    "T34n1723_10a:0843c16": "而得活者，有依見法、有聞聲、有知味、有",
    "T34n1723_10a:0843c17": "同事而得活者。菩薩隨應導利令益，故說",
    "T34n1723_10a:0843c18": "菩薩名為藥樹，能除煩惱病得慧命活故。」",
    "T34n1723_10a:0843c19": "「遊」者遊化，利益方法、濟利眾生是。「若干等」者，",
    "T34n1723_10a:0843c20": "問苦行差別，燒身燃臂供養正法是。",
    "T34n1723_10a:0843c21": "經「爾時佛告至說法華經」。贊曰：下如來為",
    "T34n1723_10a:0843c22": "答。有四：一敘時，二明佛，三顯修行，四會",
    "T34n1723_10a:0843c23": "古今。此初二也。佛中有七：一名號，二眷屬，",
    "T34n1723_10a:0843c24": "三住壽，四無惡，五土相，六莊嚴臺樹，七所說",
    "T34n1723_10a:0843c25": "經法。",
    "T34n1723_10a:0843c26": "經「是一切眾生至色身三昧」。贊曰：下第三修",
    "T34n1723_10a:0843c27": "行。有三：一精進得定，二供養佛法，三供養",
    "T34n1723_10a:0843c28": "舍利。此初也。得此定已能隨樂現身，初地",
    "T34n1723_10a:0843c29": "即得、八地自在。十平等中能隨眾生所樂示",
    "T34n1723_10a:0843c30": "現，初地得故。《無垢稱經》亦有此菩薩。",
    "T34n1723_10a:0843c31": "經「得此三昧已至及法華經」。贊曰：下第二供",
    "T34n1723_10a:0844a01": "養佛法。有七：一喜念供養，二入定起通，三",
    "T34n1723_10a:0844a02": "又思不足，四燃身供養，五光明遠照，六諸",
    "T34n1723_10a:0844a03": "佛同讚，七燃身時節。此初也。",
    "T34n1723_10a:0844a04": "經「即時入是至以供養佛」。贊曰：二入定起",
    "T34n1723_10a:0844a05": "通。有三：初入定雨華，二雨栴檀，三雨海",
    "T34n1723_10a:0844a06": "此岸香。",
    "T34n1723_10a:0844a07": "經「作是供養已至以身供養」。贊曰：三又思不",
    "T34n1723_10a:0844a08": "足。",
    "T34n1723_10a:0844a09": "經「即服諸香至而自燃身」。贊曰：四燃身供",
    "T34n1723_10a:0844a10": "養。有三：一服香油，二明年歲，三正燃身。",
    "T34n1723_10a:0844a11": "經「光明遍照至諸如來故」。贊曰：此中有二，",
    "T34n1723_10a:0844a12": "第五光明遠照、第六諸佛同讚。同讚中有三：",
    "T34n1723_10a:0844a13": "一標真讚，二比挍讚，三結成讚。",
    "T34n1723_10a:0844a14": "經「作是語已至其身乃盡」。贊曰：第七時節。",
    "T34n1723_10a:0844a15": "有二：初默、後時。",
    "T34n1723_10a:0844a16": "經「一切眾生至忽然化生」。贊曰：明修行中",
    "T34n1723_10a:0844a17": "下第三供養舍利。有十四：一生處，二說法，",
    "T34n1723_10a:0844a18": "三啟白，四詣佛，五付囑，六入滅，七起塔，八",
    "T34n1723_10a:0844a19": "思告，九燃臂，十利益，十一眾生悲惱，十二",
    "T34n1723_10a:0844a20": "自誓，十三願滿，十四感生瑞應。此初也。",
    "T34n1723_10a:0844a21": "經「即為其父至捨所愛之身」。贊曰：二說法。",
    "T34n1723_10a:0844a22": "經「說是偈至供養此佛」。贊曰：三啟白。初白",
    "T34n1723_10a:0844a23": "前事，後白請往。初文有三：一論佛在。二得",
    "T34n1723_10a:0844a24": "總持三聞勝法。「甄迦羅」等者，《俱舍論》第十",
    "T34n1723_10a:0844a25": "二卷說「數有六十，忘失餘八。以十漸積至",
    "T34n1723_10a:0844a26": "第十六名矜羯羅，第十七名大矜羯羅，第",
    "T34n1723_10a:0844a27": "十八名頻跋羅，第十九名大頻跋羅，第二十",
    "T34n1723_10a:0844a28": "名阿芻婆，第二十一名大阿芻婆。」此總三",
    "T34n1723_10a:0844a29": "種，即是十六、十八、二十數也。",
    "T34n1723_10a:0844a30": "經「白已即坐至猶故在世」。贊曰：四詣佛。有",
    "T34n1723_10a:0844a31": "三：初往，次讚，後白。",
    "T34n1723_10a:0844b01": "經「爾時日月至若干千塔」。贊曰：五付囑。有",
    "T34n1723_10a:0844b02": "四：一唱滅，二法付，三界付，四體付。依《僧",
    "T34n1723_10a:0844b03": "祇律》有舍利者名為塔婆，無舍利者說為",
    "T34n1723_10a:0844b04": "支提。《瑜伽》等中若有舍利名窣堵婆，若無",
    "T34n1723_10a:0844b05": "舍利但名制多。無「塔婆」稱，訛也。",
    "T34n1723_10a:0844b06": "經「如是日月至入於涅槃」。贊曰：六入滅也。",
    "T34n1723_10a:0844b07": "《華嚴經》云：「究竟佛事已，有十種義示現入",
    "T34n1723_10a:0844b08": "大涅槃：一明一切行悉無常故；二明一切",
    "T34n1723_10a:0844b09": "有為非安隱故；三明涅槃趣最安隱故；四",
    "T34n1723_10a:0844b10": "明般涅槃遠離一切諸怖畏故；五以諸人",
    "T34n1723_10a:0844b11": "天樂著色身明色身無常是磨滅法，令彼",
    "T34n1723_10a:0844b12": "求住淨法身故；六明無常力強不可轉故；",
    "T34n1723_10a:0844b13": "七明有為法不自在故；八明三界法悉如",
    "T34n1723_10a:0844b14": "坏器無堅牢故；九明般涅槃最為真實不",
    "T34n1723_10a:0844b15": "可壞故；十明般涅槃遠離生死非起滅",
    "T34n1723_10a:0844b16": "故。以此十義示現涅槃。」",
    "T34n1723_10a:0844b17": "經「爾時一切至懸眾寶鈴」。贊曰：七起塔。有",
    "T34n1723_10a:0844b18": "三：一悲戀，二燒身，三起塔。此他受用，故量",
    "T34n1723_10a:0844b19": "極高。",
    "T34n1723_10a:0844b20": "經「爾時一切至明德佛舍利」。贊曰：八思告。",
    "T34n1723_10a:0844b21": "有二：初思、後告。",
    "T34n1723_10a:0844b22": "經「作是語已至自然還復」。贊曰：此中有五，",
    "T34n1723_10a:0844b23": "九燃臂、十利益、十一眾生悲惱、十二自誓、",
    "T34n1723_10a:0844b24": "十三願滿。",
    "T34n1723_10a:0844b25": "經「由斯菩薩至得未曾有」。贊曰：第十四感生",
    "T34n1723_10a:0844b26": "瑞應。有三：一因由，二瑞應，三得未曾有。",
    "T34n1723_10a:0844b27": "經「佛告宿王華至而供養者」。贊曰：下第二大",
    "T34n1723_10a:0844b28": "段如來答中第四會古今。有三：初會，次歎，",
    "T34n1723_10a:0844b29": "後勸。",
    "T34n1723_10a:0844c01": "經「若復有人至其福最多」。贊曰：下品第三大",
    "T34n1723_10a:0844c02": "段讚經妙德。有四：一挍量勝，二「譬如」下比",
    "T34n1723_10a:0844c03": "喻勝，三「此經能救」下作用勝，四「若人得聞此",
    "T34n1723_10a:0844c04": "法華經若自書」下無邊勝。此初也。",
    "T34n1723_10a:0844c05": "經「宿王華至諸經中王」。贊曰：第二比喻勝。",
    "T34n1723_10a:0844c06": "文中有十：一幽廣勝，二高顯殊勝，三了達",
    "T34n1723_10a:0844c07": "勝，四除惑勝，五威勢勝，六自在勝，七出生",
    "T34n1723_10a:0844c08": "勝，八契理勝或名人法勝，九二利勝，十圓德",
    "T34n1723_10a:0844c09": "勝。其契理勝中有法有人。計此人文應",
    "T34n1723_10a:0844c10": "最後說，文便故來。「須陀洹」云預流，預聖流",
    "T34n1723_10a:0844c11": "故。「斯陀含」云一往來，唯有一生往來生死，",
    "T34n1723_10a:0844c12": "便成應果，名為一來。「阿那含」云不還，欲界",
    "T34n1723_10a:0844c13": "業盡，必不還生於欲界中，故云不還。",
    "T34n1723_10a:0844c14": "經「宿王華至充滿其願」。贊曰：下第三作用",
    "T34n1723_10a:0844c15": "勝。有三：一法，二喻，三合。此初有三句：初能",
    "T34n1723_10a:0844c16": "除惑業，次能除苦果，後能滿善願。又發心",
    "T34n1723_10a:0844c17": "修行得果為三，又總別離惡攝善為三。",
    "T34n1723_10a:0844c18": "經「如清涼池至如炬除暗」。贊曰：此喻說。有十",
    "T34n1723_10a:0844c19": "二：一充願，二道成，三具慚愧，四得導師，五",
    "T34n1723_10a:0844c20": "得歸趣，六越生死，七除煩惱，八得智慧，九",
    "T34n1723_10a:0844c21": "獲聖財，十有承稟，十一知寶所，十二破癡",
    "T34n1723_10a:0844c22": "暗。隨其所應，配前三句。",
    "T34n1723_10a:0844c23": "經「此法華經至生死之縛」。贊曰：此合說也。",
    "T34n1723_10a:0844c24": "離苦痛、除眾苦，為初句。解生死縛謂除",
    "T34n1723_10a:0844c25": "惑業，為第二句。不合於前充滿其願。或除",
    "T34n1723_10a:0844c26": "當苦、現苦、苦因，如次配之。",
    "T34n1723_10a:0844c27": "經「若人得聞至亦復無量」。贊曰：第四無邊勝。",
    "T34n1723_10a:0844c28": "有二：一聞書功德無邊，二供養功德無邊。",
    "T34n1723_10a:0844c29": "得無邊邊，不得有邊邊，故名佛不得。",
    "T34n1723_10a:0845a01": "經「宿王華至後不復受」。贊曰：下品第四段歎",
    "T34n1723_10a:0845a02": "勝付囑。有七：一標聞勝，二轉女身，三生",
    "T34n1723_10a:0845a03": "淨土，四隨喜獲福，五正明付囑，六令守護，",
    "T34n1723_10a:0845a04": "七勸供持。此初二也。",
    "T34n1723_10a:0845a05": "經「若如來滅後至與汝等者」。贊曰：三生淨",
    "T34n1723_10a:0845a06": "土。有五：一生淨土，二離煩惱，三得神通，",
    "T34n1723_10a:0845a07": "四見多佛，五佛遙讚佛。遙讚中有五：一歎",
    "T34n1723_10a:0845a08": "福無邊，二歎德無邊，三能破煩惱，四共為",
    "T34n1723_10a:0845a09": "守護，五明最勝方便攝引，云菩薩慧無與",
    "T34n1723_10a:0845a10": "汝等。",
    "T34n1723_10a:0845a11": "經「宿王華至如上所說」。贊曰：四隨喜獲福。",
    "T34n1723_10a:0845a12": "經「是故宿王華至不老不死」。贊曰：此中有",
    "T34n1723_10a:0845a13": "二，第五正明付囑、第六令守護。守護中，初",
    "T34n1723_10a:0845a14": "標、後釋。「後五百歲」者，《大集經》云：「佛滅度後初",
    "T34n1723_10a:0845a15": "五百年解脫堅固，第二五百年禪定堅固，第",
    "T34n1723_10a:0845a16": "三五百年多聞堅固，第四五百年福德堅固，",
    "T34n1723_10a:0845a17": "第五五百年鬪諍堅固。」皆以五百年為類記",
    "T34n1723_10a:0845a18": "之，故言滅後後五百歲。或正法五百年、像法",
    "T34n1723_10a:0845a19": "一千年，於像法後其初末法五百年中。",
    "T34n1723_10a:0845a20": "經「宿王華至恭敬心」。贊曰：第七勸供持。有",
    "T34n1723_10a:0845a21": "三：一散華，二心念，三結成。",
    "T34n1723_10a:0845a22": "經「說是藥王至一切眾生」。贊曰：品第五段時",
    "T34n1723_10a:0845a23": "眾獲益，第六段多寶讚歎。",
    "T34n1723_10a:0845a24": "法華玄贊卷第十本",
    "T34n1723_10a:0845a25": "保安三年十二月十二日以興福寺圓如房",
    "T34n1723_10a:0845a26": "本法隆寺僧覺印移點已了。",
    "T34n1723_10a:0845a27": "本ト者皆此點本也，高名書也云云。為令法",
    "T34n1723_10a:0845a28": "久住、往生極樂也。"
}