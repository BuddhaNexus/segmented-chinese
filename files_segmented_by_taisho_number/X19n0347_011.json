{
    "X19n0347_011:0570c08": "維摩詰所說經卷十一",
    "X19n0347_011:0570c09": "菩薩行品",
    "X19n0347_011:0570c10": "爾時佛說法於菴羅樹園。其地忽然。廣博嚴事。",
    "X19n0347_011:0570c11": "一切眾會。皆作金色。阿難白佛言。世尊。以何因",
    "X19n0347_011:0570c12": "緣。有此瑞應。是處忽然。廣博嚴事。一切眾會。皆",
    "X19n0347_011:0570c13": "作金色。佛告阿難。是維摩詰。文殊師利。與諸大",
    "X19n0347_011:0570c14": "眾。恭敬圍繞。發意欲來。故先為此瑞應。於是維",
    "X19n0347_011:0570c15": "摩詰。語文殊師利。可共見佛。與諸菩薩。禮事供",
    "X19n0347_011:0570c16": "養。文殊師利言。善哉行矣。今正是時。維摩詰即",
    "X19n0347_011:0570c17": "以神力。持諸大眾。并師子座。置於右掌。往詣佛",
    "X19n0347_011:0570c18": "所。到已著地。稽首佛足。右遶七帀。一心合掌。在",
    "X19n0347_011:0571a01": "一面立。其諸菩薩。即皆避座。稽首佛足。亦遶七",
    "X19n0347_011:0571a02": "帀於一面立。諸大弟子。釋梵四天王等。亦皆避",
    "X19n0347_011:0571a03": "座。稽首佛足。在一面立。於是世尊。如法慰問諸",
    "X19n0347_011:0571a04": "菩薩已。各令復坐。即皆受教。眾坐已定。佛語舍",
    "X19n0347_011:0571a05": "利弗。汝見菩薩大士自在神力之所為乎。唯然",
    "X19n0347_011:0571a06": "已見。汝意云何。世尊。我覩其為。不可思議。非意",
    "X19n0347_011:0571a07": "所圖。非度所測。爾時阿難白佛言。世尊。今所聞",
    "X19n0347_011:0571a08": "香。自昔未有。是為何香。佛告阿難。是彼菩薩毛",
    "X19n0347_011:0571a09": "孔之香。於是舍利弗。語阿難言。我等毛孔。亦出",
    "X19n0347_011:0571a10": "是香。阿難言此所從來。曰是長者維摩詰。從眾",
    "X19n0347_011:0571a11": "香國。取佛餘飯。於舍食者。一切毛孔。皆香若此。",
    "X19n0347_011:0571a12": "阿難問維摩詰。是香氣。住當久如。維摩詰言。至",
    "X19n0347_011:0571a13": "此飯消。曰此飯久如當消。曰此飯勢力。至於七",
    "X19n0347_011:0571a14": "日。然後乃消。又阿難。若聲聞人。未入正位。食此",
    "X19n0347_011:0571a15": "飯者。得入正位。然後乃消。已入正位。食此飯者。",
    "X19n0347_011:0571a16": "得心解脫。然後乃消。若未發大乘意。食此飯者。",
    "X19n0347_011:0571a17": "至發意乃消。已發意。食此飯者。得無生忍。然後",
    "X19n0347_011:0571a18": "乃消。已得無生忍。食此飯者。至一生補處。然後",
    "X19n0347_011:0571a19": "乃消。譬如有藥。名曰上味。其有服者。身諸毒滅。",
    "X19n0347_011:0571a20": "然後乃消。此飯如是。滅除一切諸煩惱毒。然後",
    "X19n0347_011:0571a21": "乃消。阿難白佛言。未曾有也。世尊如此香飯。能",
    "X19n0347_011:0571a22": "作佛事。佛言。如是如是。阿難或有佛土。以佛光",
    "X19n0347_011:0571a23": "明而作佛事。有以諸菩薩而作佛事。有以佛所",
    "X19n0347_011:0571a24": "化人而作佛事。有以菩提樹而作佛事。有以佛",
    "X19n0347_011:0571b01": "衣服臥具而作佛事。有以飯食而作佛事(舌根通道)。有以",
    "X19n0347_011:0571b02": "園林臺觀而作佛事(眼根通道)。有以三十二相八十隨形",
    "X19n0347_011:0571b03": "好而作佛事。有以佛身而作佛事(現全身)。有以虗空而",
    "X19n0347_011:0571b04": "作佛事(滅眾色像)。眾生應以此緣。得入律行。有以夢幻影",
    "X19n0347_011:0571b05": "響。鏡中像。水中月。熱時焰。如是等喻。而作佛事。",
    "X19n0347_011:0571b06": "有以音聲語言文字而作佛事。或有清淨佛土",
    "X19n0347_011:0571b07": "寂寞。無言無說。無示無識。無作無為。而作佛事。",
    "X19n0347_011:0571b08": "如是阿難。諸佛威儀進止。諸所施為。無非佛事。",
    "X19n0347_011:0571b09": "阿難。有此四魔。八萬四千諸煩惱門。而諸眾生。",
    "X19n0347_011:0571b10": "為之疲勞。諸佛即以此法。而作佛事是名入一",
    "X19n0347_011:0571b11": "切諸佛法門。菩薩入此門者。若見一切淨好佛",
    "X19n0347_011:0571b12": "土。不以為喜。不貪不高。若見一切不淨佛土。不",
    "X19n0347_011:0571b13": "以為憂。不礙不沒。但於諸佛。生清淨心。歡喜恭",
    "X19n0347_011:0571b14": "敬。未曾有也。諸佛如來。功德平等。為教化眾生",
    "X19n0347_011:0571b15": "故。而現佛土不同。阿難。汝見諸佛國土。地有若",
    "X19n0347_011:0571b16": "干。而虗空無若干也。如是見諸佛色身。有若干",
    "X19n0347_011:0571b17": "耳。其無礙慧。無若干也。阿難。諸佛色身威相種",
    "X19n0347_011:0571b18": "性。戒定智慧解脫解脫知見。力無所畏。不共之",
    "X19n0347_011:0571b19": "法。大慈大悲。威儀所行。及其壽命。說法教化。成",
    "X19n0347_011:0571b20": "就眾生。淨佛國土。具諸佛法。悉皆平等。是故名",
    "X19n0347_011:0571b21": "為三藐三佛陀。名為多陀阿伽度。名為佛陀。阿",
    "X19n0347_011:0571b22": "難。若我廣說此三句義。汝以劫壽。不能盡受。正",
    "X19n0347_011:0571b23": "使三千大千世界。滿中眾生。皆如阿難多聞第",
    "X19n0347_011:0571b24": "一。得念總持。此諸人等。以劫之壽。亦不能受。如",
    "X19n0347_011:0571c01": "是阿難。諸佛阿耨多羅三藐三菩提。無有限量。",
    "X19n0347_011:0571c02": "智慧辯才。不可思議。阿難白佛言。我從今已往。",
    "X19n0347_011:0571c03": "不敢自謂以為多聞。佛告阿難。勿起退意。所以",
    "X19n0347_011:0571c04": "者何。我說汝於聲聞中。為最多聞。非謂菩薩。且",
    "X19n0347_011:0571c05": "止。阿難。其有智者。不應限量諸菩薩也。一切海",
    "X19n0347_011:0571c06": "淵尚可測量。菩薩禪定智慧。總持辯才。一切功",
    "X19n0347_011:0571c07": "德。不可量也。阿難。汝等捨置菩薩所行。是維摩",
    "X19n0347_011:0571c08": "詰。一時所現神通之力。一切聲聞。辟支佛。於百",
    "X19n0347_011:0571c09": "千劫。盡力變化。所不能作。爾時眾香世界菩薩",
    "X19n0347_011:0571c10": "來者。合掌白佛言。世尊。我等初見此土。生下劣",
    "X19n0347_011:0571c11": "想。今自悔責。捨離是心。所以者何。諸佛方便。不",
    "X19n0347_011:0571c12": "可思議。為度眾生。故隨其所應。現佛國異。唯然",
    "X19n0347_011:0571c13": "世尊。願賜少法。還於彼土。當念如來。佛告諸菩",
    "X19n0347_011:0571c14": "薩。有盡無盡解脫法門。汝等當學。何謂為盡。謂",
    "X19n0347_011:0571c15": "有為法。何謂無盡。謂無為法。如菩薩者。不盡有",
    "X19n0347_011:0571c16": "為(無凡夫閡)。不住無為(無二乘閡)。何謂不盡有為(起句)。謂不離大慈。不捨",
    "X19n0347_011:0571c17": "大悲。深發一切智心。而不忽忘。教化眾生。終不",
    "X19n0347_011:0571c18": "厭惓。於四攝法。常念順行。護持正法。不惜身命。",
    "X19n0347_011:0572a01": "種諸善根。無有疲厭。志常安住。方便迴向。求法",
    "X19n0347_011:0572a02": "不懈。說法無悋。勤供諸佛。故入生死而無所畏。",
    "X19n0347_011:0572a03": "於諸榮辱。心無憂喜。不輕未學。敬學如佛。墮煩",
    "X19n0347_011:0572a04": "惱者。令發正念。於遠離樂。不以為貴。不著己樂。",
    "X19n0347_011:0572a05": "慶於彼樂。在諸禪定。如地獄想。於生死中。如園",
    "X19n0347_011:0572a06": "觀想。見來求者。為善師想。捨諸所有。具一切智",
    "X19n0347_011:0572a07": "想。見毀戒人。起救護想。諸波羅蜜。為父母想。道",
    "X19n0347_011:0572a08": "品之法。為眷屬想。發行善根。無有齊限。以諸淨",
    "X19n0347_011:0572a09": "國嚴飾之事。成己佛土。行無限施。具見相好。除",
    "X19n0347_011:0572a10": "一切惡。淨身口意。故生死無數劫。意而有勇。聞",
    "X19n0347_011:0572a11": "佛無量德。志而不倦。以智慧劒破煩惱賊。出陰",
    "X19n0347_011:0572a12": "界。入荷負眾生。永使解脫。以大精進摧伏魔軍",
    "X19n0347_011:0572a13": "常求無念實相智慧。行少欲知足。而不捨世法(天下皆謂我同己)。",
    "X19n0347_011:0572a14": "不壞威儀(而我獨異人)。而能隨俗。起神通慧。引導眾生。得念",
    "X19n0347_011:0572a15": "總持。所聞不忘。善別諸根。斷眾生疑。以樂說辯。",
    "X19n0347_011:0572a16": "演法無礙。淨十善道。受人天福。修四無量。開梵",
    "X19n0347_011:0572a17": "天道。勸請說法。隨喜讚善。得佛音聲。身口意善。",
    "X19n0347_011:0572a18": "得佛威儀。深修善法。所行轉勝。以大乘教。成菩",
    "X19n0347_011:0572a19": "薩僧。心無放逸。不失眾善。行如此法。是名菩薩",
    "X19n0347_011:0572a20": "不盡有為(收句)。何謂菩薩不住無為(起句)。謂修學空。不以",
    "X19n0347_011:0572a21": "空為證。修學無相無作。不以無相無作為證。修",
    "X19n0347_011:0572a22": "學無起。不以無起為證。觀於無常。而不厭善本。",
    "X19n0347_011:0572a23": "觀世間苦。而不惡生死。觀於無我。而誨人不倦。",
    "X19n0347_011:0572a24": "觀於寂滅。而不永寂滅。觀於遠離。而身心修善。",
    "X19n0347_011:0572b01": "觀無所歸。而歸趣善法。觀於無生。而以生法荷",
    "X19n0347_011:0572b02": "負一切。觀於無漏。而不斷諸漏。觀無所行。而以",
    "X19n0347_011:0572b03": "行法教化眾生。觀於空無。而不捨大悲。觀正法",
    "X19n0347_011:0572b04": "位。而不隨小乘。觀諸法虗妄。無牢無人。無主無",
    "X19n0347_011:0572b05": "相本願未滿。而不虗福德。禪定智慧。修如此法。",
    "X19n0347_011:0572b06": "是名菩薩不住無為(收句)。又具福德故。不住無為。具",
    "X19n0347_011:0572b07": "智慧故。不盡有為。大慈悲故。不住無為。滿本願",
    "X19n0347_011:0572b08": "故。不盡有為。集法藥故。不住無為。隨授藥故。不",
    "X19n0347_011:0572b09": "盡有為。知眾生病故。不住無為。滅眾生病故。不",
    "X19n0347_011:0572b10": "盡有為諸正士菩薩。已修此法。不盡有為。不住",
    "X19n0347_011:0572b11": "無為。是名盡無盡解脫法門(又總収一步緊一步)。汝等當學。爾時彼",
    "X19n0347_011:0572b12": "諸菩薩。聞說是法。皆大歡喜。以眾妙華若干種",
    "X19n0347_011:0572b13": "色。若干種香。散遍三千大千世界。供養於佛。及",
    "X19n0347_011:0572b14": "此經法。并諸菩薩已稽首佛足。歎未曾有。言釋",
    "X19n0347_011:0572b15": "迦牟尼佛。乃能於此。善行方便。言已。忽然不現。"
}