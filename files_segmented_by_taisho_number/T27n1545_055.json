{
    "T27n1545_055:0283a11": "阿毘達磨大毘婆沙論卷第五十",
    "T27n1545_055:0283a12": "五",
    "T27n1545_055:0283a14": "五百大阿羅漢等造",
    "T27n1545_055:0283a15": "三藏法師玄奘奉　詔譯",
    "T27n1545_055:0283a16": "10結蘊第二中不善納息第一之十",
    "T27n1545_055:0283a17": "有身見與有身見為幾緣。有身見與戒禁",
    "T27n1545_055:0283a18": "取。乃至無色界修所斷無明隨眠為幾緣。乃",
    "T27n1545_055:0283a19": "至無色界修所斷無明隨眠與無色界修所",
    "T27n1545_055:0283a20": "斷無明隨眠為幾緣。無色界修所斷無明隨",
    "T27n1545_055:0283a21": "眠與有身見乃至無色界修所斷慢隨眠為",
    "T27n1545_055:0283a22": "幾緣。乃至廣說。問何故作此論。答為止他",
    "T27n1545_055:0283a23": "宗顯己義故。謂或有執。緣無實性如譬",
    "T27n1545_055:0283a24": "喻者。問彼師何故作此執耶。答彼依契經",
    "T27n1545_055:0283a25": "故作是執。謂契經說無明緣行。彼作是言。",
    "T27n1545_055:0283a26": "無明無異相。行有異相。云何無異相法與",
    "T27n1545_055:0283a27": "有異相法作緣而有實性。大德說曰。諸師",
    "T27n1545_055:0283a28": "隨想施設緣名非實有性。為遮彼執顯實",
    "T27n1545_055:0283a29": "有緣故作斯論。若執諸緣無實性者。應",
    "T27n1545_055:0283b01": "一切法皆無實性。四緣具攝一切法故。謂",
    "T27n1545_055:0283b02": "因緣攝一切有為法。等無間緣除過去現在",
    "T27n1545_055:0283b03": "阿羅漢最後心心所法。攝餘過去現在一切",
    "T27n1545_055:0283b04": "心心所法。所緣緣增上緣總攝一切法",
    "T27n1545_055:0283b05": "復次若諸緣性非實有者。則一切法無甚深",
    "T27n1545_055:0283b06": "義。謂若顯示一切法時。若不攝在諸緣觀",
    "T27n1545_055:0283b07": "察則為麁淺易可了知。若攝在緣而觀察",
    "T27n1545_055:0283b08": "者。則為甚深過四大海。唯佛種智能究竟",
    "T27n1545_055:0283b09": "知。",
    "T27n1545_055:0283b10": "復次若諸緣性非實有者。應不施設三種",
    "T27n1545_055:0283b11": "菩提。謂以上智觀察緣性名佛菩提若以",
    "T27n1545_055:0283b12": "中智觀察緣性名獨覺菩提。若以下智觀",
    "T27n1545_055:0283b13": "察緣性名聲聞菩提。",
    "T27n1545_055:0283b14": "復次若諸緣性非實有者。覺慧應無三品",
    "T27n1545_055:0283b15": "轉義。謂諸覺慧下應常下。中應常中。上應",
    "T27n1545_055:0283b16": "常上。然諸覺慧下可為中。中可為上。故諸",
    "T27n1545_055:0283b17": "緣性定實有體。有功能故。由此尊者妙音",
    "T27n1545_055:0283b18": "說曰。若諸緣性非實有者。師應不能令弟",
    "T27n1545_055:0283b19": "子慧初劣後勝。弟子亦應常為弟子不轉",
    "T27n1545_055:0283b20": "成師。然由諸緣性實有故。師令弟子慧得",
    "T27n1545_055:0283b21": "漸增。弟子有時得成師義。故諸緣性決定實",
    "T27n1545_055:0283b22": "有。問若諸緣性是實有者。云何通彼所引契",
    "T27n1545_055:0283b23": "經。",
    "T27n1545_055:0283b24": "答無明自體雖無異相而所作業得有異",
    "T27n1545_055:0283b25": "相。謂無量門無量梯隥。功能差別與行作",
    "T27n1545_055:0283b26": "緣。譬如一人有五伎藝。彼體雖一而用",
    "T27n1545_055:0283b27": "有五。復次為欲顯示諸有為法自性羸劣。",
    "T27n1545_055:0283b28": "不得自在。依怙於他。無自作用。不隨己",
    "T27n1545_055:0283b29": "欲故作斯論。自性羸劣者。謂諸有為法從",
    "T27n1545_055:0283c01": "緣生性立自性名。有說。有為有生滅故自",
    "T27n1545_055:0283c02": "性羸劣。有說。有為從緣生故自性羸劣。如",
    "T27n1545_055:0283c03": "契經說。苾芻當知。色是無常。諸因諸緣能生",
    "T27n1545_055:0283c04": "色者亦是無常。既是無常因緣所起色云何",
    "T27n1545_055:0283c05": "常。受想行識亦復如是。由羸劣故諸有為",
    "T27n1545_055:0283c06": "法。或四緣生或三緣生或二緣生。尚無一緣",
    "T27n1545_055:0283c07": "獨能生者。何況無緣。故有為法自性羸劣。如",
    "T27n1545_055:0283c08": "羸病者。或四人扶或三人扶。或二人扶方能",
    "T27n1545_055:0283c09": "起住。尚無一人獨令起住。何況無人。不得",
    "T27n1545_055:0283c10": "自在者。謂諸有為法無自力用而可得生。",
    "T27n1545_055:0283c11": "依怙於他者。謂諸有為法必依怙他方能",
    "T27n1545_055:0283c12": "起用無自作用者。謂諸有為法不能自起",
    "T27n1545_055:0283c13": "分別作用。誰造於我我為造誰。不隨己",
    "T27n1545_055:0283c14": "欲者。謂諸有為法無自欲樂勿令我生勿",
    "T27n1545_055:0283c15": "令我滅而得遂者。復次為欲開示迷緣",
    "T27n1545_055:0283c16": "起者。緣起正理故作斯論。謂或有執。唯有",
    "T27n1545_055:0283c17": "無明緣行乃至生緣老死是緣起法。為令",
    "T27n1545_055:0283c18": "彼迷得開解故。顯有為法皆是緣起。眾世",
    "T27n1545_055:0283c19": "所言。此中應說。復次勿為止他顯己宗",
    "T27n1545_055:0283c20": "義。但欲開示緣起正理令他得解故作斯",
    "T27n1545_055:0283c21": "論。",
    "T27n1545_055:0283c22": "答有身見與有身見為或四三二一緣。問何",
    "T27n1545_055:0283c23": "故此中問有身見與有身見為幾緣。答言",
    "T27n1545_055:0283c24": "為或四三二一緣。後智蘊中問法智與法",
    "T27n1545_055:0283c25": "智為幾緣答言因等無間所緣增上耶。答",
    "T27n1545_055:0283c26": "是作論者意欲爾故。乃至廣說。復次此彼應",
    "T27n1545_055:0283c27": "同而有異者。是作論者以種種說作種種",
    "T27n1545_055:0283c28": "文莊嚴於義。使不雜亂令易受持。",
    "T27n1545_055:0283c29": "復次為欲顯示二門二略二階二隥二炬",
    "T27n1545_055:0284a01": "二明二文二影。如此所說彼亦應然。如彼",
    "T27n1545_055:0284a02": "所說此亦應然。故作是說。復次此說是",
    "T27n1545_055:0284a03": "了義彼說不了義。此說無別意彼說有別",
    "T27n1545_055:0284a04": "意。此說無別因彼說有別因。此說是勝",
    "T27n1545_055:0284a05": "義彼說是世俗。復次此所作論依四分別。",
    "T27n1545_055:0284a06": "一分別界。二分別世。三分別剎那。四分別",
    "T27n1545_055:0284a07": "等無間緣。彼所作論依一分別。謂但分別",
    "T27n1545_055:0284a08": "等無間緣。故此所說與彼有異。此中四者",
    "T27n1545_055:0284a09": "云何四。如有身見無間起有身見。即思惟",
    "T27n1545_055:0284a10": "彼前生與後生為四緣。謂一剎那有身見無",
    "T27n1545_055:0284a11": "間。第二剎那有身見現在前。此後所生即緣",
    "T27n1545_055:0284a12": "前起。彼前與後具作四緣。謂因等無間所",
    "T27n1545_055:0284a13": "緣增上緣。因緣者。謂前生有身見與後生有",
    "T27n1545_055:0284a14": "身見為二因。謂同類因及遍行因。等無間緣",
    "T27n1545_055:0284a15": "者。謂後生有身見從前生有身見無間而生。",
    "T27n1545_055:0284a16": "所緣緣者。謂後生有身見緣前生有身見而",
    "T27n1545_055:0284a17": "生。增上緣者。謂前於後或唯無障或不礙",
    "T27n1545_055:0284a18": "生。此中因緣如種子法。等無間緣如開避",
    "T27n1545_055:0284a19": "法。所緣緣如任杖法。增上緣如不障法。後",
    "T27n1545_055:0284a20": "生有身見由前生有身見為四緣攝受故。",
    "T27n1545_055:0284a21": "能行世能取果能作業能知緣。此中三者",
    "T27n1545_055:0284a22": "云何三。如有身見無間起有身見不思惟",
    "T27n1545_055:0284a23": "彼前生與後生為三緣。除所緣謂一剎那有",
    "T27n1545_055:0284a24": "身見無間。第二剎那有身見現在前。此後所",
    "T27n1545_055:0284a25": "生不緣前起。謂或緣色受想行識。或除前",
    "T27n1545_055:0284a26": "有身見緣所餘行蘊。彼前與後但作三緣。",
    "T27n1545_055:0284a27": "謂因等無間增上緣。釋此三緣如前廣說。",
    "T27n1545_055:0284a28": "後生有身見由前生有身見為三緣攝受",
    "T27n1545_055:0284a29": "故。能行世能取果能作業能知緣。或有身",
    "T27n1545_055:0284b01": "見無間起餘心後起有身見。即思惟彼前生",
    "T27n1545_055:0284b02": "與後生為三緣除等無間。謂一剎那有身",
    "T27n1545_055:0284b03": "見無間。第二剎那有身見不現在前。或邊執",
    "T27n1545_055:0284b04": "見或邪見或見取或戒禁取或疑或貪或瞋或",
    "T27n1545_055:0284b05": "慢或無明或有漏善或無覆無記心現在前。",
    "T27n1545_055:0284b06": "此後還起有身見即緣前生有身見。彼前與",
    "T27n1545_055:0284b07": "後但作三緣謂因所緣增上緣。釋此三緣",
    "T27n1545_055:0284b08": "如前廣說。後生有身見由前生有身見為",
    "T27n1545_055:0284b09": "三緣攝受故。能行世能取果能作業能知",
    "T27n1545_055:0284b10": "緣。此中二者云何二。如有身見無間起餘",
    "T27n1545_055:0284b11": "心後起有身見。不思惟彼前生與後生為",
    "T27n1545_055:0284b12": "二緣。謂因增上。謂一剎那有身見無間。第二",
    "T27n1545_055:0284b13": "剎那有身見不現在前。或邊執見乃至或無",
    "T27n1545_055:0284b14": "覆無記心現在前。此後還起有身見不緣",
    "T27n1545_055:0284b15": "前生有身見。謂或緣色受想行識。或除有",
    "T27n1545_055:0284b16": "身見緣所餘行蘊彼前與後但作二緣。謂",
    "T27n1545_055:0284b17": "因增上緣。釋此二緣如前廣說。後生有身",
    "T27n1545_055:0284b18": "見由前生有身見為二緣攝受故。能行世",
    "T27n1545_055:0284b19": "能取果能作業能知緣。此中一者云何一。後",
    "T27n1545_055:0284b20": "生有身見與前生有身見。若作所緣為所",
    "T27n1545_055:0284b21": "緣增上。不作所緣一增上。以後與前無因",
    "T27n1545_055:0284b22": "緣無等無間緣義故。問何故此中問一答",
    "T27n1545_055:0284b23": "二。答論者作論立法非一。或有先遮後答。",
    "T27n1545_055:0284b24": "或有先答後遮。先遮後答者。如此中說。若",
    "T27n1545_055:0284b25": "作所緣為所緣增上者是遮二緣。不作所",
    "T27n1545_055:0284b26": "緣一增上者。是答一緣。先答後遮者如一",
    "T27n1545_055:0284b27": "行納息說。若前生未斷則繫者是答繫。若前",
    "T27n1545_055:0284b28": "未生設生已斷則不繫者是遮不繫。復有說",
    "T27n1545_055:0284b29": "者。此俱是答。謂後與前若作所緣便為二",
    "T27n1545_055:0284c01": "緣答前二問。不作所緣但為一緣答此",
    "T27n1545_055:0284c02": "一問。前答二中但答一分。所未答者此中",
    "T27n1545_055:0284c03": "答之。後准此釋未來有身見與過去現在",
    "T27n1545_055:0284c04": "有身見。若作所緣為所緣增上。不作所緣",
    "T27n1545_055:0284c05": "一增上。未來現在有身見與過去有身見。若",
    "T27n1545_055:0284c06": "作所緣為所緣增上。不作所緣一增上。問",
    "T27n1545_055:0284c07": "現在有身見正有作用可能緣境。過去有",
    "T27n1545_055:0284c08": "身見作用已息如何能緣。而此中說若作所",
    "T27n1545_055:0284c09": "緣為所緣增上。答過去有身見曾在現在",
    "T27n1545_055:0284c10": "時緣彼已滅。今雖過去追談彼用故作是",
    "T27n1545_055:0284c11": "說。問此中前說後生有身見與前生有身見。",
    "T27n1545_055:0284c12": "若作所緣。為所緣增上。不作所緣一增上",
    "T27n1545_055:0284c13": "者。說過去後生有身見與過去前生有身見",
    "T27n1545_055:0284c14": "為二一緣。何故不說未來有身見與未來",
    "T27n1545_055:0284c15": "有身見為二一緣耶。答應說而不說者。當",
    "T27n1545_055:0284c16": "知此義有餘。復次此中但說有前後者。彼",
    "T27n1545_055:0284c17": "無前後故略不說。問未來生位與未生者",
    "T27n1545_055:0284c18": "豈無前後。答世無別故不名前後。問若爾",
    "T27n1545_055:0284c19": "過去前生後生世既無別應非前後。答彼法",
    "T27n1545_055:0284c20": "曾在現在等時有世別義故成前後。未來",
    "T27n1545_055:0284c21": "不爾故略不說。欲界有身見與色無色界有",
    "T27n1545_055:0284c22": "身見為一增上。謂欲界有身見於上二界有",
    "T27n1545_055:0284c23": "身見。或唯無障或不礙生故為一增上緣。",
    "T27n1545_055:0284c24": "非因緣者。謂界地別因果斷故。非等無間",
    "T27n1545_055:0284c25": "緣者。謂無下地煩惱無間上地煩惱現在前",
    "T27n1545_055:0284c26": "故。非所緣緣者。謂決定無上地煩惱緣下",
    "T27n1545_055:0284c27": "義故。色無色界有身見與欲界有身見。若",
    "T27n1545_055:0284c28": "作等無間為等無間增上。不作等無間一",
    "T27n1545_055:0284c29": "增上。謂若住色無色界有身見俱生心而命",
    "T27n1545_055:0285a01": "終起欲界有身見俱生心而結生者。彼色無",
    "T27n1545_055:0285a02": "色界有身見與欲界有身見為等無間增上",
    "T27n1545_055:0285a03": "緣非因緣者義如前說。非所緣緣者。謂諸",
    "T27n1545_055:0285a04": "有身見不緣他地故。若不住色無色界有",
    "T27n1545_055:0285a05": "身見俱生心而命終起欲界有身見俱生心",
    "T27n1545_055:0285a06": "而結生者。彼色無色界有身見與欲界有身",
    "T27n1545_055:0285a07": "見但為一增上緣。非等無間緣者。謂彼欲",
    "T27n1545_055:0285a08": "界有身見非色無色界有身見無間生故。非",
    "T27n1545_055:0285a09": "餘二緣義如前說。色界有身見與無色界有",
    "T27n1545_055:0285a10": "身見為一增上義如前說。無色界有身見",
    "T27n1545_055:0285a11": "與色界有身見。若作等無間為等無間增",
    "T27n1545_055:0285a12": "上。不作等無間一增上。此中諸義。准前應",
    "T27n1545_055:0285a13": "知。如有身見與有身見。應知有身見與餘",
    "T27n1545_055:0285a14": "一切非遍行。餘一切非遍行與一切非遍行。",
    "T27n1545_055:0285a15": "一切遍行與一切非遍行亦爾。謂諸隨眠類",
    "T27n1545_055:0285a16": "別有十。即五見五非見。五見者。謂有身見",
    "T27n1545_055:0285a17": "邊執見邪見見取戒禁取。五非見者。謂疑",
    "T27n1545_055:0285a18": "貪瞋慢無明。此中五名遍行。謂邪見見取",
    "T27n1545_055:0285a19": "戒禁取疑無明。五名非遍行。謂有身見邊",
    "T27n1545_055:0285a20": "執見貪瞋慢。此中有身見邊執見雖遍緣",
    "T27n1545_055:0285a21": "自地故名遍行。而不緣他地故亦名非遍",
    "T27n1545_055:0285a22": "行。由此攝在非遍行中如有身見與有身",
    "T27n1545_055:0285a23": "見。應知有身見與餘一切非遍行亦爾者。",
    "T27n1545_055:0285a24": "如有身見與有身見為緣多少。有身見與",
    "T27n1545_055:0285a25": "餘一切邊執見貪瞋慢。為緣多少亦爾。餘",
    "T27n1545_055:0285a26": "一切非遍行與一切非遍行亦爾者。如有身",
    "T27n1545_055:0285a27": "見與有身見為緣多少。邊執見與邊執見",
    "T27n1545_055:0285a28": "貪瞋慢有身見。貪與貪瞋慢有身見邊",
    "T27n1545_055:0285a29": "執見。瞋與瞋慢有身見邊執見貪。慢與",
    "T27n1545_055:0285b01": "慢有身見邊執見貪瞋為緣多少亦爾。一",
    "T27n1545_055:0285b02": "切遍行與一切非遍行亦爾者。如有身見",
    "T27n1545_055:0285b03": "與有身見為緣多少。邪見見取戒禁取疑",
    "T27n1545_055:0285b04": "無明。一一與有身見邊執見貪瞋慢為緣",
    "T27n1545_055:0285b05": "多少亦爾。有身見與戒禁取為緣。或四三",
    "T27n1545_055:0285b06": "二一緣。此中四者云何四。如有身見無間起",
    "T27n1545_055:0285b07": "戒禁取。即思惟彼前生與後生為四緣。謂",
    "T27n1545_055:0285b08": "有身見剎那無間戒禁取剎那現在前。此後",
    "T27n1545_055:0285b09": "所生即緣前起。彼前與後具作四緣。謂因",
    "T27n1545_055:0285b10": "等無間所緣增上緣。因緣者。謂前生有身見",
    "T27n1545_055:0285b11": "與後生戒禁取為二因。謂同類因及遍行",
    "T27n1545_055:0285b12": "因。等無間緣者。謂後生戒禁取從前生有身",
    "T27n1545_055:0285b13": "見無間而生。所緣緣者。謂後生戒禁取緣前",
    "T27n1545_055:0285b14": "生有身見而生。增上緣者。謂前於後或唯無",
    "T27n1545_055:0285b15": "障或不礙生。此中因緣如種子法。等無間",
    "T27n1545_055:0285b16": "緣如開避法。所緣緣如任杖法。增上緣如",
    "T27n1545_055:0285b17": "不障法。後生戒禁取由前生有身見為四",
    "T27n1545_055:0285b18": "緣攝受故。能行世能取果能作業能知緣。",
    "T27n1545_055:0285b19": "此中三者云何三。如有身見無間起戒禁取。",
    "T27n1545_055:0285b20": "不思惟彼前生與後生為三緣除所緣",
    "T27n1545_055:0285b21": "緣。謂有身見剎那無間戒禁取剎那現在前。",
    "T27n1545_055:0285b22": "此後所生戒禁取不緣前有身見起。謂或",
    "T27n1545_055:0285b23": "緣色受想行識。或除有身見緣所餘行蘊。",
    "T27n1545_055:0285b24": "彼前生有身見與後生戒禁取但作三緣。謂",
    "T27n1545_055:0285b25": "因等無間增上緣。釋此三緣如前廣說。後",
    "T27n1545_055:0285b26": "生戒禁取由前生有身見為三緣攝受故。",
    "T27n1545_055:0285b27": "能行世能取果能作業能知緣。或有身見",
    "T27n1545_055:0285b28": "無間起餘心後起戒禁取。即思惟彼前生",
    "T27n1545_055:0285b29": "與後生為三緣除等無間。謂有身見剎那",
    "T27n1545_055:0285c01": "無間戒禁取剎那不現在前。或有身見或邊",
    "T27n1545_055:0285c02": "執見或邪見或見取或疑或貪或瞋或慢或無",
    "T27n1545_055:0285c03": "明或有漏善或無覆無記心現在前。此後方",
    "T27n1545_055:0285c04": "起戒禁取即緣前生有身見。彼前生有身見",
    "T27n1545_055:0285c05": "與後生戒禁取但作三緣。謂因所緣增上",
    "T27n1545_055:0285c06": "緣。釋此三緣如前廣說。後生戒禁取由前",
    "T27n1545_055:0285c07": "生有身見為三緣攝受故。能行世能取果",
    "T27n1545_055:0285c08": "能作業能知緣。此中二者云何二如有身見",
    "T27n1545_055:0285c09": "無間起餘心後起戒禁取。不思惟彼前生",
    "T27n1545_055:0285c10": "與後生為二緣。謂因增上。謂有身見剎那",
    "T27n1545_055:0285c11": "無間戒禁取剎那不現在前。或有身見乃至",
    "T27n1545_055:0285c12": "無覆無記心現在前。此後方起戒禁取不緣",
    "T27n1545_055:0285c13": "前生有身見。謂或緣色受想行識。或除有",
    "T27n1545_055:0285c14": "身見緣所餘行蘊彼前生有身見與後生戒",
    "T27n1545_055:0285c15": "禁取但作二緣。謂因增上緣。釋此二緣如",
    "T27n1545_055:0285c16": "前廣說。後生戒禁取由前生有身見為二",
    "T27n1545_055:0285c17": "緣攝受故。能行世能取果能作業能知緣。",
    "T27n1545_055:0285c18": "此中一者云何一。後生有身見與前生戒禁",
    "T27n1545_055:0285c19": "取。若作所緣為所緣增上。不作所緣一增",
    "T27n1545_055:0285c20": "上。以後與前無因緣無等無間緣義故。此",
    "T27n1545_055:0285c21": "中問答如前應知。未來有身見與過去現在",
    "T27n1545_055:0285c22": "戒禁取。若作所緣為所緣增上。不作所緣",
    "T27n1545_055:0285c23": "一增上。未來現在有身見與過去戒禁取。若",
    "T27n1545_055:0285c24": "作所緣為所緣增上。不作所緣一增上。此",
    "T27n1545_055:0285c25": "中問答如前應知。欲界有身見與色無色界",
    "T27n1545_055:0285c26": "戒禁取為一增上。謂欲界有身見於上二界",
    "T27n1545_055:0285c27": "戒禁取。或唯無障或不礙生故為一增上",
    "T27n1545_055:0285c28": "緣。非因緣者。謂界地別因果斷故。非等無",
    "T27n1545_055:0285c29": "間緣者。謂無下地煩惱無間上地煩惱現在",
    "T27n1545_055:0286a01": "前故。非所緣緣者。謂決定無上地煩惱緣",
    "T27n1545_055:0286a02": "下義故。色無色界有身見與欲界戒禁取。",
    "T27n1545_055:0286a03": "若作所緣非等無間。為所緣增上。謂若不",
    "T27n1545_055:0286a04": "住色無色界有身見俱生心而命終起欲界",
    "T27n1545_055:0286a05": "戒禁取俱生心而結生。此欲界戒禁取緣色",
    "T27n1545_055:0286a06": "無色界有身見起。彼色無色界有身見與欲",
    "T27n1545_055:0286a07": "界戒禁取。為所緣增上緣。非因緣者義如",
    "T27n1545_055:0286a08": "前說。非等無間緣者。謂彼欲界戒禁取非",
    "T27n1545_055:0286a09": "色無色界有身見無間生故。若作等無間",
    "T27n1545_055:0286a10": "非所緣。為等無間增上。謂若住色無色界",
    "T27n1545_055:0286a11": "有身見俱生心而命終起欲界戒禁取俱生",
    "T27n1545_055:0286a12": "心而結生。此欲界戒禁取不緣色無色界有",
    "T27n1545_055:0286a13": "身見起。彼色無色界有身見與欲界戒禁取",
    "T27n1545_055:0286a14": "為等無間增上緣。非因緣者義如前說。非",
    "T27n1545_055:0286a15": "所緣緣者此不緣彼故。若作等無間及所",
    "T27n1545_055:0286a16": "緣。為等無間所緣增上。謂若住色無色界有",
    "T27n1545_055:0286a17": "身見俱生心而命終起欲界戒禁取俱生心",
    "T27n1545_055:0286a18": "而結生。此欲界戒禁取緣色無色界有身見",
    "T27n1545_055:0286a19": "起。彼色無色界有身見與欲界戒禁取為等",
    "T27n1545_055:0286a20": "無間所緣增上。非因緣者義如前說。不作",
    "T27n1545_055:0286a21": "等無間及所緣。一增上。謂若不住色無色界",
    "T27n1545_055:0286a22": "有身見俱生心而命終起欲界戒禁取俱生",
    "T27n1545_055:0286a23": "心而結生。此欲界戒禁取不緣色無色界有",
    "T27n1545_055:0286a24": "身見起。彼色無色界有身見與欲界戒禁取",
    "T27n1545_055:0286a25": "但為一增上緣。非餘三緣義如前說。色界",
    "T27n1545_055:0286a26": "有身見與無色界戒禁取為一增上義如",
    "T27n1545_055:0286a27": "前說。無色界有身見與色界戒禁取。若作所",
    "T27n1545_055:0286a28": "緣非等無間為所緣增上。若作等無間非",
    "T27n1545_055:0286a29": "所緣。為等無間增上。若作等無間及所緣。",
    "T27n1545_055:0286b01": "為等無間所緣增上不作等無間及所緣一",
    "T27n1545_055:0286b02": "增上。此中諸義准前應知。如有身見與戒",
    "T27n1545_055:0286b03": "禁取。應知有身見與餘一切遍行。一切遍行",
    "T27n1545_055:0286b04": "與一切遍行。餘一切非遍行與一切遍行亦",
    "T27n1545_055:0286b05": "爾。如有身見與戒禁取。應知有身見與餘",
    "T27n1545_055:0286b06": "一切遍行亦爾者。如有身見與戒禁取為",
    "T27n1545_055:0286b07": "緣多少。有身見與邪見見取疑無明為緣",
    "T27n1545_055:0286b08": "多少亦爾。一切遍行與一切遍行亦爾者。",
    "T27n1545_055:0286b09": "如有身見與戒禁取為緣多少。邪見與邪",
    "T27n1545_055:0286b10": "見見取戒禁取疑無明。見取與見取戒禁取",
    "T27n1545_055:0286b11": "疑無明邪見。戒禁取與戒禁取疑無明邪見",
    "T27n1545_055:0286b12": "見取。疑與疑無明邪見見取戒禁取。無明與",
    "T27n1545_055:0286b13": "無明邪見見取戒禁取疑為緣多少亦爾。餘",
    "T27n1545_055:0286b14": "一切非遍行與一切遍行亦爾者。如有身",
    "T27n1545_055:0286b15": "見與戒禁取為緣多少。邊執見貪瞋慢一",
    "T27n1545_055:0286b16": "一與邪見見取戒禁取疑無明為緣多少亦",
    "T27n1545_055:0286b17": "爾。",
    "T27n1545_055:0286b18": "於諸法中。若問攝應依界分別。若問智應",
    "T27n1545_055:0286b19": "依諦分別。若問識應依處分別。若問煩",
    "T27n1545_055:0286b20": "惱應依部分別。如是分別諸法相時。則易",
    "T27n1545_055:0286b21": "示現易可施設。此中問煩惱故應依五部",
    "T27n1545_055:0286b22": "分別。五部者。謂見苦所斷見集滅道及修所",
    "T27n1545_055:0286b23": "斷。見苦所斷煩惱有二種。一遍行。二不遍",
    "T27n1545_055:0286b24": "行。見集所斷煩惱亦爾。見滅所斷煩惱有二",
    "T27n1545_055:0286b25": "種。一有漏緣。二無漏緣。見道所斷煩惱亦",
    "T27n1545_055:0286b26": "爾。修所斷煩惱唯有一種。謂不遍行。此中見",
    "T27n1545_055:0286b27": "苦所斷遍行煩惱與見苦所斷遍行煩惱為",
    "T27n1545_055:0286b28": "四緣。謂因等無間所緣增上。因緣者有四因。",
    "T27n1545_055:0286b29": "謂相應俱有同類遍行。等無間緣者。謂見苦",
    "T27n1545_055:0286c01": "所斷遍行煩惱無間見苦所斷遍行煩惱現",
    "T27n1545_055:0286c02": "在前。所緣緣者。謂見苦所斷遍行煩惱緣見",
    "T27n1545_055:0286c03": "苦所斷遍行煩惱而生。增上緣者。謂此與",
    "T27n1545_055:0286c04": "彼唯無障生。見苦所斷遍行煩惱與見",
    "T27n1545_055:0286c05": "苦所斷不遍行煩惱為四緣。因緣者有二",
    "T27n1545_055:0286c06": "因謂同類遍行。等無間緣者。謂見苦所斷遍",
    "T27n1545_055:0286c07": "行煩惱無間。見苦所斷不遍行煩惱現在前。",
    "T27n1545_055:0286c08": "所緣緣者。謂見苦所斷不遍行煩惱緣見苦",
    "T27n1545_055:0286c09": "所斷遍行煩惱而生。增上緣如前說見苦所",
    "T27n1545_055:0286c10": "斷遍行煩惱與見集所斷遍行煩惱為四",
    "T27n1545_055:0286c11": "緣。因緣者唯一因。謂遍行。等無間緣者。謂",
    "T27n1545_055:0286c12": "見苦所斷遍行煩惱無間。見集所斷遍行煩",
    "T27n1545_055:0286c13": "惱現在前。所緣緣者。謂見集所斷遍行煩惱",
    "T27n1545_055:0286c14": "緣見苦所斷遍行煩惱而生。增上緣如前",
    "T27n1545_055:0286c15": "說。見苦所斷遍行煩惱與見集所斷不遍行",
    "T27n1545_055:0286c16": "煩惱。及見滅道修所斷一切煩惱為三緣。",
    "T27n1545_055:0286c17": "除所緣。因緣者。唯一因。謂遍行。等無間緣",
    "T27n1545_055:0286c18": "者。謂見苦所斷遍行煩惱無間。彼諸煩惱現",
    "T27n1545_055:0286c19": "在前。增上緣如前說。非所緣緣者。彼諸煩",
    "T27n1545_055:0286c20": "惱不能緣他部非遍行故。見苦所斷不遍",
    "T27n1545_055:0286c21": "行煩惱與見苦所斷不遍行煩惱為四緣。因",
    "T27n1545_055:0286c22": "緣者有三因。謂相應俱有同類等無間緣者。",
    "T27n1545_055:0286c23": "謂見苦所斷不遍行煩惱無間。見苦所斷不",
    "T27n1545_055:0286c24": "遍行煩惱現在前。所緣緣者。謂見苦所斷不",
    "T27n1545_055:0286c25": "遍行煩惱。緣見苦所斷不遍行煩惱而生。增",
    "T27n1545_055:0286c26": "上緣如前說見苦所斷不遍行煩惱。與見苦",
    "T27n1545_055:0286c27": "所斷遍行煩惱為四緣因緣者。唯一因。謂",
    "T27n1545_055:0286c28": "同類。等無間緣者。謂見苦所斷不遍行煩惱",
    "T27n1545_055:0286c29": "無間。見苦所斷遍行煩惱現在前。所緣緣者。",
    "T27n1545_055:0287a01": "謂見苦所斷遍行煩惱。緣見苦所斷不遍行",
    "T27n1545_055:0287a02": "煩惱而生增上緣如前說見苦所斷不遍行",
    "T27n1545_055:0287a03": "煩惱。與見集所斷遍行煩惱為三緣。除因。",
    "T27n1545_055:0287a04": "等無間緣者。謂見苦所斷不遍行煩惱無間。",
    "T27n1545_055:0287a05": "見集所斷遍行煩惱現在前。所緣緣者。謂見",
    "T27n1545_055:0287a06": "集所斷遍行煩惱。緣見苦所斷不遍行煩惱",
    "T27n1545_055:0287a07": "而生。增上緣如前說非因緣者。非遍行法",
    "T27n1545_055:0287a08": "不與他部煩惱為因。見苦所斷不遍行煩",
    "T27n1545_055:0287a09": "惱。與見集所斷不遍行煩惱。及見滅道修所",
    "T27n1545_055:0287a10": "斷一切煩惱為等無間增上緣等無間緣者。",
    "T27n1545_055:0287a11": "謂見苦所斷不遍行煩惱無間。彼諸煩惱現",
    "T27n1545_055:0287a12": "在前。增上緣如前說。非餘二緣者。不遍行",
    "T27n1545_055:0287a13": "法定非他部染法因故。不遍行惑定不能",
    "T27n1545_055:0287a14": "緣他部法故。如見苦所斷二種煩惱與九",
    "T27n1545_055:0287a15": "種煩惱為緣多少。見集所斷二種煩惱與九",
    "T27n1545_055:0287a16": "煩惱為緣多少應知亦爾。見滅所斷有漏緣",
    "T27n1545_055:0287a17": "煩惱。與見滅所斷有漏緣煩惱為四緣。因",
    "T27n1545_055:0287a18": "緣者有三因謂相應俱有同類。等無間緣者。",
    "T27n1545_055:0287a19": "謂見滅所斷有漏緣煩惱無間見滅所斷有漏",
    "T27n1545_055:0287a20": "緣煩惱現在前。所緣緣者。謂見滅所斷有漏",
    "T27n1545_055:0287a21": "緣煩惱緣見滅所斷有漏緣煩惱而生。增上",
    "T27n1545_055:0287a22": "緣如前說。見滅所斷有漏緣煩惱。與見滅所",
    "T27n1545_055:0287a23": "斷無漏緣煩惱為三緣。除所緣。因緣者唯",
    "T27n1545_055:0287a24": "一因。謂同類。等無間緣者。謂見滅所斷有漏",
    "T27n1545_055:0287a25": "緣煩惱無間。見滅所斷無漏緣煩惱現在前。",
    "T27n1545_055:0287a26": "增上緣如前說非所緣緣者。謂見滅所斷",
    "T27n1545_055:0287a27": "無漏緣煩惱唯緣擇滅。非煩惱故。見滅所",
    "T27n1545_055:0287a28": "斷有漏緣煩惱與見苦集所斷遍行煩惱為",
    "T27n1545_055:0287a29": "三緣。除因等無間緣者。謂見滅所斷有漏緣",
    "T27n1545_055:0287b01": "煩惱無間。見苦集所斷遍行煩惱現在前。所",
    "T27n1545_055:0287b02": "緣緣者。謂見苦集所斷遍行煩惱。緣見滅所",
    "T27n1545_055:0287b03": "斷有漏緣煩惱而生。增上緣如前說。非因",
    "T27n1545_055:0287b04": "緣者非遍行法於他部染無因義故。見滅",
    "T27n1545_055:0287b05": "所斷有漏緣煩惱。與見苦集所斷不遍行煩",
    "T27n1545_055:0287b06": "惱。及見道修所斷一切煩惱為等無間增上",
    "T27n1545_055:0287b07": "緣。非因非所緣。等無間緣者。謂見滅所斷有",
    "T27n1545_055:0287b08": "漏緣煩惱無間。彼諸煩惱現在前。增上緣如",
    "T27n1545_055:0287b09": "前說。非因緣義亦如上說。非所緣緣者。彼",
    "T27n1545_055:0287b10": "諸煩惱非遍行故不緣他部。見滅所斷無漏",
    "T27n1545_055:0287b11": "緣煩惱。與見滅所斷無漏緣煩惱為三緣。",
    "T27n1545_055:0287b12": "除所緣。因緣者有三因。謂相應俱有同類等",
    "T27n1545_055:0287b13": "無間緣者。謂見滅所斷無漏緣煩惱無間。見",
    "T27n1545_055:0287b14": "滅所斷無漏緣煩惱現在前。增上緣如前說。",
    "T27n1545_055:0287b15": "非所緣緣者。彼緣擇滅非煩惱故。見滅",
    "T27n1545_055:0287b16": "所斷無漏緣煩惱。與見滅所斷有漏緣煩惱",
    "T27n1545_055:0287b17": "為四緣。因緣者唯一因。謂同類。等無間緣",
    "T27n1545_055:0287b18": "者。謂見滅所斷無漏緣煩惱無間。見滅所斷",
    "T27n1545_055:0287b19": "有漏緣煩惱現在前。所緣緣者。謂見滅所斷",
    "T27n1545_055:0287b20": "有漏緣煩惱。緣見滅所斷無漏緣煩惱而生。",
    "T27n1545_055:0287b21": "增上緣如前說。見滅所斷無漏緣煩惱。與",
    "T27n1545_055:0287b22": "見苦集所斷遍行煩惱為三緣。除因。等無",
    "T27n1545_055:0287b23": "間緣者。見滅所斷無漏緣煩惱無間。見苦集",
    "T27n1545_055:0287b24": "所斷遍行煩惱現在前。所緣緣者。見苦集所",
    "T27n1545_055:0287b25": "斷遍行煩惱。緣見滅所斷無漏緣煩惱而生。",
    "T27n1545_055:0287b26": "增上緣如前說。非因緣者。不遍行惑與他",
    "T27n1545_055:0287b27": "部染不為因故。見滅所斷無漏緣煩惱。與",
    "T27n1545_055:0287b28": "見苦集所斷不遍行煩惱及見道修所斷一切",
    "T27n1545_055:0287b29": "煩惱。為等無間增上緣。非因非所緣。等無",
    "T27n1545_055:0287c01": "間緣者。謂見滅所斷無漏緣煩惱無間。彼諸",
    "T27n1545_055:0287c02": "煩惱現在前。增上緣如前說。非因緣者。不",
    "T27n1545_055:0287c03": "遍行惑與他部染無因義故。非所緣緣",
    "T27n1545_055:0287c04": "者。彼諸煩惱不遍行故不緣他部。如見滅",
    "T27n1545_055:0287c05": "所斷二種煩惱。與九種煩惱為緣多少。見",
    "T27n1545_055:0287c06": "道所斷二種煩惱。與九煩惱為緣多少應",
    "T27n1545_055:0287c07": "知亦爾。修所斷煩惱與修所斷煩惱為四",
    "T27n1545_055:0287c08": "緣。因緣者有三因。謂相應俱有同類。等無間",
    "T27n1545_055:0287c09": "緣者。謂修所斷煩惱無間。修所斷煩惱現在",
    "T27n1545_055:0287c10": "前。所緣緣者。謂修所斷煩惱。緣修所斷煩",
    "T27n1545_055:0287c11": "惱而生。增上緣如前說。修所斷煩惱。與見",
    "T27n1545_055:0287c12": "苦集所斷遍行煩惱為三緣。除因。等無間",
    "T27n1545_055:0287c13": "緣者。謂修所斷煩惱無間。見苦集所斷遍行",
    "T27n1545_055:0287c14": "煩惱現在前。所緣緣者。謂見苦集所斷遍行",
    "T27n1545_055:0287c15": "煩惱。緣修所斷煩惱而生。增上緣如前說。",
    "T27n1545_055:0287c16": "非因緣者。非遍行法不為他部染法因故。",
    "T27n1545_055:0287c17": "修所斷煩惱。與見苦集所斷不遍行煩惱。及",
    "T27n1545_055:0287c18": "見滅道所斷一切煩惱。為等無間增上緣。非",
    "T27n1545_055:0287c19": "因非所緣。等無間緣者。謂修所斷煩惱無",
    "T27n1545_055:0287c20": "間。彼諸煩惱現在前。增上緣如前說。非因",
    "T27n1545_055:0287c21": "緣者。非遍行法不為他部染法因故。非所",
    "T27n1545_055:0287c22": "緣緣者。不遍行惑皆不能緣他部法故",
    "T27n1545_055:0287c23": "又諸煩惱有十五部。謂三界各有見苦乃至",
    "T27n1545_055:0287c24": "修所斷五部。於中一一與十五部為緣多",
    "T27n1545_055:0287c25": "少如理應思。又一一界五部煩惱分為九種。",
    "T27n1545_055:0287c26": "合二十七。於中一一與二十七為緣多少",
    "T27n1545_055:0287c27": "如理應思。",
    "T27n1545_055:0287c28": "說一切有部發智大毘婆沙論卷第五十五"
}