{
    "T03n0190_050:0883b11": "佛本行集經卷第五十",
    "T03n0190_050:0883b13": "隋天竺三藏闍那崛多譯",
    "T03n0190_050:0883b14": "說法儀式品下",
    "T03n0190_050:0883b15": "爾時，諸比丘作如是念：「如來已許聽我等輩",
    "T03n0190_050:0883b16": "五日五日聚集大會，應當讚說諸佛功德，乃",
    "T03n0190_050:0883b17": "至讚歎說六神通諸功德等。」彼諸比丘，五日",
    "T03n0190_050:0883b18": "五日遂即集聚，同發一聲讚佛功德，乃至讚",
    "T03n0190_050:0883b19": "說六神通等功德之事。於時諸人各來聽法，",
    "T03n0190_050:0883b20": "是時即有談論毀呰，作如是言：「我等諸師，云",
    "T03n0190_050:0883b21": "何同出一音說法？譬如初學諸童子輩，合聲",
    "T03n0190_050:0883b22": "唱讀，無有異也。」時，諸比丘聞此諸人毀呰",
    "T03n0190_050:0883b23": "道說，來詣佛所，白如上事。",
    "T03n0190_050:0883b24": "爾時，世尊告諸比丘，作如是言：「汝諸比丘！從",
    "T03n0190_050:0883b25": "今已去，制諸弟子，不得同聲讚說法義，唯請",
    "T03n0190_050:0883b26": "辯才堪說法者。」",
    "T03n0190_050:0883b27": "爾時，諸比丘或復請彼諸根闇鈍及缺漏者，",
    "T03n0190_050:0883b28": "不具諸戒而演說法，乃至眾人更復毀呰，種",
    "T03n0190_050:0883b29": "種道說，情不喜樂，而口唱言：「是諸師輩，尚",
    "T03n0190_050:0883c01": "作如是，況非師者？」時，諸比丘聞是事已，具往",
    "T03n0190_050:0883c02": "白佛。爾時，佛告諸比丘言：「汝諸比丘！我從今",
    "T03n0190_050:0883c03": "日，制諸弟子，不得請於諸根闇鈍及以缺漏",
    "T03n0190_050:0883c04": "戒不具者而說其法。從今已後，若請說法，",
    "T03n0190_050:0883c05": "應請妙行具足之人，於諸眾內勝行成就。」乃",
    "T03n0190_050:0883c06": "至佛復唱其制言：「應當簡擇辯才知法，次第",
    "T03n0190_050:0883c07": "舊解阿含經等，請令說法，乃至眾中多解阿",
    "T03n0190_050:0883c08": "含。」佛復告彼諸比丘言：「非但唯解阿含經者",
    "T03n0190_050:0883c09": "須請說法，復解修多羅及解摩登伽者，應請",
    "T03n0190_050:0883c10": "是人為眾說法。若大眾中，有諸比丘，解修多",
    "T03n0190_050:0883c11": "羅及解毘尼、解摩登伽，又於是中應當選擇文",
    "T03n0190_050:0883c12": "字分明具足辯才。又於眾中，現在比丘，多解",
    "T03n0190_050:0883c13": "文字，分明辯才，悉具足者，我今當聽是等比",
    "T03n0190_050:0883c14": "丘，得從下座次第差遣為眾說法。若一乏",
    "T03n0190_050:0883c15": "者，更請第二，第二疲乏，應請第三，第三疲",
    "T03n0190_050:0883c16": "乏，應請第四，第四疲乏，應請第五，乃至若干",
    "T03n0190_050:0883c17": "堪說法者，次第應請為眾說法。有諸比丘，或",
    "T03n0190_050:0883c18": "在露地說法之時，或寒或熱，我許造堂，堂下",
    "T03n0190_050:0883c19": "說法。若雖有堂露無四壁，風吹塵草，污諸比",
    "T03n0190_050:0883c20": "丘，我今當聽起四壁障遮諸塵草。時，諸比丘",
    "T03n0190_050:0883c21": "在說法堂，若地不平，應以種種若麻若草，泥",
    "T03n0190_050:0883c22": "塗其地使令淨好。」",
    "T03n0190_050:0883c23": "爾時，諸比丘起說法堂泥地已訖，在說法堂，",
    "T03n0190_050:0883c24": "誦習經行，以塵污足；聽許比丘，應須洗足。是",
    "T03n0190_050:0883c25": "時比丘，數數洗足，脚足痛故，乃至佛告諸比",
    "T03n0190_050:0883c26": "丘言：「應以香湯灑地，滅去塵埃。」滅塵埃已，其",
    "T03n0190_050:0883c27": "地亦乾，還污其脚，乃至佛復告諸比丘：「我當",
    "T03n0190_050:0883c28": "聽許，牛糞香水，以塗堂地。」於時水乾，牛糞散",
    "T03n0190_050:0883c29": "壞，還復污足。佛復告諸比丘：「應取軟草，或復",
    "T03n0190_050:0884a01": "麻等，以敷地上。」爾時眾人，見彼法師辯才具",
    "T03n0190_050:0884a02": "足能演說法，即持香花而散其上。時，諸比丘",
    "T03n0190_050:0884a03": "不受其法，而生厭離。何以故？以佛斷故，出家",
    "T03n0190_050:0884a04": "之人，不得將持塗香末香及諸香鬘。時諸人",
    "T03n0190_050:0884a05": "輩，聞見此事，毀呰說言：「是等比丘，如是供",
    "T03n0190_050:0884a06": "養，尚不堪受，況復勝者？」時，諸比丘以如是",
    "T03n0190_050:0884a07": "事，具往白佛。爾時，佛告諸比丘言：「汝諸比丘！",
    "T03n0190_050:0884a08": "若其有諸白衣檀越，以歡喜心，以吉祥故，持",
    "T03n0190_050:0884a09": "種種香花塗香末香及諸華鬘，散法師上者，",
    "T03n0190_050:0884a10": "應當受之。」是時白衣諸檀越等，遂將種種資",
    "T03n0190_050:0884a11": "財寶物，及袈裟等供養法師。是諸比丘，恐懼",
    "T03n0190_050:0884a12": "慚愧，不受彼物。世諸人輩，毀呰談說：「是輩沙",
    "T03n0190_050:0884a13": "門，諸釋子等，若干輕物，尚不堪受，況復勝",
    "T03n0190_050:0884a14": "者？」",
    "T03n0190_050:0884a15": "爾時，諸比丘聞是事已，具往白佛。爾時，佛告",
    "T03n0190_050:0884a16": "諸比丘言：「汝諸比丘！若有俗人，持諸財物，及",
    "T03n0190_050:0884a17": "袈裟等，奉施法師，為歡喜故，我許捨施；若有",
    "T03n0190_050:0884a18": "須者，聽其受取；若不須者，我許送還。」",
    "T03n0190_050:0884a19": "爾時，諸比丘於說法時，取大部黨闇誦者",
    "T03n0190_050:0884a20": "多，或復一月不能得竟，止欲休罷，恐怖慚",
    "T03n0190_050:0884a21": "愧，止欲誦徹，身心疲殆。時，諸比丘具白上",
    "T03n0190_050:0884a22": "事。爾時，佛告諸比丘言：「為眾說法，應當知",
    "T03n0190_050:0884a23": "時。」",
    "T03n0190_050:0884a24": "爾時，諸比丘說法之時，以微妙音，演說法義。",
    "T03n0190_050:0884a25": "時有比丘，恐怖慚愧，具白世尊。爾時，佛告諸",
    "T03n0190_050:0884a26": "比丘言：「我今聽許，以微妙音而演說法。」於時",
    "T03n0190_050:0884a27": "比丘，取諸經中要略義味，而為他說，不依次",
    "T03n0190_050:0884a28": "第。於時比丘，慚愧恐怖，慮違經律，具以白",
    "T03n0190_050:0884a29": "佛。於時佛告諸比丘言：「我許隨便於諸經中",
    "T03n0190_050:0884b01": "擇取要義，安比文句為人說法，但取中義，莫",
    "T03n0190_050:0884b02": "壞經本。」於是法師說法之時，大眾集會其聲",
    "T03n0190_050:0884b03": "不顯，不能令眾愛樂歡喜。時，諸比丘具白世",
    "T03n0190_050:0884b04": "尊，佛告諸比丘：「我今已許，於大眾中，敷設高",
    "T03n0190_050:0884b05": "座，應請法師，昇座說法，令眾悉聞。」又時聚會，",
    "T03n0190_050:0884b06": "其眾更大，說法諸師聲猶不徹。時，諸比丘",
    "T03n0190_050:0884b07": "復往白佛。爾時，世尊告諸比丘：「當須更倍敷",
    "T03n0190_050:0884b08": "設高座，使說法者昇是座上。」爾時大眾，倍更",
    "T03n0190_050:0884b09": "增多，聲猶不徹。時，諸比丘復往白佛。佛言：",
    "T03n0190_050:0884b10": "「我已聽許，比丘或立或行，隨便說法。」時諸比",
    "T03n0190_050:0884b11": "丘集一堂內，有二比丘，演說經法，是故相",
    "T03n0190_050:0884b12": "妨，即造二堂；二堂之內，各別說法，猶故相",
    "T03n0190_050:0884b13": "妨，此堂之內，將引比丘往詣彼堂，彼堂之處，",
    "T03n0190_050:0884b14": "有諸比丘，迭相誘接，令詣此堂往來交雜，遂",
    "T03n0190_050:0884b15": "乃亂眾，人或去來法事斷絕；或有比丘，於此",
    "T03n0190_050:0884b16": "法門，不憙聞說。時，諸比丘具以白佛。佛告諸",
    "T03n0190_050:0884b17": "比丘：「自今已去，不得一堂二人說法，亦復不",
    "T03n0190_050:0884b18": "得二堂相近使聲相接，以相妨礙，亦復不得",
    "T03n0190_050:0884b19": "彼詣此眾此詣彼眾，亦復不得增惡法門，不",
    "T03n0190_050:0884b20": "喜聞說，若憎惡者，須如法治之。」",
    "T03n0190_050:0884b21": "是時，眾中無有法師，諸比丘等，具以白佛。佛",
    "T03n0190_050:0884b22": "告諸比丘：「若無法師，應請誦者昇座誦之。」是",
    "T03n0190_050:0884b23": "時眾中無誦經者，而諸比丘，具以白佛。佛告",
    "T03n0190_050:0884b24": "諸比丘：「我今聽許，次第誦之，或從上座，次",
    "T03n0190_050:0884b25": "第差誦，或從下座，次第差誦，乃至讀誦一",
    "T03n0190_050:0884b26": "四句偈。」爾時，諸法師讀誦經時，猶如俗歌而",
    "T03n0190_050:0884b27": "說其法，是故為人毀呰譏論：「如是說法，似我",
    "T03n0190_050:0884b28": "俗人歌詠無異。剃頭沙門，豈如歌詠而說法",
    "T03n0190_050:0884b29": "也？」時，諸比丘聞是事已，具將白佛。佛告諸",
    "T03n0190_050:0884c01": "比丘：「若有比丘，依世歌詠而說法者，而有五",
    "T03n0190_050:0884c02": "失。何等為五？一者自染歌聲；二者他聞生染",
    "T03n0190_050:0884c03": "而不受義；三者以聲出沒便失文句；四者俗",
    "T03n0190_050:0884c04": "人聞時毀呰譏論；五者將來世人聞此事已，",
    "T03n0190_050:0884c05": "即依俗行以為恒式。若有比丘，依附俗歌，而",
    "T03n0190_050:0884c06": "說法者，有此五失，是故不得依俗歌詠而說",
    "T03n0190_050:0884c07": "法也。汝諸比丘！其有未解如上法者，若所遊",
    "T03n0190_050:0884c08": "止，應先諮問和上阿闍梨等。」時有比丘，欲",
    "T03n0190_050:0884c09": "詣他方城邑聚落爾時，和上阿闍梨等語彼",
    "T03n0190_050:0884c10": "比丘：「如是長老！汝不須往。」時彼比丘，遂不取",
    "T03n0190_050:0884c11": "語，而詣彼去。至於中路，逢值劫賊，執捉比",
    "T03n0190_050:0884c12": "丘，以手及脚打蹈甚困，唯留殘命，劫奪衣",
    "T03n0190_050:0884c13": "鉢，然後放之。時彼比丘，既得迴還僧伽藍",
    "T03n0190_050:0884c14": "處，告諸比丘具陳此事。時，諸比丘將此白",
    "T03n0190_050:0884c15": "佛。爾時，世尊因是事故，召集眾僧，而告之",
    "T03n0190_050:0884c16": "言：「汝等比丘！和上阿闍梨，實不許汝詣遠",
    "T03n0190_050:0884c17": "聚落遊行以不？」時諸比丘白言：「如是，實不許",
    "T03n0190_050:0884c18": "也。」佛復告諸比丘：「汝等當知此事不善！和",
    "T03n0190_050:0884c19": "上阿闍梨既不許可，何故自專詣他聚落？",
    "T03n0190_050:0884c20": "「諸比丘！此有因緣。所以者何？我念往昔，此閻",
    "T03n0190_050:0884c21": "浮提內五百商人，是商人中有一商主，名曰",
    "T03n0190_050:0884c22": "慈者，最為導首。時諸商人，皆共集會，各相議",
    "T03n0190_050:0884c23": "言：『我等今可辦具資糧入海之具，詣彼大海，",
    "T03n0190_050:0884c24": "為求財故，必應當獲種種珍寶來還其家。所",
    "T03n0190_050:0884c25": "謂摩尼真珠珂玉、珊瑚金銀，如是等寶，使我",
    "T03n0190_050:0884c26": "等輩，七世已來家內大富，住持資物，養育眷",
    "T03n0190_050:0884c27": "屬，多作基業。』",
    "T03n0190_050:0884c28": "「爾時，彼等五百商人，具辦所須入海，貨物有",
    "T03n0190_050:0884c29": "三千萬，持一千萬，擬道路中資用糧食，又一",
    "T03n0190_050:0885a01": "千萬，與彼商人，以為本貨，第三千萬，擬治舟",
    "T03n0190_050:0885a02": "船及船師價。具辦是已，各各安心，受八關齋，",
    "T03n0190_050:0885a03": "既受齋已，各至己家，辭別父母妻子眷屬。於",
    "T03n0190_050:0885a04": "時慈者，遂詣母所，具諮是事。其母是時，在",
    "T03n0190_050:0885a05": "樓閣上，新洗沐髮，受八關齋，持法安靜。爾",
    "T03n0190_050:0885a06": "時，慈者至於母前，作如是言：『善哉父母！我欲",
    "T03n0190_050:0885a07": "入海求諸財寶，至於彼處，持種種貨，而來還",
    "T03n0190_050:0885a08": "歸。所謂摩尼真珠頗梨，乃至金銀，欲使我",
    "T03n0190_050:0885a09": "家如此財寶住持七世，資用無窮富饒具足，",
    "T03n0190_050:0885a10": "供養父母，及諸妻子，復用布施，營諸功德。』",
    "T03n0190_050:0885a11": "「爾時，慈者商主之母告慈者言：『兒今何用入",
    "T03n0190_050:0885a12": "大海中？汝今家內，大富豐饒，財物具足，凡有",
    "T03n0190_050:0885a13": "所須，皆應無闕，七世已來，堪得存濟以",
    "T03n0190_050:0885a14": "充供養，兼得行檀作諸功德。愛子愛子！大海",
    "T03n0190_050:0885a15": "之內，有諸恐怖，所謂潮波惡風之難，低彌羅",
    "T03n0190_050:0885a16": "魚海神縛怖，羅剎女怖。愛子慈者！大海多有",
    "T03n0190_050:0885a17": "如是等難。我今年老，衰暮已至，愛子若去，與",
    "T03n0190_050:0885a18": "汝相見此事實難，我今雖復少有殘命，死日",
    "T03n0190_050:0885a19": "至近。』如是再三慇懃切語。是時慈者，重白母",
    "T03n0190_050:0885a20": "言：『善哉阿母！我必詣海，為求財故，至於彼",
    "T03n0190_050:0885a21": "所，持種種寶，必望歸還，所謂摩尼真珠，乃至",
    "T03n0190_050:0885a22": "金銀，將來供養父母師長，行檀布施，廣修功",
    "T03n0190_050:0885a23": "德。』作是語已，即欲進發。爾時，慈者商主之",
    "T03n0190_050:0885a24": "母，從座而起，抱持慈者，而告之曰：『愛子慈",
    "T03n0190_050:0885a25": "者！我不許汝詣於大海而求財也。何以故？我",
    "T03n0190_050:0885a26": "今家內，多有資財，無所乏少。』爾時，慈者作如",
    "T03n0190_050:0885a27": "是念：『我母今者不憙於我益當損敗，而於今",
    "T03n0190_050:0885a28": "日，更不許我入海求財，我於今日，必作禍敗。』",
    "T03n0190_050:0885a29": "以是因緣，便生瞋恚，遂撲其母，置於地上，打",
    "T03n0190_050:0885b01": "其母頭即從家出，共諸商人，行到海岸。既",
    "T03n0190_050:0885b02": "到海已，祭祀海神，嚴整船舶，別雇五人，三",
    "T03n0190_050:0885b03": "倍與價，其五人者，所謂執尾、執棹、抒漏、能沈",
    "T03n0190_050:0885b04": "能浮、善行船者，共量所宜，遂乘船舶，入於大",
    "T03n0190_050:0885b05": "海，為求財故。彼等諸人，至於海內，其船破",
    "T03n0190_050:0885b06": "壞，五百商人悉皆沒水，唯有慈者商主一",
    "T03n0190_050:0885b07": "人得活。爾時，慈者於彼破船捉得一板，即依",
    "T03n0190_050:0885b08": "其板，運手動足，極盡筋力，因其風勢，從海濤",
    "T03n0190_050:0885b09": "波，落於一渚，其渚名曰毘尸波提婆隋云化渚。",
    "T03n0190_050:0885b10": "是時慈者，在彼化渚，食諸果子，及以藥草，",
    "T03n0190_050:0885b11": "少時活命。於後慈者，遊歷彼渚，至於南畔見",
    "T03n0190_050:0885b12": "有一路，遂從彼道，行至少地，便即遙望見一",
    "T03n0190_050:0885b13": "銀城，其城可憘，微妙希有，觀者無厭。樓櫓却",
    "T03n0190_050:0885b14": "敵，隍壍圍遶，天󰈧欄楯，及諸寶闕，臺殿宮",
    "T03n0190_050:0885b15": "舍，偏梁閣道，上覆寶帳，以種種寶，而莊嚴",
    "T03n0190_050:0885b16": "之。懸雜幡蓋，竪立寶幢，香案香爐，燒眾妙",
    "T03n0190_050:0885b17": "香。其城周匝，有諸園林泉池渠流，皆悉具足",
    "T03n0190_050:0885b18": "娛樂之處在，彼城內正處中央，有一寶殿，",
    "T03n0190_050:0885b19": "名曰喜樂，其殿微妙七寶所成，所謂金銀、",
    "T03n0190_050:0885b20": "琉璃、車𤦲、瑪瑙、𧆞珀、真珠等寶。爾時，彼",
    "T03n0190_050:0885b21": "城有四婦女，從城而出，端正可憘，觀者無",
    "T03n0190_050:0885b22": "厭，最勝最妙，以諸瓔珞，而莊嚴身，詣慈者",
    "T03n0190_050:0885b23": "所，而白言曰：『善來慈者！何能冒涉來至此城？",
    "T03n0190_050:0885b24": "此城無主，眾物具足，無所乏少，於此城內，有",
    "T03n0190_050:0885b25": "一寶殿，名曰憘樂，七寶所成。我等四女，居其",
    "T03n0190_050:0885b26": "殿內，早起夜臥，志意清潔，言語貞良，容儀婉",
    "T03n0190_050:0885b27": "媚，聲氣和雅。是故汝今，可入此城，昇於寶",
    "T03n0190_050:0885b28": "殿，共相娛樂，無男之處，共受慾樂，和合而",
    "T03n0190_050:0885b29": "行，隨意止住。我等於汝，持一切物，承事供養。』",
    "T03n0190_050:0885c01": "「爾時，慈者遂入彼城，詣向寶殿無男之處，共",
    "T03n0190_050:0885c02": "彼四女，以五慾樂隨意歡娛，經歷數年，經數",
    "T03n0190_050:0885c03": "百年，經數千年，縱情受樂。於彼後時，其四",
    "T03n0190_050:0885c04": "婦人，告慈者言：『善哉聖子！汝可住此莫向餘",
    "T03n0190_050:0885c05": "城。』",
    "T03n0190_050:0885c06": "「爾時，慈者即生疑慮：『云何此女，而語我言：「聖",
    "T03n0190_050:0885c07": "子今可在此城住，勿向餘城。」我今竊可違此",
    "T03n0190_050:0885c08": "婦人，伺其睡臥，乘依此路，至於別所，東西馳",
    "T03n0190_050:0885c09": "訪，當自證知，竟有何事，若善若惡。既覺知",
    "T03n0190_050:0885c10": "已，應如法行。』",
    "T03n0190_050:0885c11": "「爾時，慈者伺彼婦人睡眠著時，安徐而起，從",
    "T03n0190_050:0885c12": "寶殿下，巡歷而行，從東門出，圍繞是城，周匝",
    "T03n0190_050:0885c13": "繞已，至於南面，見有一道，即尋是道，漸行而",
    "T03n0190_050:0885c14": "進。遂復遙見有一金城，端正可憘，乃至周匝，",
    "T03n0190_050:0885c15": "有諸泉池渠流盈滿，於彼城中，有一寶殿，名",
    "T03n0190_050:0885c16": "曰常醉，微妙可觀，七寶所成，所謂金銀乃至",
    "T03n0190_050:0885c17": "車𤦲真珠等寶。爾時，彼城有八婦女，從城",
    "T03n0190_050:0885c18": "而出，可憙端正，最勝最妙，以諸瓔珞，莊嚴其",
    "T03n0190_050:0885c19": "身，來詣慈者商主之處。到已白言：『善哉慈",
    "T03n0190_050:0885c20": "者！何能遠至？』復言慈者：『此城都是真金所造，",
    "T03n0190_050:0885c21": "一切眾物，資財具足，其城中央，有一寶殿，名",
    "T03n0190_050:0885c22": "曰常醉，七寶所成，我等八女，早起晚眠。』乃至",
    "T03n0190_050:0885c23": "慈者，亦入彼城，昇於寶殿，共彼八女，無男之",
    "T03n0190_050:0885c24": "處，以諸五慾具足受樂，共相娛樂。經於數年",
    "T03n0190_050:0885c25": "數百千年，隨意而住。後時彼女，告慈者言：『聖",
    "T03n0190_050:0885c26": "子慈者！汝莫從此去至餘城。』爾時，慈者亦復",
    "T03n0190_050:0885c27": "驚疑，尋即盜出，處處遊觀，乃復遙見一頗",
    "T03n0190_050:0885c28": "梨城，可憙端正，觀者無厭。彼城處中，有一寶",
    "T03n0190_050:0885c29": "殿，名曰意樂，微妙可憙，七寶所成，金銀琉",
    "T03n0190_050:0886a01": "璃乃至真珠。爾時，彼城乃有婦女一十六人，",
    "T03n0190_050:0886a02": "從城而出，顏容端正觀者無厭，諸寶瓔珞莊",
    "T03n0190_050:0886a03": "嚴其身，乃至亦復白慈者言：『善來慈者！何能",
    "T03n0190_050:0886a04": "冒至？』又言：『慈者！此城純是頗梨所成，眾物",
    "T03n0190_050:0886a05": "具足，其城處中，有一寶殿，名曰意樂，亦以七",
    "T03n0190_050:0886a06": "寶之所成立。我等諸女一十六人，早起晚臥，",
    "T03n0190_050:0886a07": "如前請住。』爾時，慈者即入彼城，昇於寶殿，共",
    "T03n0190_050:0886a08": "十六女，無男之處，具受慾樂，以相娛樂，經於",
    "T03n0190_050:0886a09": "數年數百千年。爾時，諸女又語慈者：『慎莫東",
    "T03n0190_050:0886a10": "西。』慈者亦疑，即違彼出，遊歷漸進，又復遙",
    "T03n0190_050:0886a11": "見一琉璃城，可憙端正，四壁牢固，乃至周",
    "T03n0190_050:0886a12": "匝泉池流水溝渠盈滿。",
    "T03n0190_050:0886a13": "「爾時，彼處有一寶殿，名曰梵德，可憙微妙，七",
    "T03n0190_050:0886a14": "寶所成。城中復有三十二女，從城而出，端",
    "T03n0190_050:0886a15": "嚴可憙，觀者無厭，微妙殊特，以諸瓔珞莊嚴",
    "T03n0190_050:0886a16": "其身，語慈者曰：『善來聖者！冒能遠至。』又言：『慈",
    "T03n0190_050:0886a17": "者！此城皆是琉璃所成，眾物具有，我是清",
    "T03n0190_050:0886a18": "潔行無違失，常先啟白然後方為，心意和善",
    "T03n0190_050:0886a19": "言語風流，今來諮汝，願入此城，昇於寶殿，共",
    "T03n0190_050:0886a20": "相娛樂，具足五慾，和合受樂，凡所須者，我",
    "T03n0190_050:0886a21": "當諮奉。』爾時，慈者入彼城中，昇於寶殿，共",
    "T03n0190_050:0886a22": "於彼女三十二人，無男之處，具受慾樂，經於",
    "T03n0190_050:0886a23": "數年，經數百年數百千年，意喜而住。",
    "T03n0190_050:0886a24": "「爾時，彼諸三十二女，復白慈者：『善哉聖子！汝",
    "T03n0190_050:0886a25": "今慎莫從此城出詣於他城。』爾時，慈者便復",
    "T03n0190_050:0886a26": "生疑如是籌量：『此等諸女，云何語我作如是",
    "T03n0190_050:0886a27": "言：「聖子慎莫從此城出至餘城也。」我今可伺",
    "T03n0190_050:0886a28": "諸女睡時，乘依此路，安徐而去，若善若惡，到",
    "T03n0190_050:0886a29": "已應知，既知見已，如實應行。』",
    "T03n0190_050:0886b01": "「爾時，慈者伺彼諸女睡眠著時，徐徐緩起，下",
    "T03n0190_050:0886b02": "殿而去，出城東門，巡遶彼城，詣到城南，見",
    "T03n0190_050:0886b03": "一道路，見已遂復乘彼而去，須臾遙見有一",
    "T03n0190_050:0886b04": "鐵城，其城四面，皆各有門。時彼城中，無有一",
    "T03n0190_050:0886b05": "人，若男若女、童男童女，出迎慈者，唯聞是",
    "T03n0190_050:0886b06": "聲：『誰飢誰渴？誰裸露者？誰急走者？誰遠行",
    "T03n0190_050:0886b07": "來疲乏之者？我乘誰者？』",
    "T03n0190_050:0886b08": "「爾時，慈者便作是念：『我先已曾見於銀城，於",
    "T03n0190_050:0886b09": "其城內，有四女人，迎接於我。又詣金城時，",
    "T03n0190_050:0886b10": "彼城內有八女人，出迎於我。又於一時詣頗",
    "T03n0190_050:0886b11": "梨城，有十六女，出迎接我。我後一時，遇琉",
    "T03n0190_050:0886b12": "璃城，三十二女，出迎接我。而今此城，無有一",
    "T03n0190_050:0886b13": "人，或男或女，童男童女，迎接我者，唯有聞",
    "T03n0190_050:0886b14": "彼意所不憙如是等聲：「言誰飢者？言誰渴者？",
    "T03n0190_050:0886b15": "誰裸露者？誰急走者？誰從遠道疲乏來者？",
    "T03n0190_050:0886b16": "誰我乘者？」如我今者，若入此城，即知是聲誰",
    "T03n0190_050:0886b17": "所作也。』",
    "T03n0190_050:0886b18": "「爾時，慈者即入彼城，入彼城已，四門尋閉。",
    "T03n0190_050:0886b19": "爾時，慈者心懷恐懼，身毛皆竪，處處逃",
    "T03n0190_050:0886b20": "走，作如是言：『我今敗也，我今壞也。』而彼處",
    "T03n0190_050:0886b21": "處逃走之時，見有一人，頭戴鐵輪，其輪赫",
    "T03n0190_050:0886b22": "赤，狀如猛火，其火焰熾，甚可怖畏。遂詣彼",
    "T03n0190_050:0886b23": "所問言：『仁者！汝是誰也？汝頭上輪誰所轉也？",
    "T03n0190_050:0886b24": "何故焰赫熾燃可畏，猶如火聚？』時彼罪人報",
    "T03n0190_050:0886b25": "言：『仁者！汝今知不？我是商主，名瞿頻陀。』爾",
    "T03n0190_050:0886b26": "時慈者又問彼言：『汝於往昔作何罪業？以",
    "T03n0190_050:0886b27": "彼造罪業因緣故，有此鐵輪，如是熾猛，如是",
    "T03n0190_050:0886b28": "焰熱，轉在頭上。』彼人報言：『我於昔日，以瞋",
    "T03n0190_050:0886b29": "怒故，打蹋母頭，以如是業罪因緣故，受大",
    "T03n0190_050:0886c01": "鐵輪，如是猛熾，如是赫焰，轉在頭上。』爾時，",
    "T03n0190_050:0886c02": "慈者，聞此語已，悲啼號哭，悔過自責，憶省",
    "T03n0190_050:0886c03": "自業，口作是言：『今我被禁，如鹿入檻。』",
    "T03n0190_050:0886c04": "「爾時，彼城有一夜叉，業守彼城，名婆流迦，在",
    "T03n0190_050:0886c05": "彼城中。時彼夜叉，從彼商主瞿頻陀邊，取",
    "T03n0190_050:0886c06": "其頭上熾燃火輪，取已擐著慈者頭上。",
    "T03n0190_050:0886c07": "「爾時，慈者頭上鐵輪，甚大焰赫，極受大苦，",
    "T03n0190_050:0886c08": "極燒極燃，其苦難忍。即時以偈，問夜叉言：",
    "T03n0190_050:0886c09": "「『此城周匝四門所，　　常有光焰恐怖人，",
    "T03n0190_050:0886c10": "我今已被如此縛，　　猶如諸鹿入深檻。",
    "T03n0190_050:0886c11": "善哉乞問夜叉王，　　是輪何故與我著？",
    "T03n0190_050:0886c12": "熾然猛焰如火聚，　　今將令我身命斷。",
    "T03n0190_050:0886c13": "我先經於憙樂殿，　　復入金城常醉宮，",
    "T03n0190_050:0886c14": "又經頗梨意樂處，　　最後所過名梵德，",
    "T03n0190_050:0886c15": "先入銀城有四女，　　後至金郭復遇八，",
    "T03n0190_050:0886c16": "頗梨城女有十六，　　又至琉璃三十二，",
    "T03n0190_050:0886c17": "如是值彼復值此，　　次第值已轉更勝，",
    "T03n0190_050:0886c18": "既得值遇如是者，　　云何今值恐怖輪？",
    "T03n0190_050:0886c19": "由我貪欲不知足，　　今逢如此苦厄難，",
    "T03n0190_050:0886c20": "我昔為更作何業，　　值此鐵輪頭上旋？",
    "T03n0190_050:0886c21": "熾燃輝赫如火聚，　　今將令我身命斷。",
    "T03n0190_050:0886c22": "願夜叉王哀愍答，　　經幾歲數受斯輪？』",
    "T03n0190_050:0886c23": "「爾時，夜叉業守城者，即便以偈告慈者言：",
    "T03n0190_050:0886c24": "「『昔時汝母持淨戒，　　汝以脚足踏其頭，",
    "T03n0190_050:0886c25": "以如是等業因緣，　　今為鐵輪頭上轉，",
    "T03n0190_050:0886c26": "熾然猶如猛火聚，　　光輝炎赫甚可畏，",
    "T03n0190_050:0886c27": "輪轉在於汝頭上，　　令汝身命斷更斷。",
    "T03n0190_050:0886c28": "於斯滿足六萬年，　　終無歲數闕減者，",
    "T03n0190_050:0886c29": "此輪常在汝頭上，　　如是事實終不疑。』」",
    "T03n0190_050:0887a01": "爾時，世尊即說偈言：",
    "T03n0190_050:0887a02": "「若有知識與彼利，　　彼乃返更與其禍，",
    "T03n0190_050:0887a03": "彼則後受如是殃。　　猶如慈者懷瞋恨，",
    "T03n0190_050:0887a04": "不應與惡反與惡，　　不應與罪更與罪，",
    "T03n0190_050:0887a05": "彼則後受如是殃。　　猶如慈者懷瞋恨，",
    "T03n0190_050:0887a06": "若興慈心反覓便，　　於恩德處不報恩，",
    "T03n0190_050:0887a07": "彼則後受如是殃。　　猶如慈者懷瞋恨，",
    "T03n0190_050:0887a08": "業力從遠牽將來，　　業力自近牽將去。",
    "T03n0190_050:0887a09": "業力將人處處經，　　隨其作業受苦樂，",
    "T03n0190_050:0887a10": "非地非空非海中，　　亦非山間巖石裏，",
    "T03n0190_050:0887a11": "一切無有地方處，　　能使脫之不受業。」",
    "T03n0190_050:0887a12": "佛告諸比丘：「汝等比丘！於意云何？是時慈者，",
    "T03n0190_050:0887a13": "豈異人乎？勿作異見，即我身是。我以彼時欲",
    "T03n0190_050:0887a14": "入海故，受八關齋戒，以彼業報因緣力故，得",
    "T03n0190_050:0887a15": "值如是四種寶城，一切諸物皆悉具足無所",
    "T03n0190_050:0887a16": "乏少。由於惡心瞋恨因緣蹹母頭故，具足經",
    "T03n0190_050:0887a17": "由六萬年歲，受大鐵輪熾然之苦。汝諸比丘！",
    "T03n0190_050:0887a18": "因業報應，非虛空受，但是眾生造善惡業，隨",
    "T03n0190_050:0887a19": "業因緣而受是報。是故諸比丘！應須受業，清",
    "T03n0190_050:0887a20": "淨身業，清淨口業，清淨意業。諸比丘！若有比",
    "T03n0190_050:0887a21": "丘，身自愚癡，不辯罪福、善不善等，應當",
    "T03n0190_050:0887a22": "諮問師長和上阿闍梨等，於後乃行城邑",
    "T03n0190_050:0887a23": "聚落、若和上阿闍梨而不許可自專去者，",
    "T03n0190_050:0887a24": "應當如法治其不敬不孝順罪。」",
    "T03n0190_050:0887a25": "53 尸棄佛本生地品1佛本行集經尸棄佛本生地品第五十",
    "T03n0190_050:0887a26": "三上",
    "T03n0190_050:0887a27": "爾時，菩薩住在優婁頻䗍河岸之側，行其",
    "T03n0190_050:0887a28": "苦行，坐臥隨宜，著弊故衣，受隨用器，一日之",
    "T03n0190_050:0887a29": "內，唯食一粒。所謂胡麻，或一粳米，或一小",
    "T03n0190_050:0887b01": "豆，或一菉豆，或一大豆，或赤粳米，或一青",
    "T03n0190_050:0887b02": "豆。當於彼時，輸頭檀王訪覓菩薩，不知所在，",
    "T03n0190_050:0887b03": "借問他言：「我子今者住在何處？作何事業？」於",
    "T03n0190_050:0887b04": "是月日，私密遣使，訪問菩薩行坐之處，告使",
    "T03n0190_050:0887b05": "者曰：「卿今應當訪知我子所停之處，何所為",
    "T03n0190_050:0887b06": "作？應報我知。」時諸使者，承是勅已，即白王曰：",
    "T03n0190_050:0887b07": "「如王所勅，不敢違旨。」遂即馳訪，次第漸到優",
    "T03n0190_050:0887b08": "婁頻䗍所居之處，見其菩薩行難苦行，尋",
    "T03n0190_050:0887b09": "還往白輸頭檀王，作如是言：「善哉大王！今者",
    "T03n0190_050:0887b10": "童子，在優婁頻䗍所居之處，行難苦行，其",
    "T03n0190_050:0887b11": "所居停，皆悉隨宜，乃至日食一青豆等。」時輸",
    "T03n0190_050:0887b12": "頭檀王，聞是事已，心懷悵怏，愁憂不樂，即",
    "T03n0190_050:0887b13": "說是言：「嗚呼我子！身體軟弱，汝以何事，乃至",
    "T03n0190_050:0887b14": "如是？」次第六年，時，諸使者將其菩薩善惡消",
    "T03n0190_050:0887b15": "息，詣大王所，次第論說。當於爾時，耶輸陀羅",
    "T03n0190_050:0887b16": "釋種之女，聞諸使人論說童子在苦行處，行",
    "T03n0190_050:0887b17": "其苦行，所居行住，隨宜安止，乃至日食一青",
    "T03n0190_050:0887b18": "豆等。聞是事已，便即思惟：「我於今者，安然受",
    "T03n0190_050:0887b19": "樂，實非善也。何以故？我夫今者既在苦行，",
    "T03n0190_050:0887b20": "我亦應當順童子法行其苦行。」時耶輸陀羅",
    "T03n0190_050:0887b21": "作是念已，即脫瓔珞、金銀琉璃、真珠摩尼，",
    "T03n0190_050:0887b22": "種種諸寶，塗香末香諸花鬘等，皆悉棄捨，著",
    "T03n0190_050:0887b23": "純白衣，唯留一髻，臥凡惡鋪，所食麤澀，纔可",
    "T03n0190_050:0887b24": "活命，世人苦行，莫能及者。",
    "T03n0190_050:0887b25": "爾時，世尊得菩提已，時優陀夷而白佛言：「希",
    "T03n0190_050:0887b26": "有世尊！耶輸陀羅既見世尊在於山林行苦",
    "T03n0190_050:0887b27": "行時，云何善能隨順世尊而行苦行，諸餘",
    "T03n0190_050:0887b28": "世人，莫能及者？」佛告優陀夷言：「優陀夷！耶輸",
    "T03n0190_050:0887b29": "陀羅釋種之女，非但今世我在山林行大苦",
    "T03n0190_050:0887c01": "行能隨順我行於苦行，過去之世，我在厄難，",
    "T03n0190_050:0887c02": "亦能隨我入大苦難。」時，優陀夷白佛言：「世尊！",
    "T03n0190_050:0887c03": "其事云何？願為解說。」佛告優陀夷：「我念往昔，",
    "T03n0190_050:0887c04": "過久遠時，有一閑靜阿蘭若處，其處山林嵠",
    "T03n0190_050:0887c05": "壑之內，有一鹿王，領諸群鹿，食草而活。次第",
    "T03n0190_050:0887c06": "遊行於彼之時，有一獵師，張設木𣚦，羂彼鹿",
    "T03n0190_050:0887c07": "王。爾時群鹿，各各走散。當於爾時，有一母",
    "T03n0190_050:0887c08": "鹿，見彼鹿王為𣚦所羂即住不走。爾時諸鹿",
    "T03n0190_050:0887c09": "多解人語，而彼鹿母，即便說偈告鹿王言：",
    "T03n0190_050:0887c10": "「『鹿王當努力，　　奮迅足與頭，",
    "T03n0190_050:0887c11": "張設𣚦羂人，　　今猶未來此。』",
    "T03n0190_050:0887c12": "「爾時，鹿王即以偈句報母鹿言：",
    "T03n0190_050:0887c13": "「『我今雖用力，　　不能拔此𣚦，",
    "T03n0190_050:0887c14": "以皮作羂繩，　　縛束轉復急。",
    "T03n0190_050:0887c15": "微妙諸山林，　　甘泉水草美，",
    "T03n0190_050:0887c16": "願令未來世，　　永莫受此殃。』",
    "T03n0190_050:0887c17": "「而有偈說：",
    "T03n0190_050:0887c18": "「『是時彼二鹿，　　恐怖淚交流，",
    "T03n0190_050:0887c19": "以惡獵師來，　　執持刀仗故。』",
    "T03n0190_050:0887c20": "佛本行集經卷第五十"
}