{
    "T29n1562_076:0750c20": "阿毘達磨順正理論卷第七十六",
    "T29n1562_076:0750c22": "尊者眾賢造",
    "T29n1562_076:0750c23": "三藏法師玄奘奉　詔譯",
    "T29n1562_076:0750c24": "4 四辯智品第七之四",
    "T29n1562_076:0750c25": "已辯願智。無礙解云何？頌曰：",
    "T29n1562_076:0750c26": "無癡解有四，　　謂法義詞辯，",
    "T29n1562_076:0750c27": "名義言說道，　　無退智為性，",
    "T29n1562_076:0750c28": "法詞唯俗智，　　五二地為依，",
    "T29n1562_076:0750c29": "義十六辯九，　　皆依一切地，",
    "T29n1562_076:0751a01": "但得必具四，　　餘如無諍說。",
    "T29n1562_076:0751a02": "論曰：諸無礙解總說有四，一法無礙解、二義",
    "T29n1562_076:0751a03": "無礙解、三詞無礙解、四辯無礙解，此四總說",
    "T29n1562_076:0751a04": "如其次第，以緣名、義、言及說道不可退轉智",
    "T29n1562_076:0751a05": "為自性。謂無退智緣能詮法名句文身立",
    "T29n1562_076:0751a06": "為第一，趣所詮義說之為名，即是表召法自",
    "T29n1562_076:0751a07": "性義。辯所詮義說之為句，即是辯了法差別",
    "T29n1562_076:0751a08": "義。不待義聲獨能為覺生所依託說之為文，",
    "T29n1562_076:0751a09": "即是迦遮吒多波等。理應有覺不待義聲，此",
    "T29n1562_076:0751a10": "覺不應無所緣境，此所緣境說之為文。文謂",
    "T29n1562_076:0751a11": "不能親目於義，但與名句為詮義依，此三能",
    "T29n1562_076:0751a12": "持諸所詮義及軌生解，故名為法。即三自性",
    "T29n1562_076:0751a13": "說之為身，自性體身名差別故。三與聲義極",
    "T29n1562_076:0751a14": "相隣雜，為境生覺別相難知，故說身言顯有",
    "T29n1562_076:0751a15": "別體。若無退智緣一切法所有勝義立為第",
    "T29n1562_076:0751a16": "二，義即諸法自相共相。雖名身等亦是義攝，",
    "T29n1562_076:0751a17": "而非勝義，有多想故。謂有如義有不如義，有",
    "T29n1562_076:0751a18": "有義有無義，有依假轉有依實轉，了此無間。",
    "T29n1562_076:0751a19": "或於後時諸所度量名為勝義。為欲顯示義",
    "T29n1562_076:0751a20": "無礙解所緣之境非語及名，故此所緣說為",
    "T29n1562_076:0751a21": "勝義。謂此但取依語起名、名所顯義，非取汎",
    "T29n1562_076:0751a22": "爾心之所行說名為義。若無退智緣諸方域",
    "T29n1562_076:0751a23": "俗聖言詞立為第三，即能了知世語典語於",
    "T29n1562_076:0751a24": "諸方域種種差別。若無退智緣應正理無滯",
    "T29n1562_076:0751a25": "礙說及緣自在定慧二道立為第四，即於文",
    "T29n1562_076:0751a26": "義能正宣揚、無滯言詞說名為辯。及諸所有",
    "T29n1562_076:0751a27": "已得功德，不由加行任運現前自在功能，亦",
    "T29n1562_076:0751a28": "名為辯。此能起辯立以辯名。了辯及因智名",
    "T29n1562_076:0751a29": "辯無礙解，即前所說能正宣揚、善應物機、不",
    "T29n1562_076:0751b01": "違勝義所有言說名應正理，即前所說無滯",
    "T29n1562_076:0751b02": "言詞。不待處時及有情等，辯析自在，名無滯",
    "T29n1562_076:0751b03": "礙。即上所言已得功德，不由加行任運現前，",
    "T29n1562_076:0751b04": "名為自在定慧二道。又能所詮相符會智，名",
    "T29n1562_076:0751b05": "初二無礙解。謂達此名屬如是義，及達此義",
    "T29n1562_076:0751b06": "有如是名，名能所詮相符會智。達時作等加",
    "T29n1562_076:0751b07": "行言詞，名第三無礙解。達所樂言說及自在",
    "T29n1562_076:0751b08": "道因，名第四無礙解。又色等六所知謂義，即",
    "T29n1562_076:0751b09": "此善等有為無為、色非色等差別謂法，即詮",
    "T29n1562_076:0751b10": "此二言說謂詞。三智即前三無礙解即緣三",
    "T29n1562_076:0751b11": "種無罣礙智，名第四無礙解。又達世俗勝義",
    "T29n1562_076:0751b12": "二諦，名初二無礙解，此即行者自利圓德。能",
    "T29n1562_076:0751b13": "善宣說如是二諦，名第三無礙解；於此善巧",
    "T29n1562_076:0751b14": "問答難通，名第四無礙解，此即行者利他圓",
    "T29n1562_076:0751b15": "德。有說愚癡猶預散亂，是於宣辯有滯礙因，",
    "T29n1562_076:0751b16": "由解脫此三得現法樂住，及由此故利他行",
    "T29n1562_076:0751b17": "成，此智名為辯無礙解。若得如是定能宣說",
    "T29n1562_076:0751b18": "符會正理無滯言詞，及得現前自在功德。又",
    "T29n1562_076:0751b19": "於名等勝義言詞無滯說中各得善巧，如次",
    "T29n1562_076:0751b20": "建立四無礙解。前三善巧說名為因，由境不",
    "T29n1562_076:0751b21": "同故有差別；第四名果，能說無滯。又由四分",
    "T29n1562_076:0751b22": "別他事成，謂巧於文、了達於義、妙閑聲韻、定",
    "T29n1562_076:0751b23": "慧自在，故無礙解建立有四。此即總說無礙",
    "T29n1562_076:0751b24": "解體，兼顯四種所緣差別。契經略舉此數及",
    "T29n1562_076:0751b25": "名，諸對法中廣顯其相。又經列此先義後法，",
    "T29n1562_076:0751b26": "諸對法中先法後義，此為顯示二智生時，或",
    "T29n1562_076:0751b27": "義因名、或名因義，故經與論作差別說。謂聽",
    "T29n1562_076:0751b28": "法者先分別名，既正知名次尋其義，正知義",
    "T29n1562_076:0751b29": "已欲為他說，次必應求無滯說智，依此次第",
    "T29n1562_076:0751c01": "故名在先。然此四中義智最勝，餘是助伴，故",
    "T29n1562_076:0751c02": "義在先。謂於義中若正了達，次應方便尋究",
    "T29n1562_076:0751c03": "其名，既已知名欲為他說，次應於說求巧便",
    "T29n1562_076:0751c04": "智，是故此四次第如是。辯無礙解若緣說時，",
    "T29n1562_076:0751c05": "何異第三詞無礙解？第三了達訓釋言詞，如",
    "T29n1562_076:0751c06": "有變礙故名色等，此達應理無滯礙說。有說：",
    "T29n1562_076:0751c07": "詞詮諸法自性，辯能顯示諸法差別。有說：於",
    "T29n1562_076:0751c08": "法直說名詞，展轉無滯分析名辯，緣此二種",
    "T29n1562_076:0751c09": "三四有別。四中法詞俗智為性，非無漏智緣",
    "T29n1562_076:0751c10": "名身等，及世言詞事境界故。法無礙解通依",
    "T29n1562_076:0751c11": "五地，謂依欲界、四本靜慮，上地中無名身等",
    "T29n1562_076:0751c12": "故，彼不別緣下名等故。詞無礙解唯依二地，",
    "T29n1562_076:0751c13": "謂依欲界、初本靜慮，上諸地中無尋伺故，彼",
    "T29n1562_076:0751c14": "地必無自語言故。此因非理。所以者何？非發",
    "T29n1562_076:0751c15": "語智名無礙解，勿無礙解定中無故，由此不",
    "T29n1562_076:0751c16": "應作如是說。無尋伺故上地中無，無斯過失，",
    "T29n1562_076:0751c17": "因義異故。何謂因義？謂此意言尋伺二法能",
    "T29n1562_076:0751c18": "發語故，相不寂靜自性麁動，上無此故寂靜",
    "T29n1562_076:0751c19": "微細。詞無礙解緣外言詞，亦不寂靜麁動類",
    "T29n1562_076:0751c20": "攝，是故此解上地中無。初靜慮中亦有尋伺，",
    "T29n1562_076:0751c21": "故於定內亦有此解，由此極成但依二地。義",
    "T29n1562_076:0751c22": "無礙解十六智性，謂若諸法皆名為義，則十",
    "T29n1562_076:0751c23": "智性；若唯涅槃名為義者，則六智性，謂俗、法、",
    "T29n1562_076:0751c24": "類、滅、盡、無生。辯無礙解九智為性，謂唯除滅，",
    "T29n1562_076:0751c25": "緣說道故。此二通依一切地起，謂依欲界乃",
    "T29n1562_076:0751c26": "至有頂，辯無礙解於說道中許隨緣一皆得",
    "T29n1562_076:0751c27": "起故，通依諸地亦無有失。然於其中但緣說",
    "T29n1562_076:0751c28": "者，唯依二地與第三同。有說盡無生非無礙",
    "T29n1562_076:0751c29": "解攝，以無礙解是見性故。彼說第二或四或",
    "T29n1562_076:0752a01": "八，第四唯七。准上應知，此四應知如四聖種，",
    "T29n1562_076:0752a02": "隨得一種必具得四，非不具四可名為得，隨",
    "T29n1562_076:0752a03": "欲現起或具不具。有餘師言：有不具得，無理",
    "T29n1562_076:0752a04": "得一必令得四。有說：此四無礙解生，如次串",
    "T29n1562_076:0752a05": "習算計佛語，聲明因明為前加行，若於四處",
    "T29n1562_076:0752a06": "未得善巧，必不能生無礙解故。理實一切無",
    "T29n1562_076:0752a07": "礙解生，唯學佛語能為加行，要待前生久習",
    "T29n1562_076:0752a08": "名等四種善巧今乃能修。無礙解名釋有多",
    "T29n1562_076:0752a09": "義，謂於彼彼境領悟無礙名無礙解，或於彼",
    "T29n1562_076:0752a10": "彼境決斷無礙名無礙解，或於彼彼境正說",
    "T29n1562_076:0752a11": "無礙名無礙解。有餘師說：鉢剌底是助聲目",
    "T29n1562_076:0752a12": "現前義，如鉢剌底日火蝩來，是日火蝩現前",
    "T29n1562_076:0752a13": "來義。三目無倒毘陀目智，此言意顯於境現",
    "T29n1562_076:0752a14": "前無顛倒智名無礙解。四無礙解三乘俱得，",
    "T29n1562_076:0752a15": "何故經說唯我世尊獨名成就四無礙解？無",
    "T29n1562_076:0752a16": "相違失，經自釋故。謂彼經言唯佛無謬，成就",
    "T29n1562_076:0752a17": "無上故作是說。聲聞獨覺自分境中智無退",
    "T29n1562_076:0752a18": "故名無礙解，諸佛世尊於一切法圓滿知故",
    "T29n1562_076:0752a19": "名無礙解。有餘師說：無別第四，即依前三總",
    "T29n1562_076:0752a20": "集建立。此說非理，緣法義詞與緣說道智相",
    "T29n1562_076:0752a21": "別故。此四依地自性所緣與無諍別，前來已",
    "T29n1562_076:0752a22": "辯種性依身，如無諍說。謂不動種性依三",
    "T29n1562_076:0752a23": "洲人身。如是所說無諍智等，頌曰：",
    "T29n1562_076:0752a24": "六依邊際得，　　邊際六後定，",
    "T29n1562_076:0752a25": "遍順至究竟，　　佛餘加行得。",
    "T29n1562_076:0752a26": "論曰：無諍、願智、四無礙解，六種皆依邊際定",
    "T29n1562_076:0752a27": "得，邊際定力所引發故。邊際靜慮體有六種，",
    "T29n1562_076:0752a28": "前六除詞餘五少分，及除此外復更有餘",
    "T29n1562_076:0752a29": "加行所得上品靜慮名邊際定，故成六種。詞",
    "T29n1562_076:0752b01": "無礙解雖依彼得，而體非彼靜慮所攝，邊際",
    "T29n1562_076:0752b02": "名但依第四靜慮故。此一切地遍所隨順故，",
    "T29n1562_076:0752b03": "增至究竟故得邊際名，由此不應亦通餘地。",
    "T29n1562_076:0752b04": "云何此名遍所隨順？謂正修學此靜慮時，從",
    "T29n1562_076:0752b05": "初靜慮次第順入乃至有頂，復從有頂次第",
    "T29n1562_076:0752b06": "逆入至初靜慮，從初靜慮次第順入展轉乃",
    "T29n1562_076:0752b07": "至第四靜慮，名一切地遍所隨順。云何此名",
    "T29n1562_076:0752b08": "增至究竟？謂專修習第四靜慮，從下至中、從",
    "T29n1562_076:0752b09": "中至上。如是三品復各分三，上上品生名至",
    "T29n1562_076:0752b10": "究竟，如是靜慮得邊際名。此中三乘非無差",
    "T29n1562_076:0752b11": "別，而各於自得究竟名。此中邊名顯無越義，",
    "T29n1562_076:0752b12": "勝無越此故名為邊，際言為顯類義極義，如",
    "T29n1562_076:0752b13": "說四際及實際言。如是二言顯此靜慮，是最",
    "T29n1562_076:0752b14": "勝類定中最極，殊勝功德多此引生，樂通行",
    "T29n1562_076:0752b15": "中此最勝故。有言無諍體即是悲，哀愍有情",
    "T29n1562_076:0752b16": "修無諍故。趣入無諍以悲為門，如何異悲別",
    "T29n1562_076:0752b17": "有自體？此說非理，不決定故。謂修無諍非",
    "T29n1562_076:0752b18": "定由悲，於諸有情拔苦行相，但為令彼煩惱",
    "T29n1562_076:0752b19": "不生，寂靜思惟為門而入。設許決定以悲為",
    "T29n1562_076:0752b20": "門，亦不可言以悲為體，勿慧由定發，體即是",
    "T29n1562_076:0752b21": "定故。若住無諍能息他惑，則應世尊不住無",
    "T29n1562_076:0752b22": "諍，氣噓指鬘等緣佛生惑故。實非無諍恒現",
    "T29n1562_076:0752b23": "在前，以佛世尊具無量德，隨時所欲起一現",
    "T29n1562_076:0752b24": "前，寧一切時偏住無諍。佛於聖住多住於空，",
    "T29n1562_076:0752b25": "先由此門入離生故、能引捨故、極微妙故、最",
    "T29n1562_076:0752b26": "難修故、是不共故。佛於梵住多住於悲，最能",
    "T29n1562_076:0752b27": "濟拔有情苦故；無諍不然，故多不起。世尊對",
    "T29n1562_076:0752b28": "彼具壽善現，饒益他志雖勝無邊，而不恒時",
    "T29n1562_076:0752b29": "住無諍者，為欲永拔彼煩惱故，初縱令起後",
    "T29n1562_076:0752c01": "方調伏，如是可謂真實哀愍。願智為先方起",
    "T29n1562_076:0752c02": "無諍，非起願智無諍為先。謂要先知諸有情",
    "T29n1562_076:0752c03": "類，由我安住如是威儀煩惱便生、餘則不爾，",
    "T29n1562_076:0752c04": "然後方起無諍現前。願智無緣由無諍起，雖",
    "T29n1562_076:0752c05": "俱邊際靜慮為先，加行有殊得有差別。有說",
    "T29n1562_076:0752c06": "此二展轉相攝。理不應然，行相別故。謂別行",
    "T29n1562_076:0752c07": "相為息他惑，起別行相為了所知。若加行中",
    "T29n1562_076:0752c08": "為息他惑，後從定起他惑不生，如是即名無",
    "T29n1562_076:0752c09": "諍事辦。若加行位為知所了，後起定時了",
    "T29n1562_076:0752c10": "所知境，如是名曰願智事成。行相既殊，如何",
    "T29n1562_076:0752c11": "相攝？如是所說無諍智等，除佛餘聖唯加行",
    "T29n1562_076:0752c12": "得非離染得，非皆得故；唯佛於此亦離染得，",
    "T29n1562_076:0752c13": "諸佛功德初盡智時，由離染故一切頓得，後",
    "T29n1562_076:0752c14": "時隨欲能引現前不由加行，以佛世尊於一",
    "T29n1562_076:0752c15": "切法自在轉故。已辯前三唯共餘聖德，於亦",
    "T29n1562_076:0752c16": "共凡德且應辯通。頌曰：",
    "T29n1562_076:0752c17": "通六謂神境、　　天眼耳他心、",
    "T29n1562_076:0752c18": "宿住漏盡通，　　解脫道慧攝。",
    "T29n1562_076:0752c19": "四俗他心五，　　漏盡通如力，",
    "T29n1562_076:0752c20": "五依四靜慮，　　自下地為境。",
    "T29n1562_076:0752c21": "聲聞麟喻佛，　　二三千無數，",
    "T29n1562_076:0752c22": "未曾由加行，　　曾修離染得。",
    "T29n1562_076:0752c23": "念住初三身，　　他心三餘四，",
    "T29n1562_076:0752c24": "天眼耳無記，　　餘四通唯善。",
    "T29n1562_076:0752c25": "論曰：通有六種，一神境智證通、二天眼智證",
    "T29n1562_076:0752c26": "通、三天耳智證通、四他心智證通、五宿住隨",
    "T29n1562_076:0752c27": "念智證通、六漏盡智證通。雖六通中第六唯",
    "T29n1562_076:0752c28": "聖，然其前五異生亦得，依總相說亦共異生。",
    "T29n1562_076:0752c29": "如是六通解脫道攝，慧為自性如沙門果。解",
    "T29n1562_076:0753a01": "脫道言顯出障義，勝進道中亦容有故。如是",
    "T29n1562_076:0753a02": "通慧無間道無，此位定遮他心智故，勿阿羅",
    "T29n1562_076:0753a03": "漢捨無間道即名亦捨漏盡通故。《品類足》說：",
    "T29n1562_076:0753a04": "善慧是通，二應非通，無記性故，義各別故。",
    "T29n1562_076:0753a05": "此彼無違，彼說所知及所通法，舉諸智慧為",
    "T29n1562_076:0753a06": "能知通，以顯所知及所通法。雖諸智慧皆能",
    "T29n1562_076:0753a07": "知通，而且說善勝遍緣故，所知所通雖無廣",
    "T29n1562_076:0753a08": "陜，而能知外有別能通，故說所知已復說所",
    "T29n1562_076:0753a09": "通法。此所辯通唯勝定果，通無記慧，與彼何",
    "T29n1562_076:0753a10": "違？又彼但言通謂善慧，不言唯善，故亦無違。",
    "T29n1562_076:0753a11": "如說能知謂諸善智，豈惡、無記皆非智攝？彼",
    "T29n1562_076:0753a12": "此通別應作四句。有彼非此，謂除四通所餘",
    "T29n1562_076:0753a13": "善慧。有此非彼，謂解脫道二無記慧。有彼亦",
    "T29n1562_076:0753a14": "此，謂即四通。有非彼此，謂除前說。除他心漏",
    "T29n1562_076:0753a15": "盡，餘四俗智攝。西方諸師說：宿住通六智，謂",
    "T29n1562_076:0753a16": "俗法類及苦集道，俗智能了過去俗事，餘隨",
    "T29n1562_076:0753a17": "所應各緣自境。然觀經意，唯俗智攝，如說隨",
    "T29n1562_076:0753a18": "憶無量宿住，謂或一生，乃至廣說。非無漏智",
    "T29n1562_076:0753a19": "此行相轉。他心通五智攝，謂法、類、道、世俗、他",
    "T29n1562_076:0753a20": "心。漏盡通如力說，謂或六或十智。由此已顯",
    "T29n1562_076:0753a21": "漏盡智通，依一切地、緣一切境。前之五通依",
    "T29n1562_076:0753a22": "四靜慮不依無色，近分中間彼無五通所依",
    "T29n1562_076:0753a23": "定故，要攝支定是五通依，非漏盡通亦不依",
    "T29n1562_076:0753a24": "彼，諸地皆能緣漏盡故，不待觀色為加行故。",
    "T29n1562_076:0753a25": "前三通境無色不能緣，由此三通但別緣色，",
    "T29n1562_076:0753a26": "故修他心通色為門，故修宿住通漸次憶念",
    "T29n1562_076:0753a27": "分位差別方得成滿，於加行中必觀色故，依",
    "T29n1562_076:0753a28": "無色地無如是能。若爾，中間及五近分亦容",
    "T29n1562_076:0753a29": "緣色，應有五通。不爾，由前所說因故。謂攝支",
    "T29n1562_076:0753b01": "定是五通依，若不攝支等持劣故。又彼止觀",
    "T29n1562_076:0753b02": "隨一減故。若爾，何緣有漏盡通？樂苦遲速地",
    "T29n1562_076:0753b03": "皆能盡漏故，五是別修殊勝功德，要殊勝地",
    "T29n1562_076:0753b04": "方能發起。若宿住通不依無色，應不能憶無",
    "T29n1562_076:0753b05": "色界事，契經何故說佛世尊無上法中，言佛",
    "T29n1562_076:0753b06": "能憶過去有色無色等事？此是決定比智所",
    "T29n1562_076:0753b07": "知，非宿住通，故無有失。謂諸外道若見有情",
    "T29n1562_076:0753b08": "欲色命終不知生處，執有情類死已斷滅，見",
    "T29n1562_076:0753b09": "生欲色不知所從，便執有情本無而有。聲聞",
    "T29n1562_076:0753b10": "獨覺見彼命終，二萬劫中不見所在，便謂彼",
    "T29n1562_076:0753b11": "歿生於空處，而彼或生上，不盡壽命終，如是",
    "T29n1562_076:0753b12": "乃至八萬劫中不見所在，便謂彼歿生於非想",
    "T29n1562_076:0753b13": "非非想處。而或生下地，經二三生等，見生欲",
    "T29n1562_076:0753b14": "色時謂所從亦爾。世尊觀彼死時生時，如實",
    "T29n1562_076:0753b15": "比知所生從處，有盡壽量、有中殀者。雖亦",
    "T29n1562_076:0753b16": "比知，非不決定，故與餘聖比知有別。修神境",
    "T29n1562_076:0753b17": "等前三通時，思輕光聲以為加行，成已自在",
    "T29n1562_076:0753b18": "隨所欲為。諸有欲修他心通者，先審觀己身",
    "T29n1562_076:0753b19": "心二相前後變異展轉相隨，後復審觀他身",
    "T29n1562_076:0753b20": "心相，由此加行漸次得成，成已不觀自心諸",
    "T29n1562_076:0753b21": "色，於他心等能如實知。諸有欲修宿住通者，",
    "T29n1562_076:0753b22": "先自審察次前滅心，漸復逆觀此生分位前",
    "T29n1562_076:0753b23": "前差別至結生心，乃至能憶知中有前一念，",
    "T29n1562_076:0753b24": "名自宿住加行已成。為憶念他，加行亦爾。此",
    "T29n1562_076:0753b25": "通初起唯次第知，串習成時亦能超憶諸所",
    "T29n1562_076:0753b26": "憶事。要曾領受憶淨居者，昔曾聞故，從無色",
    "T29n1562_076:0753b27": "歿來生此者，依他相續初起此通，所餘亦依",
    "T29n1562_076:0753b28": "自相續起。如是五通，境唯自下。且如神境隨",
    "T29n1562_076:0753b29": "依何地，於自下地行化自在，於上不然，勢力",
    "T29n1562_076:0753c01": "劣故。餘四亦爾，隨其所應。是故無能取無色",
    "T29n1562_076:0753c02": "界他心、宿住為二通境。即此五通於世界境，",
    "T29n1562_076:0753c03": "作用廣陜諸聖不同。謂大聲聞、麟喻、大覺不",
    "T29n1562_076:0753c04": "極作意，如次能於一二三千諸世界境，起行",
    "T29n1562_076:0753c05": "化等自在作用。若極作意，如次能於二千三",
    "T29n1562_076:0753c06": "千無數世界。如是五通，若有殊勝勢用猛利，",
    "T29n1562_076:0753c07": "從無始來曾未得者由加行得，若曾串習無",
    "T29n1562_076:0753c08": "勝勢用，及彼種類由離染得，若起現前皆由",
    "T29n1562_076:0753c09": "加行。佛於一切皆離染得，隨欲現前不由加",
    "T29n1562_076:0753c10": "行。三乘聖者後有異生，通得曾得未曾得者，",
    "T29n1562_076:0753c11": "所餘異生唯得曾得。約四念住辯六通者，約",
    "T29n1562_076:0753c12": "境約體二義有殊。有說二通即天眼耳，所餘",
    "T29n1562_076:0753c13": "四種以慧為性。彼說眼耳通是身念住境，餘",
    "T29n1562_076:0753c14": "四皆是法念住境。然實六種皆慧為性，經說",
    "T29n1562_076:0753c15": "皆能了達境故，由此皆是法念住境。若約體",
    "T29n1562_076:0753c16": "辯，則六通中前三唯身，但緣色故。謂神境通",
    "T29n1562_076:0753c17": "緣外四處，天眼緣色，天耳緣聲。若爾，何緣說",
    "T29n1562_076:0753c18": "死生智知有情類，由現身中成身語意諸惡",
    "T29n1562_076:0753c19": "行等？非天眼通能知此事，有別勝智是通眷",
    "T29n1562_076:0753c20": "屬，依聖身起能如是知。是天眼通力所引故，",
    "T29n1562_076:0753c21": "與通合立死生智名。他心智通三念住攝，謂",
    "T29n1562_076:0753c22": "受、心、法，緣心等故。宿住、漏盡，經主欲令一一",
    "T29n1562_076:0753c23": "皆通四念住攝，通緣五蘊一切境故。而實宿",
    "T29n1562_076:0753c24": "住，法念住攝。雖契經說念曾領受苦樂等事，",
    "T29n1562_076:0753c25": "是憶前生苦樂等受所領眾具，即是雜緣法",
    "T29n1562_076:0753c26": "念住攝。漏盡如力或法或四，不應定言四念",
    "T29n1562_076:0753c27": "住攝。若約善等分別六通，有餘師言：六皆是",
    "T29n1562_076:0753c28": "善。而實眼耳唯無記性，餘之四通一向是善。",
    "T29n1562_076:0753c29": "經主於此作是釋言：天眼耳通無記性攝，是",
    "T29n1562_076:0754a01": "眼耳識相應慧故。若爾，寧說依四靜慮，隨根",
    "T29n1562_076:0754a02": "說故，亦無有失。謂所依止眼耳二根，由四靜",
    "T29n1562_076:0754a03": "慮力所引起即彼地攝，故依四地通依根故",
    "T29n1562_076:0754a04": "說依四言。或此依通無間道說，通無間道依",
    "T29n1562_076:0754a05": "四地故。此釋不然，六通皆是解脫道攝，眼耳",
    "T29n1562_076:0754a06": "二識是解脫道，理不成故。應作是說：四靜慮",
    "T29n1562_076:0754a07": "中有定相應勝無記慧，能引自地勝大種果，",
    "T29n1562_076:0754a08": "此慧現前便引自地天眼天耳令現在前，為",
    "T29n1562_076:0754a09": "所依根發眼耳識，故眼耳二識相應慧非通，",
    "T29n1562_076:0754a10": "但可說言是通所引。如契經說無學三明，彼",
    "T29n1562_076:0754a11": "於六通以何為性？頌曰：",
    "T29n1562_076:0754a12": "第五二六明，　　治三際愚故，",
    "T29n1562_076:0754a13": "後真二假說，　　學有闇非明。",
    "T29n1562_076:0754a14": "論曰：言三明者，一宿住智證明、二死生智證",
    "T29n1562_076:0754a15": "明、三漏盡智證明。如其次第，以無學位攝第",
    "T29n1562_076:0754a16": "五二六通為其自性。六中三種獨名明者，如",
    "T29n1562_076:0754a17": "次對治三際愚故。謂宿住智通治前際愚，死",
    "T29n1562_076:0754a18": "生智通治後際愚，漏盡智通治中際愚，是故",
    "T29n1562_076:0754a19": "此三獨標明號。又宿住通憶念前際自他苦",
    "T29n1562_076:0754a20": "事，死生智通觀察後際他身苦事，由此厭背",
    "T29n1562_076:0754a21": "生死眾苦起漏盡通觀涅槃樂，故唯三種偏",
    "T29n1562_076:0754a22": "立為明。又此三通如次能捨常斷有見，故立",
    "T29n1562_076:0754a23": "為明。又此能除有有情法三種愚故，偏立為",
    "T29n1562_076:0754a24": "明。有餘師言：宿住能見過去諸蘊，展轉相因",
    "T29n1562_076:0754a25": "次第傳來都無作者，由此能引空解脫門。死",
    "T29n1562_076:0754a26": "生能觀有情生死，下上旋轉猶如灌輪，故不",
    "T29n1562_076:0754a27": "希求三有果報，由此能引無願解脫門。厭離",
    "T29n1562_076:0754a28": "為門歸無相法，故起漏盡無相解脫門。是故",
    "T29n1562_076:0754a29": "三通獨標明號。此三皆名無學明者，俱在無",
    "T29n1562_076:0754b01": "學身中起故。於中最後容有是真，通無漏故；",
    "T29n1562_076:0754b02": "餘二假說，體唯非學非無學故。由此最後得",
    "T29n1562_076:0754b03": "無學名，自性相續皆無學故；前之二種得無",
    "T29n1562_076:0754b04": "學名，但由相續不由自性。如《施設論》作如是",
    "T29n1562_076:0754b05": "言：有等持相應無覆無記慧，不由善故及無",
    "T29n1562_076:0754b06": "漏故得立聖名。由聖身中此可得故，說名為",
    "T29n1562_076:0754b07": "聖。此亦應爾，故名無學。有學身中有愚暗故，",
    "T29n1562_076:0754b08": "雖有前二不立為明。雖有暫時伏滅愚暗，後",
    "T29n1562_076:0754b09": "還被蔽，不可立明，要暗永無方名明故。契",
    "T29n1562_076:0754b10": "經中說示導有三，彼於六通以何為性？頌曰：",
    "T29n1562_076:0754b11": "第一四六導，　　教誡導為尊，",
    "T29n1562_076:0754b12": "定由通所成，　　引利樂果故。",
    "T29n1562_076:0754b13": "論曰：三示導者，一神變示導、二記心示導、三",
    "T29n1562_076:0754b14": "教誡示導。如其次第，以六通中第一四六為",
    "T29n1562_076:0754b15": "其自性，唯此三種引所化生令初發心最為",
    "T29n1562_076:0754b16": "勝故，能示能導立示導名。三示導中教誡最",
    "T29n1562_076:0754b17": "勝，定由通所成故，定引利樂果故。謂前二導",
    "T29n1562_076:0754b18": "呪等亦能，不但由通，故非決定。如有呪術名",
    "T29n1562_076:0754b19": "健馱梨，持此便能騰空自在。或有藥草具勝",
    "T29n1562_076:0754b20": "功能，若服若持飛行自在。復有呪術名伊剎",
    "T29n1562_076:0754b21": "尼，持此便能知他心念。或由觀相聽彼言音，",
    "T29n1562_076:0754b22": "亦能了知他心所念。教誡示導，除漏盡通，餘",
    "T29n1562_076:0754b23": "不能為，故是決定。或前二導外道亦能，第三",
    "T29n1562_076:0754b24": "不然，故名決定。又前二導有但令他暫時迴",
    "T29n1562_076:0754b25": "心，不能引得畢竟利益及安樂果。教誡示導",
    "T29n1562_076:0754b26": "亦定令他引當利益及安樂果，以能如實方",
    "T29n1562_076:0754b27": "便說故，由此教誡最勝非餘。神境二言為目",
    "T29n1562_076:0754b28": "何義？頌曰：",
    "T29n1562_076:0754b29": "神體謂等持，　　境二謂行化，",
    "T29n1562_076:0754c01": "行三意勢佛，　　運身勝解通。",
    "T29n1562_076:0754c02": "化二謂欲色，　　四二外處性，",
    "T29n1562_076:0754c03": "此各有二種，　　謂似自他身。",
    "T29n1562_076:0754c04": "論曰：神名所目唯勝等持，由此能為神變事",
    "T29n1562_076:0754c05": "故。而契經說神果名神，意為舉麁以顯細故，",
    "T29n1562_076:0754c06": "又顯勝等持是彼近因故。然神變事體實非",
    "T29n1562_076:0754c07": "神，此廣如前覺分中辨。諸神變事說名為",
    "T29n1562_076:0754c08": "境，此有二種，謂行及化。行復三種，一者運",
    "T29n1562_076:0754c09": "身，謂乘空行猶如飛鳥。二者勝解，謂極遠方",
    "T29n1562_076:0754c10": "作近思惟便能速至。若於極遠色究竟天，作",
    "T29n1562_076:0754c11": "近思惟即便能至，本無來去，何謂速行？此實",
    "T29n1562_076:0754c12": "亦行，但由近解，行極速故得勝解名。或世",
    "T29n1562_076:0754c13": "尊言：靜慮境界不思議故，唯佛能了。三者意",
    "T29n1562_076:0754c14": "勢，謂極遠方舉心緣時身即能至，此勢如",
    "T29n1562_076:0754c15": "意得意勢名，如心取境頃至色究竟故。於此",
    "T29n1562_076:0754c16": "三中意勢唯佛，運身、勝解亦通餘乘。謂我世",
    "T29n1562_076:0754c17": "尊神通迅速，隨方遠近舉心即至，由此世尊",
    "T29n1562_076:0754c18": "作如是說：諸佛境界不可思議，如日舒光蘊",
    "T29n1562_076:0754c19": "流亦爾。能頓至遠故說為行。若謂不然，此沒",
    "T29n1562_076:0754c20": "彼出，中間既斷，行義應無。或佛威神不思議",
    "T29n1562_076:0754c21": "故，舉心即至不可測量。故意勢行唯世尊有，",
    "T29n1562_076:0754c22": "勝解兼餘聖，運身并異生。化復二種，謂欲、色",
    "T29n1562_076:0754c23": "界。若欲界化，外四處除聲。若色界化，唯二謂",
    "T29n1562_076:0754c24": "色觸，以色界中無香味故。此二界化各有二",
    "T29n1562_076:0754c25": "種，謂屬自身、他身別故。身在欲界化有四種，",
    "T29n1562_076:0754c26": "在色亦然，故總成八。雖生在色作欲界化，而",
    "T29n1562_076:0754c27": "無色界成香味失，化作自身唯二處故。有說",
    "T29n1562_076:0754c28": "亦化四，如衣等不成。非神境通能起化事，要",
    "T29n1562_076:0754c29": "此通果諸能化心。此能化心有幾何相？頌曰：",
    "T29n1562_076:0755a01": "能化心十四，　　定果二至五，",
    "T29n1562_076:0755a02": "如所依定得，　　從淨自生二。",
    "T29n1562_076:0755a03": "化事由自地，　　語通由自下，",
    "T29n1562_076:0755a04": "化身與化主，　　語必俱非佛。",
    "T29n1562_076:0755a05": "先立願留身，　　後起餘心語，",
    "T29n1562_076:0755a06": "有死留堅體，　　餘說無留義。",
    "T29n1562_076:0755a07": "初多心一化，　　成滿此相違，",
    "T29n1562_076:0755a08": "修得無記攝，　　餘得通三性。",
    "T29n1562_076:0755a09": "論曰：能變化心總有十四，謂依根本四靜慮",
    "T29n1562_076:0755a10": "生。初靜慮生唯有二種，一欲界攝、二初靜慮。",
    "T29n1562_076:0755a11": "第二第三第四靜慮，如其次第有三四五，無",
    "T29n1562_076:0755a12": "上依下，下地劣故。上下地繫一靜慮果，所依",
    "T29n1562_076:0755a13": "行等地有勝劣。一地繫上下靜慮果，地雖等",
    "T29n1562_076:0755a14": "所依行勝劣，下繫上果、下果上繫，如次地劣",
    "T29n1562_076:0755a15": "勝、所依行勝劣。如得靜慮，化心亦然，果與所",
    "T29n1562_076:0755a16": "依俱時得故。然得靜慮總有三時，離染、受",
    "T29n1562_076:0755a17": "生、加行異故。謂離下染得上靜慮時，亦得",
    "T29n1562_076:0755a18": "此定所引化心果。從上地歿生色界時，及由",
    "T29n1562_076:0755a19": "加行起勝功德，但有新得所依靜慮，亦兼得",
    "T29n1562_076:0755a20": "彼所引化心。依欲界身得阿羅漢，及練根位",
    "T29n1562_076:0755a21": "得應果時，十四化心一時總得。乃至身在第",
    "T29n1562_076:0755a22": "四靜慮，得阿羅漢得五化心，無從化心直出",
    "T29n1562_076:0755a23": "觀義。此從淨定及自類生，能無間生自類淨",
    "T29n1562_076:0755a24": "定，故唯從二生二非餘。唯自地化心起自地",
    "T29n1562_076:0755a25": "化事，化所發語由自下心。謂欲初定化唯",
    "T29n1562_076:0755a26": "自地心語，上化起語由初定心，彼地自無起",
    "T29n1562_076:0755a27": "表心故。若生欲界第二定等，化事轉時如何",
    "T29n1562_076:0755a28": "起表？非威儀路、工巧處心依異界身而可現",
    "T29n1562_076:0755a29": "起，彼必依止自界身故。此無有過，引彼界攝",
    "T29n1562_076:0755b01": "大種現前為所依故。謂引色界大種現前，與",
    "T29n1562_076:0755b02": "欲界身密合而住，依之起彼能發表心。無定",
    "T29n1562_076:0755b03": "地表心，依散地身過。或起依定能發表心，如",
    "T29n1562_076:0755b04": "依定生天眼耳識。若一化主起多化身，要化",
    "T29n1562_076:0755b05": "主語時，諸化身方語，言音詮表一切皆同。故",
    "T29n1562_076:0755b06": "有伽他作如是說：",
    "T29n1562_076:0755b07": "「一化主語時，　　諸所化皆語；",
    "T29n1562_076:0755b08": "一化主若默，　　諸所化亦然。」",
    "T29n1562_076:0755b09": "此但說餘，佛則不爾，諸佛定力最自在故，與",
    "T29n1562_076:0755b10": "所化語容不俱時，言音所詮亦容有別。若上",
    "T29n1562_076:0755b11": "三地所化語時，初定表心現前發者，此心起",
    "T29n1562_076:0755b12": "位已出化心，應無化身，化如何語？由先願力",
    "T29n1562_076:0755b13": "留所化身，後起餘心發語表業，故無化語闕",
    "T29n1562_076:0755b14": "所依過。非唯化主命現在時，能留化身令久",
    "T29n1562_076:0755b15": "時住，亦有令住至命終後，即如尊者大迦葉",
    "T29n1562_076:0755b16": "波，留骨鎖身至慈尊世。唯堅實體可得久",
    "T29n1562_076:0755b17": "留，異此飲光應留肉等。有餘師說：願力留身",
    "T29n1562_076:0755b18": "必無有能令至死後，聖大迦葉留骨鎖身，由",
    "T29n1562_076:0755b19": "諸天神持令久住。初習業者由多化心，要附",
    "T29n1562_076:0755b20": "所依起一化事。習成滿者由一化心，能不附",
    "T29n1562_076:0755b21": "所依起眾多化事。總有二類能變化心，一修",
    "T29n1562_076:0755b22": "所成、二生得等，所起化果亦如彼說。修所成",
    "T29n1562_076:0755b23": "化攝處如前，不能化為有情身故。生所得等，",
    "T29n1562_076:0755b24": "於欲界中化為九處，色界化七，依不離根。言",
    "T29n1562_076:0755b25": "化九等，理實無有能化作根，修果無心餘化",
    "T29n1562_076:0755b26": "容有，修果起表由化主心，餘容自心起身語",
    "T29n1562_076:0755b27": "表。修果飲食若為資身，必在化主身中消化；",
    "T29n1562_076:0755b28": "若為餘事吞金石等，或即住彼化事身中，或",
    "T29n1562_076:0755b29": "隨所宜置在別處，餘化飲食隨住所依。修果",
    "T29n1562_076:0755c01": "化心唯無記性，餘通三性，謂善惡等。如天",
    "T29n1562_076:0755c02": "龍等能變化心，彼亦能為自他身化。天眼耳",
    "T29n1562_076:0755c03": "言為目何義？為目慧體、為目色根？若慧不應",
    "T29n1562_076:0755c04": "名天眼耳，若色根者不應名通。此前已說。前",
    "T29n1562_076:0755c05": "何所說？謂說根本四靜慮中，有定相應勝無",
    "T29n1562_076:0755c06": "記慧，名為天眼及天耳通，此所引生勝大種",
    "T29n1562_076:0755c07": "果名天眼耳。其體是何？頌曰：",
    "T29n1562_076:0755c08": "天眼耳謂根，　　即定地淨色，",
    "T29n1562_076:0755c09": "恒同分無缺，　　取障細遠等。",
    "T29n1562_076:0755c10": "論曰：此體即是天眼耳根，謂緣聲光為加行",
    "T29n1562_076:0755c11": "故。依四靜慮於眼耳邊，引起彼地微妙大種",
    "T29n1562_076:0755c12": "所造淨色眼耳二根，見色聞聲名天眼耳。如",
    "T29n1562_076:0755c13": "是眼耳何故名天？體即是天，定地攝故，極",
    "T29n1562_076:0755c14": "清淨故，立以天名。由此經言：天眼耳者無有",
    "T29n1562_076:0755c15": "皮肉筋纏血塗，唯妙大種所造淨色。然天眼",
    "T29n1562_076:0755c16": "耳種類有三，一修得天，即如前說；二者生得，",
    "T29n1562_076:0755c17": "謂生天中；三者似天，謂生餘趣由勝業等之",
    "T29n1562_076:0755c18": "所引生，能遠見聞似天眼耳，如藏臣寶、菩",
    "T29n1562_076:0755c19": "薩、輪王、諸龍鬼神及中有等。修得眼耳，過現",
    "T29n1562_076:0755c20": "當生恒是同分，以至現在必與識俱，能見聞",
    "T29n1562_076:0755c21": "故處所必具無翳無缺。如生色界一切有情，",
    "T29n1562_076:0755c22": "能隨所應取彼障隔極細遠等諸方色聲。故",
    "T29n1562_076:0755c23": "於此中有如是頌：",
    "T29n1562_076:0755c24": "「肉眼於諸方，　　被障細遠色，",
    "T29n1562_076:0755c25": "無能見功用，　　天眼見無遺。」",
    "T29n1562_076:0755c26": "前說化心修餘得異，神境等五各有異耶？亦",
    "T29n1562_076:0755c27": "有。云何？頌曰：",
    "T29n1562_076:0755c28": "神境五修生，　　呪藥業成故，",
    "T29n1562_076:0755c29": "他心修生呪，　　又加占相成。",
    "T29n1562_076:0756a01": "三修生業成，　　除修皆三性，",
    "T29n1562_076:0756a02": "人唯無生得，　　地獄初能知。",
    "T29n1562_076:0756a03": "論曰：神境智類總有五種，一修得、二生得、三",
    "T29n1562_076:0756a04": "呪成、四藥成、五業成，曼馱多王及中有等諸",
    "T29n1562_076:0756a05": "神境智是業成攝。有餘師說：神境有四，即",
    "T29n1562_076:0756a06": "前行三，變化為一。言變化者，如契經言：分一",
    "T29n1562_076:0756a07": "為多，乃至廣說。他心智類總有四種，前三如",
    "T29n1562_076:0756a08": "上，加占相成。餘三各三，謂修生業除修所得",
    "T29n1562_076:0756a09": "皆通善等，非定果故不得通名。人中都無生",
    "T29n1562_076:0756a10": "所得者，餘皆容有，隨其所應本性生念業所",
    "T29n1562_076:0756a11": "成攝。人由先業能憶過去。於地獄趣初受生",
    "T29n1562_076:0756a12": "時，唯以生得他心、宿住知他心等及過去生。",
    "T29n1562_076:0756a13": "苦受逼已更無知義，彼憶過去以何證知？如",
    "T29n1562_076:0756a14": "契經言，彼自憶念：我等過去曾聞他說諸欲",
    "T29n1562_076:0756a15": "過失而不厭離，故於今時受斯劇苦。彼唯能",
    "T29n1562_076:0756a16": "憶次前一生。餘趣隨應恒有知義，傍生知過",
    "T29n1562_076:0756a17": "去，如䗍聲狗等。鬼知過去，如有頌言：",
    "T29n1562_076:0756a18": "「我昔集眾財，　　以法或非法，",
    "T29n1562_076:0756a19": "他今受富樂，　　我獨受貧苦。」",
    "T29n1562_076:0756a20": "天知過去，如有頌言：",
    "T29n1562_076:0756a21": "「我施逝多林，　　蒙大法王住，",
    "T29n1562_076:0756a22": "賢聖僧受用，　　故我心歡喜。」",
    "T29n1562_076:0756a23": "又契經說：諸生天者，初生必起三種念言：我",
    "T29n1562_076:0756a24": "從何歿？今生何處？乘何業故來生此間？",
    "T29n1562_076:0756a25": "說一切有部順正理論卷第七十六"
}