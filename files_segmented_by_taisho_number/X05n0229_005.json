{
    "X05n0229_005:0289c16": "大方廣佛華嚴經普賢行願品別行疏鈔卷第五",
    "X05n0229_005:0289c17": "敕太原府大崇福寺沙門澄觀撰別行疏",
    "X05n0229_005:0289c18": "圭峯草堂寺沙門宗密述隨疏鈔",
    "X05n0229_005:0289c19": "△疏第八常隨佛學者此下三段皆是回向前二",
    "X05n0229_005:0289c20": "即回向中別義。○鈔三段皆回向者如前徵列名",
    "X05n0229_005:0289c21": "數中已明開合。△故下偈中第七行竟便標回向",
    "X05n0229_005:0289c22": "欲收此二屬回向故。△若別說者即是所修二利",
    "X05n0229_005:0289c23": "行體。△亦是別說所回向善根。○鈔二利行體者",
    "X05n0229_005:0289c24": "常隨佛學自利恒順眾生利他也別說所回善根",
    "X05n0229_005:0290a01": "者即第十門將此二利功德及一切福回向三處",
    "X05n0229_005:0290a02": "也。",
    "X05n0229_005:0290a03": "△文三一牒名。",
    "X05n0229_005:0290a04": "復次善男子言常隨佛學者。",
    "X05n0229_005:0290a05": "義同等一切佛回向。△亦自利行。○鈔常隨佛學",
    "X05n0229_005:0290a06": "者謂托佛從因至果所歷之行所為之事以為所",
    "X05n0229_005:0290a07": "緣之境引得心智隨而學之謂以觀智融己身心",
    "X05n0229_005:0290a08": "令常在如此之境勿執身心定相致令在慳貪瞋",
    "X05n0229_005:0290a09": "恚六塵五欲顛倒境也若令佛所歷苦行境常為",
    "X05n0229_005:0290a10": "自己心觀者則遇諸苦事乃稱本願而無怨惱遇",
    "X05n0229_005:0290a11": "諸樂事自無躭染以非常時心觀之所願故智者",
    "X05n0229_005:0290a12": "善思勉旃而學疏義同等一切佛回向者十回向",
    "X05n0229_005:0290a13": "中第三回向也此亦回向中別義故指同也第七",
    "X05n0229_005:0290a14": "等隨順一切眾生回向即當下第九恒順眾生也。",
    "X05n0229_005:0290a15": "△二釋相二一學本師二一明所學二一明因行。",
    "X05n0229_005:0290a16": "如此娑婆世界毗盧遮那如來。△從初發心精進不",
    "X05n0229_005:0290a17": "退。△以不可說不可說身命而為布施。△剝皮為紙",
    "X05n0229_005:0290a18": "析骨為筆刺血為墨書寫經典積如須彌。△為重法",
    "X05n0229_005:0290a19": "故不惜身命。△何況王位城邑聚落宮殿園林一切",
    "X05n0229_005:0290a20": "所有。△及餘種種難行苦行。",
    "X05n0229_005:0290a21": "○鈔娑婆世界毗盧等者雖華藏世界正是十身",
    "X05n0229_005:0290a22": "之依報而娑婆界不相離即最中香水海二十重",
    "X05n0229_005:0290a23": "中第十三重是此娑婆也意明即此穢土眾生可",
    "X05n0229_005:0290a24": "以造觀修習又佛本不離穢土修證故界舉娑婆",
    "X05n0229_005:0290b01": "而所歸之佛便須稱實圓見故佛舉光明遍照即",
    "X05n0229_005:0290b02": "依正中真應影略耳言從初發心等者發心者所",
    "X05n0229_005:0290b03": "謂發大菩提心也瓔珞本業經云具縛凡夫未識",
    "X05n0229_005:0290b04": "三寶善惡因果未於佛法起一念信乃至從此住",
    "X05n0229_005:0290b05": "佛菩提正教法中發菩提心起一念信爾時便名",
    "X05n0229_005:0290b06": "信相菩薩瑜伽唯識要具大乘二種種性本性住",
    "X05n0229_005:0290b07": "種性習所成種性方於五位漸次悟入智度論中",
    "X05n0229_005:0290b08": "辯發心相云若有人言願我當來作佛度脫一切",
    "X05n0229_005:0290b09": "眾生苦惱是名發菩提心發心住經云云何為菩",
    "X05n0229_005:0290b10": "薩發心住此菩薩見佛世尊形貌端嚴色相圓滿",
    "X05n0229_005:0290b11": "人所樂見難可值遇有大威德或現神足或聞記",
    "X05n0229_005:0290b12": "莂或聽教誡或見眾生處諸劇苦或聞如來廣大",
    "X05n0229_005:0290b13": "佛智發菩提心求一切智等此發心相有其十種",
    "X05n0229_005:0290b14": "一親近善友二供養諸佛三修習善根四志求勝",
    "X05n0229_005:0290b15": "法五心常柔和六遭苦能忍七慈悲深厚八深心",
    "X05n0229_005:0290b16": "平等九愛樂大乘十求佛智慧以此十事皆是發",
    "X05n0229_005:0290b17": "心求大菩提之相也又有十心一者信心以心淨",
    "X05n0229_005:0290b18": "為義然有四種一信根本謂樂念真如法故二者",
    "X05n0229_005:0290b19": "信佛有無量功德常念親近供養恭敬發起善根",
    "X05n0229_005:0290b20": "願求一切智故三者信法有大利益常念修行諸",
    "X05n0229_005:0290b21": "波羅蜜行故四者信僧能正修行自利利他常樂",
    "X05n0229_005:0290b22": "親近諸菩薩眾學如實行故二者進心謂成前信",
    "X05n0229_005:0290b23": "心令其堅固是故勇猛發勤精進遠離眾苦故云",
    "X05n0229_005:0290b24": "進心三者念心謂由精進力故正念現前所謂六",
    "X05n0229_005:0290c01": "念一念佛謂三身種智無邊功德二念法謂教理",
    "X05n0229_005:0290c02": "行果能利益故三念僧所謂菩薩理事和合四念",
    "X05n0229_005:0290c03": "戒謂諸菩薩三聚淨戒五念施財法無畏施眾生",
    "X05n0229_005:0290c04": "故六念天第一義天常樂我淨是名念天也四者",
    "X05n0229_005:0290c05": "慧心謂由不妄分別開悟決擇唯識道理慧解現",
    "X05n0229_005:0290c06": "前正觀諸法故五者定心修正行也起信云修行",
    "X05n0229_005:0290c07": "者止一切境界相隨順奢摩他義攝心定也六者",
    "X05n0229_005:0290c08": "戒心依地持論菩薩住三聚淨戒是名戒心也七",
    "X05n0229_005:0290c09": "者回向心菩薩所修善根回向大菩提果名回向",
    "X05n0229_005:0290c10": "心也八者說法心謂於惡世法欲滅時發心受持",
    "X05n0229_005:0290c11": "如來正法策勵修行廣為人說令法廣布普使人",
    "X05n0229_005:0290c12": "知名說法心也九者捨心於身命財及煩惱業普",
    "X05n0229_005:0290c13": "皆捨故名捨心也十者願心謂願求佛果大菩提",
    "X05n0229_005:0290c14": "故云願心也具足十心便入賢位名發心住也言",
    "X05n0229_005:0290c15": "精進不退者簡非懶惰懈怠謂勇捍無退名之為",
    "X05n0229_005:0290c16": "進萬行無雜目之為精此亦有三一被甲精進二",
    "X05n0229_005:0290c17": "善法精進三利樂精進具如下明也又言不退者",
    "X05n0229_005:0290c18": "謂不退墮即不退轉也有其四種謂信位證行一",
    "X05n0229_005:0290c19": "信不退者十信第六名不退心不退於外道家故",
    "X05n0229_005:0290c20": "二位不退者十住第七名不退住不退二乘家故",
    "X05n0229_005:0290c21": "三證不退謂初地菩薩出過凡位證聖法故更不",
    "X05n0229_005:0290c22": "退轉名證不退不退於凡位故四行不退者第八",
    "X05n0229_005:0290c23": "地中得無生忍已必當作佛更不退轉一切法中",
    "X05n0229_005:0290c24": "行一切行不被相用之所動轉名行不退故云從",
    "X05n0229_005:0291a01": "初等也剝皮為紙等者有二一隨相釋二觀智釋",
    "X05n0229_005:0291a02": "且初或諸緣闕必要記持聖言故不惜身命剝皮",
    "X05n0229_005:0291a03": "析骨或雖竹帛紙墨不少要須重法苦身以展誠",
    "X05n0229_005:0291a04": "敬之志所以如此也如集一切福德三昧經云昔",
    "X05n0229_005:0291a05": "過去久遠阿僧祇劫有一仙人名曰最勝住山林",
    "X05n0229_005:0291a06": "中見諸神仙常行慈心復作是念非但慈心能濟",
    "X05n0229_005:0291a07": "眾生唯集多聞滅眾生煩惱邪見能生正見念已",
    "X05n0229_005:0291a08": "便詣城邑聚落處處推求說法之師時有天魔來",
    "X05n0229_005:0291a09": "語仙人言我今有佛所說一偈汝今若能剝皮為",
    "X05n0229_005:0291a10": "紙刺血為墨析骨為筆書寫此偈當為汝說最勝",
    "X05n0229_005:0291a11": "仙人聞已念言我於無量百千劫中常以無事為",
    "X05n0229_005:0291a12": "他割截受苦無量都無利益我今當捨不堅之身",
    "X05n0229_005:0291a13": "易得妙法歡喜踊躍即以利刀剝皮為紙刺血為",
    "X05n0229_005:0291a14": "墨析骨為筆合掌向天請說佛偈時魔見已愁憂",
    "X05n0229_005:0291a15": "憔悴即便隱去仙人見已作如是言我今為法不",
    "X05n0229_005:0291a16": "惜身命剝皮為紙刺血為墨析骨為筆為眾生故",
    "X05n0229_005:0291a17": "志誠不虗餘方世界有大慈悲能說法者當現我",
    "X05n0229_005:0291a18": "前作是語時東方去此三十二剎有佛國土名普",
    "X05n0229_005:0291a19": "無垢國中有佛號淨名王忽住其前放大光明照",
    "X05n0229_005:0291a20": "最勝身苦痛即除平復如故佛即廣說集一切福",
    "X05n0229_005:0291a21": "德三昧最勝聞法得無礙辯佛說法已還復不現",
    "X05n0229_005:0291a22": "最勝仙人得辯才已為諸眾生廣說妙法令無量",
    "X05n0229_005:0291a23": "眾生住三乘道經千歲後爾乃命終生淨名王佛",
    "X05n0229_005:0291a24": "普無垢國由敬法故今得成佛佛告淨威昔最勝",
    "X05n0229_005:0291b01": "者今我身是是以當知若有人能恭敬求法佛於",
    "X05n0229_005:0291b02": "其人不入涅槃法亦不滅雖在異土常面見佛得",
    "X05n0229_005:0291b03": "聞正法故云剝皮為紙等也二觀智釋者謂觀察",
    "X05n0229_005:0291b04": "此身若皮若骨都無定實舉體全空無我我所雖",
    "X05n0229_005:0291b05": "目覩似有之相而乃如聚沫如泡如燄如芭蕉既",
    "X05n0229_005:0291b06": "無自體元同法界如是一一推徵三諦具足成空",
    "X05n0229_005:0291b07": "假中之三觀詮此義時生得此解契合圓機便是",
    "X05n0229_005:0291b08": "寫經經是詮表生解義不觀不推即心迷取相是",
    "X05n0229_005:0291b09": "無經也。",
    "X05n0229_005:0291b10": "△疏二辯果用。",
    "X05n0229_005:0291b11": "乃至樹下成大菩提。△示種種神通。△起種種變化。",
    "X05n0229_005:0291b12": "△現種種佛身。△處種種眾會。△或處一切諸大菩",
    "X05n0229_005:0291b13": "薩眾會道場。△或處聲聞及辟支佛眾會道場。△或",
    "X05n0229_005:0291b14": "處轉輪聖王小王眷屬眾會道場。△或處剎利及婆",
    "X05n0229_005:0291b15": "羅門長者居士眾會道場。△乃至或處天龍八部人",
    "X05n0229_005:0291b16": "非人等眾會道場。△處於如是種種眾會。△以圓滿",
    "X05n0229_005:0291b17": "音如大雷震隨其樂欲成熟眾生。△乃至示現入於",
    "X05n0229_005:0291b18": "涅槃。",
    "X05n0229_005:0291b19": "○鈔明果用中示種種神通者或云神足或云神",
    "X05n0229_005:0291b20": "境具足應云神境智作證通或云運身通謂身輕",
    "X05n0229_005:0291b21": "舉自在無壅故以為名或曰神足者陰陽不測謂",
    "X05n0229_005:0291b22": "之神足謂舉動即智能運身如是名神足通也言",
    "X05n0229_005:0291b23": "種種者或可總舉果中六通也謂此六種智境無",
    "X05n0229_005:0291b24": "壅故名為通故言種種也起種種變化者轉換舊",
    "X05n0229_005:0291c01": "質名變無而忽有名化此變之與化佛及菩薩皆",
    "X05n0229_005:0291c02": "能為之即十八變也言十八變者一者震動震動",
    "X05n0229_005:0291c03": "大地謂佛菩薩定自在力普能震動或動一房一",
    "X05n0229_005:0291c04": "院一寺一縣一州一國小千界中千界大千界乃",
    "X05n0229_005:0291c05": "至無數世界皆令東湧西沒等也二者熾然盛謂",
    "X05n0229_005:0291c06": "身相明顯也由佛菩薩定自在力於自身上出其",
    "X05n0229_005:0291c07": "猛燄舉身洞然出種種光青黃赤白等如底沙如",
    "X05n0229_005:0291c08": "來入火光定名熾然也三者流布佛與菩薩定自在",
    "X05n0229_005:0291c09": "力令教法施行也如法華經中普賢菩薩言我當",
    "X05n0229_005:0291c10": "以神通力守護是經於閻浮提廣宣流布令無斷",
    "X05n0229_005:0291c11": "絕即然燈之義也四者示現變變異類形相依定",
    "X05n0229_005:0291c12": "自在力示現種種身化一切眾生也五者轉變變",
    "X05n0229_005:0291c13": "謂大小不定由佛菩薩定自在力起勝解通變身",
    "X05n0229_005:0291c14": "大小不定或變大地為黃金攪長河為酥酪變磚",
    "X05n0229_005:0291c15": "瓦為金玉變草木為飲食變一切物皆令隨心轉",
    "X05n0229_005:0291c16": "於舊質也六者往來變或去或來山河石壁無有",
    "X05n0229_005:0291c17": "滯礙上至梵天旁互十方皆隨心便至如普賢從",
    "X05n0229_005:0291c18": "寶威德上王佛國來於此土也七者卷由佛菩薩",
    "X05n0229_005:0291c19": "定自在力令須彌山入芥子中無量世界在一塵",
    "X05n0229_005:0291c20": "內等八者舒展小令大令一塵一毛皆遍法界也",
    "X05n0229_005:0291c21": "九者眾像入身身內包容一切形像如摩耶夫人",
    "X05n0229_005:0291c22": "含容無邊世界大菩薩眾集會聽法又普賢身內",
    "X05n0229_005:0291c23": "佛佛無盡佛毛孔內菩薩重重也十者往同類趣",
    "X05n0229_005:0291c24": "由定自在力能現身於六道受生同其形類以彼",
    "X05n0229_005:0292a01": "言音說法教化十一隱是從有現無謂佛菩薩定",
    "X05n0229_005:0292a02": "自在力於大眾前忽然不現如文殊師利於靈山",
    "X05n0229_005:0292a03": "會上答彌勒了大眾不見早已隱身到於龍宮十",
    "X05n0229_005:0292a04": "二顯是從無現有如靈山會上從地湧出無量菩",
    "X05n0229_005:0292a05": "薩一一菩薩百福嚴相十三所作自在即無有壅",
    "X05n0229_005:0292a06": "滯也由定自在力於一切世界行住坐臥所作所",
    "X05n0229_005:0292a07": "為隨自意樂利益自在十四制他神通謂佛菩薩",
    "X05n0229_005:0292a08": "定自在力能制一切邪通也十五能施辯才謂有",
    "X05n0229_005:0292a09": "志心於佛及菩薩求聰慧者悉能施與如利涉和",
    "X05n0229_005:0292a10": "尚求觀音菩薩乞無礙辯得過人辯十六能施憶",
    "X05n0229_005:0292a11": "念令知過去事謂佛菩薩加被有情令自憶過去",
    "X05n0229_005:0292a12": "久遠劫事悉得也十七能施安樂名所化離苦佛",
    "X05n0229_005:0292a13": "及菩薩大慈悲力拔苦與樂也十八放大光明或",
    "X05n0229_005:0292a14": "放光明照一切世界如經言照東方萬八千世界",
    "X05n0229_005:0292a15": "乃至遍照十方無數世界皆得也謂佛變化有此",
    "X05n0229_005:0292a16": "十八種故所以言起種種變化也現種種佛身者",
    "X05n0229_005:0292a17": "謂即兩重十身融三世間十身中有眾生身國土",
    "X05n0229_005:0292a18": "身業報身聲聞身緣覺身菩薩身如來身法身智",
    "X05n0229_005:0292a19": "身虗空身即善財所遇諸善知識皆不離佛身故",
    "X05n0229_005:0292a20": "云種種又統論佛身有其多種或說一身即一法",
    "X05n0229_005:0292a21": "界身或說二身謂真身亦名法界身二應身亦名",
    "X05n0229_005:0292a22": "生身或說三身謂法報化身或說四身開報為二",
    "X05n0229_005:0292a23": "一自受用身二他受用身或說五身一堅固自性",
    "X05n0229_005:0292a24": "身二福德莊嚴聚身三受用智慧身四作變化身",
    "X05n0229_005:0292b01": "五淨法界身或說十身如前所明乃至法界無盡",
    "X05n0229_005:0292b02": "身雲若束而言之不過體相用三體即法身相即",
    "X05n0229_005:0292b03": "報身用即化身佛身功德雖有無量攝之不出於",
    "X05n0229_005:0292b04": "三身今言種種者即可知也或處轉輪聖王等者",
    "X05n0229_005:0292b05": "轉輪聖王人中第一千子圍繞七寶隨身統攝四",
    "X05n0229_005:0292b06": "洲大弘十善相圓百福足蹈千輪言七寶者一輪",
    "X05n0229_005:0292b07": "寶二珠寶三女寶四馬寶五象寶六主藏臣寶七",
    "X05n0229_005:0292b08": "主兵臣寶淨名經云王有千子端正勇健能伏怨",
    "X05n0229_005:0292b09": "敵也餘有銀輪銅輪鐵輪等名為小王如菩薩瓔",
    "X05n0229_005:0292b10": "珞本業說銀輪五百輻王三洲銅輪一百輻王二",
    "X05n0229_005:0292b11": "洲鐵輪五十輻唯王南洲法華經說名小轉輪王",
    "X05n0229_005:0292b12": "也又諸剎利非輪王者大粟散等皆名小王或作",
    "X05n0229_005:0292b13": "彼王處於眾會化彼眷屬或現諸身在彼眾中說",
    "X05n0229_005:0292b14": "法教化故云處等也或處剎利婆羅門等者此舉",
    "X05n0229_005:0292b15": "四種族姓也西域記云若夫族姓殊者有四流焉",
    "X05n0229_005:0292b16": "一曰婆羅門淨行也守道居貧潔白其操二曰剎",
    "X05n0229_005:0292b17": "帝利王種也舊云剎利略也後人訛也奕世君臨",
    "X05n0229_005:0292b18": "仁恕為志三曰吠奢舊云毗舍訛也商賈也貨遷",
    "X05n0229_005:0292b19": "有無逐利遠近四曰戍陀羅農人也舊云首陀訛",
    "X05n0229_005:0292b20": "也肆力疇壠勤身稼穡凡茲四姓清濁殊流婚取",
    "X05n0229_005:0292b21": "通親飛伏異路內外宗枝姻媾不雜婦人一娉終",
    "X05n0229_005:0292b22": "無再醮自餘雜姓寔繁種族各隨類聚難以詳載",
    "X05n0229_005:0292b23": "君王奕世唯剎帝利餘文可知乃至示現入於涅",
    "X05n0229_005:0292b24": "槃者後明歸真益物也如我佛涅槃時以佛神力",
    "X05n0229_005:0292c01": "出聲普告今日如來欲入涅槃若有疑者今悉可",
    "X05n0229_005:0292c02": "問為最後問即於晨朝面門放於種種色光普照",
    "X05n0229_005:0292c03": "世界遇斯光者罪垢消滅有聞聲者舉聲悲哀嗚",
    "X05n0229_005:0292c04": "呼慈父苦哉痛哉舉手拍頭搥胸號喚大地山河",
    "X05n0229_005:0292c05": "皆悉震動天人大眾皆來集會娑羅林間禮佛悶",
    "X05n0229_005:0292c06": "絕遍體血現如波羅奢華爾時世尊出八種聲普",
    "X05n0229_005:0292c07": "告大眾莫大號哭猶如嬰兒各相裁抑勿自亂心",
    "X05n0229_005:0292c08": "即為說法我今於此顯難思議現方便力入大涅",
    "X05n0229_005:0292c09": "槃示同世法欲令眾生知身如電生戀慕善生死",
    "X05n0229_005:0292c10": "瀑河漂流速疾諸行輪轉法應如是汝等當知此",
    "X05n0229_005:0292c11": "大涅槃乃是諸佛金剛寶藏常樂我淨周圓無缺",
    "X05n0229_005:0292c12": "諸佛於此而般涅槃最後究竟理極無遺諸佛於",
    "X05n0229_005:0292c13": "此放捨身命故名涅槃如是為說略教誡已告語",
    "X05n0229_005:0292c14": "阿難說茶毗法已以金手却僧伽梨顯出紫磨黃",
    "X05n0229_005:0292c15": "金師子之臆上昇虗空七多羅樹二十四返告諸",
    "X05n0229_005:0292c16": "大眾我欲涅槃汝等深心看我金剛堅固不壞紫",
    "X05n0229_005:0292c17": "磨黃金無畏色身如優曇華難可值遇大眾應當",
    "X05n0229_005:0292c18": "深心瞻仰我涅槃後應疾修行早出三有勿復懈",
    "X05n0229_005:0292c19": "怠散心放逸說是語已出入諸禪三返示誨已於",
    "X05n0229_005:0292c20": "七寶床右脅而臥頭北足南面西背東即於中夜",
    "X05n0229_005:0292c21": "入第四禪寂然無聲入於涅槃佛涅槃已時娑羅",
    "X05n0229_005:0292c22": "雙樹東西二雙合為一樹南北二雙亦合為一樹",
    "X05n0229_005:0292c23": "垂覆寶床蓋如來身自然變白枝莖皮幹自然爆",
    "X05n0229_005:0292c24": "裂摧折無餘是時大地諸山悉皆崩裂大海湧沸",
    "X05n0229_005:0293a01": "江河枯竭日月無光黑風鼓怒吹扇砂塵諸樹草",
    "X05n0229_005:0293a02": "木摧碎墮地皆各有聲歎佛入滅世無依怙諸天",
    "X05n0229_005:0293a03": "哀慟震大千界哀哉哀哉奈何奈何何期今日人",
    "X05n0229_005:0293a04": "天之師為事究竟無能留者於是阿難悶絕遱逗",
    "X05n0229_005:0293a05": "慰喻水灑乃蘇人天悶絕皆大號哭不能自制各",
    "X05n0229_005:0293a06": "各相抑互相勸喻然後各辦廣大供養依法茶毗",
    "X05n0229_005:0293a07": "如轉輪王法千氎纏身灌諸香油多積香木然後",
    "X05n0229_005:0293a08": "以火焚而燒之收拾遺形起塔安置等廣如經說。",
    "X05n0229_005:0293a09": "△疏二辨能學。",
    "X05n0229_005:0293a10": "如是一切我皆隨學。",
    "X05n0229_005:0293a11": "△疏二例一切。",
    "X05n0229_005:0293a12": "如今世尊毗盧遮那如是盡法界虗空界十方三世",
    "X05n0229_005:0293a13": "一切佛剎所有塵中一切如來皆亦如是於念念中",
    "X05n0229_005:0293a14": "我皆隨學。",
    "X05n0229_005:0293a15": "△疏三總結無盡。",
    "X05n0229_005:0293a16": "如是虗空界盡眾生界盡眾生業盡眾生煩惱盡我",
    "X05n0229_005:0293a17": "此隨學無有窮盡念念相續無有間斷身語意業無",
    "X05n0229_005:0293a18": "有疲厭。",
    "X05n0229_005:0293a19": "△疏第九恒順眾生三一牒名。",
    "X05n0229_005:0293a20": "復次善男子言恒順眾生者。",
    "X05n0229_005:0293a21": "謂隨順眾生種類根性饒益成就。△疏即利他行。",
    "X05n0229_005:0293a22": "○鈔第九恒順眾生行佛言隨學生云恒順者諸",
    "X05n0229_005:0293a23": "佛因果之行可宗可慕順於真理故須運心倣學",
    "X05n0229_005:0293a24": "眾生善惡之行不離迷心麤獷乖道非可軌持等",
    "X05n0229_005:0293b01": "故不言學然不壞假名不滅假相法無自性一切",
    "X05n0229_005:0293b02": "皆如常以同體大悲融通物我故云恒順如何順",
    "X05n0229_005:0293b03": "耶先釋不順反明順義若見眾生是定有定有則",
    "X05n0229_005:0293b04": "體異真性則阻隔難化故名非順也若見眾生是",
    "X05n0229_005:0293b05": "定無定無即斷滅斷滅亦異真性還成阻隔亦非",
    "X05n0229_005:0293b06": "順也今以普賢行願力故普見眾生無非性之緣",
    "X05n0229_005:0293b07": "起既託真性而現故無自體既云現也則幻相歷",
    "X05n0229_005:0293b08": "然非斷非滅如鏡現面像但云面無骨肉之自體",
    "X05n0229_005:0293b09": "豈不現面像耶如此普見眾生是為恒順也故緣",
    "X05n0229_005:0293b10": "起章以普賢行入佛界眾生界門中云由眾生寂",
    "X05n0229_005:0293b11": "滅本來自盡時即是法身界法身隨緣成有時即",
    "X05n0229_005:0293b12": "眾生界今以寂滅非無之眾生恒不異真而成立",
    "X05n0229_005:0293b13": "又以隨緣非有之法身恒不異事而顯現是故菩",
    "X05n0229_005:0293b14": "薩入眾生界時即是入佛界入佛界時即是入眾",
    "X05n0229_005:0293b15": "生界也問義理既爾何得復云眾生乖道非可學",
    "X05n0229_005:0293b16": "耶答眾生雖舉體全真且不如是知乖背此理所",
    "X05n0229_005:0293b17": "作顛倒不可倣學故緣起章約眾生門中所見佛",
    "X05n0229_005:0293b18": "及眾生皆是生滅善惡境界良以情計不破故所",
    "X05n0229_005:0293b19": "見佛亦同情計當知眾生所見未曾有一佛清淨",
    "X05n0229_005:0293b20": "解脫者是故識倒佛亦倒情迷佛亦迷故此云不",
    "X05n0229_005:0293b21": "可學也問既爾何必隨順耶答如有賢人具足信",
    "X05n0229_005:0293b22": "義忠孝忽然夢見殺害父母造諸非法眾人聞已",
    "X05n0229_005:0293b23": "豈以夢造非法而棄之耶然雖不可棄豈可復欲",
    "X05n0229_005:0293b24": "倣其夢事造非法耶若有棄者効者二皆癡狂是",
    "X05n0229_005:0293c01": "知學眾生迷心之行者或隔眾生全云是妄者二",
    "X05n0229_005:0293c02": "亦皆癡狂所以不可學但言順也然雖不學必須",
    "X05n0229_005:0293c03": "曠蕩虗心物我無二自覺真性凡聖不差上合十",
    "X05n0229_005:0293c04": "方如來下合六道含識如斯見解如是用心方名",
    "X05n0229_005:0293c05": "普賢行願故前門令合諸佛此門令合眾生也妙",
    "X05n0229_005:0293c06": "哉必爾智者詳焉謂隨順至他行者順種類根性",
    "X05n0229_005:0293c07": "者則不壞隨緣假相饒益成就者則順理觀之令",
    "X05n0229_005:0293c08": "其稱真一一離也如下文中為作光明貧得伏藏",
    "X05n0229_005:0293c09": "等此義類例如下七種代眾生苦中六七二義利",
    "X05n0229_005:0293c10": "他行也故前隨佛學中標云自利也亦可前智此",
    "X05n0229_005:0293c11": "悲也。",
    "X05n0229_005:0293c12": "△疏二釋相二一正明二一所順眾生。",
    "X05n0229_005:0293c13": "謂盡法界虗空界十方剎海所有眾生種種差別。",
    "X05n0229_005:0293c14": "○鈔先標所順眾生後正明隨順初中分二初別",
    "X05n0229_005:0293c15": "銷經文後會釋疏意初中二初總標方處可知後",
    "X05n0229_005:0293c16": "顯所順生有二先總標經言眾生者如大法鼓經",
    "X05n0229_005:0293c17": "云一切法和合施設名為眾生謂以四大五蘊十",
    "X05n0229_005:0293c18": "二處及十八界十二因緣等合成假名為人號曰",
    "X05n0229_005:0293c19": "眾生又般若燈論云謂有情者數數生故名為眾",
    "X05n0229_005:0293c20": "生又不增不減經云此法身本性清淨但為恒沙",
    "X05n0229_005:0293c21": "煩惱所纏隨順世間往來生死即名眾生。",
    "X05n0229_005:0293c22": "△所謂卵生胎生濕生化生。",
    "X05n0229_005:0293c23": "○鈔後別釋有二先顯四生後明餘五初中分二",
    "X05n0229_005:0293c24": "先別顯四生義如下釋。",
    "X05n0229_005:0294a01": "△或有依於地水火風而生住者或有依空及諸卉",
    "X05n0229_005:0294a02": "木而生住者。",
    "X05n0229_005:0294a03": "○鈔後依義別顯又二先約差別後攝所餘前中",
    "X05n0229_005:0294a04": "三一明依止差別二明種類差別三明受用差別",
    "X05n0229_005:0294a05": "初文可知。",
    "X05n0229_005:0294a06": "△種種生類種種色身種種形狀種種相貌種種壽",
    "X05n0229_005:0294a07": "量種種族類種種名號種種心性種種知見種種欲",
    "X05n0229_005:0294a08": "樂種種意行種種威儀。",
    "X05n0229_005:0294a09": "○鈔次種類中一一差別故云種種言壽量者謂",
    "X05n0229_005:0294a10": "短長不等分限差殊如北洲千歲東西半減南洲",
    "X05n0229_005:0294a11": "不定等餘文可知。",
    "X05n0229_005:0294a12": "△種種衣服種種飲食處於種種村營聚落城邑宮殿。",
    "X05n0229_005:0294a13": "○鈔後種種衣服下即受用差別也。",
    "X05n0229_005:0294a14": "△乃至一切天龍八部人非人等無足二足四足多",
    "X05n0229_005:0294a15": "足。△有色無色有想無想非有想非無想。",
    "X05n0229_005:0294a16": "四生九類義見普救夜神。○鈔乃至下攝所餘類",
    "X05n0229_005:0294a17": "中言天龍等者具如經末所明有色無色下後",
    "X05n0229_005:0294a18": "明餘五義如下辯後會釋疏意疏四生至夜神者",
    "X05n0229_005:0294a19": "四生即卵胎濕化更加有色無色有想無想非",
    "X05n0229_005:0294a20": "有想非無想等都成九類也普救夜神即前寄十",
    "X05n0229_005:0294a21": "地中之善友也具足應言普救眾生妙德主夜神",
    "X05n0229_005:0294a22": "住菩提場寄燄慧地得菩薩普現一切世間調伏",
    "X05n0229_005:0294a23": "眾生解脫門彼亦有九類之文疏釋云九類略有",
    "X05n0229_005:0294a24": "二種差別初明四生則依止差別報之所託故餘",
    "X05n0229_005:0294b01": "三可依化生依何依業染生也地持論但云業染",
    "X05n0229_005:0294b02": "即俱舍世間品意偈云倒心趣欲境濕化染香處",
    "X05n0229_005:0294b03": "天首上三橫地獄頭歸下論曰如是中有往至所",
    "X05n0229_005:0294b04": "生先起倒心馳趣欲境彼由業力所起眼根雖住",
    "X05n0229_005:0294b05": "遠方能見生處父母交會而起倒心若男緣母起",
    "X05n0229_005:0294b06": "於男欲若女緣父起於女欲翻此二緣俱起瞋心",
    "X05n0229_005:0294b07": "若濕生者染香故生謂遠齅知生處香氣便生愛",
    "X05n0229_005:0294b08": "染往彼受生隨業所應香有淨穢若化生者染處",
    "X05n0229_005:0294b09": "故生謂遠觀知當所生處便生愛染往彼受生隨",
    "X05n0229_005:0294b10": "業所應處有淨穢又天中有首正上升如從座起",
    "X05n0229_005:0294b11": "人鬼傍生中有行相還如人等地獄中有頭下足",
    "X05n0229_005:0294b12": "上蹎墜其中云餘五類則麤細差別此明報相下",
    "X05n0229_005:0294b13": "二界有色為麤無色為細於有色中有想為麤無",
    "X05n0229_005:0294b14": "想為細非有想非無想則無色界中唯舉其細對",
    "X05n0229_005:0294b15": "餘為麤以義對之應云有想無想為麤非有想非",
    "X05n0229_005:0294b16": "無想為細故此指云義也然經文所列有多種統",
    "X05n0229_005:0294b17": "之不出九類故疏但指九類然彼解但配所依及",
    "X05n0229_005:0294b18": "麤細未配五道今此更明天及地獄化生鬼具胎",
    "X05n0229_005:0294b19": "化人畜各通於四鬼胎化者地行羅剎夜叉及鬼",
    "X05n0229_005:0294b20": "母兒皆是胎生餘皆是化人具四者卵如毗舍佉",
    "X05n0229_005:0294b21": "母卵生三十二子胎如常人濕如奈女從菴蘿樹",
    "X05n0229_005:0294b22": "濕氣而生即菴蘿女也化如劫初之人從二禪下",
    "X05n0229_005:0294b23": "生人間畜具四者如龍與金翅鳥各有四生故正",
    "X05n0229_005:0294b24": "法念經云化生金翅鳥能食四生龍如次濕胎卵",
    "X05n0229_005:0294c01": "能食三二一等餘鳥皆卵餘獸皆胎著地飛空若",
    "X05n0229_005:0294c02": "水若陸微細蠢動或化或濕或卵或胎不可具分",
    "X05n0229_005:0294c03": "品類又雜心云謂生攝趣非趣攝生以中陰化生",
    "X05n0229_005:0294c04": "趣不攝故問化生最強何不為首答有二一約境",
    "X05n0229_005:0294c05": "釋二約心釋約境釋者具緣多者而為首故如卵",
    "X05n0229_005:0294c06": "生必具胎濕化胎生但具濕化濕生唯兼於化化",
    "X05n0229_005:0294c07": "生唯一更不兼餘此即前前具後後後後不具前",
    "X05n0229_005:0294c08": "前故為此次也二約心釋者從本至末為次無明",
    "X05n0229_005:0294c09": "卵生無明者取第八識心三細最初業相也此初",
    "X05n0229_005:0294c10": "起之念能所未分渾沌如卵既是根本故首明之",
    "X05n0229_005:0294c11": "無明發業蘊在藏識之中為胎也愛水流注潤之",
    "X05n0229_005:0294c12": "方能受生為濕也化生則無而忽有為化也有色",
    "X05n0229_005:0294c13": "者下二界皆有色陰即有漏五根也無色者則四",
    "X05n0229_005:0294c14": "空處但以四蘊為身無色陰之五根也有想者除",
    "X05n0229_005:0294c15": "無想天及有頂餘皆此攝無想者即無想天非有",
    "X05n0229_005:0294c16": "想非無想者即有頂天也若以九類配三界即化",
    "X05n0229_005:0294c17": "生遍三界三生唯欲界有色遍下二界有想該三",
    "X05n0229_005:0294c18": "界而不遍餘二天故無想則色界中一天也非有",
    "X05n0229_005:0294c19": "想非無想則無色界中一天也恐有力者要說故",
    "X05n0229_005:0294c20": "具敘之不說又慮闕用。",
    "X05n0229_005:0294c21": "△疏二正明隨順。",
    "X05n0229_005:0294c22": "如是等類我皆於彼隨順而轉。△種種承事種種供",
    "X05n0229_005:0294c23": "養。△如敬父母如奉師長及阿羅漢乃至如來等無",
    "X05n0229_005:0294c24": "有異。△於諸病苦為作良醫於失道者示其正路於",
    "X05n0229_005:0295a01": "暗夜中為作光明於貧窮者令得伏藏。△菩薩如是",
    "X05n0229_005:0295a02": "平等饒益一切眾生。",
    "X05n0229_005:0295a03": "鈔隨順而轉者隨如上彼彼眾生生起觀智故",
    "X05n0229_005:0295a04": "云轉也言如敬父母者如本生心地觀中說父有",
    "X05n0229_005:0295a05": "慈恩母有悲恩長養之恩彌於普天憐愍之德廣",
    "X05n0229_005:0295a06": "大無比世間所高莫過山岳悲母之恩踰於須彌",
    "X05n0229_005:0295a07": "世間之重大地為先悲母之恩亦過於彼若背恩",
    "X05n0229_005:0295a08": "不順令其怨念父母發惡子即隨墮世間之疾莫",
    "X05n0229_005:0295a09": "過猛風怨念之徵復過於彼以百千種上妙供具",
    "X05n0229_005:0295a10": "供養一百五通神仙一百淨行一百善友不如以",
    "X05n0229_005:0295a11": "微少物供養父母校量其福不可為比如須闍提",
    "X05n0229_005:0295a12": "太子自割身肉供養父母行菩薩道涅槃亦云供",
    "X05n0229_005:0295a13": "養父母得無量福廣如經說言如奉師長者生我",
    "X05n0229_005:0295a14": "者父母成我者朋友生我法身皆由師長乃至教",
    "X05n0229_005:0295a15": "誨引導直至菩提阿羅漢者梵語翻就唐言有其",
    "X05n0229_005:0295a16": "數義今取三義真諦三藏解云阿羅漢者此云不",
    "X05n0229_005:0295a17": "生謂不於三界煩惱之中更受生死之報故云不",
    "X05n0229_005:0295a18": "生二名應教謂自學已滿將己所證堪應教人故",
    "X05n0229_005:0295a19": "名應教三名應供善見律云是人智斷具足是勝",
    "X05n0229_005:0295a20": "福田堪銷物供能生大利故名應供具此等義故",
    "X05n0229_005:0295a21": "以名焉今言恒順還同於此也如來可知但以普",
    "X05n0229_005:0295a22": "賢行願之力令觀行遍法界於如上種類眾生中",
    "X05n0229_005:0295a23": "念念如此以彼彼眾生有解會者自霑如上之益",
    "X05n0229_005:0295a24": "言平等者稱性普觀普益也。",
    "X05n0229_005:0295b01": "△疏二徵釋二一令佛喜二一徵。",
    "X05n0229_005:0295b02": "何以故。",
    "X05n0229_005:0295b03": "徵意云但應順佛何要順生。△疏二釋。",
    "X05n0229_005:0295b04": "菩薩若能隨順眾生則為隨順供養諸佛。△若於眾",
    "X05n0229_005:0295b05": "生尊重承事則為尊重承事如來。△若令眾生生歡",
    "X05n0229_005:0295b06": "喜者則令一切如來歡喜。",
    "X05n0229_005:0295b07": "疏釋意云若順眾生則為順佛若不順生佛不歡",
    "X05n0229_005:0295b08": "喜。○鈔順生則為順佛者此文既略更以海印",
    "X05n0229_005:0295b09": "之喻以明如香水海澄淳須彌日月四天下中種",
    "X05n0229_005:0295b10": "種眾生種種國土居處屋宅皆於中現若執此像",
    "X05n0229_005:0295b11": "是有命之眾生有質之世界是乖像也非唯乖像",
    "X05n0229_005:0295b12": "亦乖海也必須定知此像一一具鹹濕之體及不",
    "X05n0229_005:0295b13": "宿死屍等十種之德華嚴經三十九卷說海有十",
    "X05n0229_005:0295b14": "德以況十地一次第漸深如初地出生大願漸深",
    "X05n0229_005:0295b15": "故二不受死屍如二地不受破戒死屍故三餘水",
    "X05n0229_005:0295b16": "入中沒名如三地離世假名故四普同一味如四",
    "X05n0229_005:0295b17": "地與佛德同一味故五有無量珍寶如五地出生",
    "X05n0229_005:0295b18": "方便神通寶故六無能至底如六地觀察緣生甚",
    "X05n0229_005:0295b19": "深理故七廣大無量如七地廣大覺慧善觀察故",
    "X05n0229_005:0295b20": "八大身所居如八地示廣大莊嚴事故九潮不過",
    "X05n0229_005:0295b21": "限如九地深解行世實而不過限故十普受大雨",
    "X05n0229_005:0295b22": "如十地能受一切如來大法明雨無厭足故始名",
    "X05n0229_005:0295b23": "順像既順像也始得名為順海海即如來像即眾",
    "X05n0229_005:0295b24": "生餘義昭然可見故出現品云佛子譬如大海普",
    "X05n0229_005:0295c01": "能印現四天下中一切眾生色身形像是故共說",
    "X05n0229_005:0295c02": "以為大海諸佛菩提亦復如是普現一切眾生心",
    "X05n0229_005:0295c03": "念根性欲樂而無所現是故經云順生即是順佛",
    "X05n0229_005:0295c04": "乃至尊重承事歡喜等是故說名諸佛菩提也。",
    "X05n0229_005:0295c05": "△疏二增大悲二一徵。",
    "X05n0229_005:0295c06": "何以故。",
    "X05n0229_005:0295c07": "疏徵意云生佛懸隔何以順生諸佛歡喜。△二釋意",
    "X05n0229_005:0295c08": "云佛以大悲而為體性若不順生不合佛體。○鈔",
    "X05n0229_005:0295c09": "大悲而為體性者諸佛從因至果所作無不為生",
    "X05n0229_005:0295c10": "大悲般若常相輔翼方名無住涅槃故悲是體也。",
    "X05n0229_005:0295c11": "△疏文三一法說。",
    "X05n0229_005:0295c12": "諸佛如來以大悲心而為體故因於眾生而起大悲",
    "X05n0229_005:0295c13": "因於大悲生菩提心因菩提心成等正覺。",
    "X05n0229_005:0295c14": "疏即標示同體大悲。○鈔因於眾生至成等正覺",
    "X05n0229_005:0295c15": "者大悲欲化眾生須學化生之智智既圓矣自名",
    "X05n0229_005:0295c16": "成佛而菩提心必具大悲大願大智等也所以言",
    "X05n0229_005:0295c17": "諸佛如來以大悲而為體也謂佛普賢攝化門",
    "X05n0229_005:0295c18": "中普解一切彌綸而不漏稱之為大見諸眾生恒",
    "X05n0229_005:0295c19": "處生死五趣輪回造眾惡因受諸苦楚如來愍傷",
    "X05n0229_005:0295c20": "深加惻愴是故名悲也即世間之悲不得名大出",
    "X05n0229_005:0295c21": "世之悲方名為大出世中二乘之悲不名為大佛",
    "X05n0229_005:0295c22": "菩薩悲方名為大也謂此大悲是眾行之首也故",
    "X05n0229_005:0295c23": "理趣六波羅蜜經云佛告慈氏菩薩摩訶薩修行",
    "X05n0229_005:0295c24": "靜慮波羅蜜多應當修習大悲無量謂此大悲於",
    "X05n0229_005:0296a01": "諸善業而為導首譬如命根於出入息而為其先",
    "X05n0229_005:0296a02": "輪王七寶為先大乘萬行大悲為先譬如長者唯",
    "X05n0229_005:0296a03": "有一子父母憐念徹於骨髓菩薩大悲亦復如是",
    "X05n0229_005:0296a04": "於諸有情住於極愛一子之地又此大悲能作方",
    "X05n0229_005:0296a05": "便成辦一切助菩提法故又此大悲能悟無師自",
    "X05n0229_005:0296a06": "然智故又此大悲能除一切自心熱惱隨順有情",
    "X05n0229_005:0296a07": "為饒益故是故如來以此為體也初標指經文中",
    "X05n0229_005:0296a08": "疏同體大悲者如向所引海中萬像與海同體佛",
    "X05n0229_005:0296a09": "菩提中眾生與菩提同體法喻備矣。△疏故出現",
    "X05n0229_005:0296a10": "品云如來成正覺時普見一切眾生成正覺乃至",
    "X05n0229_005:0296a11": "普見一切眾生入涅槃皆同一性。△疏以了眾生",
    "X05n0229_005:0296a12": "皆無性故大悲相續救護一切。○鈔二引教證成",
    "X05n0229_005:0296a13": "疏出現品云至一切者此簡要而引也具云成正",
    "X05n0229_005:0296a14": "覺時於其身中普見等次則如疏文所引此但以",
    "X05n0229_005:0296a15": "佛為門故云於其身中若以眾生為門即佛於眾",
    "X05n0229_005:0296a16": "生中成故出現品次下云菩薩應知自心念念常",
    "X05n0229_005:0296a17": "有佛成正覺何以故諸佛如來不離此心成正覺",
    "X05n0229_005:0296a18": "故如自心一切眾生心亦復如是悉有如來成等",
    "X05n0229_005:0296a19": "正覺廣大周遍無有休息更引此文對前者以此",
    "X05n0229_005:0296a20": "門意明生佛交徹之義故今文具也。",
    "X05n0229_005:0296a21": "△疏二喻明。",
    "X05n0229_005:0296a22": "譬如曠野沙磧之中有大樹王若根得水枝葉華果",
    "X05n0229_005:0296a23": "悉皆繁茂。",
    "X05n0229_005:0296a24": "疏生死懸絕迥無所依名為曠野不生善根喻以",
    "X05n0229_005:0296b01": "沙磧佛菩提法如大樹王智慧禪定猶如枝葉菩",
    "X05n0229_005:0296b02": "薩依學況之以華諸佛證此目之為果一切眾生",
    "X05n0229_005:0296b03": "以為其根以大慈悲而為其水。△疏水滋樹根葉果",
    "X05n0229_005:0296b04": "繁茂悲念萬類成佛果因。△疏合文備矣。○鈔譬如",
    "X05n0229_005:0296b05": "至備矣者問經言譬如曠野法中如何疏生死懸絕",
    "X05n0229_005:0296b06": "迥無所依名為曠野如何是沙磧疏不生善根喻",
    "X05n0229_005:0296b07": "以沙磧如何是曠野沙磧中樹疏佛菩提法如大",
    "X05n0229_005:0296b08": "樹佛王言菩提法者別指一切眾生本覺智體也",
    "X05n0229_005:0296b09": "謂以真性隨諸妄緣成諸染法被煩惱覆蔽無佛",
    "X05n0229_005:0296b10": "菩提之力用故比沙磧中樹此乃樹雖未生華果",
    "X05n0229_005:0296b11": "而樹身非無眾生雖未有佛菩提之力用而本覺",
    "X05n0229_005:0296b12": "常在也問樹若生長眾生悟修法中如何疏智慧",
    "X05n0229_005:0296b13": "禪定猶如枝葉喻則從樹生枝枝生於葉法則從",
    "X05n0229_005:0296b14": "本覺起於始覺始覺是慧故如枝既心初起心無",
    "X05n0229_005:0296b15": "初相則冥合一如一如是定故如其葉則因慧成",
    "X05n0229_005:0296b16": "定慧先定後也此約實教所說故淨名經云智慧",
    "X05n0229_005:0296b17": "是菩薩淨土菩薩成佛時正定眾生來生其國不",
    "X05n0229_005:0296b18": "同小教權乘先定然後發慧然以入道由智故云",
    "X05n0229_005:0296b19": "因慧成定理實定慧齊修無前無後謂定能拔沉",
    "X05n0229_005:0296b20": "滯慧能遏囂浮慧能決斷簡擇二法相扶能持萬",
    "X05n0229_005:0296b21": "行最為要極也所以問明品云譬如有力王率土",
    "X05n0229_005:0296b22": "咸戴仰定慧亦如是菩薩所依賴雖定慧最妙要",
    "X05n0229_005:0296b23": "須頓達本源方起定慧也又須以定慧運於萬行",
    "X05n0229_005:0296b24": "方能證果問樹有枝葉以況定慧於此枝葉轉生",
    "X05n0229_005:0296c01": "其華以況何等疏菩薩依學況之以華即依於定",
    "X05n0229_005:0296c02": "慧而修萬行之華也謂諸菩薩定慧既備洞達本",
    "X05n0229_005:0296c03": "源順理益生須行萬行所以依其定慧運於萬行",
    "X05n0229_005:0296c04": "之華也問樹有華也後必有果萬行華敷以何為",
    "X05n0229_005:0296c05": "果疏諸佛證此目之為果即喻如華熟方能結果",
    "X05n0229_005:0296c06": "法中萬行周圓方可證入成妙覺之尊也問前文",
    "X05n0229_005:0296c07": "有大樹王若根得水枝葉華果悉皆繁茂如上所",
    "X05n0229_005:0296c08": "說總是枝葉華果法喻相對已竟如何是樹根何",
    "X05n0229_005:0296c09": "者為水耶疏一切眾生而為樹根以大慈悲而為",
    "X05n0229_005:0296c10": "其水謂諸眾生雖皆各具有菩提樹根而不能發",
    "X05n0229_005:0296c11": "生者但以樹根恒時埋在麤澁生死煩惱砂中砂",
    "X05n0229_005:0296c12": "性乾燥都無沃潤之功何能令樹根發生滋榮是",
    "X05n0229_005:0296c13": "以諸佛菩薩起種種方便令諸眾生遠離麤惡煩",
    "X05n0229_005:0296c14": "惱砂中安住三寶最勝良田之內廣興慈悲之密",
    "X05n0229_005:0296c15": "雲普雨甘露之法雨方能滋潤菩提樹根令漸敷",
    "X05n0229_005:0296c16": "榮成熟大果也問將眾生以況樹根指大慈悲猶",
    "X05n0229_005:0296c17": "如其水未審水益樹根有何功用慈悲攝生有何",
    "X05n0229_005:0296c18": "勝能耶疏水滋樹根華果繁茂悲念萬類成佛果",
    "X05n0229_005:0296c19": "因言成佛果因者意說慈悲是成佛果之因也如",
    "X05n0229_005:0296c20": "水滋樹根是華果之因故前經云因於大悲生菩",
    "X05n0229_005:0296c21": "提心因菩提心成等正覺此因者若說因位中所",
    "X05n0229_005:0296c22": "起悲願則通與自他作其果因具二利故若於佛",
    "X05n0229_005:0296c23": "及得果不捨因門菩薩則但與他為因何以自果",
    "X05n0229_005:0296c24": "已滿唯利他故若從喻至法委細推之者應當先",
    "X05n0229_005:0297a01": "須分明見曠野中之樹身就樹根而灌水先須分",
    "X05n0229_005:0297a02": "明悟生死中之覺體就覺心而起悲若不見樹也",
    "X05n0229_005:0297a03": "遍曠野而虗灌但益疲勞畢竟不生華果若不悟",
    "X05n0229_005:0297a04": "覺體也遍生死而起悲但益愛見畢竟不證菩提",
    "X05n0229_005:0297a05": "或見樹根而不灌亦華果不生或悟覺體而不修",
    "X05n0229_005:0297a06": "亦菩提不證勉旃求悟不得徒自勞形努力修行",
    "X05n0229_005:0297a07": "不得撥無因果斯文圓妙諦而思之。",
    "X05n0229_005:0297a08": "△疏三法合四一正合法。",
    "X05n0229_005:0297a09": "生死曠野菩提樹王亦復如是一切眾生而為樹根",
    "X05n0229_005:0297a10": "諸佛菩薩而為華果以大悲水饒益眾生則能成就",
    "X05n0229_005:0297a11": "諸佛菩薩智慧華果。",
    "X05n0229_005:0297a12": "△疏略不合枝葉。○鈔一正合經云一切眾生而",
    "X05n0229_005:0297a13": "為樹根者一切諸佛無不從迷而悟從妄而真淨",
    "X05n0229_005:0297a14": "名經云煩惱即菩提又云諸佛解脫當於一切眾",
    "X05n0229_005:0297a15": "生心行中求法句經云塵勞諸佛種也。",
    "X05n0229_005:0297a16": "△疏二重徵釋。",
    "X05n0229_005:0297a17": "何以故若諸菩薩以大悲水饒益眾生則能成就阿",
    "X05n0229_005:0297a18": "耨多羅三藐三菩提故。",
    "X05n0229_005:0297a19": "○鈔重徵釋者徵意云何以益生而成佛菩提智",
    "X05n0229_005:0297a20": "豈不似與他飲食而自己空口飽耶無此理也答",
    "X05n0229_005:0297a21": "意難見略更分別如何難見以前文云大悲益生",
    "X05n0229_005:0297a22": "成就佛智此還云大悲益生成就菩提但似結前",
    "X05n0229_005:0297a23": "義不似通難今此再出經意令其顯然經意通云",
    "X05n0229_005:0297a24": "夫智慧圓滿成就者必須自他無異物我同如見",
    "X05n0229_005:0297b01": "一切眾生皆是我覺心所現故益他即是益我生",
    "X05n0229_005:0297b02": "圓我智方圓故却牒前語生起義勢云以大悲水",
    "X05n0229_005:0297b03": "饒益眾生即能成就阿耨菩提故也更詳連次下",
    "X05n0229_005:0297b04": "兩節經文斯意轉顯也上釋同體之文雖具明此",
    "X05n0229_005:0297b05": "義緣要出此節經意須更用之言阿耨多羅者此",
    "X05n0229_005:0297b06": "云無上也言三者此云正對邪立名所言藐者此",
    "X05n0229_005:0297b07": "云等齊等義故又言三者此亦云正圓滿義故言",
    "X05n0229_005:0297b08": "菩提者此云覺可貫上四處應云無上覺正覺等",
    "X05n0229_005:0297b09": "覺正覺並有所簡所言正覺者簡凡夫外道彼邪",
    "X05n0229_005:0297b10": "覺故言等覺者簡二乘聖者彼偏覺生空故又云",
    "X05n0229_005:0297b11": "正覺者簡十地聖人分覺二空非正滿覺故初言",
    "X05n0229_005:0297b12": "無上覺者增勝而言偏在法身若通相論三身如",
    "X05n0229_005:0297b13": "來竝無上覺故具上四義故得阿耨多羅三藐三",
    "X05n0229_005:0297b14": "菩提名也。",
    "X05n0229_005:0297b15": "△疏三反結成。",
    "X05n0229_005:0297b16": "是故菩提屬於眾生若無眾生一切菩薩終不能成",
    "X05n0229_005:0297b17": "無上正覺。",
    "X05n0229_005:0297b18": "○鈔是故至正覺者意明菩提屬於眾生傷念滯",
    "X05n0229_005:0297b19": "權教執文字之流皆譏頓宗云是佛境界何關汝",
    "X05n0229_005:0297b20": "事苦哉苦哉今釋此一節有二義一對緣釋二觀",
    "X05n0229_005:0297b21": "心釋對緣者如前文云因於眾生而起大悲乃至",
    "X05n0229_005:0297b22": "成正覺等二觀心者自有二意一攀緣妄想即是",
    "X05n0229_005:0297b23": "眾生妄起即不覺覺即無妄合於本覺名為成佛",
    "X05n0229_005:0297b24": "二思惟觀察法義此心念念生起亦是眾生必因",
    "X05n0229_005:0297c01": "此心念念推察方見正理成智方證菩提故云爾",
    "X05n0229_005:0297c02": "也。",
    "X05n0229_005:0297c03": "△疏四結示令知。",
    "X05n0229_005:0297c04": "善男子汝於此義應如是解以於眾生心平等故則",
    "X05n0229_005:0297c05": "能成就圓滿大悲以大悲心隨眾生故則能成就供",
    "X05n0229_005:0297c06": "養如來。",
    "X05n0229_005:0297c07": "△疏三總結無盡。",
    "X05n0229_005:0297c08": "菩薩如是隨順眾生虗空界盡眾生界盡眾生業盡",
    "X05n0229_005:0297c09": "眾生煩惱盡我此隨順無有窮盡念念相續無有間",
    "X05n0229_005:0297c10": "斷身語意業無有疲厭。",
    "X05n0229_005:0297c11": "△疏第十普皆回向三一牒名。",
    "X05n0229_005:0297c12": "復次善男子言普皆回向者。",
    "X05n0229_005:0297c13": "△疏回謂回轉向謂趣向回己修善向於三處謂",
    "X05n0229_005:0297c14": "實際菩提及與眾生。△疏除狹劣障生廣大善。○",
    "X05n0229_005:0297c15": "鈔回己修善至及與眾生者然隨所向義有眾多",
    "X05n0229_005:0297c16": "以類通收不出此三處也或開為十一回自向他二",
    "X05n0229_005:0297c17": "回少向多三回自因行向他因行四回因向果五回",
    "X05n0229_005:0297c18": "劣向勝六回比向證七回事向理八回行布行向",
    "X05n0229_005:0297c19": "圓融行九回世間向出世間十回順理事向理所",
    "X05n0229_005:0297c20": "成事十中初三眾生次三及第九菩提七八實際",
    "X05n0229_005:0297c21": "第十通三雖然開為十又合為二謂隨相離相眾",
    "X05n0229_005:0297c22": "生菩提隨相實際離相或眾生隨相菩提離相實",
    "X05n0229_005:0297c23": "際非隨非離然雖開合多端此二闕一不可故光",
    "X05n0229_005:0297c24": "明覺品云若於一切智發生回向心隨相也見心",
    "X05n0229_005:0298a01": "無所生離相也當獲大名稱回向也若闕隨相則",
    "X05n0229_005:0298a02": "墮二乘若闕離相則墮凡夫隨相護二乘離相護",
    "X05n0229_005:0298a03": "煩惱據十回向品即有十名一救護眾生離眾生",
    "X05n0229_005:0298a04": "相回向謂此菩薩修行六波羅蜜四無量心以此",
    "X05n0229_005:0298a05": "善根令一切眾生悉皆除滅三惡道苦常以慈悲",
    "X05n0229_005:0298a06": "眼觀諸眾生以此善根回向菩提實際眾生心無",
    "X05n0229_005:0298a07": "所著是名救護眾生離眾生相回向也二不壞回",
    "X05n0229_005:0298a08": "向謂此菩薩於諸佛法得不壞信深入實義集功",
    "X05n0229_005:0298a09": "德藏行大惠施心無所壞是名不壞回向也三等",
    "X05n0229_005:0298a10": "諸佛回向謂此菩薩學過去未來現在一切諸佛",
    "X05n0229_005:0298a11": "回向見好惡色心無憎愛諸根清淨此得如是回",
    "X05n0229_005:0298a12": "向諸佛故云等諸佛回向也四至一切處回向謂",
    "X05n0229_005:0298a13": "此菩薩修諸善根令此善根功德之力遍至三世",
    "X05n0229_005:0298a14": "諸如來所及諸大眾以為莊嚴於一念中充滿無",
    "X05n0229_005:0298a15": "邊世界譬如實際遍滿一切是名至一切處回向",
    "X05n0229_005:0298a16": "也五無盡功德藏回向謂此菩薩得無盡法善根",
    "X05n0229_005:0298a17": "力回趣薩婆若海心淨如虗空不動如大地故云",
    "X05n0229_005:0298a18": "無盡功德藏回向也六隨順大果堅固善根回向",
    "X05n0229_005:0298a19": "此菩薩以四攝法四無量心善化眾生堅固不退",
    "X05n0229_005:0298a20": "以此善根回求大果是名堅固回向也七等心隨",
    "X05n0229_005:0298a21": "順一切眾生回向此菩薩增長善根不可測量閉",
    "X05n0229_005:0298a22": "惡趣門得心自在以此善根常求惠施譬如有人",
    "X05n0229_005:0298a23": "盡未來劫常來求索菩薩以平等心而惠施之心",
    "X05n0229_005:0298a24": "無厭倦是名等心隨順一切眾生回向也八如相",
    "X05n0229_005:0298b01": "回向者此菩薩成就念智安住不動令諸眾生皆",
    "X05n0229_005:0298b02": "得安住諸功德法菩薩如是心無所依以此善根",
    "X05n0229_005:0298b03": "同真如相回向利益一切眾生是名如相回向也",
    "X05n0229_005:0298b04": "九無縛無著回向者此菩薩不捨一切善根恭敬",
    "X05n0229_005:0298b05": "合掌禮拜諸佛請轉法輪菩薩以此無縛無著心",
    "X05n0229_005:0298b06": "回向大菩提果是名無縛無著回向也十法界無",
    "X05n0229_005:0298b07": "盡回向者此菩薩具足慈悲能廣惠施饒益眾生",
    "X05n0229_005:0298b08": "未曾休息以此善根回求法界無量佛剎是名法",
    "X05n0229_005:0298b09": "界無盡回向也此十回向總以無邊行海隨順大",
    "X05n0229_005:0298b10": "願為宗成就普賢法界德用為趣也疏除狹劣障",
    "X05n0229_005:0298b11": "成廣大善者顯益及所為也心不回向即為狹劣",
    "X05n0229_005:0298b12": "以回向心一毫之善皆遍法界故云廣大如回聲",
    "X05n0229_005:0298b13": "入角則遠聞。",
    "X05n0229_005:0298b14": "△疏二釋相二一明所回善根。",
    "X05n0229_005:0298b15": "從初禮拜乃至隨順所有功德。",
    "X05n0229_005:0298b16": "即前九門。△疏二正明回向此中正明回向眾生",
    "X05n0229_005:0298b17": "令成菩提即向菩提盡於法界義同實際。○鈔正",
    "X05n0229_005:0298b18": "明回向者釋此一段文為二初廣釋義後略銷文",
    "X05n0229_005:0298b19": "初中二先配三回向後出要三所以今初疏正明",
    "X05n0229_005:0298b20": "等者正明向生此經文顯也言令成等者出經意",
    "X05n0229_005:0298b21": "含三也所向眾生必願成菩提盡法界下配實際",
    "X05n0229_005:0298b22": "疏文亦顯。△疏所以要此三者凡是菩薩必大悲",
    "X05n0229_005:0298b23": "下化大智上求而離眾生及菩提相。○鈔後所以",
    "X05n0229_005:0298b24": "下出要三所以也於中三一具悲智離相故二互",
    "X05n0229_005:0298c01": "相資故三別開十類初中下化故向眾生上求故",
    "X05n0229_005:0298c02": "向菩提離此二種相故向實際又以菩薩善根必",
    "X05n0229_005:0298c03": "由眾生而成是生之分故還向彼善根必是菩提",
    "X05n0229_005:0298c04": "分法故亦向彼二必離相故向實際也。△疏又此",
    "X05n0229_005:0298c05": "三者其必相資一即具三方成其一謂證實相須",
    "X05n0229_005:0298c06": "向眾生以化眾生成其自利斷障證真故亦向菩",
    "X05n0229_005:0298c07": "提速證菩提具一切智斷於二障方窮實際故。△",
    "X05n0229_005:0298c08": "疏餘二準思。○鈔又此下互相資也謂證實等者",
    "X05n0229_005:0298c09": "離色證空非真實際故以化生成自證也亦向菩",
    "X05n0229_005:0298c10": "提者得菩提智方窮實際故以展轉相資也。○餘",
    "X05n0229_005:0298c11": "二準思者二為救眾生須向實際於惑自在方能",
    "X05n0229_005:0298c12": "化故淨名云若自有縛能解彼縛無有是處亦向",
    "X05n0229_005:0298c13": "菩提有智方能廣利故故佛地經云欲度眾生不",
    "X05n0229_005:0298c14": "離無障礙解脫智三為得菩提故回向眾生不向",
    "X05n0229_005:0298c15": "眾生不證果故亦向實際不證實際豈得菩提。△",
    "X05n0229_005:0298c16": "疏更以類取略有十意謂依三法故滅三道故淨",
    "X05n0229_005:0298c17": "三聚故顯三佛性故成三寶會三身具三德得三",
    "X05n0229_005:0298c18": "菩提證三涅槃安住三種祕密藏故。△疏言三法",
    "X05n0229_005:0298c19": "者即體相用亦三般若。△疏謂向實際者依於體",
    "X05n0229_005:0298c20": "法向菩提者依於相法向眾生者依於用法。△疏",
    "X05n0229_005:0298c21": "餘九三法次第準知。○鈔更以下別開十類於中",
    "X05n0229_005:0298c22": "二初標列後牒釋釋中分二先會釋初門後例顯",
    "X05n0229_005:0298c23": "餘九初文有二先標後釋且初標疏言三法者即",
    "X05n0229_005:0298c24": "體相用亦三般若言三般若者謂真性般若觀照",
    "X05n0229_005:0299a01": "般若資成般若此三名五般若中真性即實相觀",
    "X05n0229_005:0299a02": "照名同資成即攝境界眷屬文字等三般若開即",
    "X05n0229_005:0299a03": "為五合即成三後釋疏謂向實際下可知二例顯",
    "X05n0229_005:0299a04": "餘九疏餘九三法次第準知者即準初三配向實",
    "X05n0229_005:0299a05": "際菩提眾生也謂二云滅三道故者見實際方能",
    "X05n0229_005:0299a06": "滅苦照煩惱空即得菩提回結縛業為利生業等",
    "X05n0229_005:0299a07": "三淨三聚者謂向實際故律儀離過向菩提故廣",
    "X05n0229_005:0299a08": "攝眾善向眾生故即是饒益有情也四顯三佛性",
    "X05n0229_005:0299a09": "者謂向實際正因向菩提了因向眾生者即是緣",
    "X05n0229_005:0299a10": "因五成三寶者向實際成法寶向菩提成佛寶向",
    "X05n0229_005:0299a11": "眾生成同體僧寶六會三身者謂法報化七具三",
    "X05n0229_005:0299a12": "德者謂向實際成斷德向菩提成智德向眾生成",
    "X05n0229_005:0299a13": "恩德八得三菩提者謂向實際得實相菩提向菩",
    "X05n0229_005:0299a14": "提得實智菩提向眾生得方便菩提菩提樹下示",
    "X05n0229_005:0299a15": "成佛故九證三涅槃者謂性淨涅槃圓淨涅槃方",
    "X05n0229_005:0299a16": "便淨涅槃薪盡火滅是也十安住三種祕密藏者",
    "X05n0229_005:0299a17": "由向實際則住法身佛以法為身清淨如虗空故",
    "X05n0229_005:0299a18": "由向菩提能成般若菩提朗鑒居然照極故由向",
    "X05n0229_005:0299a19": "眾生能成解脫自既無縛令他解縛隨機應現亦",
    "X05n0229_005:0299a20": "無礙解脫也又此十內舉一為首展轉相由也。",
    "X05n0229_005:0299a21": "△疏文二一離苦成善。",
    "X05n0229_005:0299a22": "皆悉回向盡法界虗空界一切眾生。△願令眾生常",
    "X05n0229_005:0299a23": "得安樂無諸病苦。△欲行惡法皆悉不成。△所修善",
    "X05n0229_005:0299a24": "業皆速成就。△關閉一切諸惡趣門。△開示人天涅",
    "X05n0229_005:0299b01": "槃正路。",
    "X05n0229_005:0299b02": "疏願離苦成善乃至涅槃。○鈔皆悉回向至涅槃",
    "X05n0229_005:0299b03": "正路等者既普法界一時皆願則橫遍十方也言",
    "X05n0229_005:0299b04": "常得等者則豎窮三際也。",
    "X05n0229_005:0299b05": "△疏二發心代苦。",
    "X05n0229_005:0299b06": "若諸眾生因其集積諸惡業故所感一切極重苦果。",
    "X05n0229_005:0299b07": "△我皆代受。△令彼眾生悉得解脫。△究竟成就無",
    "X05n0229_005:0299b08": "上菩提。",
    "X05n0229_005:0299b09": "△疏苦由業生何能代之。△疏略有七意。△疏一",
    "X05n0229_005:0299b10": "起悲意樂自居凡境事未必能。△疏二修諸苦行",
    "X05n0229_005:0299b11": "後能與物為增上緣即名為代。△疏三留惑潤生",
    "X05n0229_005:0299b12": "受有苦身為物說法令不造惡因亡果喪即名",
    "X05n0229_005:0299b13": "為代。△疏四若見眾生造無間業當受大苦無異",
    "X05n0229_005:0299b14": "方便要須斷命自墮地獄令彼脫苦即名為代。△",
    "X05n0229_005:0299b15": "疏五由初發心常處惡趣乃至饑世身為大魚即",
    "X05n0229_005:0299b16": "名為代。△疏六大願與苦皆同真性今以即真之",
    "X05n0229_005:0299b17": "大願潛至即真之苦。△疏七法界為身自他無異",
    "X05n0229_005:0299b18": "眾生受苦即是菩薩。○鈔若諸下發心代苦文",
    "X05n0229_005:0299b19": "中二一正明二苦下徵釋於中三一徵起二略有",
    "X05n0229_005:0299b20": "下別釋三上七下料簡二中云一起悲等者瑜伽",
    "X05n0229_005:0299b21": "四十九云菩薩於世間修習哀愍意樂及非意樂",
    "X05n0229_005:0299b22": "為利惡趣有情誓處惡道如己舍宅願身代受令",
    "X05n0229_005:0299b23": "彼惡業永不現行由此悲願力故一切惡趣諸煩",
    "X05n0229_005:0299b24": "惱品所有麤重於自所依皆得除遣入初地故等",
    "X05n0229_005:0299c01": "第一回向經云佛子菩薩摩訶薩見諸眾生造作",
    "X05n0229_005:0299c02": "惡業受諸重苦以是障故不見佛不聞法不識僧",
    "X05n0229_005:0299c03": "便作是念我當於彼諸惡道中代諸眾生受種種",
    "X05n0229_005:0299c04": "苦令其解脫菩薩如是受苦毒時轉更精勤不捨",
    "X05n0229_005:0299c05": "不避不驚不怖不退不怯無有疲厭何以故如其",
    "X05n0229_005:0299c06": "所願決欲荷負一切眾生令解脫故復作是念我",
    "X05n0229_005:0299c07": "所修行欲令眾生皆悉得成無上智王不為自身",
    "X05n0229_005:0299c08": "而求解脫何以故我願救度一切眾生發菩提心",
    "X05n0229_005:0299c09": "不為自身求無上道亦不為求五欲境界及三有",
    "X05n0229_005:0299c10": "中種種樂故修菩薩行何以故世間之樂無非是",
    "X05n0229_005:0299c11": "苦也二修諸苦行等者菩薩本為利生求法苦行",
    "X05n0229_005:0299c12": "已名為代況因修行獲勝妙三業與物為增上緣",
    "X05n0229_005:0299c13": "故名為代也三留惑潤生受有苦身者留煩惱種",
    "X05n0229_005:0299c14": "潤生令受分段有苦身也謂二障中分別起者地",
    "X05n0229_005:0299c15": "前伏現行初地剎那斷種子其俱生中所知障隨",
    "X05n0229_005:0299c16": "地分斷煩惱則初地已去自在能斷留故不斷潤",
    "X05n0229_005:0299c17": "生攝化故不墮二乘故為斷所知障故為得大菩",
    "X05n0229_005:0299c18": "提故梁攝論云留惑至惑盡證佛一切智然凡夫",
    "X05n0229_005:0299c19": "即以現惑潤業受生聖人不爾但留惑種用以受",
    "X05n0229_005:0299c20": "生以智禦用成勝行故不起過患猶如毒蛇以呪",
    "X05n0229_005:0299c21": "力禦既不令死亦不起過而成勝用然分段變易",
    "X05n0229_005:0299c22": "二種身五教不同小乘但有分段至究竟位佛亦",
    "X05n0229_005:0299c23": "同然是實非化始教七地已還有分段八地已上",
    "X05n0229_005:0299c24": "有變易終教則初地永斷一切煩惱使種少分分",
    "X05n0229_005:0300a01": "別俱生於智障中亦從一分地上受變易身問若",
    "X05n0229_005:0300a02": "不留惑云何大悲同事攝生答始教願智劣故留",
    "X05n0229_005:0300a03": "惑助願終教菩薩願智勝故分留受生頓教行位",
    "X05n0229_005:0300a04": "既不可說所依身分亦然若圓教不說變易但分",
    "X05n0229_005:0300a05": "段以至於十地離垢定前至彼位得普見肉眼故",
    "X05n0229_005:0300a06": "知是分段也又善財以分段身窮於因位故也問",
    "X05n0229_005:0300a07": "何故此中不說變易答以此教不分生死麤細之",
    "X05n0229_005:0300a08": "相總就過患以為一際若信滿稱性頓翻彼際即",
    "X05n0229_005:0300a09": "分段便無障礙亦不易麤為細故不說也故還源",
    "X05n0229_005:0300a10": "觀云眾生受執五蘊念念遷流名之為苦菩薩教",
    "X05n0229_005:0300a11": "令了蘊空寂業從妄生止觀二門心無暫捨因亡",
    "X05n0229_005:0300a12": "果喪苦無由生但令不入三塗名為普代受苦也",
    "X05n0229_005:0300a13": "四若見等者梁攝論第十一云若菩薩由如是方",
    "X05n0229_005:0300a14": "便勝智行殺生等十事無染濁過失生無量福慧",
    "X05n0229_005:0300a15": "速得無上菩提勝果釋論曰菩薩能知如此事有",
    "X05n0229_005:0300a16": "人心應作無間等惡業菩薩了知其心無別方便",
    "X05n0229_005:0300a17": "可令離此惡行唯有斷命又知此人捨命必生善",
    "X05n0229_005:0300a18": "道若不捨命決行此業長時受苦菩薩念言我必",
    "X05n0229_005:0300a19": "墮地獄願我為彼受此苦報當令彼人現世受少",
    "X05n0229_005:0300a20": "輕苦於未來世受大樂故如良醫治病先加輕苦",
    "X05n0229_005:0300a21": "後除重疾行盜婬等亦然又報恩經云菩薩知恩",
    "X05n0229_005:0300a22": "報恩修大方便利益眾生應識隨宜顯示方便說",
    "X05n0229_005:0300a23": "過去無畏王如來滅後正法之中有婆羅門子聰",
    "X05n0229_005:0300a24": "明黠慧受持五戒受持正法因有緣事遠行餘國",
    "X05n0229_005:0300b01": "五百人伴前至嶮路五百群賊欲劫行伴其中一",
    "X05n0229_005:0300b02": "人先與婆羅門子親善先來告語於初夜時賊發",
    "X05n0229_005:0300b03": "汝密捨去勿令伴知婆羅門子聞已譬如人噎既",
    "X05n0229_005:0300b04": "不得咽又不得吐欲告語伴懼畏諸伴害此一人",
    "X05n0229_005:0300b05": "伴墮惡道若默然者賊當害伴賊墮惡道思惟是",
    "X05n0229_005:0300b06": "已即便持刀斷此賊命三惡道報是我所宜眾伴",
    "X05n0229_005:0300b07": "皆言卿是勝人云何作惡婆羅門子具說上事諸",
    "X05n0229_005:0300b08": "伴發菩提心群賊亦然五由初等者由菩薩初修",
    "X05n0229_005:0300b09": "正願為生受苦至究竟位願成自在常居惡趣救",
    "X05n0229_005:0300b10": "苦眾生如地藏菩薩及現莊嚴王等乃至饑世身",
    "X05n0229_005:0300b11": "為大魚皆其類也或放光照燭神力冥加類非一",
    "X05n0229_005:0300b12": "也。△疏上七義中初唯意樂次二為緣次二實代",
    "X05n0229_005:0300b13": "後二理觀。△疏然約有緣方能代爾。○鈔上七義",
    "X05n0229_005:0300b14": "下第三料簡言然約有緣下通伏難為有問云若",
    "X05n0229_005:0300b15": "依四五二義應能普代何故猶有眾生受苦耶故",
    "X05n0229_005:0300b16": "此答云然約有緣方能代耳準大經鈔更有二意",
    "X05n0229_005:0300b17": "一業有定不定故不定則可代二若受苦有益菩",
    "X05n0229_005:0300b18": "薩令受方能究竟得離故如父母教子付嚴師令",
    "X05n0229_005:0300b19": "治如是密意非凡小能知也。",
    "X05n0229_005:0300b20": "△疏三總結無盡。",
    "X05n0229_005:0300b21": "菩薩如是所修回向虗空界盡眾生界盡眾生業盡",
    "X05n0229_005:0300b22": "眾生煩惱盡我此回向無有窮盡念念相續無有間",
    "X05n0229_005:0300b23": "斷身語意業無有疲厭。",
    "X05n0229_005:0300b24": "△疏四結益令知。",
    "X05n0229_005:0300c01": "善男子是為菩薩摩訶薩十種大願具足圓滿。△若",
    "X05n0229_005:0300c02": "諸菩薩於此大願隨順趣入。△則能成熟一切眾生。",
    "X05n0229_005:0300c03": "△則能隨順阿耨多羅三藐三菩提。△則能成滿普",
    "X05n0229_005:0300c04": "賢菩薩諸行願海。△是故善男子汝於此義應如是知。",
    "X05n0229_005:0300c05": "△疏二顯經勝德二一校量聞經德。",
    "X05n0229_005:0300c06": "若有善男子善女人。",
    "X05n0229_005:0300c07": "○鈔第二顯經勝德分中言善男子善女人者束",
    "X05n0229_005:0300c08": "而言之有九律儀言之有七即男三女四男三者",
    "X05n0229_005:0300c09": "在家有一即五戒近事男也出家有二即比丘及",
    "X05n0229_005:0300c10": "沙彌也女四者在家有一即五戒近事女也出家",
    "X05n0229_005:0300c11": "有三即比丘尼六法尼沙彌尼故有七也更兼有",
    "X05n0229_005:0300c12": "非受戒男子女人二般故成九也以此等九攝盡",
    "X05n0229_005:0300c13": "劫外劫內一切善男女也。",
    "X05n0229_005:0300c14": "△以滿十方無量無邊不可說不可說佛剎極微塵",
    "X05n0229_005:0300c15": "數一切世界上妙七寶及諸天人最勝安樂。",
    "X05n0229_005:0300c16": "○鈔言七寶者真諦記中說諸寶類總有一百八",
    "X05n0229_005:0300c17": "種舉勝而言七寶攝盡一金二銀三珊瑚四赤真",
    "X05n0229_005:0300c18": "珠赤蟲所出或體赤色五末尼珠即如意珠也六",
    "X05n0229_005:0300c19": "硨磲其體如石青白間色七碼碯此興阿彌陀經",
    "X05n0229_005:0300c20": "少異可知。",
    "X05n0229_005:0300c21": "△布施爾所一切世界所有眾生。△供養爾所一切",
    "X05n0229_005:0300c22": "世界諸佛菩薩。△經爾所佛剎極微塵數劫相續不",
    "X05n0229_005:0300c23": "斷所得功德。△若復有人聞此願王一經於耳所有",
    "X05n0229_005:0300c24": "功德。△比前功德百分不及一千分不及一乃至優",
    "X05n0229_005:0301a01": "波尼沙陀分亦不及一。",
    "X05n0229_005:0301a02": "△疏二顯餘眾行德二一總明法行略說功德。",
    "X05n0229_005:0301a03": "或復有人以深信心於此大願受持讀誦乃至書寫",
    "X05n0229_005:0301a04": "一四句偈。",
    "X05n0229_005:0301a05": "疏總明法行也總有十種一書寫二供養三轉施",
    "X05n0229_005:0301a06": "四聽聞五披讀六受持七開示八諷誦九思惟十修",
    "X05n0229_005:0301a07": "習。△疏今但有四謂一受持二讀三誦四書寫兼",
    "X05n0229_005:0301a08": "前聽聞唯舉五行乃至二字義攝所餘。○鈔言一",
    "X05n0229_005:0301a09": "四句偈者梵云鉢陀正云跛那此翻為句準婆沙",
    "X05n0229_005:0301a10": "論有其五種今取五內處中句即八字為一句也",
    "X05n0229_005:0301a11": "即當此間五字或四字句等言偈者梵語伽他此",
    "X05n0229_005:0301a12": "翻為頌即四句為頌言一四句者取其最少不過",
    "X05n0229_005:0301a13": "一四句也又顯義團圓目之為句一義圓足名一",
    "X05n0229_005:0301a14": "四句也各是一意今此意云若人受持此經一四",
    "X05n0229_005:0301a15": "句偈便能除滅五無間業等也先通明十種法行",
    "X05n0229_005:0301a16": "言法行者總有十種如疏列名一書寫者有人為",
    "X05n0229_005:0301a17": "重法故常自書寫經典二供養者有人常以香華",
    "X05n0229_005:0301a18": "供養經法三轉施者有自解書寫施與他人轉讀",
    "X05n0229_005:0301a19": "或自轉念以此功德回施於他四聽聞者有人常",
    "X05n0229_005:0301a20": "在法會聽聞教法五披讀者有人常披覽教法對",
    "X05n0229_005:0301a21": "文而讀六受持者有人受持經典恒不忘失七開",
    "X05n0229_005:0301a22": "示者有人自得義味恒時開演曲示他人八諷誦",
    "X05n0229_005:0301a23": "者有人記憶文句常自歌諷千遍萬遍九思惟者",
    "X05n0229_005:0301a24": "有人聞教已思惟義理生得慧解十修習者有人",
    "X05n0229_005:0301b01": "自達教旨依法修行此亦名十法師於中一是人",
    "X05n0229_005:0301b02": "法師能解義理故法之師餘九法即師此十法行",
    "X05n0229_005:0301b03": "辯中邊論頌云書寫及供養施他聽披讀受持及",
    "X05n0229_005:0301b04": "開演諷誦與思修則通而言之謂受持大乘教法",
    "X05n0229_005:0301b05": "入理之方便也賢首大師所製華嚴三昧觀門第",
    "X05n0229_005:0301b06": "四簡教門中假問云眾生修行為要受持聖教耶",
    "X05n0229_005:0301b07": "為要捨教耶答有十類一者自有眾生無識懸捨",
    "X05n0229_005:0301b08": "聖言師自愚心復隨邪友違教修行巧偽誑惑此",
    "X05n0229_005:0301b09": "為惡人也二者又有眾生亦背聖教以質直心謂",
    "X05n0229_005:0301b10": "為出要勤修苦行竟無所益此上二人俱捨聖教",
    "X05n0229_005:0301b11": "不依義理三者唯誦聖言不解義意依傍聖教求",
    "X05n0229_005:0301b12": "名求利違自所誦亦名惡人四者唯逐文句不知",
    "X05n0229_005:0301b13": "義理但以直心讀誦雖無巧偽亦無所益此上二",
    "X05n0229_005:0301b14": "人俱不捨教不得義理如上四門皆不可依五者",
    "X05n0229_005:0301b15": "讀誦聖言分知解行多讀文句少有修行六者廣",
    "X05n0229_005:0301b16": "尋聖教遍知解行漸略聖言取意專修七者受持",
    "X05n0229_005:0301b17": "得意唯在修行不復尋言八者尋教得旨知一切",
    "X05n0229_005:0301b18": "法無不稱性是故於教亦不持捨即此言教稱性",
    "X05n0229_005:0301b19": "約教修行九者常持稱性之教不捨不著恒觀絕",
    "X05n0229_005:0301b20": "言之理不棄不滯此上五門猶未究竟十者尋教",
    "X05n0229_005:0301b21": "得實理教無礙常觀理而不礙教常持教而不礙",
    "X05n0229_005:0301b22": "理此即理教俱融合為一觀方名究竟此上十門",
    "X05n0229_005:0301b23": "前四門全不可依次五門從淺至深隨根悟入然",
    "X05n0229_005:0301b24": "但是革凡成聖之方便楢未究竟唯第十門方為",
    "X05n0229_005:0301c01": "究竟也又賢首大師云受持大乘經須知五法一",
    "X05n0229_005:0301c02": "須明其文有五謂善知分段起盡前後相屬次第",
    "X05n0229_005:0301c03": "連合詮旨圓滿無增無減二解其事亦五謂說處",
    "X05n0229_005:0301c04": "說主徒眾請儀及知圓音所說三達其義亦五謂",
    "X05n0229_005:0301c05": "略標綱要廣釋除疑譬喻令解引事證成舉益勸",
    "X05n0229_005:0301c06": "學四得其意亦五謂令發大心觀真理伏煩惱慈",
    "X05n0229_005:0301c07": "悲救物勤修萬行五順其行自有五種一於前四",
    "X05n0229_005:0301c08": "門法行在身在心未曾暫息二歷前四門以起勝",
    "X05n0229_005:0301c09": "心謂於前文教起難遭想於前事相起尊重心念",
    "X05n0229_005:0301c10": "佛難逢傷己薄祐於前義理起愛樂心於前意旨",
    "X05n0229_005:0301c11": "悲喜交集三受持正法謂於前文教書寫流通圖",
    "X05n0229_005:0301c12": "畫形相表佛法會撮略意旨曲示行人四自行增",
    "X05n0229_005:0301c13": "謂親近善友繫念思惟五成無礙行謂得旨亡詮",
    "X05n0229_005:0301c14": "故不可守亡詮由教故不可捨是故於教生無守",
    "X05n0229_005:0301c15": "無捨行今此雖開為十法行但是眾緣資成正助",
    "X05n0229_005:0301c16": "相兼總曰受持修習全依此者可為圓因精勤不",
    "X05n0229_005:0301c17": "退皆證滿果自教至大唐古今有依法修學者靈",
    "X05n0229_005:0301c18": "通感瑞其類實繁具如華嚴傳五卷纂靈記兩卷",
    "X05n0229_005:0301c19": "所說略而言之謂一書寫經輝五色即後魏王延",
    "X05n0229_005:0301c20": "明王元熈英明博達甞以香和金寫經一百部每",
    "X05n0229_005:0301c21": "部五香為藏七寶函盛日夜清齋行道即放神光",
    "X05n0229_005:0301c22": "五色照燭庭宇眾所咸覩因而發心者不可計數",
    "X05n0229_005:0301c23": "也楮香四達僧德圓妙統宗極修一淨園種楮鮮",
    "X05n0229_005:0301c24": "華香草雜之每洗浴方入園溉以香水楮生三載",
    "X05n0229_005:0302a01": "香氣四達後以為紙寫經纔書數行每字皆放光",
    "X05n0229_005:0302a02": "明也二供養瑞鳥銜華僧法誠於蓋谷造華嚴堂",
    "X05n0229_005:0302a03": "畫七處九會變相兼寫此經專精供養每有瑞鳥",
    "X05n0229_005:0302a04": "形色非常銜華入室旋遶供養也三轉施灌掌之",
    "X05n0229_005:0302a05": "水尚拯生靈僧彌伽多羅師子國第三果人因至",
    "X05n0229_005:0302a06": "西太原寺遇諸僧轉華嚴經忽然改容云不知此",
    "X05n0229_005:0302a07": "處亦有此經合掌歡喜讚歎言曰此大方廣經功",
    "X05n0229_005:0302a08": "德難思西域相傳有人稱讚此經以水灌掌水沾",
    "X05n0229_005:0302a09": "蟲蟻而捨命者皆得生天何況受持讀誦思惟觀",
    "X05n0229_005:0302a10": "察等四聽聞功齊種智金剛菩薩云聞此法門如",
    "X05n0229_005:0302a11": "一切智行所集福德五披讀眇然履空隋朝禪定",
    "X05n0229_005:0302a12": "寺僧慧悟持華嚴經與持涅槃經僧同隱終南巖",
    "X05n0229_005:0302a13": "棲木食各專其業後有一人請齋二人相讓請者",
    "X05n0229_005:0302a14": "云請華嚴悟尚即便隨往乃是山神千羅漢皆推之",
    "X05n0229_005:0302a15": "令於上坐齋畢神呼一童令侍乃入悟口便得神",
    "X05n0229_005:0302a16": "通却歸取經辭涅槃僧眇然履空而去莫知所往",
    "X05n0229_005:0302a17": "六受持煥若臨境僧辯才事裕法師學華嚴經久",
    "X05n0229_005:0302a18": "而不悟淨室專精三年乃夢普賢指授覺後悉通",
    "X05n0229_005:0302a19": "煥然猶如臨鏡也七開示華梵通韻宋朝三藏求",
    "X05n0229_005:0302a20": "那跋陀羅天竺人精華嚴來至此土七百餘人請",
    "X05n0229_005:0302a21": "講恨以華言未通禮懺虔請乃夢一人執劒持一",
    "X05n0229_005:0302a22": "人頭刎却跋陀羅頭安提來者遂通唐言講數十",
    "X05n0229_005:0302a23": "遍故云通韻人天共遵魏朝勒那三藏中天竺人",
    "X05n0229_005:0302a24": "既至此土華音又通講華嚴經次忽有一人執笏",
    "X05n0229_005:0302b01": "形如天官云天帝令請師講華嚴經都講維那梵",
    "X05n0229_005:0302b02": "唄咸須同去勒那曰待講畢去得否使云可爾及",
    "X05n0229_005:0302b03": "講終即與都講等奄然卒於法座之上人皆歎仰",
    "X05n0229_005:0302b04": "神光入宇法藏和尚字賢首十七辭親求法於太",
    "X05n0229_005:0302b05": "白山後母病歸覲時儼和尚於雲華寺講華嚴經",
    "X05n0229_005:0302b06": "至中夜忽見神光照燭庭宇知有異人及明過儼",
    "X05n0229_005:0302b07": "和尚即敬事之深入華嚴旨趣也良以一文之妙",
    "X05n0229_005:0302b08": "攝義無遺故一偈之功能破地獄也京兆人姓王",
    "X05n0229_005:0302b09": "不得名死被二人引至地獄見一僧云是地藏令",
    "X05n0229_005:0302b10": "誦偈云若人欲了知三世一切佛應觀法界性一",
    "X05n0229_005:0302b11": "切唯心造遂得解脫聲所至處有受苦者悉脫其",
    "X05n0229_005:0302b12": "苦後一日却蘇憶持此偈向道俗說諸德尋經方",
    "X05n0229_005:0302b13": "得知是華嚴經夜摩天偈也八諷誦每含舍利安",
    "X05n0229_005:0302b14": "定郡樊玄智依順和尚誦華嚴經每因誦經口中",
    "X05n0229_005:0302b15": "頻獲舍利前後數百粒也適會神僧京兆苑律師",
    "X05n0229_005:0302b16": "貞觀年初宿灞橋店有一僧同主人別房安下飲",
    "X05n0229_005:0302b17": "酒噉肉律師持戒精潔勃然戒之其僧餐了以灰",
    "X05n0229_005:0302b18": "水嗽口誦華嚴經俄終一軸未滿五更一部都畢",
    "X05n0229_005:0302b19": "其律師入房悲泣懺謝訖至明便乃分袂不告名",
    "X05n0229_005:0302b20": "字不知所至九思惟則無生入證偈讚排空即解",
    "X05n0229_005:0302b21": "脫和尚臺山佛光寺立精舍讀華嚴經依經作佛",
    "X05n0229_005:0302b22": "光觀又求文殊得見云何須禮我可自悔責後因",
    "X05n0229_005:0302b23": "自求乃悟無生遂欲廣禮諸佛證此因緣感諸佛",
    "X05n0229_005:0302b24": "現與說偈言諸佛寂滅甚深法曠劫修行今乃得",
    "X05n0229_005:0302c01": "若能開曉此法眼一切諸佛皆隨喜又問寂滅之",
    "X05n0229_005:0302c02": "法若為可說教人佛即隱身但有聲曰方便智為",
    "X05n0229_005:0302c03": "燈照見心境界欲究真實法一切無所見十修習",
    "X05n0229_005:0302c04": "海神聽而時雨霶[雨/(湤-方)]僧道英亳州人年至十二親",
    "X05n0229_005:0302c05": "為之娶五年同居全無世事後因聽講華嚴經乃",
    "X05n0229_005:0302c06": "出家入太行山栢梯寺修止觀時年天旱唯講華",
    "X05n0229_005:0302c07": "嚴感二人云是海神來聽講經遂令下雨須臾霶",
    "X05n0229_005:0302c08": "[雨/(湤-方)]也天童迎而大水瀰漫隋朝靈幹講華嚴經住",
    "X05n0229_005:0302c09": "興善寺常作兜率及華嚴觀臨終之日有天童來",
    "X05n0229_005:0302c10": "迎而不隨去云吾志在華藏矣尋見大水瀰漫蓮",
    "X05n0229_005:0302c11": "華滿中乃忻然曰此果吾願遂與同住僧童真相",
    "X05n0229_005:0302c12": "別別訖奄然而逝也。",
    "X05n0229_005:0302c13": "△速能除滅五無間業。△所有世間身心等病種種",
    "X05n0229_005:0302c14": "苦惱乃至佛剎極微塵數一切惡業皆得消除。",
    "X05n0229_005:0302c15": "○鈔言五無間業者梵云半左阿難他哩(丁也反)哩",
    "X05n0229_005:0302c16": "野尼迦云五無間或云阿鼻旨或云阿毗古譯云",
    "X05n0229_005:0302c17": "無擇或云無間具其四義或五義也一受生無間",
    "X05n0229_005:0302c18": "二壽命無間以無中夭者三身量無間以身遍滿",
    "X05n0229_005:0302c19": "故四受苦無間無等流處所故五受報無間以決",
    "X05n0229_005:0302c20": "定順生故由具上五義故名無間隨造一業便招",
    "X05n0229_005:0302c21": "此報所言五者即五逆罪謂殺父害母出佛身血",
    "X05n0229_005:0302c22": "殺阿羅漢破和合僧此五隨犯一件皆得逆罪墮",
    "X05n0229_005:0302c23": "阿鼻獄經一中劫受無間苦故名五無間業又此",
    "X05n0229_005:0302c24": "五逆有小大之異上說五逆猶是小逆佛月藏經",
    "X05n0229_005:0303a01": "等名為大逆故彼第八云但出一佛身血得無間",
    "X05n0229_005:0303a02": "罪尚不可筭墮阿鼻獄況出萬億佛身血者終無",
    "X05n0229_005:0303a03": "有人說彼罪報若有惱亂罵辱打縛為我剃髮著",
    "X05n0229_005:0303a04": "袈裟片縷不受禁戒及破戒者得罪多彼況持戒",
    "X05n0229_005:0303a05": "者故名為大下偈中云極惡五無間也又四重罪",
    "X05n0229_005:0303a06": "名近無間其罪亦重故名為近除普賢願王及陀",
    "X05n0229_005:0303a07": "羅尼法威德力無能除滅也言所有世間身心等",
    "X05n0229_005:0303a08": "病者依涅槃經說有二種一者身病二者心病身",
    "X05n0229_005:0303a09": "病有五一者因水二者因風三者因熱四者雜病",
    "X05n0229_005:0303a10": "五者客病客病有四一者非分強作二者忘誤墮",
    "X05n0229_005:0303a11": "落三者刀杖瓦石四者鬼魅所著二者心病亦有",
    "X05n0229_005:0303a12": "四種一者踴躍二者恐怖三者憂愁四者愚癡復",
    "X05n0229_005:0303a13": "次善男子身心之病凡有三種一者業報二者不",
    "X05n0229_005:0303a14": "得遠離怨對三者時節代謝生如是等因緣名字",
    "X05n0229_005:0303a15": "受分別痛因緣者風等諸病名字者心悶肺脹上",
    "X05n0229_005:0303a16": "氣咳逆心驚下痢受分別者頭痛目痛手足等痛",
    "X05n0229_005:0303a17": "是名為病受所分別也言種種苦惱者此有二種",
    "X05n0229_005:0303a18": "一即直指諸病有種種苦惱二即兼攝餘諸苦惱",
    "X05n0229_005:0303a19": "謂諸所有逼迫等事也。",
    "X05n0229_005:0303a20": "△一切魔軍夜叉羅剎若鳩槃茶若毗舍闍若部多等",
    "X05n0229_005:0303a21": "飲血噉肉諸惡鬼神皆悉遠離。△或時發心親近守護。",
    "X05n0229_005:0303a22": "疏略說功德也唯說離惡亦即現報。○鈔明魔",
    "X05n0229_005:0303a23": "鬼潛護中二義句初明魔鬼遠離後顯發心守護",
    "X05n0229_005:0303a24": "初言魔者梵語具云魔羅此云殺者殺修行人智",
    "X05n0229_005:0303b01": "慧命故此為生死之根本也略說有四一煩惱魔",
    "X05n0229_005:0303b02": "是生死因二天魔是生死緣三蘊魔四死魔是生",
    "X05n0229_005:0303b03": "死果今言魔軍者即天魔也軍者眾也即下鬼神",
    "X05n0229_005:0303b04": "皆魔軍眾也言夜叉者此云猛捷即捷疾也羅剎",
    "X05n0229_005:0303b05": "者即食血肉之鬼類也海中有羅剎城人落其中",
    "X05n0229_005:0303b06": "多遭食啗也鳩槃茶者此云守宮神亦云冬瓜鬼",
    "X05n0229_005:0303b07": "以其陰囊似冬瓜也毗舍闍者噉精氣鬼餓鬼中",
    "X05n0229_005:0303b08": "此稍勝也部多者此云大身鬼亦云自生鬼此類",
    "X05n0229_005:0303b09": "若從父母生者名曰夜叉若自生者名曰部多飲",
    "X05n0229_005:0303b10": "血等者總舉諸類也皆悉遠離者後結遠離也亦",
    "X05n0229_005:0303b11": "即現報者對生報後報以滿三也。",
    "X05n0229_005:0303b12": "△疏二偏舉一行廣顯眾德二一舉一行。",
    "X05n0229_005:0303b13": "是故若人誦此願者。",
    "X05n0229_005:0303b14": "疏舉一例餘。",
    "X05n0229_005:0303b15": "△疏二廣辯德具多勝德不出五果。○鈔不出五",
    "X05n0229_005:0303b16": "果者俱舍顯相云異熟無記法有情有記生但是",
    "X05n0229_005:0303b17": "無覆無記故不通餘從善惡因所感名有情有記",
    "X05n0229_005:0303b18": "生又瑜伽云諸不善法於諸惡趣受異熟果善有",
    "X05n0229_005:0303b19": "漏法於諸善趣受異熟果等流似自因相似同類",
    "X05n0229_005:0303b20": "兼說自因又瑜伽三十八云習不善故樂住不善",
    "X05n0229_005:0303b21": "則不善法增長習善法故樂住善法則善法增長",
    "X05n0229_005:0303b22": "為等流果或似先業後果隨轉此有二義後義果",
    "X05n0229_005:0303b23": "似於因即此意也如殺生短命等前義即後果之",
    "X05n0229_005:0303b24": "報如前世樂於殺生今還好殺等也離繫由慧盡",
    "X05n0229_005:0303c01": "離諸結縛名離繫果慧者擇也盡者滅也謂此擇",
    "X05n0229_005:0303c02": "滅離繫所顯故將擇滅釋離繫果瑜伽論云以道",
    "X05n0229_005:0303c03": "滅惑名離繫果又諸異生以世俗道滅諸煩惱不",
    "X05n0229_005:0303c04": "究竟故非離繫果若因彼力生是果名士用若法",
    "X05n0229_005:0303c05": "因彼力生如因下地加行力上地有漏定生然離",
    "X05n0229_005:0303c06": "繫名為不生由道力證得亦得名為不生士用果",
    "X05n0229_005:0303c07": "也除前有為法有為增上果謂有為法生餘法不",
    "X05n0229_005:0303c08": "障是增上果故增上果唯有為法除前已生有為",
    "X05n0229_005:0303c09": "之法非增上果謂果望因或俱或後必無前果後",
    "X05n0229_005:0303c10": "因故云除也除此前後餘諸有為為增上果論云",
    "X05n0229_005:0303c11": "增上之果也又瑜伽云若眼識等是眼根增上果",
    "X05n0229_005:0303c12": "乃至意識是意根增上果眾生身分不散不壞是",
    "X05n0229_005:0303c13": "命根增上果解云眼等諸根不障識生身分不壞",
    "X05n0229_005:0303c14": "不散令不斷命根皆以不障義邊名增上果也仔",
    "X05n0229_005:0303c15": "細詳意用之問士用增上何別答士用唯對作者",
    "X05n0229_005:0303c16": "增上通對所餘如匠所成對能成匠具得士用增",
    "X05n0229_005:0303c17": "上果名對餘非匠非匠非造故非士用也然上所",
    "X05n0229_005:0303c18": "引是俱舍根品彼以六因成斯五果非今所要今",
    "X05n0229_005:0303c19": "但以誦普賢行願一因自然具斯五果此與諸宗",
    "X05n0229_005:0303c20": "有因同果異如十地中同修五種十善感果各殊",
    "X05n0229_005:0303c21": "有因異果同如此因及六因也因果俱異可以意",
    "X05n0229_005:0303c22": "得也。",
    "X05n0229_005:0303c23": "△疏文三一通明五果。一增上果。",
    "X05n0229_005:0303c24": "行於世間無有障礙如空中月出於雲翳。△諸佛菩",
    "X05n0229_005:0304a01": "薩之所稱讚。△一切人天皆應禮敬。△一切眾生悉",
    "X05n0229_005:0304a02": "應供養。",
    "X05n0229_005:0304a03": "疏增上果有增上用故。△疏二等流果。",
    "X05n0229_005:0304a04": "此善男子善得人身圓滿普賢所有功德。△不久當如",
    "X05n0229_005:0304a05": "普賢菩薩速得成就微妙色身具三十二大丈夫相。",
    "X05n0229_005:0304a06": "疏等流果亦滿普賢功德行故。○鈔言三十二",
    "X05n0229_005:0304a07": "相者一足下平如奩底二足下千輻輪三足跟梵",
    "X05n0229_005:0304a08": "王頂四手指纖長五其身方直六手足網縵七手",
    "X05n0229_005:0304a09": "足柔軟八節踝傭滿九身毛上靡十鹿王腨十一",
    "X05n0229_005:0304a10": "其身圓滿十二垂手過膝十三頂有肉髻十四無",
    "X05n0229_005:0304a11": "見頂十五馬陰藏十六皮膚細滑十七身毛右旋",
    "X05n0229_005:0304a12": "十八身紫金色十九七處平滿二十柔軟聲二十",
    "X05n0229_005:0304a13": "一缺骨充滿二十二師子上身二十三臂肘傭纖",
    "X05n0229_005:0304a14": "二十四齒白齊密二十五四十齒二十六得二牙",
    "X05n0229_005:0304a15": "二十七師子頰二十八口中上味二十九廣長舌",
    "X05n0229_005:0304a16": "三十梵螺聲三十一目睫紺青三十二眉間白毫",
    "X05n0229_005:0304a17": "相等如是諸相下自三賢菩薩作轉輪王雖圓明",
    "X05n0229_005:0304a18": "已有此相乃至等覺猶經百劫修佛相好應知皆",
    "X05n0229_005:0304a19": "自十善為因百福莊嚴方得成滿言百福者謂十",
    "X05n0229_005:0304a20": "善法具起百思如一不殺有五思謂離殺思勸導",
    "X05n0229_005:0304a21": "思讚美思隨喜思回向思如是乃至不邪見亦爾",
    "X05n0229_005:0304a22": "於一一相引布自身必須前起五十思乃引一相",
    "X05n0229_005:0304a23": "後起五十思以覆之前後合為百思名為百福百",
    "X05n0229_005:0304a24": "福具足方成一相此名共因如涅槃經師子吼品",
    "X05n0229_005:0304b01": "如是三十二相一一皆有別因如彼經云若有菩",
    "X05n0229_005:0304b02": "薩摩訶薩持戒不動施心不移安住實語如須彌",
    "X05n0229_005:0304b03": "山以是業緣得足下平如奩底相若於父母師長",
    "X05n0229_005:0304b04": "乃至畜生以如法財供養供給以是業緣得足下",
    "X05n0229_005:0304b05": "千輻輪相若不殺不盜於父母師長常生歡喜以",
    "X05n0229_005:0304b06": "是業緣得成三相一手指纖長二足跟長三身方",
    "X05n0229_005:0304b07": "直等若修四攝法攝取有情得網縵指如白鵝王",
    "X05n0229_005:0304b08": "父母師長若病疾時自手洗拭捉持按摩得手足",
    "X05n0229_005:0304b09": "柔軟若持戒聞法惠施無厭得二相一節踝傭滿",
    "X05n0229_005:0304b10": "二身毛上靡若專心聽法演說正教得鹿王腨相",
    "X05n0229_005:0304b11": "於諸有情不生害心飲食知足常樂惠施瞻病給",
    "X05n0229_005:0304b12": "藥得身圓滿如尼俱律陀樹立手過膝頂有肉髻",
    "X05n0229_005:0304b13": "及無見頂見怖畏者為作救護見裸跣者施與衣",
    "X05n0229_005:0304b14": "服得馬陰藏相親近智者遠離愚人善喜問答掃",
    "X05n0229_005:0304b15": "治行路得皮膚細軟身毛右旋若以衣服飲食臥",
    "X05n0229_005:0304b16": "具醫藥香華燈明施人得身金色常光照耀若行",
    "X05n0229_005:0304b17": "施時所珍之物能捨不吝不觀福田及非福田得",
    "X05n0229_005:0304b18": "七處滿於布施之時心不生疑得柔軟聲若如法",
    "X05n0229_005:0304b19": "求財以用布施得缺骨平滿師子上身臂肘傭纖",
    "X05n0229_005:0304b20": "遠離兩舌惡口恚心得四十齒白齊密於諸眾生",
    "X05n0229_005:0304b21": "修大慈悲得二牙相常作是願有來求者隨意給",
    "X05n0229_005:0304b22": "與得師子頰隨諸所須之食悉皆與之得味中上",
    "X05n0229_005:0304b23": "味自修十善兼以化人得廣長舌不頌彼短不謗",
    "X05n0229_005:0304b24": "正法得梵音聲見彼怨憎生於喜心得目紺色不",
    "X05n0229_005:0304c01": "隱他德稱揚其善得白毫相如斯一一各別修之",
    "X05n0229_005:0304c02": "方能滿足三十二相今以普賢行願一因即能感",
    "X05n0229_005:0304c03": "此三十二相也。",
    "X05n0229_005:0304c04": "△疏三異熟果。",
    "X05n0229_005:0304c05": "若生人天所在之處常居勝族。",
    "X05n0229_005:0304c06": "疏異熟果乘因感果故。",
    "X05n0229_005:0304c07": "△疏四士用果。",
    "X05n0229_005:0304c08": "悉能破壞一切惡趣。△悉能遠離一切惡友。△悉能",
    "X05n0229_005:0304c09": "制伏一切外道。",
    "X05n0229_005:0304c10": "疏士用果有善菩薩用故。",
    "X05n0229_005:0304c11": "△疏五離繫果。",
    "X05n0229_005:0304c12": "悉能解脫一切煩惱如師子王摧伏群獸。△堪受一",
    "X05n0229_005:0304c13": "切眾生供養。",
    "X05n0229_005:0304c14": "疏離繫果八支聖道滅煩惱故。○鈔言一切煩",
    "X05n0229_005:0304c15": "惱者謂根隨煩惱也根本有六一貪二瞋三無明",
    "X05n0229_005:0304c16": "四慢五疑六不正見開即為十開不正見為五一",
    "X05n0229_005:0304c17": "身見二邊見三邪見四見取五戒禁取故開為十",
    "X05n0229_005:0304c18": "即六通俱生十分別起是惑之根本故名根本煩",
    "X05n0229_005:0304c19": "惱二隨煩惱有二十一忿二恨三惱四覆五誑六",
    "X05n0229_005:0304c20": "諂七憍八害九嫉十慳十一無慚十二無愧十三",
    "X05n0229_005:0304c21": "不信十四懈怠十五放逸十六昏沉十七掉舉十",
    "X05n0229_005:0304c22": "八失念十九不正知二十散亂於中忿等十箇名",
    "X05n0229_005:0304c23": "小隨無慚愧二名中隨不信等八名為大隨以隨",
    "X05n0229_005:0304c24": "根本惑勢力而起故名隨煩惱也亦通俱生分別",
    "X05n0229_005:0305a01": "分別起者行相麤淺入見即除俱生起者行相微",
    "X05n0229_005:0305a02": "細至果方盡總舉諸惑故云一切也如師子王等",
    "X05n0229_005:0305a03": "者師子獸中之王一吼之時眾獸潛伏行願威神",
    "X05n0229_005:0305a04": "亦復如是由茲行願正念現前乃至成佛永斷諸",
    "X05n0229_005:0305a05": "惡故云如等言八支聖道者即八正道也謂正見",
    "X05n0229_005:0305a06": "正思惟正語正業正命正精進正念正定等八也",
    "X05n0229_005:0305a07": "鑒理無邪曰正見籌慮正義名正思惟無漏語業",
    "X05n0229_005:0305a08": "名正語無漏身業名正業身語無邪為正命如理",
    "X05n0229_005:0305a09": "策勤名正精進順法錄心名正念無漏三昧名正",
    "X05n0229_005:0305a10": "定八中正見是道亦支餘之七法唯支非道所以",
    "X05n0229_005:0305a11": "通云正道者一則解翻八邪二則體是聖道故也。",
    "X05n0229_005:0305a12": "△疏二別明淨土果二一顯法功能。",
    "X05n0229_005:0305a13": "又復是人臨命終時最後剎那一切諸根悉皆散壞",
    "X05n0229_005:0305a14": "一切親屬悉皆捨離一切威勢悉皆退失輔相大臣",
    "X05n0229_005:0305a15": "宮城內外象馬車乘珍寶伏藏如是一切無復相隨。",
    "X05n0229_005:0305a16": "○鈔淨土果中釋文分二先顯法功能後別明勝",
    "X05n0229_005:0305a17": "果前中經文義分為三先世果終失次此願不離",
    "X05n0229_005:0305a18": "後引生淨土今初如俱舍論通說臨終之時有多",
    "X05n0229_005:0305a19": "般事或惡業緣厚者有斷末摩苦然於身中有極",
    "X05n0229_005:0305a20": "少節解便致死是為末摩苦地水火風隨一增減",
    "X05n0229_005:0305a21": "如利刀刃觸彼末摩因此便生增上苦受業斯不",
    "X05n0229_005:0305a22": "久遂致命終又復人間復有多種死相或中他毒",
    "X05n0229_005:0305a23": "藥或風病失音或鬼神所錄或懷胎[女*勉]難或大水",
    "X05n0229_005:0305a24": "漂溺或野火所燒或惡獸傷殘或無辜誅戮或雷",
    "X05n0229_005:0305b01": "電霹靂或戰陣敗亡或王法臨刑或冤家鋒刃諸",
    "X05n0229_005:0305b02": "般捨壽難可具名乃至諸天命將終位亦先有五",
    "X05n0229_005:0305b03": "種小衰相現一者衣服出非法聲二者自身光明",
    "X05n0229_005:0305b04": "忽然昧劣三者於沐浴位水滯著身四者本性囂",
    "X05n0229_005:0305b05": "馳今滯一境五者眼本凝寂今數瞬動此五相現",
    "X05n0229_005:0305b06": "定死不疑也復有五種大衰相一衣染塵垢二華",
    "X05n0229_005:0305b07": "鬘萎萃三兩腋汗出四臰氣入身五不樂本座此",
    "X05n0229_005:0305b08": "五相現必定應死金光明經說人死之相云兩眼",
    "X05n0229_005:0305b09": "白色變舌黑鼻梁欹耳豎項筋垂下脣垂向下又",
    "X05n0229_005:0305b10": "涅槃云於醫人所不生恭敬心於諸親友生荊棘",
    "X05n0229_005:0305b11": "心此是死相如寶積經說最後捨壽之際心極明",
    "X05n0229_005:0305b12": "了一切善惡皆悉現前畏喜心生即便往趣也此",
    "X05n0229_005:0305b13": "即通說一切死相今誦持人即不為彼如是惡相",
    "X05n0229_005:0305b14": "之所逼迫也二諸根散壞三親屬捨離四威勢退",
    "X05n0229_005:0305b15": "失五一切不隨文顯可知。",
    "X05n0229_005:0305b16": "△唯此願王不相捨離。△於一切時引導其前。△一",
    "X05n0229_005:0305b17": "剎那中即得往生極樂世界。",
    "X05n0229_005:0305b18": "○鈔此願不離義分為三一願王不離二引導長",
    "X05n0229_005:0305b19": "時三得生極樂言極樂世界者謂其國眾生無有",
    "X05n0229_005:0305b20": "眾苦但受諸樂故名極樂或名安樂亦名安養即",
    "X05n0229_005:0305b21": "阿彌陀佛所依之國土其國乃地瑩七珍池通八",
    "X05n0229_005:0305b22": "德風搖樹響與天樂以齊鳴水激清波將法音而",
    "X05n0229_005:0305b23": "同韻是以六方調御金口稱揚三世如來致心護",
    "X05n0229_005:0305b24": "念總斯多義故以為名也。",
    "X05n0229_005:0305c01": "△疏謂報盡捨命一切不隨唯此願王引生淨土。",
    "X05n0229_005:0305c02": "△同無常經眷屬皆捨去財貨任他將但持自善",
    "X05n0229_005:0305c03": "根險道充食糧。",
    "X05n0229_005:0305c04": "△疏二別明勝果二一正明化生。",
    "X05n0229_005:0305c05": "到已即見阿彌陀佛文殊師利菩薩普賢菩薩觀自",
    "X05n0229_005:0305c06": "在菩薩彌勒菩薩等。△此諸菩薩色相端嚴功德具",
    "X05n0229_005:0305c07": "足所共圍繞。△其人自見生蓮華中蒙佛授記。",
    "X05n0229_005:0305c08": "疏亦異熟果乘此善因淨土生故。○鈔後別明",
    "X05n0229_005:0305c09": "勝果分二先正明化生後得授記下顯利生大用",
    "X05n0229_005:0305c10": "初中經文分三一得見聖眾二顯聖德相三見生",
    "X05n0229_005:0305c11": "蒙記初中言阿彌陀佛者此云無量壽由二義故",
    "X05n0229_005:0305c12": "名阿彌陀一光明無量故二壽命無量故故阿彌",
    "X05n0229_005:0305c13": "陀經云彼佛何故號阿彌陀彼佛光明無量無邊",
    "X05n0229_005:0305c14": "照十方國無所障礙是故號為阿彌陀彼佛壽命",
    "X05n0229_005:0305c15": "及其人民無量無邊阿僧祇劫故名阿彌陀由昔",
    "X05n0229_005:0305c16": "因中大願光明與壽俱無量故故以名焉故大無",
    "X05n0229_005:0305c17": "量壽經云設我得佛光明有限下至不照百千億",
    "X05n0229_005:0305c18": "那由他諸佛國者不取正覺又云若我成佛壽量",
    "X05n0229_005:0305c19": "有限下至億那由他百千及算數劫者不取菩提",
    "X05n0229_005:0305c20": "璘云阿彌陀者六十萬億那庾多恒河沙由旬是",
    "X05n0229_005:0305c21": "其身無量無邊不可思議阿僧祇劫是其壽目澄",
    "X05n0229_005:0305c22": "四海毫暎五山光明無有涯眷屬不知數足不行",
    "X05n0229_005:0305c23": "而十方遍口不言而萬類聞左侍觀音右翼勢至",
    "X05n0229_005:0305c24": "國有十善土無三惡一稱名字滅殃罪八十億劫",
    "X05n0229_005:0306a01": "一禮形像獲相好八萬四千舉手低頭無非是益",
    "X05n0229_005:0306a02": "也文殊師利者總有四翻正法華名溥首有經名",
    "X05n0229_005:0306a03": "濡首正云妙德或云妙吉祥以其降生時有十種",
    "X05n0229_005:0306a04": "奇瑞故一光明滿室二甘露盈庭三地湧七珍四",
    "X05n0229_005:0306a05": "神開伏藏五鷄生鳳子六豬誕龍肫七馬產騏驎",
    "X05n0229_005:0306a06": "八牛生白澤九倉盈金粟十象生六牙有斯徵瑞",
    "X05n0229_005:0306a07": "名妙吉祥也又悲華經說過去寶藏佛時為無諍",
    "X05n0229_005:0306a08": "念王第三子名曰帝眾佛前願取妙淨土佛言汝",
    "X05n0229_005:0306a09": "自發願取妙淨土我今號汝為文殊師利此表淨",
    "X05n0229_005:0306a10": "土諸吉祥事其來久矣今助佛導化示生舍衛多",
    "X05n0229_005:0306a11": "羅聚落為梵德婆羅門子香山云德妙而十方普",
    "X05n0229_005:0306a12": "現道尊為諸佛所師昔度五百仙人韜光雪嶺今",
    "X05n0229_005:0306a13": "與一萬菩薩見住涼山廣如大經等說也普賢可",
    "X05n0229_005:0306a14": "知言觀自在菩薩者解釋絕多嘉祥云謂於六根",
    "X05n0229_005:0306a15": "門中而得自在故以名焉慈恩就三業解三業歸",
    "X05n0229_005:0306a16": "向必六通赴緣攝利難思名觀自在也賢首就悲",
    "X05n0229_005:0306a17": "智解謂於理事無礙之境觀達自在又觀機往救",
    "X05n0229_005:0306a18": "自在無礙故以名焉又諸菩薩至八地中得十自",
    "X05n0229_005:0306a19": "在一命自在於不可說劫住壽命故二心自在智",
    "X05n0229_005:0306a20": "慧能入無數三昧故三資具自在能以無量莊嚴",
    "X05n0229_005:0306a21": "一切世界故四業自在隨時受報故五受生自在",
    "X05n0229_005:0306a22": "於一切世界示現受生故六緣自在於一切世界",
    "X05n0229_005:0306a23": "見佛充滿故七願自在隨欲隨時受報故於諸剎",
    "X05n0229_005:0306a24": "中成正覺故八神力自在示現一切大神變故九",
    "X05n0229_005:0306b01": "法自在示現無邊諸法門故十智自在於念念中",
    "X05n0229_005:0306b02": "示現如來十力無畏成正覺故第五十五說得是",
    "X05n0229_005:0306b03": "自在故以為名言彌勒者此云慈氏如慈心因緣",
    "X05n0229_005:0306b04": "經說乃往過去無量無邊阿僧祇時有世界名勝",
    "X05n0229_005:0306b05": "華敷佛號彌勒恒以慈心四無量法教化一切時",
    "X05n0229_005:0306b06": "有婆羅門名一切智光具六十四能多知博達聞",
    "X05n0229_005:0306b07": "佛說經即生難詰不能屈伏便發信心而發願言",
    "X05n0229_005:0306b08": "願持此經必得成佛號曰彌勒即捨家入山經八",
    "X05n0229_005:0306b09": "千歲常持彼經常習慈行又於過去與釋迦同於",
    "X05n0229_005:0306b10": "弗沙佛所發菩提心常習慈定自是已來常號彌",
    "X05n0229_005:0306b11": "勒亦名阿逸多此曰無能勝大慈善根無能勝故",
    "X05n0229_005:0306b12": "為波羅奈國輔相之子身紫金色有三十二相香",
    "X05n0229_005:0306b13": "山云莊嚴淨國而度有情起道乃先於釋迦降跡",
    "X05n0229_005:0306b14": "猶當於補處哀吾師遺法弟子恐更沉輪龍華三",
    "X05n0229_005:0306b15": "會之時皆垂度脫今即示居覩史引導閻浮深慈",
    "X05n0229_005:0306b16": "重恩永劫寧報善財遇之得解脫門名曰入三世",
    "X05n0229_005:0306b17": "一切境界不忘念智莊嚴藏也問生極樂國得見",
    "X05n0229_005:0306b18": "阿彌陀佛觀自在菩薩其事必爾又普賢身即淨",
    "X05n0229_005:0306b19": "法界身一切佛體得見無妨其文殊彌勒在此娑",
    "X05n0229_005:0306b20": "婆今言往彼又云得見為同異耶答此有二義一",
    "X05n0229_005:0306b21": "即體異名同如說壽經時西方亦有無量壽佛等",
    "X05n0229_005:0306b22": "同讚故知但是名同體別異也二云是同非異何",
    "X05n0229_005:0306b23": "以如文殊師利佛道父母大權應現助佛揚化遍",
    "X05n0229_005:0306b24": "周法界現種種身利樂群品如彌勒為善財說文",
    "X05n0229_005:0306c01": "殊師利最勝大願非餘無量百千那由他等菩薩",
    "X05n0229_005:0306c02": "之所能有又言文殊師利其行廣大無量無邊其",
    "X05n0229_005:0306c03": "願無際相續不斷常能出生一切菩薩最勝功德",
    "X05n0229_005:0306c04": "常為無量菩薩之師令其勤修深證入故普於十",
    "X05n0229_005:0306c05": "方常轉法輪教化成熟一切眾生常於十方一切",
    "X05n0229_005:0306c06": "世界為說法師常為不可說不可說一切諸佛大",
    "X05n0229_005:0306c07": "會眾中之所讚歎也彌勒菩薩如大經說云成就",
    "X05n0229_005:0306c08": "一切遍趣行故於諸生處而得自在又言我身普",
    "X05n0229_005:0306c09": "生一切法界一切眾生顯示道相殊異言音種種",
    "X05n0229_005:0306c10": "名號種種欲樂種種威儀隨順世間教化調伏顯",
    "X05n0229_005:0306c11": "示眾生清淨受生隨順趣入一切眾生甚深勝解",
    "X05n0229_005:0306c12": "一切菩薩大願受化如是等無量所顯而現其身",
    "X05n0229_005:0306c13": "種種相貌種種威德充滿法界為欲成熟往昔同",
    "X05n0229_005:0306c14": "行退失菩提者示現於此閻浮提中又為成熟兜",
    "X05n0229_005:0306c15": "率天中同行天故令知諸天盛必衰故為欲示現",
    "X05n0229_005:0306c16": "降生瑞相教化成熟釋迦如來所遺來者令如蓮",
    "X05n0229_005:0306c17": "華悉開悟故於此處沒生兜率天等故知是同非",
    "X05n0229_005:0306c18": "異也或可名同體異亦無妨也言等者等取諸餘",
    "X05n0229_005:0306c19": "新賢舊聖及常隨侍諸菩薩等故阿彌陀經云其",
    "X05n0229_005:0306c20": "國中多有一生補處其數甚多非是筭數所能知",
    "X05n0229_005:0306c21": "之但可以無量無邊阿僧祇劫說等但生彼國無",
    "X05n0229_005:0306c22": "不皆見也二顯聖德相三見生蒙記可知。",
    "X05n0229_005:0306c23": "△疏二利生大用。",
    "X05n0229_005:0306c24": "得授記已。△經於無數百千萬億那由他劫。△普於",
    "X05n0229_005:0307a01": "十方不可說不可說世界。△以智慧力隨眾生心而",
    "X05n0229_005:0307a02": "為利益。",
    "X05n0229_005:0307a03": "疏亦士用果。○鈔後明利生大用中二先明得記",
    "X05n0229_005:0307a04": "後顯利生利生文中分三初標利生時次顯利生",
    "X05n0229_005:0307a05": "處後正明利生上來有二先正明化生後顯利生",
    "X05n0229_005:0307a06": "大用總是別明勝果前來有二先顯法功能後別",
    "X05n0229_005:0307a07": "明勝果總是明淨土果訖。△疏三究竟成佛果。",
    "X05n0229_005:0307a08": "不久當坐菩提道場降伏魔軍成等正覺。△轉妙法輪",
    "X05n0229_005:0307a09": "能令佛剎極微塵數世界眾生發菩提心隨其根性",
    "X05n0229_005:0307a10": "教化成熟乃至盡於未來劫海廣能利益一切眾生。",
    "X05n0229_005:0307a11": "△疏亦離繫果究竟離故。△然前段中初一現報果",
    "X05n0229_005:0307a12": "今此成佛即後報果中間諸果皆是生報。△唯誦一",
    "X05n0229_005:0307a13": "行五果具足三報昭彰終至菩提于何不習。○鈔",
    "X05n0229_005:0307a14": "自下第三究竟成佛果有二先銷經文後釋疏文",
    "X05n0229_005:0307a15": "前文六一身坐道場二降魔成佛三傳法利生四",
    "X05n0229_005:0307a16": "令眾發心五隨機成熟六廣益無盡初中坐者如",
    "X05n0229_005:0307a17": "大經說菩薩摩訶薩有十種坐所謂轉輪王坐興",
    "X05n0229_005:0307a18": "十善道故四天王坐於一切世間自在安立佛法",
    "X05n0229_005:0307a19": "故帝釋坐與一切眾生為勝主故梵天坐於自他",
    "X05n0229_005:0307a20": "心得自在故師子坐能說法故正法坐以總持辯",
    "X05n0229_005:0307a21": "才力而開示故堅固坐誓願究竟故大慈坐令惡",
    "X05n0229_005:0307a22": "眾生悉歡喜故大悲坐忍一切苦不疲厭故金剛",
    "X05n0229_005:0307a23": "坐降伏眾魔及外道故是為十坐若諸菩薩安住",
    "X05n0229_005:0307a24": "此法則得如來無上正覺坐餘如下偈中述。",
    "X05n0229_005:0307b01": "△疏三結勸受持三一結前勝德。",
    "X05n0229_005:0307b02": "善男子彼諸眾生若聞若信此大願王受持讀誦廣",
    "X05n0229_005:0307b03": "為人說所有功德除佛世尊餘無知者。",
    "X05n0229_005:0307b04": "疏上猶略歎今說無盡。",
    "X05n0229_005:0307b05": "△疏二正明勸持。",
    "X05n0229_005:0307b06": "是故汝等聞此願王莫生疑念應當諦受受已能讀",
    "X05n0229_005:0307b07": "讀已能誦誦已能持乃至書寫廣為人說。",
    "X05n0229_005:0307b08": "疏通十法行。",
    "X05n0229_005:0307b09": "△疏三重舉勝德。",
    "X05n0229_005:0307b10": "是諸人等於一念中所有行願皆得成就。△所獲福",
    "X05n0229_005:0307b11": "聚無量無邊。△能於煩惱大苦海中拔濟眾生令其",
    "X05n0229_005:0307b12": "出離皆得往生阿彌陀佛極樂世界。",
    "X05n0229_005:0307b13": "△疏殷勤頌德意在勸持。△然此經一卷文少義",
    "X05n0229_005:0307b14": "豐實修行之玄樞乃華嚴之幽鍵功高德遠何不修",
    "X05n0229_005:0307b15": "持西域王臣未有不習。○鈔大文第三善男子彼",
    "X05n0229_005:0307b16": "諸眾生下結勸受持分文二先標分後釋解三段",
    "X05n0229_005:0307b17": "如疏文顯可知重舉德中經言皆得往生等者自",
    "X05n0229_005:0307b18": "此詣彼名之為往也準十六觀經說往生之人總",
    "X05n0229_005:0307b19": "有九品隨其品類隨其行業方得往生言九品者",
    "X05n0229_005:0307b20": "一上品上生發三種心謂菩提心等又有三種一",
    "X05n0229_005:0307b21": "者慈心不殺具諸戒行二者讀誦大乘方等經典",
    "X05n0229_005:0307b22": "三者修行六念回向發願具此一日乃至七日壽",
    "X05n0229_005:0307b23": "尊與二菩薩無數化佛聲聞大眾執金剛臺至行",
    "X05n0229_005:0307b24": "者前授手迎接纔生彼國即悟無生須臾至十方",
    "X05n0229_005:0307c01": "界名上品上生二上品中生謂於第一義心不驚",
    "X05n0229_005:0307c02": "動深信因果不謗大乘壽尊與二菩薩持紫金臺",
    "X05n0229_005:0307c03": "至行者前與千化佛一時授手一念生彼大寶華",
    "X05n0229_005:0307c04": "中經宿即開七日便得菩提不退飛行十方名上",
    "X05n0229_005:0307c05": "品中生三上品下生亦信不謗但發大菩提心臨",
    "X05n0229_005:0307c06": "終見佛與二菩薩持金蓮華五百化佛一時授手",
    "X05n0229_005:0307c07": "一日一夜蓮華乃開至七日後即得見佛三七日",
    "X05n0229_005:0307c08": "後遊歷十方蒙佛授記名上品下生四中品上生",
    "X05n0229_005:0307c09": "不造五逆持五八戒臨終見佛讚歎出家得離眾",
    "X05n0229_005:0307c10": "苦便坐華臺未舉頭頃即生淨土蓮華尋開得阿",
    "X05n0229_005:0307c11": "羅漢果名中品上生五中品中生受持八戒若一",
    "X05n0229_005:0307c12": "晝夜持沙彌戒若具足戒威儀無缺臨終見佛慰",
    "X05n0229_005:0307c13": "喻往生七日華開得預流果六中品下生孝養父",
    "X05n0229_005:0307c14": "母行世仁慈遇人為說佛土功德及法藏比丘四",
    "X05n0229_005:0307c15": "十八願雖不見佛命終亦生七日華開亦得預流",
    "X05n0229_005:0307c16": "果七下品上生雖不謗經如此愚人多造惡業無",
    "X05n0229_005:0307c17": "有慚愧臨終聞讚大乘十二部經文復稱佛號化",
    "X05n0229_005:0307c18": "佛慰喻即得往生經七七日華開見聖聞甚深法",
    "X05n0229_005:0307c19": "八下品中生毀犯眾戒偷僧祗物不淨說法無有",
    "X05n0229_005:0307c20": "慚愧諸惡嚴身臨命終時獄火俱至遇善知識為",
    "X05n0229_005:0307c21": "說如來十力威德光明神力及戒定慧解脫解脫",
    "X05n0229_005:0307c22": "知見聞已除滅八十億劫生死重罪火變涼風化",
    "X05n0229_005:0307c23": "佛迎接一念往生六劫華開發無上道意九下品",
    "X05n0229_005:0307c24": "下生五逆十惡具諸不善應墮惡道受苦無窮臨",
    "X05n0229_005:0308a01": "終苦逼不遑念佛但稱名號令聲不絕具足十念",
    "X05n0229_005:0308a02": "命終之後見金蓮華一念往生滿十二劫華開得",
    "X05n0229_005:0308a03": "聞諸法實相除滅罪行發無上道意是即九品往",
    "X05n0229_005:0308a04": "生各各須具多種功德方得往生也又如大藏中",
    "X05n0229_005:0308a05": "有百餘本或經或論說修彼因莫非勤積方得生",
    "X05n0229_005:0308a06": "彼今唯誦經一行一剎那中便得往生蒙佛授記",
    "X05n0229_005:0308a07": "甚為奇妙也疏言豐者多也樞謂樞機鍵即關鍵",
    "X05n0229_005:0308a08": "餘文可知也。",
    "X05n0229_005:0308a09": "大方廣佛華嚴經普賢行願品別行疏鈔卷第五"
}