{
    "X45n0768_005:0611c19": "大乘起信論疏筆削記會閱卷第五",
    "X45n0768_005:0611c20": "唐　西京太原沙門　法藏　述疏",
    "X45n0768_005:0611c21": "　　終南草堂沙門　宗密　錄註",
    "X45n0768_005:0611c22": "宋　秀州長水沙門　子璿　修記",
    "X45n0768_005:0611c23": "清　錢塘慈雲沙門　續法　會編",
    "X45n0768_005:0611c24": "　　順天府府丞　戴京曾　閱定",
    "X45n0768_005:0612a01": "△二寄問列名。",
    "X45n0768_005:0612a02": "云何為二。一者。覺義。二者。不覺義。",
    "X45n0768_005:0612a03": "【記】云何。問也。一下。列也。",
    "X45n0768_005:0612a04": "△三依名辨釋(三)。初覺義。二不覺義。三雙辨同異。",
    "X45n0768_005:0612a05": "初覺義。",
    "X45n0768_005:0612a06": "【疏】約淨法明心生滅故。",
    "X45n0768_005:0612a07": "【記】覺是淨法。於中有始有本。則隨流時。體(本覺也)隱",
    "X45n0768_005:0612a08": "用(始覺也)廢為滅。反流時。體顯用起為生。",
    "X45n0768_005:0612a09": "△文二。初略辨本始二覺。二廣明本始二覺。初",
    "X45n0768_005:0612a10": "略辨本始二覺(二)。先本覺。次始覺。先本覺(二)。一",
    "X45n0768_005:0612a11": "顯本覺體。二釋本覺名。一顯本覺體。",
    "X45n0768_005:0612a12": "所言覺義者。謂心體離念。離念相者。等虗空界。無所",
    "X45n0768_005:0612a13": "不遍。法界一相。即是如來平等法身。依此法身。說名",
    "X45n0768_005:0612a14": "本覺。",
    "X45n0768_005:0612a15": "【疏】所言句。牒章。謂下。釋義。離念者。離於妄念。顯無",
    "X45n0768_005:0612a16": "不覺也。相者。非唯無不覺之闇。乃有大智慧光明",
    "X45n0768_005:0612a17": "義等故也。虗空有二義。以況於本覺。故云等。一。周",
    "X45n0768_005:0612a18": "遍義。謂橫遍三際。豎通凡聖。故云無所不徧。二。無",
    "X45n0768_005:0612a19": "差別義。謂在纏出障。性恒無二。故云法界一相。即",
    "X45n0768_005:0612a20": "是法身者。欲明覺義。出纏相顯故。依此等者。既是",
    "X45n0768_005:0612a21": "法身之覺。理非新成。故云本也。無性攝論云。無垢",
    "X45n0768_005:0612a22": "無罣礙智。名為法身。金光明經。名大圓鏡智為法",
    "X45n0768_005:0612a23": "身等。皆此義也。",
    "X45n0768_005:0612a24": "【記】論謂心下。分三。初。正顯覺體二。先。標也。疏云離",
    "X45n0768_005:0612b01": "於等者。心體真實。本自靈鑒。念想虗妄。從來闇昧。",
    "X45n0768_005:0612b02": "若心有念。是謂闇昧。名為不覺。心既離念。則無闇",
    "X45n0768_005:0612b03": "昧。唯一靈知。名之為覺。論中言體離者。當知本無。",
    "X45n0768_005:0612b04": "以本無故。名為本覺。論離念相下。次。釋也。相。謂義",
    "X45n0768_005:0612b05": "相。即下徧一二義。此之二義。正是本覺相。即相大",
    "X45n0768_005:0612b06": "也。等。謂齊等。本覺之義。與空齊等故也。疏云非唯",
    "X45n0768_005:0612b07": "等者。正釋相義。以一一義。稱體而周。不異不二。皆",
    "X45n0768_005:0612b08": "等虗空也。此乃海東疏義。故今引用。二義。如下所",
    "X45n0768_005:0612b09": "配。橫徧等者。若言徧。則合云凡聖。若言通。則合云",
    "X45n0768_005:0612b10": "三際。今所異者。以三際凡聖。互有相通。舉三際時。",
    "X45n0768_005:0612b11": "一一際中。必具凡聖。凡聖皆如。故云橫遍三際。舉",
    "X45n0768_005:0612b12": "凡聖時。一一凡聖。必具三際。始終皆爾。故云豎通",
    "X45n0768_005:0612b13": "凡聖。葢欲異於常說。橫不該豎。故有此言。顯無不",
    "X45n0768_005:0612b14": "徧也。在纏等者。此雖約時豎說。語似未盡。然理亦",
    "X45n0768_005:0612b15": "該收。謂在纏必其情器。出障必收身土。二俱無二",
    "X45n0768_005:0612b16": "也。論即是句。二。會體同身。如來。是應身。法身。是真",
    "X45n0768_005:0612b17": "身。如來之法身。依士釋。意明心體與法身無二。故",
    "X45n0768_005:0612b18": "云即是。又離真無應。應即是真。故云即也。又如來",
    "X45n0768_005:0612b19": "法身。並同真身。但以約人標法。故曰如來法身。亦",
    "X45n0768_005:0612b20": "是即義。上三皆持業釋。由是即字。通茲三用。然初",
    "X45n0768_005:0612b21": "一是正。餘二是兼也。言平等者。聖凡情器。無二圓",
    "X45n0768_005:0612b22": "滿故。疏云欲明等者。欲顯在纏之本覺。遂舉出纏",
    "X45n0768_005:0612b23": "之法身。此則約果以顯因也。名雖因果有殊。而真",
    "X45n0768_005:0612b24": "實之體無二。故論云即是也。論依此等者。後。依體",
    "X45n0768_005:0612c01": "立名也。謂心體寂滅。無有變改。從本已來。可軌則",
    "X45n0768_005:0612c02": "故。名之為法。是體依聚故。名之為身。今依此體而",
    "X45n0768_005:0612c03": "立覺名者。以顯法身。非是一向凝然寂滅無知無",
    "X45n0768_005:0612c04": "覺也。又顯此覺。非是有為生滅之法。故約法身以",
    "X45n0768_005:0612c05": "立。是則一體之上。寂故名法身。照故名本覺。所言",
    "X45n0768_005:0612c06": "依者。但是依約之義。不同草木依根有苗分能所",
    "X45n0768_005:0612c07": "也。亦不同依如來藏有生滅心有真妄也。此乃一",
    "X45n0768_005:0612c08": "體真實。但約此體上靈照之義。便名本覺也。疏云",
    "X45n0768_005:0612c09": "既是等者。法身之理。三乘教中。同許不生不滅。是",
    "X45n0768_005:0612c10": "本有之法。既目此法為覺。是可為本。無性下。引證",
    "X45n0768_005:0612c11": "本覺。即法身義也。以此宗中。理智無別。謂即理之",
    "X45n0768_005:0612c12": "智。名為本覺。即智之理。名為法身。如珠即明。無二",
    "X45n0768_005:0612c13": "無別。不同權宗為無為異。",
    "X45n0768_005:0612c14": "△二釋本覺名。",
    "X45n0768_005:0612c15": "何以故。本覺義者。對始覺義說。以始覺者。即同本覺。",
    "X45n0768_005:0612c16": "【疏】何以故者。責其立名。責有二意。一云。上開章中。",
    "X45n0768_005:0612c17": "直云覺義。何故今結。乃名本覺。二云。此中既云本",
    "X45n0768_005:0612c18": "覺。何故上文但云覺耶。",
    "X45n0768_005:0612c19": "【記】責意有二者。但反覆成難。而實無二。故本疏云。",
    "X45n0768_005:0612c20": "進退成難。",
    "X45n0768_005:0612c21": "【疏】本覺者。以對始故。說之為本。答初意也。又以本",
    "X45n0768_005:0612c22": "覺隨染。生於始覺。還待此始覺。方名本覺。",
    "X45n0768_005:0612c23": "【記】本下。先。正釋責意二。初。辨名本覺所以。以對等",
    "X45n0768_005:0612c24": "者。當知染法淨法。皆悉相待。今此且約對於新生。",
    "X45n0768_005:0613a01": "立為本有。以始覺從修新生。本覺性自元有。由是",
    "X45n0768_005:0613a02": "對始以立於本。又以下。約別義釋。前約對始名本。",
    "X45n0768_005:0613a03": "今約生始名本。原其始覺。是本所生。內因熏習。外",
    "X45n0768_005:0613a04": "假緣力。創然而有。故名為始。生於始故。名為本也。",
    "X45n0768_005:0613a05": "苟無所生。亦不名本。如女生子。方得母稱。",
    "X45n0768_005:0613a06": "【疏】即同本者。以至心源時。始本無二相故。是故上",
    "X45n0768_005:0613a07": "文但云其覺。答後意也。又此始覺。是本所成。還契",
    "X45n0768_005:0613a08": "心源。融同一體。方名始覺故。",
    "X45n0768_005:0613a09": "【記】即下。次。辨但名覺之所以以始本既合。則無二",
    "X45n0768_005:0613a10": "相。無二相故。但是一覺。故下文云。亦無始覺之異",
    "X45n0768_005:0613a11": "以四相本來平等。同一覺故。又此下。約別義釋。前",
    "X45n0768_005:0613a12": "是辨一覺所以。此即辨始覺所以。意謂此始覺者。",
    "X45n0768_005:0613a13": "以依本起始。始還同本。故名始覺。以始得無念之",
    "X45n0768_005:0613a14": "覺。名真始覺也。已前雖亦名始覺。以未離念。猶名",
    "X45n0768_005:0613a15": "不覺。或立相似隨分等名。至此念盡。已覺初相。故",
    "X45n0768_005:0613a16": "名始覺。是知直待合同本覺心源。故名究竟覺。智",
    "X45n0768_005:0613a17": "淨相等。並同是始覺也。",
    "X45n0768_005:0613a18": "【疏】問。若始覺異本。則不成始。若始同本。即無始覺",
    "X45n0768_005:0613a19": "之異。如何說言對始名本。答。今在生滅門中。約隨",
    "X45n0768_005:0613a20": "染義。形本不覺。說為始覺。而實始覺至心源時。染",
    "X45n0768_005:0613a21": "緣既盡。始本不殊。平等絕言。即真如門攝也。故本",
    "X45n0768_005:0613a22": "覺之名。在生滅門中。非真如門也。",
    "X45n0768_005:0613a23": "【記】問下。次。問答通妨。異不成始者。以前文云。是本",
    "X45n0768_005:0613a24": "所成故。融同本體。方名始覺故。同不成始者。以前",
    "X45n0768_005:0613b01": "云。至心源時。始本無二。平等一相。無所待故。既而",
    "X45n0768_005:0613b02": "同異二俱不立。如何說言對始立本耶。此問因次",
    "X45n0768_005:0613b03": "前疏文中來。答意。昔日不覺而今始覺。若窮其體",
    "X45n0768_005:0613b04": "與本不殊。就生滅門相待義邊。得名始本也。形本",
    "X45n0768_005:0613b05": "不覺者。形本覺故立為始。形不覺故立為覺也。若",
    "X45n0768_005:0613b06": "至心源。已屬真如門攝。不同前難。而實始覺等者。",
    "X45n0768_005:0613b07": "無不覺之染緣可形待。故無覺名。與本平等不殊。",
    "X45n0768_005:0613b08": "故無始名。但名真如。不名始本覺也。由是真如門",
    "X45n0768_005:0613b09": "中。但顯於體。不顯相用故本覺下。結成可知。",
    "X45n0768_005:0613b10": "△次始覺。",
    "X45n0768_005:0613b11": "始覺義者。依本覺故。而有不覺。依不覺故。說有始覺。",
    "X45n0768_005:0613b12": "【疏】始覺句。牒名。依下。明起始覺之所由也。依本覺",
    "X45n0768_005:0613b13": "有不覺者。謂即此心體。隨無明緣。動作妄念也。依",
    "X45n0768_005:0613b14": "不覺有始覺者。本覺內熏力故。漸有微覺厭求。乃",
    "X45n0768_005:0613b15": "至究竟。還同本覺。故下文云。本覺隨染生智淨相",
    "X45n0768_005:0613b16": "者。即此始覺也。此文意明本覺成不覺。不覺成始",
    "X45n0768_005:0613b17": "覺。始覺同本覺。以同本覺故。則無不覺。無不覺故。",
    "X45n0768_005:0613b18": "則無始覺。無始覺故。則無本覺。無本覺故。平等平",
    "X45n0768_005:0613b19": "等。離言絕慮。是故佛果圓融。翛然無寄。尚無始本",
    "X45n0768_005:0613b20": "之殊。況有三身之異。但隨物心現。故說報化之用。",
    "X45n0768_005:0613b21": "下文顯之。",
    "X45n0768_005:0613b22": "【記】始下。初。別解文義。明起等者。正明始覺。文雖在",
    "X45n0768_005:0613b23": "後。轉推其源。元因本覺。由迷不覺。方有妄念。妄念",
    "X45n0768_005:0613b24": "即不覺也。前云。依如來藏有生滅心。後云。依覺故",
    "X45n0768_005:0613c01": "迷等。如依不睡人有睡人也。依不覺有始覺。如依",
    "X45n0768_005:0613c02": "睡人方有覺人也。本覺內熏等者。下云。以有真如",
    "X45n0768_005:0613c03": "法故。能熏習無明。以熏習故。則令妄心。厭生死苦。",
    "X45n0768_005:0613c04": "樂求涅槃等。究竟同本者。下云。而實無有始覺之",
    "X45n0768_005:0613c05": "異。本來平等。同一覺故。故下文云。引證。即隨染本",
    "X45n0768_005:0613c06": "覺中文。斯則本覺離染初淨。便名始覺。此文下。二。",
    "X45n0768_005:0613c07": "通辨論意。此如好人成睡人。睡人成覺人。覺人成",
    "X45n0768_005:0613c08": "好人。顯展轉成立也。以同下。明展轉泯絕也。如以",
    "X45n0768_005:0613c09": "覺人同好人故。即無睡人。無睡人故。即無覺人。無",
    "X45n0768_005:0613c10": "覺人故。即無好人。無好人故。平等平等。亦不可言。",
    "X45n0768_005:0613c11": "平等者。無始本異故。再言之者。亦有二意。一則始",
    "X45n0768_005:0613c12": "覺與本覺平等。始即本故。本覺與不覺平等。不覺",
    "X45n0768_005:0613c13": "即本覺故。二即始本不覺。竟無差別。本自平等。又",
    "X45n0768_005:0613c14": "差別平等。亦復平等。離言者。欲言始覺。體同本故。",
    "X45n0768_005:0613c15": "欲言本覺。無所對故。欲言不覺。體即覺故。言之不",
    "X45n0768_005:0613c16": "及。故云離言。以離言故。無相可得。心行處滅。故云",
    "X45n0768_005:0613c17": "絕慮。此即泯同真如門也。是故下。結示也。圓融者。",
    "X45n0768_005:0613c18": "圓攝染淨覺與不覺。融歸一體。清虗無累。故曰翛",
    "X45n0768_005:0613c19": "然。迷。覺。中道。一不住著。故名無寄。況有三身異者。",
    "X45n0768_005:0613c20": "以三身由始本所成。始本既不安立。豈有三身之",
    "X45n0768_005:0613c21": "殊。此揀權教。定說三身差別。於中分為無為別。及",
    "X45n0768_005:0613c22": "三常之異也。但隨下。釋疑也。或曰。下說不思議業",
    "X45n0768_005:0613c23": "相。緣熏習鏡。報身應身。又云。無明盡。有不思議業。",
    "X45n0768_005:0613c24": "能現十方。利益眾生。此豈非報化之用。何言無三",
    "X45n0768_005:0614a01": "身耶。故此釋之。但約機見有異。名為報化之身。若",
    "X45n0768_005:0614a02": "約果海。實無身說。下文顯者。即真如用大文云。諸",
    "X45n0768_005:0614a03": "佛如來。唯是法身智相之身。第一義諦。無有世諦",
    "X45n0768_005:0614a04": "可見之法。但隨眾生見聞得益。故說為用。",
    "X45n0768_005:0614a05": "△二廣明本始二覺(二)。初始覺。二本覺。初始覺",
    "X45n0768_005:0614a06": "(三)。初總標因果二覺。二廣寄四相釋成。三結明始",
    "X45n0768_005:0614a07": "不異本。",
    "X45n0768_005:0614a08": "【記】始覺者。亦可前略明始覺體。今廣明始覺相。後",
    "X45n0768_005:0614a09": "始不異本。即結相同體也。",
    "X45n0768_005:0614a10": "△初總標因果二覺。",
    "X45n0768_005:0614a11": "又以覺心源故。名究竟覺。不覺心源故。非究竟覺。",
    "X45n0768_005:0614a12": "【疏】心源者。染心之源。謂性淨也。又麤相之源。謂生",
    "X45n0768_005:0614a13": "相也。究竟者。始覺道圓。同於本覺故也。此在佛地。",
    "X45n0768_005:0614a14": "非究竟者。不了其源。始未同本故也。此在金剛已",
    "X45n0768_005:0614a15": "還。",
    "X45n0768_005:0614a16": "【記】染心者。即六染心。性淨者。即如來藏。以汙淨成",
    "X45n0768_005:0614a17": "染。故說淨為染源。故下文云。是心從本以來。自性",
    "X45n0768_005:0614a18": "清淨。而有無明。為無明所染。有其染心。麤相者。即",
    "X45n0768_005:0614a19": "轉現二相并六麤等。轉現。亦是細中之麤。並為麤",
    "X45n0768_005:0614a20": "相。生相。即業相。妄中最細者。以麤從細生。故說細",
    "X45n0768_005:0614a21": "為麤源。故下文云。麤中之細。細中之麤。菩薩境界。",
    "X45n0768_005:0614a22": "細中之細。是佛境界。然心源之言。疏中兩解。初解",
    "X45n0768_005:0614a23": "依士釋。次解依士持業二釋俱通。或可淨心即源。",
    "X45n0768_005:0614a24": "持業釋。此解與疏初解。俱約所證之極。疏之次解。",
    "X45n0768_005:0614b01": "是約所斷之極。斯則心源二字。通於真妄。覺之一",
    "X45n0768_005:0614b02": "字。即是始覺。始覺至於生相。生相足以斷除。始覺",
    "X45n0768_005:0614b03": "至於性淨。性淨足以冥合。故下文云。覺(始覺)心(性淨)初",
    "X45n0768_005:0614b04": "起(生相)。心(冥合)無初相(斷除)。以遠離微細念(上所斷者)故。得見",
    "X45n0768_005:0614b05": "心性。心即常住(上能合者)。名究竟覺(能所合已。別立此名)。始覺道",
    "X45n0768_005:0614b06": "圓者。道。即因義。至此位中。因滿成果。無始本異。名",
    "X45n0768_005:0614b07": "究竟覺。即佛地也。不了等者。有生相等之所隔故。",
    "X45n0768_005:0614b08": "金剛等者。金剛喻定無間已還。乃至一切異生。即",
    "X45n0768_005:0614b09": "下文隨分。相似。及不覺等。是也。斯則究竟是果。非",
    "X45n0768_005:0614b10": "究竟是因也。",
    "X45n0768_005:0614b11": "△二廣寄四相釋成。",
    "X45n0768_005:0614b12": "【疏】前三相。釋上不究竟覺。後一相。釋上究竟覺。",
    "X45n0768_005:0614b13": "【記】前三者。即滅異住。覺此三相已還。名不究竟。後",
    "X45n0768_005:0614b14": "一。即生相。此一相盡。故名究竟。此約反流。故生相",
    "X45n0768_005:0614b15": "居後。若約順海。則滅相為後。",
    "X45n0768_005:0614b16": "△文二。初正寄四相顯其四位。二引經釋成心源",
    "X45n0768_005:0614b17": "無念。初正寄四相顯其四位。",
    "X45n0768_005:0614b18": "【疏】此中文意。將四相麤細。寄顯反流四位。以明始",
    "X45n0768_005:0614b19": "覺分齊。",
    "X45n0768_005:0614b20": "【記】此下。疏總敘意。文分為七。今初。略標大意。麤則",
    "X45n0768_005:0614b21": "滅相。細則生相。中間相望。互通麤細。寄顯等者。寄",
    "X45n0768_005:0614b22": "托四種塵勞相上。顯明始覺功力分齊。是則約所",
    "X45n0768_005:0614b23": "覺之麤細。辨能覺之淺深也。四位者。此同圓覺凡。",
    "X45n0768_005:0614b24": "賢。聖。果。之四。或開為五位。即資糧。加行。通達。修習。",
    "X45n0768_005:0614c01": "究竟也。或合為三。謂信行。淨心。究竟也。廣即五十",
    "X45n0768_005:0614c02": "二位。",
    "X45n0768_005:0614c03": "【疏】然此四相。約真心隨熏麤細差別。寄說為四。非",
    "X45n0768_005:0614c04": "約一剎那心明四相也。",
    "X45n0768_005:0614c05": "【記】然下。二。料揀四相。意顯真心。隨無明熏。從細至",
    "X45n0768_005:0614c06": "麤。從惑至業。寄此惑業之上。說為四義。乃是一期",
    "X45n0768_005:0614c07": "之四相也。非約等者。剎那之中。雖具四相。非今所",
    "X45n0768_005:0614c08": "辨。故乃揀之。",
    "X45n0768_005:0614c09": "【疏】今以二門略辨。一。總明。二。別說。",
    "X45n0768_005:0614c10": "【記】今下。三。正釋本義二。初。標列。如文。",
    "X45n0768_005:0614c11": "【疏】總者。原夫心性離念。無生無滅。而有無明迷自",
    "X45n0768_005:0614c12": "心體。違寂靜性。鼓動起念。有生滅四相。是故由無",
    "X45n0768_005:0614c13": "明風力。能令心體生住異滅。從細至麤。經云。佛性",
    "X45n0768_005:0614c14": "隨流。成種種味等。又經云。即此法身。為煩惱之所",
    "X45n0768_005:0614c15": "漂動。往來生死。名為眾生。此下文云。自性清淨心。",
    "X45n0768_005:0614c16": "因無明風動等。今就此義以明四相。既鼓靜令動。",
    "X45n0768_005:0614c17": "遂有微著不同。先後際異。就彼先際最微。名為生",
    "X45n0768_005:0614c18": "相。乃至後際最麤。名為滅相。故佛性論云。一切有",
    "X45n0768_005:0614c19": "為法。約前際與生相相應。約後際與滅相相應。約",
    "X45n0768_005:0614c20": "中際與住異相相應也。",
    "X45n0768_005:0614c21": "【記】總下。次。詳釋二。初。總三。先。總敘起妄二。初。正敘。",
    "X45n0768_005:0614c22": "原。鞠窮義。夫。語辭。謂窮此四相之由。本因迷心所",
    "X45n0768_005:0614c23": "成也。或二字俱是發語之端。心性下。敘所迷心體。",
    "X45n0768_005:0614c24": "即真如門。如前文云。所謂心性不生不滅。乃至離",
    "X45n0768_005:0615a01": "心緣相等。而有下。明迷成生滅。即生滅門。如前云。",
    "X45n0768_005:0615a02": "依如來藏故。有生滅心等。經云下。二。引證。初即涅",
    "X45n0768_005:0615a03": "槃。又經。即法身不增不減經。彼云。即此法身。為過",
    "X45n0768_005:0615a04": "於恒河沙無邊煩惱所纏。從無始世來。隨順世間",
    "X45n0768_005:0615a05": "波浪漂流。往來生死。名為眾生。此下下。即隨染本",
    "X45n0768_005:0615a06": "覺中文。今下。二。就配四相。如文。佛性下。三。引論釋",
    "X45n0768_005:0615a07": "成。彼論所說。一一有為。莫不皆為四相所遷。以證",
    "X45n0768_005:0615a08": "今論一期四相。",
    "X45n0768_005:0615a09": "【疏】別說者。對彼下文約位別分。生相有一。住相有",
    "X45n0768_005:0615a10": "四。異相有二。滅相還一。",
    "X45n0768_005:0615a11": "【記】別下。二。別二。初。略配。下文約位等者。即將此覺",
    "X45n0768_005:0615a12": "四相位。但對下六染文。便知此四別分。各成多少",
    "X45n0768_005:0615a13": "不等。如下文云。一者。執相應染。依二乘解脫。及信",
    "X45n0768_005:0615a14": "相應地遠離。即是此云。如二乘觀智。初發意菩薩",
    "X45n0768_005:0615a15": "等。覺於念異。念無異相等。又下文云。二者。不斷相",
    "X45n0768_005:0615a16": "應染。依信相應地。修學方便。漸漸能捨。得淨心地。",
    "X45n0768_005:0615a17": "究竟離故。乃至五者。能見心不相應染。依心自在",
    "X45n0768_005:0615a18": "地能離故。此上四染。即是此云。如法身菩薩。覺於",
    "X45n0768_005:0615a19": "念住。念無住相等。又下文云。六者。根本業不相應",
    "X45n0768_005:0615a20": "染。依菩薩盡地。得入如來地能離故。即是此云。如",
    "X45n0768_005:0615a21": "菩薩地盡。滿足方便。一念相應。覺心初起。心無初",
    "X45n0768_005:0615a22": "相等。以此對彼。足見四相別分之義。但以彼約淨",
    "X45n0768_005:0615a23": "智翻染。一向就煩惱道說。故不說於滅相。今文約",
    "X45n0768_005:0615a24": "覺起始終具論。故總明四相也。準海東疏配。生相",
    "X45n0768_005:0615b01": "有三。三細也。住相四。即七識四惑。異相六。即根本",
    "X45n0768_005:0615b02": "六煩惱。滅相有七。即身三口四。然彼所說。法體即",
    "X45n0768_005:0615b03": "同。但開合有異。今疏即就當論所辨。以要順宗故。",
    "X45n0768_005:0615b04": "無以棄近而就遠也。",
    "X45n0768_005:0615b05": "【疏】生相一者。名為業相。謂由無明。不覺心動。雖有",
    "X45n0768_005:0615b06": "起滅。而相見未分。以無明力故。轉彼淨心。至此最",
    "X45n0768_005:0615b07": "微。名為生相。甚深微細。唯佛能知。下文云。依無明",
    "X45n0768_005:0615b08": "所起識者。乃至唯佛能知故。即下文三細中初一。",
    "X45n0768_005:0615b09": "及六染中後一。五意中第一。此等並同此生相攝。",
    "X45n0768_005:0615b10": "【記】生下。二。廣釋四。初。生。業相者。標名。謂由下。釋相。",
    "X45n0768_005:0615b11": "以無明下。結成。表此先無。故名生相。甚深下。別歎。",
    "X45n0768_005:0615b12": "下文下。引證。即生滅四緣中文。即下文下。類攝。初",
    "X45n0768_005:0615b13": "一。即業相。後一。即根本業不相應染。第一。即業識。",
    "X45n0768_005:0615b14": "此等下。都結。但以所說為門不同。而法體是一。故",
    "X45n0768_005:0615b15": "皆攝之。為門不同者。九相是明不覺。五意六染。是",
    "X45n0768_005:0615b16": "明生滅因緣。但五意是生因緣。六染是滅因緣也。",
    "X45n0768_005:0615b17": "由義異故。名字不同。及說處亦別。以體同故。故通",
    "X45n0768_005:0615b18": "攝也。下諸段標釋結攝。例此。",
    "X45n0768_005:0615b19": "【疏】住相四者。一名轉相。謂由無明力。不覺前動相",
    "X45n0768_005:0615b20": "即無動故。轉成能見。二名現相。謂由無明。依前能",
    "X45n0768_005:0615b21": "見。不了無相。遂令境界妄現。此二及初。並在賴耶",
    "X45n0768_005:0615b22": "位中。屬不相應心。三名智相。謂由無明。迷前自心",
    "X45n0768_005:0615b23": "所現之境。妄起分別染淨之相。故云智也。四名相",
    "X45n0768_005:0615b24": "續相。謂由無明。不了前所分別。空無所有。更復起",
    "X45n0768_005:0615c01": "念。相續不斷。此二並在分別事識細分之位。屬相",
    "X45n0768_005:0615c02": "應心。無明與前生相和合。轉彼淨心。乃至此位。行",
    "X45n0768_005:0615c03": "相猶細。法執堅住。名為住相。下文三細中後二。及",
    "X45n0768_005:0615c04": "六麤中初二。并五意中後四。亦六染中中四。此等",
    "X45n0768_005:0615c05": "並同是此住相攝。",
    "X45n0768_005:0615c06": "【記】住下。二。住。此二等者。已上三細。是三不相應心。",
    "X45n0768_005:0615c07": "屬於本識。此二並在等者。此是麤中之細。屬於事",
    "X45n0768_005:0615c08": "識。無明等者。結成也。確然不改。故名堅住。後二。即",
    "X45n0768_005:0615c09": "轉相。現相。初二。即智相。相續相。後四。即轉識。現識。",
    "X45n0768_005:0615c10": "智識。相續識。中四。即能見心不相應染。所現色不",
    "X45n0768_005:0615c11": "相應染。分別智相應染。不斷相應染。",
    "X45n0768_005:0615c12": "【疏】異相二者。一。執取相。二。計名字相。謂此無明。迷",
    "X45n0768_005:0615c13": "前染淨違順之法。更起貪瞋人我見愛。執相計名。",
    "X45n0768_005:0615c14": "取著轉深。此在事識麤分之位。無明前與住相和",
    "X45n0768_005:0615c15": "合。轉彼淨心。令至此位。行相稍麤。發動身口。令其",
    "X45n0768_005:0615c16": "造業。名為異相。下文六麤中中二。及六染中初一。",
    "X45n0768_005:0615c17": "并五意中後意識。此等並同是此異相攝。",
    "X45n0768_005:0615c18": "【記】異下。三。異。此在等者。此二是麤中之麤。屬於事",
    "X45n0768_005:0615c19": "識。無明等者。惑妄麤顯。能發身口貪瞋等別。故名",
    "X45n0768_005:0615c20": "異相。中二者。即執取。計名。初一。即執相應染。以合",
    "X45n0768_005:0615c21": "二相為一染故。意識。即意之識。",
    "X45n0768_005:0615c22": "【疏】滅相一者。名起業相。謂此無明。不了善惡二業。",
    "X45n0768_005:0615c23": "定招苦樂二報。故廣對諸緣。造集諸業。依業受果。",
    "X45n0768_005:0615c24": "滅前異心。令墮諸趣。以無明力。轉彼淨心。至此後",
    "X45n0768_005:0616a01": "際。行相最麤。極至於此。周盡之終。名為滅相。下文",
    "X45n0768_005:0616a02": "六麤中第五相。是也。以果報非可斷故。不論第六",
    "X45n0768_005:0616a03": "相也。",
    "X45n0768_005:0616a04": "【記】滅下。四。滅。滅前異心者。謂惑至此終極。入於業",
    "X45n0768_005:0616a05": "道也。如小乘滅相。滅現在心令入過去。以無明等",
    "X45n0768_005:0616a06": "者。從微至著。起惑造業。業因既成。必招來果。一期",
    "X45n0768_005:0616a07": "事畢。故名周盡。以周盡故。故言滅相。非謂從此不",
    "X45n0768_005:0616a08": "起煩惱。如人謀事。緣備事遂。名為周盡。第五。即起",
    "X45n0768_005:0616a09": "業相。以果下。或問曰。生等四相。於九相中。已攝前",
    "X45n0768_005:0616a10": "八。何故不攝業繫苦耶。故此釋之。意云。因則未造",
    "X45n0768_005:0616a11": "者不造。已造者轉滅。即有可斷之義。若至果報已",
    "X45n0768_005:0616a12": "當受處。即不可斷。如已至地獄。必須受也。故佛令",
    "X45n0768_005:0616a13": "知苦斷集。不令斷苦。是斯意也。故今文中。廢置不",
    "X45n0768_005:0616a14": "說。第六。即六麤之最後一相也。",
    "X45n0768_005:0616a15": "【疏】是故三界四相。唯一夢心。皆因根本無明之力。",
    "X45n0768_005:0616a16": "故經云。無明住地。其力最大。此論下文當知無明。",
    "X45n0768_005:0616a17": "能生一切染法。此之謂也。",
    "X45n0768_005:0616a18": "【記】是下。四。總結前說。唯一夢心。喻也。如有一人(真如)。",
    "X45n0768_005:0616a19": "忽然睡著(無明)。作夢(業相)。見(轉相)種種事(現相)。起心分別(智相)。",
    "X45n0768_005:0616a20": "念念無間(相續)。於其違順。深生取著(執取)。為善為惡。是",
    "X45n0768_005:0616a21": "親是疎(計名)。於善於親。則種種惠利。於惡於疎。則種",
    "X45n0768_005:0616a22": "種陵損(起業)。或有報恩受樂。或遭報怨受苦(業繫苦相)。忽",
    "X45n0768_005:0616a23": "然覺來。上事都遣。當知此事。唯一夢心。皆因等者。",
    "X45n0768_005:0616a24": "法也。九相之興。皆依此力。如依於睡。有諸夢事。經",
    "X45n0768_005:0616b01": "云下。引證。勝鬘經也。彼云。如是無明住地力。於有",
    "X45n0768_005:0616b02": "愛數四住地。無明住地。其力最大。大論云。譬如大",
    "X45n0768_005:0616b03": "地有勝力故。持四重擔。故名住地。一。大海。二。諸山。",
    "X45n0768_005:0616b04": "三。草木。四。眾生。無明亦爾。於五住地中。此最難除。",
    "X45n0768_005:0616b05": "故知力大。下文。即九相末都結之文。",
    "X45n0768_005:0616b06": "【疏】雖復從微至著。辨四相階降。然其始終。竟無前",
    "X45n0768_005:0616b07": "後。總此四相以為一念。謂麤細鎔融。唯是一心。故",
    "X45n0768_005:0616b08": "說俱時而有。皆無自立也。",
    "X45n0768_005:0616b09": "【記】雖下。五。據理融攝。先。縱牒前文。謂細不是麤。惑",
    "X45n0768_005:0616b10": "不是業。法執非我執。本識非事識。前位異後位。故",
    "X45n0768_005:0616b11": "云階降。然其下。攝彼麤細差別以為一念。所言一",
    "X45n0768_005:0616b12": "念相兩意。一則但是一無明之念。二則一剎那之",
    "X45n0768_005:0616b13": "念。且如一人。忽逢一怨。便行殺害(念業)。如以為張人",
    "X45n0768_005:0616b14": "王人(計名)。定言於我有怨(執取)。惡心無間(相續)。分別是怨",
    "X45n0768_005:0616b15": "非親(智相)。彼為所見(現相)。已為能見(轉相)。心念起動(業相)。即",
    "X45n0768_005:0616b16": "於一念之中。八相具足。然於二義中。正唯前義。亦",
    "X45n0768_005:0616b17": "可一念者。即一心也。故下文云。一念相應。即無念",
    "X45n0768_005:0616b18": "之一念也。謂麤下。出所以。或問曰。既有麤細前後",
    "X45n0768_005:0616b19": "等差。何得說為一念。故此釋也。謂雖有麤細等差。",
    "X45n0768_005:0616b20": "唯是一心而作。豈有心在滅相。而生相中無心。若",
    "X45n0768_005:0616b21": "言無者。生何所依。亦不可分此一心以應四相。既",
    "X45n0768_005:0616b22": "心不可分。復無前後。如何四相得有前後耶。如人",
    "X45n0768_005:0616b23": "是一。夢種種事。夢事雖多。即無前後。故說下。引證。",
    "X45n0768_005:0616b24": "即始覺末文。正云。而實無有始覺之異。以四相俱",
    "X45n0768_005:0616c01": "時而有。皆無自立。本來平等。同一覺故。",
    "X45n0768_005:0616c02": "【疏】然未窮源者。隨位淺深。覺有前後。達心源者。一",
    "X45n0768_005:0616c03": "念四相。俱時而知。經云。菩薩知終不知始。唯佛如",
    "X45n0768_005:0616c04": "來。始終俱知。始者。謂生相也。終者。謂餘相乃至滅",
    "X45n0768_005:0616c05": "相也。",
    "X45n0768_005:0616c06": "【記】然下。六。決通伏難。或云。既四相同時。何故覺者",
    "X45n0768_005:0616c07": "有其前後。故此釋之。達心下。以了四相同依心者。",
    "X45n0768_005:0616c08": "方得俱時而知也。如人夢中說夢。漸漸而知。或至",
    "X45n0768_005:0616c09": "覺來。方可併悟。斯乃得失在人。不應疑法。經云下。",
    "X45n0768_005:0616c10": "引證。始者下。轉釋所引。並可知。",
    "X45n0768_005:0616c11": "【疏】即因無明不覺之力。起生相等種種夢念。動其",
    "X45n0768_005:0616c12": "心源。轉至滅相。長眠三界。流轉六趣。今因本覺不",
    "X45n0768_005:0616c13": "思議熏力。起猒求心。又因真如所流聞熏教法。熏",
    "X45n0768_005:0616c14": "於本覺。以體用同融。領彼聞熏。益性解力。損無明",
    "X45n0768_005:0616c15": "能。漸向心源。始息滅相。終息生相。朗然大悟。覺了",
    "X45n0768_005:0616c16": "心源。本無所動。今無始靜。平等平等。無始覺之異。",
    "X45n0768_005:0616c17": "如經所說夢渡大河喻等。大意如此。",
    "X45n0768_005:0616c18": "【記】既下。七。結成始覺二。初。順流釋所覺。所覺。即不",
    "X45n0768_005:0616c19": "覺也。種種夢念。即煩惱障。轉至滅相。即業障。長眠",
    "X45n0768_005:0616c20": "下。即報障。既三障所覆。殊不覺知。無始至今。未曾",
    "X45n0768_005:0616c21": "覺悟。故云長眠。三界。即依報。六趣。謂正報。於此六",
    "X45n0768_005:0616c22": "中。數數歸往。故名為趣。今因下。二。反流釋能覺。能",
    "X45n0768_005:0616c23": "覺。即始覺二。初。明覺起因緣。本覺熏者。內因熏也。",
    "X45n0768_005:0616c24": "覺力冥熏。微妙叵測。名不思議。本覺是體。熏令猒",
    "X45n0768_005:0617a01": "求是用。此即內因體用也。又因下。明外緣熏力。真",
    "X45n0768_005:0617a02": "如是體。所流教法是用。此即外緣體用也。梁攝論",
    "X45n0768_005:0617a03": "說。從清淨法界。流出正體智。正體智流出後得智。",
    "X45n0768_005:0617a04": "後得智流出大悲心。大悲心流出十二分教。清淨",
    "X45n0768_005:0617a05": "法界。即是真如。聞熏等者。謂以聞慧熏得真流之",
    "X45n0768_005:0617a06": "教。反資覺性。令彼有力。是則本覺所流教法。還即",
    "X45n0768_005:0617a07": "熏於本覺。以體下。二。顯覺起功用。即指前內外熏",
    "X45n0768_005:0617a08": "力。能起始覺也。體同。即外緣之體與內因體。無二",
    "X45n0768_005:0617a09": "相故。即真如同本覺也。用融。即外緣教法與內猒",
    "X45n0768_005:0617a10": "求。二相通和。無有違拒也。領彼等者。正顯同融之",
    "X45n0768_005:0617a11": "相。若不同融。即不領受。以領彼故。遂能資益。內熏",
    "X45n0768_005:0617a12": "覺性。起始覺之解。解力既增。無明力劣。故得反流。",
    "X45n0768_005:0617a13": "漸向心源也。始息下。明其漸向之義。從初信位。止",
    "X45n0768_005:0617a14": "其造惡。次了我空。漸斷法執。覺至本識。窮了生相。",
    "X45n0768_005:0617a15": "纖塵既盡。覺照獨存。故曰朗悟。即無明夢盡。成究",
    "X45n0768_005:0617a16": "竟覺也。覺了等者。心源常湛。本自不動。動相既無。",
    "X45n0768_005:0617a17": "對誰云面。下云。覺心初起。心無初相故。又云。譬如",
    "X45n0768_005:0617a18": "有人。迷東為西。方實不轉等。平等者。心無二相故。",
    "X45n0768_005:0617a19": "再言者。平等之相。亦復平等故。或即本末平等。能",
    "X45n0768_005:0617a20": "所平等。自他平等。以要言之。諸相待法。悉平等故。",
    "X45n0768_005:0617a21": "如經下。引證。華嚴經云。譬如有人。夢中見身。墮在",
    "X45n0768_005:0617a22": "大河。為欲渡故。發大勇猛。施大方便。以大勇猛施",
    "X45n0768_005:0617a23": "方便故。即便[寤-吾+告]寤。既[寤-吾+告]寤已。所作皆息。菩薩亦爾。",
    "X45n0768_005:0617a24": "見眾生身。在四流中。為救度故。發大勇猛。起大精",
    "X45n0768_005:0617b01": "進。以勇猛精進故。至不動地。既至此已。一切皆息。",
    "X45n0768_005:0617b02": "二行相行。悉不現前。彼經意者。說此菩薩。從有相",
    "X45n0768_005:0617b03": "有功用。入此地無相無功用。得無生忍。不見我及",
    "X45n0768_005:0617b04": "眾生。菩提涅槃。生死煩惱故。二行俱息。以得法無",
    "X45n0768_005:0617b05": "分別故。今此約究竟位。始覺同本。無相可覺。平等",
    "X45n0768_005:0617b06": "平等。位雖不同。大意無異。故云大意亦如此也(又此",
    "X45n0768_005:0617b07": "大意一句。亦是通前總結敘意。揀非次後釋文也。詳之)。",
    "X45n0768_005:0617b08": "△中又分二。先總徵。次別釋。先總徵。",
    "X45n0768_005:0617b09": "此義云何。",
    "X45n0768_005:0617b10": "【疏】且總相攝前徵起也。",
    "X45n0768_005:0617b11": "【記】意問究竟與不究竟覺。約人約法。其義云何。此",
    "X45n0768_005:0617b12": "則躡前總標之文而為徵問。",
    "X45n0768_005:0617b13": "△次別釋。",
    "X45n0768_005:0617b14": "【疏】正釋四相也。於中各為四段。一。能觀人。二。所觀",
    "X45n0768_005:0617b15": "相。三。辨觀利益。四結觀分齊。對文詳之。",
    "X45n0768_005:0617b16": "△釋有四。一滅。二異。三住。四生。一滅。",
    "X45n0768_005:0617b17": "如凡夫人。覺知前念起惡。故能止後念。令其不起。雖",
    "X45n0768_005:0617b18": "復名覺。即是不覺故。",
    "X45n0768_005:0617b19": "【疏】凡夫者。一能觀人。位在十信。覺知下。二所觀相。",
    "X45n0768_005:0617b20": "謂未入十信以前。廣造身口惡業而不覺知。今入",
    "X45n0768_005:0617b21": "信已。能知惡業。定招苦報。故言覺知。此明覺於滅",
    "X45n0768_005:0617b22": "相義也。故能下。三。辨觀利益。今既覺故。能不造惡。",
    "X45n0768_005:0617b23": "止滅相也。雖復下。四結觀分齊。能知滅相。實是不",
    "X45n0768_005:0617b24": "善。故不造惡。名為雖覺。而猶未知滅相是夢。故云",
    "X45n0768_005:0617c01": "不覺。此但能止惡業。故云雖覺。未覺煩惱。故云不",
    "X45n0768_005:0617c02": "覺。",
    "X45n0768_005:0617c03": "【記】一下。十信。即劫外凡夫。葢凡夫言。通至地前。今",
    "X45n0768_005:0617c04": "此既能止惡。則非迷倒之類。未覺煩惱。又非十住",
    "X45n0768_005:0617c05": "已上。正在不定聚中。故云十信。二下。未入等者。且",
    "X45n0768_005:0617c06": "明所覺滅相。未入信位迷倒之時。所行之行。唯惡",
    "X45n0768_005:0617c07": "是從。身有三惡。謂殺盜婬。口有四惡。謂妄言。綺語。",
    "X45n0768_005:0617c08": "惡口。兩舌。不了此業。定招苦果。以不知故。熾然造",
    "X45n0768_005:0617c09": "作。斯則不識因果。罔知罪福之時也。今入等者。正",
    "X45n0768_005:0617c10": "明能覺功用。信於善惡業緣。受報好醜。如聲響形",
    "X45n0768_005:0617c11": "影。必無差忒故。覺滅相者。方知此相。過患如是。論",
    "X45n0768_005:0617c12": "文但云覺起知惡。而無滅相之言。故疏對之。三下。",
    "X45n0768_005:0617c13": "不造惡者。前念雖起。但是惑門。止後不生。終非業",
    "X45n0768_005:0617c14": "道。意地既止。身口即不為也。四下。能知等者。但知",
    "X45n0768_005:0617c15": "善惡之業不亡。不知無我無造。由是雖名為覺。即",
    "X45n0768_005:0617c16": "是不覺。此約當位釋。此但下。約望後位釋。後位已",
    "X45n0768_005:0617c17": "覺惑故。此位但覺於業。惑與覺義。敵體相翻。業與",
    "X45n0768_005:0617c18": "始覺。猶非敵對。故但名名字覺。雖名名字覺。即是",
    "X45n0768_005:0617c19": "不覺也。",
    "X45n0768_005:0617c20": "△二異。",
    "X45n0768_005:0617c21": "如二乘觀智。初發意菩薩等。覺於念異。念無異相。以",
    "X45n0768_005:0617c22": "捨麤分別執著相故。名相似覺。",
    "X45n0768_005:0617c23": "【疏】初發意等。三賢菩薩也。十解初心。名發心住。舉",
    "X45n0768_005:0617c24": "初等後。以此菩薩。雖留惑故。不證人空。然於人空。",
    "X45n0768_005:0618a01": "實得自在。故與二乘同一位論。覺於念異者。如上",
    "X45n0768_005:0618a02": "所說二種異相。分別內外。計我我所。貪瞋見愛等。",
    "X45n0768_005:0618a03": "此二種人。共了知故。明本淨心。為無明所眠。夢於",
    "X45n0768_005:0618a04": "異相。起諸煩惱。而今漸與智慧相應。從異相夢而",
    "X45n0768_005:0618a05": "得微覺。故云覺於異也。念無異相者。既能覺異相",
    "X45n0768_005:0618a06": "之夢。彼所夢異相。永無所有也。以捨著者。釋上以",
    "X45n0768_005:0618a07": "成觀益也。起貪瞋等。名麤分別。著違順境。名執著",
    "X45n0768_005:0618a08": "相。以於異相夢覺。故能捨之。而猶眠在住相夢中。",
    "X45n0768_005:0618a09": "故云相似覺。以此位中。菩薩未至證位。二乘不了",
    "X45n0768_005:0618a10": "法空。故云相似覺。問。覺異相等。亦不覺後位。何不",
    "X45n0768_005:0618a11": "亦立不覺之名。答。據覺前不覺後。亦得名不覺。故",
    "X45n0768_005:0618a12": "下文乃至十地。皆名不覺。若約覺業不覺惑。止名",
    "X45n0768_005:0618a13": "為不覺。即此文中以覺了惑。正敵對故。非同業",
    "X45n0768_005:0618a14": "也。",
    "X45n0768_005:0618a15": "【記】初下。一能觀。問。論文何故不直言二乘而帶觀",
    "X45n0768_005:0618a16": "智者。何謂也。答。二乘偏觀人空。菩薩雙觀二空。故",
    "X45n0768_005:0618a17": "分大小之別。今但就其用人空觀同處為言。故得",
    "X45n0768_005:0618a18": "合論。此則但約觀智力用。分同菩薩。而非全同。既",
    "X45n0768_005:0618a19": "有不同而同之義。須言觀智。如或直言二乘者。恐",
    "X45n0768_005:0618a20": "成濫失。十解。即十住之異名。彼名發心。此名發意。",
    "X45n0768_005:0618a21": "名義俱同。等之一字。意該九住及與行向。故云後",
    "X45n0768_005:0618a22": "也。留惑者。伏而未斷故。不證者。意為利生故。謂此",
    "X45n0768_005:0618a23": "菩薩。悟真本有。達妄本空。隨順真如。修唯識觀。雙",
    "X45n0768_005:0618a24": "伏二障。不起現行。但留種子。若準法相宗說。以止",
    "X45n0768_005:0618b01": "觀力微。不斷隨眼。若依涅槃經。地前菩薩。依教起",
    "X45n0768_005:0618b02": "行。不可思議。惑障不起。以悲願力。助惑潤業。受生",
    "X45n0768_005:0618b03": "死身。六道教化。正當此義。若唯識論。初地已上悲",
    "X45n0768_005:0618b04": "增菩薩。方有留惑之義。今此疏中。於三賢位而論",
    "X45n0768_005:0618b05": "留惑者。以此是法性宗實教菩薩。根性猛利。初發",
    "X45n0768_005:0618b06": "心時。便能頓了本性。達妄體空。順性修行諸波羅",
    "X45n0768_005:0618b07": "蜜。趣理速疾。於惑自在。故於三賢便說留也。得自",
    "X45n0768_005:0618b08": "在者。能入此觀。能伏此惑故。用觀既齊。故同一位。",
    "X45n0768_005:0618b09": "覺於下。二。所觀二。先。會通前釋。二種異者。執取計",
    "X45n0768_005:0618b10": "名二相也。分別等者。於身內計我。於外計我所。於",
    "X45n0768_005:0618b11": "中具含分別俱生。故云見愛。然於六根本中。除我",
    "X45n0768_005:0618b12": "見是見惑。餘皆是愛。如常所論。此二等者。即二乘",
    "X45n0768_005:0618b13": "三賢。同覺此相。俱能了知此我執故。明本下。次正",
    "X45n0768_005:0618b14": "解本文。先明所覺異相。發起因緣。謂未起觀智時。",
    "X45n0768_005:0618b15": "無明之念。與異相和合。起諸煩惱。熾然不息。殊不",
    "X45n0768_005:0618b16": "覺知也。而今下。次明能覺異相觀照功用。謂於無",
    "X45n0768_005:0618b17": "明念中。照察人我愛見有無道理。知此煩惱由無",
    "X45n0768_005:0618b18": "明生。始了麤念。故云微覺。是覺念中之異義。念無",
    "X45n0768_005:0618b19": "下。三。利益。既能等者。於無明中。如理照察人我",
    "X45n0768_005:0618b20": "之體。了無所得。故云念無異相。斯則我空義也。以",
    "X45n0768_005:0618b21": "捨下。四。結觀。心捨等者。一是釋前二異相。二則結",
    "X45n0768_005:0618b22": "觀。例知。以於等者。以覺我空故。不起我執煩惱。故",
    "X45n0768_005:0618b23": "云捨麤分別等。而猶下。釋相似。眠在住相等者。以",
    "X45n0768_005:0618b24": "未能覺法執故。此乃通明二乘三賢。俱名似覺。以",
    "X45n0768_005:0618c01": "此下。釋所以也。菩薩未證本分是似。二乘雖在自",
    "X45n0768_005:0618c02": "乘。名為入證。以望大乘。但得我空。未證法空。亦名",
    "X45n0768_005:0618c03": "未證。故同似覺。斯則望於初地證真。故此名似。問",
    "X45n0768_005:0618c04": "中。引前為難。可知。答中。先縱。若約下。奪也。謂依覺",
    "X45n0768_005:0618c05": "有不覺。不覺是惑。不覺與覺。是正敵對。轉依不覺",
    "X45n0768_005:0618c06": "之惑。方始造業。業與覺義。猶隔一重。故非敵對。以",
    "X45n0768_005:0618c07": "敵對故。名為似覺。非敵對故。名為不覺。其猶塵鏡",
    "X45n0768_005:0618c08": "在匣。匣與鏡非正敵對。塵與鏡是正敵對也。此義",
    "X45n0768_005:0618c09": "亦然。",
    "X45n0768_005:0618c10": "△三住。",
    "X45n0768_005:0618c11": "如法身菩薩等。覺於念住。念無住相。以離分別麤念",
    "X45n0768_005:0618c12": "相故。名隨分覺。",
    "X45n0768_005:0618c13": "【疏】如句。初地證法身遍滿。乃至九地。悉同證得。皆",
    "X45n0768_005:0618c14": "名法身菩薩也。覺於念住者。覺前四種住相。雖知",
    "X45n0768_005:0618c15": "一切法唯是識故。不起心念麤執分別。然出觀後。",
    "X45n0768_005:0618c16": "於自心所現法上。猶起染淨法執分別。明彼淨心。",
    "X45n0768_005:0618c17": "為無明所眠。夢於住相。今與無分別智相應。從住",
    "X45n0768_005:0618c18": "相夢而得覺悟。念無住相者。反照住相。竟無所有。",
    "X45n0768_005:0618c19": "以離下。異前人執及著外境。故今約心。但云分別。",
    "X45n0768_005:0618c20": "又異後根本無明生相細念。故云麤念相也。此四",
    "X45n0768_005:0618c21": "種住相中。於初地七地八地九地。各離一相。故云",
    "X45n0768_005:0618c22": "離也。下文自當顯耳。雖於麤念住相而得覺悟。猶",
    "X45n0768_005:0618c23": "自眠於生相夢中。覺道未圓。故云隨分。",
    "X45n0768_005:0618c24": "【記】如下。初。能觀。十地菩薩。皆證真如。依真如法為",
    "X45n0768_005:0619a01": "自體故。名法身菩薩。以十地滿心。便成正覺。故此",
    "X45n0768_005:0619a02": "位中。但標前九。覺於下。二所觀。亦二。先。會前釋。覺",
    "X45n0768_005:0619a03": "前四種者。以此菩薩。於無明念中。次第覺於四種",
    "X45n0768_005:0619a04": "住相。謂初地覺相續。從二地至七地覺智相。八地",
    "X45n0768_005:0619a05": "覺現相。九地覺轉相。此四俱名為住相也。雖知等",
    "X45n0768_005:0619a06": "者。意明此初地相續雖亡。二地去。智相等猶在。在",
    "X45n0768_005:0619a07": "觀則無。出觀還有。雖不故意。任運如斯。以是俱生",
    "X45n0768_005:0619a08": "修道惑故。今言覺於住者。但約在觀時。及後位說",
    "X45n0768_005:0619a09": "也。亦可此文。通攝地前行相而說。意明在地前時。",
    "X45n0768_005:0619a10": "信教修觀。知一切法。唯是識現。不起麤念分別執",
    "X45n0768_005:0619a11": "著。此即已離前異相也。然未親證法空。至出觀後。",
    "X45n0768_005:0619a12": "而於染淨法上。尚起法執分別。即相續相也。若至",
    "X45n0768_005:0619a13": "初地。親證唯心境界。遠離二取分別隨眠。覺相續",
    "X45n0768_005:0619a14": "相乃至見相。故云覺於念住。此則約於後位說也。",
    "X45n0768_005:0619a15": "明彼下。次。解本文中。初。辨所覺住相生起因緣。謂",
    "X45n0768_005:0619a16": "未覺之時。無明之念。與此住相和合。堅執而住。竟",
    "X45n0768_005:0619a17": "無所改也。今與下。二。明能覺住相觀照功用。謂於",
    "X45n0768_005:0619a18": "無明念中。照察法我。及能所心境有無道理。即轉",
    "X45n0768_005:0619a19": "分別之心。成無分別智故。念無下。三利益。無明念",
    "X45n0768_005:0619a20": "中。如理照察法我之體。了不可得。故云念無住相。",
    "X45n0768_005:0619a21": "斯即法空義也。以下。四結觀。異前等者。揀異前後。",
    "X45n0768_005:0619a22": "前云麤分別執著。今但云分別。故異前也。後云微",
    "X45n0768_005:0619a23": "細念。今云麤念相。故異後也。此四下。明前九地所",
    "X45n0768_005:0619a24": "覺四種住相多少不同。如上所配。此諸菩薩。以於",
    "X45n0768_005:0619b01": "無明念中。各隨其分。以始覺力。離此念中四種相",
    "X45n0768_005:0619b02": "也。然則前不離後。後兼離前。今且就別意。各指一",
    "X45n0768_005:0619b03": "相也。下文。即生滅因緣六染中義。廣釋如彼。雖於",
    "X45n0768_005:0619b04": "下。釋隨分。眠於生相等者。然今且約通意而指生",
    "X45n0768_005:0619b05": "相。若別而言之。初地尚餘智等四相。二地至七地。",
    "X45n0768_005:0619b06": "餘現等三相。八地餘轉生二相。九地餘生一相由。",
    "X45n0768_005:0619b07": "是隨其智力。覺彼多少不同。故名為隨分也。",
    "X45n0768_005:0619b08": "△四生。",
    "X45n0768_005:0619b09": "如菩薩地盡。滿足方便。一念相應。覺心初起。心無初",
    "X45n0768_005:0619b10": "相。以遠離微細念故。得見心性。心即常住。名究竟覺。",
    "X45n0768_005:0619b11": "【疏】十地學窮。故云地盡。此句是總舉。下二句別明。",
    "X45n0768_005:0619b12": "方便。是方便道。相應。是應無間道。覺心初起者。根",
    "X45n0768_005:0619b13": "本無明。依覺故迷。動彼靜心。令起微念。今乃覺知",
    "X45n0768_005:0619b14": "也。心無初者。離本覺無不覺。即動心本來寂。猶如",
    "X45n0768_005:0619b15": "迷方。謂東為西。悟時即西是東。更無西相。故云無",
    "X45n0768_005:0619b16": "初相也。前三位中。雖各有所覺。以其動念未盡。故",
    "X45n0768_005:0619b17": "但言念無住相等。今此究竟位中。動念都盡。唯一",
    "X45n0768_005:0619b18": "心在。故云心無初相。以遠離下。業識動念。念中最",
    "X45n0768_005:0619b19": "細。名微細念。謂生相也。此相都盡。永無所餘。故言",
    "X45n0768_005:0619b20": "遠離。遠離虗妄故。真性即顯現。故云見心性也。前",
    "X45n0768_005:0619b21": "三位中。相未盡故。不云見性。前三位中。覺未至源。",
    "X45n0768_005:0619b22": "猶夢生相動彼靜心。業識起滅。故不云常住。今生",
    "X45n0768_005:0619b23": "相夢盡。無明風止。性海浪歇。湛然常住。又前未至",
    "X45n0768_005:0619b24": "心源。夢念未盡。求滅此動。望到彼岸。今即夢念都",
    "X45n0768_005:0619c01": "盡。覺了心源。本不流轉。今無始靜。常自一心。平等",
    "X45n0768_005:0619c02": "平等。始不異本。故名究竟覺也。",
    "X45n0768_005:0619c03": "【記】十下。初。能觀。學窮者。十地滿心。有學位極故。方",
    "X45n0768_005:0619c04": "便道者。是證佛果之方便故。萬行已圓。故名滿足。",
    "X45n0768_005:0619c05": "此明行滿。無間道者。自此相應。永無間絕故。無間",
    "X45n0768_005:0619c06": "道內。以此為初。故云一念。此則無念之念也。亦即",
    "X45n0768_005:0619c07": "始覺合本之一念也。此明智圓。故對法論云。究竟",
    "X45n0768_005:0619c08": "道者。謂金剛喻定。此有二種。謂方便道攝。無間道",
    "X45n0768_005:0619c09": "攝。然準論文。依常所配。即此二句。是標解脫無間",
    "X45n0768_005:0619c10": "也。解脫道證。無間道斷。今方便則覺染心之源。證",
    "X45n0768_005:0619c11": "解脫極。無間則覺麤相之源。斷間隔極故。下從覺",
    "X45n0768_005:0619c12": "心至微細念。是釋無間道義。得見心去。是釋解脫",
    "X45n0768_005:0619c13": "道義。尋文可解。覺心下。二。所觀。始覺覺彼心體初",
    "X45n0768_005:0619c14": "起之相。故云覺心初起。即生相。起。生也。根本下。明",
    "X45n0768_005:0619c15": "所覺生相。謂無始迷時。根本無明。轉靜令動。最初",
    "X45n0768_005:0619c16": "微細。名為生相。由與無明和合。相續不滅。漸至麤",
    "X45n0768_005:0619c17": "著。起惑造業。流轉無窮。前位雖覺麤相。至此位中。",
    "X45n0768_005:0619c18": "微念方現也。今乃下。明能覺功能。謂於真淨心中。",
    "X45n0768_005:0619c19": "照察能起有無道理。所起生相因緣。無不覺知也。",
    "X45n0768_005:0619c20": "心無下。三。利益。根本不覺。即本覺心。本覺心中。求",
    "X45n0768_005:0619c21": "於不覺。了無所得。故云無不覺。真淨心體。本自不",
    "X45n0768_005:0619c22": "動。即動心時。亦無動相。故云本來寂。由無不覺本",
    "X45n0768_005:0619c23": "來寂故。故云無初相也。此則十地住心。猶有微念。",
    "X45n0768_005:0619c24": "及至滿心。不見微念也。猶如下。喻明。可見。前三下。",
    "X45n0768_005:0620a01": "對前辨異。然覺業之位。固不足論。即第二位中。由",
    "X45n0768_005:0620a02": "有二相未盡。第三位中。亦有一相未盡。既於念中",
    "X45n0768_005:0620a03": "覺念。未得言心。但於無明念中無住相等。唯此窮",
    "X45n0768_005:0620a04": "極。洞徹心體。真淨獨存。更無別法。故特言於心也。",
    "X45n0768_005:0620a05": "以遠下。四結觀。念中最細者。下文云。無明熏習所",
    "X45n0768_005:0620a06": "起識者。乃至菩薩究竟地。不能盡知。唯佛窮了。生",
    "X45n0768_005:0620a07": "相者。配屬四相也。以在九為業。在四名生。今約四",
    "X45n0768_005:0620a08": "位。故須配入。又以論中。無生相之言故。如前凡位。",
    "X45n0768_005:0620a09": "亦無滅相之言。疏亦配也。此相等者。前諸位中。但",
    "X45n0768_005:0620a10": "言以捨以離等。而無遠字。今以業相最微。更無微",
    "X45n0768_005:0620a11": "細為此相本。既能覺了。更無遺餘。方稱為遠離也。",
    "X45n0768_005:0620a12": "遠離下。釋得見句。真性現者。以妄覆故。真性不現。",
    "X45n0768_005:0620a13": "以不現故。不得見性。今既離妄。性即現前。以現前",
    "X45n0768_005:0620a14": "故。即得見性。前三下。對前辨異。下云。一切眾生。不",
    "X45n0768_005:0620a15": "名為覺。以從本已來。未曾離念故。既有念在。為念",
    "X45n0768_005:0620a16": "所障。豈得云見性耶。仁王云。始從伏忍。至願三昧",
    "X45n0768_005:0620a17": "照第一義。不名為見。所謂見者。是薩婆若。前三下",
    "X45n0768_005:0620a18": "釋常住句。先。敘前位。業識為生滅本。前既未離。豈",
    "X45n0768_005:0620a19": "名常住。今生下。次。辨此位。前但夢中覺夢。今此夢",
    "X45n0768_005:0620a20": "念都盡。是謂大覺。方名常住。佛地論云。如大夢覺。",
    "X45n0768_005:0620a21": "即斯義也。又下。釋究竟句。論云究竟覺者。正是結",
    "X45n0768_005:0620a22": "名也。前三相例此知。此有五義。故稱究竟。一。斷究",
    "X45n0768_005:0620a23": "竟。即前離微細念。二。證究竟。即是見心常住。并前",
    "X45n0768_005:0620a24": "行滿(三)智圓(四)。故成四矣。四事既備。即位(五)究竟",
    "X45n0768_005:0620b01": "也。前云菩薩地盡以此。疏中。先。敘前位。既言望到。",
    "X45n0768_005:0620b02": "則知未至。今即下。次。明此位。可知。以更無所進。故",
    "X45n0768_005:0620b03": "得名究竟也。然此十地滿心。與等妙二覺。義說分",
    "X45n0768_005:0620b04": "三。若究其體。更無三異。是故此文。與後相望。互出",
    "X45n0768_005:0620b05": "不定。此中約斷四相。只言菩薩地盡。斷於生相。便",
    "X45n0768_005:0620b06": "是究竟。若下文中又云。此無明所起識者。乃至菩",
    "X45n0768_005:0620b07": "薩究竟地不能盡知。唯佛窮了。又云。智本業染。依",
    "X45n0768_005:0620b08": "菩薩盡地。得入如來地能離。又不了一法界義者。",
    "X45n0768_005:0620b09": "從信相應地觀察學斷。乃至如來地能究寬離。應",
    "X45n0768_005:0620b10": "知第十地覺生相。只一剎那。覺生無生。便是佛位。",
    "X45n0768_005:0620b11": "義說前後也。若準纓絡經說。等覺照寂。妙覺寂照。",
    "X45n0768_005:0620b12": "今見性常住。即是照寂名究竟覺。即是寂照。此即",
    "X45n0768_005:0620b13": "一位之中。約寂照二義而分二覺。無二體也。",
    "X45n0768_005:0620b14": "△二引經釋成心源無念(四)。初引經以證。二重釋",
    "X45n0768_005:0620b15": "前文。三舉不覺失。四顯覺者得。初引經以證。",
    "X45n0768_005:0620b16": "是故修多羅說。若有眾生。能觀無念者。則為向佛智",
    "X45n0768_005:0620b17": "故。",
    "X45n0768_005:0620b18": "【疏】若有下。在因地時。雖未離念。能觀如此無念道",
    "X45n0768_005:0620b19": "理。說此能觀。為向佛智。以是證知佛地無念。此舉",
    "X45n0768_005:0620b20": "因望果說也。",
    "X45n0768_005:0620b21": "【記】在因等者。以因中未能親證無念真理。故但能",
    "X45n0768_005:0620b22": "觀無念道理。此約地前說耳。然以無念是佛地故。",
    "X45n0768_005:0620b23": "能觀此者。是向佛地之智也。亦可智字。通於所觀。",
    "X45n0768_005:0620b24": "是則向於佛智。故後譯云。能觀一切妄念無相。則",
    "X45n0768_005:0620c01": "為證得如來智慧以是下。明引經意。經中既言觀",
    "X45n0768_005:0620c02": "無念者。是向佛智。當知佛果。決定無念也。此舉等",
    "X45n0768_005:0620c03": "者。眾生是因。佛即是果。能觀無念。即是望義。望。即",
    "X45n0768_005:0620c04": "向也。",
    "X45n0768_005:0620c05": "△二重釋前文。",
    "X45n0768_005:0620c06": "又心起者。無有初相可知。而言知初相者。即謂無念。",
    "X45n0768_005:0620c07": "【疏】又者。牒上覺心初起之言。無初相者。非謂覺時",
    "X45n0768_005:0620c08": "知有初相故也。而言下。問。既無初相。何故說言知",
    "X45n0768_005:0620c09": "初相耶。故為此答。如覺迷方時。知西即東。更無西",
    "X45n0768_005:0620c10": "相可知。言知西相者。謂即東也。覺心之時。知初動",
    "X45n0768_005:0620c11": "念。即本來靜。故云即無念也。",
    "X45n0768_005:0620c12": "【記】牒上等者。恐聞前覺心初起之言。將謂真心。實",
    "X45n0768_005:0620c13": "有所起之相。今方覺此。名覺初相。今欲釋出。故此",
    "X45n0768_005:0620c14": "牒之。非謂等者。以迷時謂有。覺處元無。唯是一心。",
    "X45n0768_005:0620c15": "何有初相。此亦例前位。皆無所知之相。方成知異",
    "X45n0768_005:0620c16": "住等。問下。攝前難起。故為下。指論以答。如覺下。約",
    "X45n0768_005:0620c17": "喻釋意。覺心下。合顯論文。並可知。",
    "X45n0768_005:0620c18": "△三舉不覺失。",
    "X45n0768_005:0620c19": "是故一切眾生。不名為覺。以從本來。念念相續。未曾",
    "X45n0768_005:0620c20": "離念。故說無始無明。",
    "X45n0768_005:0620c21": "【疏】不名覺者。是前無念。得名為覺故。即顯有念。不",
    "X45n0768_005:0620c22": "得名覺。以從下。顯不覺所以。即金剛已還一切眾",
    "X45n0768_005:0620c23": "生。未離無始無明之念。故不得名覺。然則前對四",
    "X45n0768_005:0620c24": "相夢之差別。故說漸覺。今約無明眠之無異。故說",
    "X45n0768_005:0621a01": "不覺。故說無始者。結成不覺義也。此顯無有染法。",
    "X45n0768_005:0621a02": "始於無明。故云無始。又無明依真。同無始故也。",
    "X45n0768_005:0621a03": "【記】是前下。釋是故二字。即顯下。解餘文。金剛已還",
    "X45n0768_005:0621a04": "者。無間道前諸位菩薩。與諸異生。故云一切。未離",
    "X45n0768_005:0621a05": "等者。以生相念盡。始得名覺。當知前之三位。皆名",
    "X45n0768_005:0621a06": "不覺。況異生耶。然則下。對前釋成也。以前說隨分",
    "X45n0768_005:0621a07": "覺及相似覺者。以約無明夢中四相差別。各齊一",
    "X45n0768_005:0621a08": "相而論。故有覺義。由分淺深。遂有隨分等別。今約",
    "X45n0768_005:0621a09": "無明眠之不別。俱名不覺。夢雖有差。眠豈有異。無",
    "X45n0768_005:0621a10": "明。即生相也。此顯等者。顯無明即為諸法之始。以",
    "X45n0768_005:0621a11": "是五住煩惱之端。十二因緣之首故。故下云。當知",
    "X45n0768_005:0621a12": "無明。能生一切染法。既為能生。則知無有先於此",
    "X45n0768_005:0621a13": "者。斯則無始。屬於他染。無始之無明。依士得名。又",
    "X45n0768_005:0621a14": "無明下。約當體釋無始也。謂此無明。無有初際。以",
    "X45n0768_005:0621a15": "依真故。斯則無始即無明。持業得名。故下文云。以",
    "X45n0768_005:0621a16": "如來藏無前際故。無明之相亦無有始。",
    "X45n0768_005:0621a17": "△四顯覺者得。",
    "X45n0768_005:0621a18": "若得無念者。則知心相生住異滅。以無念等故。",
    "X45n0768_005:0621a19": "【疏】若至心源。得於無念。則遍知一切眾生。一心動",
    "X45n0768_005:0621a20": "轉。四相差別。以無念者。釋成上義。疑云。佛得無念。",
    "X45n0768_005:0621a21": "眾生有念。有無懸隔。何能知耶。釋云。眾生有念。本",
    "X45n0768_005:0621a22": "來無念。佛既得彼無念。無念與念。本來平等。故云",
    "X45n0768_005:0621a23": "以無念等故。是故得知也。又釋云。以四相念中。各",
    "X45n0768_005:0621a24": "即無念。故云以無念等也。是故得無念者。遍知四",
    "X45n0768_005:0621b01": "相諸念也。",
    "X45n0768_005:0621b02": "【記】若至等者。此顯始覺。覺至心源。見自無念。亦知",
    "X45n0768_005:0621b03": "一切眾生。皆悉轉彼一靜心。成四相差別也。雖云",
    "X45n0768_005:0621b04": "知四相。乃是知眾生同是一心。本來成佛也。如華",
    "X45n0768_005:0621b05": "嚴說。如來成正覺時。普見一切眾生悉皆成佛。釋",
    "X45n0768_005:0621b06": "云等者。佛得無念。知念本無。眾生雖現在念中。佛",
    "X45n0768_005:0621b07": "知彼念。亦即無念。斯則佛無念。與眾生有念義齊。",
    "X45n0768_005:0621b08": "故云等也。以念即無念。故得彼無念。始知四相念",
    "X45n0768_005:0621b09": "也。此即生佛相望論等義。又釋下。約四相相望明",
    "X45n0768_005:0621b10": "等義意明四相。皆是轉彼一靜心所成。所成四相。",
    "X45n0768_005:0621b11": "既各無體。豈不即是一靜心耶。靜心。即無念也。既",
    "X45n0768_005:0621b12": "一一相。皆即無念。是故平等。以平等故。得無念者",
    "X45n0768_005:0621b13": "而能知之。如一珠中。現四色像。見珠體者。悉能知",
    "X45n0768_005:0621b14": "之。然前以有念即無念為等義。此以四相各即無",
    "X45n0768_005:0621b15": "念為等義也。上解是海東疏。依大論釋。義則約覺",
    "X45n0768_005:0621b16": "至心源。以己得無念故。則知一切眾生生住異滅",
    "X45n0768_005:0621b17": "也。據論文。只有知心相言而無眾生語。今直就文。",
    "X45n0768_005:0621b18": "更助一解。謂得此無念之時。已覺初相。本無所起。",
    "X45n0768_005:0621b19": "常自一心。本來無念。由是則知四相皆然。即是一",
    "X45n0768_005:0621b20": "心。是心之相。元未曾起。非謂別有生住異滅。從心",
    "X45n0768_005:0621b21": "而起也。何以故。以一一相。皆同初相。即是無念。故",
    "X45n0768_005:0621b22": "云以無念等故。無念唯一。故云等也。故次文云。四",
    "X45n0768_005:0621b23": "相俱時同一覺故。一覺。即無念也。後譯云。若妄念",
    "X45n0768_005:0621b24": "息。即知心相生住異滅。皆悉無相。",
    "X45n0768_005:0621c01": "△三明始不異本。",
    "X45n0768_005:0621c02": "而實無有始覺之異。以四相。俱時而有。皆無自立。本",
    "X45n0768_005:0621c03": "來平等。同一覺故。",
    "X45n0768_005:0621c04": "【疏】而實句。標也。雖始得無念之覺。然其所覺四相。",
    "X45n0768_005:0621c05": "本來無起。待何不覺而有始覺之異。",
    "X45n0768_005:0621c06": "【記】先。標立。得無念者。謂得覺無念之始覺也。本無",
    "X45n0768_005:0621c07": "起者。即四相本無念故。待何等者。因不覺有始覺。",
    "X45n0768_005:0621c08": "今不覺既無。始覺亦絕也。",
    "X45n0768_005:0621c09": "【疏】以四下。釋成上義也。以彼四相。一心所成。鈎鎖",
    "X45n0768_005:0621c10": "連注。無有前後。離淨心外。無別自體。無自體故。本",
    "X45n0768_005:0621c11": "來平等。同一本覺然未至此位。隨其智力。前後而",
    "X45n0768_005:0621c12": "覺。未稱法故。不得同本。今既四相俱時平等。覺知",
    "X45n0768_005:0621c13": "皆無自體。同一本覺。是故則無始覺之異。",
    "X45n0768_005:0621c14": "【記】次。釋成二。初。正為釋成。四相俱時有者。以轉彼",
    "X45n0768_005:0621c15": "靜心一念所成。一念本無念。四相無自性。是故皆",
    "X45n0768_005:0621c16": "無自體得成立也。如依一水而有千波。波無別體。",
    "X45n0768_005:0621c17": "皆同一水。然未下。對前辨異。先。指昔。今既下。顯今",
    "X45n0768_005:0621c18": "並可知。",
    "X45n0768_005:0621c19": "【疏】問。四相云何而得俱時。既其俱時。何故上文覺",
    "X45n0768_005:0621c20": "有前後。答。上已辨竟。謂唯一夢心。四相流轉。處夢",
    "X45n0768_005:0621c21": "之士。謂為前後。各各隨其智力淺深。分分而覺。然",
    "X45n0768_005:0621c22": "大覺之者。知夢四相。唯一淨心。無有體性。可辨前",
    "X45n0768_005:0621c23": "後。故云俱時無有自立等也。故攝論云。處夢謂經",
    "X45n0768_005:0621c24": "年。悟乃須臾頃。故時雖無量。攝在一剎那。此中一",
    "X45n0768_005:0622a01": "剎那者。即謂無念。楞伽云。一切法不生。我說剎那",
    "X45n0768_005:0622a02": "義。初生即有滅。不為愚者說。解云。以剎那流轉。必",
    "X45n0768_005:0622a03": "無自性。無自性故。即是無生。若非無生。則不流轉。",
    "X45n0768_005:0622a04": "是故契無生者。方見剎那也。又淨名經中。不生不",
    "X45n0768_005:0622a05": "滅。是無常義等。楞伽又云。七識不流轉。不受苦樂。",
    "X45n0768_005:0622a06": "非涅槃因。如來藏者。受苦樂。與因俱。若生若滅。此",
    "X45n0768_005:0622a07": "等經意。並明真心隨流。動作諸法。諸法無別體性。",
    "X45n0768_005:0622a08": "故唯是真心。無有別法。是故四相即一真心。不覺",
    "X45n0768_005:0622a09": "即同本覺故。",
    "X45n0768_005:0622a10": "【記】問下。二問答通妨三。初。正申問答。問中兼難。可",
    "X45n0768_005:0622a11": "詳悉。答中。辨竟者。指前正釋。是也。謂唯下。重釋。處",
    "X45n0768_005:0622a12": "夢士者。即金剛已還。及一切異生也。大覺。即佛位。",
    "X45n0768_005:0622a13": "並如前說。攝下。二引經論證三。初。引攝論別證四",
    "X45n0768_005:0622a14": "相唯一心。先。引文。前二句。舉喻。後二句。合法。以須",
    "X45n0768_005:0622a15": "臾間睡。成多年夢。如有說言。一夢之間。經歷三世。受",
    "X45n0768_005:0622a16": "身生死。此之謂也。此中下次。明意。經年夢事。不出",
    "X45n0768_005:0622a17": "須臾。無涯生死。不出剎那。彼論剎那。即今之無念。",
    "X45n0768_005:0622a18": "故指彼同此也。楞下。二。引楞伽通證心相(一心與四相也)",
    "X45n0768_005:0622a19": "二無異二。初。正引。剎那。生滅流轉也。滅。即不生義。",
    "X45n0768_005:0622a20": "初二句。無生即生。證一心不異四相也。次二句。生",
    "X45n0768_005:0622a21": "即無生。證四相不異一心也。解下。二。釋文。先順明",
    "X45n0768_005:0622a22": "釋第三句。意云。剎那生即無生。以無自性故。若非",
    "X45n0768_005:0622a23": "下。次。反顯釋初二句。謂若剎那不是無生。即有自",
    "X45n0768_005:0622a24": "性也。既有自性。即不流轉。今剎那既是無生。即知",
    "X45n0768_005:0622b01": "無有自性。既無自性。必能流轉。故云一切法不生。",
    "X45n0768_005:0622b02": "我說為剎那。是故下。後。總結釋第四句。由是剎那",
    "X45n0768_005:0622b03": "即無生故。所以契無生者。即能見剎那也。此即例",
    "X45n0768_005:0622b04": "前四相諸念即無念故。是故得無念者。方覺四相。",
    "X45n0768_005:0622b05": "唯是一心也。又下。三。引二經別證一心成四相。先。",
    "X45n0768_005:0622b06": "淨名。意云。無常之法。必無自性。以無性故。即不生",
    "X45n0768_005:0622b07": "滅。不生滅。證一心。無常。證四相。楞下。次。楞伽。此引",
    "X45n0768_005:0622b08": "宋譯文。若唐譯云。五識身非流轉。總之不論五識",
    "X45n0768_005:0622b09": "七識。皆非無生。故不流轉。圓覺云。知是空華。即無",
    "X45n0768_005:0622b10": "流轉。亦無身心受彼生死。如來藏等者。以有實體",
    "X45n0768_005:0622b11": "不可泯故。故生滅處。即如來藏。楞嚴云。生滅去來。",
    "X45n0768_005:0622b12": "本如來藏妙真如性。當知前三句。反明七識無體。",
    "X45n0768_005:0622b13": "非無生。則不流轉。是帶引也。後三句。順明藏心有",
    "X45n0768_005:0622b14": "體。是無生。無性。故流轉。即將彼流轉無性。證此四",
    "X45n0768_005:0622b15": "相無念義。如來藏。即一無念心。生滅等。即四相諸",
    "X45n0768_005:0622b16": "念。此是正引也。深思之。此等下。三。總結大意。真心",
    "X45n0768_005:0622b17": "作諸法者。結釋第三引淨名楞伽二經意。諸法唯",
    "X45n0768_005:0622b18": "真心者。結釋初引攝論一意。合之則結釋第二引",
    "X45n0768_005:0622b19": "楞伽心相相即意。是故下。會通此中文旨以答釋",
    "X45n0768_005:0622b20": "也。然此前四位文一段。及引經後至今文一段。正",
    "X45n0768_005:0622b21": "同圓覺經中。依位漸證。忘心頓證。具明此者。意令",
    "X45n0768_005:0622b22": "頓悟漸修。自然成位。其猶學射。心唯在的。箭有近",
    "X45n0768_005:0622b23": "遠。楞嚴亦云。理則頓悟。乘悟併消。事非頓除。因次",
    "X45n0768_005:0622b24": "第盡。由是若不說漸位。則階降何知。若不說頓門。",
    "X45n0768_005:0622c01": "則終卒難入。由是具說以備修行。",
    "X45n0768_005:0622c02": "△二本覺(二)。初明隨染本覺。二明性淨本覺。初",
    "X45n0768_005:0622c03": "明隨染本覺。",
    "X45n0768_005:0622c04": "【記】亦可前則略說是體。文云。心體離念故。此段是",
    "X45n0768_005:0622c05": "相。文云。生二種相故。後四鏡是體相雙辨。文云。覺",
    "X45n0768_005:0622c06": "體相故。",
    "X45n0768_005:0622c07": "△中又三。初總標。二徵列。三辨相。初總標。",
    "X45n0768_005:0622c08": "復次本覺。隨染分別。生二種相。與彼本覺。不相捨離。",
    "X45n0768_005:0622c09": "【疏】此二既在隨染門中。故云生也。生已不離。不動",
    "X45n0768_005:0622c10": "覺體故。",
    "X45n0768_005:0622c11": "【記】此二下。以是本覺。不合言生。今隨染緣還淨而",
    "X45n0768_005:0622c12": "顯。故有生義。斯則顯故名生。非創然而生也。故下",
    "X45n0768_005:0622c13": "文云。顯現法身等。生已不離者。其實即是彼覺。今",
    "X45n0768_005:0622c14": "此言。是義說也。其猶明鏡。在塵出塵。其體不別。",
    "X45n0768_005:0622c15": "△二徵列。",
    "X45n0768_005:0622c16": "云何為二。一者。智淨相。二者。不思議業相。",
    "X45n0768_005:0622c17": "【疏】智淨者。明本覺隨染還淨之相。不思議業者。明",
    "X45n0768_005:0622c18": "還淨本覺業用之相。此之二相。若離染緣。則不得",
    "X45n0768_005:0622c19": "成。故云隨染也。",
    "X45n0768_005:0622c20": "【記】明本等者。自隨流而還源。自垢染而清淨。亦即",
    "X45n0768_005:0622c21": "自隱而顯也。覺處不覺。久被塵染。却復本真。故云",
    "X45n0768_005:0622c22": "還淨。明還等者。昔以相隱而用廢。今以相顯而用",
    "X45n0768_005:0622c23": "興。其猶出塵之鏡。形對而像生也。此之下。總明二",
    "X45n0768_005:0622c24": "相。得稱隨染所以也。然智淨相。離自業識等染緣",
    "X45n0768_005:0623a01": "故不成。以無能顯故。故下云。若離不覺之心。則無",
    "X45n0768_005:0623a02": "真覺自相可說等。若不思議業相。離彼眾生等染",
    "X45n0768_005:0623a03": "緣故。亦不成以無能感故。故下云。諸佛如來。唯是",
    "X45n0768_005:0623a04": "法身智相之身第一義諦。無有世諦境界。離於施",
    "X45n0768_005:0623a05": "作。但隨眾生見聞得益。故說為用。由是此二。俱名",
    "X45n0768_005:0623a06": "隨染。",
    "X45n0768_005:0623a07": "△三辨相(二)。初智淨相。二不思議業相。初智淨",
    "X45n0768_005:0623a08": "相(二)。初直明淨相。二問答釋成。初直明淨相(二)。",
    "X45n0768_005:0623a09": "初因。二果。初因。",
    "X45n0768_005:0623a10": "智淨相者。謂依法力熏習。如實修行。滿足方便故。",
    "X45n0768_005:0623a11": "【疏】智句。牒章。法力熏者。真如內熏之力。及所流教",
    "X45n0768_005:0623a12": "法外緣熏力。此在地前。依此熏力。修習資糧加行",
    "X45n0768_005:0623a13": "善根也。如實修者。登地已上。行契真如也。滿足者。",
    "X45n0768_005:0623a14": "十地行終也。此在金剛因位極處。",
    "X45n0768_005:0623a15": "【記】真如等者。在內為理法。在外為教法。雖內外不",
    "X45n0768_005:0623a16": "同。皆名為法。由是論中通言法也。此在等者。但由",
    "X45n0768_005:0623a17": "熏習力故。緣教修行。從初信位。終至第十迴向也。",
    "X45n0768_005:0623a18": "資糧者。謂十信三賢。具修福智。為成佛之資糧故。",
    "X45n0768_005:0623a19": "亦名順解脫分善。加行者。即暖。頂。忍。世第一。四種",
    "X45n0768_005:0623a20": "加行。此在三賢位後。十地位前。加功用。行。以求見",
    "X45n0768_005:0623a21": "道故。亦名順決擇分善。此四加行。依四尋伺四如",
    "X45n0768_005:0623a22": "實觀。觀名。義。名義自性。名義差別。假有實無。如暖",
    "X45n0768_005:0623a23": "頂二位。同修四尋伺觀。忍世第一。同修四如實觀。",
    "X45n0768_005:0623a24": "暖位修明得定。發下尋伺。觀無所取。頂位修明增",
    "X45n0768_005:0623b01": "定。發上尋伺。重觀無所取。忍位修印順定。印前順",
    "X45n0768_005:0623b02": "後。發下如實智。此有三品。下品印無所取。中品順",
    "X45n0768_005:0623b03": "無能取。上品印無能取。言如實智者。如實遍知名",
    "X45n0768_005:0623b04": "等四法。離識非有。所取若無。能取亦無也。世第一",
    "X45n0768_005:0623b05": "位。依無間定。發上如實智。雙印二空。又離所取。能",
    "X45n0768_005:0623b06": "除遍計。離能取。除依他起。雙印二空。得圓成實。猶",
    "X45n0768_005:0623b07": "帶空相。非真唯識。故彼頌云。現前立少物。謂是唯",
    "X45n0768_005:0623b08": "識性。以有所得故。非實住唯識。登地已上者。初地",
    "X45n0768_005:0623b09": "見道。二地已上。即是修道。以此二位。證真起行。還",
    "X45n0768_005:0623b10": "契於真也。非同地前緣教而修。故云如實。以地前",
    "X45n0768_005:0623b11": "是教道。此名證道故。金剛等者。於此定位二種道",
    "X45n0768_005:0623b12": "中。方便道也。義見前文。",
    "X45n0768_005:0623b13": "△二果。",
    "X45n0768_005:0623b14": "破和合識相。滅相續心相。顯現法身。智淳淨故。",
    "X45n0768_005:0623b15": "【疏】由前方便。能破和合識內生滅之相。顯不生滅",
    "X45n0768_005:0623b16": "之性。此根本無明盡故。心無所合。即顯法身本覺",
    "X45n0768_005:0623b17": "義也。即於此時。能滅染心之中業相等相續之相。",
    "X45n0768_005:0623b18": "不滅相續心體。故令隨染本覺之心。遂即還源。成",
    "X45n0768_005:0623b19": "淳淨圓智。成於應身始覺義也。然此始覺。無別始",
    "X45n0768_005:0623b20": "起。即是本覺隨染作也。今染緣既息。始還同本。故",
    "X45n0768_005:0623b21": "云淳淨。淳淨智。即智德。餘皆斷德也。",
    "X45n0768_005:0623b22": "【記】由前等者。即方便行為能破。生滅相為所破。又",
    "X45n0768_005:0623b23": "方便道為能顯。不生滅性為所顯。此根等者。以未",
    "X45n0768_005:0623b24": "至此位之前。根本無明。與真淨心。常相和合。成此",
    "X45n0768_005:0623c01": "識相。今至此位。無明既盡。唯一心在照體獨立。與",
    "X45n0768_005:0623c02": "誰為合。故中論云。一法云何合。即顯等者。此中疏",
    "X45n0768_005:0623c03": "意。明今論文是隔句顯發(准理。論文應云。破和合識相。顯現法身。滅相續",
    "X45n0768_005:0623c04": "心相。智淳淨故。故今疏隔句顯發論文。是依義不依文以釋也)。謂破和合識內根",
    "X45n0768_005:0623c05": "本無明生滅之相。即顯不生滅法身本覺。滅染心",
    "X45n0768_005:0623c06": "中業等相續之相。成淳淨圓智報身始覺。今此且",
    "X45n0768_005:0623c07": "明初段顯法身義。法身即本覺。隱顯得名。今雙舉",
    "X45n0768_005:0623c08": "者。要對後始覺故也。即於等者。以六染心。皆依無",
    "X45n0768_005:0623c09": "明。與真和合而得相續。今無明既盡。和合不成。染",
    "X45n0768_005:0623c10": "心依何而得相續。故並隨滅。然諸染心。皆相妄而",
    "X45n0768_005:0623c11": "體真。故相滅而體不滅。故云不滅心體也。故令等",
    "X45n0768_005:0623c12": "者。比以無明和合。染心相續。故使本覺。曠劫隨流。",
    "X45n0768_005:0623c13": "今既無明破。染心滅。無所拘累。故得此心。却復元",
    "X45n0768_005:0623c14": "淨。其猶窮子歸家。摩尼出垢也。成淳淨圓智者。不",
    "X45n0768_005:0623c15": "雜故淳。離染故淨。無缺故圓。滅識故智。成應身始",
    "X45n0768_005:0623c16": "覺者。應有二意。一者。應字。平聲呼。名相應身。謂始",
    "X45n0768_005:0623c17": "覺智與本覺相應。即報身也。例如下云自然相應。",
    "X45n0768_005:0623c18": "二者。真諦三藏。呼報身為應身。應地前相似名字",
    "X45n0768_005:0623c19": "覺位菩薩。名為劣應。亦名為化。應地上隨分覺位",
    "X45n0768_005:0623c20": "菩薩。名為勝應。亦名為報。此之他報。屬下用中。今",
    "X45n0768_005:0623c21": "是自受用報。修因所感。故名為應。智德圓淨。亦名",
    "X45n0768_005:0623c22": "智身。並屬此攝。然此始覺與前本覺。皆是能成。此",
    "X45n0768_005:0623c23": "應身與前法身。皆是所成。意謂識相破而性在。性",
    "X45n0768_005:0623c24": "即本覺。本覺能成法身。心相滅而智淨。智即始覺。",
    "X45n0768_005:0624a01": "始覺能成報身。此皆義說能所成也。然此段文。亦",
    "X45n0768_005:0624a02": "是海東疏義。疏註參而用之。石壁失照。作應化解。",
    "X45n0768_005:0624a03": "不知下之不思議業相。方是應化身故。如此。則三",
    "X45n0768_005:0624a04": "身義足不爾。文中便成欠剩。剩一化身。欠一報也。",
    "X45n0768_005:0624a05": "然此下。始本同也。以始覺是本之用。由有染故。本",
    "X45n0768_005:0624a06": "覺起用以為對治。今染緣既息。用還歸體。故轉其",
    "X45n0768_005:0624a07": "名為圓淨智也。斷德者。除淳淨智外。餘三句文。悉",
    "X45n0768_005:0624a08": "是斷德。識與心相。是所斷法。法身。是彼斷所顯故。",
    "X45n0768_005:0624a09": "後之一相。即是恩德。則三德備矣。若依此說。前之",
    "X45n0768_005:0624a10": "應身。正當屬報。文理甚順。",
    "X45n0768_005:0624a11": "△二問答釋成(二)。初執真同妄問。二簡妄異真答。",
    "X45n0768_005:0624a12": "初執真同妄問。",
    "X45n0768_005:0624a13": "此義云何。",
    "X45n0768_005:0624a14": "【疏】問意云。如上所說動彼靜心。成於起滅。今既盡",
    "X45n0768_005:0624a15": "於生滅。應滅靜心。",
    "X45n0768_005:0624a16": "【記】如上等者。前云依如來藏故。有生滅心。仍說和",
    "X45n0768_005:0624a17": "合不相捨離。今生滅既滅。真亦合滅。如何却云滅",
    "X45n0768_005:0624a18": "相續心顯現法身智淳淨耶。斯則約相即門。以相",
    "X45n0768_005:0624a19": "難性也。",
    "X45n0768_005:0624a20": "△二簡妄異真答(三)。初法。二喻。三合。初法。",
    "X45n0768_005:0624a21": "以一切心識之相。皆是無明。無明之相。不離覺性。非",
    "X45n0768_005:0624a22": "可壞非不可壞。",
    "X45n0768_005:0624a23": "【疏】以下。答意云。業等染心。名諸識相。此等皆是不",
    "X45n0768_005:0624a24": "覺之相。非約心體說。",
    "X45n0768_005:0624b01": "【記】初。釋正難。前說心成識者。但是心相成識。今言",
    "X45n0768_005:0624b02": "識滅者。亦是心相滅。斯則生之與滅。皆約心相。不",
    "X45n0768_005:0624b03": "約心體。故得說言滅相續心顯法身等。此則約非",
    "X45n0768_005:0624b04": "一門。性相不即而答也。",
    "X45n0768_005:0624b05": "【疏】無明下。轉難云。既言識相。皆是無明。故說滅者。",
    "X45n0768_005:0624b06": "皆應別有體性。離於真如。即真妄別體難也。故此",
    "X45n0768_005:0624b07": "答云。如此諸識不覺之相。不離隨染本覺之性。",
    "X45n0768_005:0624b08": "【記】次。釋轉難。難意云。既若起滅不干心體。斯則真",
    "X45n0768_005:0624b09": "妄迢然。如何前云轉彼靜心成起滅耶。此約性相",
    "X45n0768_005:0624b10": "相離義邊為轉難也。如此等者。意云。前雖云相滅。",
    "X45n0768_005:0624b11": "但是相融歸性。義說為滅。以此識相。不離覺性故。",
    "X45n0768_005:0624b12": "是則真妄元無別體。如何難云離真有妄耶。此乃",
    "X45n0768_005:0624b13": "約性相不離義以答釋也。",
    "X45n0768_005:0624b14": "【疏】非可下。謂此無明之相。與彼本覺之性。非一非",
    "X45n0768_005:0624b15": "異。非異故非可壞。非一故非不可壞。若依非異非",
    "X45n0768_005:0624b16": "可壞義說。無明即明故。涅槃經云。明與無明。其性",
    "X45n0768_005:0624b17": "無二。無二之性。即是實性。若就非一非不可壞義",
    "X45n0768_005:0624b18": "說。無明有可滅故。涅槃云。因滅無明。得菩提燈。無",
    "X45n0768_005:0624b19": "明滅覺性不壞。滅惑之義。準此知之。",
    "X45n0768_005:0624b20": "【記】三。結前義。雙結成前二義也。前句結後義。相不",
    "X45n0768_005:0624b21": "離性。成得轉彼靜心為起滅等。後句結前義。心相",
    "X45n0768_005:0624b22": "是無明。成得滅相續心現法身等。非一異等者。後",
    "X45n0768_005:0624b23": "譯本云。相與本覺。非一非異。非是可壞。非不可壞",
    "X45n0768_005:0624b24": "等。生滅門初。已曾廣釋。今却以彼非一異義。成此",
    "X45n0768_005:0624c01": "文中非壞不壞義。此即約義總標也。若依下。引經",
    "X45n0768_005:0624c02": "別釋。無明即明。故不可壞。壞則壞於明體故。涅槃",
    "X45n0768_005:0624c03": "具云。明與無明。凡夫為二。智者了達。其性無二。無",
    "X45n0768_005:0624c04": "二之性。即是實性。若就等者。以識相即非心體故。",
    "X45n0768_005:0624c05": "所以因滅無明。得菩提也。無明滅下。結成可壞之",
    "X45n0768_005:0624c06": "義。此正顯前文滅相續心顯法身也。如正法念經",
    "X45n0768_005:0624c07": "說。水乳一處。鵝王飲之。乳盡水在。滅惑準者。世人",
    "X45n0768_005:0624c08": "皆謂斷盡惑結。然後證真。殊不知惑體本真。全覺",
    "X45n0768_005:0624c09": "之不覺。如迷東為西。誰之過耶。而欲求滅西相。然",
    "X45n0768_005:0624c10": "後見東。愚之甚矣。",
    "X45n0768_005:0624c11": "△二喻。",
    "X45n0768_005:0624c12": "如大海水。因風波動。水相風相。不相捨離。而水非動",
    "X45n0768_005:0624c13": "性。若風止滅。動相則滅。濕性不壞故。",
    "X45n0768_005:0624c14": "【疏】一。水因風動。真隨妄轉喻。二。水風不離。真妄相",
    "X45n0768_005:0624c15": "依喻。三。水非動性。真體不變喻。此顯非自性動。但",
    "X45n0768_005:0624c16": "隨他動也。四風滅濕不壞。息妄顯真喻。此明若自",
    "X45n0768_005:0624c17": "性動者。動相滅時。濕性隨滅而但隨他動。故動相",
    "X45n0768_005:0624c18": "滅時。濕性不壞。",
    "X45n0768_005:0624c19": "【記】真隨妄轉者。即下淨心因無明風動。水風不離",
    "X45n0768_005:0624c20": "者。濕是水相。動是風相。動處全濕。濕處全動。是不",
    "X45n0768_005:0624c21": "相捨離。亦可水相者。波動也。風相者。亦波動也。以",
    "X45n0768_005:0624c22": "水之與風。俱用波為相。故云不相捨離。以喻一切",
    "X45n0768_005:0624c23": "染法。依真而起。由癡所發。染法望真(波望水)。是真之",
    "X45n0768_005:0624c24": "相(水相)。若望於癡(波望風)。是癡之相(風相)。如下云。以一切",
    "X45n0768_005:0625a01": "染法(波)。皆是不覺相(風)故。又云。皆同真如性相(水)。",
    "X45n0768_005:0625a02": "故此喻之。真妄相依者。即下心與無明。不相捨離。",
    "X45n0768_005:0625a03": "真體不變者。即下心非動性。心性寂滅。本非動作。",
    "X45n0768_005:0625a04": "以不守自性。隨他無明。故成起滅。如水濕性。本不",
    "X45n0768_005:0625a05": "動搖。由風故動也。息妄顯真者。即下無明滅。相續",
    "X45n0768_005:0625a06": "則滅。智性不滅。此明等者。意謂若自真性是動法",
    "X45n0768_005:0625a07": "者。識相滅時。真性應滅。今既不滅。應知非自性動",
    "X45n0768_005:0625a08": "也。如彼水性。若自性動波相滅時。濕性應滅。今既",
    "X45n0768_005:0625a09": "不滅。應知非自性動也。",
    "X45n0768_005:0625a10": "△三合。",
    "X45n0768_005:0625a11": "如是眾生自性清淨心。因無明風動。心與無明。俱無",
    "X45n0768_005:0625a12": "形相。不相捨離。而心非動性。若無明滅。相續則滅。智",
    "X45n0768_005:0625a13": "性不壞故。",
    "X45n0768_005:0625a14": "【疏】一。心因無明動。合水隨風動也。以水不能自浪。",
    "X45n0768_005:0625a15": "要因風起波。風不能自現動相。要因水方現動相。",
    "X45n0768_005:0625a16": "故風動即水動。無別體也。所況可知。二。心無明不",
    "X45n0768_005:0625a17": "離。合風水相依也。以濕全動。故無於水相。以動全",
    "X45n0768_005:0625a18": "濕。故無於風相。心法亦爾。真心隨熏。全作識浪。故",
    "X45n0768_005:0625a19": "無心相。然彼識浪。皆即是真。故無無明相。三。心非",
    "X45n0768_005:0625a20": "動性。合水性不動也。四。無明滅智不壞。合風息顯",
    "X45n0768_005:0625a21": "水。根本無明滅。合風滅。業識滅。合動相滅。隨染本",
    "X45n0768_005:0625a22": "覺照察之性不滅。合濕性不壞也。",
    "X45n0768_005:0625a23": "【記】水隨風動者。即前大海因風波動也。以水下。喻。",
    "X45n0768_005:0625a24": "所況句。合。應云。以心不能自生其識。要因無明以",
    "X45n0768_005:0625b01": "成識等。無明不能自現妄相。要因心方現妄相。故",
    "X45n0768_005:0625b02": "無明動相。即心動相。無別體也。故前云。染法望真。",
    "X45n0768_005:0625b03": "是真之相。若望無明。是無明相也。風水相依者。即",
    "X45n0768_005:0625b04": "前水相風相。不相捨離。然於中俱無形相義。喻中",
    "X45n0768_005:0625b05": "不言。故今疏中。約法顯喻。以濕下。喻明無水風相。",
    "X45n0768_005:0625b06": "心法下。法合說無心無明相。若據疏意。即約全奪",
    "X45n0768_005:0625b07": "兩亡之義。今於疏外。別助一解。言心與無明俱無",
    "X45n0768_005:0625b08": "形相者。此約真妄各住自位時說也。舉此義者。要",
    "X45n0768_005:0625b09": "顯真妄之相。不相離故。以真本無形相。約染心以",
    "X45n0768_005:0625b10": "說其相。無明亦無形相。還指染心以為其相。斯則",
    "X45n0768_005:0625b11": "住自位時。雖無形相。而真妄和合。共現染相。以此",
    "X45n0768_005:0625b12": "染法。亦是真如相。亦是無明相。故云不相捨離。如",
    "X45n0768_005:0625b13": "父母共生一子。此子亦是父之子。亦是母之兒也。",
    "X45n0768_005:0625b14": "問。何故前喻中。只言風相水相。不相捨離。而不云",
    "X45n0768_005:0625b15": "俱無形相耶。答。以前文中。但喻不相捨離義。不喻",
    "X45n0768_005:0625b16": "無形相義。以水不起波相時。亦有濕相故。風動相",
    "X45n0768_005:0625b17": "亦如是。但取分喻。故不言無形相也。問。喻中云風",
    "X45n0768_005:0625b18": "相水相。法中云俱無形相。法喻豈齊耶。答。喻中就",
    "X45n0768_005:0625b19": "所起共相(波浪)說。故皆云相。法中就能起自相(心無明)",
    "X45n0768_005:0625b20": "說。故云俱無。雖無自相之相。而有共相(染法)之相。法",
    "X45n0768_005:0625b21": "喻正齊也。然喻中約已起。故云相。法中約未起。故",
    "X45n0768_005:0625b22": "云俱無。又喻中約合法。故云相。法中約開法。故云",
    "X45n0768_005:0625b23": "俱無也。然今法喻正意。只明無明之相。與覺性不",
    "X45n0768_005:0625b24": "相捨離義。不顯無形相義。故前喻中。不喻此也。合",
    "X45n0768_005:0625c01": "中雖有無形相言。正意亦要顯不相離。詳之。水性",
    "X45n0768_005:0625c02": "不動者。即前水非動性。風息顯水者。即前云。若風",
    "X45n0768_005:0625c03": "止滅。動相則滅。濕性不壞。一一別配。可知。根本下。",
    "X45n0768_005:0625c04": "釋無明句。業識下。釋相續句。隨染下。釋智性句。並",
    "X45n0768_005:0625c05": "可見。",
    "X45n0768_005:0625c06": "△二不思議業相(二)。初依體總標。二約用別辨。",
    "X45n0768_005:0625c07": "初依體總標。",
    "X45n0768_005:0625c08": "不思議業相者。以依智淨相。能作一切勝妙境界。",
    "X45n0768_005:0625c09": "【疏】不句。牒章。能作境者。謂與眾生。作六根境界故。",
    "X45n0768_005:0625c10": "寶性論云。諸佛如來身。如虗空無相。為諸勝智者。",
    "X45n0768_005:0625c11": "作六根境界。示現微妙色。出於妙音聲。令齅佛戒",
    "X45n0768_005:0625c12": "香。與佛妙法味。使覺三昧觸。令知深妙法。故名妙",
    "X45n0768_005:0625c13": "境界。",
    "X45n0768_005:0625c14": "【記】論云。依智淨者。是依真起應。如依鏡明。現諸色",
    "X45n0768_005:0625c15": "像也。謂前隨染本覺之心。始得淳淨。依此智力。現",
    "X45n0768_005:0625c16": "應化身。與彼眾生作利益故。故寶性論云。何者。成",
    "X45n0768_005:0625c17": "就自身利益。謂得解脫。遠離煩惱障智障。得無障",
    "X45n0768_005:0625c18": "礙清淨法身故。何者。他身利益。既得成就自身利",
    "X45n0768_005:0625c19": "益已。無始世來。自然依彼二種佛身。示現世間自",
    "X45n0768_005:0625c20": "在力行。是名成就他身利益。他身。即應身也。唯識",
    "X45n0768_005:0625c21": "論云。大圓鏡智。能現能生身土智影等。疏云謂與",
    "X45n0768_005:0625c22": "等者。一切雖多。不出六境。故標此也。寶性下。引論",
    "X45n0768_005:0625c23": "釋義。虗空無相者。即前所依之真身。唯是如如及",
    "X45n0768_005:0625c24": "如如智。周遍一切。無有差別。故如虗空。為勝智者。",
    "X45n0768_005:0626a01": "即能感應化之機。深猒生死。樂求涅槃故。此有二",
    "X45n0768_005:0626a02": "類。一。地上感勝應身。二。地前等感劣應身。作六根",
    "X45n0768_005:0626a03": "境。如文具顯。",
    "X45n0768_005:0626a04": "△二約用別辨。",
    "X45n0768_005:0626a05": "所謂無量功德之相。常無斷絕。隨眾生根。自然相應。",
    "X45n0768_005:0626a06": "種種而現。得利益故。",
    "X45n0768_005:0626a07": "【疏】所謂下。有四。一。無量相。橫顯業德。廣多無量。二。",
    "X45n0768_005:0626a08": "常無絕。豎顯業根。深窮來際。三。隨相應。顯業勝能。",
    "X45n0768_005:0626a09": "無功應機。四。現得益。顯業勝益。利潤不虗。如此則",
    "X45n0768_005:0626a10": "是報化二身。真如大用。無始無終相續不絕故。",
    "X45n0768_005:0626a11": "【記】先。通釋論文也。業德者。如下云。身有無量色。色",
    "X45n0768_005:0626a12": "有無量相。相有無量好。所住依果。亦有無量種種",
    "X45n0768_005:0626a13": "莊嚴等。業根者。如下云。隨其所應。常能住持。不毀",
    "X45n0768_005:0626a14": "不失。斯則橫豎皆依真覺。故得無量無斷。勝能者。",
    "X45n0768_005:0626a15": "如法華云。應以佛身得度者。即現佛身而為說法",
    "X45n0768_005:0626a16": "等。有感斯應。不用加功。如百水不上升。一月不下",
    "X45n0768_005:0626a17": "降。慈善根力。法爾如此。故論曰自然也。勝益者。或",
    "X45n0768_005:0626a18": "見形以發心。或聞法以起行。乃至知覺。功不唐捐。",
    "X45n0768_005:0626a19": "故云不虗。此二句別釋此文也。如此下。通結上義",
    "X45n0768_005:0626a20": "也。報化等者。報即地上所見。亦名勝應。化即地前",
    "X45n0768_005:0626a21": "所見。亦名劣應。又下云。依於業識。菩薩從初發意。",
    "X45n0768_005:0626a22": "乃至究竟地心所見者。名為報身。依分別事識。凡",
    "X45n0768_005:0626a23": "夫二乘心所見者。名為應身。此二種身。皆淨智所",
    "X45n0768_005:0626a24": "顯真如之用也。無始等者。即前常無斷絕也。下文",
    "X45n0768_005:0626b01": "自顯。",
    "X45n0768_005:0626b02": "【疏】問。始得自利。方起利他之業。云何利他說無始",
    "X45n0768_005:0626b03": "耶。答。以無明盡故。始覺即本覺。然彼本覺。無始世",
    "X45n0768_005:0626b04": "來。常起業用。利益眾生。是故始覺同彼。亦無有始。",
    "X45n0768_005:0626b05": "以一切佛。無差別故。無新舊故。皆無始覺之異故。",
    "X45n0768_005:0626b06": "本覺平等。無始無終故。故能常化眾生。是真如之",
    "X45n0768_005:0626b07": "用。故云不思議業也。此本覺用。與眾生心。本來無",
    "X45n0768_005:0626b08": "二。但不覺隨流。用即不現。妄心猒求。用則於彼心",
    "X45n0768_005:0626b09": "中。稱根顯現。而不作意我現差別。故云隨根自然",
    "X45n0768_005:0626b10": "相應。雖不作意。現無不益。",
    "X45n0768_005:0626b11": "【記】次。問答釋妨也。初問。意云。始得智淨相以自利。",
    "X45n0768_005:0626b12": "方起不思議業以利他。故上云以依智淨作勝境",
    "X45n0768_005:0626b13": "界。若然者。則利他有始。何言無始耶。答下。二答三。",
    "X45n0768_005:0626b14": "初。約一佛釋。本覺常起用者。有其兩意。一。約內熏",
    "X45n0768_005:0626b15": "說。即自體相熏習義。故下云。從無始來。具無漏法。",
    "X45n0768_005:0626b16": "備有不思議業。作境界之性。依此二義。恒常熏習",
    "X45n0768_005:0626b17": "等。二。約應化說。應化不起者。但以妄染覆之。非謂",
    "X45n0768_005:0626b18": "本覺無此應用。亦非固心抑令不起。斯則過在於",
    "X45n0768_005:0626b19": "妄。何責於覺。實如崑竹有龍鳳之音。塵鏡有光明",
    "X45n0768_005:0626b20": "之用。如或裁之以利。磨之以塵。則何患乎。雅韻精",
    "X45n0768_005:0626b21": "明而不顯發耶。以一下。二。等諸佛釋。通約十方三",
    "X45n0768_005:0626b22": "世諸佛。皆以始覺同本。故得應用無始終也。此本",
    "X45n0768_005:0626b23": "覺下。三。同眾生釋。以眾生真心。與佛真心不別。故",
    "X45n0768_005:0626b24": "佛應用。即是眾生應用。用即體起。故云無二。若就",
    "X45n0768_005:0626c01": "佛說。用即屬佛。若就眾生說。用則屬眾生。略同明",
    "X45n0768_005:0626c02": "月現在澄潭。此所現月。亦是月影。亦是潭影。下文",
    "X45n0768_005:0626c03": "廣釋。",
    "X45n0768_005:0626c04": "△二明性淨本覺(二)。初總標。二別釋。初總標。",
    "X45n0768_005:0626c05": "復次覺體相者。有四種大義。與虗空等。猶如淨鏡。",
    "X45n0768_005:0626c06": "【疏】再辨前本覺。故標云復次。牒云者。以空及。鏡。皆",
    "X45n0768_005:0626c07": "有四義。故取之為喻。一。空鏡。謂離一切外物之體。",
    "X45n0768_005:0626c08": "二。不空鏡。鏡體不無。能現萬像。三。淨鏡。謂磨治離",
    "X45n0768_005:0626c09": "垢。四。受用鏡。置之高臺。須者受用。四中前二自性",
    "X45n0768_005:0626c10": "淨。後二離垢淨。又初二就因。隱時說。後二就果。顯",
    "X45n0768_005:0626c11": "時說。又前中約空不空為二。後中約體用為二。又",
    "X45n0768_005:0626c12": "初二體。後二相。故云覺體相也。又初一及第三。明",
    "X45n0768_005:0626c13": "有空義。第二第四。明有鏡義。故舉二喻。",
    "X45n0768_005:0626c14": "【記】論云四種大義者。但明覺相有四種義。以一一",
    "X45n0768_005:0626c15": "義。皆遍法界。遂舉二喻。以虗空喻周遍。故云有大",
    "X45n0768_005:0626c16": "義與虗空等。以淨鏡喻四種。故云有四種義猶如",
    "X45n0768_005:0626c17": "淨鏡。所以具明者。若單舉空喻。則不顯四義。若單",
    "X45n0768_005:0626c18": "舉鏡喻。則不顯周遍。遂雙舉二喻。互相顯發也。又",
    "X45n0768_005:0626c19": "據疏云。以空及鏡皆有四義。則空鏡皆具四種大",
    "X45n0768_005:0626c20": "義也。四種者。謂無相。等現。清淨。明照也。大者。謂遍",
    "X45n0768_005:0626c21": "空。遍現。遍淨。遍照也。空於平等(二)無相(一)義顯。故",
    "X45n0768_005:0626c22": "云與虗空等。鏡於清淨(三)明朗(四)義顯。故云猶如",
    "X45n0768_005:0626c23": "淨鏡。鏡四大義。如疏可知。空四大義。釋相如何。一",
    "X45n0768_005:0626c24": "者。無相空。經云。觀晴明空。唯一晴虗。逈無所有。二",
    "X45n0768_005:0627a01": "者。現相空。經云。譬如虗空。體非羣相。而不拒彼諸",
    "X45n0768_005:0627a02": "相發揮。三者。出離空。經云。出土尺丈。得尺丈空。虗",
    "X45n0768_005:0627a03": "空淺深。隨出多少。四。受用空。經云。若築牆宇。穿為",
    "X45n0768_005:0627a04": "小竇。參合羣器。名為異空。下論文不釋者。例鏡知",
    "X45n0768_005:0627a05": "故。一。下文二。初。略配。空者。此就真體本無妄染。如",
    "X45n0768_005:0627a06": "文云。從本已來。一切染法。不相應故。猶如於鏡。唯",
    "X45n0768_005:0627a07": "有性明。故云空也。鏡中所現。但是影像。其相元無。",
    "X45n0768_005:0627a08": "亦成空義。不空等者。雖無妄染。然有自體。及性功",
    "X45n0768_005:0627a09": "德。若無其體。將何現物。餘二可見。此四如次以配",
    "X45n0768_005:0627a10": "四義。前雙標而後單釋者。以空隨鏡顯也。但釋鏡",
    "X45n0768_005:0627a11": "義。自挾虗空。四中下。二。料揀。配有五對。初。性淨離",
    "X45n0768_005:0627a12": "垢對。二。因隱果顯對。三。空有體用對。四。體相對。五。",
    "X45n0768_005:0627a13": "空鏡對。一三有空義者。然空語雖同。而空義不同。",
    "X45n0768_005:0627a14": "以第一就因。無妄體為空。第三據果。離妄相為空。",
    "X45n0768_005:0627a15": "二四有鏡義者。義亦不同。二以本來現物為鏡。四",
    "X45n0768_005:0627a16": "以隨時照物為鏡。然則一三非無鏡義。二四非無",
    "X45n0768_005:0627a17": "空義。今但取增勝配之。",
    "X45n0768_005:0627a18": "△二別釋(四)。一如實空鏡。二因熏習鏡。三法出離",
    "X45n0768_005:0627a19": "鏡。四緣熏習鏡。一如實空鏡。",
    "X45n0768_005:0627a20": "云何為四。一者。如實空鏡。遠離一切心境界相。無法",
    "X45n0768_005:0627a21": "可現。非覺照義故。",
    "X45n0768_005:0627a22": "【疏】云何句。通徵。一下列釋。如實空者。真如中妄法",
    "X45n0768_005:0627a23": "本無。非先有後無也。遠離等者。倒心妄境。本不相",
    "X45n0768_005:0627a24": "應。非謂有而不現。但以妄法理無。故無可現。如鏡",
    "X45n0768_005:0627b01": "非不能現。但以兔角無故無可現也。非覺照者。有",
    "X45n0768_005:0627b02": "二義。一。以妄念望於真智。本無覺照之功。以情執",
    "X45n0768_005:0627b03": "違理故。如鏡非有外物。以彼外物無照用義故。即",
    "X45n0768_005:0627b04": "顯鏡中無外物體。二。以本覺望於妄念。亦無覺照",
    "X45n0768_005:0627b05": "功能。以妄本無故。如淨眼望空華。無照燭之功。亦",
    "X45n0768_005:0627b06": "如鏡望兔角。此約遍計說。下約依他說。故能現世",
    "X45n0768_005:0627b07": "間境界。",
    "X45n0768_005:0627b08": "【記】如實句。初。標名。本無等者。以從本已來。不相應",
    "X45n0768_005:0627b09": "故。非同隨相之說。未斷則有。斷已始無。故名本無。",
    "X45n0768_005:0627b10": "亦非推之使無也。遠下。二。辨相。論中初二句。正顯",
    "X45n0768_005:0627b11": "空義。無法一句。重辨所空。疏中法喻對顯。昭然可",
    "X45n0768_005:0627b12": "見。非覺照句。三。結名二。初。正釋二。初。約妄無真照",
    "X45n0768_005:0627b13": "之功。此則以所對能。於中先。法說。違理者。理有覺",
    "X45n0768_005:0627b14": "照。妄既違理。即無覺照。既無照用。理中豈能容彼",
    "X45n0768_005:0627b15": "妄耶。由是前云遠離也。如鏡下。次。喻顯。如鏡銅體。",
    "X45n0768_005:0627b16": "本有照用。外木石物。與鏡體違。則無照用。既無照",
    "X45n0768_005:0627b17": "用。鏡中豈能容彼木石物耶。以有照與無照。非和",
    "X45n0768_005:0627b18": "合故。亦猶仁人之家。豈容不仁人共住。以性相違",
    "X45n0768_005:0627b19": "故。二下。後。約真無妄覺之用。此則以能對所。於中",
    "X45n0768_005:0627b20": "亦先法。次喻。並可知。圓覺云。無知覺明。不依諸礙。",
    "X45n0768_005:0627b21": "即斯義也。然此二義之中。雖約妄約真。皆就無能",
    "X45n0768_005:0627b22": "照說也。問。妄屬無明。容無能照。真性明了。教理俱",
    "X45n0768_005:0627b23": "成。何言無照。答。今言真無照者。但無能所之照。不",
    "X45n0768_005:0627b24": "無性明之照。如楞嚴云。性覺必明。妄為明覺。今此",
    "X45n0768_005:0627c01": "但無妄為明覺之照也。疏中約所顯能。非謂但無",
    "X45n0768_005:0627c02": "所照義爾。此約下。二。通妨。或問曰。次云一切境界。",
    "X45n0768_005:0627c03": "悉於中現。云何此言無可現耶。故此釋通。遍計情",
    "X45n0768_005:0627c04": "有理無。依他相有性無。故知此言無可現者。妄無",
    "X45n0768_005:0627c05": "體故。下云現者。有虗相故。其次云常住一心等。即",
    "X45n0768_005:0627c06": "明依他無體。唯是圓成。則三性之義備矣。",
    "X45n0768_005:0627c07": "△二因熏習鏡。",
    "X45n0768_005:0627c08": "二者。因熏習鏡。謂如實不空。一切世間境界。悉於中",
    "X45n0768_005:0627c09": "現。不出不入。不失不壞。常住一心。以一切法。即真實",
    "X45n0768_005:0627c10": "性故。又一切染法。所不能染。智體不動。具足無漏熏",
    "X45n0768_005:0627c11": "眾生故。",
    "X45n0768_005:0627c12": "【疏】因有二因義。初。能作現法之因。二。作內熏之因。",
    "X45n0768_005:0627c13": "亦可初是因義。後是熏習義。故云因熏習也。",
    "X45n0768_005:0627c14": "【記】初。標名。現法因者。以次云現境界故。內熏因者。",
    "X45n0768_005:0627c15": "次云熏眾生故。亦可下。重辨。斯則因義通而熏義",
    "X45n0768_005:0627c16": "局也。以現法及熏習。俱名因故。現法非是熏習義",
    "X45n0768_005:0627c17": "故。",
    "X45n0768_005:0627c18": "【疏】不空。此總出因熏法體。謂有自體。及性功德故。",
    "X45n0768_005:0627c19": "【記】次。出體。有自體者。異妄無自體故。及功德者。異",
    "X45n0768_005:0627c20": "恒沙煩惱故。妄則不唯無功德。兼無自體。真則不",
    "X45n0768_005:0627c21": "唯有自體。兼有功德。如前文云。以有自體。具足無",
    "X45n0768_005:0627c22": "量性功德故。",
    "X45n0768_005:0627c23": "【疏】一切下。別釋二因。初因。境界悉現者。明一切法",
    "X45n0768_005:0627c24": "離此心外。無別體性。猶如鏡中。能現影也。不出者。",
    "X45n0768_005:0628a01": "明心待熏。故變現諸法。非不待熏而自出也。不入",
    "X45n0768_005:0628a02": "者。離心無別能熏。故不從外入也。不失者。雖復不",
    "X45n0768_005:0628a03": "從內出外入。緣起之法。顯現不無也。不壞者。諸法",
    "X45n0768_005:0628a04": "緣集。起無所從。不異真如。故不可壞。如鏡中影。非",
    "X45n0768_005:0628a05": "刃能傷。以同鏡故。住一心者。會相同體。即真性者。",
    "X45n0768_005:0628a06": "釋成同體所由。以於心中顯現。無出入等故。即無",
    "X45n0768_005:0628a07": "體性。無體性故。本來平等。不異真如。故云常住一",
    "X45n0768_005:0628a08": "心即真實性。",
    "X45n0768_005:0628a09": "【記】三。釋義二。初。現法因。離心無者。下云。三界虗偽。",
    "X45n0768_005:0628a10": "唯心所現。離心則無六塵境界。明心等者。待無明",
    "X45n0768_005:0628a11": "緣熏。方變諸法。若自出者。無明斷後。應出法無窮。",
    "X45n0768_005:0628a12": "則修斷何益。故知不待無明。法則不從內出。離心",
    "X45n0768_005:0628a13": "等者。雖云待緣熏方出。非謂別有他法。自外而入",
    "X45n0768_005:0628a14": "為能熏耳。以是即心不覺之因為能熏故。能熏既",
    "X45n0768_005:0628a15": "非心外。所現安得離真。故非外入。又此諸法。全心",
    "X45n0768_005:0628a16": "而成。非謂諸法從心內出而現於外。此即非如人",
    "X45n0768_005:0628a17": "從室內而出名為現也。又非別有諸法自外而來。",
    "X45n0768_005:0628a18": "入此心中以現其影。此即非如形對於鏡而現其",
    "X45n0768_005:0628a19": "像也。以心無內外故。雖復等者。心境歷然。染淨宛",
    "X45n0768_005:0628a20": "爾故。諸法下。法喻者。鏡。喻真如心。影。喻法緣無從。",
    "X45n0768_005:0628a21": "刃傷。喻智斷。心鏡上無明塵垢。智刃可刮斷。而心",
    "X45n0768_005:0628a22": "鏡內法影。非智刃可割傷也。斯則性起為相。故不",
    "X45n0768_005:0628a23": "失。相同於性。故不壞。以心無失壞故。此四句。揀濫。",
    "X45n0768_005:0628a24": "謂內能不出。外所不入。緣起不失。理實不壞。又因",
    "X45n0768_005:0628b01": "不出。緣不入。相不失。性不壞。又內不從六根出。外",
    "X45n0768_005:0628b02": "不從五塵入。果不從當來失。因不從過去壞。又不",
    "X45n0768_005:0628b03": "從自性生。不出也。不從他性生。不入也。不從無因",
    "X45n0768_005:0628b04": "生。不失也。失去親生真因。便為無因性故。不從共",
    "X45n0768_005:0628b05": "性生。不壞也。自他各壞其體。方可成共性故。常住",
    "X45n0768_005:0628b06": "一心者。有二意。一者。以一切法。常依一心而住。故",
    "X45n0768_005:0628b07": "得不出不入。不失不壞也。二者。諸法當體常住。唯",
    "X45n0768_005:0628b08": "是一心。一心之外。無有一法可為出入失壞也。故",
    "X45n0768_005:0628b09": "經云。世間相常住。此二中前義為正。以下有論自",
    "X45n0768_005:0628b10": "釋成故。此一句。正顯。良以常住一心。故得一切境",
    "X45n0768_005:0628b11": "界悉皆現也。疏文可知。釋成同體等者。意云。何以",
    "X45n0768_005:0628b12": "諸法。常依一心而住耶。故此釋云。以諸法相。即是",
    "X45n0768_005:0628b13": "真性體故。斯則以此二句。近釋上同體義也。以於",
    "X45n0768_005:0628b14": "下。通敘前文者。顯此段論。是展轉互相釋成也。若",
    "X45n0768_005:0628b15": "欲易明。應云。一切境界。悉於心中顯現者。以無出",
    "X45n0768_005:0628b16": "入失壞故。無出入失壞者。即無體性住一心故。住",
    "X45n0768_005:0628b17": "於一心無體性者。以一切法。本來平等。不異真如",
    "X45n0768_005:0628b18": "性故。是則此二句。遠結前後一段義也。",
    "X45n0768_005:0628b19": "【疏】又一切下。釋後因。謂以性淨故。雖現染法。非染",
    "X45n0768_005:0628b20": "所污。非直現染之時。非染所染。亦乃由現染故。反",
    "X45n0768_005:0628b21": "顯本淨。如鏡明淨。能現穢物。穢物現時。反顯鏡淨。",
    "X45n0768_005:0628b22": "豈此穢物能汗鏡耶。若不現染。則無以顯其不染。",
    "X45n0768_005:0628b23": "是故現染。釋成不染義。智體不動者。以本無染。今",
    "X45n0768_005:0628b24": "無始淨。是故本覺之智。未曾移動。又雖現染。不為",
    "X45n0768_005:0628c01": "所染。故云不動。如鏡中像。隨質轉變。然其鏡體。未",
    "X45n0768_005:0628c02": "曾移動也。具足無漏者。謂此本覺中恒沙性德。無",
    "X45n0768_005:0628c03": "所少也。熏眾生者。謂又與眾生。作內熏之因。令猒",
    "X45n0768_005:0628c04": "生死苦。樂求涅槃樂。故勝鬘經云。由有如來藏。能",
    "X45n0768_005:0628c05": "猒生死。樂求涅槃。佛性論云。自性清淨心。名為道",
    "X45n0768_005:0628c06": "諦。",
    "X45n0768_005:0628c07": "【記】二。熏習因。以性下。順釋文。非直下。別顯意。先。法。",
    "X45n0768_005:0628c08": "次。喻。若不下。反以結成。以本下。約本淨今淨明不",
    "X45n0768_005:0628c09": "動。又雖下。約現染不染明不動。亦先。法。後。喻。此本",
    "X45n0768_005:0628c10": "下。即下所說大智慧光明義。乃至無有所少義等。",
    "X45n0768_005:0628c11": "又與下。即自體相熏習義。勝鬘下。引經論證。道諦。",
    "X45n0768_005:0628c12": "即出世因。熏習因也。",
    "X45n0768_005:0628c13": "△三法出離鏡。",
    "X45n0768_005:0628c14": "三者。法出離鏡。謂不空法。出煩惱礙智礙。離和合相。",
    "X45n0768_005:0628c15": "淳淨明故。",
    "X45n0768_005:0628c16": "【疏】謂真如之法。出於二障。離於和合。故云出離。前",
    "X45n0768_005:0628c17": "是在纏性淨不空如來藏。今明不空出纏離垢法",
    "X45n0768_005:0628c18": "身。如寶性論云。有二淨。一。自性淨。以同相故。二。離",
    "X45n0768_005:0628c19": "垢淨。以勝相故。不空。出法體也。即前因熏之法。惱",
    "X45n0768_005:0628c20": "礙者。麤細染心。智礙者。所依無明。離和合者。淨心",
    "X45n0768_005:0628c21": "出障。破業識等和合。淳者。離和合雜相故。淨者。無",
    "X45n0768_005:0628c22": "惑染故。明者。出無明故。謂大智慧光明等。",
    "X45n0768_005:0628c23": "【記】初。標名。謂下。解釋當文。前是下。料揀前後。性淨。",
    "X45n0768_005:0628c24": "即初義。不空。即二義。彼二在纏。故通名如來藏。但",
    "X45n0768_005:0629a01": "以空不空異耳。今明不空者。與前不空義同。法身",
    "X45n0768_005:0629a02": "者。與前如來藏。義異體同。彼隱此顯。故前云依法",
    "X45n0768_005:0629a03": "身說本覺。後云如來藏亦名如來法身。然法身但",
    "X45n0768_005:0629a04": "屬第三鏡。其後一鏡即是報化身也。寶性下。引證。",
    "X45n0768_005:0629a05": "同相者。通凡聖故。勝相者。勝於因故。然初淨。即前",
    "X45n0768_005:0629a06": "二義。後淨。即後二義。不空下。二。出體。即前法者。即",
    "X45n0768_005:0629a07": "是前為二因之法也。前明熏因。今明離障。故重指",
    "X45n0768_005:0629a08": "之。惱障下。三。辨相。麤細染心者。四麤三細心也。下",
    "X45n0768_005:0629a09": "云。染心義者。名煩惱礙。所依無明者。根本枝末。是",
    "X45n0768_005:0629a10": "六染所依法故。下云。無明義者。名為智礙。出障者。",
    "X45n0768_005:0629a11": "出前二礙。礙。即障也。二障既出。業識等亡。心無所",
    "X45n0768_005:0629a12": "合。故云離也。離和合等三段。即翻前和合煩惱智",
    "X45n0768_005:0629a13": "礙。成此淳淨明故。淳是總。淨明為別。謂淳淨故。淳",
    "X45n0768_005:0629a14": "明故。淳淨。即滿淨義。揀異菩薩等是分淨故。淳明。",
    "X45n0768_005:0629a15": "即滿覺義。揀異菩薩等是分覺故。斯則六染盡故。",
    "X45n0768_005:0629a16": "謂之淳淨。二覺圓故。謂之淳明也。又此三字。即圓",
    "X45n0768_005:0629a17": "三德。謂法身。解脫。般若。如次配知。備此三點以成",
    "X45n0768_005:0629a18": "大般涅槃。",
    "X45n0768_005:0629a19": "△四緣熏習鏡。",
    "X45n0768_005:0629a20": "四者。緣熏習鏡。謂依法出離故。徧照眾生之心。令修",
    "X45n0768_005:0629a21": "善根。隨念示現故。",
    "X45n0768_005:0629a22": "【疏】即彼本覺出障之時。隨照物機。示現萬化。與彼",
    "X45n0768_005:0629a23": "眾生。作外緣熏力。故云依法乃至示現。問。前隨染",
    "X45n0768_005:0629a24": "中智淨。與此法出離何別。前業用。與此緣熏何別。",
    "X45n0768_005:0629b01": "答。前約隨染故。還淨說為智。即明彼智用。俱就始",
    "X45n0768_005:0629b02": "覺說。此約自性故。離障顯法體。即明此法用。俱就",
    "X45n0768_005:0629b03": "法體說。是故前云智。此云法。前云業。此云緣也。然",
    "X45n0768_005:0629b04": "法智雖殊。體無差別。以始覺即本覺故。但今就義",
    "X45n0768_005:0629b05": "開說。故有境智不同也。",
    "X45n0768_005:0629b06": "【記】論云緣熏習者。初。標名也。緣。即外緣。為諸眾生",
    "X45n0768_005:0629b07": "而作發起善根之外緣故。熏。資熏也。謂熏成習氣。",
    "X45n0768_005:0629b08": "發善根故。論云謂依法下。次。釋相。初一句。躡前起。",
    "X45n0768_005:0629b09": "依於體相也。次三句。釋本門。起於業用也。謂依前",
    "X45n0768_005:0629b10": "法體。出離惑染。遂成三輪不思議化。徧照。即意輪",
    "X45n0768_005:0629b11": "鑒機。示現。即身口設化。以此為緣熏習力故。令修",
    "X45n0768_005:0629b12": "善根也。疏中二。先。通釋論文。與彼等者。謂與二乘",
    "X45n0768_005:0629b13": "十信作差別緣。與三賢十地作平等緣。如下用熏",
    "X45n0768_005:0629b14": "習中說。問前下。次。料揀前後二。初。辨異二義。問意",
    "X45n0768_005:0629b15": "可知。答中。前約等者。意明前之二相。與此二鏡。法",
    "X45n0768_005:0629b16": "體無二。為門有殊。謂前二相以智為門。故云俱就",
    "X45n0768_005:0629b17": "始覺。後二鏡以理為門。故云俱就法體。又前約相",
    "X45n0768_005:0629b18": "說。故云生二種相。此約性說。故二種俱言法。又前",
    "X45n0768_005:0629b19": "約對染明淨相。故云智淨等。此約自性顯大義。故",
    "X45n0768_005:0629b20": "云有四種大義與虗空等也。又前以顯為門。此以",
    "X45n0768_005:0629b21": "隱為門。所以有斯二說者。恐有人言。顯時方淨。隱",
    "X45n0768_005:0629b22": "時不淨。故說二顯後。又重說二隱(指法出離。緣熏習也)。又先",
    "X45n0768_005:0629b23": "明二顯者。以取始覺之末文便故。又亦即是始覺",
    "X45n0768_005:0629b24": "義故。亦即隱處難信。且就顯處而開示故。餘義易",
    "X45n0768_005:0629c01": "知。然法下。二。結同一體。此明為門雖異。其體是一。",
    "X45n0768_005:0629c02": "故此結同也。但今下。境即是法。以是始覺所緣所",
    "X45n0768_005:0629c03": "證。故言境也。",
    "X45n0768_005:0629c05": "大乘起信論疏筆削記會閱卷第五",
    "X45n0768_005:0629c07": "音釋",
    "X45n0768_005:0629c08": "罣音卦。挂牽也。",
    "X45n0768_005:0629c09": "翛音囂。絕無纖累也。",
    "X45n0768_005:0629c10": "漂音飄。隨流浮動也。",
    "X45n0768_005:0629c11": "確音恪。堅住也。",
    "X45n0768_005:0629c12": "擔音旦。挑在肩也。",
    "X45n0768_005:0629c13": "[寤-吾+告]寤音告悟。醒覺也。",
    "X45n0768_005:0629c14": "綺音起。細花綾。",
    "X45n0768_005:0629c15": "忒音慝。差失也。",
    "X45n0768_005:0629c16": "匣音狹。鏡匣。",
    "X45n0768_005:0629c17": "薩婆若此云大智慧。",
    "X45n0768_005:0629c18": "箭音薦。矢也。",
    "X45n0768_005:0629c19": "鈎音勾。",
    "X45n0768_005:0629c20": "尋伺下音祠。謂尋求伺察也。覺觀別名。",
    "X45n0768_005:0629c21": "淳音純。質朴也。",
    "X45n0768_005:0629c22": "剩音盛。多餘也。",
    "X45n0768_005:0629c23": "鵝音荷。畜名。",
    "X45n0768_005:0629c24": "唐捐下音涓。虗棄也。",
    "X45n0768_005:0630a01": "鳳音奉。鳥中王。羽中長也。",
    "X45n0768_005:0630a02": "裁音才。度量剪割也。",
    "X45n0768_005:0630a03": "雅音啞。美妙佳也。",
    "X45n0768_005:0630a04": "韻音蘊。音曲也。",
    "X45n0768_005:0630a05": "潭音曇。聚水深處。",
    "X45n0768_005:0630a06": "築音竹。擣也。",
    "X45n0768_005:0630a07": "竇音豆。孔穴。",
    "X45n0768_005:0630a08": "挾音甲。掖持帶也。",
    "X45n0768_005:0630a09": "刃音忍。鋒刃。",
    "X45n0768_005:0630a10": "刮音括。剝削也。",
    "X45n0768_005:0630a11": "大般涅槃此云大滅度。亦云大寂滅。"
}