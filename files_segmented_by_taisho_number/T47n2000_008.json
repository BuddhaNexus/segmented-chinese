{
    "T47n2000_008:1041a02": "虛堂和尚語錄卷之八",
    "T47n2000_008:1041a04": "虛堂和尚續輯",
    "T47n2000_008:1041a05": "參學以文無補法光編",
    "T47n2000_008:1041a06": "師出世。初住嘉興府興聖寺。府疏已刊前",
    "T47n2000_008:1041a07": "集。縣疏知府陸盤隱撰。",
    "T47n2000_008:1041a08": "興聖道場孝宗流虹去處。靈隱首座丞相劄",
    "T47n2000_008:1041a09": "命請來。喜聯牆竹之陰。敢後縣花之疏。伏惟",
    "T47n2000_008:1041a10": "新命長老虛堂禪師。胸襟丘壑。足跡江湖。笑",
    "T47n2000_008:1041a11": "翁面裏常有刀。豈容藏鋒歛鍔。別浦船上肯",
    "T47n2000_008:1041a12": "攬載。必不帶水拕泥。若教把戲當場。管取光",
    "T47n2000_008:1041a13": "前絕後。願從眾請。速惠一來。解帶送元公。雖",
    "T47n2000_008:1041a14": "自笑箭鋒之鈍。沽酒引陶令。詎敢辭蓮社之",
    "T47n2000_008:1041a15": "盟。",
    "T47n2000_008:1041a16": "謝樹頭上堂。僧問。栽松道者借路周氏之家。",
    "T47n2000_008:1041a17": "後來為第五祖。此意如何。師云。燈籠沿壁上",
    "T47n2000_008:1041a18": "天台僧云。友直歲為二林樹頭。獲何福報。師",
    "T47n2000_008:1041a19": "云。說向爾也不難。僧云。恁麼則樹上鯉魚開",
    "T47n2000_008:1041a20": "口笑。石龜眨眼便為隣。師云。莫妄想。僧云。",
    "T47n2000_008:1041a21": "若如是著甚死急。師云。何必更丁寧。僧云。學",
    "T47n2000_008:1041a22": "人也要種一片樹。只是未有人分付钁子。師",
    "T47n2000_008:1041a23": "云。何不便領。僧云。謝和尚钁子。便禮拜。師",
    "T47n2000_008:1041a24": "云。得少為足。",
    "T47n2000_008:1041a25": "師乃云。臨濟栽松。老盧蹈碓。仰山畬粟。地藏",
    "T47n2000_008:1041a26": "種田顯一段衲子家風。作叢林千古標準。二",
    "T47n2000_008:1041a27": "林到此因甚顛毛卓竪。擊拂子。曾經巴峽猿",
    "T47n2000_008:1041a28": "啼處。鐵作心肝也斷腸。",
    "T47n2000_008:1041a29": "上堂。猫有歃血之功。虎有起屍之德。爾衲子",
    "T47n2000_008:1041b01": "得恁麼沒碑記。南山起雲。北山下雨。則且置。",
    "T47n2000_008:1041b02": "為什麼。桃花能紅。李花能白。",
    "T47n2000_008:1041b03": "上堂。舉。南泉示眾云。王老師賣身去也。還有",
    "T47n2000_008:1041b04": "人買麼。僧出云。某甲買。泉云。不作貴。不作",
    "T47n2000_008:1041b05": "賤。爾作麼生買。僧無語。趙州云。來年與和",
    "T47n2000_008:1041b06": "尚。做一領布衫。師云。南泉被者僧一拶。去死",
    "T47n2000_008:1041b07": "十分。趙州盡力。既無救處。只得助哀。",
    "T47n2000_008:1041b08": "佛生日上堂。僧問。無憂樹下作獅子吼。固有",
    "T47n2000_008:1041b09": "之。指天指地。還端的也無。師云。莫信直中",
    "T47n2000_008:1041b10": "直。須防人不仁。僧云。學人據欵結案。和尚何",
    "T47n2000_008:1041b11": "得五逆聞雷。師云。賊須賊捉。僧云。與麼則四",
    "T47n2000_008:1041b12": "月八日不曾生。二月十五日不曾滅。師云。未",
    "T47n2000_008:1041b13": "為極則。僧云。人天眾前。信受奉行。師云。斬",
    "T47n2000_008:1041b14": "頭覓活。",
    "T47n2000_008:1041b15": "師乃舉。曹山因。僧問。佛未出世時如何。山",
    "T47n2000_008:1041b16": "云。曹山不如。僧云。出世後如何。山云。不如",
    "T47n2000_008:1041b17": "曹山。師云。曹山向針孔裏作活計。見黃面老",
    "T47n2000_008:1041b18": "子未盡。忽有人問育王。只向他道。漆桶少間",
    "T47n2000_008:1041b19": "浴佛。牢把杓子。",
    "T47n2000_008:1041b20": "上堂。纔問著盡道。只是者箇及乎誥其端由。",
    "T47n2000_008:1041b21": "十箇有五雙。不知落處育王。抑下。威光。為",
    "T47n2000_008:1041b22": "汝從頭解註一遍。良久云。好語不可說盡。",
    "T47n2000_008:1041b23": "結夏小參。缺齒老胡。十萬里帶得箇沒滋味",
    "T47n2000_008:1041b24": "來。流布天下叢林。使一箇箇面不廝。覷。長",
    "T47n2000_008:1041b25": "期短期只管捱。驀然打箇無合殺。便乃見佛",
    "T47n2000_008:1041b26": "殺佛。見祖殺祖。聞戒定慧。唾罵不已。雖然",
    "T47n2000_008:1041b27": "如是。育王今夏。莫有此人麼。卓主丈。舌柱",
    "T47n2000_008:1041b28": "上齶。",
    "T47n2000_008:1041b29": "上堂。佛之一字。吾不喜聞。俗人沽酒三升。寧",
    "T47n2000_008:1041c01": "可洋銅灌口。不受信心人食。此地無金二兩。",
    "T47n2000_008:1041c02": "會得兩不成雙。不然。花須連夜發。莫待曉風",
    "T47n2000_008:1041c03": "吹。",
    "T47n2000_008:1041c04": "端午上堂。僧問。文殊令善財採藥。財云。無不",
    "T47n2000_008:1041c05": "是藥者。此意如何。師云。引出落風蓮。僧云。",
    "T47n2000_008:1041c06": "善財拈草。度與文殊。殊云。此藥亦能殺人。亦",
    "T47n2000_008:1041c07": "能活人。又作麼生。師云。一人傳虛萬人傳實。",
    "T47n2000_008:1041c08": "僧云。學人通身是病。作麼生醫。師云。佛手也",
    "T47n2000_008:1041c09": "醫爾不得。",
    "T47n2000_008:1041c10": "師乃云。此日天中之節。好事不得不說。缺齒",
    "T47n2000_008:1041c11": "道士。噀水書符。斷臂仙人。指空揑訣。赤眼麻",
    "T47n2000_008:1041c12": "豆。一時殄滅。唯有虛堂。七凹八凸。",
    "T47n2000_008:1041c13": "上堂。懷州牛喫禾。益州馬腹脹。天下覓醫人。",
    "T47n2000_008:1041c14": "灸猪左膞上。杜順和尚。鶻臭布衫。終竟難脫。",
    "T47n2000_008:1041c15": "育王眉毛觸碎須彌。鼻孔飲乾大海。更有一",
    "T47n2000_008:1041c16": "件長處。逢人只是不說。",
    "T47n2000_008:1041c17": "上堂。吒吒呀呀。如獅子兒。我者裏也須勘爾。",
    "T47n2000_008:1041c18": "勃勃窣窣。似探竿影草。我者裏也須疑爾。雖",
    "T47n2000_008:1041c19": "然菽麥不分。爭奈鹽落醬裏。",
    "T47n2000_008:1041c20": "解夏上堂。拈主丈云。所修行願。所證法門。一",
    "T47n2000_008:1041c21": "一具足。因甚入夏以來。不知米裡有蟲。若下",
    "T47n2000_008:1041c22": "得一轉語。許爾破和合僧。出佛身血。不然。卓",
    "T47n2000_008:1041c23": "主丈。唯知砧杵裏。有此斷腸人。",
    "T47n2000_008:1041c24": "上堂。盡信書不知無書。識得箇字。不如忘",
    "T47n2000_008:1041c25": "却箇字。九經諸子。徒爾藻飾。一大藏教。盡是",
    "T47n2000_008:1041c26": "藥方。分明對物收稅。何用商量。一葉扁舟載",
    "T47n2000_008:1041c27": "大唐。",
    "T47n2000_008:1041c28": "上堂。舉。僧問雲居。山河大地從何而有。居",
    "T47n2000_008:1041c29": "云。從妄想而有。僧云。某甲想出一鋋金得麼。",
    "T47n2000_008:1042a01": "居便休去。師云。雲居只箇休去。者僧無地藏",
    "T47n2000_008:1042a02": "身。",
    "T47n2000_008:1042a03": "中秋上堂。舉一步則。光吞萬象。掎一毫則。影",
    "T47n2000_008:1042a04": "落千江。為什麼。往往今宵貪觀天上。擊拂子。",
    "T47n2000_008:1042a05": "只為分明極。飜令所得遲。",
    "T47n2000_008:1042a06": "開爐上堂。知寒知暖是第二機。作麼生是第",
    "T47n2000_008:1042a07": "一機。卓主丈。不得動著。動著則燎却面門。",
    "T47n2000_008:1042a08": "閏月旦謝秉拂。上堂。僧問。不知月之大小。歲",
    "T47n2000_008:1042a09": "之閏餘。是什麼人。師云。第一等不唧[口*留]漢。僧",
    "T47n2000_008:1042a10": "云。且道。今日是什麼日師云我也不知僧云",
    "T47n2000_008:1042a11": "老和尚也被使得七顛八倒師。云爾也脫不",
    "T47n2000_008:1042a12": "得。僧云。爭奈學人。不入者保社。師云。豈容",
    "T47n2000_008:1042a13": "退欵。僧云。玄沙不出領。保壽不渡河。雙林今",
    "T47n2000_008:1042a14": "夏著許多漆桶作麼。師云。箇箇似餓虎投厓。",
    "T47n2000_008:1042a15": "人人如風擺荷葉。僧云。和尚手臂終不向外",
    "T47n2000_008:1042a16": "曲。",
    "T47n2000_008:1042a17": "師乃云。金錍刮膜。自病難醫。利劍揮空。逃蹤",
    "T47n2000_008:1042a18": "莫及。何似橫拈麈尾。抑挫來機。殺活雖殊。對",
    "T47n2000_008:1042a19": "揚有準。什麼人得此三昧。卓主文。一二三三",
    "T47n2000_008:1042a20": "二一。",
    "T47n2000_008:1042a21": "除夜小參。僧問。禪和窮鬼子。朝思暮想。得到",
    "T47n2000_008:1042a22": "結交頭。北禪烹露地白牛。雙林將何分歲。師",
    "T47n2000_008:1042a23": "云。金圈栗蓬。僧云。勝他北禪家風多矣。師",
    "T47n2000_008:1042a24": "云。作麼生吞。僧云。百雜碎。師云。再犯不容。",
    "T47n2000_008:1042a25": "僧云。法昌又道。臘雪連天白。青風逼戶寒聻。",
    "T47n2000_008:1042a26": "師云。也在北禪背後叉手。僧云。和尚出他北",
    "T47n2000_008:1042a27": "禪一句子看師云。黃金自有黃金價。僧云。也",
    "T47n2000_008:1042a28": "是買帽相頭。師云。爾驗得恰好。",
    "T47n2000_008:1042a29": "僧乃云。古佛家風。恰好臘月三十夜。祖師巴",
    "T47n2000_008:1042b01": "鼻。來日定是大年朝。抖擻屎腸說向伊。玄妙",
    "T47n2000_008:1042b02": "機關初不密。打透底。眨眼知歙州米價。懵懂",
    "T47n2000_008:1042b03": "底。老棒打不回頭。行藏被二十四氣推排。有",
    "T47n2000_008:1042b04": "時一似大蟲看水磨。我也誰能管得。從教日",
    "T47n2000_008:1042b05": "炙風吹。雖然如是。且不涉時宜。一句作麼生。",
    "T47n2000_008:1042b06": "擊拂子。領梅先破玉江柳未搖金。",
    "T47n2000_008:1042b07": "復舉。古德因。僧問。年窮歲盡時如何。德云。",
    "T47n2000_008:1042b08": "東村王老夜燒錢。師云。事上也到。理上也到。",
    "T47n2000_008:1042b09": "理事互融。會盡物我。山僧年來。如水浸水頭。",
    "T47n2000_008:1042b10": "理事拘他不得。忽有人問年窮歲盡時如何。",
    "T47n2000_008:1042b11": "和聲便打。何故。添一歲也不知。",
    "T47n2000_008:1042b12": "佛生日上堂。僧問。二千年前天下太平。二千",
    "T47n2000_008:1042b13": "年後風波競起。雲門雖有殺活之機。要且斷",
    "T47n2000_008:1042b14": "他命根不得。今朝佛法。付在育王。未審如何",
    "T47n2000_008:1042b15": "施設。師云。惡水劈頭潑。僧云。何異諸方。師",
    "T47n2000_008:1042b16": "云。今日失利。僧云。只如目顧四方。意作麼",
    "T47n2000_008:1042b17": "生。師云。已落然燈後。僧云。恁麼則黃面老子",
    "T47n2000_008:1042b18": "背地叫屈。師云。作麼。僧云。氣急殺人。",
    "T47n2000_008:1042b19": "師乃云。七步周行猶彷彿。指天指地不分明。",
    "T47n2000_008:1042b20": "是非既落傍人耳。洗到驢年也不清。",
    "T47n2000_008:1042b21": "上堂。舉。僧問馬祖。如何是佛。祖云。即心是。",
    "T47n2000_008:1042b22": "師云。馬大師一隻透心箭子。中者絕消息。今",
    "T47n2000_008:1042b23": "日看看。鋒稜盡矣。",
    "T47n2000_008:1042b24": "中秋無月上堂。僧問。馬祖翫月。正當恁麼時",
    "T47n2000_008:1042b25": "如何。西堂云。正好供養。此意如何。師云。掘",
    "T47n2000_008:1042b26": "地深埋。僧云。百丈云。正好修行。師云。好箇",
    "T47n2000_008:1042b27": "繫驢橛。僧云。南泉拂袖便行。又作麼生。師",
    "T47n2000_008:1042b28": "云。一把骨頭挑去後。不知明月落誰家。僧云。",
    "T47n2000_008:1042b29": "祖云。經歸藏。禪歸海。惟有普願。獨超物外。",
    "T47n2000_008:1042c01": "師云。路不拾遺。僧云。或有人問育王。又作麼",
    "T47n2000_008:1042c02": "生。師云。挨看。僧禮拜。",
    "T47n2000_008:1042c03": "師乃云。光飛玉宇。影落秋江。是時人知有。因",
    "T47n2000_008:1042c04": "什麼寒山子。伸手不見掌。會得。正當三五夜。",
    "T47n2000_008:1042c05": "何處不嬋娟。",
    "T47n2000_008:1042c06": "佛涅槃上堂。僧問。釋迦老子。未離兜率。已降",
    "T47n2000_008:1042c07": "王宮。為什麼却有生滅。師云。不因汝問。大眾",
    "T47n2000_008:1042c08": "那知。僧云。過去已二千年。因甚煒煒煌煌。尚",
    "T47n2000_008:1042c09": "在人間。師云。指鹿為馬。師乃云。暫戢化機。",
    "T47n2000_008:1042c10": "徇彼波旬之請。再垂方便。示以紫磨之軀。便",
    "T47n2000_008:1042c11": "見今日即有。明日即無。要見釋迦老子麼。卓",
    "T47n2000_008:1042c12": "主丈。",
    "T47n2000_008:1042c13": "上堂。僧問。玄沙因甚不出嶺。師云。認賊為",
    "T47n2000_008:1042c14": "子。僧云。保壽因甚不渡河。師云。人離鄉賤",
    "T47n2000_008:1042c15": "僧云。玄沙保壽千里同風。和尚為甚肯一人。",
    "T47n2000_008:1042c16": "不肯一人。師云。胡人飲乳。僧云。某甲今日自",
    "T47n2000_008:1042c17": "納敗闕。師云。魚腮鳥嘴。僧云。虛堂也須腦門",
    "T47n2000_008:1042c18": "著地。師云。老僧修行無力。",
    "T47n2000_008:1042c19": "師乃云。佛法混濫無甚今日。尋常苦口。只要",
    "T47n2000_008:1042c20": "諸人不受謾。萬一入在髑髏裏。卒難得出。二",
    "T47n2000_008:1042c21": "林與麼告報。口是禍門。",
    "T47n2000_008:1042c22": "上堂。有緊要。儘儘颺在背脊後。無緊要。時時",
    "T47n2000_008:1042c23": "拈在髑髏前。如今合而為一。謂之混融無際。",
    "T47n2000_008:1042c24": "且恁麼看。不然。滴水寸絲。酬[怡-台+賞]有日。",
    "T47n2000_008:1042c25": "上堂。僧問。德山托鉢歸方丈。意旨如何。師",
    "T47n2000_008:1042c26": "云。貴買賤賣。僧云。巖頭道。者老漢未會。末",
    "T47n2000_008:1042c27": "後句在。又且如何。師云。鬧市裏打靜槌。僧",
    "T47n2000_008:1042c28": "云。德山問巖頭。汝不肯老僧那。頭密啟其意。",
    "T47n2000_008:1042c29": "又作麼生。師云。鬼搗穀。佛跳牆。僧云。德山",
    "T47n2000_008:1043a01": "次日陞堂。果與尋常不同。頭撫掌大笑道。且",
    "T47n2000_008:1043a02": "喜老漢會末後句。又作麼生。師云。刀瘡易沒。",
    "T47n2000_008:1043a03": "惡語難消。僧云。作麼生是末後句。師云。爾勘",
    "T47n2000_008:1043a04": "辨巖頭。勘辨老僧。僧云。義烏。紙貴。一狀領",
    "T47n2000_008:1043a05": "過。師云。怪力亂神。",
    "T47n2000_008:1043a06": "師乃云。雕沙鏤玉。截鐵斬釘。黠向冷地裏臥。",
    "T47n2000_008:1043a07": "何故。太平時代。不得鼓籠人家男女。",
    "T47n2000_008:1043a08": "佛涅槃上堂。僧問。法身無為不墮諸數。因甚",
    "T47n2000_008:1043a09": "有生有滅。師云。誰便不知。僧云。若以色見我",
    "T47n2000_008:1043a10": "如塵點於太虛。師云。一任[跳-兆+孛]跳。僧云。釋迦老",
    "T47n2000_008:1043a11": "子有什麼過。略不露箇消息。師云。明月夜",
    "T47n2000_008:1043a12": "光。多逢按劍。僧云。只聞風度竹。不覺雪漫",
    "T47n2000_008:1043a13": "山。師云。知過必改。",
    "T47n2000_008:1043a14": "師乃云。黃面老子。每日與諸人。挨肩接踵。未",
    "T47n2000_008:1043a15": "嘗少間。何謂今辰入滅。爾若見得分曉。恩歸",
    "T47n2000_008:1043a16": "有自。不然佛殿裏。自起自倒。",
    "T47n2000_008:1043a17": "謝執事上堂。僧問。東邊也有人。西邊也有人。",
    "T47n2000_008:1043a18": "中間作麼生。師云。一點黑如漆。僧云。且喜虛",
    "T47n2000_008:1043a19": "堂領話。師云。老僧從來柳下惠。僧云。忽有箇",
    "T47n2000_008:1043a20": "東西不辨南北不分底。還用他也無。師云。安",
    "T47n2000_008:1043a21": "得不用。僧云。用他作什麼。師云。折東籬補西",
    "T47n2000_008:1043a22": "障。僧云。可謂是了事衲僧。師云。爾不得插",
    "T47n2000_008:1043a23": "嘴。",
    "T47n2000_008:1043a24": "師乃云。阿逸多行道之日。他方化佛。悉來聚",
    "T47n2000_008:1043a25": "會。虛堂薄緣。道不及古。自吹自拍。隨分過",
    "T47n2000_008:1043a26": "時。所過從者。皆非良輔。刳文殊目。折普賢",
    "T47n2000_008:1043a27": "脛。碎維摩座。焚迦葉衣。如是流輩。難以親",
    "T47n2000_008:1043a28": "近。何也。只知克己從人。不覺唇寒齒冷。",
    "T47n2000_008:1043a29": "佛涅槃上堂。靈鷲山頹。毘嵐風起。善類撫膺",
    "T47n2000_008:1043b01": "出涕。魔軍頓足歡喜。愛之欲其生。惡之欲其",
    "T47n2000_008:1043b02": "死。豈止乎二千年前而已。野外春風花正都。",
    "T47n2000_008:1043b03": "黃鶯枝上分明語。",
    "T47n2000_008:1043b04": "圓覺大師忌日拈香。渡江風倚蘆梢碧。夜深",
    "T47n2000_008:1043b05": "金殿人相憶。此土西天賣不行。千古萬古成",
    "T47n2000_008:1043b06": "狼藉。當良月蓂敷五葉之辰。孰謂韜其光晦",
    "T47n2000_008:1043b07": "其跡。熏爐茗椀想遺音。分明對面不相識。",
    "T47n2000_008:1043b08": "泉州崇福源長老到。上堂。舉。楊岐和尚道。縮",
    "T47n2000_008:1043b09": "却項暗嗟吁。白雲則曰。大似臨嫁醫癭。卒著",
    "T47n2000_008:1043b10": "手脚不辨。五祖又道。行不成步語低聲。鼻孔",
    "T47n2000_008:1043b11": "依然空突兀。以致圓悟．虎丘．應菴．密庵．松",
    "T47n2000_008:1043b12": "源．運庵．皆戞玉鏗金。擅此家法。莫有蹈得此",
    "T47n2000_008:1043b13": "脈底麼。卓主丈。龍蛇易辨。衲子難謾。",
    "T47n2000_008:1043b14": "上堂。丁一卓二。無邊剎境一毫收放兩拈三。",
    "T47n2000_008:1043b15": "萬仞峯頭獨足立。以言不及處。穿透魔王鼻",
    "T47n2000_008:1043b16": "孔。以食未到口。塞斷衲子咽喉。燈籠露柱暗",
    "T47n2000_008:1043b17": "攢眉。木馬石人顛倒走。既有如是妙用。如是",
    "T47n2000_008:1043b18": "奇特。則育王門戶未致寂寥。何故。擊拂子。",
    "T47n2000_008:1043b19": "云。後代兒孫休妄想。鷓鴣啼不為春風。",
    "T47n2000_008:1043b20": "上堂。鐘鼓之鳴。可以節禮樂。權衡之正。可以",
    "T47n2000_008:1043b21": "定錙銖。而我比丘。為佛弟子。有道有德。有仁",
    "T47n2000_008:1043b22": "有義。結夏已一月。業識茫茫。殊不在己。良可",
    "T47n2000_008:1043b23": "悲也。驀然有箇牙如劍樹。口似血盆。出來便",
    "T47n2000_008:1043b24": "喝。擬議便掌。老僧道。爾且住。我今年七十",
    "T47n2000_008:1043b25": "七。爾也饒我些子。者漢回頭一覷。冷笑而去。",
    "T47n2000_008:1043b26": "且道。他笑箇甚麼。卓主丈。投我以木桃。報之",
    "T47n2000_008:1043b27": "以瓊瑤。",
    "T47n2000_008:1043b28": "上堂。舉。興化未出世時。常云。我在南方行",
    "T47n2000_008:1043b29": "脚。一遭。主丈頭不曾撥著箇會佛法人。大覺",
    "T47n2000_008:1043c01": "聞得云。何時得業風吹入大覺門下。化一日",
    "T47n2000_008:1043c02": "果到。大覺請充院主。大覺一日喚院主。我聞",
    "T47n2000_008:1043c03": "爾道向南方行脚。主丈頭不曾撥著箇會佛",
    "T47n2000_008:1043c04": "法底人。爾具什麼眼。化便喝。大覺拈棒。化擬",
    "T47n2000_008:1043c05": "議。覺便打。化又喝。覺又打。來日化從法堂前",
    "T47n2000_008:1043c06": "過。覺喚院主。我直下疑爾昨日者兩喝。為我",
    "T47n2000_008:1043c07": "說看。化云。我在三聖處。得箇賓主句。總被師",
    "T47n2000_008:1043c08": "兄折倒了也。乞箇安樂法門。覺云。者瞎漢。來",
    "T47n2000_008:1043c09": "者裏。納敗闕。脫下衲衣。痛打一頓。興化忽於",
    "T47n2000_008:1043c10": "大覺棒下頓悟云。我今日方知。先師在黃檗",
    "T47n2000_008:1043c11": "處。喫棒底意旨。師云。百尺竿頭進步。未為之",
    "T47n2000_008:1043c12": "嶮。當時太覺棒頭。若無活眼。興化要見臨濟",
    "T47n2000_008:1043c13": "悟處。也未得在。近日有等瞎驢。不辨精麁。只",
    "T47n2000_008:1043c14": "管胡喝亂喝。",
    "T47n2000_008:1043c15": "上堂。朝朝相似。日日一般。見成受用。千難萬",
    "T47n2000_008:1043c16": "難。因思臨濟掌黃檗。何似華亭把釣竿。",
    "T47n2000_008:1043c17": "謝瑞巖和尚。上堂。有意待不來。無心忽會面。",
    "T47n2000_008:1043c18": "頂髮垂絲。眼光如電。說盡湖海風波。論量柴",
    "T47n2000_008:1043c19": "米貴賤。更有一處少人知。擊拂子。也是重安",
    "T47n2000_008:1043c20": "眼上眉。",
    "T47n2000_008:1043c21": "上堂。德山入門便棒。臨濟入門便喝。處堂入",
    "T47n2000_008:1043c22": "門便罵。德山入門便棒。喚作棒得麼。臨濟入",
    "T47n2000_008:1043c23": "門便喝。喝作喝得麼。虛堂入門便罵。喚作罵",
    "T47n2000_008:1043c24": "得麼。既喚作棒不得。又喚作喝不得。又喚作",
    "T47n2000_008:1043c25": "罵不得。畢竟喚作什麼。擊拂子。平生肝膽向",
    "T47n2000_008:1043c26": "人傾。相識猶如不相識。",
    "T47n2000_008:1043c27": "冬夜小參。群陰剝盡一陽生。又見東山水上",
    "T47n2000_008:1043c28": "行。冷笑雲門多口老。却來日午打三更。若恁",
    "T47n2000_008:1043c29": "麼見得。皓老布裩。不是不洗。無得替換。鏡清",
    "T47n2000_008:1044a01": "臥單。不是不展。無者閑工夫。看古人。九九百",
    "T47n2000_008:1044a02": "百。艱艱難難。成得什麼面嘴。卓主丈。一東二",
    "T47n2000_008:1044a03": "冬。叉手當胸。",
    "T47n2000_008:1044a04": "上堂。舉。雲峯悅禪師初參大愚。示眾云。大家",
    "T47n2000_008:1044a05": "相聚喫莖虀。若喚作一莖虀。入地獄如箭射。",
    "T47n2000_008:1044a06": "峯奇之。求參堂。後詣方丈請益。芝曰。佛法不",
    "T47n2000_008:1044a07": "怕爛却。我忍寒不暇。何暇為汝說佛法。且去",
    "T47n2000_008:1044a08": "化炭。及歸再請益。芝曰。佛法不怕爛却。我忍",
    "T47n2000_008:1044a09": "饑不暇。何暇為汝說佛法。更去持鉢。歸日又",
    "T47n2000_008:1044a10": "詣方丈請益。芝曰。佛法不怕爛却。堂司闕人。",
    "T47n2000_008:1044a11": "且為我充維那去。忽一日僧堂後架。見桶篐",
    "T47n2000_008:1044a12": "爆有省。急走方丈。芝迎笑曰。維那且喜大事",
    "T47n2000_008:1044a13": "了畢。再拜汗下。無語趨出。師拈云。大愚不施",
    "T47n2000_008:1044a14": "針砭。起雲峯之疾於膏盲。後人指下不明。只",
    "T47n2000_008:1044a15": "管向藥病相治處看。",
    "T47n2000_008:1044a16": "師到乳峯。眾請上堂。雪竇門下。盡是上根利",
    "T47n2000_008:1044a17": "器。親之則毛髮悚然。望之則精神恍惚。到者",
    "T47n2000_008:1044a18": "裏。誰敢妄通消息。賴遇堂上西江老子是家",
    "T47n2000_008:1044a19": "裏人。未免借。風揚帆。所以道。路逢道伴交肩",
    "T47n2000_008:1044a20": "過。一生參學事畢。雖然如是。且參學事畢底",
    "T47n2000_008:1044a21": "上根利器。作麼生相見。卓主丈。錦鏡亭前風",
    "T47n2000_008:1044a22": "凜凜。妙高孤頂雪漫漫。",
    "T47n2000_008:1044a23": "師在靈隱鷲峯塔。杜絕世諦。衲子請益。遂",
    "T47n2000_008:1044a24": "立三問示之。各令著語。",
    "T47n2000_008:1044a25": "　一已眼未明底。因甚將虛空作布袴著。",
    "T47n2000_008:1044a26": "　二劃地為牢低。因甚透者箇不過。",
    "T47n2000_008:1044a27": "　三入海算沙底。因甚針鋒頭上翹足。",
    "T47n2000_008:1044a28": "臨安府淨慈報恩光孝禪寺後錄",
    "T47n2000_008:1044a29": "參學道準禧會紹賢編",
    "T47n2000_008:1044b01": "上堂。僧問。黃檗打臨濟時如何。師云。逼生蠶",
    "T47n2000_008:1044b02": "作繭。僧云。臨際掌黃檗時如何。師云。冬行春",
    "T47n2000_008:1044b03": "令。僧云。若與麼黃檗臨濟二俱瞎漢。師云。許",
    "T47n2000_008:1044b04": "多年黃檗臨濟。今日方遇知音。僧云。黃檗臨",
    "T47n2000_008:1044b05": "濟有甚麼過。師云。如龜負圖。僧云。於中還有",
    "T47n2000_008:1044b06": "得失也無。師云。喫棒了聽欵。僧云。若如是和",
    "T47n2000_008:1044b07": "尚。也是箇瞎漢。便禮拜。師云。家無小使。",
    "T47n2000_008:1044b08": "師乃云。耳目之察。不足以分物理。情識之論。",
    "T47n2000_008:1044b09": "不足以定功勛。山僧進院以來。每日僕僕尚",
    "T47n2000_008:1044b10": "爾。收息不暇。又何暇分物理。定功勛耶。擊拂",
    "T47n2000_008:1044b11": "子云。自小持齋今已老。見人無力下禪床。",
    "T47n2000_008:1044b12": "佛涅槃上堂。舉。世尊臨入涅槃。於人天眾前。",
    "T47n2000_008:1044b13": "以手摩胸。普告大眾。汝等善觀吾紫磨金色",
    "T47n2000_008:1044b14": "之身。今日則有。明日則無。瞻仰取足。毋令後",
    "T47n2000_008:1044b15": "悔。師云。山僧當時若在會中。但低低地道。世",
    "T47n2000_008:1044b16": "尊拈取簸箕別處舂。若下得者一轉語。免得",
    "T47n2000_008:1044b17": "今日鄭重。",
    "T47n2000_008:1044b18": "上堂。識心達本。坐井觀天。窮理盡性。水中撈",
    "T47n2000_008:1044b19": "月。抹過兩重關。且向行住坐臥處。借人鼻孔",
    "T47n2000_008:1044b20": "出氣。直饒與麼。猶墮在圓覺四病。作麼生。得",
    "T47n2000_008:1044b21": "獨脫無依去。卓主丈云。長憶江南三月裏。鷓",
    "T47n2000_008:1044b22": "鴣啼處百花香。",
    "T47n2000_008:1044b23": "上堂。舉。斷際禪師。嘗與異僧游天台。行數日",
    "T47n2000_008:1044b24": "值江漲。不能濟。植杖久之。異僧以笠當舟。登",
    "T47n2000_008:1044b25": "之浮去。斷際曰。我早知汝。定捶折汝脛。乃快",
    "T47n2000_008:1044b26": "也。異僧歎曰。道人猛利。非我所及。師云。道",
    "T47n2000_008:1044b27": "人猛利難親近。漾笠中流驗作家。憶昔高人",
    "T47n2000_008:1044b28": "何處去。夜深和月過平沙。",
    "T47n2000_008:1044b29": "謝新承天和尚。上堂。泰山頹巨靈可託。絃音",
    "T47n2000_008:1044c01": "斷鸞膠可續。顧茲末運。正脈將沈。不因豆爆",
    "T47n2000_008:1044c02": "冷灰。何得雲峯肉煖。所以松源師祖道。敗壞",
    "T47n2000_008:1044c03": "多年苕帚椿。等閑拈起定宗。綱。箇般標格",
    "T47n2000_008:1044c04": "天然別。不比諸方孟八郎。此是老子不平之",
    "T47n2000_008:1044c05": "氣。今對人天眾前。分付石帆和尚。於姑蘇城",
    "T47n2000_008:1044c06": "畔。大闡芳猷。使天下衲僧。知有東山正續。",
    "T47n2000_008:1044c07": "上堂。舉。無著和尚送供臺山。遇文殊迎接云。",
    "T47n2000_008:1044c08": "尊者何方而來。無著云。南方。殊云。南方佛法",
    "T47n2000_008:1044c09": "如何住持。著云。末法比丘少奉戒律。殊云。多",
    "T47n2000_008:1044c10": "少眾。著云。或三百或五百。無著却問。和尚此",
    "T47n2000_008:1044c11": "間如何住持。殊云。凡聖同居。龍蛇混雜。又",
    "T47n2000_008:1044c12": "問。多少眾。殊云。前三三後三三。師拈云。當",
    "T47n2000_008:1044c13": "時無著好與一拶。道是多少。待他擬議便。與",
    "T47n2000_008:1044c14": "一喝。當時既已放過。今則翻成不了。忽有人",
    "T47n2000_008:1044c15": "問南山如何住持。以手指天示之。或問多少",
    "T47n2000_008:1044c16": "眾。以手指地示之。待他擬議。亦與一喝。何",
    "T47n2000_008:1044c17": "故。擊拂子云。劍為不平離寶匣。藥因救病出",
    "T47n2000_008:1044c18": "金瓶。",
    "T47n2000_008:1044c19": "佛生日上堂。世尊初生下時。分手指天地道。",
    "T47n2000_008:1044c20": "天上天下惟我獨尊。也是半夜拾得錫。後來",
    "T47n2000_008:1044c21": "雲門大師道。我當時若見。一棒打殺。與狗子",
    "T47n2000_008:1044c22": "喫。貴圖天下太平。獻佛不假香多。南山今日。",
    "T47n2000_008:1044c23": "要與黃面老子出氣。卓主丈云。鴆羽落水魚",
    "T47n2000_008:1044c24": "鼈死。",
    "T47n2000_008:1044c25": "結夏上堂。拈主丈云。主丈子。久靜思動。欲出",
    "T47n2000_008:1044c26": "來發揮古佛二千年前底嚴規。要驗納僧九",
    "T47n2000_008:1044c27": "十日之功用。左顧右盻。朝誦夕思。直教入林",
    "T47n2000_008:1044c28": "不動草入水不動波。以表行脚從人之德。卓",
    "T47n2000_008:1044c29": "主丈云。主丈子。爾從上所說底法要。南山一",
    "T47n2000_008:1045a01": "一從之九。夏爾底也把教定始得。",
    "T47n2000_008:1045a02": "中夏上堂。卓主丈。贊底沙翹足七日。尚自",
    "T47n2000_008:1045a03": "不知四祖大師。六十年脇不著席。何曾會去。",
    "T47n2000_008:1045a04": "見前龍象。前四十五日。既已放過。後四十五",
    "T47n2000_008:1045a05": "日。又作麼生。忽有箇眼皮綻底出來道。乞師",
    "T47n2000_008:1045a06": "賞勞。只向他道。三。貫襯錢三味食。相招携",
    "T47n2000_008:1045a07": "手上高臺。",
    "T47n2000_008:1045a08": "上堂。舉。趙州問僧。甚處來。僧云。雪峯。州云。",
    "T47n2000_008:1045a09": "雪峯近日有何言句示徒。僧云。大師道。盡大",
    "T47n2000_008:1045a10": "地是沙門一隻眼。汝諸人向甚處屙。州云。曾",
    "T47n2000_008:1045a11": "有人下語否。僧云。未有。州云。汝若過嶺與",
    "T47n2000_008:1045a12": "我。寄箇鍬子去。師云。趙州將一顆甜桃。換得",
    "T47n2000_008:1045a13": "箇醋梨。若有人問淨慈有何言句示徒。只向",
    "T47n2000_008:1045a14": "他道。爾好采問著我。若問著別人。打教爾嘴",
    "T47n2000_008:1045a15": "喎。",
    "T47n2000_008:1045a16": "上堂。拈主丈云。首山和尚上堂。汾陽出眾云。",
    "T47n2000_008:1045a17": "百丈卷席意旨如何。山云。龍袖拂開全體現。",
    "T47n2000_008:1045a18": "汾云。意旨如何。山云。象王行處絕狐蹤。陽",
    "T47n2000_008:1045a19": "於此大悟云。萬古碧潭空界月。再三撈樚始",
    "T47n2000_008:1045a20": "應知。禮拜而退。時葉縣省和尚為首座。問昭",
    "T47n2000_008:1045a21": "兄。汝適間見箇甚麼。便禮拜。陽云。正是某甲",
    "T47n2000_008:1045a22": "放身捨命處。師卓主丈凰鳳生鸑鷟。獅子",
    "T47n2000_008:1045a23": "產狻猊。",
    "T47n2000_008:1045a24": "解夏小參。呼風嘯指。傍若無人。百數成群。不",
    "T47n2000_008:1045a25": "屬王化。及乎言薦賞勞。便如暗中取物。其",
    "T47n2000_008:1045a26": "間有一箇半箇。知因識果底。頂在額角頭上。",
    "T47n2000_008:1045a27": "不敢妄有走作。驀然蹉脚蹈殺一箇蟻子。便",
    "T47n2000_008:1045a28": "乃話頭不圓。只如西天廣額屠兒放下屠刀。",
    "T47n2000_008:1045a29": "我是千佛一數。又作麼生。出來下得一轉語。",
    "T47n2000_008:1045b01": "管取別甑炊香。",
    "T47n2000_008:1045b02": "復舉。五祖演和尚道。我者裏是皮栲栳禪。從",
    "T47n2000_008:1045b03": "虛空撲下來也跳幾跳。不比諸方琉璃甕子",
    "T47n2000_008:1045b04": "禪。師云。五祖老手舊肐膊。淨慈鷄皮鼓子。不",
    "T47n2000_008:1045b05": "勞重擊。有般漢便道。虛堂年老心孤。殊不知。",
    "T47n2000_008:1045b06": "富嫌千口少。貧恨一身多。",
    "T47n2000_008:1045b07": "次日上堂。舉。溈山問仰山。子一夏不上來公",
    "T47n2000_008:1045b08": "案。師拈云。溈山家法森嚴。只是仰山。不合道",
    "T47n2000_008:1045b09": "著祖諱。至今不了。會得一。夏亦不虛過。不",
    "T47n2000_008:1045b10": "然。路途巇嶮。各宜保之。",
    "T47n2000_008:1045b11": "謝新舊執事監收。上堂。進退有常。除擢特異。",
    "T47n2000_008:1045b12": "其進也。如青山白雲開遮自在。其退也如巖",
    "T47n2000_008:1045b13": "壑生秋澹靜囦默。要知進退一如。自然和氣",
    "T47n2000_008:1045b14": "可掬。只如刊禾鐮子。刈得幾箇祖師頭。出來",
    "T47n2000_008:1045b15": "露箇消息看。",
    "T47n2000_008:1045b16": "上堂舉。道吾和尚因。僧問。無神通菩薩。因",
    "T47n2000_008:1045b17": "甚蹤跡難尋。吾云。同道者方知。僧云。和尚還",
    "T47n2000_008:1045b18": "知麼。吾云。不知。僧云。為什麼不知。吾云。去",
    "T47n2000_008:1045b19": "汝不會我語。師云。不知二字。已是鎖斷者僧",
    "T47n2000_008:1045b20": "咽喉。無端為物傷慈。暗露圭角。忽有問南山",
    "T47n2000_008:1045b21": "無神通菩薩。因甚蹤跡難尋。拈主丈便打。何",
    "T47n2000_008:1045b22": "故老僧不曾管人閑事。",
    "T47n2000_008:1045b23": "中秋上堂。或隱或顯。有虧有盈。為天上無私",
    "T47n2000_008:1045b24": "之鑑實人間照夜之燈。尋常多是論三五。惟",
    "T47n2000_008:1045b25": "有今宵分外明。雖然鼓山道底。",
    "T47n2000_008:1045b26": "謝執事上堂。船上無散工。駕御有方所。打篙",
    "T47n2000_008:1045b27": "底打蒿。搖櫓底搖櫓。觸浪迎風天地寬。去來",
    "T47n2000_008:1045b28": "不礙東西浦。何也。擊拂子云。火伴得人。",
    "T47n2000_008:1045b29": "上堂舉。藥山問石頭。三乘十二分教。某甲粗",
    "T47n2000_008:1045c01": "知。甞聞南方直指人心。見性成佛。實未明了。",
    "T47n2000_008:1045c02": "伏望和尚慈悲指示。頭云。與麼也不得。不與",
    "T47n2000_008:1045c03": "麼也不得。與麼不與麼總不得。汝作麼生。山",
    "T47n2000_008:1045c04": "佇思。頭云。子因緣不在此。江西有馬大師。子",
    "T47n2000_008:1045c05": "往彼。應為子說。山至彼。準前問。馬祖云。我",
    "T47n2000_008:1045c06": "有時教伊揚眉瞬目。有時不教伊揚眉瞬目。",
    "T47n2000_008:1045c07": "有時教伊揚眉瞬目。者是。有時教伊揚眉瞬",
    "T47n2000_008:1045c08": "目。者不是。山於是有省。便作禮。馬祖曰。子",
    "T47n2000_008:1045c09": "見箇什麼道理。山云。某甲在石頭時。如蚊子",
    "T47n2000_008:1045c10": "上鐵牛。師云。挾泰山超北海。不以為難。無味",
    "T47n2000_008:1045c11": "之談。塞斷人口。為難。雖然藥山因什麼悟去。",
    "T47n2000_008:1045c12": "卓主丈。",
    "T47n2000_008:1045c13": "上堂舉。雲門因。僧問。殺父殺母佛前懺悔。",
    "T47n2000_008:1045c14": "殺佛殺祖向甚處懺悔。門云。露。忽有人問淨",
    "T47n2000_008:1045c15": "慈。只向道。知。還得相應麼。復云。雲門露。淨",
    "T47n2000_008:1045c16": "慈知。權衡常在握。不放秤頭低。",
    "T47n2000_008:1045c17": "開爐上堂。謝　降賜錢翻蓋僧堂。鱗鱗鴛瓦。",
    "T47n2000_008:1045c18": "絕滲漏於枯木堂中。赫赫紅爐。回煖律於衲",
    "T47n2000_008:1045c19": "僧衣下。可以坐忘空劫力究心宗。從教黃葉",
    "T47n2000_008:1045c20": "堆雲。免致霜風戒曉。麗金崑玉。降自九重",
    "T47n2000_008:1045c21": "坐臥經行舉頭戴德。",
    "T47n2000_008:1045c22": "達磨大師忌。拈香。我天爾狗。神機雄辯。難以",
    "T47n2000_008:1045c23": "嬰其鋒。魏闕梁園。枯禪面壁。得以藏諸用。佩",
    "T47n2000_008:1045c24": "西天無文之印。行東土不傳之衣。誤人斷臂",
    "T47n2000_008:1045c25": "安心。遂致口門齒缺。音容漸遠。諱日斯臨。嗟",
    "T47n2000_008:1045c26": "末運正脈將沈。想餘光聊陳菲供。時當良月。",
    "T47n2000_008:1045c27": "深炷爐熏。",
    "T47n2000_008:1045c28": "上堂。丁寧損君德。無言真有功。任從滄海變。",
    "T47n2000_008:1045c29": "終不為君通。好笑好笑。得恁麼入泥入水。南",
    "T47n2000_008:1046a01": "山口似磉盤。諸人也須薦取。",
    "T47n2000_008:1046a02": "謝賜田上堂。八家為井。十字添圍。人人知道。",
    "T47n2000_008:1046a03": "靈苗異草。從地發生。因甚拈匙放箸。又却瑳",
    "T47n2000_008:1046a04": "過。四郡九邑。總作一處取功。別甑炊香。只要",
    "T47n2000_008:1046a05": "普同供養。九重降旨。闔國咸知。本色衲僧。將",
    "T47n2000_008:1046a06": "何論報。卓主丈。行到水窮處。坐看雲起時。",
    "T47n2000_008:1046a07": "上堂舉。魯祖見僧來。便面壁而坐。是則是。",
    "T47n2000_008:1046a08": "不挂葫蘆醋越酸。但未見有絕消息者。南泉",
    "T47n2000_008:1046a09": "云。我尋常道。向佛未出世時會取。尚不得一",
    "T47n2000_008:1046a10": "箇半箇。他恁麼地。驢年去。師拈云。仁者見之",
    "T47n2000_008:1046a11": "謂之仁。智者見之謂之智。",
    "T47n2000_008:1046a12": "至節小參。今年寒勝似去年寒。去年無氷。去",
    "T47n2000_008:1046a13": "年寒勝似今年寒。今年有雪。去年寒。十一月",
    "T47n2000_008:1046a14": "十二日。是書雲之日。今年寒十一月二十四",
    "T47n2000_008:1046a15": "日。是至節之朝。候候不相謾。物物還對偶。衲",
    "T47n2000_008:1046a16": "僧家。有。有不被二十四氣之所推遷者。水邊",
    "T47n2000_008:1046a17": "林底捫虱負喧。有有不被二十四氣之所管",
    "T47n2000_008:1046a18": "帶者。拋家失業久歷風埃。還有不關造化底",
    "T47n2000_008:1046a19": "麼。擊拂子。陽氣未回吹律琯。野梅先發向南",
    "T47n2000_008:1046a20": "枝。",
    "T47n2000_008:1046a21": "復舉。資福和尚因。僧問。古人拈槌竪拂。意旨",
    "T47n2000_008:1046a22": "如何。資福云。古人與麼。僧再問。資福喝云。",
    "T47n2000_008:1046a23": "古人是什麼眼目。師云。善竊者鬼神莫測其",
    "T47n2000_008:1046a24": "由。會則便會。不然。來夜請首座。為諸人拈",
    "T47n2000_008:1046a25": "出。",
    "T47n2000_008:1046a26": "次日上堂。晷運推移。日南長至。東海鯉魚。鼓",
    "T47n2000_008:1046a27": "腮振鬣。南山鼈鼻。伸眉吐氣。唯有趙州老兒。",
    "T47n2000_008:1046a28": "沒意智拕箇破席。日裏睡。淨慈路見不平。道",
    "T47n2000_008:1046a29": "箇蘇盧悉利。何故。恐者老子。背地裡討人便",
    "T47n2000_008:1046b01": "宜。",
    "T47n2000_008:1046b02": "臘八上堂。棄萬乘尊榮。受六年饑凍。不離草",
    "T47n2000_008:1046b03": "坐。成等正覺。美則美矣。無端道。於臘月八",
    "T47n2000_008:1046b04": "夜。忽覩明星。豁然大悟。致令後代兒孫。東卜",
    "T47n2000_008:1046b05": "西卜。淨慈與麼告報。還與黃面老子有相見",
    "T47n2000_008:1046b06": "分麼。卓主丈。晴乾開雨路。無事設曹司。",
    "T47n2000_008:1046b07": "上堂。舉。趙州僧堂後。問一僧。大眾向什麼處",
    "T47n2000_008:1046b08": "去。僧云。上山普請。趙州袖出一柄刀云。老僧",
    "T47n2000_008:1046b09": "住持事繁。請上座斷却命。僧拋下刀子而走。",
    "T47n2000_008:1046b10": "師云。趙州過頭丈子。到處探水。當時者僧。若",
    "T47n2000_008:1046b11": "與本分草料。管取別甑炊香。",
    "T47n2000_008:1046b12": "上堂舉。雲門問僧。甚處來。僧云。西禪。門云。",
    "T47n2000_008:1046b13": "西禪近日有何言句。僧展兩手。門打一掌。僧",
    "T47n2000_008:1046b14": "云。某甲話在。門展兩手。僧無語。門便打。師",
    "T47n2000_008:1046b15": "拈云。電光石火之機則不無雲門。爭奈性命",
    "T47n2000_008:1046b16": "落在者僧手裏。",
    "T47n2000_008:1046b17": "上堂舉。夾山住京口鶴林。僧問。如何是法身。",
    "T47n2000_008:1046b18": "山云。法身無相。如何是法眼。山云。法眼無",
    "T47n2000_008:1046b19": "瑕。時道吾在座下失笑。夾山下座請道吾問。",
    "T47n2000_008:1046b20": "某甲適來答者僧。話必有不是處。望指教。吾",
    "T47n2000_008:1046b21": "云。一等是出世人。和尚未有師在。夾山云。與",
    "T47n2000_008:1046b22": "某甲說得不。吾云。某甲說不得。此去華亭有",
    "T47n2000_008:1046b23": "船子和尚。却能明此。遂散眾去。云云。師拈",
    "T47n2000_008:1046b24": "云。擔板漢。萬牛挽之不回。說甚法身無相法",
    "T47n2000_008:1046b25": "眼無瑕。拈坐具便摵。非惟坐斷道吾舌頭。亦",
    "T47n2000_008:1046b26": "免夾山打落水中。會麼。卓主丈。泉聲中夜後。",
    "T47n2000_008:1046b27": "山色夕陽時。",
    "T47n2000_008:1046b28": "佛涅槃上堂。法身無為。不墮諸數。為什麼却",
    "T47n2000_008:1046b29": "有生滅。恁麼會得。許爾每日開單展鉢。親見",
    "T47n2000_008:1046c01": "釋迦老子。其或未然。點鐵化成金玉易。勸人",
    "T47n2000_008:1046c02": "除却是非難。",
    "T47n2000_008:1046c03": "上堂舉。梁山因園頭僧問。家賊難防時如何。",
    "T47n2000_008:1046c04": "山云。識得不為冤。僧云。識得後如何。山云。",
    "T47n2000_008:1046c05": "貶向無生國裏。僧云。莫便是他安身立命處",
    "T47n2000_008:1046c06": "麼。山云。死水不藏龍。僧云。如何是活水裏",
    "T47n2000_008:1046c07": "龍。山云。興波不作浪。僧云。忽然傾湫倒嶽來",
    "T47n2000_008:1046c08": "時如何。梁山下座握僧手云。莫教濕却老僧",
    "T47n2000_008:1046c09": "袈裟角。師云。來為先鋒。去為殿後。不因令出",
    "T47n2000_008:1046c10": "重圍。爭見草賊大敗。雖然且道。者僧還甘也",
    "T47n2000_008:1046c11": "無。擊拂子。",
    "T47n2000_008:1046c12": "壽崇節上堂。至人垂化。示有形儀。開滿月之",
    "T47n2000_008:1046c13": "奇姿。蘊山天之瑞相。會麼卓主丈。只知池上",
    "T47n2000_008:1046c14": "蟠桃熟。不覺壺中日月長。",
    "T47n2000_008:1046c15": "上堂舉。永嘉大師道。一切數句非數句。與吾",
    "T47n2000_008:1046c16": "靈覺何交涉。靈覺妙明豈不是數句。色聲香",
    "T47n2000_008:1046c17": "味觸法。豈不是數句。每日山鳴谷應。風起水",
    "T47n2000_008:1046c18": "湧。豈不是數句雖然如是又置。永嘉真覺大",
    "T47n2000_008:1046c19": "師在何處。卓主丈。唇上畢斑賓狗剝。舌頭",
    "T47n2000_008:1046c20": "當的帝都丁。",
    "T47n2000_008:1046c21": "上堂。鏗金戞玉。腐草化螢。坐井窺天。爛泥有",
    "T47n2000_008:1046c22": "刺。是則是。如人食蔗。中邊皆甜。因甚麼天",
    "T47n2000_008:1046c23": "傾西北。地陷東南。",
    "T47n2000_008:1046c24": "滿散壽崇節。上堂。僧問。城東聖母。與佛同",
    "T47n2000_008:1046c25": "生。不願見佛時如何。云。赤眼撞著火柴頭。僧",
    "T47n2000_008:1046c26": "云。一日見佛。以手掩面。於十指掌。悉皆見佛。",
    "T47n2000_008:1046c27": "又作麼生。師云。酒逢知已飲。詩向會人昑。",
    "T47n2000_008:1046c28": "僧云。只如皇太后與佛同生。且道。有何優劣。",
    "T47n2000_008:1046c29": "師云。輕如毫末。重如山。僧禮拜。",
    "T47n2000_008:1047a01": "師乃舉。禪客所問。城東聖母。與佛同生。不願",
    "T47n2000_008:1047a02": "見佛。每見佛來。即便回避。一日回避不及。乃",
    "T47n2000_008:1047a03": "以手掩面。於十指掌。悉皆見佛。輒成一頌。城",
    "T47n2000_008:1047a04": "東聖母坐蓮臺。大地眾生正眼開。與佛同生",
    "T47n2000_008:1047a05": "嫌見佛。一身難作二如來。",
    "T47n2000_008:1047a06": "佛生日上堂。二月十五入寂。四月八日復生。",
    "T47n2000_008:1047a07": "虛空開笑口。大地絕人行。恁麼會得。何用九",
    "T47n2000_008:1047a08": "龍吐水。灌沐金軀。其或未然。擊拂子云。人在",
    "T47n2000_008:1047a09": "畫樓沽酒處。相邀來喫趙州茶。",
    "T47n2000_008:1047a10": "結夏小參。僧問。西天舊令。東土共遵。諸方依",
    "T47n2000_008:1047a11": "樣。畫葫蘆。淨慈因甚不入者保社。師云。若不",
    "T47n2000_008:1047a12": "同床睡。焉知被底穿。僧云。西天以臘人為驗。",
    "T47n2000_008:1047a13": "東土以何為驗。師云。漆桶偽驗。僧云。如何以",
    "T47n2000_008:1047a14": "漆桶為驗。師云。漆桶盛得飯與人喫。僧云。恁",
    "T47n2000_008:1047a15": "麼則三十三天撲帝鐘。師云。老僧關鑰不嚴。",
    "T47n2000_008:1047a16": "僧禮拜。",
    "T47n2000_008:1047a17": "師乃云。胡言漢語。翻譯失真。此土西天。遞相",
    "T47n2000_008:1047a18": "狐魅。年年四月十五日。脚近前脚退後。不敢",
    "T47n2000_008:1047a19": "違條越制。子細看來。冷汗如雨。直饒舉得頭",
    "T47n2000_008:1047a20": "來。早是桑田變海。淨慈門下。毀於佛謗於法。",
    "T47n2000_008:1047a21": "不入眾數。尚且救不得一半。何況青山綠水。",
    "T47n2000_008:1047a22": "盡是安居。花笑鳥啼。無非禁足。山僧今夜。咬",
    "T47n2000_008:1047a23": "定牙關放一線道。卓主丈。",
    "T47n2000_008:1047a24": "復舉。乾峯和尚示眾。法身有三種病二種光。",
    "T47n2000_008:1047a25": "須是一一透得。始解穩坐。雲門出眾云。菴內",
    "T47n2000_008:1047a26": "人為甚麼不知庵外事。乾峯呵呵大笑。雲門",
    "T47n2000_008:1047a27": "云。猶是學人疑處。峯云。子是什麼心行。門云。",
    "T47n2000_008:1047a28": "也要和尚委悉。峯云。與麼始解穩坐。師拈云。",
    "T47n2000_008:1047a29": "氈拍板無孔笛。雖然韻出青霄。其奈音節失",
    "T47n2000_008:1047b01": "旨。會得。一夏容易得過。不然。來夜請首座。",
    "T47n2000_008:1047b02": "為眾拈出。",
    "T47n2000_008:1047b03": "謝秉拂。夏齋上堂。寧可熱鐵纏身。不受信心",
    "T47n2000_008:1047b04": "人衣。寧可洋銅灌口。不受信心人食。上座若",
    "T47n2000_008:1047b05": "能如是。攪長河為酥酪。變大地作黃金。供養",
    "T47n2000_008:1047b06": "上座。未為分外。只是不受衣不受食。焉有許",
    "T47n2000_008:1047b07": "多殊勝。忽若有人修法供養。又作麼生。卓主",
    "T47n2000_008:1047b08": "丈。生心受施。淨名所呵。",
    "T47n2000_008:1047b09": "上堂舉。九峯慈慧禪師因。溈山示眾云。汝等",
    "T47n2000_008:1047b10": "諸人。只得大機。不得大用。慈慧抽身出去。溈",
    "T47n2000_008:1047b11": "山招之。更不回頭。溈山。云。此子堪為法器。",
    "T47n2000_008:1047b12": "師拈云。九峯易見。溈山難見。若是淨慈則不",
    "T47n2000_008:1047b13": "然。待他喚不回頭。急送官楮一千與之。何故。",
    "T47n2000_008:1047b14": "助他買草鞋行脚。",
    "T47n2000_008:1047b15": "上堂舉。馬大師因。僧問。離四句絕百非。請",
    "T47n2000_008:1047b16": "師直指西來意。大師云。我今日勞倦。不能為",
    "T47n2000_008:1047b17": "汝說得。問取智藏。僧問藏。藏云。我今日頭",
    "T47n2000_008:1047b18": "疼。不能為汝說得。問取海兄。僧問海。海云。",
    "T47n2000_008:1047b19": "我到者裏。却不會。問取和尚。僧問大師。大師",
    "T47n2000_008:1047b20": "云。藏頭白。海頭黑。師拈云。盡謂者僧。被馬",
    "T47n2000_008:1047b21": "大師父子穿却鼻孔。殊不知。馬大師父子鼻",
    "T47n2000_008:1047b22": "孔。被者僧穿却。會得。藏頭白海頭黑。優劣已",
    "T47n2000_008:1047b23": "分。不然。易分霜裏粉。難辨雪中梅。",
    "T47n2000_008:1047b24": "中夏上堂舉。馬祖因。龐居士問。不昧本來",
    "T47n2000_008:1047b25": "人。請師高著眼。馬祖直下覷。居士云。一種沒",
    "T47n2000_008:1047b26": "絃琴。唯師彈得妙。馬祖直上覷。士禮拜。祖歸",
    "T47n2000_008:1047b27": "方丈。士隨後云。弄巧成拙。拈云。是誰弄巧成",
    "T47n2000_008:1047b28": "拙。若是馬師弄巧成拙。上半夏已過。若是居",
    "T47n2000_008:1047b29": "士弄巧成拙。猶有四十五日在。定當得出。免",
    "T47n2000_008:1047c01": "爾聽參。",
    "T47n2000_008:1047c02": "上堂。尋常苦口不是不說。只是信不及。不是",
    "T47n2000_008:1047c03": "信不及。只是有些隔礙。且道。是什麼隔礙。卓",
    "T47n2000_008:1047c04": "主丈。信不及。",
    "T47n2000_008:1047c05": "上堂舉。馬大師陞座因。龐居士問。不與萬法",
    "T47n2000_008:1047c06": "為侶者。是什麼人。大師云。待汝一口吸盡西",
    "T47n2000_008:1047c07": "江水。即向汝道。拈云。馬大師接八十四員善",
    "T47n2000_008:1047c08": "知識。門戶稍峻輕。輕被龐公一拶。直得披肝",
    "T47n2000_008:1047c09": "露膽。或有人問。淨慈不與萬法為侶者是什",
    "T47n2000_008:1047c10": "麼人。拈主丈便打。何故。酒逢知已飲。詩向會",
    "T47n2000_008:1047c11": "人吟。",
    "T47n2000_008:1047c12": "謝監收上堂。刈禾鎌子。未露鋒鋩。多少祖師",
    "T47n2000_008:1047c13": "乞命。秤尺斗量。權衡在握。目機銖兩無差。要",
    "T47n2000_008:1047c14": "知兩處收功。塞斷衲僧枵腹。塞斷後如何。卓",
    "T47n2000_008:1047c15": "主丈。臨濟掌黃檗。",
    "T47n2000_008:1047c16": "上堂。舉。松源師祖。臨示寂告眾云。久參兄",
    "T47n2000_008:1047c17": "弟。正路上行者。有只不能用黑豆法。臨濟之",
    "T47n2000_008:1047c18": "道。將泯絕無聞傷哉。拈云。鷲峯老子。大似倚",
    "T47n2000_008:1047c19": "杖騎馬。雖無僵仆之患。未免傍觀者醜。",
    "T47n2000_008:1047c20": "解制小參。僧問。溈山問仰山。子一夏不上來。",
    "T47n2000_008:1047c21": "在下面作得箇什麼。仰云。鋤得一片畬。種得",
    "T47n2000_008:1047c22": "一籮粟。溈云。子不虛過一夏。師云。下喬木入",
    "T47n2000_008:1047c23": "幽谷。僧云。仰山云。和尚作得箇什麼。溈山",
    "T47n2000_008:1047c24": "云。日間一食。夜後一寢。仰云。和尚亦不虛過",
    "T47n2000_008:1047c25": "一夏。此意如何。師云。父不慈子不孝。僧云。",
    "T47n2000_008:1047c26": "仰山道了吐舌。溈山云。子何得自傷己命。師",
    "T47n2000_008:1047c27": "云。要且不是五逆人聞雷。僧禮拜。師云。劍握",
    "T47n2000_008:1047c28": "甑人手。",
    "T47n2000_008:1047c29": "師乃云。卓錐無地。空餘雙眼蓋乾坤。別有生",
    "T47n2000_008:1048a01": "涯。誰把寸陰消白日。百二十日長期。禁制他",
    "T47n2000_008:1048a02": "不住。南天台北五臺。八萬細行。撈摭他無門。",
    "T47n2000_008:1048a03": "晝兜率夜閻浮。衲僧以此護生。生無不護。以",
    "T47n2000_008:1048a04": "此禁足。足無不趺。摩挲主丈。待西風。鉢囊鞋",
    "T47n2000_008:1048a05": "袋重挑起。前程忽有人問。聞南山一夏。以靈",
    "T47n2000_008:1048a06": "雲兩處不答。煅鍊學者。爾道得也未。脫或擬",
    "T47n2000_008:1048a07": "議。老僧院子既屬他人。未免更上徑山一遭",
    "T47n2000_008:1048a08": "了。",
    "T47n2000_008:1048a09": "辭眾赴徑山。上堂。秤鎚捻得汁出。石人喝得",
    "T47n2000_008:1048a10": "汗流。臨機應變。隨分知羞。乘時推上五峯頭。",
    "T47n2000_008:1048a11": "雖然孤舟共渡。尚有夙因。兩夏一冬。可無攀",
    "T47n2000_008:1048a12": "感。卓主丈。但有路可上。更高人也行",
    "T47n2000_008:1048a13": "淨慈後錄終",
    "T47n2000_008:1048a14": "虛堂和尚語錄卷之八"
}