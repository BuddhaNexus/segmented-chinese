{
    "T42n1824_010:0148b20": "中觀論疏卷第十(本)",
    "T42n1824_010:0148b22": "釋吉藏撰",
    "T42n1824_010:0148b23": "四諦品第二十四",
    "T42n1824_010:0148b24": "所以有此品來者有所得心必有依著。前二",
    "T42n1824_010:0148b25": "十一品立世間人法。論主求之無從。仍舉出",
    "T42n1824_010:0148b26": "世如來證有世間。次求出世如來不得。便舉",
    "T42n1824_010:0148b27": "世間顛倒證有出世。上品求世間顛倒不得。",
    "T42n1824_010:0148b28": "外云。若爾應都無世出世。今實有四諦。則應",
    "T42n1824_010:0148b29": "有世與出世。故苦集二諦則是世間。滅道二",
    "T42n1824_010:0148c01": "諦名出世間。是故不應無世出世。今觀四諦",
    "T42n1824_010:0148c02": "不可得。則成前非世出世義。既非世出世即",
    "T42n1824_010:0148c03": "是中道。故因中發觀戲論此滅。二者外云。",
    "T42n1824_010:0148c04": "顛倒是如來所離。四諦是如來所證。亦是如",
    "T42n1824_010:0148c05": "來所說。如來一期出世初後不同同明四諦。",
    "T42n1824_010:0148c06": "故初教轉四諦法輪。乃至涅槃明心喜之說。",
    "T42n1824_010:0148c07": "所以初後皆明四諦者。四諦是迷悟之本。迷",
    "T42n1824_010:0148c08": "之則六道紛然。悟之則有三乘賢聖。是故始",
    "T42n1824_010:0148c09": "終皆明四諦。若爾不應無世出世。三近從顛",
    "T42n1824_010:0148c10": "倒品生者。顛倒是能迷之惑。四諦是所迷之",
    "T42n1824_010:0148c11": "境。以見四諦則破四倒。故前求能障無從。今",
    "T42n1824_010:0148c12": "責所迷不得。故有此品。但四諦有二種。一",
    "T42n1824_010:0148c13": "有量。二無量。三界苦果名苦諦。感三界苦業",
    "T42n1824_010:0148c14": "煩惱名集諦。無為涅槃名滅諦。治此煩惱名",
    "T42n1824_010:0148c15": "道諦。此有量也。釋有量四諦諸小乘論師不",
    "T42n1824_010:0148c16": "同。毘婆沙云。毘曇者說五盛陰苦名苦諦。有",
    "T42n1824_010:0148c17": "漏因是集諦。數滅是滅諦。學無學是道諦。譬",
    "T42n1824_010:0148c18": "喻部云。名色是苦諦。結業是集諦。結業滅是",
    "T42n1824_010:0148c19": "滅諦。止及觀是道諦。鞞婆闍婆提云。八苦是",
    "T42n1824_010:0148c20": "苦是苦諦。餘苦雖苦非苦諦。感當來愛是集",
    "T42n1824_010:0148c21": "諦。餘愛及餘有漏法雖是集非集諦。當來有",
    "T42n1824_010:0148c22": "愛盡是滅是滅諦。餘愛及餘有漏法盡非盡",
    "T42n1824_010:0148c23": "諦。八正是道是道諦。餘學法及一切無學法",
    "T42n1824_010:0148c24": "非道諦。問四諦攝法盡不。答虛空及非數滅",
    "T42n1824_010:0148c25": "此非四諦攝。欣厭立四諦。彼非厭故非苦集。",
    "T42n1824_010:0148c26": "非可欣故非滅道。又此二無漏故非苦集。是",
    "T42n1824_010:0148c27": "無記故非滅道。又因果立四諦。彼非因果",
    "T42n1824_010:0148c28": "故非諦。問云何名諦。答二義。一者實是苦。",
    "T42n1824_010:0148c29": "二生不顛倒解故名諦。問云何名聖諦。答聖",
    "T42n1824_010:0149a01": "人所解。故名聖諦。又昔有凡夫與聖人諍",
    "T42n1824_010:0149a02": "諦。凡夫云。有常樂我淨。聖人云。無共至佛所",
    "T42n1824_010:0149a03": "決之。佛云。如聖人所知。以聖人諍得此諦故",
    "T42n1824_010:0149a04": "云聖諦。數論但解有量。而義不同。數明苦通",
    "T42n1824_010:0149a05": "三聚。成論但是心。論苦通漏無漏。數但有漏",
    "T42n1824_010:0149a06": "也。數集通三聚。成論但取業煩惱。數因集有",
    "T42n1824_010:0149a07": "緣酬前是果。生後為因。但能生義屬集。所生",
    "T42n1824_010:0149a08": "是苦。成論即此能生亦是苦報。毒蛇之瞋即",
    "T42n1824_010:0149a09": "是報法名苦諦也。數但取煩惱滅為滅諦。無",
    "T42n1824_010:0149a10": "漏法滅非滅諦。成論明無漏滅亦是滅諦也。",
    "T42n1824_010:0149a11": "數明方便道中永伏諸結是非數滅。成論明",
    "T42n1824_010:0149a12": "五方便中滅亦是滅諦也。數明一切無漏行",
    "T42n1824_010:0149a13": "是道諦。不取相似。成論明真似皆道諦也。數",
    "T42n1824_010:0149a14": "明無被導法義。成論明有被導之心。次無量",
    "T42n1824_010:0149a15": "四諦者二生死為苦。五住為集。滅二死五住",
    "T42n1824_010:0149a16": "為滅。治此五住惑真解為道諦也。而量無量",
    "T42n1824_010:0149a17": "復名作無作者。有量之後猶有所作。如分段",
    "T42n1824_010:0149a18": "苦後更有變易苦可觀。名為有作。變易苦後",
    "T42n1824_010:0149a19": "無復餘苦可觀。故名無作。餘三亦爾。今言破",
    "T42n1824_010:0149a20": "四諦者。一破學大乘人謂四諦是無。二者破",
    "T42n1824_010:0149a21": "小乘人謂四諦是性有。此大小攝一切迷盡。",
    "T42n1824_010:0149a22": "今破此二人所解。故云破四諦。所以然者。大",
    "T42n1824_010:0149a23": "乘人撥無四諦。是壞佛四諦義。小乘人計性",
    "T42n1824_010:0149a24": "有亦壞四諦。又有二人壞四諦義。一者謂。論",
    "T42n1824_010:0149a25": "主執空故壞四諦。二者自執性有故壞四諦。",
    "T42n1824_010:0149a26": "此二並是小乘人。而謂有他破之與自立。故",
    "T42n1824_010:0149a27": "成二種。今破此二事。故云破四諦也又顯此",
    "T42n1824_010:0149a28": "二人並不解佛大小義。小乘人不解佛因緣",
    "T42n1824_010:0149a29": "有成性有。大乘人不解佛大乘空成邪空。既",
    "T42n1824_010:0149b01": "迷大小俱惑二諦。論主明慧內充慈風外扇。",
    "T42n1824_010:0149b02": "救濟此大小乘人。故破彼兩迷明無如此空",
    "T42n1824_010:0149b03": "有。故云非空非有即是中實。中實者實無如",
    "T42n1824_010:0149b04": "此有無也。即申佛因緣有無。方是假名。假名",
    "T42n1824_010:0149b05": "故有中道。如下云。亦是假名。亦是中道。又",
    "T42n1824_010:0149b06": "破此大小。明無如此大小。是中實方是因緣",
    "T42n1824_010:0149b07": "假名大小。即是假名因此大小令識道未曾",
    "T42n1824_010:0149b08": "大小也。又觀論始末意從因緣品至四諦之",
    "T42n1824_010:0149b09": "前。外人執有難論主。此品初外人執空難論",
    "T42n1824_010:0149b10": "主。初執有難顯外人不識空。今執空難明外",
    "T42n1824_010:0149b11": "人不識有。即迷二諦也。亦是初執小乘難論",
    "T42n1824_010:0149b12": "主。今執大乘難論主。顯外人不識大小。又初",
    "T42n1824_010:0149b13": "已來執性有難論主。顯外人不識因緣有今",
    "T42n1824_010:0149b14": "執邪空難論主。顯外人不識正空。論主憐愍",
    "T42n1824_010:0149b15": "如此迷倒。是故破此空有明畢竟無如此空",
    "T42n1824_010:0149b16": "有。後申因緣二諦空有也。又顯外人上來執",
    "T42n1824_010:0149b17": "有難論主。不依空難難不成難。今執空難論",
    "T42n1824_010:0149b18": "主取空相。難難亦不成難。執定性空有難不",
    "T42n1824_010:0149b19": "成難。執定性空有答不成答。問何故就此品",
    "T42n1824_010:0149b20": "顯外人空有俱破四諦。答自論初以來。單破",
    "T42n1824_010:0149b21": "世間或單破出世。但四諦既總攝世間出世",
    "T42n1824_010:0149b22": "間。為佛法大宗。故就此品顯外人空有俱破",
    "T42n1824_010:0149b23": "四諦。問論主有四諦不耶。答論主不曾有四。",
    "T42n1824_010:0149b24": "亦不曾無四亦四不四非四非不四。故法品",
    "T42n1824_010:0149b25": "云。諸法實相者心行言語斷也。問論主既不",
    "T42n1824_010:0149b26": "曾有四不四。何故佛經說有四諦。答雖非四",
    "T42n1824_010:0149b27": "不四為眾生方便說四不四。故下偈云。諸佛",
    "T42n1824_010:0149b28": "依二諦為眾生說法。大品云。二諦中眾生雖",
    "T42n1824_010:0149b29": "不可得。菩薩住二諦中為眾生說法。論釋云。",
    "T42n1824_010:0149c01": "為著有者說空。為著空者說有。今亦爾。為著",
    "T42n1824_010:0149c02": "有四者說無有四。為著無四者明有四諦。至",
    "T42n1824_010:0149c03": "論諸法未曾四不四也。品開為二。第一外人",
    "T42n1824_010:0149c04": "過論主執空為共。第二論主破外人執有為",
    "T42n1824_010:0149c05": "共。蓋是寄外人以破空見。息執教者之斷",
    "T42n1824_010:0149c06": "心。就論主破有除謂情之常見。四諦既是佛",
    "T42n1824_010:0149c07": "法之大宗。具攝世出世法。故就此品破斷常",
    "T42n1824_010:0149c08": "見。顯示中道令因中發觀也。就外人過論主",
    "T42n1824_010:0149c09": "中又開為二。一長行二偈。長行可有二義。",
    "T42n1824_010:0149c10": "一者生起從顛倒品。次有四諦品所由。二者",
    "T42n1824_010:0149c11": "將欲過論主空。故前立有四諦義。就偈為二。",
    "T42n1824_010:0149c12": "第一過論主無四諦三寶無出世法。第二過",
    "T42n1824_010:0149c13": "論主無因果罪福無世間法。初又二。前半行",
    "T42n1824_010:0149c14": "牒論主執空。如是則無有下。第二為論主生",
    "T42n1824_010:0149c15": "過。又開二別。初明無四諦。次明無三寶。以",
    "T42n1824_010:0149c16": "無生故則無苦集。以苦是所生集為能生故",
    "T42n1824_010:0149c17": "也。以無滅故則無滅道。道諦能滅。滅至滅",
    "T42n1824_010:0149c18": "諦。既其無滅。何有滅道。以無四諦故下第二",
    "T42n1824_010:0149c19": "明無三寶。又開二別。初別明無三寶。次半",
    "T42n1824_010:0149c20": "行總結無三。別明無三即為三別。就無僧寶",
    "T42n1824_010:0149c21": "中又開為二。初兩偈別明無僧。次半偈總結",
    "T42n1824_010:0149c22": "無僧。兩偈為二。初偈明無四行。次偈辨無",
    "T42n1824_010:0149c23": "向果。文並易見。又初一偈無四諦境。次一偈",
    "T42n1824_010:0149c24": "無四諦智。第三偈去明無僧寶。此解好宜依",
    "T42n1824_010:0149c25": "之。後論主還外人過。亦作此別之。空法壞因",
    "T42n1824_010:0149c26": "果下。第二過論主執空失因果罪福。問前已",
    "T42n1824_010:0149c27": "明無四諦。三寶總破世出世因果。今何故復",
    "T42n1824_010:0149c28": "說。答凡有三義。一者上來明執空之人。無",
    "T42n1824_010:0149c29": "佛趣鹿園所說四諦三寶。訖至雙林之教。今",
    "T42n1824_010:0150a01": "明無佛初成道。為提謂等說人天因果罪福。",
    "T42n1824_010:0150a02": "故執空之人備破五乘教也。二者上明無內",
    "T42n1824_010:0150a03": "法因果罪福。今明無外法因果罪福。謂世間",
    "T42n1824_010:0150a04": "仁義禮智等。三者上來明無罪福境。今明無",
    "T42n1824_010:0150a05": "有罪福三寶。四諦是罪福之境。信之則生福。",
    "T42n1824_010:0150a06": "謗之則招罪也。答中三十四偈。大開為三。",
    "T42n1824_010:0150a07": "第一十三行明外人迷空。汝上所說空法有",
    "T42n1824_010:0150a08": "過者下第二破外人著有。若無有空下第三",
    "T42n1824_010:0150a09": "二行誡勸。誡令捨定性空勸學於因緣。就初",
    "T42n1824_010:0150a10": "又二。第一明外人迷空橫生邪難。汝謂我著",
    "T42n1824_010:0150a11": "空下第二明論主悟空是故無失。二章各四。",
    "T42n1824_010:0150a12": "初章四者第一明外人不解三法橫生疑難。",
    "T42n1824_010:0150a13": "第二明外人不識二法故橫生邪難。第三敘",
    "T42n1824_010:0150a14": "外人不解一法故橫生邪難。第四以不解上",
    "T42n1824_010:0150a15": "三門。封執定性一法。障佛不得早說大乘。",
    "T42n1824_010:0150a16": "問何故敘外人不知三法。答凡欲答外問必",
    "T42n1824_010:0150a17": "須識是問非問。今敘外人不解三法。橫生疑",
    "T42n1824_010:0150a18": "問則不成問。即是答問也。初明不知三法者。",
    "T42n1824_010:0150a19": "一不知空。小乘人雖得人空。執諸法是有不",
    "T42n1824_010:0150a20": "知本性空也。二空因緣者。謂說空之意佛為",
    "T42n1824_010:0150a21": "治有病。是故說空。若復著空佛所不化。三",
    "T42n1824_010:0150a22": "空義者外人不解安處此空。佛說第一義為",
    "T42n1824_010:0150a23": "空。不言世諦亦空。汝不應聞空謂失因果罪",
    "T42n1824_010:0150a24": "福。故因緣品云。若都畢竟空云何有罪福報",
    "T42n1824_010:0150a25": "應等。如是則無二諦。又空義者說空為明不",
    "T42n1824_010:0150a26": "空。故下云。空亦復空。汝封執取空相故不知",
    "T42n1824_010:0150a27": "空義。諸佛依二諦下。第二明外人不解二法。",
    "T42n1824_010:0150a28": "故興邪難也。以不知有宛然而無所有。故不",
    "T42n1824_010:0150a29": "知第一義。不知雖無所有宛然而有。故不識",
    "T42n1824_010:0150b01": "世諦。是以興上邪難也。問外人何時失二諦",
    "T42n1824_010:0150b02": "耶。答從論初至四諦之前。執諸法有實性不",
    "T42n1824_010:0150b03": "信畢竟空。故不知第一義。從四諦品執畢竟",
    "T42n1824_010:0150b04": "空。謂無三寶四諦。不識世諦又敘說二諦。來",
    "T42n1824_010:0150b05": "還釋成上三法。上云不知空者。不知第一義",
    "T42n1824_010:0150b06": "本性空也。空因緣者。諸佛住二諦中。為眾",
    "T42n1824_010:0150b07": "生說法。為著有者說空。為著空者說有。空",
    "T42n1824_010:0150b08": "義者正是第一義諦空。非世諦空也。又敘二",
    "T42n1824_010:0150b09": "諦來者外人著空失於世諦。既失世諦亦失",
    "T42n1824_010:0150b10": "第一義。如因緣品中敘之。今對外人無二",
    "T42n1824_010:0150b11": "諦。故明有二諦。所以今文述二諦也。又敘說",
    "T42n1824_010:0150b12": "二諦即是論主自免過。我有二諦義。第一義",
    "T42n1824_010:0150b13": "則空無三寶。世諦則有三寶。汝若就第一義",
    "T42n1824_010:0150b14": "難則成我義。若就世諦難我世諦有三寶。復",
    "T42n1824_010:0150b15": "何得作無三寶難耶。又敘說二諦意。上來明",
    "T42n1824_010:0150b16": "空者無汝所見因果等法。故言無耳。非無佛",
    "T42n1824_010:0150b17": "法因緣二諦也。又此品明四諦。二諦是諦之",
    "T42n1824_010:0150b18": "流類。故明二諦也。三偈即開為三別。初偈",
    "T42n1824_010:0150b19": "明論主識佛依二諦說法。故無上過。第二偈",
    "T42n1824_010:0150b20": "明外人不識二諦。故於空有中並皆有失。",
    "T42n1824_010:0150b21": "第三偈明釋疑難。初上半正明依二諦說法。",
    "T42n1824_010:0150b22": "下半列出二諦名。問何故云佛依二諦說法。",
    "T42n1824_010:0150b23": "答依世諦說法。則三寶四諦宛然不失。故無",
    "T42n1824_010:0150b24": "上過。即顯外人不知世諦故橫生過。以依第",
    "T42n1824_010:0150b25": "一義說法故。我上來明一切空。即顯外人執",
    "T42n1824_010:0150b26": "法有性失第一義。問云何稱依二諦義耶。答",
    "T42n1824_010:0150b27": "於凡聖所解空有皆實故稱二諦。依此二實",
    "T42n1824_010:0150b28": "而說故所說皆實。故云依二諦說也。問云何",
    "T42n1824_010:0150b29": "是二於諦。云何是教諦。答所依即是二於諦。",
    "T42n1824_010:0150c01": "以於凡聖皆是實故秤二於諦。亦是於二諦",
    "T42n1824_010:0150c02": "謂色未曾空有。於二解是實。故云二於諦。",
    "T42n1824_010:0150c03": "百論引棗[木*奈]望苽皆不虛。智度論引無名指",
    "T42n1824_010:0150c04": "形有名指皆實也。能依即是教諦。佛依此二",
    "T42n1824_010:0150c05": "諦為物說法。皆是誠諦之言。故稱為實也。",
    "T42n1824_010:0150c06": "問能依有異不。答依第一義說此是真實說。",
    "T42n1824_010:0150c07": "依俗說者此是方便隨宜說也。問說人天及",
    "T42n1824_010:0150c08": "二乘是方便說。今說大乘人法等。云何依俗",
    "T42n1824_010:0150c09": "說法皆是方便。答實相不可說方是真實。凡",
    "T42n1824_010:0150c10": "一切言說皆是方便也。問二於諦為是失為",
    "T42n1824_010:0150c11": "是得。答一往二於俱是得。於凡是實故於凡",
    "T42n1824_010:0150c12": "為得。於聖是實故於聖稱得。若以凡聖相望",
    "T42n1824_010:0150c13": "則凡失聖得也。問叵有凡聖皆失不。答若言",
    "T42n1824_010:0150c14": "一色未曾空有空有自出二情。則凡聖俱失。",
    "T42n1824_010:0150c15": "今文是總判凡聖。故以凡為失。以聖為得。",
    "T42n1824_010:0150c16": "又三句。一但失非得。謂凡於也。二但得非",
    "T42n1824_010:0150c17": "失。謂佛於也。如涅槃云。一切世諦若於如來",
    "T42n1824_010:0150c18": "即是第一義諦。三亦得亦失。即二乘之聖形",
    "T42n1824_010:0150c19": "凡為得。望大士為失也。講此文多有異說。",
    "T42n1824_010:0150c20": "慎勿信也。宜以長行為正也。下半明二諦名。",
    "T42n1824_010:0150c21": "而世俗稱諦者。此於世俗人是實故稱世俗",
    "T42n1824_010:0150c22": "諦。亦勿信人語也。第一義則有二實。一者體",
    "T42n1824_010:0150c23": "是諸法實相。故名為實。二於聖人了達有於",
    "T42n1824_010:0150c24": "實解。復是真實。世俗體非真實。但有於凡",
    "T42n1824_010:0150c25": "是實。故二諦實義異也。問俗但有於情為實。",
    "T42n1824_010:0150c26": "亦有法體實耶。答就俗之中亦有因果。不可",
    "T42n1824_010:0150c27": "差異。故名為實。但望第一義皆是妄謂皆是",
    "T42n1824_010:0150c28": "不實。亦第二偈顯得失者。外人不識空有",
    "T42n1824_010:0150c29": "二諦故失三利。謂自利他利共利。論主識二",
    "T42n1824_010:0151a01": "諦故具三利。以解第一義故生波若。了世俗",
    "T42n1824_010:0151a02": "故生方便。有波若方便則生三世諸佛。故淨",
    "T42n1824_010:0151a03": "名云。智度菩薩母。方便以為父。一切眾導師",
    "T42n1824_010:0151a04": "無不由是生也。自悟二諦名為自利。令他解",
    "T42n1824_010:0151a05": "謂他利。俱解即共利。又解第一義生實慧為",
    "T42n1824_010:0151a06": "自利。解世俗生方便為他利。具了為共利。",
    "T42n1824_010:0151a07": "問長行釋世諦何故舉本性空。答欲釋成於",
    "T42n1824_010:0151a08": "義。明理實性空但於凡謂有故名為諦也。又",
    "T42n1824_010:0151a09": "欲辨由空故有。所以釋有而舉空也。下釋第",
    "T42n1824_010:0151a10": "一義亦舉有釋空。賢聖了六道顛倒本性空。",
    "T42n1824_010:0151a11": "故於聖為實是諦。若謂一切法不生下。第三",
    "T42n1824_010:0151a12": "明二諦相資。若望百論釋疑故來。外人云。",
    "T42n1824_010:0151a13": "第一義有二實。一道理是實相故名實。二於",
    "T42n1824_010:0151a14": "聖人得如實解故名實。具此二實可得是諦。",
    "T42n1824_010:0151a15": "又佛可依之說法。以三世十方佛皆欲令人",
    "T42n1824_010:0151a16": "得實利故也。俗有二義故非實。一非實境。二",
    "T42n1824_010:0151a17": "非實解。云何名諦。佛復何故依之說法耶。",
    "T42n1824_010:0151a18": "問第一義二實文出何處耶。答前文云。於聖",
    "T42n1824_010:0151a19": "是實。此是解實。今文云。一切法本不生是第",
    "T42n1824_010:0151a20": "一義。此是境實。第一義既二實。世俗二不實",
    "T42n1824_010:0151a21": "可知也。偈上半正答問。世俗雖是二不實。但",
    "T42n1824_010:0151a22": "要因世俗為方便得顯第一義耳。如理雖無",
    "T42n1824_010:0151a23": "三要因三為方便得悟一。問云何世俗為方",
    "T42n1824_010:0151a24": "便耶。答一切言皆是世俗。因世俗言得無言。",
    "T42n1824_010:0151a25": "故以無言言為世俗。言無言為第一義也。問",
    "T42n1824_010:0151a26": "有幾種言耶。答有二種言。一者說世俗中言",
    "T42n1824_010:0151a27": "如瓶衣等。亦表第一義無言之道。故涅槃云。",
    "T42n1824_010:0151a28": "欲令眾生深識第一義故宣說世諦耳。二者",
    "T42n1824_010:0151a29": "以言言於無言。即為第一義立名名為第一",
    "T42n1824_010:0151b01": "義。因此言欲顯無言。若不言於無言。眾生何",
    "T42n1824_010:0151b02": "由識理無言耶。問二言之中今用何言。答後",
    "T42n1824_010:0151b03": "意為正。若依百論答者俗雖具二不實。但於",
    "T42n1824_010:0151b04": "凡是實故稱諦也。若依今文生起此偈來者。",
    "T42n1824_010:0151b05": "我已知俗是凡諦。但應立聖諦。何須立凡俗",
    "T42n1824_010:0151b06": "諦耶。問此與舊何異。答舊是龍樹義。云何",
    "T42n1824_010:0151b07": "乃問與舊何異。問他亦作此釋。云何異耶。答",
    "T42n1824_010:0151b08": "須知。世諦雖說而未嘗言。真雖無言而教彌",
    "T42n1824_010:0151b09": "法界。下半云。不得第一義則不得涅槃者。",
    "T42n1824_010:0151b10": "亦異釋云云。今明。以見第一義生波若。滅諸",
    "T42n1824_010:0151b11": "煩惱故得有餘涅槃。滅報身得無餘涅槃。問",
    "T42n1824_010:0151b12": "涅槃與第一義何異。答不敢信人慢語。涅槃",
    "T42n1824_010:0151b13": "品云。亦名如法性實際涅槃。則知。涅槃是第",
    "T42n1824_010:0151b14": "一義異名耳。但對世故名第一義。對生死故",
    "T42n1824_010:0151b15": "名涅槃也。不能正觀空下。第三明有所得人",
    "T42n1824_010:0151b16": "不解一法。橫為生過。一法者謂一實相空也。",
    "T42n1824_010:0151b17": "由不善達空故自墮無三寶四諦。故為空見",
    "T42n1824_010:0151b18": "所害非是空義。破三寶四諦也。故失在於外",
    "T42n1824_010:0151b19": "人。過非是龍樹。故經云。寧起身見不惡取",
    "T42n1824_010:0151b20": "空。不以身見墮惡道中。世尊知是法下。第四",
    "T42n1824_010:0151b21": "偈明有所得人不善達前三門故。障如來初",
    "T42n1824_010:0151b22": "成道。不得早說大乘無所得法。上來敘外人",
    "T42n1824_010:0151b23": "障菩薩。不得說無所得法。今敘外人障佛。不",
    "T42n1824_010:0151b24": "得說無所得法。又接上文生者。上明呪術難",
    "T42n1824_010:0151b25": "作不如不為。今法相難說不如不說。上半正",
    "T42n1824_010:0151b26": "明空義甚深。如法華云。我所得智慧微妙最",
    "T42n1824_010:0151b27": "第一。大品亦云。我初成佛常樂默然不樂說",
    "T42n1824_010:0151b28": "法。下半明眾生鈍根障佛。不得早說大乘。",
    "T42n1824_010:0151b29": "亦如法華云。眾生諸根鈍著樂癡所盲。如斯",
    "T42n1824_010:0151c01": "之等類云何而可度。有人云。此論但釋波若",
    "T42n1824_010:0151c02": "不釋法華。蓋是不看論耳。汝謂我著空下。",
    "T42n1824_010:0151c03": "第二論主悟空自免過。七偈亦分為四。第一",
    "T42n1824_010:0151c04": "明空義無失。第二明空義為得。第三略出有",
    "T42n1824_010:0151c05": "過。第四引經證空為得。初又二。第一明空無",
    "T42n1824_010:0151c06": "失。第二明空為得。初偈上半牒下半正免過。",
    "T42n1824_010:0151c07": "若是邪見之空此則有過。若是二乘但空此",
    "T42n1824_010:0151c08": "亦有過。今是無所得空空不住空。故空有俱",
    "T42n1824_010:0151c09": "離。所以無失。又是不壞法說空。是故無過。第",
    "T42n1824_010:0151c10": "二偈上半明由空故一切法成。顯論主無過。",
    "T42n1824_010:0151c11": "下半明無空義一切不成。顯外人有失。問云",
    "T42n1824_010:0151c12": "何由空一切成耶。答前偈空亦復空。則是非",
    "T42n1824_010:0151c13": "空非有。今明非空非有空有得成。故云一切",
    "T42n1824_010:0151c14": "成。又由第一義空故有世諦。故二諦成則一",
    "T42n1824_010:0151c15": "切成。若無空則第一義不成。則世諦亦不成。",
    "T42n1824_010:0151c16": "故一切壞也。又以有空一切成者。由第一義",
    "T42n1824_010:0151c17": "空故生波若。由波若斷煩惱有三世佛。由佛",
    "T42n1824_010:0151c18": "故說世出世一切教。故長行云。世出世皆",
    "T42n1824_010:0151c19": "成。汝今自有過下。第三略釋執有為過三偈",
    "T42n1824_010:0151c20": "為二。初偈明外人有過不自覺知迴與論主。",
    "T42n1824_010:0151c21": "第二兩偈略出外過令外覺知。初偈上半法",
    "T42n1824_010:0151c22": "說。下半譬說。譬說云。乘馬人自忘己所乘",
    "T42n1824_010:0151c23": "之馬。而謂他人乘馬。外人自有無三寶四諦",
    "T42n1824_010:0151c24": "等過。而不覺知謂他人有無罪福之失。若汝",
    "T42n1824_010:0151c25": "見諸法下。第二兩偈釋執有為過。即二。第一",
    "T42n1824_010:0151c26": "偈略明無因緣過。汝見法有自體則不須假",
    "T42n1824_010:0151c27": "緣藉因。故破因緣破因緣則破空。破空則破",
    "T42n1824_010:0151c28": "二諦及中道。第二釋前偈。廣明有三種過。一",
    "T42n1824_010:0151c29": "破因果。二破人法。此二破體。下半破相也。",
    "T42n1824_010:0152a01": "眾因緣生法下第四引經證。顯前有所得定",
    "T42n1824_010:0152a02": "性有過。顯論主無所得空無失。兩偈為二。初",
    "T42n1824_010:0152a03": "偈明因緣生法離斷常過。第二偈攝法。則顯",
    "T42n1824_010:0152a04": "外定性有為失。釋此一偈多種形勢。今略述",
    "T42n1824_010:0152a05": "數條。一者就破病漸捨釋之。因緣所生法者",
    "T42n1824_010:0152a06": "破自性故且言因緣。此一轉意也。我說即是",
    "T42n1824_010:0152a07": "空惑人復謂。乃無性有而有因緣。故今明。",
    "T42n1824_010:0152a08": "因緣生是無耳。何時因緣生是有。此二轉也。",
    "T42n1824_010:0152a09": "亦為是假名惑者復云。既是空。即作無解。",
    "T42n1824_010:0152a10": "故今明。只空是假。何故爾。成論師明真諦",
    "T42n1824_010:0152a11": "空非假。故今更反擲。只空即是假。即彈空心。",
    "T42n1824_010:0152a12": "彼即謂。若爾是二諦相即前有即空。今空即",
    "T42n1824_010:0152a13": "有。只是空有二諦義。故今明。此即是中道。何",
    "T42n1824_010:0152a14": "時是二諦。借中以彈二。二去不二亦捨。即了",
    "T42n1824_010:0152a15": "悟也。次直依因緣正義釋者。所言因緣所生",
    "T42n1824_010:0152a16": "法者。經說因緣或離或合。皆作因名猶如佛",
    "T42n1824_010:0152a17": "性。皆作緣名猶如四緣。亦因亦緣如十二因",
    "T42n1824_010:0152a18": "緣。如無明望行體未有。而為無明所辨。親義",
    "T42n1824_010:0152a19": "為因。行起望無明我非都無。但假借汝起故",
    "T42n1824_010:0152a20": "無明是緣。所以無明亦因亦緣。今明。隨緣離",
    "T42n1824_010:0152a21": "合義無定也。所生法者數人六因四緣所生",
    "T42n1824_010:0152a22": "是實法。成論三因四緣所生也。此即是空者。",
    "T42n1824_010:0152a23": "以所生是能所能所不自所。不自則不所是",
    "T42n1824_010:0152a24": "故所空也。亦為是假名者。空所不自所故不",
    "T42n1824_010:0152a25": "所。所空不自空故不空。不知何以目之。故云",
    "T42n1824_010:0152a26": "假名說空所假名說所空。此空所所空。皆是",
    "T42n1824_010:0152a27": "無名相中為引導眾生故假名說耳。問何故",
    "T42n1824_010:0152a28": "假名說空所所空耶。答欲為令因空所悟不",
    "T42n1824_010:0152a29": "所。由所空悟不空。故言亦是中道義。以空所",
    "T42n1824_010:0152b01": "不所所空不空故即中道。次就中假義釋者。",
    "T42n1824_010:0152b02": "因緣所生法此牒世諦也。我說即是空明第",
    "T42n1824_010:0152b03": "一義諦也。亦為是假名釋上二諦並皆是假。",
    "T42n1824_010:0152b04": "既云眾緣所生法我說即是空。此是有宛然",
    "T42n1824_010:0152b05": "而空。故空不自空。名為假空。空宛然而有有",
    "T42n1824_010:0152b06": "不自有。名為假有。亦是中道義者。說空有",
    "T42n1824_010:0152b07": "假名為表中道。明假有不住有故有非有。假",
    "T42n1824_010:0152b08": "空不住空故空非空。非空非有即是中道。次",
    "T42n1824_010:0152b09": "依長行就三是義釋者。因緣所生法。大小乘",
    "T42n1824_010:0152b10": "人同知諸法從因緣生。我說即是空下。第二",
    "T42n1824_010:0152b11": "明因緣是三是義。小乘有所得人聞因緣所",
    "T42n1824_010:0152b12": "生法。唯知是有。不識因緣是於三是。今示因",
    "T42n1824_010:0152b13": "緣生法是於三是。一因緣生法是畢竟空。所",
    "T42n1824_010:0152b14": "以然者。若有自性則不從因緣。既從因緣生。",
    "T42n1824_010:0152b15": "即是無自性。所以是空。亦為是假名者示第",
    "T42n1824_010:0152b16": "二是。明因緣生法亦是假名。所以秤假者。",
    "T42n1824_010:0152b17": "前明因緣生法我說是空。然因緣既本不有。",
    "T42n1824_010:0152b18": "今亦不空非空非有。不知何以目之。故假名",
    "T42n1824_010:0152b19": "說有亦假名說空。亦是中道義者示第三是。",
    "T42n1824_010:0152b20": "明因緣生法亦是中道。因緣生法無有自性",
    "T42n1824_010:0152b21": "故空。所以非有。既其非有亦復非空。非有",
    "T42n1824_010:0152b22": "非空故名中道。然小乘之人不知三是。即有",
    "T42n1824_010:0152b23": "三失。謂失空失假失中。若執諸法自性者亦",
    "T42n1824_010:0152b24": "不識因緣。故有四失。第二偈上半攝法。恐",
    "T42n1824_010:0152b25": "外人不信因緣謂眾緣中有性。是故明攝法",
    "T42n1824_010:0152b26": "也。下半結三是。既未曾有一法不從因緣生。",
    "T42n1824_010:0152b27": "亦未曾有一法不是空不是假不是中。今略",
    "T42n1824_010:0152b28": "舉一耳。問論主引何處經偈。答是華首經佛",
    "T42n1824_010:0152b29": "自說之。故稱我說即是空也。長行云。汝上",
    "T42n1824_010:0152c01": "所說下。此生第二段還有所得定性人過也。",
    "T42n1824_010:0152c02": "又開二別。第一牒外人義。第二推過還外人。",
    "T42n1824_010:0152c03": "即對前兩章也。如是則無有下推過還外人。",
    "T42n1824_010:0152c04": "就文為二。第一對上還其無四諦三寶過。第",
    "T42n1824_010:0152c05": "二對上還無因果罪福過。然勿將此性有但",
    "T42n1824_010:0152c06": "安薩婆多上。今有所得大小乘人執有一豪",
    "T42n1824_010:0152c07": "人法體。則破世出世一切法也。初又二。第",
    "T42n1824_010:0152c08": "一對上還無四諦過。第二還無三寶過。就初",
    "T42n1824_010:0152c09": "又三。一總明無四諦。二別明無四諦。三總結",
    "T42n1824_010:0152c10": "無四諦也。以無生故則無苦集。以無滅故即",
    "T42n1824_010:0152c11": "無滅道。執自性有便無四諦。問論主說空。",
    "T42n1824_010:0152c12": "空可無有生滅。故無四諦。外人執有有生滅。",
    "T42n1824_010:0152c13": "便有四諦。云何無生滅四諦。答無所得無定",
    "T42n1824_010:0152c14": "性故。未生可得生。不滅可得滅。有所得既",
    "T42n1824_010:0152c15": "是定性。則未生定未生。不可令生。故無生",
    "T42n1824_010:0152c16": "也。既其不可令生。豈得有滅耶。譬如定無",
    "T42n1824_010:0152c17": "無不可令有。既定有亦不可令無。故無生滅",
    "T42n1824_010:0152c18": "也。苦不從緣生下第二四偈。別明無四諦。",
    "T42n1824_010:0152c19": "則釋前章門。數人正以無常刀切有漏五陰。",
    "T42n1824_010:0152c20": "故是苦。無常刀亦切無漏五陰。但無漏被切",
    "T42n1824_010:0152c21": "順向涅槃。是故不苦。故能切則通漏無漏。",
    "T42n1824_010:0152c22": "所切則有苦不苦。今破云。有漏五陰既有定",
    "T42n1824_010:0152c23": "性。無常不能切之是故不苦。成論師明三苦",
    "T42n1824_010:0152c24": "各有通別。覺惱為別苦苦。領緣不覺為通苦",
    "T42n1824_010:0152c25": "苦。樂受壞為別壞苦。無常遷滅為通壞苦。",
    "T42n1824_010:0152c26": "後心追患前心為別行苦。無常所役為通行",
    "T42n1824_010:0152c27": "苦。今以二義破之。一者作通別六苦義不",
    "T42n1824_010:0152c28": "成。如前苦品引俱舍論釋之。以苦受具二時",
    "T42n1824_010:0152c29": "苦故名苦苦。樂受壞但一時苦名為壞苦。捨",
    "T42n1824_010:0153a01": "受為無常所役名為行苦。行苦則通。餘二則",
    "T42n1824_010:0153a02": "別。云何言三苦皆有通別。問行苦若通何故",
    "T42n1824_010:0153a03": "但約捨受。答捨受無前二時苦。但有行苦。",
    "T42n1824_010:0153a04": "故就別說通耳。二者縱汝有通別六苦。無常",
    "T42n1824_010:0153a05": "是行壞二苦具。前有無常未有苦。無常何所",
    "T42n1824_010:0153a06": "役耶。若即無常是苦。云何復云無常是苦具",
    "T42n1824_010:0153a07": "耶。苦若有定性下破無滅諦。成論師云。有",
    "T42n1824_010:0153a08": "餘滅二心。無餘滅空心。故滅三心名滅諦。",
    "T42n1824_010:0153a09": "問為壞有得滅。為本有滅。若本有滅則與數",
    "T42n1824_010:0153a10": "同。若壞有得滅滅則始生。又問滅既本有",
    "T42n1824_010:0153a11": "者為有因為無因。無因則自然同外道。有",
    "T42n1824_010:0153a12": "因則無常。問毘曇滅是本有。苦集既有定",
    "T42n1824_010:0153a13": "性。則不可滅。云何滅苦集得本有滅耶。若無",
    "T42n1824_010:0153a14": "有苦諦下第三總結無四諦。觀此文是重破",
    "T42n1824_010:0153a15": "道諦。若苦定有性下第二還其無三寶過。就",
    "T42n1824_010:0153a16": "文為二。第一總明無三寶。第二別明無大乘",
    "T42n1824_010:0153a17": "因果。無三寶即為三別。無三寶中一一對上。",
    "T42n1824_010:0153a18": "初別明無僧寶。次總結無僧寶。初一行十二",
    "T42n1824_010:0153a19": "字明無四行。若如上分此無四諦智。從及四",
    "T42n1824_010:0153a20": "果始是無僧寶。問汝本來有境。亦應本來有",
    "T42n1824_010:0153a21": "智。若本不見今見者。亦本不境今境。若本境",
    "T42n1824_010:0153a22": "今亦境。亦本不見今不見。若心有可修理。",
    "T42n1824_010:0153a23": "若有理則是有。今不須修。今既須修則知無",
    "T42n1824_010:0153a24": "理。二若乘前破者本由境生智。前求境既不",
    "T42n1824_010:0153a25": "得。智由何生。及四果下第二還外人無四果。",
    "T42n1824_010:0153a26": "若無有四果下還外人無八賢聖。以無八聖",
    "T42n1824_010:0153a27": "故下還外人結無僧寶。次一行偈明無三寶。",
    "T42n1824_010:0153a28": "如文。問曰下第二別明無大乘因果。今觀此",
    "T42n1824_010:0153a29": "文猶是小乘中佛乘名大乘義耳。前問次答。",
    "T42n1824_010:0153b01": "問有二。初領前無也。究竟道下第二立後有。",
    "T42n1824_010:0153b02": "立中為二。一立極法。因是道故下立於至人。",
    "T42n1824_010:0153b03": "答中兩偈為二。初破其人法。第二破無因果。",
    "T42n1824_010:0153b04": "答意云。汝立人法自不成。則汝是破人法人",
    "T42n1824_010:0153b05": "也。大論第四卷迦旃延云。先有菩提果遣智",
    "T42n1824_010:0153b06": "慧信語身云。可修三十二相莊嚴身。我然後",
    "T42n1824_010:0153b07": "來。此先有果後修因。既先有果未有因。是",
    "T42n1824_010:0153b08": "何果耶。復何用修因耶。又先有菩提未有佛。",
    "T42n1824_010:0153b09": "故汝說不因菩提有佛。問但破小乘因果。",
    "T42n1824_010:0153b10": "亦破有所得大乘耶。答正破有所得大乘。",
    "T42n1824_010:0153b11": "傍破小耳。問云何破大乘因果。答汝言金剛",
    "T42n1824_010:0153b12": "心是無常生死位。後心是涅槃佛果常位。生",
    "T42n1824_010:0153b13": "死盡於前佛果起於後。因滅無果前。果起",
    "T42n1824_010:0153b14": "無因後。豈是因果。因果不成故即自破三寶。",
    "T42n1824_010:0153b15": "何關我破也。又問因果定二不。答因無常豈",
    "T42n1824_010:0153b16": "是果。果常豈是因。若爾經云。諸有二者無",
    "T42n1824_010:0153b17": "道無果。問經云。行因得菩提果。得果竟後入",
    "T42n1824_010:0153b18": "生死教化眾生。云何無也。答菩薩不為行因",
    "T42n1824_010:0153b19": "取果。但為引道眾生故。夜半踰城捨欲令悟",
    "T42n1824_010:0153b20": "無所有耳。若於菩薩何曾言有生死。亦不言",
    "T42n1824_010:0153b21": "有涅槃。亦不言有因。亦不說有果。並是教化",
    "T42n1824_010:0153b22": "眾生故開二耳。又問汝行因得菩提。為至果",
    "T42n1824_010:0153b23": "為不至。至則常不至則斷滅。並無因果。又菩",
    "T42n1824_010:0153b24": "提何時是因果。非因假名名之為因。非果",
    "T42n1824_010:0153b25": "假名名之為果。亦非四五。無四五果名四五。",
    "T42n1824_010:0153b26": "故云五菩提耳。為淺深假名淺深。故發心為",
    "T42n1824_010:0153b27": "淺佛為深。四為因佛為果耳。雖復勤精進下",
    "T42n1824_010:0153b28": "第二破因果。明汝謂凡夫修因得佛果。凡夫",
    "T42n1824_010:0153b29": "時未有佛。佛時無復凡夫。若凡夫時定無佛",
    "T42n1824_010:0153c01": "者。雖復勤修終不得佛。以不得定不得無佛",
    "T42n1824_010:0153c02": "定無佛。終不得為佛也。又此是用大乘破小",
    "T42n1824_010:0153c03": "乘義。大乘明一切眾生皆有佛性並皆成佛。",
    "T42n1824_010:0153c04": "小乘人不明一切眾生皆有佛性。若爾既無",
    "T42n1824_010:0153c05": "佛性。雖復修行終不成佛。問小乘人亦云。",
    "T42n1824_010:0153c06": "一切眾生有三乘性。至忍法時餘二性非數",
    "T42n1824_010:0153c07": "緣滅。故三乘中隨成一乘。云何言不明佛性。",
    "T42n1824_010:0153c08": "答大乘中明唯有佛性無有餘性。故得成佛。",
    "T42n1824_010:0153c09": "小乘不明唯有佛性。則破大乘佛性義。既無",
    "T42n1824_010:0153c10": "大乘佛性。云何成佛。又小乘人有佛性。佛性",
    "T42n1824_010:0153c11": "是無常破大乘佛性常義。故不得成佛。此偈",
    "T42n1824_010:0153c12": "即釋涅槃經文。故不應言但申波若。又依文",
    "T42n1824_010:0153c13": "釋此偈。小乘人謂六道性恒非佛性。性者體",
    "T42n1824_010:0153c14": "也。故凡聖體異。若爾非定非異定異。云何非",
    "T42n1824_010:0153c15": "得成是。凡得為聖耶。又問大乘人明有佛性。",
    "T42n1824_010:0153c16": "得成佛不。答有所得大乘人釋佛性皆不成。",
    "T42n1824_010:0153c17": "如雖有十家釋於佛性。皆云佛性定常。但當",
    "T42n1824_010:0153c18": "現為異。而眾生及心皆是無常。故心與眾生",
    "T42n1824_010:0153c19": "恒非佛性。云何成佛。若諸法不空下第二還",
    "T42n1824_010:0153c20": "其無罪福過。又開為兩別。初明無罪福因果。",
    "T42n1824_010:0153c21": "二明無世俗法。還對前二也。就初文二。前",
    "T42n1824_010:0153c22": "明無造罪福之人。次兩偈明無罪福之法。夫",
    "T42n1824_010:0153c23": "論罪福不出人法。既無何有罪福。汝云。我說",
    "T42n1824_010:0153c24": "空則無人能殺。亦無所殺亦無刀杖故無罪。",
    "T42n1824_010:0153c25": "亦無能施所施人。亦無物故無福。若汝今有",
    "T42n1824_010:0153c26": "定性能殺所殺及刀杖。各住自性不得動。",
    "T42n1824_010:0153c27": "故無罪也。各住性不得施亦無福也。汝於",
    "T42n1824_010:0153c28": "罪福中下第二明無罪福之法。兩偈為二。",
    "T42n1824_010:0153c29": "初明因果相離無罪福。次明因果不相離亦",
    "T42n1824_010:0154a01": "無罪福。凡有罪福不出此二此二。既無故知",
    "T42n1824_010:0154a02": "無也。初偈上半牒。言不生者此是未生為不",
    "T42n1824_010:0154a03": "生耳。下半破罪福因中未有於果。則是因果",
    "T42n1824_010:0154a04": "相離。云何因能生果。又以外人執有定性。",
    "T42n1824_010:0154a05": "故果報不應從罪福。若不從罪福生。則離罪",
    "T42n1824_010:0154a06": "福而有果報。偈文正爾也。第二偈直明因果",
    "T42n1824_010:0154a07": "不相離。則是由因有果果無自性。是故果空。",
    "T42n1824_010:0154a08": "由果有因因亦空也。又釋二偈二開破之。汝",
    "T42n1824_010:0154a09": "言有罪福果者。為從因生果為不從因而生。",
    "T42n1824_010:0154a10": "初偈破不從。第二偈破從。汝破一切法下第",
    "T42n1824_010:0154a11": "二還於世俗過。三偈為二。初偈為總後二為",
    "T42n1824_010:0154a12": "別。偈易知也。今問他義。汝世諦有因果。真",
    "T42n1824_010:0154a13": "無因果。則一邊有。一邊無。一邊破。一邊不",
    "T42n1824_010:0154a14": "破。若說真則破世諦因果。說世則破真諦無",
    "T42n1824_010:0154a15": "因果。若因果無因果二理並則如二角。又如",
    "T42n1824_010:0154a16": "畫石。若真俗混成一物則俱失二諦。若破於",
    "T42n1824_010:0154a17": "空義下第二別明無世俗。初偈明無人法之",
    "T42n1824_010:0154a18": "體。次偈失萬物之相。世俗法中不出體相也。",
    "T42n1824_010:0154a19": "又初偈無造作過。後偈有常住過。偈易知。",
    "T42n1824_010:0154a20": "今問他義。汝因若無果明因生果。則應將無",
    "T42n1824_010:0154a21": "作有。以兔角為牛角。若不將無作有便將有",
    "T42n1824_010:0154a22": "作有。既已有竟。何須作有。如已有因竟不應",
    "T42n1824_010:0154a23": "更作因。已有果竟者何須更生。又若因無果",
    "T42n1824_010:0154a24": "而無作有者。色應作心心應作色。常作無常",
    "T42n1824_010:0154a25": "無常作常。若有作有既已有。何須作。如是",
    "T42n1824_010:0154a26": "無不作有有不作有。亦有亦無亦不作有。又",
    "T42n1824_010:0154a27": "汝言從生死無常作佛果常。佛果常復應作",
    "T42n1824_010:0154a28": "生死無常。若不爾豈非定性。他問我。人法",
    "T42n1824_010:0154a29": "是世諦假有。何時是性。問汝。名字為假實",
    "T42n1824_010:0154b01": "為有此假不。若實有此假豈非定性。若言非",
    "T42n1824_010:0154b02": "性可得假作無假義以不耶。次偈明無相。如",
    "T42n1824_010:0154b03": "文。若無有空者下論主答中第三總結誡勸。",
    "T42n1824_010:0154b04": "此品具破世出世。故須明誡勸。又得失是於",
    "T42n1824_010:0154b05": "大事。如波若云。波若為大事故起。所謂示",
    "T42n1824_010:0154b06": "是道非道。今亦爾。示有所得定性此非是道。",
    "T42n1824_010:0154b07": "示無所得因緣名之為道。故次明誡勸。前偈",
    "T42n1824_010:0154b08": "明誡。次偈明勸。前偈誡令捨一切有所得定",
    "T42n1824_010:0154b09": "性。汝若執有定性世出世一切得者不得。一",
    "T42n1824_010:0154b10": "切失者不失。故宜應捨性。偈中以定性故。",
    "T42n1824_010:0154b11": "所以未得不得無斷煩惱及盡苦也。次偈勸",
    "T42n1824_010:0154b12": "學因緣。一切得者。得一切失者。皆失偈中略",
    "T42n1824_010:0154b13": "明見因緣。有二種利益。一者見人則是見佛。",
    "T42n1824_010:0154b14": "次明見法則見四諦。長行云。見因緣則見法",
    "T42n1824_010:0154b15": "身者。因緣即寂滅性。寂滅性則施四句超百",
    "T42n1824_010:0154b16": "非。故如來品以寂滅為法身。又只丈六即是",
    "T42n1824_010:0154b17": "法身。故高丈六而不見其頂。下豈定下耶。",
    "T42n1824_010:0154b18": "若言其高那復丈六。故知。不高不下非邊無",
    "T42n1824_010:0154b19": "邊。故肇師云。豈捨丈六而遠求法身。涅槃",
    "T42n1824_010:0154b20": "云。吾今此身即是法身也。問見因緣但見法",
    "T42n1824_010:0154b21": "身。亦見應身。答見因緣寂滅即見法身。見寂",
    "T42n1824_010:0154b22": "滅因緣即見應身也。若三身明義見七尺身",
    "T42n1824_010:0154b23": "具見三身。七尺本寂滅即法身見於法身。與",
    "T42n1824_010:0154b24": "法身相應即應身。而七尺宛然故是化身。見",
    "T42n1824_010:0154b25": "四諦者見寂滅因緣即見苦集。見因緣寂滅",
    "T42n1824_010:0154b26": "即見滅道。涅槃經見緣起為見法。見法為見",
    "T42n1824_010:0154b27": "佛。見佛見佛性。即是今論所引。問論主何故",
    "T42n1824_010:0154b28": "明見因緣。答須識此論大意及佛法大宗。正",
    "T42n1824_010:0154b29": "破性申因緣。上破性有性空竟。今申因緣有。",
    "T42n1824_010:0154c01": "因緣有即畢竟空。故是因緣空。宜須以此為",
    "T42n1824_010:0154c02": "正意也。",
    "T42n1824_010:0154c03": "涅槃品第二十五",
    "T42n1824_010:0154c04": "問何故次四諦品破涅槃耶。答大小二乘并",
    "T42n1824_010:0154c05": "有四諦一諦。小乘明有量之四。宗歸一滅諦",
    "T42n1824_010:0154c06": "也。大乘說無量之四。亦宗歸一滅諦也。所",
    "T42n1824_010:0154c07": "以大小宗歸一滅者。三諦皆是有為。唯此一",
    "T42n1824_010:0154c08": "滅是無為常住。又此滅是究竟無餘極果故。",
    "T42n1824_010:0154c09": "三諦歸斯一極。故前破四諦今觀涅槃。又由",
    "T42n1824_010:0154c10": "稟四諦教生解。斷煩惱故得涅槃。故前觀四",
    "T42n1824_010:0154c11": "諦後觀涅槃。又成論者云。四諦平等即是涅",
    "T42n1824_010:0154c12": "槃。大品盛有此說。故上明四諦空即謂空是",
    "T42n1824_010:0154c13": "涅槃。是故今品具明四句並非涅槃。何得以",
    "T42n1824_010:0154c14": "空為涅槃耶。問何故二十五品最後破涅槃",
    "T42n1824_010:0154c15": "耶。答外謂涅槃是安神之本宅凡聖所同歸。",
    "T42n1824_010:0154c16": "故肇師云。九流於是乎交歸。群聖於是乎冥",
    "T42n1824_010:0154c17": "會。諸方等經亦盛談此說。故法華云。究竟",
    "T42n1824_010:0154c18": "涅槃常寂滅相終歸於空。是故最後論於涅",
    "T42n1824_010:0154c19": "槃。二者論佛出世大意。為令眾生捨於生死",
    "T42n1824_010:0154c20": "得大涅槃。若爾必有生死者可捨。涅槃可得。",
    "T42n1824_010:0154c21": "斯理不差。決定有故最後論之。三者外謂。龍",
    "T42n1824_010:0154c22": "樹出世作論。破病申經大宗。亦令眾生脫生",
    "T42n1824_010:0154c23": "死苦得涅槃。若不為脫生死苦令得涅槃。何",
    "T42n1824_010:0154c24": "事破病申佛教耶故知。造論終歸涅槃。故最",
    "T42n1824_010:0154c25": "後論也。四依經說雙林最後既說涅槃。是故",
    "T42n1824_010:0154c26": "論主最後論也。釋涅槃不同。外道七師小乘",
    "T42n1824_010:0154c27": "二說方等四計。外道七師者一執涅槃與無",
    "T42n1824_010:0154c28": "煩惱不異。二計涅槃是無煩惱因。三立涅槃",
    "T42n1824_010:0154c29": "是無煩惱果。四明畢竟無處名為涅槃。此如",
    "T42n1824_010:0155a01": "百論破常品說。次檀提婆羅門計於此身即",
    "T42n1824_010:0155a02": "是涅槃不須更滅。此明欲界為涅槃。次阿羅",
    "T42n1824_010:0155a03": "羅計無想為涅槃。此計色界為涅槃也。欝頭",
    "T42n1824_010:0155a04": "藍弗計非想為涅槃。此計無色界為涅槃也。",
    "T42n1824_010:0155a05": "此三外道以三有為涅槃。合前為七種也。小",
    "T42n1824_010:0155a06": "乘二師者。一毘曇計無為涅槃是常是善。本",
    "T42n1824_010:0155a07": "自有之在煩惱外。後斷煩惱起得得之屬於",
    "T42n1824_010:0155a08": "行者。二成實明涅槃但是無法。非三性攝。從",
    "T42n1824_010:0155a09": "善因得義說為善。大乘四種者。一者明涅槃",
    "T42n1824_010:0155a10": "性體是世諦之法。所以然者陶練小智終成",
    "T42n1824_010:0155a11": "大覺。累無不寂德無不圓。故涅槃名為有法。",
    "T42n1824_010:0155a12": "第二釋云。以空為涅槃。即是實相。實相名第",
    "T42n1824_010:0155a13": "一義諦。三釋云。涅槃非真非俗。世諦是麁有。",
    "T42n1824_010:0155a14": "真諦為妙無。涅槃異彼麁有。亦不同妙無。故",
    "T42n1824_010:0155a15": "出二諦外。四釋云。四句內並非至極起出",
    "T42n1824_010:0155a16": "四句方是涅槃。唯四師不同大明二種。成實",
    "T42n1824_010:0155a17": "者明本始有二種涅槃。十地師明性淨方便",
    "T42n1824_010:0155a18": "淨。方便淨修因所得。性淨則古今常有。然",
    "T42n1824_010:0155a19": "方便淨猶是始有異名。性淨則本有殊稱。攝",
    "T42n1824_010:0155a20": "大乘論四種涅槃。一本性寂滅。二有餘。三無",
    "T42n1824_010:0155a21": "餘。四無住處。釋無住處二。初依三身品法身",
    "T42n1824_010:0155a22": "不住生死。應身化身不住涅槃。次用二無我",
    "T42n1824_010:0155a23": "理三無性理。無所住處為無住處。又此四師",
    "T42n1824_010:0155a24": "同釋。涅槃備於三德。謂法身般若解脫。所以",
    "T42n1824_010:0155a25": "立三德為涅槃者。略有四義。生死與涅槃相",
    "T42n1824_010:0155a26": "對生死有於三障。謂煩惱業苦。對報障故明",
    "T42n1824_010:0155a27": "於法身。對業障故辨於解脫。對煩惱障說於",
    "T42n1824_010:0155a28": "般若。二者欲顯如來三業自在。有法身故身",
    "T42n1824_010:0155a29": "業自在。具般若故口業自在。有解脫故意業",
    "T42n1824_010:0155b01": "自在。具如涅槃四相品明。三者德雖無窮三",
    "T42n1824_010:0155b02": "義足略。無境不照名為般若。無感不應名為",
    "T42n1824_010:0155b03": "法身。無累不盡稱為解脫。四者為對二乘三",
    "T42n1824_010:0155b04": "德不圓。有身智時解脫未足。解脫若足即無",
    "T42n1824_010:0155b05": "復身智。故明如來三德圓滿。問此品何故破",
    "T42n1824_010:0155b06": "涅槃耶。答略明四義。一者惑人執非涅槃為",
    "T42n1824_010:0155b07": "涅槃。故須破之。所以然者。涅槃不如惑者所",
    "T42n1824_010:0155b08": "謂種種推拆橫計涅槃。故須破之。二者惑人",
    "T42n1824_010:0155b09": "執涅槃為非涅槃。所以然者。生死本是涅槃。",
    "T42n1824_010:0155b10": "而謂生死非是涅槃。故須破之。故下文云。",
    "T42n1824_010:0155b11": "生死之實際及以涅槃際。如是二際者無毫",
    "T42n1824_010:0155b12": "釐差別。華嚴云。生死非雜亂涅槃非寂靜。",
    "T42n1824_010:0155b13": "三者雖有內外大小不同同言有涅槃。若爾",
    "T42n1824_010:0155b14": "便成有見。既成有見乃是生死。不名涅槃。故",
    "T42n1824_010:0155b15": "有所得人若生死若涅槃。皆是生死。今求此",
    "T42n1824_010:0155b16": "生死涅槃不可得乃名涅槃。又言有生死則",
    "T42n1824_010:0155b17": "為生死所繫。執有涅槃為涅槃所繫。涅槃名",
    "T42n1824_010:0155b18": "為解脫。既是繫縛。何名涅槃。今此品求生死",
    "T42n1824_010:0155b19": "涅槃不可得。脫於二繫名為解脫。方是涅槃。",
    "T42n1824_010:0155b20": "四者欲釋諸大乘明涅槃義。如大品云。若得",
    "T42n1824_010:0155b21": "有法過涅槃者亦如幻夢。所以然者。諸法未",
    "T42n1824_010:0155b22": "曾生死。亦非涅槃。但為眾生虛妄故成生死。",
    "T42n1824_010:0155b23": "為止生死故強說涅槃。生死若除則涅槃亦",
    "T42n1824_010:0155b24": "息。故華嚴云。生死與涅槃二俱不可得。是法",
    "T42n1824_010:0155b25": "不可示。言辭相寂滅也。品開三章。第一論涅",
    "T42n1824_010:0155b26": "槃。第二論生死。第三總結。初二。第一論所",
    "T42n1824_010:0155b27": "證涅槃邪之與正。第二論能證之人邪之與",
    "T42n1824_010:0155b28": "正。初又二。第一略破邪涅槃申正涅槃。第二",
    "T42n1824_010:0155b29": "廣破邪涅槃申正涅槃。所以開此二章者。諸",
    "T42n1824_010:0155c01": "方等經大明涅槃橫絕百非。竪超四句。累無",
    "T42n1824_010:0155c02": "不寂德無不圓。初略破邪涅槃申正涅槃。明",
    "T42n1824_010:0155c03": "橫絕百非。次廣破邪涅槃辨正涅槃。竪超四",
    "T42n1824_010:0155c04": "句。初門為二。一者略破邪涅槃。二者略申",
    "T42n1824_010:0155c05": "正涅槃。初又二。初寄外破空非涅槃。次就論",
    "T42n1824_010:0155c06": "主顯有非涅槃。所以破此二者空有是諸見",
    "T42n1824_010:0155c07": "根。又是障道本。又是大小所執。大乘人多執",
    "T42n1824_010:0155c08": "空。小乘人多執有盛行於世。初偈上半牒空",
    "T42n1824_010:0155c09": "義。下半正破空。若一切法空則無煩惱生。故",
    "T42n1824_010:0155c10": "無所斷。則無有餘。若一切空則無五陰生。何",
    "T42n1824_010:0155c11": "所滅。故稱為無餘。此難通大小乘人。小乘斷",
    "T42n1824_010:0155c12": "四住惑。滅分段身名二涅槃。大乘斷五住惑。",
    "T42n1824_010:0155c13": "滅二生死名大涅槃。今既言無生無滅。則無",
    "T42n1824_010:0155c14": "此大小二種涅槃。是為邪見。問上品已云一",
    "T42n1824_010:0155c15": "切無生滅。今何故復問。答畢竟空義難解難",
    "T42n1824_010:0155c16": "入。作論將竟故數數論之。如大品下帙已去",
    "T42n1824_010:0155c17": "說般若將竟。善吉頻問。若諸法畢竟空云",
    "T42n1824_010:0155c18": "何有六道。若諸法畢竟空云何有三乘。今亦",
    "T42n1824_010:0155c19": "然矣。答曰下第二就論主。破有非涅槃。上",
    "T42n1824_010:0155c20": "半牒有。下半破有。若爾大小內外裁有一毫",
    "T42n1824_010:0155c21": "法即是定性。不可斷滅。故亦無二涅槃也。",
    "T42n1824_010:0155c22": "長行云。所名涅槃者發下略示正涅槃。然前",
    "T42n1824_010:0155c23": "破邪亦即是申正。以破有無二見得脫二見。",
    "T42n1824_010:0155c24": "即是解脫。名為涅槃。今申正涅槃亦是破邪",
    "T42n1824_010:0155c25": "涅槃。所以然者。正涅槃既成邪涅槃即破。",
    "T42n1824_010:0155c26": "如諸方等經直明因緣無所得義。而有所得",
    "T42n1824_010:0155c27": "即破。又上是就緣假破。就其覓有無涅槃皆",
    "T42n1824_010:0155c28": "不成。今是對緣假破。申正涅槃對破邪說。",
    "T42n1824_010:0155c29": "在邪既去正亦不留也。又前破其有涅槃故",
    "T42n1824_010:0156a01": "言無。即無汝所見。今破其無。是故言有。皆",
    "T42n1824_010:0156a02": "是對緣假破也。無得亦無至者就小乘義。",
    "T42n1824_010:0156a03": "有為果名得。無為果名至。盡相續為斷。不",
    "T42n1824_010:0156a04": "遷名常。諸行始起為生。諸行終為滅。今皆",
    "T42n1824_010:0156a05": "不爾。故云無得無至乃至不生不滅也。若",
    "T42n1824_010:0156a06": "破大乘者如來是能得之人。三德涅槃為所",
    "T42n1824_010:0156a07": "得之法。金剛心道諦因為能至。佛果為所至。",
    "T42n1824_010:0156a08": "五住惑斷為斷。常樂果為常。二死盡前心為",
    "T42n1824_010:0156a09": "滅。佛果起為生。涅槃皆悉不爾。是故云無",
    "T42n1824_010:0156a10": "得無至等也。涅槃既橫絕百非。亦應云非餘",
    "T42n1824_010:0156a11": "非無餘。非性淨非不性淨。非本非始。今但非",
    "T42n1824_010:0156a12": "此六破病略周。類如八不也。復次經說涅槃",
    "T42n1824_010:0156a13": "下。第二廣破邪涅槃申正涅槃。前長行發起。",
    "T42n1824_010:0156a14": "即引經為章門。下偈釋經即釋章門。所以引",
    "T42n1824_010:0156a15": "經者。以一切外人不信論主之言故也。具二",
    "T42n1824_010:0156a16": "意。一明涅槃絕四句。即是破四句邪涅槃。",
    "T42n1824_010:0156a17": "申絕四句正涅槃也。二者內滅者依楞伽。云",
    "T42n1824_010:0156a18": "實無外有無四境可滅。但自由內起四句心。",
    "T42n1824_010:0156a19": "見外境有四耳。今息內心四見。即是涅槃。",
    "T42n1824_010:0156a20": "故名內滅也。偈文二意。一對前略破邪涅槃。",
    "T42n1824_010:0156a21": "今明廣破邪涅槃。二者對前略申正涅槃。",
    "T42n1824_010:0156a22": "今廣申正涅槃。今此二門常具二義。破邪中",
    "T42n1824_010:0156a23": "即申正。申正中即破邪。無別有申正文也。",
    "T42n1824_010:0156a24": "所以然者。此論破有二門。一逈破門。二破",
    "T42n1824_010:0156a25": "邪即申正門。申正門中亦有二門。一逈申門。",
    "T42n1824_010:0156a26": "二申正即破邪門。上來多就逈破申門。此品",
    "T42n1824_010:0156a27": "帶破申門。若不信此門意尋文自見也。所以",
    "T42n1824_010:0156a28": "破四句者。上辨橫絕百非。今明竪超四句。",
    "T42n1824_010:0156a29": "則於破申略盡。破四句應為四別。今以類例",
    "T42n1824_010:0156b01": "分為三章。初七偈破有無是涅槃。第二四偈",
    "T42n1824_010:0156b02": "破亦有亦無是涅槃。第三二偈破非有非無",
    "T42n1824_010:0156b03": "是涅槃。初七偈為二。前五偈別破有無是涅",
    "T42n1824_010:0156b04": "槃。第二兩偈合破有無是涅槃。五偈為二。初",
    "T42n1824_010:0156b05": "三偈破有是涅槃。次兩偈破無是涅槃。三偈",
    "T42n1824_010:0156b06": "即為三別。第一偈作老死相破。第二偈作有",
    "T42n1824_010:0156b07": "為破。第三作有受破。老死相破者。若破外道",
    "T42n1824_010:0156b08": "者此破三有涅槃。如上三師檀提欲有為涅",
    "T42n1824_010:0156b09": "槃。乃至計非想以無色有為涅槃。涅槃既是",
    "T42n1824_010:0156b10": "三有。便是老死。若破內法有所得義者。必",
    "T42n1824_010:0156b11": "言有於涅槃則是有得義。有所得義便是二",
    "T42n1824_010:0156b12": "十五有。故有老死也。若破地論師亦麁可是",
    "T42n1824_010:0156b13": "有。妙可非有。又若有而非老死應老死而非",
    "T42n1824_010:0156b14": "有。若老死必有亦有必老死。又佛果有生有",
    "T42n1824_010:0156b15": "生必有滅。則是有老死。彼若云佛果生是常",
    "T42n1824_010:0156b16": "生非三相中生。亦應常老非三相中老。若言",
    "T42n1824_010:0156b17": "老是衰謝之法故無老者。亦應生是起動之",
    "T42n1824_010:0156b18": "法便無有生。若言常生非起動。亦應常老非",
    "T42n1824_010:0156b19": "衰謝。次地論師云。我性淨涅槃古今常定不",
    "T42n1824_010:0156b20": "起不滅。故無上過。問既不起滅有隱顯不。答",
    "T42n1824_010:0156b21": "有隱顯。問既其不生。亦應不顯。若取無惑妄",
    "T42n1824_010:0156b22": "為顯。亦取無惑妄為生。若生論體生亦顯論",
    "T42n1824_010:0156b23": "體顯。既是有所得義。設有言通而理致終屈。",
    "T42n1824_010:0156b24": "問此中但逈破有是涅槃。何處明申正涅槃",
    "T42n1824_010:0156b25": "非是有耶。答宜細詳偈文。偈云。涅槃不名",
    "T42n1824_010:0156b26": "有。此則帶申正而破邪也。長行意亦然。第",
    "T42n1824_010:0156b27": "二偈有為破者。若破外道義既是三有。便是",
    "T42n1824_010:0156b28": "有為。破內義者。若執涅槃是有則是有所得。",
    "T42n1824_010:0156b29": "有所得故不離有為。智度論三十一卷云。有",
    "T42n1824_010:0156c01": "人捨有為著無為。以著無為即成有為。五十",
    "T42n1824_010:0156c02": "五卷云。汝無為從何而得。若因有為而得無",
    "T42n1824_010:0156c03": "為。亦因無為而得有為。若爾此兩相因。即更",
    "T42n1824_010:0156c04": "相為故皆是有為。若破常義者既稱妙有。應",
    "T42n1824_010:0156c05": "是妙為。若妙故非為亦妙故非有。彼云。有",
    "T42n1824_010:0156c06": "是法體。為即是相。佛果是法體之有。已離生",
    "T42n1824_010:0156c07": "滅之相。故非是為。並云。若涅槃離相故非為",
    "T42n1824_010:0156c08": "者。亦應涅槃離始故非生。若始起故名生。",
    "T42n1824_010:0156c09": "亦始起故名為。又並。若有而非為亦為而非",
    "T42n1824_010:0156c10": "有。長行云。以理推以無常法尚不有者。現",
    "T42n1824_010:0156c11": "無常求尚無蹤。何呪常不可見。而是有耶。當",
    "T42n1824_010:0156c12": "知。即是破有所得常義。舊人不應怪今難也。",
    "T42n1824_010:0156c13": "第三偈有受破者。若涅槃是有則是有受。受",
    "T42n1824_010:0156c14": "是煩惱根。何名涅槃。問涅槃是有云何名受。",
    "T42n1824_010:0156c15": "答汝若作有解即受著有。若不作有解不應",
    "T42n1824_010:0156c16": "言有是涅槃。唯有此二義。下半明無第三。無",
    "T42n1824_010:0156c17": "第三者無有不作受著而是有者。下諸受著",
    "T42n1824_010:0156c18": "門並作此三意也。大品云。菩薩得無受三",
    "T42n1824_010:0156c19": "昧。行亦不受乃至不受亦不受。汝今乃受於",
    "T42n1824_010:0156c20": "有。此是受中之受。何謂無受。問我妙有涅",
    "T42n1824_010:0156c21": "槃絕百非故是不受。答雖絕百非心有此有。",
    "T42n1824_010:0156c22": "故終是受也。問曰下生第二無是涅槃。前問",
    "T42n1824_010:0156c23": "次答。問中前領有非。次立無是。若作二外道",
    "T42n1824_010:0156c24": "義者。前三外道同立有是涅槃。今一外道立",
    "T42n1824_010:0156c25": "無是涅槃。故百論云。外曰。有涅槃是無。",
    "T42n1824_010:0156c26": "若就內外義者。前明外道立三有為涅槃。今",
    "T42n1824_010:0156c27": "是內法數論小乘立滅三有為涅槃。若作大",
    "T42n1824_010:0156c28": "小乘論者。前是小乘立事斷無為。即是世諦",
    "T42n1824_010:0156c29": "名之為有。今立真空第一義諦名為涅槃。",
    "T42n1824_010:0157a01": "若今昔明之前執今妙有。此執昔斷無。又外",
    "T42n1824_010:0157a02": "云。麁有妙有既非涅槃。無麁無妙應是涅槃",
    "T42n1824_010:0157a03": "也。答中兩偈為二。初相呪破次有受破。相",
    "T42n1824_010:0157a04": "況破者有之與無並是諸見。有見既非無見",
    "T42n1824_010:0157a05": "寧是。又有是初無是後。則有是無本。本尚",
    "T42n1824_010:0157a06": "非況末是耶。又有是妙有尚非。無是小乘斷",
    "T42n1824_010:0157a07": "無寧是。又有中有涅槃法尚非。無中無有法",
    "T42n1824_010:0157a08": "云何是涅槃。又有是無本。本尚無。而無是有",
    "T42n1824_010:0157a09": "末。末寧有耶。又直云。有涅槃尚不可。況用無",
    "T42n1824_010:0157a10": "為涅槃耶。上半借有況無。即是以邪破邪。",
    "T42n1824_010:0157a11": "下半明涅槃俱離有無。則申正破邪。第二偈",
    "T42n1824_010:0157a12": "受著破者還同前也。上受著有今受著無。問",
    "T42n1824_010:0157a13": "曰下生第二合破有無是涅槃。問有無二句",
    "T42n1824_010:0157a14": "何故具離合二種破耶。答有無是眾見之根。",
    "T42n1824_010:0157a15": "障正觀之本。斯病難破。故須二門。又小乘",
    "T42n1824_010:0157a16": "人謂無三有為涅槃。外道執三有是涅槃。此",
    "T42n1824_010:0157a17": "內外巨患宜具離合二門。次答。問意云。外",
    "T42n1824_010:0157a18": "道計三有非是涅槃。佛法明滅三有復非涅",
    "T42n1824_010:0157a19": "槃者。離此二何等是涅槃耶。又今日妙有",
    "T42n1824_010:0157a20": "昔日斷無俱非者。離此以外更何處有涅槃",
    "T42n1824_010:0157a21": "耶。又有所得大乘人聞有無非是涅槃。便",
    "T42n1824_010:0157a22": "謂真諦洞遣。故有無俱非。若然世諦必應",
    "T42n1824_010:0157a23": "有也。又此是外難於內。若有無俱非便是",
    "T42n1824_010:0157a24": "方廣。又有無俱非行道。安心置何處耶。出",
    "T42n1824_010:0157a25": "家何所求耶。又外人云。麁有妙有二有俱",
    "T42n1824_010:0157a26": "非。無麁無妙二無又非何等是涅槃耶。答",
    "T42n1824_010:0157a27": "曰下兩偈為二。初偈直釋。次偈引經證釋。",
    "T42n1824_010:0157a28": "直釋者釋有無俱非之意。受於今昔大小內",
    "T42n1824_010:0157a29": "外等有無即名生死。不受有無等便是涅槃",
    "T42n1824_010:0157b01": "又然受生死既是生死。受於涅槃涅槃亦成",
    "T42n1824_010:0157b02": "生死。受亦生死亦涅槃乃至五句。皆是生死",
    "T42n1824_010:0157b03": "不受此五。方是涅槃又受之五句。皆是生死",
    "T42n1824_010:0157b04": "不受之五。並是涅槃。非但涅槃是涅槃。生死",
    "T42n1824_010:0157b05": "亦是涅槃。汝上言安心置何處者。正為汝欲",
    "T42n1824_010:0157b06": "心安置有無便非涅槃。故須洗有無耳。對汝",
    "T42n1824_010:0157b07": "有無故言非有無耳。不言非有非無是涅槃",
    "T42n1824_010:0157b08": "也。故今明。裁動心則生死。不動則涅槃。如華",
    "T42n1824_010:0157b09": "嚴云。流轉則生死。不轉即涅槃。但對轉非言",
    "T42n1824_010:0157b10": "不轉是。然了轉既非不轉亦非。故非轉非不",
    "T42n1824_010:0157b11": "轉。可謂損之又損之。問曰何故作此百千轉",
    "T42n1824_010:0157b12": "耶。答斗藪眾生諸見耳。非是遣蕩也。然講法",
    "T42n1824_010:0157b13": "華云。小乘是化城。不知大亦是化城。望大故",
    "T42n1824_010:0157b14": "言小是化。望非大非小俱是化。乃至十地及",
    "T42n1824_010:0157b15": "以摩羅皆是化城。故空捲度一切也。第二偈",
    "T42n1824_010:0157b16": "引經證破。問此品何故多引經耶。答今欲論",
    "T42n1824_010:0157b17": "道此言不易。又涅槃是眾聖所歸之本。此義",
    "T42n1824_010:0157b18": "若正則眾義自明。故須依經。又論將竟明無",
    "T42n1824_010:0157b19": "自作之咎。始自八不終竟涅槃皆佛說也。不",
    "T42n1824_010:0157b20": "別標般若涅槃等經。而通依經者。以一切大",
    "T42n1824_010:0157b21": "乘經顯道無二。故不須別而引。若別引恐眾",
    "T42n1824_010:0157b22": "經意不同。假令是小乘經意亦終同此說。如",
    "T42n1824_010:0157b23": "種種乘宗歸一乘也。明若有若無並皆被斷。",
    "T42n1824_010:0157b24": "則知。有所得涅槃是無所得之生死。有所得",
    "T42n1824_010:0157b25": "佛是無所得罪過眾生。然既斷有斷非有者。",
    "T42n1824_010:0157b26": "亦斷妄不妄斷常無常。萬義皆例。問曰下第",
    "T42n1824_010:0157b27": "二破亦有亦無是涅槃。前問次答。問為兩。",
    "T42n1824_010:0157b28": "一領前無。二立後有。莊嚴云。今昔涅槃異。",
    "T42n1824_010:0157b29": "昔是斷無。今是妙有。今詳此義今昔涅槃。",
    "T42n1824_010:0157c01": "但是有無二見。昔小涅槃為無名為無見。今",
    "T42n1824_010:0157c02": "涅槃是有。即是有見。有見即常。無見便斷。有",
    "T42n1824_010:0157c03": "無斷常乃是生死。豈是涅槃。又云。三德圓滿",
    "T42n1824_010:0157c04": "名為涅槃。亦是有無共合名為涅槃。開善云。",
    "T42n1824_010:0157c05": "今昔涅槃只是一句。就體用明異。昔日但示",
    "T42n1824_010:0157c06": "解脫無為未得辨體。今日始明妙有常樂。此",
    "T42n1824_010:0157c07": "還是顯昔涅槃體耳。此即是有無共合為涅",
    "T42n1824_010:0157c08": "槃。又開善云。至亡彌存義。彌存義為有至亡",
    "T42n1824_010:0157c09": "為無。亦是有無共合也。答曰下第二四偈即",
    "T42n1824_010:0157c10": "四。初即解脫破。次有受破。三有為破。四相",
    "T42n1824_010:0157c11": "違破。初上半牒下半破。破意云。縛時無解",
    "T42n1824_010:0157c12": "脫。時無縛亦有時無無。無時無有。不應有無",
    "T42n1824_010:0157c13": "共合而為涅槃。又經云。涅槃名為解脫。即脫",
    "T42n1824_010:0157c14": "於有無。云何以有無名為解脫。此乃取縛為",
    "T42n1824_010:0157c15": "解脫耳。又若以有無為脫。亦應脫有無為縛",
    "T42n1824_010:0157c16": "也。又涅槃是解脫異名。而解脫正是無累。非",
    "T42n1824_010:0157c17": "是有無義。不應以解脫為無也。第二偈上半",
    "T42n1824_010:0157c18": "牒下半破。破意同前也。第三偈上半牒而總",
    "T42n1824_010:0157c19": "非。下半正作有為破。汝受此有所得有無。則",
    "T42n1824_010:0157c20": "皆是有為法不勉生老死也。又此有無皆是",
    "T42n1824_010:0157c21": "眾累。豈非有為。又因有為有無為。既其有因",
    "T42n1824_010:0157c22": "則是有為。如百論云。汝有因故說常耶。無因",
    "T42n1824_010:0157c23": "故說常耶。若有因則無常。若無因說常亦可",
    "T42n1824_010:0157c24": "言無常也。第四偈上半牒非下半破。有無相",
    "T42n1824_010:0157c25": "害。都無二法。自破涅槃。以何共合為涅槃耶。",
    "T42n1824_010:0157c26": "下句明闇相違者成實云。明闇共處是安陀會",
    "T42n1824_010:0157c27": "人義耳。問曰下第三破非有非無是涅槃。前",
    "T42n1824_010:0157c28": "問次答。問有二。一領前二立後。是此中假師",
    "T42n1824_010:0157c29": "等用非有非無為涅槃。亦是立涅槃出二諦",
    "T42n1824_010:0158a01": "外名非有非無。又是地論師法界體非有無。",
    "T42n1824_010:0158a02": "又攝論師明無住涅槃有兩解。皆是非有無。",
    "T42n1824_010:0158a03": "答曰下兩偈為二。初偈責分別破。第二偈取",
    "T42n1824_010:0158a04": "意破。初偈上半牒下半責之。明第四非有非",
    "T42n1824_010:0158a05": "無是愚癡論。如世愚人不知分別好醜善惡。",
    "T42n1824_010:0158a06": "故云以何而分別。影師云。此雙非之言於亡",
    "T42n1824_010:0158a07": "有餘。存之不足。何者凡可造心不出斯二。斯",
    "T42n1824_010:0158a08": "二之表無可宅心。無可宅心則應遣之。而復",
    "T42n1824_010:0158a09": "言有。竟是何物。故云以何而分別。今依長行",
    "T42n1824_010:0158a10": "釋意者。此責非有無所因破非有無。二偈為",
    "T42n1824_010:0158a11": "四。初半偈牒次半偈責。第三半偈通。第四半",
    "T42n1824_010:0158a12": "偈破。初牒易知也。次責者懸標二關也。若因",
    "T42n1824_010:0158a13": "有無而分別者已破有無竟。不得因之。若因",
    "T42n1824_010:0158a14": "絕四句者。絕四句不可因也。既不得因此二。",
    "T42n1824_010:0158a15": "云何得分別非有無耶。第二偈上半牒外人",
    "T42n1824_010:0158a16": "之通。下半正破通。意云因前有無故有非有",
    "T42n1824_010:0158a17": "非無。此即是分別非有無。何故言不可分別",
    "T42n1824_010:0158a18": "是愚癡論耶。下半用前三句破者。若有有無",
    "T42n1824_010:0158a19": "可因可得分別非有無。竟無有無可因。云何",
    "T42n1824_010:0158a20": "得分別非有非無耶。智度論六十五卷釋無",
    "T42n1824_010:0158a21": "作品。以二義破非有非無。一用前三句破。",
    "T42n1824_010:0158a22": "同第二偈。二者用實相門破。實相絕四句故",
    "T42n1824_010:0158a23": "無非有非無。今論云。涅槃絕四句。即是實相",
    "T42n1824_010:0158a24": "也。今總問汝。為以非有無作藥用。為道理",
    "T42n1824_010:0158a25": "有此非有無耶。若作藥用病盡則藥消。若道",
    "T42n1824_010:0158a26": "理有非有無。我亦道理有有無。若言求有無",
    "T42n1824_010:0158a27": "不可得者。我亦求非有無不可得也。又所以",
    "T42n1824_010:0158a28": "有四句者涅槃絕四句。四句是表涅槃之門",
    "T42n1824_010:0158a29": "耳。云何用門為涅槃耶。肇公涅槃論破非有",
    "T42n1824_010:0158b01": "非無云。若有此非有無則入有攝。若無此非",
    "T42n1824_010:0158b02": "有無則入無攝。故唯見有無無兩非也。如來",
    "T42n1824_010:0158b03": "滅度下第二就人門破涅槃。以能證之人顯",
    "T42n1824_010:0158b04": "所證之法。能證之人既非四句。所證之法義",
    "T42n1824_010:0158b05": "亦同然。又成論云。如來在世尚非有無。況滅",
    "T42n1824_010:0158b06": "度。小乘尚知如來非是有無。況學大乘。言",
    "T42n1824_010:0158b07": "佛在四句。問何故將如來以證涅槃。答如來",
    "T42n1824_010:0158b08": "品已顯如來非四句竟。故將已顯之人證未",
    "T42n1824_010:0158b09": "顯之法也。問何故但明二世如來不在四句。",
    "T42n1824_010:0158b10": "答過現已起。是故說之。未來末起。是故不",
    "T42n1824_010:0158b11": "說。問若爾未來末起者無諸見。答現在說未",
    "T42n1824_010:0158b12": "來故於未來見。問若爾現在說未來應言未",
    "T42n1824_010:0158b13": "來如來。答今論釋迦正辨二世。未來是彌勒。",
    "T42n1824_010:0158b14": "是故不說未來佛也。佛現在說離四句。佛滅",
    "T42n1824_010:0158b15": "後稟教之流執於四句。未來未有人法故不",
    "T42n1824_010:0158b16": "說。亦可存略故耳。涅槃與世問下自上已",
    "T42n1824_010:0158b17": "來第一正破邪涅槃。今第二次論生死。大",
    "T42n1824_010:0158b18": "少內外有所得人。聞涅槃高出百非之表。",
    "T42n1824_010:0158b19": "謂生死在四句之中。是故今明。只生死即是",
    "T42n1824_010:0158b20": "涅槃。如此方識生死耳。又有此章來者。上",
    "T42n1824_010:0158b21": "來破邪涅槃。今示正涅槃。外云。所證之法",
    "T42n1824_010:0158b22": "能證之人並非四句。今用何等為涅槃耶。是",
    "T42n1824_010:0158b23": "故今略示涅槃相。欲識涅槃者即生死是也。",
    "T42n1824_010:0158b24": "是故此章示正涅槃也。問此文乃明生死涅",
    "T42n1824_010:0158b25": "槃不二。云何名示正涅槃耶。答例如來品則",
    "T42n1824_010:0158b26": "知。如來品前破邪如來。後示正如來。故云",
    "T42n1824_010:0158b27": "如來所有性即是世間性。今亦爾。前破邪涅",
    "T42n1824_010:0158b28": "槃今示正涅槃。正涅槃所有性。即是世間性",
    "T42n1824_010:0158b29": "名為正涅槃。肇師妙存章亦同此意。又見生",
    "T42n1824_010:0158c01": "死涅槃為二。則是生死耳。達無二名為涅槃。",
    "T42n1824_010:0158c02": "故涅槃經云。智者了達即是無二。無二之性",
    "T42n1824_010:0158c03": "即是實性。又有此文來者。或聞上出世間",
    "T42n1824_010:0158c04": "人法絕於四句。言世間人法在於四句。若爾",
    "T42n1824_010:0158c05": "還是世出世二見。若是二見即成生死。是故",
    "T42n1824_010:0158c06": "今明。非但出世人法絕於四句。世間人法亦",
    "T42n1824_010:0158c07": "絕四句。能如此悟即是涅槃耶。就文為二。",
    "T42n1824_010:0158c08": "第一明世間涅槃平等。二明涅槃與諸見平",
    "T42n1824_010:0158c09": "等。初又二。前偈世間涅槃平等。第二明二",
    "T42n1824_010:0158c10": "際平等。所以世間與涅槃不二者。從因緣品",
    "T42n1824_010:0158c11": "至成壞品。求世間四句不可得。從如來品至",
    "T42n1824_010:0158c12": "涅槃品。求出世間法四句不得。世與出世既",
    "T42n1824_010:0158c13": "同絕四句。所以世與出世無有二也。既識無",
    "T42n1824_010:0158c14": "二即須知二。悟二無二名為方便般若。了無",
    "T42n1824_010:0158c15": "二二稱般若方便。法華明諸佛知見有四智。",
    "T42n1824_010:0158c16": "了生死涅槃二而無二謂如來智。悟不二而",
    "T42n1824_010:0158c17": "二名佛智。此二智任運現前謂自然無功用",
    "T42n1824_010:0158c18": "智。此三不從師得名無師智。此之四智則是",
    "T42n1824_010:0158c19": "諸佛知見。為欲開示悟入此四知見故出現",
    "T42n1824_010:0158c20": "於世也。問就誰論二不二。答於道未曾二。",
    "T42n1824_010:0158c21": "於緣未曾一。於道未曾二生死常涅槃。於緣",
    "T42n1824_010:0158c22": "未曾一涅槃常生死也。次偈明兩際無二者",
    "T42n1824_010:0158c23": "前偈在言猶賒。此章切論不二。故辨二際無",
    "T42n1824_010:0158c24": "別。他云。從無間地獄上至大乘金剛心。是",
    "T42n1824_010:0158c25": "無常行苦位。金剛後心是常樂位。故二際常",
    "T42n1824_010:0158c26": "別。今泯此二見。故云不二。復為對真俗異體",
    "T42n1824_010:0158c27": "家。經云色即是空空即是色。而二體恒異。",
    "T42n1824_010:0158c28": "即是兩際常別。但不相離故稱為即。是故今",
    "T42n1824_010:0158c29": "明。兩無二則二體無別也。",
    "T42n1824_010:0159a01": "中觀論疏卷第十(本畢)",
    "T42n1824_010:0159a04": "中觀論疏卷第十(末)",
    "T42n1824_010:0159a06": "釋吉藏撰",
    "T42n1824_010:0159a07": "涅槃品之餘",
    "T42n1824_010:0159a08": "滅後有無等下。第二明諸見與涅槃平等。所",
    "T42n1824_010:0159a09": "以有此一章者凡有五義。一者種種顯不二",
    "T42n1824_010:0159a10": "門。如淨名三十餘菩薩明於不二。今亦爾。",
    "T42n1824_010:0159a11": "上辨世間涅槃不二。今明諸見與涅槃無二。",
    "T42n1824_010:0159a12": "二者上通明不二。以世間是通。諸見是世間",
    "T42n1824_010:0159a13": "中之別。故前通明不二。今別明不二。三者上",
    "T42n1824_010:0159a14": "明世間涅槃不二。今明邪正不二。問世間與",
    "T42n1824_010:0159a15": "邪何異。答世間未必是邪。世諦名為世間。",
    "T42n1824_010:0159a16": "今別明邪見。異上世諦。是故重說。問何故",
    "T42n1824_010:0159a17": "諸見即是涅槃。答淨名經云。諸佛解脫當於",
    "T42n1824_010:0159a18": "六十二見中求。此欲明邪正不二泯寂異心",
    "T42n1824_010:0159a19": "故也。四者此是舉諸見為喻。以釋上世間涅",
    "T42n1824_010:0159a20": "槃不二義。佛法內大小乘人知六十二見畢",
    "T42n1824_010:0159a21": "竟空。不知世間即是大涅槃。是故今舉諸見",
    "T42n1824_010:0159a22": "為喻。汝既知諸見畢竟空者。涅槃亦畢竟空。",
    "T42n1824_010:0159a23": "例如大品恒舉我。以喻於色乃至種智。問今",
    "T42n1824_010:0159a24": "文何處作此釋耶。答顯在長行。尋文自見。",
    "T42n1824_010:0159a25": "五者上明涅槃世間平等無二。惑者便云。",
    "T42n1824_010:0159a26": "以了悟故平等。不了悟者便不平等。而起迷",
    "T42n1824_010:0159a27": "悟兩見。是故今明不但二際無別。亦迷悟不",
    "T42n1824_010:0159a28": "二。以諸法未曾迷悟故也。就文亦二。初偈列",
    "T42n1824_010:0159a29": "諸見。次兩偈明諸見空。初又二。上半明諸",
    "T42n1824_010:0159b01": "見體。下半辨起諸見處。上半明諸見體為二。",
    "T42n1824_010:0159b02": "初句明於出世人中起於四見。次句辨世間",
    "T42n1824_010:0159b03": "法中八見。所以俱明此二者。眾生起見不過",
    "T42n1824_010:0159b04": "世出世也。下半明起見處者。明出世四見依",
    "T42n1824_010:0159b05": "涅槃起。問計如來有無依如來起。云何依涅",
    "T42n1824_010:0159b06": "槃起。答惑者見如眾涅槃。是故推拆。或",
    "T42n1824_010:0159b07": "謂畢竟涅槃無復如來。或言法身常住猶有",
    "T42n1824_010:0159b08": "於佛。又云。應身無法身有。又云。佛是中道故",
    "T42n1824_010:0159b09": "非有非無。故計如來有無從涅槃起也。下明",
    "T42n1824_010:0159b10": "八見依二世起也。問此偈何故世出世二見",
    "T42n1824_010:0159b11": "合一處列耶。答此中舉涅槃四見等諸邪見。",
    "T42n1824_010:0159b12": "皆是一類。故並破之。如來品中亦爾。前明如",
    "T42n1824_010:0159b13": "來空不空四見。次及常邊等於八見合列之。",
    "T42n1824_010:0159b14": "如經中云。佛見法見及斷常見。皆一類也。長",
    "T42n1824_010:0159b15": "行為四。前釋偈文次釋偈意。前釋上半。言三",
    "T42n1824_010:0159b16": "種十二見者。出世四見世間八見。此之三種",
    "T42n1824_010:0159b17": "為十二。如來滅後有無等下第二釋下半偈",
    "T42n1824_010:0159b18": "意。明起見處同。故知平等。四見既畢竟空。",
    "T42n1824_010:0159b19": "涅槃亦爾。第三從如來滅後有無等不可得。",
    "T42n1824_010:0159b20": "下明正觀撿察俱不可得故。是故下等四總",
    "T42n1824_010:0159b21": "結無異故平等也。一切法空故下。第二兩偈",
    "T42n1824_010:0159b22": "明諸見空。即舉一異者一異為本諸見為末。",
    "T42n1824_010:0159b23": "本來皆空也。諸法不可得下。此偈來有遠近",
    "T42n1824_010:0159b24": "三意。一者總結二十五品明大乘觀意。故長",
    "T42n1824_010:0159b25": "行云。從因緣品來至涅槃品。橫破二十五條。",
    "T42n1824_010:0159b26": "竪窮四句皆不可得。即是諸法實相。名為中",
    "T42n1824_010:0159b27": "道。故云諸法不可得。以因中發觀故橫滅二",
    "T42n1824_010:0159b28": "十五條。竪除四句戲論。無人者下半略結無",
    "T42n1824_010:0159b29": "五事。一無九道所化眾生。無處者二無有淨",
    "T42n1824_010:0159c01": "穢五種國土。五種謂。一純淨。二純不淨。三前",
    "T42n1824_010:0159c02": "淨後不淨。四前不淨後淨。五淨穢雜土。報應",
    "T42n1824_010:0159c03": "各五名為十土。佛者三明無三世十方諸化",
    "T42n1824_010:0159c04": "主也。亦無所說者四無所化教門。略即五乘。",
    "T42n1824_010:0159c05": "廣即八萬法藏。皆不可得。五明無有三世時。",
    "T42n1824_010:0159c06": "此句出在長行。二者是此品第三。前之二門",
    "T42n1824_010:0159c07": "略廣破邪涅槃。申正涅槃。在義以竟。今是第",
    "T42n1824_010:0159c08": "三次明總結破申大意。上半還牒總破。如前",
    "T42n1824_010:0159c09": "釋。下半別結五事。一無稟涅槃教人。二無說",
    "T42n1824_010:0159c10": "涅槃教處。三無說涅槃教時。四無說涅槃教",
    "T42n1824_010:0159c11": "主。五無涅槃可說也。三者近結前之二偈。破",
    "T42n1824_010:0159c12": "六十二見也。長行釋三偈為二。前釋初兩偈。",
    "T42n1824_010:0159c13": "次釋第三偈。釋初偈一切法者謂。生死涅槃",
    "T42n1824_010:0159c14": "也。一切時者三世時也。此二列所觀之法。",
    "T42n1824_010:0159c15": "一切種者明觀門也。以觀門無量故云一切",
    "T42n1824_010:0159c16": "種。如智度論釋。一切種知一切法。論云。智",
    "T42n1824_010:0159c17": "慧門名為種。從眾緣生畢竟空者。初兩句空",
    "T42n1824_010:0159c18": "即是緣盡於觀。一切種空謂觀盡於緣。故非",
    "T42n1824_010:0159c19": "緣非觀。緣觀俱寂。如是法中下釋偈後三句",
    "T42n1824_010:0159c20": "也。何者是有邊謂法空也。誰為有邊者明",
    "T42n1824_010:0159c21": "人空也。何者是常釋第二偈。前總列諸見。從",
    "T42n1824_010:0159c22": "如是六十二見。下辨諸見空。六十二見阿含",
    "T42n1824_010:0159c23": "梵動品中明本劫本見末劫末見。數紙文。不",
    "T42n1824_010:0159c24": "可具述。今依智度論七十卷解佛母品。離十",
    "T42n1824_010:0159c25": "四難為六十二見。常無常四邊。無邊四。如",
    "T42n1824_010:0159c26": "去不如去四。合為十二。及身神一身異神異",
    "T42n1824_010:0159c27": "為十四難也。問此十四難約何世論之。答異",
    "T42n1824_010:0159c28": "解云云。今明。常邊等八句直辨神體。不約世",
    "T42n1824_010:0159c29": "故明神體是常無常等也。如去不如去此別",
    "T42n1824_010:0160a01": "明後世。所以別明後世者智度論云。後世事",
    "T42n1824_010:0160a02": "要惑者多迷。是故別說。開六十二者一陰四",
    "T42n1824_010:0160a03": "句。五陰二十。常無常二十。邊無邊如去不如",
    "T42n1824_010:0160a04": "去亦二十。故成六十。一異為本成六十二。諸",
    "T42n1824_010:0160a05": "有所得皆息下釋第三偈。從因緣品至涅槃",
    "T42n1824_010:0160a06": "品。橫絕百非竪起四句。名為諸法實相。即是",
    "T42n1824_010:0160a07": "中道。亦名涅槃者以超四句絕百非。即是累",
    "T42n1824_010:0160a08": "無不寂。德無不圓。累無不寂不可為有。德無",
    "T42n1824_010:0160a09": "不圓不可為無。非有非無則是中道。中道之",
    "T42n1824_010:0160a10": "法名為涅槃。又德無不圓名為不空。累無不",
    "T42n1824_010:0160a11": "寂稱之為空。即是智見空及以不空。亦名佛",
    "T42n1824_010:0160a12": "性。以眾生橫起百非竪生四見。隱覆實相故",
    "T42n1824_010:0160a13": "名為佛性。若知百非本空四句常寂。即佛性",
    "T42n1824_010:0160a14": "顯稱為法身。楞伽經出法身五名。謂真如法",
    "T42n1824_010:0160a15": "性實際法界法身。今論出五名。初名實相。次",
    "T42n1824_010:0160a16": "如法性實際涅槃。問四句有幾種。答淨名玄",
    "T42n1824_010:0160a17": "義明十種四句。今略出三。一者單明四句。",
    "T42n1824_010:0160a18": "如此文說。生死涅槃一切有。生死涅槃一切",
    "T42n1824_010:0160a19": "無。亦有亦無。非有非無。二複明四句。有有",
    "T42n1824_010:0160a20": "有無名之為有。無有無無名之為無。亦有有",
    "T42n1824_010:0160a21": "有無。亦無有無無名亦有亦無。非有有有無。",
    "T42n1824_010:0160a22": "非無有無無名非有非無。三重複四句。有四",
    "T42n1824_010:0160a23": "句名之為有。無四句名之為無。亦有四句亦",
    "T42n1824_010:0160a24": "無四句名亦有亦無。非有四句非無四句名",
    "T42n1824_010:0160a25": "非有非無。今求此三種四句不可得。乃名實",
    "T42n1824_010:0160a26": "相涅槃也。",
    "T42n1824_010:0160a27": "十二因緣品第二十六",
    "T42n1824_010:0160a28": "論有二分。前二十五品破大乘人法。明大乘",
    "T42n1824_010:0160a29": "觀行。今第二兩品破小乘人法。明小乘觀行。",
    "T42n1824_010:0160b01": "佛在世時眾生根利。稟於兩教同悟一道。末",
    "T42n1824_010:0160b02": "世鈍根聞於兩教並皆起迷。是以四依出世",
    "T42n1824_010:0160b03": "雙破二迷俱申兩教。佛則雙說論主雙申。則",
    "T42n1824_010:0160b04": "知四依猶如佛也。問他亦云大小乘觀行。與",
    "T42n1824_010:0160b05": "今何異。答他道理實有大乘。但小是方便耳。",
    "T42n1824_010:0160b06": "今明正道未曾大小。為眾生故說於大小。一",
    "T42n1824_010:0160b07": "往大小相望則小為方便。大是真實。若望道",
    "T42n1824_010:0160b08": "非大非小則大小俱是方便。故與舊不同。問",
    "T42n1824_010:0160b09": "一往開大小者。有異大之小異小之大不。答",
    "T42n1824_010:0160b10": "昔虛指大因以為小異。故名於一佛乘。方便",
    "T42n1824_010:0160b11": "說三。實無異大之小。今還空點小果。為大因",
    "T42n1824_010:0160b12": "名會三歸一。亦無異小之大。前論於大後論",
    "T42n1824_010:0160b13": "於小。具如初品所明。今略明一意。雖無道二",
    "T42n1824_010:0160b14": "徹但悟各有由。故明兩教。而著相者未能要",
    "T42n1824_010:0160b15": "期會歸。遂取信所見聞大乘法空不肯信受。",
    "T42n1824_010:0160b16": "故復就彼所見以明其空也。兩品即為二意。",
    "T42n1824_010:0160b17": "第一申正。第二破邪。申正則顯生死過患。破",
    "T42n1824_010:0160b18": "邪明斷惑入道。小乘之要唯此二門。問何故",
    "T42n1824_010:0160b19": "大乘觀行二十五章。小乘但有二品。答示大",
    "T42n1824_010:0160b20": "乘探奧。是以文多。小乘淺狹唯有二品。又示",
    "T42n1824_010:0160b21": "正論大乘故有多品。傍申小乘故有兩章。三",
    "T42n1824_010:0160b22": "者上大乘中以破一切邪。以明一切觀。小乘",
    "T42n1824_010:0160b23": "之觀小乘之邪廣在其中。今但略明則於義",
    "T42n1824_010:0160b24": "便足。是故唯有二品。四者佛說小乘。唯有",
    "T42n1824_010:0160b25": "二意。一示生死過患。二令斷惑得道。稟教",
    "T42n1824_010:0160b26": "之徒不尋其根。遂枝流蔓莚成五百部。今欲",
    "T42n1824_010:0160b27": "令捨末歸宗。故但明二品。所言觀十二因緣",
    "T42n1824_010:0160b28": "品者。問諸小乘論已明十二因緣觀。論主何",
    "T42n1824_010:0160b29": "故復說。答佛為破無因邪因。故說十二緣生。",
    "T42n1824_010:0160c01": "此是借妄止妄。當時即用此了悟。末世還又",
    "T42n1824_010:0160c02": "執著。求其定相非但用之通於小乘。亦用此",
    "T42n1824_010:0160c03": "解通方等教。是以論主須重論之。問諸部云",
    "T42n1824_010:0160c04": "何執此十二。答毘婆闍婆提定執十二是無",
    "T42n1824_010:0160c05": "為法。餘部皆言是有為法。於有為內復有三",
    "T42n1824_010:0160c06": "部。一犢子部雖明十二因緣。而計有我法。",
    "T42n1824_010:0160c07": "二薩婆多雖知十二無我。而未知十二因緣",
    "T42n1824_010:0160c08": "亦空。三者成實論等明十二相生無我無法。",
    "T42n1824_010:0160c09": "此之三部是小乘中利鈍三品。初未得二空",
    "T42n1824_010:0160c10": "名為下品。次我空法有。名為中根。次無我",
    "T42n1824_010:0160c11": "無法。名為上根。問論主今明小乘觀行因何",
    "T42n1824_010:0160c12": "部。答前之三部各執一邊。互興諍論。論主",
    "T42n1824_010:0160c13": "知佛方便適化不同。悉可隨時而用。如大集",
    "T42n1824_010:0160c14": "云。雖有五部不妨法界。文殊問經十八及本",
    "T42n1824_010:0160c15": "二皆從大乘出。涅槃經三十諍論。論主申佛",
    "T42n1824_010:0160c16": "方便。並須用之。皆是執著應須破。但末世眾",
    "T42n1824_010:0160c17": "生多滯有病。今宜說空。故下破邪見品具破",
    "T42n1824_010:0160c18": "人法也。問以何文證具明人法二空。答智度",
    "T42n1824_010:0160c19": "論釋小乘生法二空。引大因緣經云。是中何",
    "T42n1824_010:0160c20": "等是老死。誰為老死。誰為老死即生空。何",
    "T42n1824_010:0160c21": "等是老死謂法空也。問論主為末世多執有",
    "T42n1824_010:0160c22": "故說二空。佛經說小乘云何。答亦說二空。",
    "T42n1824_010:0160c23": "如法華信解品。聲聞法空無生無滅無大無",
    "T42n1824_010:0160c24": "小。大品云。須菩提不見檀。不見行檀者。",
    "T42n1824_010:0160c25": "問何故經論並明二空。答一切凡夫無始來",
    "T42n1824_010:0160c26": "常執有故也。問若具明人法二空與大何異。",
    "T42n1824_010:0160c27": "答小乘雖明二空而多說生空。少識法空不",
    "T42n1824_010:0160c28": "明諸法本性空寂。上已具論。是故為異。今",
    "T42n1824_010:0160c29": "重述之。大乘知無明本自不生。爾時見二種",
    "T42n1824_010:0161a01": "空。一者有所無空。謂無明不可得。二者即",
    "T42n1824_010:0161a02": "見佛性畢竟清淨無有煩惱。亦名為空。此亦",
    "T42n1824_010:0161a03": "即是見空不空二義。見二種空名見空。即見",
    "T42n1824_010:0161a04": "佛性妙有名見不空。小乘並不見此三事。但",
    "T42n1824_010:0161a05": "折無明有。是故言空耳。問小乘云何不見無",
    "T42n1824_010:0161a06": "明空。答斷四住中無明。未斷無明住地。故無",
    "T42n1824_010:0161a07": "明不空。問智者見不空。與小乘何異。小乘",
    "T42n1824_010:0161a08": "亦見四住空。與大乘何異。答如上釋。但折",
    "T42n1824_010:0161a09": "四住言空。智者知四住本空也。今正觀因緣",
    "T42n1824_010:0161a10": "入於二空。十二緣滅得於涅槃。故以目品。品",
    "T42n1824_010:0161a11": "開為二。前問次答。問中為二。一領前大。二問",
    "T42n1824_010:0161a12": "後小。而言欲聞說聲聞法入第一義者。既樂",
    "T42n1824_010:0161a13": "欲聞小。當知。即是鈍根。不堪受大法。仍以此",
    "T42n1824_010:0161a14": "義破無小乘也。問上諸三部並入第一義不。",
    "T42n1824_010:0161a15": "答犢子部云。未入觀時此即有我。若入真觀",
    "T42n1824_010:0161a16": "便不見我。故以無我為第一義。薩婆多人本",
    "T42n1824_010:0161a17": "不執我。入觀之時故知無我。成論入於真空",
    "T42n1824_010:0161a18": "知無法無我。此之三人入第一義。即是深淺。",
    "T42n1824_010:0161a19": "若望大乘第一義者。上之三人得其少分。故",
    "T42n1824_010:0161a20": "智度論云。二乘之人得於二空如毛孔空。菩",
    "T42n1824_010:0161a21": "薩得二空如十方空也。答曰下第二正明十",
    "T42n1824_010:0161a22": "二因緣觀。問何故聲聞入道觀十二因緣耶。",
    "T42n1824_010:0161a23": "答欲明三乘同度十二緣河。故同觀此也。問",
    "T42n1824_010:0161a24": "觀十二因緣有幾種耶。答約三乘人亦得即",
    "T42n1824_010:0161a25": "成三品。又智度論釋無盡品亦明三品。一者",
    "T42n1824_010:0161a26": "下品。即是凡夫順十二因緣河。二者中品。",
    "T42n1824_010:0161a27": "所謂二乘逆十二緣河。三菩薩上品。悟十二",
    "T42n1824_010:0161a28": "緣不生不滅非逆非順。故異彼聖凡名獨菩",
    "T42n1824_010:0161a29": "薩法。問菩薩為從果觀十二。為從因觀。答",
    "T42n1824_010:0161b01": "智度論云。愛多者從果觀。見老病死破著樂",
    "T42n1824_010:0161b02": "心。見多者從因觀。知因果相生不起邪見。",
    "T42n1824_010:0161b03": "菩薩是利根為眾生故亦從果觀。婆沙問云。",
    "T42n1824_010:0161b04": "菩薩於一切根中最上。何故前觀果耶。一解",
    "T42n1824_010:0161b05": "云。隨順法故菩薩見老病死作是思惟。此老",
    "T42n1824_010:0161b06": "病死何由而有。知從生有故前觀果。此解與",
    "T42n1824_010:0161b07": "智度論同。又解。為初學者前觀於果。菩薩",
    "T42n1824_010:0161b08": "於最後生名為初學。雖曾無數劫觀於因緣。",
    "T42n1824_010:0161b09": "復若觀時還從本起。如人雖數上樹。後若上",
    "T42n1824_010:0161b10": "時還從根上。問曰。此是何等菩薩。答此猶",
    "T42n1824_010:0161b11": "明三藏中小乘菩薩耳。若本大乘菩薩觀因",
    "T42n1824_010:0161b12": "果無定。亦不作因果而觀。如涅槃十二因緣",
    "T42n1824_010:0161b13": "具足十不。問若小乘菩薩既從果觀十二。今",
    "T42n1824_010:0161b14": "此文云何從因觀耶。答聲聞法中自有利鈍。",
    "T42n1824_010:0161b15": "鈍者從果觀。故四十四智。謂老死果老死集。",
    "T42n1824_010:0161b16": "老死滅老死滅道。一支有四故成四十四智。",
    "T42n1824_010:0161b17": "利根人觀十二有七十七智。無明緣行此是",
    "T42n1824_010:0161b18": "生法智也。非不無明緣行。此審法智也。一",
    "T42n1824_010:0161b19": "世有二三世為六。此六是法住智。并泥洹",
    "T42n1824_010:0161b20": "智。故稱為七。一枝有七故合七十七也。四",
    "T42n1824_010:0161b21": "十四除無明。七十七除老死。就文為二。第",
    "T42n1824_010:0161b22": "一明順觀。第二明逆觀。順觀為二。第一別",
    "T42n1824_010:0161b23": "明十二緣觀。第二總結。明十二支即十二",
    "T42n1824_010:0161b24": "別。眾生癡所覆者。此第一辨無明支。言無明",
    "T42n1824_010:0161b25": "者從所無受稱。謂無慧之明稱為無明。問今",
    "T42n1824_010:0161b26": "分別十二相生釋名辨體。與數論何異。答經",
    "T42n1824_010:0161b27": "云。無明體性本不有。妄想因緣和合而生。",
    "T42n1824_010:0161b28": "無所有故假名無明。是故我說名無明。今分",
    "T42n1824_010:0161b29": "別空。謂眾生虛妄顛倒故作三世因果。此是",
    "T42n1824_010:0161c01": "無分別中善分別故。欲令虛妄眾生因此分",
    "T42n1824_010:0161c02": "別。悟無分別息虛妄心也。然顛倒眾生已有",
    "T42n1824_010:0161c03": "十二流轉。今復更執有定性而推折之。非但",
    "T42n1824_010:0161c04": "十二不除。而更增十二也。以此因緣不同他",
    "T42n1824_010:0161c05": "釋。問既不同數論所釋。應不用數論名教釋",
    "T42n1824_010:0161c06": "此品耶。答小乘法中亦有四句。一者若三藏",
    "T42n1824_010:0161c07": "所無眾師橫造則棄而不取。二若視經聖口",
    "T42n1824_010:0161c08": "得適化之言取而不破。三學教起迷得言失",
    "T42n1824_010:0161c09": "意。則破其能迷之情收其所惑之教。四若望",
    "T42n1824_010:0161c10": "道門無所破取四句之中。今用其二。一者若",
    "T42n1824_010:0161c11": "用佛經名教釋此品者是取而不破。二若用",
    "T42n1824_010:0161c12": "數論解其文者則亦破亦取。問十使中無明",
    "T42n1824_010:0161c13": "三毒中無明與無明支有何異也。答十使中",
    "T42n1824_010:0161c14": "無明唯取無明使為無明。三毒中無明除貪",
    "T42n1824_010:0161c15": "瞋二使。已外餘皆是無明。今此中通取一切",
    "T42n1824_010:0161c16": "煩惱悉為無明。為發業故又雖通此一切煩",
    "T42n1824_010:0161c17": "惱。示無明是生死本故但說無明。為後起三",
    "T42n1824_010:0161c18": "行者第二次辨行支。行者以起作為義。謂起",
    "T42n1824_010:0161c19": "作生死果也。即身口意三行。亦是罪福不動",
    "T42n1824_010:0161c20": "等三行。問無明既具因緣二義。經中何故但",
    "T42n1824_010:0161c21": "說無明緣行不說因行。答婆沙云。亦得說",
    "T42n1824_010:0161c22": "因。如摩訶尼陀經明。如生為老死因。乃至",
    "T42n1824_010:0161c23": "無明為行作因。又解。若言無明因行但言是",
    "T42n1824_010:0161c24": "因緣。今說無明緣行具得四緣。成實者云。因",
    "T42n1824_010:0161c25": "義生於無法。緣義即二有相由。今說有有牽",
    "T42n1824_010:0161c26": "連即生死不絕。故說緣行不說因行。又因親",
    "T42n1824_010:0161c27": "緣疎。疎既牽連不絕。即因義不待說也。問",
    "T42n1824_010:0161c28": "大集經云。無明為因行為緣。此義云何。答",
    "T42n1824_010:0161c29": "然無明具因緣兩義。行亦義爾。但各舉一邊",
    "T42n1824_010:0162a01": "是故互說。問何故言無明緣行。不言行緣無",
    "T42n1824_010:0162a02": "明。答婆沙云。十二前後相生前為後緣。非後",
    "T42n1824_010:0162a03": "為前緣。故但無明生行。行不生無明。問無明",
    "T42n1824_010:0162a04": "皆為十二作緣。何故但言緣行。答近為行作",
    "T42n1824_010:0162a05": "緣。遠為十二作緣。今說近不說遠。問五陰中",
    "T42n1824_010:0162a06": "行。四識住中行。此因緣中行。三處何異。答五",
    "T42n1824_010:0162a07": "陰四識中行除四陰。餘一切有為法悉是行",
    "T42n1824_010:0162a08": "也。此中若別取行體。唯取善惡二業。若通相",
    "T42n1824_010:0162a09": "說之。亦攝一切善惡有為等法。以起是行故",
    "T42n1824_010:0162a10": "隨行墮六趣者。隨罪行墮三惡道。隨福無動",
    "T42n1824_010:0162a11": "二亦入三善道。以諸行因緣識受六道身者。",
    "T42n1824_010:0162a12": "第三明識支。識是當體受名。問五陰中識。十",
    "T42n1824_010:0162a13": "二因緣識。四食中識。六大中識。四空中識。",
    "T42n1824_010:0162a14": "有何等異。答五陰中識通攝一切有漏無漏。",
    "T42n1824_010:0162a15": "皆是識陰。為明攝法故也。六大四食中識唯",
    "T42n1824_010:0162a16": "取有漏。為成凡夫身牽有故論云。無漏識不",
    "T42n1824_010:0162a17": "立六界中。是四食說一切有漏。為長養當來",
    "T42n1824_010:0162a18": "有故說於四食。四空中識處體是四陰。緣識",
    "T42n1824_010:0162a19": "故名為識處。所緣之識通漏無漏。此中明識",
    "T42n1824_010:0162a20": "唯此受生一念染污識。為明受生故。若就時",
    "T42n1824_010:0162a21": "分論之。與識同時一切諸法皆名為識。成實",
    "T42n1824_010:0162a22": "論云。五陰中識名了別識。識支名染著識。",
    "T42n1824_010:0162a23": "問何故此識必是染污。答此識託生必與煩",
    "T42n1824_010:0162a24": "惱相應。故染污識也。問若爾何故復云識支",
    "T42n1824_010:0162a25": "是報耶。答識託生時分中有命根。眾生種類",
    "T42n1824_010:0162a26": "及精血此是報法。而識非報。今云報者詺命",
    "T42n1824_010:0162a27": "根等為報耳。精血等猶如輕毛。必須惑潤。",
    "T42n1824_010:0162a28": "然後得立。問中陰屬何支。答識支屬生陰攝。",
    "T42n1824_010:0162a29": "中陰屬行支攝。又釋。中陰雖未受生報。而屬",
    "T42n1824_010:0162b01": "識支攝也。以有識著故下第四辨名色支。一",
    "T42n1824_010:0162b02": "云。四陰名名色陰名色。以當名色支時。四陰",
    "T42n1824_010:0162b03": "微弱纔有其名故云名也。阿含經云。痛想受",
    "T42n1824_010:0162b04": "樂思惟為名。四大所造為色。故知爾也。次云。",
    "T42n1824_010:0162b05": "即以色陰為名色。言此色受眾生之名。別異",
    "T42n1824_010:0162b06": "非眾生之色也。故成論牽經云。心依名色。問",
    "T42n1824_010:0162b07": "化生云何識緣名色。答婆沙云。識緣名色此",
    "T42n1824_010:0162b08": "說胎生不說化生。評云。化生亦識緣名色。如",
    "T42n1824_010:0162b09": "化生者初得諸根。未猛利時說是識。若諸根",
    "T42n1824_010:0162b10": "猛利名名色。問名色支於十時中具幾時耶。",
    "T42n1824_010:0162b11": "答婆沙云。未生四種色根。六入未具但有身",
    "T42n1824_010:0162b12": "根。此有五時。一者哥羅羅。二阿浮陀。三卑",
    "T42n1824_010:0162b13": "屍。四伽那。五婆羅奢。此時名名色支也。名色",
    "T42n1824_010:0162b14": "增長故下第五六入支。六入支即是六根。謂",
    "T42n1824_010:0162b15": "六根生六識為識所入之處也。數云。六根能",
    "T42n1824_010:0162b16": "發於識。名之為入。發者是根之功能。六者是",
    "T42n1824_010:0162b17": "數名也。故六入一支就數及功能兩義。得名",
    "T42n1824_010:0162b18": "色增長生於四根故有五入。名增長故有意",
    "T42n1824_010:0162b19": "入也。情塵識和合下第六明觸支。觸以觸對",
    "T42n1824_010:0162b20": "為義。毘曇云。何別有觸數。能和合根塵及識",
    "T42n1824_010:0162b21": "使根識對塵。故名為觸。成論人無別觸數。但",
    "T42n1824_010:0162b22": "明心法觸對前緣也。婆沙云。諸根已能為觸",
    "T42n1824_010:0162b23": "作所依。但未能別苦樂。未能避火蛇毒藥及",
    "T42n1824_010:0162b24": "諸不淨。是名為觸。因於六觸故下第七明受",
    "T42n1824_010:0162b25": "支。受以領納為義。謂領納違順等緣。婆沙云。",
    "T42n1824_010:0162b26": "云何為受。謂能別苦樂能避火蛇。爾時但起",
    "T42n1824_010:0162b27": "食愛。即涅槃經云。染習一愛也。不起婬欲。",
    "T42n1824_010:0162b28": "於一切物不生染著。爾時名受。婆沙問。受與",
    "T42n1824_010:0162b29": "觸是相應共起法。云何觸緣受不說受緣觸",
    "T42n1824_010:0162c01": "也。答雖是相應共起法但觸為受因。如燈與",
    "T42n1824_010:0162c02": "照雖一時。燈為照因非照為燈因。又解。此中",
    "T42n1824_010:0162c03": "說前後法。觸是前生。受為後生。故非是觸時",
    "T42n1824_010:0162c04": "之受。但明觸後之受。故觸為受因也。以因三",
    "T42n1824_010:0162c05": "受故下第八次明愛支。愛以染著為義。然三",
    "T42n1824_010:0162c06": "受通為愛作緣。為苦受所逼故貪求於樂。以",
    "T42n1824_010:0162c07": "樂受故為愛所使。不苦不樂受亦能生愛。乃",
    "T42n1824_010:0162c08": "至如四禪以上不苦不樂受。能生於愛也。問",
    "T42n1824_010:0162c09": "三受生幾種愛耶。答有五種。於樂受中生二",
    "T42n1824_010:0162c10": "種愛。一未曾生樂受欲令生故生愛。二已生",
    "T42n1824_010:0162c11": "樂受心不欲離故生愛。於苦受生二種愛。一",
    "T42n1824_010:0162c12": "未生欲令不生故生愛。二已生苦受欲令滅",
    "T42n1824_010:0162c13": "故生愛。於捨受亦生二愛。一未生欲令生故",
    "T42n1824_010:0162c14": "生愛。二已生故欲令不失故生愛。此二名為",
    "T42n1824_010:0162c15": "能生於愚癡。故有五也。問何故過去以無明",
    "T42n1824_010:0162c16": "為本。現在以愛為本。答婆沙云。無明有四",
    "T42n1824_010:0162c17": "事。一通緣漏無漏。二通緣為無為。三通緣",
    "T42n1824_010:0162c18": "三世遍不遍使。四通緣自界他界。故在前。愛",
    "T42n1824_010:0162c19": "但緣有漏。但緣有為。但不遍使。但自界緣。故",
    "T42n1824_010:0162c20": "在後。雖不通四事生未來苦為勝。故說為未",
    "T42n1824_010:0162c21": "來本。問愛與受何異。答受支唯有食愛。愛支",
    "T42n1824_010:0162c22": "復有欲愛。是故異也。因愛有四取下第九取",
    "T42n1824_010:0162c23": "支。以助業取果故名為取。問愛取何異。答婆",
    "T42n1824_010:0162c24": "沙云。初生名愛。愛增長名取支。又云。受為因",
    "T42n1824_010:0162c25": "愛為果。愛為因還以取為果。此但是一支。",
    "T42n1824_010:0162c26": "故分為二。成實者云。貪使為愛。餘九使名",
    "T42n1824_010:0162c27": "取。此文云。四取者五陰品已釋。婆沙云。云何",
    "T42n1824_010:0162c28": "名取。以貪境故四方追求。故名為取。此即",
    "T42n1824_010:0162c29": "以四方追求名四取。因取故有有者第十有",
    "T42n1824_010:0163a01": "支。謂能有來果名之為有。又能令後世三有",
    "T42n1824_010:0163a02": "相續故名為有。即從果立名也。婆沙云。追",
    "T42n1824_010:0163a03": "求之時起於三業。是名為有。若取者不取即",
    "T42n1824_010:0163a04": "解脫無有者此意明。若取者不取。便即解脫",
    "T42n1824_010:0163a05": "無復有有支也。從有而有生者第十一生支。",
    "T42n1824_010:0163a06": "數人生以起為義。故云世中起故生。成論是",
    "T42n1824_010:0163a07": "本無今有義。數人又云。生是生相。從相得名。",
    "T42n1824_010:0163a08": "從生有老死下第十二支。衰耄為老。終盡為",
    "T42n1824_010:0163a09": "死。數人云。老死是異滅兩相。從相立名。從",
    "T42n1824_010:0163a10": "老死故有憂悲諸苦惱者。此四於老死支中",
    "T42n1824_010:0163a11": "離出。故不別立支也。經云。將死之時戀生畏",
    "T42n1824_010:0163a12": "死名之為憂。發聲啼哭目之為悲。五根相對",
    "T42n1824_010:0163a13": "為苦。意根相對為惱也。如是等諸事下自上",
    "T42n1824_010:0163a14": "已來別明十二支。今第二總結過患也。然此",
    "T42n1824_010:0163a15": "總文廣分別十二。問十二支云何為三道。答",
    "T42n1824_010:0163a16": "過去無明現在愛取名煩惱道。過去世行現在",
    "T42n1824_010:0163a17": "世有名為業道。現在五果未來兩果名為苦",
    "T42n1824_010:0163a18": "道。問何故二世同是煩惱。而名字不同。苦業",
    "T42n1824_010:0163a19": "亦作此問。答過去煩惱以謝用相既陰故。但",
    "T42n1824_010:0163a20": "從無他受稱名為無明。現在用相顯目之為",
    "T42n1824_010:0163a21": "愛。過去業以謝遷流義顯。故名為行。現在交",
    "T42n1824_010:0163a22": "起相著。故就果立名名之為有。現果交起。但",
    "T42n1824_010:0163a23": "用有增微次第。故初彰識乃至說受。復後果",
    "T42n1824_010:0163a24": "未起其相既隱。故寄相彰名說為生死。又解。",
    "T42n1824_010:0163a25": "生與老死是八苦之名。物情所憚。現在以受",
    "T42n1824_010:0163a26": "不可復斷。從別標名謂識名色受等。不說為",
    "T42n1824_010:0163a27": "老死也。故經云。因時可防果時無可防。如何",
    "T42n1824_010:0163a28": "未來說生老死者。以此怖物令不起現在三",
    "T42n1824_010:0163a29": "因也。問何故三世之中。過未各立二支現在",
    "T42n1824_010:0163b01": "八耶。答過去已滅。未來未起。用相既微。故",
    "T42n1824_010:0163b02": "但立二。現在顯現故立於八。又過去但因未",
    "T42n1824_010:0163b03": "來唯果。故各立二。現通因果故立於八。問何",
    "T42n1824_010:0163b04": "故爾耶。答因義在前果義在後。過去前故但",
    "T42n1824_010:0163b05": "因。未來後故唯果。現在雙酬兩處。酬前故立",
    "T42n1824_010:0163b06": "果。感後故立因。是故因果雙說。問無明有因",
    "T42n1824_010:0163b07": "老死有果不。答婆沙二釋。一云。無明有因。",
    "T42n1824_010:0163b08": "謂不正憶念。老死有果。謂憂悲苦惱。但不在",
    "T42n1824_010:0163b09": "十二因緣中別說耳。二云。無明有因老死有",
    "T42n1824_010:0163b10": "果。亦在十二因緣中說。無明有因所謂老死。",
    "T42n1824_010:0163b11": "老死有果所謂無明。現在愛取是過去無明。",
    "T42n1824_010:0163b12": "現在名色六入觸受。此四若在未來名為老",
    "T42n1824_010:0163b13": "死。如說受緣愛。當知。說老死緣無明也。故",
    "T42n1824_010:0163b14": "十二緣猶車輪轉。問三世各具八支。三因",
    "T42n1824_010:0163b15": "五果即成二十四。今何故但說十二。答約一",
    "T42n1824_010:0163b16": "身故說十二。實具二十四也。問三界具十二",
    "T42n1824_010:0163b17": "不。答婆沙一釋云。此中說欲界胎生具十二",
    "T42n1824_010:0163b18": "耳。又解。欲界具十二。色界有十一。除名色",
    "T42n1824_010:0163b19": "支。無色界有十。除名色六入。評云。三界皆具",
    "T42n1824_010:0163b20": "十二。如初生色界眾生。諸根未猛利名為名",
    "T42n1824_010:0163b21": "色也。無色界雖無色而有於名。雖無五入而",
    "T42n1824_010:0163b22": "有意入。應作是說。識緣名名緣意入意入緣",
    "T42n1824_010:0163b23": "觸。問十二因緣幾是一念。幾是相續。答婆沙",
    "T42n1824_010:0163b24": "云。現在世識未來世生但是一念。餘並是相",
    "T42n1824_010:0163b25": "續。增一阿含三十卷云。識支具六識則時節",
    "T42n1824_010:0163b26": "長久非一剎那。若猶託生唯一意及身識無",
    "T42n1824_010:0163b27": "四識也。大福德人託胎則具六識。化生識支",
    "T42n1824_010:0163b28": "具六識六根頓足。大集經七七日前屬識支。",
    "T42n1824_010:0163b29": "智度論云。三七日屬識支。問五果幾在胎內。",
    "T42n1824_010:0163c01": "答觸受二果在胎外。餘三在內。問無間地獄",
    "T42n1824_010:0163c02": "具幾支。答極少有八。極多十一。問十二支具",
    "T42n1824_010:0163c03": "五陰不。答婆沙云。十二支以五陰為體。智",
    "T42n1824_010:0163c04": "度論云。十二時皆具五陰。但識支時名色未",
    "T42n1824_010:0163c05": "熟。未有所能故不說耳。餘支亦爾。問十地經",
    "T42n1824_010:0163c06": "云十二因緣具三苦。云何是耶。答無明至六",
    "T42n1824_010:0163c07": "入為行苦。觸受為苦苦。愛取至老死為壞苦。",
    "T42n1824_010:0163c08": "問十二並苦。亦得皆是集不。答亦得。前生",
    "T42n1824_010:0163c09": "為集後生為苦。問三道為論皆是苦者。亦得",
    "T42n1824_010:0163c10": "皆是業皆煩惱耶。答今言皆是苦者非三道",
    "T42n1824_010:0163c11": "中苦。乃明一切有為皆苦耳。故非例也。問四",
    "T42n1824_010:0163c12": "果具幾支耶。答羅漢不起三因。故無二果。",
    "T42n1824_010:0163c13": "唯有前七支也。三果具十二也。問化生人云",
    "T42n1824_010:0163c14": "何有老。答雖無頭白老亦有念念老。問八苦",
    "T42n1824_010:0163c15": "解義開老死為二苦。今云何合為一支。答八",
    "T42n1824_010:0163c16": "苦為欲明苦義是故開之。今總明過患。所",
    "T42n1824_010:0163c17": "以合也。問何故三相中開老死為二相。生為",
    "T42n1824_010:0163c18": "一相。今用生為一支。老死為一支耶。答三",
    "T42n1824_010:0163c19": "相欲明相差別各功用義。故開之為三。今此",
    "T42n1824_010:0163c20": "總明過患。合之為一。問病何故不立支。答",
    "T42n1824_010:0163c21": "今此一切眾生一切時一切處有立支。病非",
    "T42n1824_010:0163c22": "一切皆有。如薄拘羅云。我年過八十未曾頭",
    "T42n1824_010:0163c23": "病。欲界中尚有無病。況上二界耶。故病非",
    "T42n1824_010:0163c24": "一切有不立支也。問十二相生六因四緣為",
    "T42n1824_010:0163c25": "具幾耶。答今且就六因釋之。則四緣可解。十",
    "T42n1824_010:0163c26": "二既是前後復相生。相應共有是同世因果。",
    "T42n1824_010:0163c27": "非是十二之因緣也。有所作自分遍報四因。",
    "T42n1824_010:0163c28": "無明若生不善身口意三業者。是所作自分",
    "T42n1824_010:0163c29": "遍三因為因緣也。若生善身口意三業者。唯",
    "T42n1824_010:0164a01": "所作因為因緣也。行生識者所作及報二因",
    "T42n1824_010:0164a02": "為因緣也。識生名色所作自分二因為因緣",
    "T42n1824_010:0164a03": "也。名色生六入乃至觸緣受者。所作自分二",
    "T42n1824_010:0164a04": "因為因緣也。受生愛者唯所作因為因緣也。",
    "T42n1824_010:0164a05": "愛生取者所作自分二因為因緣也。取生有",
    "T42n1824_010:0164a06": "者同無明生行也。有生生者同行緣識也。生",
    "T42n1824_010:0164a07": "生老死者同識緣名色也。問十二相生通三",
    "T42n1824_010:0164a08": "性不。答若正取次第相生支體者。無明支中",
    "T42n1824_010:0164a09": "通二性。欲界無明支中身邊二見是無記。餘",
    "T42n1824_010:0164a10": "悉不善。上界無明唯是無記。若就時以說無",
    "T42n1824_010:0164a11": "明支起時。同時諸法皆是無明支。故亦有善",
    "T42n1824_010:0164a12": "惡無記等同時相續。皆是無明支攝也。行支",
    "T42n1824_010:0164a13": "亦通三性。別唯善惡也。識支若取一念託胎",
    "T42n1824_010:0164a14": "識是不善無記。若就時通於三性。名色六入",
    "T42n1824_010:0164a15": "觸受通別俱攝三性。愛取同無明說。有同行",
    "T42n1824_010:0164a16": "說。生同識說。老死同餘四果。問十二幾漏",
    "T42n1824_010:0164a17": "無漏。幾為無為。幾學無學。幾染不染。答同",
    "T42n1824_010:0164a18": "是有漏。同是有為。同是非學無學。婆沙云。",
    "T42n1824_010:0164a19": "此十二中若是心心數法染污。餘通染不染。",
    "T42n1824_010:0164a20": "問十二因緣云何如樹。答樹有根體華菓。二",
    "T42n1824_010:0164a21": "因為根。五果為體。三因為華。兩果為果。凡",
    "T42n1824_010:0164a22": "夫學人有華有果。羅漢無華無果。問十二因",
    "T42n1824_010:0164a23": "緣云何破除十使。答說此十二正除身邊二",
    "T42n1824_010:0164a24": "見。明過去二因現在五果破其常見。若是常",
    "T42n1824_010:0164a25": "者豈從因生耶。現在三因未來兩果破其斷",
    "T42n1824_010:0164a26": "見。既現在有因生未來果。云何斷耶。現在八",
    "T42n1824_010:0164a27": "支但是眾緣。故無有我。俱破十使者十二既",
    "T42n1824_010:0164a28": "是因果。故破除邪見。戒取謂苦為道。十二皆",
    "T42n1824_010:0164a29": "苦。故非是道。疑有苦無苦。既有十二則因",
    "T42n1824_010:0164b01": "果晈然。故破疑心。倚此身慢他。既是生死",
    "T42n1824_010:0164b02": "法。何足自高。既是生死法。不足可貪。是故",
    "T42n1824_010:0164b03": "破貪。唯應速滅十二。何故生瞋。問緣生與",
    "T42n1824_010:0164b04": "緣起何異。答婆沙云。因是緣起果是緣生。又",
    "T42n1824_010:0164b05": "云。應作四句。一緣起非緣生。未來世法是也。",
    "T42n1824_010:0164b06": "二緣生非緣起。過去現在羅漢最後死五陰",
    "T42n1824_010:0164b07": "是也。亦緣起亦緣生者。除上二世羅漢死五",
    "T42n1824_010:0164b08": "陰。餘過去現在法是也。四非緣起非緣生者",
    "T42n1824_010:0164b09": "無為法也。所言緣起者。體性可起待緣而",
    "T42n1824_010:0164b10": "起故名緣起。又一切眾生等從此緣起。故名",
    "T42n1824_010:0164b11": "緣起。又有緣生非十二。十二非緣生。亦緣",
    "T42n1824_010:0164b12": "生亦十二非緣生非十二。從緣生非十二謂",
    "T42n1824_010:0164b13": "羅漢五陰。十二非緣生謂未來十二。亦十二",
    "T42n1824_010:0164b14": "亦緣生即凡夫十二。俱非者虛空也。如涅槃",
    "T42n1824_010:0164b15": "迦葉章說。毘曇又有四種十二因緣。一無始",
    "T42n1824_010:0164b16": "十二。謂始不可知。二連瑣十二。謂展轉三世",
    "T42n1824_010:0164b17": "相縛。三剎那十二。明一使起時與諸數共起。",
    "T42n1824_010:0164b18": "一剎那中具十二也。四分段十二謂。過去二",
    "T42n1824_010:0164b19": "現在八未來二也。長行文既指毘曇。故今多",
    "T42n1824_010:0164b20": "就毘曇釋之。不必須頌示智而已。智者所不",
    "T42n1824_010:0164b21": "為下第二明逆觀。無明因滅故行果即不生。",
    "T42n1824_010:0164b22": "故云此事滅故是不生。此品大意明。此十二",
    "T42n1824_010:0164b23": "由癡惑生。則智者不為。故知非是真實。非",
    "T42n1824_010:0164b24": "實故所以即空。如是正觀便入真諦名為正",
    "T42n1824_010:0164b25": "滅。長行如文也。",
    "T42n1824_010:0164b26": "觀邪見品第二十七",
    "T42n1824_010:0164b27": "此是第二次破邪見也。問小乘前明因緣。次",
    "T42n1824_010:0164b28": "破邪見。大乘亦爾不。答前明八不。即辨十二",
    "T42n1824_010:0164b29": "因緣不生不滅。此是大乘因緣。從破四緣已",
    "T42n1824_010:0164c01": "後乃至涅槃名破邪見。問大小乘明因緣。有",
    "T42n1824_010:0164c02": "生滅無生滅二觀異者。大乘小乘明邪見。云",
    "T42n1824_010:0164c03": "何異耶。答若傳望者外道望小乘為邪見。小",
    "T42n1824_010:0164c04": "乘望大乘邪見。故涅槃明。二乘若空若有皆",
    "T42n1824_010:0164c05": "是邪見。如云若以聲聞辟支佛心言無布施。",
    "T42n1824_010:0164c06": "是則名為破戒邪見。此是二乘空觀為邪見。",
    "T42n1824_010:0164c07": "又云。若見菩薩八相成道。是則名為二乘邪",
    "T42n1824_010:0164c08": "曲之見。此是二乘有解名為邪見。故知。二乘",
    "T42n1824_010:0164c09": "空有望大乘皆是邪見。就文明異者。大乘法",
    "T42n1824_010:0164c10": "中明諸法實相畢竟空義。一切取相有所得",
    "T42n1824_010:0164c11": "無非邪見。故初破四緣終涅槃品。橫洗萬法",
    "T42n1824_010:0164c12": "竪窮四句稱破邪見。小乘法中但取五見及",
    "T42n1824_010:0164c13": "六十二見為邪見也。就今品意有三種邪見。",
    "T42n1824_010:0164c14": "一者斷常及我為邪見。二者別有我體。如犢",
    "T42n1824_010:0164c15": "子及假有體亦名邪見。三者若世諦中都無",
    "T42n1824_010:0164c16": "我亦是邪見。下偈云。非是無受。亦復非是",
    "T42n1824_010:0164c17": "都無也。問非都無是何言邪。答但假名有我。",
    "T42n1824_010:0164c18": "非無假名字我耳。非是有假我體我假用。故",
    "T42n1824_010:0164c19": "下結云。此是決定義。決定有二種。一者決",
    "T42n1824_010:0164c20": "定無即離二我。二者決定有於假名之我也。",
    "T42n1824_010:0164c21": "問論主何故唱決定耶。答有二種義。一者令",
    "T42n1824_010:0164c22": "眾生決定破我心。二者諸部邪亂。今欲整理",
    "T42n1824_010:0164c23": "小乘義。故須唱決定也。問整理何部。答犢",
    "T42n1824_010:0164c24": "子計我薩婆多計定法。今決定破此二。故明",
    "T42n1824_010:0164c25": "無我無法。問破我有文。破法出何文也。答",
    "T42n1824_010:0164c26": "下偈破生死無始破常法。又破無常亦常亦",
    "T42n1824_010:0164c27": "無常非常非無常。此四句法並破。故知。明",
    "T42n1824_010:0164c28": "決定無法也。問此品何故破我及斷常。答我",
    "T42n1824_010:0164c29": "是六十二本中之本。斷常是邊見。是六十二",
    "T42n1824_010:0165a01": "本。今正伐其本支末自傾。又一切凡夫不離",
    "T42n1824_010:0165a02": "我心。又斷常正障中道。如二夜經中常宣中",
    "T42n1824_010:0165a03": "道。故須破斷常也。又此品破三種邪見。一破",
    "T42n1824_010:0165a04": "外道。二破學小乘語意俱失。而自推折所立",
    "T42n1824_010:0165a05": "亦是邪見。三破得小乘語不得小乘意。如聞",
    "T42n1824_010:0165a06": "十二因緣法。計有實性等。就小乘法中凡有",
    "T42n1824_010:0165a07": "四句。一是見非邪。二是邪非見。三亦邪亦見。",
    "T42n1824_010:0165a08": "四非邪非見。是見非邪者世間諸正見等也。",
    "T42n1824_010:0165a09": "是邪而非見者五鈍使也。亦邪亦見者謂五見",
    "T42n1824_010:0165a10": "也。非邪非見者餘殘法是也。就亦邪亦見中",
    "T42n1824_010:0165a11": "復有通別。通則五見皆名邪見。別則唯撥無",
    "T42n1824_010:0165a12": "因果稱為邪見。以撥無因果其過既重獨受",
    "T42n1824_010:0165a13": "邪名。餘小輕更立稱。所言五見者謂。身見",
    "T42n1824_010:0165a14": "邊見邪見見取戒取。五陰名身。於中起見名",
    "T42n1824_010:0165a15": "為身見。執我斷常名為邊見。見取有二。一取",
    "T42n1824_010:0165a16": "前見為第一。故名見取。此足上見取也。二生",
    "T42n1824_010:0165a17": "死中無樂淨計樂淨。獨頭見取也。戒取亦二。",
    "T42n1824_010:0165a18": "一以鷄狗等戒為正道。是獨頭也。二以邪見",
    "T42n1824_010:0165a19": "為道。此足上也。邪見如前釋。六十二見者上",
    "T42n1824_010:0165a20": "已一釋。今重述異解。一云。即色是我。離色是",
    "T42n1824_010:0165a21": "我。我中有色。色中有我。我有於色。一陰有",
    "T42n1824_010:0165a22": "五。五陰二十五。各除第二離句唯成二十。欲",
    "T42n1824_010:0165a23": "界二十。色界二十。無色界唯有十六。以除色。",
    "T42n1824_010:0165a24": "除色陰四句故合成五十六。三界各以斷常",
    "T42n1824_010:0165a25": "為本。故有六十二。數人多用此解。又釋。世",
    "T42n1824_010:0165a26": "出世合論六十二。如前涅槃品說。於如來上",
    "T42n1824_010:0165a27": "起有無等四見。五陰合二十也。於凡夫上過",
    "T42n1824_010:0165a28": "去世起常等四見。五陰合二十。於未來世起",
    "T42n1824_010:0165a29": "邊等四見。五陰亦二十。斷常為本名六十二。",
    "T42n1824_010:0165b01": "問經何故云我見攝六十二見。或云斷常為",
    "T42n1824_010:0165b02": "本。或云一異為本。答我是本中之本。由起",
    "T42n1824_010:0165b03": "我見故推我一異。一則身滅神滅。名為斷見。",
    "T42n1824_010:0165b04": "異則身滅我存。名為常見。此之三本即是次",
    "T42n1824_010:0165b05": "第。故經論互說。問前破大乘迷。次申大乘",
    "T42n1824_010:0165b06": "教。此兩品破學小教迷申小乘教。云何乃破",
    "T42n1824_010:0165b07": "五見六十二見耶。答小乘障大乘故前多破",
    "T42n1824_010:0165b08": "小乘執。而申於大乘。外道邪見障小乘故今",
    "T42n1824_010:0165b09": "破邪見。即是申於小乘。問若爾前但是破小",
    "T42n1824_010:0165b10": "申大。非是破大迷而申大。後但是破外而申",
    "T42n1824_010:0165b11": "內。非是破內迷而申內。答有所得大猶是小",
    "T42n1824_010:0165b12": "乘。故前破小執則是破於大迷。有所得小即",
    "T42n1824_010:0165b13": "是外道。今破外道即破小乘。問前破小乘復",
    "T42n1824_010:0165b14": "有別破大乘。今破外道亦應即別破小乘。答",
    "T42n1824_010:0165b15": "亦有小乘人定執生死無始。下破生死無始。",
    "T42n1824_010:0165b16": "當知。亦破定性有所得。但小義也。問今破邪",
    "T42n1824_010:0165b17": "見。云何是小乘人入道義耶。答以有邪見是",
    "T42n1824_010:0165b18": "故不得入見諦道。今破此邪見即入見諦。乃",
    "T42n1824_010:0165b19": "至證於無學。故是小乘入道。開此品者多有",
    "T42n1824_010:0165b20": "錯誤。今分為二。前問次答。問中有二。一者",
    "T42n1824_010:0165b21": "領前。今欲聞下生後。答曰下為二。初兩偈",
    "T42n1824_010:0165b22": "立邪見。次論主破邪見。問小乘初立邪見。",
    "T42n1824_010:0165b23": "次破邪見別有破邪見品者。大乘何不爾耶。",
    "T42n1824_010:0165b24": "答小乘邪見局。故初別立後則破。大乘橫",
    "T42n1824_010:0165b25": "收萬法竪窮四句皆是邪見。故無別品破之",
    "T42n1824_010:0165b26": "也。問若爾小乘可別有因緣品。大乘應無別",
    "T42n1824_010:0165b27": "因緣品。答大乘因緣亦通一切法。而別立因",
    "T42n1824_010:0165b28": "緣品者欲通別互現。立中初立過去四見。次",
    "T42n1824_010:0165b29": "立未來四見。問何故不立現在邪見。答去來",
    "T42n1824_010:0165c01": "冥漠難知。故須別立。現在顯了易解。故略不",
    "T42n1824_010:0165c02": "明。又解。此偈首我於之言即是明現在之我。",
    "T42n1824_010:0165c03": "於過去世為有為無。是故此文具三世邪見。",
    "T42n1824_010:0165c04": "問下云。略說則五見。廣說則六十二見。今",
    "T42n1824_010:0165c05": "何故但破邊見耶。答邊見是斷常。為六十二",
    "T42n1824_010:0165c06": "見本。在本既破條末自傾。問五見之中何故",
    "T42n1824_010:0165c07": "不破我見。答此中破二世見即破於我也。問",
    "T42n1824_010:0165c08": "何故不破邪見等耶。答蓋是存略故耳。我於",
    "T42n1824_010:0165c09": "過去世為有為無者。明現在之我於過去世",
    "T42n1824_010:0165c10": "為已有。於過去世為未有。若現在之我本來",
    "T42n1824_010:0165c11": "已有。則猶是本我。是則為常。若現在之我非",
    "T42n1824_010:0165c12": "是過去本我今我始生。是則為斷。不得云過",
    "T42n1824_010:0165c13": "去無我今始有我。若過去無我。則名正見非",
    "T42n1824_010:0165c14": "邪見也。下半明起見處也。第二偈為作不作",
    "T42n1824_010:0165c15": "者。亦據現在之我為更作未來世我。為不作。",
    "T42n1824_010:0165c16": "若更作則始終不異。則是無邊。若不更作則",
    "T42n1824_010:0165c17": "與身俱盡。便是有邊。下半明起見處也。問",
    "T42n1824_010:0165c18": "此二偈既是立邪見。是決定義。云何乃言為",
    "T42n1824_010:0165c19": "有為無為作為不作。答上半明見本。見本即",
    "T42n1824_010:0165c20": "是邪疑。故云為有為無。下半明世間常等見。",
    "T42n1824_010:0165c21": "始是見也。何因緣故名邪見下生起第二破。",
    "T42n1824_010:0165c22": "開為二別。初一周就理破二世八見。次周",
    "T42n1824_010:0165c23": "指事破二世八見。破此八見不出事理二周。",
    "T42n1824_010:0165c24": "如青目解大乘八不。亦就事理二周。龍樹解",
    "T42n1824_010:0165c25": "八不始末。亦約事理二周。今破小乘八見即",
    "T42n1824_010:0165c26": "小乘八不。亦就此二也。就理破二世八見即",
    "T42n1824_010:0165c27": "為二別。前廣破初偈四見。次略類後偈四見。",
    "T42n1824_010:0165c28": "以世異見同故略類之耳。就初又三。前六偈",
    "T42n1824_010:0165c29": "破常有句。次四偈破斷無句。後一偈合破亦",
    "T42n1824_010:0166a01": "常亦無常亦有亦無二句。此三從廣至略者。",
    "T42n1824_010:0166a02": "一者前後互類。二者常為四句之初。在初既",
    "T42n1824_010:0166a03": "破餘中後易除。故前廣而後略也。初六偈中",
    "T42n1824_010:0166a04": "前偈總非。下五偈別破。即是釋非。初偈為",
    "T42n1824_010:0166a05": "二。上半牒有而非有。下半正明過去不作今。",
    "T42n1824_010:0166a06": "過去世有我者。明我遍五道通於三世。故",
    "T42n1824_010:0166a07": "過去世本有現在之我。今總非之。故云不可",
    "T42n1824_010:0166a08": "得。下半明過去不作今者既古今一。寧有古",
    "T42n1824_010:0166a09": "我作今。若古作今則不常不遍。若是常遍便",
    "T42n1824_010:0166a10": "不作也。又若本有此我可得以本為今。本實",
    "T42n1824_010:0166a11": "無我。故本不為今。又外人謂古我猶是今我。",
    "T42n1824_010:0166a12": "故名為作今。非此作也。又古天應是今人。天",
    "T42n1824_010:0166a13": "人一體貴賤同質也。若謂我即是下第二五",
    "T42n1824_010:0166a14": "偈別破釋非。開為四別。初一行半破離陰我。",
    "T42n1824_010:0166a15": "次一行半破即陰我。次一偈重破離陰。後復",
    "T42n1824_010:0166a16": "一偈總結非即離。就初又二。上半取意立義。",
    "T42n1824_010:0166a17": "次一偈正破。上半取意者我遍古今。不相作。",
    "T42n1824_010:0166a18": "但身異故說言作耳。次一偈破為二。初半正破",
    "T42n1824_010:0166a19": "次半結破。初半破云。若我遍五道而身不遍。",
    "T42n1824_010:0166a20": "我通三世身不通者。離身何處有我。又若言",
    "T42n1824_010:0166a21": "我是本我。而身非本身。則我離身何身處有",
    "T42n1824_010:0166a22": "耶。此即破小乘人犢子及假有體家。次半偈",
    "T42n1824_010:0166a23": "結者。上大乘觀中處處已破離陰我竟。今但",
    "T42n1824_010:0166a24": "略標故云此事為已成也。若謂身即我下第",
    "T42n1824_010:0166a25": "二次破即陰。亦開為二。初半牒外義。第二一",
    "T42n1824_010:0166a26": "偈正破。初有二句。第一句正改離捉即。若都",
    "T42n1824_010:0166a27": "無我者釋此句不同。有人言。此是破也。汝",
    "T42n1824_010:0166a28": "既避前離破立即義者等是避破。何不言無",
    "T42n1824_010:0166a29": "耶。故云若都無有我。又釋。彼計我是常身為",
    "T42n1824_010:0166b01": "無常。今身既是我便都無有我。但是無常身",
    "T42n1824_010:0166b02": "耳。何處有我。又釋。離身既無更不過二若即",
    "T42n1824_010:0166b03": "是若都無。此釋為正也。此偈望前合有二雙。",
    "T42n1824_010:0166b04": "謂即離一雙及有無一雙。合此二雙還成一",
    "T42n1824_010:0166b05": "雙。即離是有都無是無。謂有無一雙也。餘二",
    "T42n1824_010:0166b06": "章破如文可解。若離身有我下此第三重破",
    "T42n1824_010:0166b07": "離。以計我者多謂我唯是一但六道身異。如",
    "T42n1824_010:0166b08": "莎提比丘識唯是一而六道身異。故重破之。",
    "T42n1824_010:0166b09": "上半牒非。下半正破。前直明離身不見別有",
    "T42n1824_010:0166b10": "我。今明無身應當有我。故兩門破離其義異",
    "T42n1824_010:0166b11": "也。無身有我可具二義。一者如本住品未受",
    "T42n1824_010:0166b12": "身前已有我。二者直令無身而有我也。第四",
    "T42n1824_010:0166b13": "章結破為二。上半結非即離。次句結非有無。",
    "T42n1824_010:0166b14": "即前兩雙之義也。又初句結第一破離門。第",
    "T42n1824_010:0166b15": "二句結破即門。非無受結第三重破離門。非",
    "T42n1824_010:0166b16": "無結前破即中若都無有我門。此是決定義",
    "T42n1824_010:0166b17": "者。非即非離非有非無此。是小乘中決定義",
    "T42n1824_010:0166b18": "也。以小乘中有假名我。故非是都無。長行",
    "T42n1824_010:0166b19": "釋總別二章則為二別。釋初偈為三。一牒二",
    "T42n1824_010:0166b20": "非三釋。初句如文。是事不然下第二總非。此",
    "T42n1824_010:0166b21": "二門釋上半。何以故下第三即釋下半。又開",
    "T42n1824_010:0166b22": "為二。一者正破。二取意破。正破中又三。初總",
    "T42n1824_010:0166b23": "標常過。何以故下次釋常過。有無常過故下",
    "T42n1824_010:0166b24": "第三結常過。就釋中又三。一法說。譬如下第",
    "T42n1824_010:0166b25": "二譬說。若先為天下第三合譬。此中大意明。",
    "T42n1824_010:0166b26": "古今我一者則天人一體貴賤同質也。若謂",
    "T42n1824_010:0166b27": "先世我不作今我下第二取意破。就文又三。",
    "T42n1824_010:0166b28": "一牒立。二總非。三釋難。就牒中文三。法譬",
    "T42n1824_010:0166b29": "合。初法說。如人浣衣時下第二譬說。如是",
    "T42n1824_010:0166c01": "我受天身下三合譬。是事不然下第二總非。",
    "T42n1824_010:0166c02": "何以故下第三釋非。就文又二。初破法說。",
    "T42n1824_010:0166c03": "今浣者下第二破譬。又開二別。初兩關定之。",
    "T42n1824_010:0166c04": "次設二難如文。問曰下釋第二段五偈。前分",
    "T42n1824_010:0166c05": "五偈開為四門。今釋四則四。初離門為二。",
    "T42n1824_010:0166c06": "第一上半偈取外人意。第二偈正破。今釋此",
    "T42n1824_010:0166c07": "二即二也。前釋第一。外云。古今我一。故今",
    "T42n1824_010:0166c08": "我猶是昔我。今身非昔身。故不得貴賤同軀",
    "T42n1824_010:0166c09": "人天一體。答曰下釋第二一行偈。正破。偈",
    "T42n1824_010:0166c10": "本為二。初半行正破。次半行結破。今前釋",
    "T42n1824_010:0166c11": "第一。文開四別。一正破。二救。三破救。四總",
    "T42n1824_010:0166c12": "結。破中初總非。何以故下釋非。文三。初法",
    "T42n1824_010:0166c13": "說牒彼義作無用破。如治俗人罪下次舉喻",
    "T42n1824_010:0166c14": "破。五陰相續下合喻。問曰下破第二救。又",
    "T42n1824_010:0166c15": "三。謂法喻合。正明我有用非是無用。言有用",
    "T42n1824_010:0166c16": "者有二種用。一所依用。二造作用。法譬合中",
    "T42n1824_010:0166c17": "皆有二用。細尋文易解知也。答曰下第三破",
    "T42n1824_010:0166c18": "救。十難開為五別。一破作者。二破見者。三",
    "T42n1824_010:0166c19": "重破作者。四重破見者。五總破有我。初又",
    "T42n1824_010:0166c20": "二。初奪破我。明無有作義。若我是作者第",
    "T42n1824_010:0166c21": "二縱破。若見者是我下破見者是我。亦二。",
    "T42n1824_010:0166c22": "初奪破但是眼見非是我見。若見者是我下",
    "T42n1824_010:0166c23": "第二縱破。縱我能見應不得餘塵也。若謂如",
    "T42n1824_010:0166c24": "刈者下第三重破作者。亦二。初奪破。若謂作",
    "T42n1824_010:0166c25": "者下第二縱破。若謂右眼見下第四重破見",
    "T42n1824_010:0166c26": "者。亦二。第一竝破。復次有我者言下第二自",
    "T42n1824_010:0166c27": "破。又為二。初釋非我用。次明自破。復次若有",
    "T42n1824_010:0166c28": "顛倒下第五總破有我。又開二別。一者正破。",
    "T42n1824_010:0166c29": "二遮通。正破又三。謂法譬合。如文。若謂無我",
    "T42n1824_010:0167a01": "下第二遮通。遮通者外云。汝若言始終一我",
    "T42n1824_010:0167a02": "有顛倒過者。汝義雖復無我而始終一五陰。",
    "T42n1824_010:0167a03": "亦應有顛倒過。若始終一陰無顛倒過者我",
    "T42n1824_010:0167a04": "義。亦然。今遮外此通名為遮通。就文為四。一",
    "T42n1824_010:0167a05": "牒外難而總非。何以故下正釋非。明五陰生",
    "T42n1824_010:0167a06": "滅非常。是非一陰。故無有顛倒過也。若始終",
    "T42n1824_010:0167a07": "一我下第三重顯外過。五陰相續下第四重",
    "T42n1824_010:0167a08": "顯內無過。汝前說離受別有受者下。第四大",
    "T42n1824_010:0167a09": "段總結。若謂離受別有我者下。釋偈中離身",
    "T42n1824_010:0167a10": "無有我是事為已成也。即是釋第二結破也。",
    "T42n1824_010:0167a11": "若謂離身無我下。釋偈中第二破即陰我。偈",
    "T42n1824_010:0167a12": "中為二。初半偈取意。次一偈正破。今還釋",
    "T42n1824_010:0167a13": "此二也。半偈取意中有二句。第一句云若謂",
    "T42n1824_010:0167a14": "身即我。次句云若都無有我。今還牒二句。",
    "T42n1824_010:0167a15": "若謂離身無我牒第一句。但身是我牒第二",
    "T42n1824_010:0167a16": "都無句。是亦不然下釋第二開兩門破即陰。",
    "T42n1824_010:0167a17": "文易知也。若謂離受下第三釋重破離。是故",
    "T42n1824_010:0167a18": "我不離受下釋第四總結破。是故當知下生",
    "T42n1824_010:0167a19": "起第二四偈。破前第二句過去世我不作今",
    "T42n1824_010:0167a20": "我。所以須此長行生起者。計過去世四句皆",
    "T42n1824_010:0167a21": "言過去世有我。然後方論其作不作亦作不",
    "T42n1824_010:0167a22": "作非作非不作。上來就即離門求我不可得。",
    "T42n1824_010:0167a23": "論何物作不作耶。是故前結過去世無我。然",
    "T42n1824_010:0167a24": "後始破其過去我不作今我。四偈亦開為二。",
    "T42n1824_010:0167a25": "第一偈總非。次三偈別破。初偈為二。上半牒",
    "T42n1824_010:0167a26": "不作總非不作。下半牒異非異。問上言我於",
    "T42n1824_010:0167a27": "過去世為有為無。今云何乃言過去世有我",
    "T42n1824_010:0167a28": "不作今我。答前明過去無者無現在我耳。又",
    "T42n1824_010:0167a29": "前偈云。我於過去世為無者。現在我於過去",
    "T42n1824_010:0167b01": "為無耳。不言過去都無有我現在新有我也。",
    "T42n1824_010:0167b02": "問前長行結云。過去世無我。今何故乃云過",
    "T42n1824_010:0167b03": "去我不作耶。答前長行是結上奪破明無。今",
    "T42n1824_010:0167b04": "縱有之即就其責覓又不可得。亦是無也。次",
    "T42n1824_010:0167b05": "三偈別破。即為三意。第一偈明有相離過。第",
    "T42n1824_010:0167b06": "二偈傳顯相離復有過。第三偈更廣出其二",
    "T42n1824_010:0167b07": "過。問云何失因果耶。答過去我造善惡因。",
    "T42n1824_010:0167b08": "竟不得果故是無果。現在受苦樂我非過去",
    "T42n1824_010:0167b09": "我。則不修因故失因果也。並易見也。復次",
    "T42n1824_010:0167b10": "如過去世中下第三章一偈。次破其第三亦",
    "T42n1824_010:0167b11": "作不作非作非不作二句。所以但有一偈破",
    "T42n1824_010:0167b12": "者。前二門十偈以廣破根本二句。後二句既",
    "T42n1824_010:0167b13": "是枝末。是故略破。又亦作亦不作猶是作不",
    "T42n1824_010:0167b14": "作耳。非作非不作亦是作不作耳。故以前攝",
    "T42n1824_010:0167b15": "後。既破前二後二即破也。問今但應破後二",
    "T42n1824_010:0167b16": "句。何故總非四句耶。答一欲以前攝後。二",
    "T42n1824_010:0167b17": "欲以前例後。前二既去則例後亦亡。我於未",
    "T42n1824_010:0167b18": "來世下。第二一偈次破未來世四見。問何故",
    "T42n1824_010:0167b19": "但一偈破。答一欲以前例後。二明世異見同。",
    "T42n1824_010:0167b20": "若破於前即是破後也。若天即是人下。第二",
    "T42n1824_010:0167b21": "周指事破二世八見。即為二別。初破過去世",
    "T42n1824_010:0167b22": "四見。又開二周。第一就即事破於四見。第",
    "T42n1824_010:0167b23": "二就道理破除四見。事理一雙。又初周就末",
    "T42n1824_010:0167b24": "破四見。次破無始義就根本破四見。謂本",
    "T42n1824_010:0167b25": "末一雙。又初破外道四見。次破小乘迷教墮",
    "T42n1824_010:0167b26": "於四見。即內外一雙。又初就人破四見。次就",
    "T42n1824_010:0167b27": "法破四見。謂人法一雙。故知。斷常等有二。",
    "T42n1824_010:0167b28": "一者人斷常。二者法斷常。即是小乘中生法",
    "T42n1824_010:0167b29": "二空也。初四偈破四見。即為四別。初偈上半",
    "T42n1824_010:0167c01": "牒。明墮常過者。上四偈言奪破明過去我不",
    "T42n1824_010:0167c02": "作今。此偈縱開。若過去天作人天則為常。下",
    "T42n1824_010:0167c03": "半出常過者。外人明過去天作人即是常義。",
    "T42n1824_010:0167c04": "不以常義為過。故下半顯常有過。明天既是",
    "T42n1824_010:0167c05": "常。常則遍於五道。通在三世。云何有過去",
    "T42n1824_010:0167c06": "之天生人中耶。第二偈上半牒。明有無常過",
    "T42n1824_010:0167c07": "者。明過去天與現在人異。過去天不作今人。",
    "T42n1824_010:0167c08": "若爾則墮無常。下半出無常過者。外人既執",
    "T42n1824_010:0167c09": "人天異體。即是立無常義。不以無常為咎。",
    "T42n1824_010:0167c10": "故下半傳顯無常之過。問無常有幾過耶。答",
    "T42n1824_010:0167c11": "有上破過去世四偈中過。復有無相續過。如",
    "T42n1824_010:0167c12": "此文說。則昔天自住於昔不轉天為人。今人",
    "T42n1824_010:0167c13": "自生於今非人續天。故無相續也。第三偈上",
    "T42n1824_010:0167c14": "半牒。明墮二邊。其人見上有過故今明。天人",
    "T42n1824_010:0167c15": "相異故不即。非餘眾生故不異。而不知因果",
    "T42n1824_010:0167c16": "相續不即不異。便謂天分猶在人分更增。猶",
    "T42n1824_010:0167c17": "在故即是半天。故常。更增即是半人。故無常。",
    "T42n1824_010:0167c18": "天分由在則此分為天。人分更增則彼分是",
    "T42n1824_010:0167c19": "人。人天兩分合成一身。何得爾耶。故下半直",
    "T42n1824_010:0167c20": "非也。長行云。半天是常半人無常者。此據天",
    "T42n1824_010:0167c21": "為言耳。若約人返上可解。外人避上二過。欲",
    "T42n1824_010:0167c22": "令立義明天雖有我不妨作人。論主若爾天",
    "T42n1824_010:0167c23": "有我故是常。作人故無常。故半天半人則墮",
    "T42n1824_010:0167c24": "常無常二過也。數人及光宅義明補續義。天",
    "T42n1824_010:0167c25": "滅於前後人補處。此同第二句義。開善明轉",
    "T42n1824_010:0167c26": "變續者則有二力。前舉體滅不作人。此是無",
    "T42n1824_010:0167c27": "常。復有不滅轉變作後人義。此則是常。同第",
    "T42n1824_010:0167c28": "三句義。第四偈用前第三句破第四句。以外",
    "T42n1824_010:0167c29": "人見前第三句過。便欲會之為一。以更增故",
    "T42n1824_010:0168a01": "非常。猶在故非無常。是故今偈上半還牒前",
    "T42n1824_010:0168a02": "二句不成。下半明第四句亦不成也。復次今",
    "T42n1824_010:0168a03": "生死無始下生第二周。就根本破於四見。佛",
    "T42n1824_010:0168a04": "為聲聞人令厭離生死故。說生死長遠無始。",
    "T42n1824_010:0168a05": "而稟教不了者聞過去世無始。便謂是常。故",
    "T42n1824_010:0168a06": "今破之。光宅云。眾生無頭。般若無底。何處有",
    "T42n1824_010:0168a07": "始耶。開善云。始於無明初念而言無始者。無",
    "T42n1824_010:0168a08": "復始於此者名無始耳。地論云。生死無始違",
    "T42n1824_010:0168a09": "真起妄。此妄與真同年。真既無始。妄亦復",
    "T42n1824_010:0168a10": "然。今偈正破無始。就文為二。初破無始辨",
    "T42n1824_010:0168a11": "無有常義。第二偈以無常故例破後之三句。",
    "T42n1824_010:0168a12": "初偈意云。求諸法往來義成可有無始。既",
    "T42n1824_010:0168a13": "無往來則無無始。此文分明辨小乘教中有",
    "T42n1824_010:0168a14": "法空義。又是破執小乘教起迷也。又亦得",
    "T42n1824_010:0168a15": "破外道計無始者也。第二偈舉初句例破後",
    "T42n1824_010:0168a16": "三句。前偈明合三句無故後句無也。既破",
    "T42n1824_010:0168a17": "無始墮於常見。亦破有始墮於斷見。如是",
    "T42n1824_010:0168a18": "亦始亦無始非始無始墮後二見也。長行云。",
    "T42n1824_010:0168a19": "有邊無邊下生第二破未來世四見。前破過",
    "T42n1824_010:0168a20": "去世四見始終合有三周。初十一偈一周就",
    "T42n1824_010:0168a21": "理。破過去世四見。次一周四偈就事。破過去",
    "T42n1824_010:0168a22": "世四見。後一周兩偈就無始。破過去世四",
    "T42n1824_010:0168a23": "見。所以三周破者凡有三義。一者初十一偈",
    "T42n1824_010:0168a24": "名為廣破。次四偈明處中破。後兩偈是略破。",
    "T42n1824_010:0168a25": "破見之術不出此三。此三既無。眾見都滅。",
    "T42n1824_010:0168a26": "又初為上根。一聞則悟。次為中根。再聽方",
    "T42n1824_010:0168a27": "了。後為下根。三聞始達。又雖有三周合之為",
    "T42n1824_010:0168a28": "二。前兩周破外見。後一周除內迷。此二既除",
    "T42n1824_010:0168a29": "則眾見並息。今九偈破未來世四見。亦開三",
    "T42n1824_010:0168b01": "門。初五偈破邊無邊二句。次三偈破亦邊亦",
    "T42n1824_010:0168b02": "無邊一句。後一偈破非邊非無邊。初是廣破。",
    "T42n1824_010:0168b03": "次處中破。後是略破。又廣略互顯也。又初二",
    "T42n1824_010:0168b04": "句為本中之本。故須廣破。次第三句為末中",
    "T42n1824_010:0168b05": "之本。故須處中破。後為末中之末。是故略",
    "T42n1824_010:0168b06": "破。問前周明無未來。與今何異。答上明世異",
    "T42n1824_010:0168b07": "以見同故以當類過。非是正破未來。今此一",
    "T42n1824_010:0168b08": "周是正破未來故。前破過去既有三周。今破",
    "T42n1824_010:0168b09": "未來四見亦作三周破也。問破過去世四見。",
    "T42n1824_010:0168b10": "與破未來四見何異。答前破過去四見束為",
    "T42n1824_010:0168b11": "三類。六偈廣破初句。次四偈處中破第二句。",
    "T42n1824_010:0168b12": "後一偈略破後二句。今則分句與上不同。如",
    "T42n1824_010:0168b13": "前釋也。復有異義。文自顯之。就初五偈為四。",
    "T42n1824_010:0168b14": "初標破邪見章門。第二標正見章門。次兩偈",
    "T42n1824_010:0168b15": "釋邪見章門。次一偈釋正見章門。此是攝山",
    "T42n1824_010:0168b16": "大師作分也。又一意為三。初偈標非邊無邊。",
    "T42n1824_010:0168b17": "次三偈釋非邊無邊。次引四百觀論證非邊",
    "T42n1824_010:0168b18": "無邊。於三偈為二。初偈標章門。二偈釋章門。",
    "T42n1824_010:0168b19": "初偈意明。有邊無邊俱無後世。有邊則與陰",
    "T42n1824_010:0168b20": "同。盡故無後世。無邊便即是此身故無復後",
    "T42n1824_010:0168b21": "世。今實有後世。故非邊無邊。第二偈明陰陰",
    "T42n1824_010:0168b22": "相因故非今非後。所以然者陰陰相因。是故",
    "T42n1824_010:0168b23": "不斷。所以非邊。念念滅故非是無邊。即小乘",
    "T42n1824_010:0168b24": "正見也。次兩偈釋邪見章門又二。初偈明。若",
    "T42n1824_010:0168b25": "前陰壞不更生後可是有邊。前陰雖滅而生",
    "T42n1824_010:0168b26": "後陰故非是有邊。次偈明。前陰不滅不因前",
    "T42n1824_010:0168b27": "陰而生後陰。此則為常可名無邊。而實不爾",
    "T42n1824_010:0168b28": "故非無邊。長行云。世間有二種。今說眾生世",
    "T42n1824_010:0168b29": "間者。小乘雖具明二空而多說生空。又國土",
    "T42n1824_010:0168b30": "可三災洞盡。物多不計之為常。眾生轉如尋",
    "T42n1824_010:0168c01": "環。物多計之常。故偏破眾生。復次如四百觀",
    "T42n1824_010:0168c02": "論中說下。此生第四釋正見章門。付法藏經",
    "T42n1824_010:0168c03": "云。提婆菩薩造四百論。今注人引之將來破",
    "T42n1824_010:0168c04": "二邊也。亦可是龍樹自引。例如龍樹智度論",
    "T42n1824_010:0168c05": "第十八卷歎般若偈。此是羅[目*隻]法師所作。但",
    "T42n1824_010:0168c06": "龍樹羅[目*隻]提婆既是同時人。所以智度論引",
    "T42n1824_010:0168c07": "羅[目*隻]所說。此處引提婆之言。亦可別有此論。",
    "T42n1824_010:0168c08": "今所未詳。偈意明。得真法說者及以聽者。",
    "T42n1824_010:0168c09": "則生死便盡故非定無邊。不得三事則非定",
    "T42n1824_010:0168c10": "有邊。問云何得耶。答其說法者無說無示。",
    "T42n1824_010:0168c11": "其聽法者無聞無得。如此之悟則無邊邊。與",
    "T42n1824_010:0168c12": "此相違邊而無邊。長行云。今當更破下生第",
    "T42n1824_010:0168c13": "二破第三句。三偈為二。初偈牒而總非。即是",
    "T42n1824_010:0168c14": "章門。次兩偈正破。釋章門也。釋中為二初偈",
    "T42n1824_010:0168c15": "就人破。次偈就法破。就人破者明人不應一",
    "T42n1824_010:0168c16": "分破一分不破。不破是常破是無常。一人不",
    "T42n1824_010:0168c17": "得亦常無常。次偈就法易知也。長行云。今當",
    "T42n1824_010:0168c18": "破下生第三章。破第四非有邊無邊。用第三",
    "T42n1824_010:0168c19": "句破第四句。文易知也。一切法空故下論有",
    "T42n1824_010:0168c20": "三分。初二十五品破大乘人法。辨大乘觀行。",
    "T42n1824_010:0168c21": "次兩品破小乘人法。明小乘觀行。此二竟前。",
    "T42n1824_010:0168c22": "今第三重明大乘觀行。生起來意具如初品。",
    "T42n1824_010:0168c23": "兩偈為二。初偈重廣明大乘觀行。次偈推功",
    "T42n1824_010:0168c24": "歸佛。又初偈明美法。次偈辨讚人。初偈來意",
    "T42n1824_010:0168c25": "者上說未盡。今略明之。一者初大後小。明",
    "T42n1824_010:0168c26": "小從大出。顯出生義。次前小後大。明收入",
    "T42n1824_010:0168c27": "義。出生則從實起權。收入則攝權順實。蓋",
    "T42n1824_010:0168c28": "是三世十方諸佛始終權實之大意也。又依",
    "T42n1824_010:0168c29": "攝大乘論乘有三種。一者小乘。二者大乘。三",
    "T42n1824_010:0169a01": "者一乘。一乘最勝。前兩品明小乘觀行。二十",
    "T42n1824_010:0169a02": "五章明大乘觀行。今此一章辨一乘觀行。則",
    "T42n1824_010:0169a03": "具破三種乘迷。具申三種乘教。又自前二章",
    "T42n1824_010:0169a04": "但破大小乘諸見。今此一偈通破大小乘諸",
    "T42n1824_010:0169a05": "見之根。問云何名為見根耶。答一有起見人。",
    "T42n1824_010:0169a06": "謂九道眾生。二起見處。淨穢諸土。三起見時。",
    "T42n1824_010:0169a07": "謂三世也。由此三種能生大小諸見。今此品",
    "T42n1824_010:0169a08": "中明此三畢竟皆空。故無起見根。以根無故",
    "T42n1824_010:0169a09": "諸見不起。又接此邪見品生者。小乘破我及",
    "T42n1824_010:0169a10": "斷常等雖復已竟。論主猶謂不盡。此但破凡",
    "T42n1824_010:0169a11": "夫見耳。未破二乘見及菩薩見。故不暢大士",
    "T42n1824_010:0169a12": "之懷。故復以大乘畢竟空水洗之。令諸見時",
    "T42n1824_010:0169a13": "方見者一切無遺也。又自上已來破大小邪",
    "T42n1824_010:0169a14": "見。惑者便起邪正二心大小兩念。故今明邪",
    "T42n1824_010:0169a15": "正平等大小無二。方攝為理極。故說此偈也。",
    "T42n1824_010:0169a16": "又說法有二。前略後廣為解義故。前廣後略",
    "T42n1824_010:0169a17": "為易持。故今是示易持。故最後說大乘法空。",
    "T42n1824_010:0169a18": "就偈為二。初句標一切法空。謂橫周萬法竪",
    "T42n1824_010:0169a19": "窮四句畢竟皆空。即顯正也。次三句明於破",
    "T42n1824_010:0169a20": "邪。初句辨無所起見。次辨無起見處及起見",
    "T42n1824_010:0169a21": "時并起見人。瞿曇大聖主下第二推功於佛。",
    "T42n1824_010:0169a22": "所以推功者自上已來橫破萬法竪窮四句。物",
    "T42n1824_010:0169a23": "謂蓋是龍樹自作非佛誠言。便於此論不生",
    "T42n1824_010:0169a24": "信受。是故今推功歸佛。明上來之破皆是佛",
    "T42n1824_010:0169a25": "說非是我也。若不生信不信佛。二者總釋大",
    "T42n1824_010:0169a26": "小乘觀破邪見意。明上來作此破者但是佛",
    "T42n1824_010:0169a27": "破邪見耳。非有物可破。如百論云。愚人謂",
    "T42n1824_010:0169a28": "炎為水。知者告之言此非水也。為破水想。",
    "T42n1824_010:0169a29": "實無水可破。三者經有序正流通。今影大乘",
    "T42n1824_010:0169b01": "經亦明三義。初標宗稱歎致敬。次後造論破",
    "T42n1824_010:0169b02": "邪申教。破邪既訖還稱歎致敬也。偈分為二。",
    "T42n1824_010:0169b03": "一者稱歎。二者致敬。稱歎為二。初歎人兩句",
    "T42n1824_010:0169b04": "歎法。瞿曇者此云泥土。即是姓也。有二因",
    "T42n1824_010:0169b05": "緣。一者釋迦先祖為王厭世出家事瞿曇仙",
    "T42n1824_010:0169b06": "人。時人呼師為大瞿曇。以資為小瞿曇。即從",
    "T42n1824_010:0169b07": "師姓也。次小瞿曇被害。以後大瞿曇以土和",
    "T42n1824_010:0169b08": "其血分為兩分。還遂各生男女。因是已來有",
    "T42n1824_010:0169b09": "瞿曇姓稱也。問何故不云釋迦而稱瞿曇。答",
    "T42n1824_010:0169b10": "瞿曇是本姓故也。略說五見及六十二見者。",
    "T42n1824_010:0169b11": "此偏舉外道見耳。然二乘及有所得大乘皆",
    "T42n1824_010:0169b12": "是一切見也。",
    "T42n1824_010:0169b13": "中觀論疏卷第十(末畢)"
}