{
    "T29n1558_007:0036b05": "5阿毘達磨俱舍論卷第七",
    "T29n1558_007:0036b07": "尊者世親造",
    "T29n1558_007:0036b08": "三藏法師玄奘奉　詔譯",
    "T29n1558_007:0036b09": "分別根品第二之五",
    "T29n1558_007:0036b10": "廣說因已。緣復云何？頌曰：",
    "T29n1558_007:0036b11": "說有四種緣，　　因緣五因性，",
    "T29n1558_007:0036b12": "等無間非後，　　心心所已生，",
    "T29n1558_007:0036b13": "所緣一切法，　　增上即能作。",
    "T29n1558_007:0036b14": "論曰：於何處說？謂契經中。如契經中說四",
    "T29n1558_007:0036b15": "緣性，謂因緣性、等無間緣性、所緣緣性、增上",
    "T29n1558_007:0036b16": "緣性。此中性者是緣種類。於六因內除能",
    "T29n1558_007:0036b17": "作因，所餘五因是因緣性。除阿羅漢臨涅",
    "T29n1558_007:0036b18": "槃時最後心心所法，諸餘已生心心所法是",
    "T29n1558_007:0036b19": "等無間緣性。此緣生法等而無間，依是義立",
    "T29n1558_007:0036b20": "等無間名。由此色等皆不可立等無間緣，",
    "T29n1558_007:0036b21": "不等生故。謂欲界色或無間生欲界色界",
    "T29n1558_007:0036b22": "二無表色，或無間生欲界無漏二無表色。以",
    "T29n1558_007:0036b23": "諸色法雜亂現前，等無間緣生無雜亂，故色",
    "T29n1558_007:0036b24": "不立等無間緣。尊者世友作如是言：於一",
    "T29n1558_007:0036b25": "身中一長養色相續不斷，復有第二長養",
    "T29n1558_007:0036b26": "色生，不相違害，故不可立等無間緣。大德",
    "T29n1558_007:0036b27": "復言：以諸色法無間生起或少或多，謂或有",
    "T29n1558_007:0036b28": "時從多生少，如燒稻稈大聚為灰。或時",
    "T29n1558_007:0036b29": "復有從少生多，如細種生諾瞿陀樹，根莖",
    "T29n1558_007:0036c01": "枝葉漸次增榮，聳幹垂條多所蔭映。豈不",
    "T29n1558_007:0036c02": "心所無間生時亦有少多品類非等？謂善不",
    "T29n1558_007:0036c03": "善無記心中，有尋有伺三摩地等，此於異類",
    "T29n1558_007:0036c04": "實有少多，然自類中無非等義，謂無少受",
    "T29n1558_007:0036c05": "無間生多，或復從多無間生少，想等亦爾，",
    "T29n1558_007:0036c06": "無非等過。豈唯自類前能為後等無間緣？",
    "T29n1558_007:0036c07": "不爾。云何？前心品法總為後品等無間緣，",
    "T29n1558_007:0036c08": "非唯自類。且於受等自體類中無少生多，",
    "T29n1558_007:0036c09": "以說等義。唯執同類相續者說，唯自類有",
    "T29n1558_007:0036c10": "等無間緣，心唯生心、受唯生受，乃至廣說。若",
    "T29n1558_007:0036c11": "從無染無間染生，此染心中所有煩惱，用先",
    "T29n1558_007:0036c12": "滅煩惱為等無間緣。如出滅定，心還用先",
    "T29n1558_007:0036c13": "滅正入滅定，心為緣故起。彼說非善，初無",
    "T29n1558_007:0036c14": "漏心應闕此緣而得生故。不相應行亦如",
    "T29n1558_007:0036c15": "諸色雜亂現前，故非等無間緣。三界及不繫",
    "T29n1558_007:0036c16": "可俱現前故，何緣不許未來世有等無間",
    "T29n1558_007:0036c17": "緣？以未來法雜亂而住無前後故。如何世",
    "T29n1558_007:0036c18": "尊知未來世此法無間、此法應生？比過現",
    "T29n1558_007:0036c19": "法而現知故。傳說世尊見從過去如此類",
    "T29n1558_007:0036c20": "業此類果生，是法無間生如是法。又從現",
    "T29n1558_007:0036c21": "在如此類業此類果生，是法無間生如是",
    "T29n1558_007:0036c22": "法。如是見已，便於未來諸亂住法，能正了",
    "T29n1558_007:0036c23": "達此法無間此法應生。雖如是知而非比",
    "T29n1558_007:0036c24": "智。由佛比類過去現在因果次第，便於未",
    "T29n1558_007:0036c25": "來亂住諸法能現了達，謂未來世如是有情",
    "T29n1558_007:0036c26": "造如是業招如是果，是願智攝故非比智。",
    "T29n1558_007:0036c27": "若爾，世尊未見前際，於後際法應不能知。",
    "T29n1558_007:0036c28": "有餘復言：有情身內有未來世果因先兆，是",
    "T29n1558_007:0036c29": "不相應行蘊差別。佛唯觀此便知未來，非",
    "T29n1558_007:0037a01": "要現遊靜慮通慧。若爾，諸佛便於未來占",
    "T29n1558_007:0037a02": "相故知，非為現證。故如經部諸師所言，世",
    "T29n1558_007:0037a03": "尊舉意遍知諸法非比非占。此說為善。",
    "T29n1558_007:0037a04": "如世尊說：諸佛德用、諸佛境界不可思議。若",
    "T29n1558_007:0037a05": "於未來無定前後次第安立，何故但言世",
    "T29n1558_007:0037a06": "第一法無間唯生苦法智忍不生餘法？如",
    "T29n1558_007:0037a07": "是廣說，乃至金剛喻定無間，唯生盡智不",
    "T29n1558_007:0037a08": "生餘法。若此法生繫屬彼法，要彼無間此",
    "T29n1558_007:0037a09": "乃得生，如芽等生要藉種等。然此非有等",
    "T29n1558_007:0037a10": "無間緣。諸阿羅漢最後心心所，何緣故說非",
    "T29n1558_007:0037a11": "等無間緣？無餘心等續此起故。豈不如是",
    "T29n1558_007:0037a12": "無間滅心亦名為意？後心無間識既不生應",
    "T29n1558_007:0037a13": "不名意，意是依所顯非作用所顯。此最後",
    "T29n1558_007:0037a14": "心有所依義，餘緣闕故後識不生，等無間緣",
    "T29n1558_007:0037a15": "作用所顯。若法此緣取為果已，定無諸法及",
    "T29n1558_007:0037a16": "諸有情能為障礙令彼不起，故最後心雖",
    "T29n1558_007:0037a17": "得名意，而不可說等無間緣。若法與心",
    "T29n1558_007:0037a18": "為等無間，彼法亦是心無間耶？應作四句。",
    "T29n1558_007:0037a19": "第一句者，謂無心定出心心所，及第二等二",
    "T29n1558_007:0037a20": "定剎那。第二句者，謂初所起二定剎那，及有",
    "T29n1558_007:0037a21": "心位諸心心所生住異滅。第三句者，謂初所",
    "T29n1558_007:0037a22": "起二定剎那，及有心位心心所法。第四句者，",
    "T29n1558_007:0037a23": "謂第二等二定剎那，及無心定出心心所生",
    "T29n1558_007:0037a24": "住異滅。若法與心為等無間，與無心定為",
    "T29n1558_007:0037a25": "無間耶？應作四句。謂前第三第四句為今",
    "T29n1558_007:0037a26": "第一第二句，即前第一第二句為今第三第",
    "T29n1558_007:0037a27": "四句。從二定出諸心心所，望入定心中間",
    "T29n1558_007:0037a28": "遠隔，如何為彼等無間耶？中間不隔心心",
    "T29n1558_007:0037a29": "所故。如是已釋等無間緣。所緣緣性，即一",
    "T29n1558_007:0037b01": "切法望心心所，隨其所應。謂如眼識及相",
    "T29n1558_007:0037b02": "應法，以一切色為所緣緣。如是耳識及相",
    "T29n1558_007:0037b03": "應法，以一切聲。鼻識相應以一切香。舌識",
    "T29n1558_007:0037b04": "相應以一切味。身識相應以一切觸。意識相",
    "T29n1558_007:0037b05": "應以一切法為所緣緣。若法與彼法為所",
    "T29n1558_007:0037b06": "緣，無時此與彼非所緣，於不緣位亦所緣",
    "T29n1558_007:0037b07": "攝，被緣、不緣其相一故。譬如薪等，於不燒",
    "T29n1558_007:0037b08": "時亦名所燒，相無異故。心心所法如於所",
    "T29n1558_007:0037b09": "緣處、事、剎那三皆決定，於所依亦有如是",
    "T29n1558_007:0037b10": "決定耶？應言亦有如是決定，然於現在",
    "T29n1558_007:0037b11": "親附自所依，過去未來與所依相離。有說：",
    "T29n1558_007:0037b12": "在過去亦親附所依。如是已釋所緣緣性。",
    "T29n1558_007:0037b13": "增上緣性即能作因，以即能作因為增上",
    "T29n1558_007:0037b14": "緣故。此緣體廣名增上緣，一切皆是增上緣",
    "T29n1558_007:0037b15": "故。既一切法亦所緣緣，此增上緣何獨體",
    "T29n1558_007:0037b16": "廣？俱有諸法未嘗為所緣，然為增上故，唯",
    "T29n1558_007:0037b17": "此體廣。或所作廣名增上緣，以一切法各",
    "T29n1558_007:0037b18": "除自性與一切有為為增上緣故。頗有法",
    "T29n1558_007:0037b19": "於法全非四緣不？有，謂自性於自性，於他",
    "T29n1558_007:0037b20": "性亦有。謂有為於無為，無為於無為。如是",
    "T29n1558_007:0037b21": "諸緣於何位法而興作用？頌曰：",
    "T29n1558_007:0037b22": "二因於正滅，　　三因於正生，",
    "T29n1558_007:0037b23": "餘二緣相違，　　而興於作用。",
    "T29n1558_007:0037b24": "論曰：前說五因為因緣性，二因作用於正",
    "T29n1558_007:0037b25": "滅時。正滅時言顯法現在，滅現前故，名正",
    "T29n1558_007:0037b26": "滅時。俱有、相應於法滅位方興作用，由此",
    "T29n1558_007:0037b27": "二因令俱生果有作用故。所言三因於正",
    "T29n1558_007:0037b28": "生者，謂未來法於正生位生現前故，名正",
    "T29n1558_007:0037b29": "生時。同類、遍行、異熟三種，於法生位作用方",
    "T29n1558_007:0037c01": "興。已說因緣二時作用，二緣作用與此相",
    "T29n1558_007:0037c02": "違。等無間緣於法生位而興作用，以彼生",
    "T29n1558_007:0037c03": "時前心心所與其處故。若所緣緣能緣滅位",
    "T29n1558_007:0037c04": "而興作用，以心心所要現在時方取境故。",
    "T29n1558_007:0037c05": "唯增上緣於一切位皆無障住，故彼作用隨",
    "T29n1558_007:0037c06": "無障位一切無遮。已說諸緣及興作用。應",
    "T29n1558_007:0037c07": "言何法由幾緣生？頌曰：",
    "T29n1558_007:0037c08": "心心所由四，　　二定但由三，",
    "T29n1558_007:0037c09": "餘由二緣生，　　非天次等故。",
    "T29n1558_007:0037c10": "論曰：心心所法由四緣生，此中因緣，謂五因",
    "T29n1558_007:0037c11": "性。等無間緣，謂前無間已生，非後心心所",
    "T29n1558_007:0037c12": "法。所緣緣者，謂隨所應，或色等五或一切",
    "T29n1558_007:0037c13": "法。增上緣者，謂隨所應，各除自性，餘一切",
    "T29n1558_007:0037c14": "法。滅盡、無想二定由三，除所緣緣，非能緣",
    "T29n1558_007:0037c15": "故。由因緣者，謂由二因：一俱有因，謂生等",
    "T29n1558_007:0037c16": "相；二同類因，謂前已生同地善法。等無間緣，",
    "T29n1558_007:0037c17": "謂入定心及相應法。增上緣者，謂如前說。",
    "T29n1558_007:0037c18": "如是二定心，等引生礙心，等起故與心等，",
    "T29n1558_007:0037c19": "但為等無間，非等無間緣。餘不相應及諸色",
    "T29n1558_007:0037c20": "法，由因、增上二緣所生。一切世間唯從如",
    "T29n1558_007:0037c21": "上所說諸因諸緣所起，非自在天我勝",
    "T29n1558_007:0037c22": "性等一因所起，此有何因？若一切成許由",
    "T29n1558_007:0037c23": "因者，豈不便捨一切世間由自在等一因",
    "T29n1558_007:0037c24": "生論。又諸世間非自在等一因所起，次第等",
    "T29n1558_007:0037c25": "故。謂諸世間若自在等一因生者，則應一切",
    "T29n1558_007:0037c26": "俱時而生非次第起；現見諸法次第而生，",
    "T29n1558_007:0037c27": "故知定非一因所起。若執自在隨欲故然，",
    "T29n1558_007:0037c28": "謂彼欲令此法今起、此法今滅、此於後時，",
    "T29n1558_007:0037c29": "是則應成非一因起，亦由樂欲差別生故。",
    "T29n1558_007:0038a01": "或差別欲應一時生，所因自在無差別故。",
    "T29n1558_007:0038a02": "若欲差別更待餘因不俱起者，則非一切",
    "T29n1558_007:0038a03": "唯用自在一法為因。或所待因亦應更待",
    "T29n1558_007:0038a04": "餘因差別方次第生，則所待因應無邊際。",
    "T29n1558_007:0038a05": "若更不待餘差別因，此因應無次第生義，",
    "T29n1558_007:0038a06": "則差別欲非次第生。若許諸因展轉差別無",
    "T29n1558_007:0038a07": "有邊際，信無始故，徒執自在為諸法因，",
    "T29n1558_007:0038a08": "不越釋門因緣正理。若言自在欲雖頓生，",
    "T29n1558_007:0038a09": "而諸世間不俱起者，由隨自在欲所生故，",
    "T29n1558_007:0038a10": "理亦不然。彼自在欲，前位與後無差別故。",
    "T29n1558_007:0038a11": "又彼自在作大功力，生諸世間得何義利？",
    "T29n1558_007:0038a12": "若為發喜生諸世間，此喜離餘方便不發，",
    "T29n1558_007:0038a13": "是則自在於發喜中既必待餘，應非自在。",
    "T29n1558_007:0038a14": "於喜既爾，餘亦應然，差別因緣不可得故。",
    "T29n1558_007:0038a15": "或若自在生地獄等無量苦具逼害有情，",
    "T29n1558_007:0038a16": "為見如斯發生自喜。咄哉！何用此自在為？",
    "T29n1558_007:0038a17": "依彼頌言，誠為善說。",
    "T29n1558_007:0038a18": "由險利能燒，　　可畏恒逼害，",
    "T29n1558_007:0038a19": "樂食血肉髓，　　故名魯達羅。",
    "T29n1558_007:0038a20": "又若信受一切世間唯自在天一因所起，則",
    "T29n1558_007:0038a21": "為誹撥現見世間所餘因緣人功等事。若",
    "T29n1558_007:0038a22": "言自在待餘因緣助發功能方成因者，但",
    "T29n1558_007:0038a23": "是朋敬自在天言，離所餘因緣不見別用",
    "T29n1558_007:0038a24": "故。或彼自在要餘因緣助方能生，應非自",
    "T29n1558_007:0038a25": "在。若執初起自在為因，餘後續生待餘因",
    "T29n1558_007:0038a26": "者，則初所起不待餘因，應無始成，猶如自",
    "T29n1558_007:0038a27": "在。我勝性等隨其所應，如自在天應廣徵",
    "T29n1558_007:0038a28": "遣，故無有法唯一因生。奇哉世間不修勝",
    "T29n1558_007:0038a29": "慧，如愚禽獸，良足可悲。彼彼生中別別造",
    "T29n1558_007:0038b01": "業，自受異熟及士用果，而妄計有自在等",
    "T29n1558_007:0038b02": "因。且止破邪，應辯正義。前言餘法由二緣",
    "T29n1558_007:0038b03": "生，於中云何大種、所造，自他相望互為因緣？",
    "T29n1558_007:0038b04": "頌曰：",
    "T29n1558_007:0038b05": "大為大二因，　　為所造五種，",
    "T29n1558_007:0038b06": "造為造三種，　　為大唯一因。",
    "T29n1558_007:0038b07": "論曰：初言大為大二因者，是諸大種更互相",
    "T29n1558_007:0038b08": "望，但為俱有同類因義。大於所造能為五",
    "T29n1558_007:0038b09": "因。何等為五？謂生、依、立、持、養別故。如是五",
    "T29n1558_007:0038b10": "因，但是能作因之差別。從彼起故說為生因，",
    "T29n1558_007:0038b11": "生已隨逐大種轉故。如依師等說為依因，",
    "T29n1558_007:0038b12": "能任持故。如壁持畫說為立因。不斷因故說",
    "T29n1558_007:0038b13": "為持因。增長因故說為養因。如是則顯大",
    "T29n1558_007:0038b14": "與所造為起、變、持、住、長因性。諸所造色自",
    "T29n1558_007:0038b15": "互相望容有三因，所謂俱有、同類、異熟。其能",
    "T29n1558_007:0038b16": "作因無差別轉，故不恒數。俱有因者，謂隨",
    "T29n1558_007:0038b17": "心轉身語二業，非餘造色。同類因者，一切前",
    "T29n1558_007:0038b18": "生於後同類。異熟因者，謂身語業能招異熟",
    "T29n1558_007:0038b19": "眼根等果。所造於大但為一因，謂異熟因。",
    "T29n1558_007:0038b20": "身語二業能招異熟，大種果故。前已總說諸",
    "T29n1558_007:0038b21": "心心所前能為後等無間緣，未決定說何心",
    "T29n1558_007:0038b22": "無間有幾心生，復從幾心有何心起？今當",
    "T29n1558_007:0038b23": "定說，謂且略說有十二心。云何十二？頌曰：",
    "T29n1558_007:0038b24": "欲界有四心，　　善惡覆無覆，",
    "T29n1558_007:0038b25": "色無色除惡，　　無漏有二心。",
    "T29n1558_007:0038b26": "論曰：且於欲界有四種心，謂善、不善、有覆",
    "T29n1558_007:0038b27": "無記、無覆無記。色無色界各有三心，謂除不",
    "T29n1558_007:0038b28": "善，餘如上說。如是十種說有漏心。若無漏",
    "T29n1558_007:0038b29": "心唯有二種，謂學、無學。合成十二。此十二",
    "T29n1558_007:0038c01": "心互相生者，頌曰：",
    "T29n1558_007:0038c02": "欲界善生九，　　此復從八生；",
    "T29n1558_007:0038c03": "染從十生四，　　餘從五生七；",
    "T29n1558_007:0038c04": "色善生十一，　　此復從九生；",
    "T29n1558_007:0038c05": "有覆從八生，　　此復生於六；",
    "T29n1558_007:0038c06": "無覆從三生，　　此復能生六；",
    "T29n1558_007:0038c07": "無色善生九，　　此復從六生；",
    "T29n1558_007:0038c08": "有覆生從七，　　無覆如色辨；",
    "T29n1558_007:0038c09": "學從四生五，　　餘從五生四。",
    "T29n1558_007:0038c10": "論曰：欲界善心無間生九，謂自界四；色界二",
    "T29n1558_007:0038c11": "心，於入定時及續生位，如其次第生善染",
    "T29n1558_007:0038c12": "心；無色界一，於續生位。欲善無間生彼染",
    "T29n1558_007:0038c13": "心，不生彼善以極遠故。無色於欲四遠故",
    "T29n1558_007:0038c14": "遠：一所依遠、二行相遠、三所緣遠、四對治",
    "T29n1558_007:0038c15": "遠。及學無學，謂入觀時。即此復從八無間",
    "T29n1558_007:0038c16": "起，謂自界四，色界二心，於出定時從彼善",
    "T29n1558_007:0038c17": "起。彼染污定所逼惱時，從彼染心生於下",
    "T29n1558_007:0038c18": "善，為依下善防彼退故。及學無學，謂出觀",
    "T29n1558_007:0038c19": "時。染謂不善、有覆無記，二各從十無間而生，",
    "T29n1558_007:0038c20": "謂十二中除學無學。於續生位，三界諸心皆",
    "T29n1558_007:0038c21": "可無間生欲界染心故。即此無間能生四",
    "T29n1558_007:0038c22": "心，謂自界四，餘無生理。餘謂欲纏無覆無",
    "T29n1558_007:0038c23": "記，此心從五無間而生，謂自界四及色界",
    "T29n1558_007:0038c24": "善，欲界化心從彼生故。即此無間能生七",
    "T29n1558_007:0038c25": "心，謂自界四，及色界二，善與染污，欲界化心",
    "T29n1558_007:0038c26": "還生彼善，於續生位生彼染心。并無色一，",
    "T29n1558_007:0038c27": "於續生位此無覆心能生彼染。色界善心無",
    "T29n1558_007:0038c28": "間生十一，謂除無色無覆無記心。即此復從",
    "T29n1558_007:0038c29": "九無間起，謂除欲界二染污心，及除無色",
    "T29n1558_007:0039a01": "無覆無記。有覆從八無間而生，除欲二染及",
    "T29n1558_007:0039a02": "學無學。即此無間能生六心，謂自界三，欲善",
    "T29n1558_007:0039a03": "不善有覆無記。無覆從三無間而起，謂唯自",
    "T29n1558_007:0039a04": "界，餘無生理。即此無間能生六心，謂自界",
    "T29n1558_007:0039a05": "三，欲無色染。無色界善無間生九心，謂除欲",
    "T29n1558_007:0039a06": "善及欲色無覆。即此從六無間而生，謂自界",
    "T29n1558_007:0039a07": "三及色界善并學無學。有覆無間能生七心，",
    "T29n1558_007:0039a08": "謂自界三及色界善、欲色界染。即此亦從七",
    "T29n1558_007:0039a09": "無間起，謂除欲色染及學無學心。無覆如色",
    "T29n1558_007:0039a10": "說，從三無間生，謂自界三，餘皆非理。即此無",
    "T29n1558_007:0039a11": "間能生六心，謂自界三及欲色染。學心從四",
    "T29n1558_007:0039a12": "無間而生，謂即學心及三界善。即此無間能",
    "T29n1558_007:0039a13": "生五心，謂前四心及無學一。餘謂無學從五",
    "T29n1558_007:0039a14": "無間生，謂三界善及學無學二。即此無間能",
    "T29n1558_007:0039a15": "生四心，謂三界善及無學一。說十二心互相",
    "T29n1558_007:0039a16": "生已。云何分此為二十心？頌曰：",
    "T29n1558_007:0039a17": "十二為二十，　　謂三界善心，",
    "T29n1558_007:0039a18": "分加行生得。　　欲無覆分四，",
    "T29n1558_007:0039a19": "異熟威儀路，　　工巧處通果。",
    "T29n1558_007:0039a20": "色界除工巧，　　餘數如前說。",
    "T29n1558_007:0039a21": "論曰：三界善心各分二種，謂加行得、生得別",
    "T29n1558_007:0039a22": "故。欲界無覆分為四心：一異熟生、二威儀路、",
    "T29n1558_007:0039a23": "三工巧處、四通果心。色無覆心分為三種，除",
    "T29n1558_007:0039a24": "工巧處，上界都無造作種種工巧事故。如",
    "T29n1558_007:0039a25": "是十二為二十心，謂善分六，無覆分八，",
    "T29n1558_007:0039a26": "無色界無威儀路等，餘數如上故成二十。",
    "T29n1558_007:0039a27": "威儀路等三無覆心，色香味觸為所緣境，工",
    "T29n1558_007:0039a28": "巧處等亦緣於聲，如是三心唯是意識。威",
    "T29n1558_007:0039a29": "儀路、工巧處加行亦通四識五識。有餘師說：",
    "T29n1558_007:0039b01": "有威儀路及工巧處所引意識，能具足緣十",
    "T29n1558_007:0039b02": "二處境。如是二十互相生者，且說欲界八種",
    "T29n1558_007:0039b03": "心中，加行善心無間生十，謂自界七，除通",
    "T29n1558_007:0039b04": "果心，及色界一加行善心，并學無學。即此復",
    "T29n1558_007:0039b05": "從八無間起，謂自界四，二善二染，及色界二，",
    "T29n1558_007:0039b06": "加行善心、有覆無記，并學無學。生得善心無",
    "T29n1558_007:0039b07": "間生九，謂自界七，除通果心，及色無色有覆",
    "T29n1558_007:0039b08": "無記。即此復從十一心起，謂自界七，除通果",
    "T29n1558_007:0039b09": "心，及色界二，加行善心、有覆無記，并學無學。",
    "T29n1558_007:0039b10": "二染污心無間生七，謂自界七，除通果心。即",
    "T29n1558_007:0039b11": "此復從十四心起，謂自界七，除通果心，及",
    "T29n1558_007:0039b12": "色界四，除加行善與通果心，并無色三，除",
    "T29n1558_007:0039b13": "加行善。異熟威儀無間生八，謂自界六，除加",
    "T29n1558_007:0039b14": "行善與通果心，及色無色有覆無記。即此復",
    "T29n1558_007:0039b15": "從七無間起，謂自界七，除通果心。工巧處心",
    "T29n1558_007:0039b16": "無間生六，謂自界六，除加行善與通果心。",
    "T29n1558_007:0039b17": "即此復從七無間起，謂自界七，除通果心。從",
    "T29n1558_007:0039b18": "通果心無間生二，謂自界一即通果心，及",
    "T29n1558_007:0039b19": "色界一即加行善。即此亦從二無間起，謂即",
    "T29n1558_007:0039b20": "前說自色二心。次說色界六種心中，從加",
    "T29n1558_007:0039b21": "行善心無間生十二，謂自界六，及欲界三，加",
    "T29n1558_007:0039b22": "行、生得與通果心，并無色一加行善心，學無",
    "T29n1558_007:0039b23": "學心。即此復從十無間起，謂自界四，除威",
    "T29n1558_007:0039b24": "儀路與異熟生，及欲界二加行通果，并無色",
    "T29n1558_007:0039b25": "二，加行、有覆，學無學心。生得善心無間生",
    "T29n1558_007:0039b26": "八，謂自界五，除通果心及欲界二不善有",
    "T29n1558_007:0039b27": "覆，并無色一有覆無記。即此復從五無間起，",
    "T29n1558_007:0039b28": "謂自界五，除通果心。有覆無記無間生九，謂",
    "T29n1558_007:0039b29": "自界五，除通果心，及欲界四，二善二染。即此",
    "T29n1558_007:0039c01": "復從十一心起，謂自界五，除通果心，及欲",
    "T29n1558_007:0039c02": "界三，生得善心、威儀、異熟，并無色三，除加行",
    "T29n1558_007:0039c03": "善。異熟威儀無間生七，謂自界四，除加行善",
    "T29n1558_007:0039c04": "與通果心，及欲界二，不善、有覆，并無色一，有",
    "T29n1558_007:0039c05": "覆無記。即此復從五無間起，謂自界五，除通",
    "T29n1558_007:0039c06": "果心。從通果心無間生二，謂自界二，加行",
    "T29n1558_007:0039c07": "通果。即此亦從二無間起，謂即前說自界二",
    "T29n1558_007:0039c08": "心。次說無色四種心中，加行善心無間生",
    "T29n1558_007:0039c09": "七，謂自界四，及色界一加行善心，并學無學。",
    "T29n1558_007:0039c10": "即此復從六無間起，謂自界三，唯除異熟，及",
    "T29n1558_007:0039c11": "色界一加行善心，并學無學。生得善心無間",
    "T29n1558_007:0039c12": "生七，謂自界四，及色界一有覆無記，并欲界",
    "T29n1558_007:0039c13": "二不善有覆。即此復從四無間起，謂自界四。",
    "T29n1558_007:0039c14": "有覆無記無間生八，謂自界四，及色界二加",
    "T29n1558_007:0039c15": "行有覆，并欲界二不善有覆。即此復從十無",
    "T29n1558_007:0039c16": "間起，謂自界四，及色界三生得、異熟與威儀",
    "T29n1558_007:0039c17": "路，并欲界三名如色說。異熟生心無間生",
    "T29n1558_007:0039c18": "六，謂自界三，除加行善，及色界一有覆無",
    "T29n1558_007:0039c19": "記，并欲界二不善有覆。即此復從四無間起，",
    "T29n1558_007:0039c20": "謂自界四。次說無漏二種心中，從有學心",
    "T29n1558_007:0039c21": "無間生六，謂通三界加行善心及欲生得，并",
    "T29n1558_007:0039c22": "學無學。即此復從四無間起，謂三加行及有",
    "T29n1558_007:0039c23": "學心。從無學心無間生五，謂前有學所生",
    "T29n1558_007:0039c24": "六中除有學一。即此復從五無間起，謂三加",
    "T29n1558_007:0039c25": "行及學無學。復有何緣？加行無間能生異熟、",
    "T29n1558_007:0039c26": "工巧、威儀，非彼無間生加行善，勢力劣故，",
    "T29n1558_007:0039c27": "非作功用所引發故。樂作功用引發工巧",
    "T29n1558_007:0039c28": "威儀轉故，不能順起加行善心，出心不由",
    "T29n1558_007:0039c29": "功用轉故，加行無間可能生彼。若爾，染污",
    "T29n1558_007:0040a01": "無間不應生加行善，不相順故。雖爾，厭",
    "T29n1558_007:0040a02": "倦煩惱現行，為欲了知容起加行，欲界生",
    "T29n1558_007:0040a03": "得，以明利故。可有從彼學無學心，色界加",
    "T29n1558_007:0040a04": "行無間而起，非作功用所引發故，不能",
    "T29n1558_007:0040a05": "從此引生彼心。又欲生得以明利故，可從",
    "T29n1558_007:0040a06": "色染無間而生，色界生得不明利故，非無",
    "T29n1558_007:0040a07": "色染無間而起。作意有三：一自相作意，謂如",
    "T29n1558_007:0040a08": "觀色變礙為相，乃至觀識了別為相，如是",
    "T29n1558_007:0040a09": "等觀相應作意。二共相作意，謂十六行相應",
    "T29n1558_007:0040a10": "作意。三勝解作意，謂不淨觀及四無量、有色",
    "T29n1558_007:0040a11": "解脫、勝處、遍處，如是等觀相應作意。如是三",
    "T29n1558_007:0040a12": "種作意無間聖道現前，聖道無間亦能具起",
    "T29n1558_007:0040a13": "三種作意。若作是說，便順此言，不淨觀俱",
    "T29n1558_007:0040a14": "行修念等覺分。有餘師說：唯從共相作意",
    "T29n1558_007:0040a15": "無間聖道現前，聖道無間通起三種修不淨",
    "T29n1558_007:0040a16": "觀調伏心已，方能引生共相作意，從此無",
    "T29n1558_007:0040a17": "間聖道現前。依此傳傳密意故說，不淨觀",
    "T29n1558_007:0040a18": "俱行修念等覺分。有餘復言：唯從共相作意",
    "T29n1558_007:0040a19": "無間聖道現前，聖道無間亦唯能起共相作",
    "T29n1558_007:0040a20": "意。若爾，有依未至定等三地證入正性離生，",
    "T29n1558_007:0040a21": "聖道無間可生欲界共相作意。若依第二第",
    "T29n1558_007:0040a22": "三第四靜慮證入正性離生，聖道無間起何",
    "T29n1558_007:0040a23": "作意？非起欲界共相作意，以極遠故。非於",
    "T29n1558_007:0040a24": "彼地已有曾得共相作意，異於曾得順決",
    "T29n1558_007:0040a25": "擇分。非諸聖者順決擇分可復現前，非得",
    "T29n1558_007:0040a26": "果已可重發生加行道故。若謂有別共相",
    "T29n1558_007:0040a27": "作意，順決擇分俱時已修，由繫屬彼是彼",
    "T29n1558_007:0040a28": "類故。如觀諸行皆是無常，觀一切法皆是",
    "T29n1558_007:0040a29": "非我涅槃寂靜，聖道無間引彼現前。毘婆沙",
    "T29n1558_007:0040b01": "師不許此義，違正理故。若依未至定得",
    "T29n1558_007:0040b02": "阿羅漢果後出觀心，或即彼地或是欲界。依",
    "T29n1558_007:0040b03": "無所有處得阿羅漢果後出觀心，或即彼",
    "T29n1558_007:0040b04": "地或是有頂。若依餘地得阿羅漢果後出",
    "T29n1558_007:0040b05": "觀心，唯自非餘地。於欲界中有三作意：一",
    "T29n1558_007:0040b06": "聞所成、二思所成、三生所得。色界亦有三種",
    "T29n1558_007:0040b07": "作意：一聞所成、二修所成、三生所得。無思",
    "T29n1558_007:0040b08": "所成，舉心思時即入定故。無色唯有二種",
    "T29n1558_007:0040b09": "作意：一修所成、二生所得。此中五種作意無",
    "T29n1558_007:0040b10": "間聖道現前，除生所得聖道，繫屬加行心",
    "T29n1558_007:0040b11": "故。聖道無間亦得發生，欲界生得以明利",
    "T29n1558_007:0040b12": "故。於前所說十二心中，何心現前幾心可得？",
    "T29n1558_007:0040b13": "頌曰：",
    "T29n1558_007:0040b14": "三界染心中，　　得六六二種，",
    "T29n1558_007:0040b15": "色善三學四，　　餘皆自可得。",
    "T29n1558_007:0040b16": "論曰：欲界染心正現前位，十二心內容得",
    "T29n1558_007:0040b17": "六心，彼先不成今得成故。由疑續善及界",
    "T29n1558_007:0040b18": "退還，欲界善心爾時名得。由起惑退及界",
    "T29n1558_007:0040b19": "退還得欲二心，不善有覆及得色界一有",
    "T29n1558_007:0040b20": "覆心。由起惑退得無色界一有覆心，及得",
    "T29n1558_007:0040b21": "學心。故名得六。色界染心正現前位，十二",
    "T29n1558_007:0040b22": "心內亦得六心。由界退還得欲界一無覆",
    "T29n1558_007:0040b23": "無記及色界三。色界染心亦由退得，由起",
    "T29n1558_007:0040b24": "惑退得無色界一有覆心，及得學心。故名",
    "T29n1558_007:0040b25": "得六。無色染心正現前位，十二心內唯得",
    "T29n1558_007:0040b26": "二心，由起惑退得彼染心及得學心，故",
    "T29n1558_007:0040b27": "名得二。色界善心正現前位，十二心內容",
    "T29n1558_007:0040b28": "得三心，謂彼善心及欲色界無覆無記，由",
    "T29n1558_007:0040b29": "昇進故。若有學心正現前位，十二心內容",
    "T29n1558_007:0040c01": "得四心，謂有學心及欲色界無覆無記并無",
    "T29n1558_007:0040c02": "色善。由初證入正性離生，及由聖道離欲",
    "T29n1558_007:0040c03": "色染。餘謂前說染等心餘，不說彼心正現前",
    "T29n1558_007:0040c04": "位得心差別。應知彼心正現前位，唯自可",
    "T29n1558_007:0040c05": "得。有餘於此總說。頌曰：",
    "T29n1558_007:0040c06": "慧者說染心，　　現起時得九，",
    "T29n1558_007:0040c07": "善心中得六，　　無記唯無記。",
    "T29n1558_007:0040c08": "於善心中應言得七，謂由正見續善根",
    "T29n1558_007:0040c09": "時，欲界善心起位名得。離欲界染究竟",
    "T29n1558_007:0040c10": "位中，頓得欲色無覆無記。得色無色三摩",
    "T29n1558_007:0040c11": "地時，彼二善心說名為得。初入離生位證",
    "T29n1558_007:0040c12": "阿羅漢時，學無學心說名為得。餘准前釋",
    "T29n1558_007:0040c13": "應知其相。為攝前義，復說頌言：",
    "T29n1558_007:0040c14": "由託生入定，　　及離染退時，",
    "T29n1558_007:0040c15": "續善位得心，　　非先所成故。",
    "T29n1558_007:0040c16": "說一切有部俱舍論卷第七"
}