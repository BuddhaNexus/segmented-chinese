{
    "T48n2016_013:0484a02": "宗鏡錄卷第十三",
    "T48n2016_013:0484a04": "慧日永明寺主智覺禪師延壽集",
    "T48n2016_013:0484a05": "夫前已明一心理事無礙。今約周遍含容觀",
    "T48n2016_013:0484a06": "中事事無礙者。如法界觀序云。使觀全事之",
    "T48n2016_013:0484a07": "理。隨事。而一一可見。全理之事。隨理而一一",
    "T48n2016_013:0484a08": "可融。然後一多無礙。大小相含。則能施為隱",
    "T48n2016_013:0484a09": "顯。神用不測矣。乃至欲使學人。冥此境於自",
    "T48n2016_013:0484a10": "心。心慧既明。自見無盡之義。此周遍含容觀。",
    "T48n2016_013:0484a11": "亦具十門。一理如事門。謂事法既虛。相無不",
    "T48n2016_013:0484a12": "盡。理性真實。體無不現。此則事無別事。即全",
    "T48n2016_013:0484a13": "理為事。是故菩薩。雖復看事。即是觀理。然說",
    "T48n2016_013:0484a14": "此事。為不即理。釋云。由此真理全為事故。",
    "T48n2016_013:0484a15": "如事顯現。如事差別。大小一多。變易無量。又",
    "T48n2016_013:0484a16": "此真理。即與一切千差萬別之事。俱時歷然",
    "T48n2016_013:0484a17": "顯現。如耳目所對之境。亦如芥瓶。亦如真金。",
    "T48n2016_013:0484a18": "為佛菩薩比丘。及六道眾生形像之時。與諸",
    "T48n2016_013:0484a19": "像一時顯現。無分毫之隱。亦無分毫不像。今",
    "T48n2016_013:0484a20": "理性亦爾。無分毫隱。亦無分毫不事。不同真",
    "T48n2016_013:0484a21": "空。但觀理奪事門中。唯是空理現也。故菩薩",
    "T48n2016_013:0484a22": "雖復看事。即是觀理。然說此事為不即理者。",
    "T48n2016_013:0484a23": "以事虛無體。而不壞相。所以觀眾生。見諸佛。",
    "T48n2016_013:0484a24": "觀生死。見涅槃。以全理之事恒常顯現。是以",
    "T48n2016_013:0484a25": "事既全理。故不即理。若也即理。是不全矣。如",
    "T48n2016_013:0484a26": "金鑄十法界像。一一像。全體是金。不可更言",
    "T48n2016_013:0484a27": "即金也。二事如理門。謂諸事法與理非異故。",
    "T48n2016_013:0484a28": "事隨理而圓遍。遂令一塵普遍法界。法界全",
    "T48n2016_013:0484a29": "體遍諸法時。此一微塵。亦如理性全在一切",
    "T48n2016_013:0484b01": "法中。如一微塵。一切事法亦爾。釋云。一一事。",
    "T48n2016_013:0484b02": "皆如理普遍廣大。如理徹於三世。如理常住",
    "T48n2016_013:0484b03": "本然。例一切諸佛菩薩。緣覺聲聞。及六道眾",
    "T48n2016_013:0484b04": "生。一一皆爾。乃至一塵一念。性相作用。行位",
    "T48n2016_013:0484b05": "因果。無不圓足。三事含理事門。謂諸事法與",
    "T48n2016_013:0484b06": "理非一故。存本一事。而為廣容。如一微塵。其",
    "T48n2016_013:0484b07": "相不大。而能容攝無邊法界。由剎等諸法。既",
    "T48n2016_013:0484b08": "不離法界故。俱在一塵中現。如一塵。一切法",
    "T48n2016_013:0484b09": "亦爾。此理事融通。非一非異故。總有四句。一。",
    "T48n2016_013:0484b10": "一中一。二一切中一。三一中一切。四一切中",
    "T48n2016_013:0484b11": "一切。各有所由。思之。釋云。一中一者。上一",
    "T48n2016_013:0484b12": "是能含。下一是所含。下一是能遍。上一是所",
    "T48n2016_013:0484b13": "遍。餘三句。一一例知。四通局無礙門。謂事與",
    "T48n2016_013:0484b14": "理非一即非異故。令此事法不離一處。即全",
    "T48n2016_013:0484b15": "遍十方一切塵內。非異即非一故。全遍十方",
    "T48n2016_013:0484b16": "而不動一位。即遠即近。即遍即住。無障無礙。",
    "T48n2016_013:0484b17": "五廣狹無礙門。謂事與理非一即非異故。不",
    "T48n2016_013:0484b18": "壞一塵。而能廣容十方剎海。由非異即非一",
    "T48n2016_013:0484b19": "故。廣容十方法界。而微塵不大。是則一塵之",
    "T48n2016_013:0484b20": "事。即廣即狹。即大即小。無障無礙。六遍容無",
    "T48n2016_013:0484b21": "礙門。謂此一塵望於一切。由普遍即是廣容",
    "T48n2016_013:0484b22": "故。遍在一切中。時即復還攝一切諸法。全住",
    "T48n2016_013:0484b23": "自中。又由廣容即是普遍故。令此一塵。還則",
    "T48n2016_013:0484b24": "遍在自內一切差別法中。是故此塵。自遍他",
    "T48n2016_013:0484b25": "時。即他遍自。能容能入。同時遍攝無礙。思之。",
    "T48n2016_013:0484b26": "七攝入無礙門。謂彼一切望於一法。以入他",
    "T48n2016_013:0484b27": "即是攝他故。一切全入一中之時。即彼全一",
    "T48n2016_013:0484b28": "還復在自一切之內。同時無礙。思之。又由攝",
    "T48n2016_013:0484b29": "他即是入他故。一法全在一切中時。還令一",
    "T48n2016_013:0484c01": "切恒在一內。同時無礙。思之。釋云。此上無礙。",
    "T48n2016_013:0484c02": "猶如鏡燈。即十鏡互入。如九鏡入彼一鏡中",
    "T48n2016_013:0484c03": "時。即攝彼一鏡還入九鏡之內。同時交互。故",
    "T48n2016_013:0484c04": "云無礙。八交涉無礙門。謂一望於一切。有攝",
    "T48n2016_013:0484c05": "有入。通有四句。謂一攝一切。一入一切。一切",
    "T48n2016_013:0484c06": "攝一。一切入一。一攝一。一入一。一切攝一",
    "T48n2016_013:0484c07": "切。一切入一切。同時交參無礙。釋云。一攝一。",
    "T48n2016_013:0484c08": "一入一者。如東鏡攝彼西鏡。入我東鏡中時。",
    "T48n2016_013:0484c09": "即我東鏡。入彼西鏡中去。一切攝一切。一切",
    "T48n2016_013:0484c10": "入一切者。圓滿常如。此句。但以言不頓彰故。",
    "T48n2016_013:0484c11": "假前三句句皆圓滿。九相在無礙門。謂一切",
    "T48n2016_013:0484c12": "望一亦有攝有入。亦有四句。謂攝一入一。攝",
    "T48n2016_013:0484c13": "一切入一。攝一入一切。攝一切入一切。同時",
    "T48n2016_013:0484c14": "交參無礙。釋云。此與前四句不同。前但此彼",
    "T48n2016_013:0484c15": "同時攝入。今則欲入彼時。必別攝餘法。帶之",
    "T48n2016_013:0484c16": "將入彼中。發起重重無盡之勢。攝一入一者。",
    "T48n2016_013:0484c17": "如東鏡能攝南鏡。帶之將入西鏡之中。即東",
    "T48n2016_013:0484c18": "鏡為能攝能入。南鏡為所攝。西鏡為所入也。",
    "T48n2016_013:0484c19": "此則釋迦世尊。攝文殊菩薩。入普賢中也。攝",
    "T48n2016_013:0484c20": "一切入一者。如東鏡攝餘八鏡。帶之將入南",
    "T48n2016_013:0484c21": "鏡之中時。東鏡為能攝能入。八鏡為所攝。南",
    "T48n2016_013:0484c22": "鏡為所入。則一佛攝一切眾生帶之同入一",
    "T48n2016_013:0484c23": "眾生中也。攝一入一切者。如東鏡能攝南鏡。",
    "T48n2016_013:0484c24": "帶之將入餘八鏡中。攝一切入一切者。如東",
    "T48n2016_013:0484c25": "鏡攝九鏡。帶之將入九鏡之中時。東一鏡為",
    "T48n2016_013:0484c26": "能攝能入。九鏡為所攝。亦即便為所入也。此",
    "T48n2016_013:0484c27": "句正明諸法。互相涉入。一時圓滿。重重無盡",
    "T48n2016_013:0484c28": "也。今現見鏡燈。但入一燈當中之時。則鏡鏡",
    "T48n2016_013:0484c29": "中各有多多之燈。無前後也。則知諸佛菩薩。",
    "T48n2016_013:0485a01": "六道眾生。不有則已。有。即一剎那中。便徹過",
    "T48n2016_013:0485a02": "去未來現在十方。一切凡聖中也。十普融無",
    "T48n2016_013:0485a03": "礙門。謂一切及一普皆同時。更互相望。一一",
    "T48n2016_013:0485a04": "具前兩重四句。普融無礙。准前思之。令圓明",
    "T48n2016_013:0485a05": "顯現。稱行境界。無障無礙。深思之令現在前。",
    "T48n2016_013:0485a06": "是以前九門。文不頓顯故。此攝令同一剎那。",
    "T48n2016_013:0485a07": "既總別同時。則重重無盡也。又華嚴演義云。",
    "T48n2016_013:0485a08": "夫能所相入。心境包含。總具四義。能成無礙。",
    "T48n2016_013:0485a09": "一稱性義。二不壞相義。三不即義。四不離義。",
    "T48n2016_013:0485a10": "由稱性故不離。由不壞相故不即。又如諸剎",
    "T48n2016_013:0485a11": "入毛孔。皆有稱性。及不壞相義。今毛上取稱",
    "T48n2016_013:0485a12": "性義。故知法性之無外。剎上取不壞相義故。",
    "T48n2016_013:0485a13": "不遍稱性之毛。以一毛稱性故。能含廣剎。以",
    "T48n2016_013:0485a14": "廣剎不壞相故。能入一毛。又內外緣起。非即",
    "T48n2016_013:0485a15": "非離。亦有二義。一約內外共為緣起。由不即",
    "T48n2016_013:0485a16": "故。有能所入。由不離故。故得相入。二約內外",
    "T48n2016_013:0485a17": "緣起。與真法性。不即不離。此復二義。一由內",
    "T48n2016_013:0485a18": "外不即法性。有能所入。不離法性故。毛能廣",
    "T48n2016_013:0485a19": "包。剎能遍入。二者。毛約不離法性。如理而包。",
    "T48n2016_013:0485a20": "剎約不即法性。不遍毛孔。思之。此事事無礙",
    "T48n2016_013:0485a21": "觀。如群臣對王。各各全得王力。猶諸子對父。",
    "T48n2016_013:0485a22": "一一全得為父。又如百僧同住一寺。各各全",
    "T48n2016_013:0485a23": "得受用。而寺不分。若空中大小之華。一一遍",
    "T48n2016_013:0485a24": "納無際虛空。而華不壞。則十方一切眾生。全",
    "T48n2016_013:0485a25": "是佛體而無分劑。以不知故。甘稱眇劣。稟如",
    "T48n2016_013:0485a26": "來之智德。反墮愚盲。具廣大之威神。而跧小",
    "T48n2016_013:0485a27": "器。所以志公云。法性量同太虛。眾生發心自",
    "T48n2016_013:0485a28": "小。如上無礙。但是一心。如海涌千波。鏡含萬",
    "T48n2016_013:0485a29": "像。非一非異。周遍圓融。互奪互成。不存不泯。",
    "T48n2016_013:0485b01": "遂得塵含法界。無虧大小。念包九世廷促同時",
    "T48n2016_013:0485b02": "等事現前。此乃華嚴一部法界緣起自在法",
    "T48n2016_013:0485b03": "門。如在掌中。爛然可見。又非獨華嚴之典。乃",
    "T48n2016_013:0485b04": "至一代時教。難思之妙旨。十方諸佛無作之",
    "T48n2016_013:0485b05": "神通。觀音祕密之悲門。文殊法界之智海。一",
    "T48n2016_013:0485b06": "時顯現。洞鑒無疑矣。若非智照深達自心。又",
    "T48n2016_013:0485b07": "焉能悟此希奇之事。如先德云。證佛地者。為",
    "T48n2016_013:0485b08": "塵空無我無性是也。乃至稱理而言。非智所",
    "T48n2016_013:0485b09": "知。如空中鳥飛之時跡。不可求依止跡處也。",
    "T48n2016_013:0485b10": "然空中之跡。既無體相可得。然跡非無。此跡",
    "T48n2016_013:0485b11": "尋之逾廣。要依鳥飛。方詮跡之深廣。當知佛",
    "T48n2016_013:0485b12": "地。要因心相。而得證佛地之深廣。然證入此",
    "T48n2016_013:0485b13": "地。不可住於寂滅。一切諸佛。法不應爾。當示",
    "T48n2016_013:0485b14": "教利喜。學佛方便。學佛智慧。夫佛智慧者。即",
    "T48n2016_013:0485b15": "一切種智。所以般若經中。以種智為佛。則無",
    "T48n2016_013:0485b16": "種不知。無種不見。斯乃以無知知一切知。以",
    "T48n2016_013:0485b17": "無見見一切見。如華嚴離世間品。十種無下",
    "T48n2016_013:0485b18": "劣心中云。菩薩摩訶薩。又作是念。三世所有",
    "T48n2016_013:0485b19": "一切諸佛。一切佛法。一切眾生。一切國土。一切",
    "T48n2016_013:0485b20": "世間一切三世。一切虛空界。一切法界。一切語",
    "T48n2016_013:0485b21": "言施設界。一切寂滅涅槃界。如是一切種種諸",
    "T48n2016_013:0485b22": "法。我當以一念相應慧。悉知悉覺。悉見悉證。",
    "T48n2016_013:0485b23": "悉修悉斷。然於其中。無分別。離分別。無種種。",
    "T48n2016_013:0485b24": "無差別。無功德。無境界。非有非無。非一非",
    "T48n2016_013:0485b25": "二。以不二智。知一切二。以無相智。知一切相。",
    "T48n2016_013:0485b26": "以無分別智。知一切分別。以無異智知一切",
    "T48n2016_013:0485b27": "異。以無差別智。知一切差別。以無世間智。知",
    "T48n2016_013:0485b28": "一切世間。以無世智。知一切世。以無眾生智。",
    "T48n2016_013:0485b29": "知一切眾生。以無執著智。知一切執著。以無",
    "T48n2016_013:0485c01": "住處智。知一切住處。以無雜染智。知一切雜",
    "T48n2016_013:0485c02": "染。以無盡智。知一切盡。以究竟法界智。於一",
    "T48n2016_013:0485c03": "切世界示現身。以離言音智。示不可說言音。",
    "T48n2016_013:0485c04": "以一自性智。入於無自性。以一境界智。現種",
    "T48n2016_013:0485c05": "種境界。知一切法不可說。而現大自在言說。",
    "T48n2016_013:0485c06": "證一切智地。為教化調伏一切眾生故。於一",
    "T48n2016_013:0485c07": "切世間示現大神通變化。是為第十無下劣",
    "T48n2016_013:0485c08": "心。如上微細剖析理事根源。方見全佛之眾",
    "T48n2016_013:0485c09": "生。惺惺不昧。全眾生之佛。歷歷無疑。悟本而",
    "T48n2016_013:0485c10": "似達家鄉。得用而如親手足。云何迷真抱幻。",
    "T48n2016_013:0485c11": "捨實憑虛。辜負己靈沈埋家寶。高推上聖。",
    "T48n2016_013:0485c12": "自鄙下凡。都為但誦空文。未窮實義。唯記即",
    "T48n2016_013:0485c13": "心是佛之語。親省何年。只學萬法唯識之言。",
    "T48n2016_013:0485c14": "誰當現證。既乖教觀。又闕明師。雖稱紹隆。但",
    "T48n2016_013:0485c15": "成自誑。宗鏡委細。正為斯人。使了其義而識",
    "T48n2016_013:0485c16": "其心。披其文而見其法。感諸聖苦口。愧先賢",
    "T48n2016_013:0485c17": "用心。覽卷方知。終不虛謬。如高拂雲霧。豁覩",
    "T48n2016_013:0485c18": "青天。似深入龍宮。親逢至寶。始悟從來未諦。",
    "T48n2016_013:0485c19": "學處麁浮。可驗時中。全無力量。未到實地。莫",
    "T48n2016_013:0485c20": "言其深。未至劬勞。莫言其苦。唯當見性。可以",
    "T48n2016_013:0485c21": "息言。且諸聖所以垂言教者。普為生盲凡夫。",
    "T48n2016_013:0485c22": "令不著生死。眇目二乘。令不住涅槃。夜視小",
    "T48n2016_013:0485c23": "菩薩。令捨於權乘。羅縠。別菩薩。令不執教道。",
    "T48n2016_013:0485c24": "此為未知有自心。即具如是廣大神德。無邊妙",
    "T48n2016_013:0485c25": "用者。分明開示。令各各自知。十方諸佛。莫不",
    "T48n2016_013:0485c26": "承我威光。一切異生。莫不賴我恩力。勸生忻",
    "T48n2016_013:0485c27": "慕。進道弘修。破一微塵。出大千經卷。然後以",
    "T48n2016_013:0485c28": "定慧力。內外莊嚴。發起本妙覺心。真如相用。",
    "T48n2016_013:0485c29": "似磨古鏡。如瑩神珠。光徹十方。影透法界。無",
    "T48n2016_013:0486a01": "令一小含識。不承此光。猶如善財。一生可辦。",
    "T48n2016_013:0486a02": "又如龍女。親獻靈山。如來印可。故云我獻寶",
    "T48n2016_013:0486a03": "珠。世尊納受。是事疾不。答言。甚疾。女言。以",
    "T48n2016_013:0486a04": "汝神力。觀我成佛。復速於此。是知纔悟此法。",
    "T48n2016_013:0486a05": "因果同時。成道度生。不出一剎那之際。如法",
    "T48n2016_013:0486a06": "華經信解品云。疾走往捉。又譬喻品云。其疾",
    "T48n2016_013:0486a07": "如風。豈滯多生抂修功行。有如是速疾念念",
    "T48n2016_013:0486a08": "相應之力。而不肯承當。故諸聖驚嗟。廣為開",
    "T48n2016_013:0486a09": "演。布八教網。備三乘車。大小俱收。權實並載。",
    "T48n2016_013:0486a10": "提携誘引。密赴機宜。或見或聞。而前而後。悉",
    "T48n2016_013:0486a11": "令入此一乘金剛寶藏。以為究竟。如方便品",
    "T48n2016_013:0486a12": "中。引。十方三世諸佛。皆以無量無數方便。種",
    "T48n2016_013:0486a13": "種因緣。譬喻言詞。而為眾生演說諸法。是法",
    "T48n2016_013:0486a14": "皆為一佛乘故。是諸眾生。從佛聞法。究竟皆",
    "T48n2016_013:0486a15": "得一切種智。則不可迷諸佛方便門。執其知",
    "T48n2016_013:0486a16": "解。領成現之語。起法我之心。如般若經中。佛",
    "T48n2016_013:0486a17": "言。我於一切法無所執故。得常光一尋。身真",
    "T48n2016_013:0486a18": "金色。是以但於人法二執俱亡。一道常光自",
    "T48n2016_013:0486a19": "現。還同釋迦。親證金色之身。所以諸佛教門。",
    "T48n2016_013:0486a20": "皆為顯宗破執。依前住著。反益迷心。如熱金",
    "T48n2016_013:0486a21": "丸。執則燒手。令甘露聖教。出苦良緣。若遇斯",
    "T48n2016_013:0486a22": "人。有損無益。如方便品偈云。舍利弗當知。諸",
    "T48n2016_013:0486a23": "佛法如是。以萬億方便。隨宜而說法。其不習",
    "T48n2016_013:0486a24": "學者。不能曉了此。汝等既已知。諸佛世之師。",
    "T48n2016_013:0486a25": "隨宜方便事。無復諸疑惑。心生大歡喜。自知",
    "T48n2016_013:0486a26": "當作佛。故知若不習定學慧。且不知隨宜之",
    "T48n2016_013:0486a27": "說。妄認為真。不可徇文。以為悟道。直如善財",
    "T48n2016_013:0486a28": "登閣。龍女獻珠。當此之時。自然親見。應須剋",
    "T48n2016_013:0486a29": "己辦事。曉夜忘疲。若問程而不行。家鄉轉遠。",
    "T48n2016_013:0486b01": "似見寶而不取。還受貧窮。所以古德頌云。學",
    "T48n2016_013:0486b02": "道先須細識心。細中之細細難尋。可中。尋到",
    "T48n2016_013:0486b03": "無尋處。方信凡心是佛心。故知即於一念生",
    "T48n2016_013:0486b04": "死心中。能信有諸佛不思議事。甚為難得。如",
    "T48n2016_013:0486b05": "大涅槃經云。佛言。若有人。能以藕根絲。懸須",
    "T48n2016_013:0486b06": "彌山。可思議不。不也世尊。善男子。菩薩摩訶",
    "T48n2016_013:0486b07": "薩。於一念頃。悉能得量一切生死。是故復名",
    "T48n2016_013:0486b08": "不可思議。問。理唯一道。事乃萬差。云何但",
    "T48n2016_013:0486b09": "了一心。無邊佛事悉皆圓滿。答。出世之道。",
    "T48n2016_013:0486b10": "理由心成。處世之門。事由心造。若以唯心之",
    "T48n2016_013:0486b11": "事。一法即一切法。舒之無邊。以唯心之理。一",
    "T48n2016_013:0486b12": "切法即一法。卷之無跡。因卷而說一。此法未",
    "T48n2016_013:0486b13": "曾一。因舒而說多。此法未曾多。非一非多。有",
    "T48n2016_013:0486b14": "而不有。而多而一。無而不無。一多相依。互為",
    "T48n2016_013:0486b15": "本末。通有四義。一相成義。則一多俱立。以互",
    "T48n2016_013:0486b16": "相持。有力俱存也。二相害義。形奪兩亡。以相",
    "T48n2016_013:0486b17": "依故。各無性也。三互存義。以此持彼。不壞彼",
    "T48n2016_013:0486b18": "而在此。彼持此亦爾。經頌云。一中解無量。無",
    "T48n2016_013:0486b19": "量中解一。四互泯義。以此持彼。彼相盡而唯",
    "T48n2016_013:0486b20": "此。以彼持此。此相盡而唯彼。經云。知一即多",
    "T48n2016_013:0486b21": "多即一。又由彼此相成。資攝無礙。是故得有",
    "T48n2016_013:0486b22": "大小即入。一多相容。遠近互持。主伴融攝。致",
    "T48n2016_013:0486b23": "使塵塵現而無盡。等帝網以參差。故得事事",
    "T48n2016_013:0486b24": "顯而無窮。若定光而隱映。又一多無礙之義。",
    "T48n2016_013:0486b25": "古德以喻顯示。如數十錢法。此有二體。一異",
    "T48n2016_013:0486b26": "體。二同體。就異體中有二。一相即。二相入。",
    "T48n2016_013:0486b27": "又以諸緣。起法有二義。一空有義。此即自體。",
    "T48n2016_013:0486b28": "二有力無力義。此望力用。由初義故約相即。",
    "T48n2016_013:0486b29": "由後義故得相入。初空有義中。由自若有時",
    "T48n2016_013:0486c01": "他必無。故他即自。何以故。由他無性。以自作",
    "T48n2016_013:0486c02": "故。二由自若空時他必有。故自即他故。何以",
    "T48n2016_013:0486c03": "故。由自無性。用他作故。以空有無二體故。所",
    "T48n2016_013:0486c04": "以常相即。若不爾者。緣起不成。有自性等過。",
    "T48n2016_013:0486c05": "二力用中。自有全力。所以能攝他。他全。無力",
    "T48n2016_013:0486c06": "故。所以能入自。不據自體。故非相即。力用交",
    "T48n2016_013:0486c07": "徹故。成相入。十數為譬者。復有二門。一異體",
    "T48n2016_013:0486c08": "門。二同體門。就異體門中復有二。一者一中",
    "T48n2016_013:0486c09": "多。多中一。如經頌云。一中解無量。無量中解",
    "T48n2016_013:0486c10": "一。了彼互生起。當成無所畏。此約相說。二者",
    "T48n2016_013:0486c11": "一即多。多即一。如經頌云。一即是多多即一。",
    "T48n2016_013:0486c12": "義味。寂滅悉平等。遠離一異顛倒相。是名菩",
    "T48n2016_013:0486c13": "薩不退住。此約理說。問。既其各各無性。那",
    "T48n2016_013:0486c14": "得成其一多耶。答。此由法界實德。緣起力用。",
    "T48n2016_013:0486c15": "普賢境界相應。所以一多常成。不增不減也。",
    "T48n2016_013:0486c16": "次明一即多。多即一者。如似一即十緣成故。",
    "T48n2016_013:0486c17": "若十非一。一不成故。何但一不成。十亦不成。",
    "T48n2016_013:0486c18": "如柱若非舍。爾時則無舍。若有舍亦有柱。",
    "T48n2016_013:0486c19": "即以柱即是舍。故有舍復有柱。一即十十即",
    "T48n2016_013:0486c20": "一故。成一復成十也。問。若一即十。此乃無有",
    "T48n2016_013:0486c21": "一。若十即一。此乃無有十。那言一之與十。復",
    "T48n2016_013:0486c22": "言以即故得成耶。答。一即非一者。是情謂一。",
    "T48n2016_013:0486c23": "今所謂緣成一。緣成一者。非是情謂一故。經",
    "T48n2016_013:0486c24": "頌云。一亦不為一。為破諸數故。淺智著諸法。",
    "T48n2016_013:0486c25": "見一以為一。問。前明一中多。多中一者。即一",
    "T48n2016_013:0486c26": "中有十。十中有一。此明一即十有何別耶。答。",
    "T48n2016_013:0486c27": "前明一中十者。離一無有十。而十非是一。若",
    "T48n2016_013:0486c28": "此明一即十者。離一無有十。而十即是一。緣",
    "T48n2016_013:0486c29": "成故也。二同體門者。還如前門。相似。還明一",
    "T48n2016_013:0487a01": "中多。多中一。一即多。多即一。今就此門中說",
    "T48n2016_013:0487a02": "者。前異體門言一中十者。以望後九故名一",
    "T48n2016_013:0487a03": "中十。此門言一中十者。即一中有九故言一",
    "T48n2016_013:0487a04": "中十也。問。若一中即有九者。此與前異體門",
    "T48n2016_013:0487a05": "中一即十有何別耶。答。此中言有九者。有於",
    "T48n2016_013:0487a06": "自體九而一不是。九若前異體說者。一即是",
    "T48n2016_013:0487a07": "彼異體十。而十不離一。問。一中既自有九者。",
    "T48n2016_013:0487a08": "應非緣成義。答。若非緣成。豈得有九耶。問。",
    "T48n2016_013:0487a09": "一體云何得有九。答。若無九即無一。次明同",
    "T48n2016_013:0487a10": "體門中一即十者。還言一者。緣成。故一即十。",
    "T48n2016_013:0487a11": "何以故。若十非一。一不成故。一即十既爾。一",
    "T48n2016_013:0487a12": "即二三亦然。問。此中言自體一即十者。與前",
    "T48n2016_013:0487a13": "同體一中十有何別耶。答。前明自體中有十。",
    "T48n2016_013:0487a14": "而一非是十。此明一即十而一即是十。以此",
    "T48n2016_013:0487a15": "為異。問。此明一體即十。為攝法盡不。答。隨",
    "T48n2016_013:0487a16": "智差別故。亦盡亦不盡。何者。如一若攝十。即",
    "T48n2016_013:0487a17": "不為盡。若具說。即無盡也。問。為攝自門無盡。",
    "T48n2016_013:0487a18": "為攝餘門亦無盡耶。答。一無盡。餘亦無盡。若",
    "T48n2016_013:0487a19": "餘不盡。一亦不盡。若一成。一切即成。若一不",
    "T48n2016_013:0487a20": "成。一切即不成。是故此攝法。即無盡復無盡。",
    "T48n2016_013:0487a21": "成一之義也。於三四義。猶若虛空。即是盡。更",
    "T48n2016_013:0487a22": "不攝餘。故名無盡。故知亦攝盡不盡也。問。既",
    "T48n2016_013:0487a23": "言一即能攝者。為只攝一中十。亦得攝他處",
    "T48n2016_013:0487a24": "十。答。攝他十亦有盡不盡義。何以故。離他無",
    "T48n2016_013:0487a25": "自故。一攝他處。即無盡。而成一之義。他處十",
    "T48n2016_013:0487a26": "義如虛空。故有盡。經云。菩薩在於一地。普攝",
    "T48n2016_013:0487a27": "一切諸地功德。此宗鏡錄。是一乘別教。不思",
    "T48n2016_013:0487a28": "議門。圓融無盡之宗。不同三乘教中所說。如",
    "T48n2016_013:0487a29": "上一多無礙之義。不可以意解情思。作限量",
    "T48n2016_013:0487b01": "之見。唯淨智眼。以六相十玄該之。方盡其旨",
    "T48n2016_013:0487b02": "耳。則知融攝無邊。包含匪外。如法華神力品",
    "T48n2016_013:0487b03": "云。諸佛於此得阿耨多羅三藐三菩提。諸佛",
    "T48n2016_013:0487b04": "於此轉于法輪。諸佛於此而般涅槃。又經云。",
    "T48n2016_013:0487b05": "慈悲為佛眼。正念為佛頭。妙音為佛耳。香林",
    "T48n2016_013:0487b06": "為佛鼻。甘露為佛口。四辯為佛舌。六度為佛",
    "T48n2016_013:0487b07": "身。四攝為佛手。平等為佛指。戒定為佛足。種",
    "T48n2016_013:0487b08": "智為佛心。金光明經疏云。法性身佛者。非是",
    "T48n2016_013:0487b09": "凡夫二乘。下地之所能見。唯應度者。示令得",
    "T48n2016_013:0487b10": "見。此即無身之身。無相之相。一切智為頭。第",
    "T48n2016_013:0487b11": "一義諦髻。八萬四千法門髮。大悲眼。中道白",
    "T48n2016_013:0487b12": "毫。無漏鼻。十八空舌。四十不共齒。弘誓肩。",
    "T48n2016_013:0487b13": "三三昧腰。如來藏腹。權實智手。定慧足。如此",
    "T48n2016_013:0487b14": "等相。莊嚴法性身佛也。牛頭初祖云。諸佛於",
    "T48n2016_013:0487b15": "此得菩提者。此是心處得菩提。色處轉法輪。",
    "T48n2016_013:0487b16": "眼處入涅槃。若爾者。身中究竟解脫。法身。常",
    "T48n2016_013:0487b17": "在。淨土具足。更少何物。復更何求。初發心時。",
    "T48n2016_013:0487b18": "便成正覺。此宗鏡中。所有智行主伴。皆同一",
    "T48n2016_013:0487b19": "際。纔有信者。悉同法流。但如一圓鏡之中。無",
    "T48n2016_013:0487b20": "別分析。如華嚴論云。此經法門。總是十方諸",
    "T48n2016_013:0487b21": "佛。同行共行。更無新故。如大王路。發跡登之",
    "T48n2016_013:0487b22": "者即是。無奈不行之何。一念隨善根。少分見",
    "T48n2016_013:0487b23": "性。智慧現前。總是不離佛正覺根本智故。不",
    "T48n2016_013:0487b24": "離普賢行故。如普賢一念中少分善心。總是",
    "T48n2016_013:0487b25": "向法流者。故經云。聞如來名號。及所說法門。",
    "T48n2016_013:0487b26": "聞而不信。猶能畢竟至於金剛智地。何況信",
    "T48n2016_013:0487b27": "修者也。又云。此華嚴經中。解行法門。修學悟",
    "T48n2016_013:0487b28": "入。必能成就十住法門。住佛種性。生一來",
    "T48n2016_013:0487b29": "家。為佛真子。不同權教初地菩薩。以誓願成",
    "T48n2016_013:0487c01": "佛。此華嚴經。直論實證位。不論誓願。為此教",
    "T48n2016_013:0487c02": "門。總一時一際。一法界。無異念。前後情絕。凡",
    "T48n2016_013:0487c03": "聖一性。不論情繫。應以無念無作法界照之",
    "T48n2016_013:0487c04": "可見。若立情見。不可信也。設生信者。玄信佛",
    "T48n2016_013:0487c05": "語。故非是自見。若自見者。情絕想亡。心與理",
    "T48n2016_013:0487c06": "合。智與境冥。方知萬境。性相通收。若不如斯。",
    "T48n2016_013:0487c07": "心常彼此。是非競作。垢淨何休。若也稱性情",
    "T48n2016_013:0487c08": "亡。法界重玄之門自達。一多純雜。自在含容。",
    "T48n2016_013:0487c09": "總別之門。圓融自在。於利生之法。善達諸根。",
    "T48n2016_013:0487c10": "隨所堪能。悉皆成益。敬承親近者。皆能拔之。",
    "T48n2016_013:0487c11": "所以稱性。故凡行一事。悉遍法界。若隨事作。",
    "T48n2016_013:0487c12": "則有分限。如摩訶般若經云。欲以一食。供養",
    "T48n2016_013:0487c13": "十方。各如恒河沙等諸佛及僧。當學般若波",
    "T48n2016_013:0487c14": "羅蜜。欲以一衣。華香瓔珞。粖香塗香燒香。燈",
    "T48n2016_013:0487c15": "燭幢幡華蓋等。供養諸佛及僧。當學般若波",
    "T48n2016_013:0487c16": "羅蜜論。問曰。菩薩若以一食供養一佛及僧。",
    "T48n2016_013:0487c17": "尚是難事。何況十方如恒河沙等諸佛及僧。",
    "T48n2016_013:0487c18": "答曰。供養功德。在心不在事也。若菩薩以一",
    "T48n2016_013:0487c19": "食大心。悉供養十方諸佛及僧。亦不以遠近",
    "T48n2016_013:0487c20": "為礙。是故諸佛。皆見皆受。是知但運一心。廣",
    "T48n2016_013:0487c21": "大無際。功德智慧。二種莊嚴。六度萬行。無不",
    "T48n2016_013:0487c22": "圓滿。則知一毫空性。法界無差。一微塵中。具",
    "T48n2016_013:0487c23": "十方分。是以法華會上。十方佛國。通為一土。",
    "T48n2016_013:0487c24": "分身共座。同證一乘。亦如華嚴教明。此土說",
    "T48n2016_013:0487c25": "法。十剎咸然。仰先聖之同歸。令後學之堅信。",
    "T48n2016_013:0487c26": "偶斯教者。莫大良緣。如秉大炬以燭幽關。炳",
    "T48n2016_013:0487c27": "然見性。似駕迅航而渡深濟。倏爾登真。故云",
    "T48n2016_013:0487c28": "一句染神。必當成佛二字經耳。七世不沈。所",
    "T48n2016_013:0487c29": "利唯人。所約唯己。百福殊相。同入無生。萬善",
    "T48n2016_013:0488a01": "異流。俱會平等。今宗鏡中。亦復如是。正直捨",
    "T48n2016_013:0488a02": "方便。但說無上道。一切諸法中。唯以等觀入。",
    "T48n2016_013:0488a03": "若執方便。廣辯諸乘。則失佛本懷。違於大旨。",
    "T48n2016_013:0488a04": "如法王經云。若定根機。為小乘人。說小乘法。",
    "T48n2016_013:0488a05": "為闡提人。說闡提法。是斷佛性。是滅佛身。是",
    "T48n2016_013:0488a06": "說法人。當歷百千萬劫。墮諸地獄。何以故。眾",
    "T48n2016_013:0488a07": "生之性。即是法性。從本已來無有增減。云何",
    "T48n2016_013:0488a08": "於中。分別藥病。如是解者。即一切法。無非佛",
    "T48n2016_013:0488a09": "法矣。問。如何是一切法皆是佛法。答。一",
    "T48n2016_013:0488a10": "切法唯心。心即是佛。心即是法。如學人問忠",
    "T48n2016_013:0488a11": "國師。經云。一切法皆是佛法。殺害還是佛法",
    "T48n2016_013:0488a12": "不。答。一切施為。皆是佛智之用。如人用火。香",
    "T48n2016_013:0488a13": "臭不嫌。亦如其水。淨穢非污。以表佛智也。是",
    "T48n2016_013:0488a14": "知火無分別。蘭艾俱焚。水同上德。方圓任器。",
    "T48n2016_013:0488a15": "所以文殊執劍於瞿曇。鴦掘持刀於釋氏。豈",
    "T48n2016_013:0488a16": "非佛事乎。若心外見法。而生分別。直饒廣作",
    "T48n2016_013:0488a17": "勝妙之事。亦非究竟。",
    "T48n2016_013:0488a18": "問。心性本淨。寂照無遺。何假智光而為鑒達。",
    "T48n2016_013:0488a19": "答。心是正因。雖然了照。以客塵煩惱所遮。若",
    "T48n2016_013:0488a20": "無智慧了因。而不能顯。古德云。智照心原。即",
    "T48n2016_013:0488a21": "是了因。如空與日。略有十義。以辯難思。一謂",
    "T48n2016_013:0488a22": "日與空。非即非離。二非住非不住。三如日善",
    "T48n2016_013:0488a23": "作破暗良緣。顯空之要。四雖復滅暗顯空。空",
    "T48n2016_013:0488a24": "無損益。五理實無損。事以推之暗蔽永除。性",
    "T48n2016_013:0488a25": "乃無增。空界所含。萬像皆現。六而此虛空。性",
    "T48n2016_013:0488a26": "雖清淨。若無日光。則有暗起。七非以虛空。空",
    "T48n2016_013:0488a27": "故。自能除暗。暗若除者。必假日光。八日若無",
    "T48n2016_013:0488a28": "空。無光無照。空若無日暗不自除。九然此暗",
    "T48n2016_013:0488a29": "性。無來無去。日之體相。亦不生不滅。十但有",
    "T48n2016_013:0488b01": "日照空。則乾坤洞曉。以智慧日。照心性空。亦",
    "T48n2016_013:0488b02": "復如是。釋曰。一智與心。非即非離。云何非即。",
    "T48n2016_013:0488b03": "以智是能照。心。是所照。能所異故。云何非離。",
    "T48n2016_013:0488b04": "智是心之用。用不離體故。二非住非不住。云",
    "T48n2016_013:0488b05": "何非住。智性離故。云何非不住。與心相應故。",
    "T48n2016_013:0488b06": "三智能破客塵。顯了心性。四智雖去塵現性。",
    "T48n2016_013:0488b07": "而心本無隱顯。五心雖本空。要盡客塵。方能",
    "T48n2016_013:0488b08": "普現法界。六心雖清淨。若無智光。則為客塵",
    "T48n2016_013:0488b09": "所蔽。七非心自空。不染客塵。塵若除者。要因",
    "T48n2016_013:0488b10": "智光。八智無心不照。心無智不明。九客塵。雖",
    "T48n2016_013:0488b11": "盡。本無來去。智雖起照。亦無生滅。十但得智",
    "T48n2016_013:0488b12": "光。則心性湛然寂照。法界洞朗。究竟清淨。故",
    "T48n2016_013:0488b13": "知萬法無修。策修而至無修。本性雖空。亦由",
    "T48n2016_013:0488b14": "修空而顯空。今宗鏡所錄。深有所以。只為眾",
    "T48n2016_013:0488b15": "生無智不修。而墮愚闇。不照心性。枉陷輪迴。",
    "T48n2016_013:0488b16": "若不得宗鏡之智光。何由顯於心寶。且眾生",
    "T48n2016_013:0488b17": "無漏智性。本自具足。以客塵所蔽。似鏡昏塵。",
    "T48n2016_013:0488b18": "但能知鏡本明。塵即慚盡。客塵盡處。真性朗",
    "T48n2016_013:0488b19": "然。如大涅槃經云。如大村外。有娑羅林。中有",
    "T48n2016_013:0488b20": "一樹。先林而生。足一百年。是時林主。灌之以",
    "T48n2016_013:0488b21": "水。隨時修治。其樹陳朽。皮膚枝葉。悉皆脫落。",
    "T48n2016_013:0488b22": "唯貞實在。如來亦爾。所有陳故。悉已除盡。唯",
    "T48n2016_013:0488b23": "有一切真實法在。所以一鉢和尚歌云。萬代",
    "T48n2016_013:0488b24": "金輪聖王子。只者真如靈覺是。菩提樹下度",
    "T48n2016_013:0488b25": "眾生。度盡眾生出生死。不生死。真丈夫。無形",
    "T48n2016_013:0488b26": "無相大毘盧。塵勞滅盡真如在。一顆圓明無",
    "T48n2016_013:0488b27": "價珠。",
    "T48n2016_013:0488b28": "宗鏡錄卷第十三"
}