{
    "T38n1767_018:0142b02": "2大般涅槃經疏卷第十八",
    "T38n1767_018:0142b04": "隋章安頂法師撰",
    "T38n1767_018:0142b05": "唐天台沙門湛然再治",
    "T38n1767_018:0142b06": "梵行品二之餘",
    "T38n1767_018:0142b07": "問：第一義空何得有業有報？答：此寄有以明",
    "T38n1767_018:0142b08": "無、寄無以明有，不有不無即第一義。空空者，",
    "T38n1767_018:0142b09": "為三，謂歎、釋、結。歎者，此是凡小所迷沒處。是",
    "T38n1767_018:0142b10": "有是無，正釋也。一云：是有是無是二章門，後",
    "T38n1767_018:0142b11": "言是是，還牒上兩是；又言非是者，兩是皆空。",
    "T38n1767_018:0142b12": "二云：上明有無兩境皆空，下明權實二智皆",
    "T38n1767_018:0142b13": "空，是是即權智，非是即實智。今更作三句責。",
    "T38n1767_018:0142b14": "為空境名空空？為空來空智名空空？為空來",
    "T38n1767_018:0142b15": "空能空之法名空空耶？若直空境空智，此猶",
    "T38n1767_018:0142b16": "是偏，未得名圓。若將空來空空，乃是圓正中",
    "T38n1767_018:0142b17": "道之空。《大品》云「一切諸法悉皆是空，是空亦",
    "T38n1767_018:0142b18": "空。」有兩師不同，一云：一切法空者，空猶未妙，",
    "T38n1767_018:0142b19": "今更將空來空此空。二云：不爾，前一切法已",
    "T38n1767_018:0142b20": "是妙空，今空亦空，只能空之法亦空。河西同",
    "T38n1767_018:0142b21": "後解，故云或謂萬法雖空而智體不空，遣破",
    "T38n1767_018:0142b22": "惑情故曰空空。是有亦空、是無亦空，下句即",
    "T38n1767_018:0142b23": "云：前計既空智不獨有，真悟之心理無並照。",
    "T38n1767_018:0142b24": "雖無並照，遣義可知。有漏空無漏空，人多重",
    "T38n1767_018:0142b25": "無漏空，將有漏空輕。有漏空、無漏空，二空體",
    "T38n1767_018:0142b26": "一，豈應輕重？萬法既寂，智體又空，蓋謂妙空，",
    "T38n1767_018:0142b27": "非二乘所及。有人言：大空即般若空者，色大",
    "T38n1767_018:0142b28": "故般若大。《釋論》解大空有事理。事者，東方空",
    "T38n1767_018:0142b29": "乃至十方空。理者，即涅槃第一義空。《大品》指",
    "T38n1767_018:0142c01": "涅槃，涅槃般若更互相顯。今約三諦釋十一",
    "T38n1767_018:0142c02": "空。內空者，真諦空。外空者，俗諦空。內外空者，",
    "T38n1767_018:0142c03": "即二俱空。有為空者，生死俗空。無為空者，",
    "T38n1767_018:0142c04": "涅槃真空。無始空者，三諦相即，不見元祖，名",
    "T38n1767_018:0142c05": "無始空。性空者，三諦體性本來自空，故名",
    "T38n1767_018:0142c06": "性空。第一義空者，真即是中、中即是真，名",
    "T38n1767_018:0142c07": "第一義空。空空者，一空一切空。大空者，三",
    "T38n1767_018:0142c08": "諦俱空。後歎文，亦約三諦為歎。三諦相即，",
    "T38n1767_018:0142c09": "諸凡小聖所迷沒處。是有是無者，雙照二",
    "T38n1767_018:0142c10": "諦，故言兩是；一一諦悉備真中，故言空空。是",
    "T38n1767_018:0142c11": "是非是者，單照一諦即具空假，空故是是、假",
    "T38n1767_018:0142c12": "故非是，即備中道，故言空空。若雙若隻若",
    "T38n1767_018:0142c13": "三若一，皆不可思議，具足無缺，故非凡小",
    "T38n1767_018:0142c14": "所議。「善男子菩薩」下，第三結歎。「我今於」下，第",
    "T38n1767_018:0142c15": "三明利益。又二：一明悟空；二「住是地已」下，說",
    "T38n1767_018:0142c16": "功能即是前離後得之意。「善男子菩薩住是",
    "T38n1767_018:0142c17": "地中」去，第二廣辨知見。知見廣遠，良由空寂，",
    "T38n1767_018:0142c18": "亦是即寂而照。文為四：一明知見、二無所得、",
    "T38n1767_018:0142c19": "三會通、四結歎。即寂而照故明知見，即照而",
    "T38n1767_018:0142c20": "寂故無所得。得無所得其性不二，是故會通。",
    "T38n1767_018:0142c21": "此法奇特，是故稱歎。初文為二：一知十三法、",
    "T38n1767_018:0142c22": "二得八種知見、三得四無閡智。初文云「行即",
    "T38n1767_018:0142c23": "是心，緣即是境。」性即是內，相即是外。親者為",
    "T38n1767_018:0142c24": "因，疏者為緣。「復次知而不見」下，第二明八知",
    "T38n1767_018:0142c25": "見：一知非處、二知是處、三知共行、四知因",
    "T38n1767_018:0142c26": "果、五知轉障、六知佛性、七知二諦、八知二智。",
    "T38n1767_018:0142c27": "知外道邪法，是知非處。知善惡報，是知處。知",
    "T38n1767_018:0142c28": "常無常四德等，是知共行。求大乘，是知因。到",
    "T38n1767_018:0142c29": "彼岸，是知果。身戒心慧，是知轉障。佛性為三：",
    "T38n1767_018:0143a01": "一據凡夫、二據十住、三就諸佛。不知不見是",
    "T38n1767_018:0143a02": "知真，亦知亦見是知俗。惠施等是知權，不見",
    "T38n1767_018:0143a03": "所施等是知實。「迦葉白佛」下，第三明四無閡",
    "T38n1767_018:0143a04": "智。又二：前問、次答。答為三：一章門、二釋、三",
    "T38n1767_018:0143a05": "料簡。初如文。次釋為五：一就世諦釋、二就出",
    "T38n1767_018:0143a06": "世釋、三就無著釋、四就譬釋、五就往因釋。初",
    "T38n1767_018:0143a07": "世諦釋者，法者，知法及法名字；義者，知法下",
    "T38n1767_018:0143a08": "義及名下義；詞者，音聲清雅分別了亮；樂說",
    "T38n1767_018:0143a09": "者，能宛轉變換無窮無盡。隨字論者，定其文",
    "T38n1767_018:0143a10": "字善識字體。正音論者，正其音詞分明切齒。",
    "T38n1767_018:0143a11": "闡陀者，法句論亦言合聲，如合聲唄。河西云：",
    "T38n1767_018:0143a12": "即是此間詠歌聲也。又言：唯是外法。未必全",
    "T38n1767_018:0143a13": "爾，乃是偈聲通於內外。「復次」下，次就出世釋",
    "T38n1767_018:0143a14": "者，知三乘義悉皆歸一。三就無著釋，為二：初",
    "T38n1767_018:0143a15": "釋、次論義。他云是遣執釋，今依難意為無著",
    "T38n1767_018:0143a16": "釋。「迦葉」下，論義，先問、次答。初迦葉難意云知",
    "T38n1767_018:0143a17": "即是著，佛答以無著故知。四就譬釋中，初舉",
    "T38n1767_018:0143a18": "六譬釋法無閡解，還指六譬釋義無閡解。言",
    "T38n1767_018:0143a19": "地持者，持眾生非眾生。《勝鬘》云「大地持四重",
    "T38n1767_018:0143a20": "擔，謂山、海、草木、眾生。」彼廣此略。山取壓地，地",
    "T38n1767_018:0143a21": "取安山，互相持故。眼能持光，有二解：優樓迦",
    "T38n1767_018:0143a22": "計眼光與意合時能見，借此為譬。二云非借",
    "T38n1767_018:0143a23": "外義，眼有清淨四大之色，因外光能見。「善男",
    "T38n1767_018:0143a24": "子菩薩」下，五就往因釋。「善男子聲聞緣覺」下，",
    "T38n1767_018:0143a25": "第三料簡。又二：初料簡、後論義。初為三：一",
    "T38n1767_018:0143a26": "明二乘無無閡、二別釋、三總結。初如文。次別",
    "T38n1767_018:0143a27": "釋中，先釋緣覺、次聲聞。「迦葉」下，二論義，先",
    "T38n1767_018:0143a28": "問、次答。答為三：一正答、二開昔權、三顯今",
    "T38n1767_018:0143a29": "實，如文。「迦葉白」下，第二明無所得知見。又三：",
    "T38n1767_018:0143b01": "一明無所得、二引偈證、三無得而得。初又三：",
    "T38n1767_018:0143b02": "一問、二答、三領解。問又三：初領指前文。前",
    "T38n1767_018:0143b03": "文已遠，故言梵行。次「菩薩知見」下，正難。三「云",
    "T38n1767_018:0143b04": "何如來」下，結難。佛答又二：初歎其問；次正答，",
    "T38n1767_018:0143b05": "又二：先正答、次結正簡邪。初正答中凡十復",
    "T38n1767_018:0143b06": "次。得無得相對，得者非謂得中之得，乃是無",
    "T38n1767_018:0143b07": "得之得。此無非是析滅之無，是體達無。十對",
    "T38n1767_018:0143b08": "者，所謂得無得、倒無倒、智慧無明、涅槃諸",
    "T38n1767_018:0143b09": "有、大乘小乘、方等三藏、真空生死、常無常、",
    "T38n1767_018:0143b10": "真空五見、菩提二乘。「次善男子汝之所問」下，",
    "T38n1767_018:0143b11": "結，如文。《大品》明諸有二者是有所得，諸無二",
    "T38n1767_018:0143b12": "者名無所得云云。「迦葉白佛」下，三領解，又二：",
    "T38n1767_018:0143b13": "有領解有得益、次引偈證者。如來上云於此，",
    "T38n1767_018:0143b14": "正在雙樹，云何更指雙樹？解言：直是語法，未",
    "T38n1767_018:0143b15": "必別處指此雙樹。二云：見聞不同，寧有定所？",
    "T38n1767_018:0143b16": "假使異處，指此何妨。此偈是第二出，釋得無",
    "T38n1767_018:0143b17": "得。文為二：一舉偈請問、二釋偈為答。答為",
    "T38n1767_018:0143b18": "三：一別釋、二總釋、三結釋。別又三：一略標、",
    "T38n1767_018:0143b19": "二重問、三正釋。釋中二：先誡許、次正答。答",
    "T38n1767_018:0143b20": "中凡有八番，前六番正釋、後二明不果得。說",
    "T38n1767_018:0143b21": "一一並前釋上半、後釋下半，又須望下總釋",
    "T38n1767_018:0143b22": "之意。舊釋此偈，本有煩惱即是昔本，今無涅",
    "T38n1767_018:0143b23": "槃即是昔今，不得云是今日之今。何者？今有",
    "T38n1767_018:0143b24": "涅槃故。若天魔梵說言如來有煩惱者，無有",
    "T38n1767_018:0143b25": "是處，此乃今日佛果不為三世所攝。如此釋",
    "T38n1767_018:0143b26": "文一往得去，不遣他難。只為昔日有無無常，",
    "T38n1767_018:0143b27": "後乃是常，還是本無今有，焉能遣疑？興皇云：",
    "T38n1767_018:0143b28": "本無今有皆是隨緣。本有煩惱，非有說有；今",
    "T38n1767_018:0143b29": "無涅槃，非無說無。若天魔梵能解此者，說言",
    "T38n1767_018:0143c01": "如來有煩惱者，無有是處。遣難釋文，二塗俱",
    "T38n1767_018:0143c02": "了。今謂乃是總答中意。若別釋文，猶自未去。",
    "T38n1767_018:0143c03": "此之偈意為化眾生，眾生唯作善惡之見，謂",
    "T38n1767_018:0143c04": "昔有惡今則有善，二乘作真俗不一之見，菩",
    "T38n1767_018:0143c05": "薩作三諦各別之見，文殊作三諦相即之解，",
    "T38n1767_018:0143c06": "亦是四門四悉等解。豈可只作如上諸人一",
    "T38n1767_018:0143c07": "種解耶？私謂：如來自作八重解釋，佛意乃將",
    "T38n1767_018:0143c08": "此八為式，當知其義遍一切法。若如諸師各",
    "T38n1767_018:0143c09": "一種見，佛何不唯一種釋耶？欲許諸師一一",
    "T38n1767_018:0143c10": "皆是。若欲非之，假使諸釋寧得佛意？略如章",
    "T38n1767_018:0143c11": "安四悉故悉是、離悉故俱非。故知四出則四",
    "T38n1767_018:0143c12": "是，各計亦四非。四非故一切俱非，四是故八",
    "T38n1767_018:0143c13": "番皆是。故更總釋以總冠別，方稱佛旨。四悉",
    "T38n1767_018:0143c14": "四門，具如前釋。「如來普為」下，第二總釋。總成",
    "T38n1767_018:0143c15": "前意，故知言有不有、言無不無，皆為利益，悉",
    "T38n1767_018:0143c16": "皆無定，隨國土人其相不同，是故輕重、犯不",
    "T38n1767_018:0143c17": "犯異。「善男子一切世諦」下，第三總結釋。皆以",
    "T38n1767_018:0143c18": "生死為世，涅槃為第一義。有時說世謂第一",
    "T38n1767_018:0143c19": "義，或說諸法空寂即是生死謂說第一義，或",
    "T38n1767_018:0143c20": "說妙有常住即是第一義，人謂是生死。如來",
    "T38n1767_018:0143c21": "說空欲明不空、說有欲明不有，眾緣皆作有",
    "T38n1767_018:0143c22": "無之見。「善男子是故汝上不應難言」下，第三",
    "T38n1767_018:0143c23": "明無得而得。又三：先標、次問、三答。初標如",
    "T38n1767_018:0143c24": "文。次問中二：先問、次難。初問者，若有得，應",
    "T38n1767_018:0143c25": "是無常。自有法、譬、合。「夫道者非色」下，次難。若",
    "T38n1767_018:0143c26": "常，則應無得。三佛答，為二：先答初問、次答後",
    "T38n1767_018:0143c27": "難。初文先汎明道有二種，常道雖得而非無",
    "T38n1767_018:0143c28": "常。「道與菩提悉皆名常」下，第二正答。今云道",
    "T38n1767_018:0143c29": "定圓常，本來有之，為惑所覆，斷惑復本，義言",
    "T38n1767_018:0144a01": "其得，得而是常。次「善男子道者雖無色像」下，",
    "T38n1767_018:0144a02": "答後難，為三：法、譬、合。初法說。次「如眾生心」下，",
    "T38n1767_018:0144a03": "譬說。然實是常，能修者得、不修不得。「善男子",
    "T38n1767_018:0144a04": "見有二種」下，第三會通，又為二：一會通、二論",
    "T38n1767_018:0144a05": "義。初會通者，會前所說知見等法皆有似真，",
    "T38n1767_018:0144a06": "似是相貌，了了即真。真又為二：一菩薩了了、",
    "T38n1767_018:0144a07": "二如來了了。此下盡卷是會通兩章，如文。",
    "T38n1767_018:0144a08": "梵行品之三",
    "T38n1767_018:0144a09": "起卷是第二論義，有問答。問為二：一問同世",
    "T38n1767_018:0144a10": "間、二問異世不知。答為二：先正答、次結。初",
    "T38n1767_018:0144a11": "答為三：初明異世間、二明同世間、三非世非",
    "T38n1767_018:0144a12": "出世。異故即世間不知，不知十二部經。或同",
    "T38n1767_018:0144a13": "者，世間橫計微塵等生，計世界有邊為終、無",
    "T38n1767_018:0144a14": "邊為無終，皆墮斷常。舊云無始無終，有兩解：",
    "T38n1767_018:0144a15": "一云無始無明全無始終；二云無始無明",
    "T38n1767_018:0144a16": "有始有終，無有一始在此無始之初者，故知",
    "T38n1767_018:0144a17": "有始，而復終於佛果。此之兩解，同於此中橫",
    "T38n1767_018:0144a18": "計斷常。十一空中明無始空，為破此始亦破",
    "T38n1767_018:0144a19": "此終。「於如是事」下，第三明非世出世。若菩薩",
    "T38n1767_018:0144a20": "知謗言不知，即是謗人。言無菩提，即是謗法。",
    "T38n1767_018:0144a21": "次結，如文。「爾時迦葉」下，第四說偈結歎。他云：",
    "T38n1767_018:0144a22": "初半行歎大慈，次一行半歎大悲，後兩偈結",
    "T38n1767_018:0144a23": "歎。今謂初半行如前，次半行歎大悲，次世醫",
    "T38n1767_018:0144a24": "者一行半歎大喜，喜之所離故言不發，喜之",
    "T38n1767_018:0144a25": "所得故言甘露。「眾生既服」下半行是歎大捨，",
    "T38n1767_018:0144a26": "次一行結歎，如文。「說是偈」下，是第三明戒為",
    "T38n1767_018:0144a27": "梵行。開善云：前明深梵行，此明淺梵行。是義",
    "T38n1767_018:0144a28": "不然。以戒為本，故能化他。就文為三：一持戒、",
    "T38n1767_018:0144a29": "二護法、三六念。以持戒故能護法，以護法故",
    "T38n1767_018:0144b01": "能修念，次第相成，法爾故也。持戒為二：初略",
    "T38n1767_018:0144b02": "明持戒、次廣明得失。初文有問答。問為二：初",
    "T38n1767_018:0144b03": "領旨、後正難。難中為兩：先難同世，若世間不",
    "T38n1767_018:0144b04": "知見覺，菩薩亦應不知見覺；次難異世。佛答",
    "T38n1767_018:0144b05": "有二：先開兩章、次釋兩章。「汝言有何異」下，釋",
    "T38n1767_018:0144b06": "兩章門。先明不異，即釋同章。有同有異，不一",
    "T38n1767_018:0144b07": "向同，如文。「菩薩聞是」下，第二釋異章門。又二：",
    "T38n1767_018:0144b08": "先明聞經故得三法、次明三法相資。初文具",
    "T38n1767_018:0144b09": "明三法，皆戒為本。「以修慧」下，第二明三法相",
    "T38n1767_018:0144b10": "資。文略，故但言二：初明慧資戒、二明戒資慧。",
    "T38n1767_018:0144b11": "「迦葉復言」下，第二廣辨得失，有問有答。答又",
    "T38n1767_018:0144b12": "二：先舉不淨持戒不能相資、次明淨戒正答",
    "T38n1767_018:0144b13": "問。初文又二：初明不淨、次無相資。有四不",
    "T38n1767_018:0144b14": "淨：一為有，如難陀云云。二性不定，或時能持或",
    "T38n1767_018:0144b15": "不能持。三非畢竟，不能從始至終永永長持。",
    "T38n1767_018:0144b16": "四不為眾生，無廣大意，自局在己，不兼利他。",
    "T38n1767_018:0144b17": "「菩薩摩訶薩」下，第二明於淨戒正答其問，亦",
    "T38n1767_018:0144b18": "二：先明淨戒、次明相資。初淨中，四淨對前四",
    "T38n1767_018:0144b19": "不淨戒，非戒即對前無始終。戒非戒非是五",
    "T38n1767_018:0144b20": "戒律儀等，乃以無戒無持為戒，此是畢竟淨",
    "T38n1767_018:0144b21": "戒。「於戒淨中」下，第二明相資之力。又二：初三",
    "T38n1767_018:0144b22": "法相資、次五法佐助。相資中，次第傳傳釋前",
    "T38n1767_018:0144b23": "句。於中二：初因戒故釋不悔，又有法、譬、合。譬",
    "T38n1767_018:0144b24": "有三譬。次「以淨戒故」下，次釋歡喜。又二：先明",
    "T38n1767_018:0144b25": "三相、次明悅樂。初文為三：初明持喜、二明毀",
    "T38n1767_018:0144b26": "憂、三雙明二義。前二各有法、譬、合。於第三雙",
    "T38n1767_018:0144b27": "明持犯中二：先譬、次合。初中牛譬經教，女譬",
    "T38n1767_018:0144b28": "稟者，酪缾譬破戒，漿缾譬持戒，至城欲賣譬",
    "T38n1767_018:0144b29": "俱求當果以因貿果云云。脚跌譬命終，二缾俱",
    "T38n1767_018:0144c01": "破譬身壞，憂喜譬持毀。漿缾者，已𤛓得酥，止",
    "T38n1767_018:0144c02": "餘漿汁，所直不多不得亦閑，譬持戒人已修",
    "T38n1767_018:0144c03": "得道，只餘殘命，命存亦善、不存亦閑。若也酪",
    "T38n1767_018:0144c04": "缾全未𤛓酥，失酪酥亡，譬破戒人未得修道，",
    "T38n1767_018:0144c05": "此命若終，其道亦失，是故憂畏。次「持戒」下，合，",
    "T38n1767_018:0144c06": "如文。次「心歡喜故則便思惟」下，釋悅樂，又二：",
    "T38n1767_018:0144c07": "初正釋、後論義。論義中，先問、後答。答中有四",
    "T38n1767_018:0144c08": "重解釋，後展轉深入，成大涅槃皆由於戒。然",
    "T38n1767_018:0144c09": "五受根中則樂淺喜深，禪定之中則喜淺樂",
    "T38n1767_018:0144c10": "深，各有所據，今同禪支。次明五法佐助中，言",
    "T38n1767_018:0144c11": "得五涅槃者，即脫五陰。涅槃非五，脫五陰縛",
    "T38n1767_018:0144c12": "名五涅槃。「善男子若我弟子」下，第二明護法。",
    "T38n1767_018:0144c13": "護法即是護戒，護戒既牢即是持戒，持戒不",
    "T38n1767_018:0144c14": "牢由無護法心。又二：先訶毀法、次勸護法。初",
    "T38n1767_018:0144c15": "訶毀又三：一正訶破戒、二訶求有作業、三訶",
    "T38n1767_018:0144c16": "是處非處。然極猥人無過破戒，一無所用。文",
    "T38n1767_018:0144c17": "云「寧當不受不持，不用毀戒而受讀之。」問：上",
    "T38n1767_018:0144c18": "文為僕趨令讀誦，今文寧可不受不持，兩言",
    "T38n1767_018:0144c19": "相反者何耶？答：此各有意。前明汲引百方令",
    "T38n1767_018:0144c20": "入，今誡人師令無瑕犯。初訶毀中不出三業：",
    "T38n1767_018:0144c21": "初是訶身、次是訶心、三是訶口。初文者，若人",
    "T38n1767_018:0144c22": "受持戒，所有弟子亦學是師；自既不正，號令",
    "T38n1767_018:0144c23": "不嚴。次「當正身心」下，第二訶求有。若求三有",
    "T38n1767_018:0144c24": "名為輕躁，不求果報名為沈審。望有修因是",
    "T38n1767_018:0144c25": "則名為，為有造業。三「莫非時說」下，第三訶離",
    "T38n1767_018:0144c26": "是處非處。審能弘宣，須離此等諸非法處。莫",
    "T38n1767_018:0144c27": "不請者，然與不請之友相乖。釋云：事須適時。",
    "T38n1767_018:0144c28": "今正須請，莫滅法說。不持戒說、不護法說，是",
    "T38n1767_018:0144c29": "滅法說。熾然世法說者，即是求有，造業而說。",
    "T38n1767_018:0145a01": "他解：多以世典詩書添足，令他不信，名熾世",
    "T38n1767_018:0145a02": "法。今不爾，於所說中增長苦集是熾世法。「善",
    "T38n1767_018:0145a03": "男子若欲受持」下，第二勸讚護法。他云：先列",
    "T38n1767_018:0145a04": "十智、次勸淨心。今初言自他欲受持者，信故",
    "T38n1767_018:0145a05": "名受、不忘為持，即是自行。口所說者，謂化他",
    "T38n1767_018:0145a06": "也。涅槃宗體，行教用果。前說佛性為宗，後說",
    "T38n1767_018:0145a07": "見性為果，兩塗並使三業清淨。「復次善男子」",
    "T38n1767_018:0145a08": "下，第三明六念。《大品》中明十念八念，小乘亦",
    "T38n1767_018:0145a09": "有六念，即是晨朝唱者。一念何年月日、二念",
    "T38n1767_018:0145a10": "戒臘年月、三念施食法、四念三衣長應說淨、",
    "T38n1767_018:0145a11": "五念不別眾食、六念有病應治，皆各有意。今",
    "T38n1767_018:0145a12": "此六念，為梵行者居於林野有懷恐怖，令修",
    "T38n1767_018:0145a13": "六念，前三念他、後三念自。戒施是自因，生天",
    "T38n1767_018:0145a14": "是自果。戒是止善，施是行善。天有近果遠果",
    "T38n1767_018:0145a15": "云云。就文為二：先唱數列章。「云何」下，解釋六",
    "T38n1767_018:0145a16": "念，即為六章。念佛章為二：先念佛果、後念佛",
    "T38n1767_018:0145a17": "因。念因是念往因；念果是念現果，由何因得",
    "T38n1767_018:0145a18": "今果。念果為四，謂兩章、兩釋。初立十號、眾德",
    "T38n1767_018:0145a19": "兩章門；次釋十號、眾德兩章。釋十號是釋名",
    "T38n1767_018:0145a20": "下義，釋眾德是釋體下義。先列十號章門。《成",
    "T38n1767_018:0145a21": "論》與《阿含》皆合無上士與調御丈夫為一號，至",
    "T38n1767_018:0145a22": "世尊十數方滿。今經與《釋論》開無上士與調",
    "T38n1767_018:0145a23": "御為兩，至佛則十名已足。總結上德十號，具",
    "T38n1767_018:0145a24": "足為世所尊，就別釋中不稱世尊，但言婆伽",
    "T38n1767_018:0145a25": "婆，此是佛之總名，將代世尊。「常不變易」下，二",
    "T38n1767_018:0145a26": "列眾德章門。三「以知法」下，釋眾德章。前文皆",
    "T38n1767_018:0145a27": "略直釋，最後大法師一事還以前七善為釋。",
    "T38n1767_018:0145a28": "知我能持戒，能說大乘，復知中道，名大法師。",
    "T38n1767_018:0145a29": "知小乘遍道，皆非法師。「云何名如來」下，第四",
    "T38n1767_018:0145b01": "釋十號。梵云多陀阿伽度，舊但以乘如實道",
    "T38n1767_018:0145b02": "來成正覺一義以釋如來。《釋論》四義釋如來，",
    "T38n1767_018:0145b03": "謂如來、如去、如解、如說。依三世佛學十二部",
    "T38n1767_018:0145b04": "經，修十一空而得成佛，故名如來。去離生死，",
    "T38n1767_018:0145b05": "永免諸惡，即是如去。如如而解，如如而說。亦",
    "T38n1767_018:0145b06": "是說我所解，解我所說。此中三復次，前後二",
    "T38n1767_018:0145b07": "復次是如說義，中一是如來義，如去在善逝",
    "T38n1767_018:0145b08": "中，如解在世間解中。「云何為應」，梵云阿羅訶，",
    "T38n1767_018:0145b09": "有三義，謂殺賊、不生、應供。此中但云應，不言",
    "T38n1767_018:0145b10": "供。有五復次，為兩：前四以殺賊為釋，後一以",
    "T38n1767_018:0145b11": "應供為解。前殺賊兼不生，以破陰魔故即是",
    "T38n1767_018:0145b12": "不生。「云何正遍知」下，是第三號。又二：初正釋、",
    "T38n1767_018:0145b13": "次「云何不遍」下反釋。初文者，梵云三藐三佛",
    "T38n1767_018:0145b14": "陀，有五復次，前四是佛能知四法皆悉遍故。",
    "T38n1767_018:0145b15": "言因苦行定得苦果者，外道苦行。後一斥小。「云",
    "T38n1767_018:0145b16": "何明行足」，是第四號。梵云毘侈遮羅那，有四",
    "T38n1767_018:0145b17": "復次，前一就脚足釋、後三就滿足釋，皆先舉",
    "T38n1767_018:0145b18": "世譬、次用佛合。明者名呪，般若是大明呪，因",
    "T38n1767_018:0145b19": "呪得解，即解脫也。吉者菩提，果名涅槃，因於",
    "T38n1767_018:0145b20": "菩提得涅槃故。三明者，菩薩明是因，佛明是",
    "T38n1767_018:0145b21": "果。無明明三解：一云無明是惑、明是解，用明",
    "T38n1767_018:0145b22": "解斷無明，故云無明明。二云畢竟空境，不當",
    "T38n1767_018:0145b23": "明與無明，而能生明及以無明，故言無明明。",
    "T38n1767_018:0145b24": "又一解，前分菩薩佛者作異解，後舉無明明",
    "T38n1767_018:0145b25": "作不異解。佛與菩薩俱是無明明，無明即明",
    "T38n1767_018:0145b26": "云云。「云何善逝」，第五號。梵名阿耨多羅，亦言修",
    "T38n1767_018:0145b27": "伽陀，亦言修伽度。有三復次，最後復次有法",
    "T38n1767_018:0145b28": "譬合。初中云善名高者，辨於高勝。逝名不高",
    "T38n1767_018:0145b29": "者，雖出生死而不捨，就佛心為言。善知識者，",
    "T38n1767_018:0145c01": "即是道品。「云何世間解」，第六號。梵云路伽憊。",
    "T38n1767_018:0145c02": "世間有三，謂五陰、眾生、國土。此中六復次，即",
    "T38n1767_018:0145c03": "六世間：一五陰、二五欲、三國土、四眾生、五",
    "T38n1767_018:0145c04": "詺佛為世間、六照世名世間。「云何無上士」，第",
    "T38n1767_018:0145c05": "七號。梵云富樓沙。有五復次，開斷惑不斷惑",
    "T38n1767_018:0145c06": "義。文云體大涅槃無新無故者，過去諸佛已",
    "T38n1767_018:0145c07": "成名故，眾生是當成名新。無新無故即無已",
    "T38n1767_018:0145c08": "當，此任理之體達也。若為緣云有新故已當",
    "T38n1767_018:0145c09": "也。「云何調御」下，第八號。梵云曇藐波羅提。先",
    "T38n1767_018:0145c10": "明丈夫，次明調御。丈夫又二：先明能調，開二",
    "T38n1767_018:0145c11": "章門，能調即如來，所調即眾生；後釋兩章。「如",
    "T38n1767_018:0145c12": "來實非」下，釋能調實非丈夫，方便示為能調",
    "T38n1767_018:0145c13": "丈夫。「一切男女」下，釋所調。丈夫具足四法乃",
    "T38n1767_018:0145c14": "名丈夫，若無四法行同畜生。《大論》亦云「人頭",
    "T38n1767_018:0145c15": "鹿，鹿頭人云云。」如御馬者，以此四種法釋能調",
    "T38n1767_018:0145c16": "利鈍不同，如快馬見鞭、鈍馬痛手，利人說生、",
    "T38n1767_018:0145c17": "鈍說老死。如《大論》野干云云。「云何天人師」，第九",
    "T38n1767_018:0145c18": "號。梵云舍多提婆魔㝹舍喃。有十二復次，初",
    "T38n1767_018:0145c19": "兩復次釋師；次五復次釋天，並用勝義釋天；",
    "T38n1767_018:0145c20": "次四復次釋人。言驕慢者，非惡驕慢，欲立丈",
    "T38n1767_018:0145c21": "夫弘護三寶，復能破慢。次一復次，總釋天人",
    "T38n1767_018:0145c22": "師，如文。「云何名佛」釋第十號，前釋名、後歎德。",
    "T38n1767_018:0145c23": "梵云佛陀耶，亦云佛陀四耶。此翻覺者，亦言",
    "T38n1767_018:0145c24": "教寤，前緣覺者亦同此義，故覺應是正，如支",
    "T38n1767_018:0145c25": "佛翻為獨覺，不言獨教。地人云自覺覺他，復",
    "T38n1767_018:0145c26": "言他覺，此太煩矣。「婆伽婆」下，釋第十一。或謂",
    "T38n1767_018:0145c27": "是世尊彼此之異。何者？前列章云世尊釋章",
    "T38n1767_018:0145c28": "釋婆伽婆，故知是也。此恐不爾。世尊，梵云路",
    "T38n1767_018:0145c29": "伽那他，此稱世尊。龍樹釋婆伽婆為四：一能",
    "T38n1767_018:0146a01": "破煩惱、二有功德、三巧分別、四好名聲。今具",
    "T38n1767_018:0146a02": "四義，初一復次釋破煩惱、次一復次釋有功",
    "T38n1767_018:0146a03": "德、三一復次釋巧分別、四一復次釋好名聲。",
    "T38n1767_018:0146a04": "初是釋破煩惱，可見。次「又能成就」下，釋有功",
    "T38n1767_018:0146a05": "德，成就善法正是功德。三「又能善解」下，釋巧",
    "T38n1767_018:0146a06": "分別。四「有大名聞」下，釋有聲名。餘三復次，屬",
    "T38n1767_018:0146a07": "釋功德。當知婆伽婆有無量功德，功德據內；",
    "T38n1767_018:0146a08": "世尊者為世所尊，此即據外。今將婆伽婆代",
    "T38n1767_018:0146a09": "世尊，非即名世尊。文有二義：前七釋四義、後",
    "T38n1767_018:0146a10": "一復次勸修。「善男子何故」下，是二念佛因。欲",
    "T38n1767_018:0146a11": "明得果，謂久修因。文為二：前徵起、次正釋。釋",
    "T38n1767_018:0146a12": "中二：先明六度四等為因、後明五十四心為",
    "T38n1767_018:0146a13": "因。於中云無為心者，非謂常住，謂無所為作。",
    "T38n1767_018:0146a14": "無心無無心，雙捨此二。非但無心，亦無無心、無",
    "T38n1767_018:0146a15": "無記心。光宅云：常住佛果有二無記，一知解",
    "T38n1767_018:0146a16": "無記、二果報無記。即違今經。修因之時尚無",
    "T38n1767_018:0146a17": "無記，云何佛果猶有無記？無報心者，不求果",
    "T38n1767_018:0146a18": "報。不住心者，無住著。無常心者，無所定執。無",
    "T38n1767_018:0146a19": "多少心者，不厚此薄彼。界知心者，分別諸法",
    "T38n1767_018:0146a20": "各有界分。生界知心者，即生滅界。住界知心",
    "T38n1767_018:0146a21": "者，知常住不滅界。自在界心者，於常無常皆",
    "T38n1767_018:0146a22": "悉不生通達自在。生界者知俗，住界是知真，",
    "T38n1767_018:0146a23": "自在是知中。「云何念法」下，第二念。舊云二：先",
    "T38n1767_018:0146a24": "念別體法；「唯此正法」下，念一體法。今不爾。文",
    "T38n1767_018:0146a25": "云「最上最妙，能令眾生得現在果。」若準藏通，",
    "T38n1767_018:0146a26": "能得現果而非上妙，別是上妙而非現果，動",
    "T38n1767_018:0146a27": "經無量阿僧祇劫。唯圓上妙能得現果，當知",
    "T38n1767_018:0146a28": "是圓一體之法。「云何念僧」下，即第三念。舊亦",
    "T38n1767_018:0146a29": "為二：先明別體事和僧；「不可覩見」下，次明一",
    "T38n1767_018:0146b01": "體理和僧。今明不爾。文云「受正直法」，三教非",
    "T38n1767_018:0146b02": "直，唯有圓僧是正直法。「云何念戒」，是第四念。",
    "T38n1767_018:0146b03": "雖無形色而可護持者，或謂以為無作之戒，",
    "T38n1767_018:0146b04": "自有三釋。一云：僧祇部謂無無作色，故自無無",
    "T38n1767_018:0146b05": "作。無作亦無色，但有其心，故言而可護持。二",
    "T38n1767_018:0146b06": "薩婆多謂無作是色，即數人所用，故自有無",
    "T38n1767_018:0146b07": "作。而復有色，色非質閡而有無教假色，故須",
    "T38n1767_018:0146b08": "護持。三曇無德部，《成論》所用，無作是非色非",
    "T38n1767_018:0146b09": "心。如此等說並是爭論，乃是小乘自論有無，",
    "T38n1767_018:0146b10": "大乘之中都不明此。故上文云有漏之法凡",
    "T38n1767_018:0146b11": "有二種，謂色非色，非色法者，心心數法；色法",
    "T38n1767_018:0146b12": "者，地水火風。何時云有無作色耶？「云何念施」",
    "T38n1767_018:0146b13": "下，第五念，謂修善因。言雜華者，《觀佛三昧海",
    "T38n1767_018:0146b14": "經》云「我於雜華已為普賢、賢首等說。」此土無",
    "T38n1767_018:0146b15": "《雜華經》唯有《華嚴》，或謂別有《雜華》，不來此土。",
    "T38n1767_018:0146b16": "一云：《觀佛三昧》云「雜華者是華嚴。」「云何念天」",
    "T38n1767_018:0146b17": "下，即第六念。或謂當果第一義天。今謂不爾。",
    "T38n1767_018:0146b18": "通念諸天，直是念天不云當果。當果天與前",
    "T38n1767_018:0146b19": "佛果無異，正是通念。此世天境，隨義別立，故",
    "T38n1767_018:0146b20": "名為天。「善男子」下，即大段第二歎經文，為二：",
    "T38n1767_018:0146b21": "初盡此卷歎經生善，後兩卷歎能滅惡。初生",
    "T38n1767_018:0146b22": "善，文為三：一正歎經、二歎弘經人、三歎興衰。",
    "T38n1767_018:0146b23": "此三次第者，良由五行能顯於道，復有亡身",
    "T38n1767_018:0146b24": "弘道之人，人弘故興、不弘故衰。初正歎經，又",
    "T38n1767_018:0146b25": "二：初如來歎、次迦葉領。初佛歎中云十二部",
    "T38n1767_018:0146b26": "經所不及者，二解：一云小乘十二部；二云大",
    "T38n1767_018:0146b27": "十二部，亦不及涅槃，大乘方等當機故勝。又",
    "T38n1767_018:0146b28": "涅槃之中有十二部，十二部中未必有涅槃，",
    "T38n1767_018:0146b29": "是故勝也。今明圓經勝於歷別十二。「迦葉白",
    "T38n1767_018:0146c01": "佛」下，是第二領解。從「世尊以何義故」下，第二",
    "T38n1767_018:0146c02": "歎弘經人。文為三：一問、二答、三領。問如文。次",
    "T38n1767_018:0146c03": "佛答，歎菩薩有十三不可思議：一能發心、二",
    "T38n1767_018:0146c04": "受生死苦、三受地獄苦、四旋還赴救、五終不",
    "T38n1767_018:0146c05": "退轉、六度生死海、七能稱量生死、八能說常",
    "T38n1767_018:0146c06": "住、九生死不惱、十在胎不亂、十一於法不悋、",
    "T38n1767_018:0146c07": "十二遠離十惡、十三忘於功用。不思議者，舊",
    "T38n1767_018:0146c08": "云人所不測。是義不然，如人間事咸所不測，",
    "T38n1767_018:0146c09": "豈可以此亂於聖賢？今明三諦相即，不可以",
    "T38n1767_018:0146c10": "一二三思，心行處滅；亦不可作三二一說，言",
    "T38n1767_018:0146c11": "語道斷。雖列十三，實非是數，名不可思議。初",
    "T38n1767_018:0146c12": "不思議中云無有人教自能發心者，緣真發",
    "T38n1767_018:0146c13": "心則墮聲聞，理須人教緣俗發心則墮分別。",
    "T38n1767_018:0146c14": "須境教之，皆不得稱不可思議。若緣中道三",
    "T38n1767_018:0146c15": "諦相即則非真俗。不從人境，故言無人教者。",
    "T38n1767_018:0146c16": "明了佛性，故言自發。不雜名精，入流名進。地",
    "T38n1767_018:0146c17": "獄是舉生死果，諸結是舉生死因。累劫為此",
    "T38n1767_018:0146c18": "因果所燒，今了生死即是涅槃。又了諸結即",
    "T38n1767_018:0146c19": "是菩提，非復二邊，故名為一。動寂不壞，故名",
    "T38n1767_018:0146c20": "決定。燒身碎首無非正道，內不捨道、外不求",
    "T38n1767_018:0146c21": "救。此約三諦發心明不思議，與《止觀》中發心",
    "T38n1767_018:0146c22": "意同。次第二不可思議，文云所見生死無量",
    "T38n1767_018:0146c23": "過患，非諸聲聞緣覺所及，不生厭離者，二乘但",
    "T38n1767_018:0146c24": "知分段少分，而不知於變易過患。菩薩過之，",
    "T38n1767_018:0146c25": "故言不及。即俗真中，故言不厭。即中真俗，故",
    "T38n1767_018:0146c26": "言不離。約照三諦智明不思議，此與《止觀》安",
    "T38n1767_018:0146c27": "心意同。第三不思議，文云受地獄苦如三禪",
    "T38n1767_018:0146c28": "樂者，其文甚略，亦應更言受三界苦如涅槃",
    "T38n1767_018:0146c29": "樂。此約三諦上障明不思議，此與《止觀》通塞",
    "T38n1767_018:0147a01": "意同，亦似大慈。第四不可思議，文云如長者",
    "T38n1767_018:0147a02": "救子。宅譬中道，故言旋還。燒譬於俗，故言火",
    "T38n1767_018:0147a03": "起。出譬於真，故言出舍。此約三諦行，明不思",
    "T38n1767_018:0147a04": "議，此與《止觀》真正悲心意同。第五不可思議，",
    "T38n1767_018:0147a05": "文云見諸眾生厭生死過退為二乘，菩薩不",
    "T38n1767_018:0147a06": "爾，知生死常，不見其過；知涅槃近，不退取小。",
    "T38n1767_018:0147a07": "此約三諦證明不可思議，此與《止觀》道品意",
    "T38n1767_018:0147a08": "同。第六不可思議，文云聖人神通，譬體法智。",
    "T38n1767_018:0147a09": "修羅長大，譬次第智。人無兩種而能得度，譬",
    "T38n1767_018:0147a10": "圓教智。非通非次即圓智度，此約三諦位明",
    "T38n1767_018:0147a11": "不可思議。此與《止觀》次位意同。第七不可思",
    "T38n1767_018:0147a12": "議，文云藕絲懸山一念稱量生死者，即是稱",
    "T38n1767_018:0147a13": "量。一中無量、無量中一，非一非無量，是約三",
    "T38n1767_018:0147a14": "諦法明不可思議，此與《止觀》妙境意同。第八",
    "T38n1767_018:0147a15": "不可思議，文云無常樂我說常樂我者，隨病",
    "T38n1767_018:0147a16": "說藥逗會得所。此約三諦教明不可思議，此",
    "T38n1767_018:0147a17": "與《止觀》中對治意同。第九不可思議，文云不",
    "T38n1767_018:0147a18": "溺不燒者，雖在生死不為所害。第十不可思",
    "T38n1767_018:0147a19": "議，文云在胎不亂者，前是死不能滅，此是胎",
    "T38n1767_018:0147a20": "不能生。此約三諦報明不可思議，此與《止觀》",
    "T38n1767_018:0147a21": "中安忍意同。第十一不可思議，文云菩提與",
    "T38n1767_018:0147a22": "心皆不可說，說之無悋。此約三諦說默明不",
    "T38n1767_018:0147a23": "可思議，此與《止觀》中通塞意同。第十二不可",
    "T38n1767_018:0147a24": "思議，文云從身離身等云云。此約三諦業明",
    "T38n1767_018:0147a25": "不可思議，此與《止觀》中破法遍意同。第十三",
    "T38n1767_018:0147a26": "不可思議，文云終不說言我破煩惱。此約三",
    "T38n1767_018:0147a27": "諦無能無所明不可思議，此與《止觀》中離愛",
    "T38n1767_018:0147a28": "意同。此經明初心菩薩未入位時不可思議，",
    "T38n1767_018:0147a29": "意與《止觀》圓教菩薩十觀相應，故用釋此。文",
    "T38n1767_018:0147b01": "云「慧不能破，火不能燒」，他云：如是實法元用",
    "T38n1767_018:0147b02": "實慧，是一心故，故不能破。相續之法即是兩",
    "T38n1767_018:0147b03": "心，前滅後起，故能破惑，復伐於慧。若斷惑",
    "T38n1767_018:0147b04": "已，無所攻伐，故於實法而不能斷。然此中歎",
    "T38n1767_018:0147b05": "菩薩弘經，何須假實？但是推求慧不可得，故",
    "T38n1767_018:0147b06": "言慧不能破。倒如求貪癡不可得故，故無貪",
    "T38n1767_018:0147b07": "癡。又生來生滅，滅不能滅；滅來滅生，生不能",
    "T38n1767_018:0147b08": "生。又生若是常，生不應滅；滅若是滅，滅不應",
    "T38n1767_018:0147b09": "滅。諸法例爾。此中直歎一切諸法皆無所有，",
    "T38n1767_018:0147b10": "智慧亦然，不存其相。三「迦葉」下，領，如文。「世尊",
    "T38n1767_018:0147b11": "無上佛法」下，第三歎興衰，又四問答：一釋尊",
    "T38n1767_018:0147b12": "佛法、二迦葉佛法、三一切佛法、四重結釋迦",
    "T38n1767_018:0147b13": "佛法。初問答，問如文，答中二：先明修五行則",
    "T38n1767_018:0147b14": "興、多犯戒則滅。次「迦葉復白」下，明迦葉佛法，",
    "T38n1767_018:0147b15": "亦有問答。初問又二：先領旨、次問。初文者，《賢",
    "T38n1767_018:0147b16": "劫經》云「迦葉佛法住世二十年。」今言七日。答：",
    "T38n1767_018:0147b17": "七日之時，與佛在無異；七日之後，佛法訛替",
    "T38n1767_018:0147b18": "不如在時。二十年者，明住久近。「迦葉如來」下，",
    "T38n1767_018:0147b19": "第二問，又二：先難定有不、次雙難。佛答為二：",
    "T38n1767_018:0147b20": "先汎明有滅不滅、次正答所問。初汎答中又",
    "T38n1767_018:0147b21": "二：先許、次正汎答。初中云文殊乃解者，指本",
    "T38n1767_018:0147b22": "有今無偈，欲明滅是不滅、不滅而滅。次汎答",
    "T38n1767_018:0147b23": "中，文相可見。次「善男子汝向所問」下，第二正",
    "T38n1767_018:0147b24": "答所問。於中又四：一明先佛有經、二明不須",
    "T38n1767_018:0147b25": "演說、三今佛對辨、四法實不滅。此初明先佛",
    "T38n1767_018:0147b26": "有經。次「善男子迦葉佛時」下，二明不須演說。",
    "T38n1767_018:0147b27": "「今世眾生」下，三今佛對辨。「寧說蚊嘴」下，四明",
    "T38n1767_018:0147b28": "法實不滅。「善男子若佛初出」下，第三通明一",
    "T38n1767_018:0147b29": "切佛法，有六雙對辨：初解義不解義、二有檀",
    "T38n1767_018:0147c01": "越無檀越、三為利不為利、四起爭不起爭、五",
    "T38n1767_018:0147c02": "說過不說過、六種種說不種種說。「善男子我",
    "T38n1767_018:0147c03": "法滅時」下，第四重結釋迦佛法。又三：一明將",
    "T38n1767_018:0147c04": "滅起爭、二明拘睒彌國佛法遂滅、三大眾悲",
    "T38n1767_018:0147c05": "歎。初文，如〈迦葉品〉明。洛沙者，河西云：從波羅",
    "T38n1767_018:0147c06": "奢樹出，出時純蟲，外國以染毛。「爾時拘睒彌」",
    "T38n1767_018:0147c07": "下，第二明佛法遂滅，因六百起爭相害致滅。",
    "T38n1767_018:0147c08": "「爾時拘尸」下，第三大眾悲歎。又三：初大眾悲",
    "T38n1767_018:0147c09": "歎、次迦葉慰撫、三大眾悲止發心。言聞滅則",
    "T38n1767_018:0147c10": "悲、聞不滅即悲止。達非滅非不滅即發心，故",
    "T38n1767_018:0147c11": "知非滅非不滅而滅而非滅大作利益。",
    "T38n1767_018:0147c12": "大般涅槃經疏卷第十八"
}