{
    "T43n1833_01b:0824b19": "folio_1b 成唯識論演祕卷第一末",
    "T43n1833_01b:0824b21": "論。所信至教者。問何者言教得至教名",
    "T43n1833_01b:0824b22": "　答通於凡．聖言無差別。可信者語皆至教",
    "T43n1833_01b:0824b23": "量。契至理故。會實事故。如八語品．四聖",
    "T43n1833_01b:0824b24": "言等。故顯揚論第十一云。至教者謂一切智",
    "T43n1833_01b:0824b25": "人所設言教。或從彼聞法隨法行。此復三",
    "T43n1833_01b:0824b26": "種。一聖言所攝。二對治雜染。三不違法相",
    "T43n1833_01b:0824b27": "　聖言所攝者。謂如來．及諸弟子所說經教。",
    "T43n1833_01b:0824b28": "不違正法不違正義　對治雜染者。謂依",
    "T43n1833_01b:0824b29": "此法善修習時。能求調伏貪．嗔．癡等　不",
    "T43n1833_01b:0824c01": "違法相者。翻違法相。當知是名不違法相。",
    "T43n1833_01b:0824c02": "違法相者。謂於無相增於有相。於雜染",
    "T43n1833_01b:0824c03": "法立為清淨等。名違法相　問外道言教",
    "T43n1833_01b:0824c04": "三義並無。云何名彼為至教耶　答隨彼",
    "T43n1833_01b:0824c05": "宗言論云所信簡違宗矣。",
    "T43n1833_01b:0824c06": "疏。總破前師等者。問設總破者豈亦不有一",
    "T43n1833_01b:0824c07": "分相扶。各許淨見不緣我故。又互不許",
    "T43n1833_01b:0824c08": "染緣我故　答故疏說云但緣我見皆不緣",
    "T43n1833_01b:0824c09": "我。此簡淨見及互不許。悉皆盡矣。論略指",
    "T43n1833_01b:0824c10": "法。疏具明也　有云。若言我見應不緣我。",
    "T43n1833_01b:0824c11": "即有過失。染見不緣我故者　詳曰。不然。",
    "T43n1833_01b:0824c12": "違論．及疏。疏．論敘難皆言染見。彼許緣",
    "T43n1833_01b:0824c13": "我　問若爾自宗能．所緣義皆應不成。故",
    "T43n1833_01b:0824c14": "外難云。汝宗眼識應不緣色。有所緣故。",
    "T43n1833_01b:0824c15": "如緣聲等識。難所緣量准可知也　答彼",
    "T43n1833_01b:0824c16": "量便有自教．世間相違等過。世間共許眼",
    "T43n1833_01b:0824c17": "緣於色。我即不爾　問正智緣如非世共",
    "T43n1833_01b:0824c18": "許。他以為難何事不齊。難准前作　答本",
    "T43n1833_01b:0824c19": "意但爭我體有無。汝妄執我常能作受。故為",
    "T43n1833_01b:0824c20": "前量。然真如理非能作受。體是實有。故正",
    "T43n1833_01b:0824c21": "智緣。廣如掌珍論　問他若將彼第七．八",
    "T43n1833_01b:0824c22": "識為難如何　答我能所緣皆假言說。復不",
    "T43n1833_01b:0824c23": "離識。汝我及見實能所緣。我復離識。故不",
    "T43n1833_01b:0824c24": "為例。應審思之。",
    "T43n1833_01b:0824c25": "疏無有一我是相分者。彼二論中明十六種",
    "T43n1833_01b:0824c26": "大外道論。所緣皆是自心相分。若有一我體",
    "T43n1833_01b:0824c27": "是相分。我體可得名為所緣見緣於我。既",
    "T43n1833_01b:0824c28": "無其我體是相分。故知我體不是所緣。見亦",
    "T43n1833_01b:0824c29": "不緣我為其境。",
    "T43n1833_01b:0825a01": "疏。自下第四解分別俱生者。有義此文示其",
    "T43n1833_01b:0825a02": "正義。於理為勝　詳曰。俱生分別豈外道",
    "T43n1833_01b:0825a03": "許。彼宗既無今標明彼分別．俱生。何乖自",
    "T43n1833_01b:0825a04": "義言示自義名為勝耶．故疏無失。",
    "T43n1833_01b:0825a05": "疏。言我執至皆名執者。若言我見不通心",
    "T43n1833_01b:0825a06": "王．及餘心所。執言寬故。該見同時心．心所",
    "T43n1833_01b:0825a07": "等皆名為執　或言我執亦唯是見。如下",
    "T43n1833_01b:0825a08": "但說見名為執。今取前釋。",
    "T43n1833_01b:0825a09": "疏。以許染淨雜所生者。下第十論云。三性因",
    "T43n1833_01b:0825a10": "緣許雜引生　問第七相分雜引云何　答",
    "T43n1833_01b:0825a11": "有二釋。一云。第七現相隨於見．質通於二",
    "T43n1833_01b:0825a12": "性。此相熏種。種隨現相亦名二性。後相依",
    "T43n1833_01b:0825a13": "此二性種生名雜引生　二云。此第七相或",
    "T43n1833_01b:0825a14": "質同種。或見同種。種稱雜引也。性雜可",
    "T43n1833_01b:0825a15": "知　前解為勝。許第七相別有種故。",
    "T43n1833_01b:0825a16": "疏。不稱本質至名為有執者。五識不親緣自",
    "T43n1833_01b:0825a17": "外質名為不稱　有云。初禪眼識見欲火",
    "T43n1833_01b:0825a18": "災相分與質不相似故。別種生故　詳曰。",
    "T43n1833_01b:0825a19": "當地五識所緣質．相豈同種耶。復云何稱。若",
    "T43n1833_01b:0825a20": "言異地不稱義顯故舉之者。亦為不可。便",
    "T43n1833_01b:0825a21": "疑同地種同相稱。",
    "T43n1833_01b:0825a22": "論。緣識所變五取蘊者。問此五取蘊何識所",
    "T43n1833_01b:0825a23": "變　答有義除第六識餘七識變。第六所變",
    "T43n1833_01b:0825a24": "自親相分下文別說起自心相執為我故",
    "T43n1833_01b:0825a25": "　問若是本質如何但說緣識所變　答理實",
    "T43n1833_01b:0825a26": "亦因餘能變之識。說所變言依相．見故。實",
    "T43n1833_01b:0825a27": "理親緣唯所變相。若依本質亦緣能變。此",
    "T43n1833_01b:0825a28": "隨相顯說所變言。實亦不應言識所變。不",
    "T43n1833_01b:0825a29": "爾前執應說變言。前既但言緣第八識。此",
    "T43n1833_01b:0825b01": "亦但應緣五取蘊　問何名取蘊　答對",
    "T43n1833_01b:0825b02": "法第一云。以取合故名為取蘊。釋。合是和",
    "T43n1833_01b:0825b03": "義．順義。不相離相資義。由蘊與取更相",
    "T43n1833_01b:0825b04": "和順。遞不相離更令生長。故名取蘊。餘",
    "T43n1833_01b:0825b05": "具樞要。",
    "T43n1833_01b:0825b06": "疏。其實亦有者。有本質也。",
    "T43n1833_01b:0825b07": "疏。非無本質是俱生者。非有俱生執不緣",
    "T43n1833_01b:0825b08": "本質。起。釋俱生執要有本質之所以也。",
    "T43n1833_01b:0825b09": "疏。初簡修道不相應惑者。獨頭貪等名不相",
    "T43n1833_01b:0825b10": "應。世道能伏。",
    "T43n1833_01b:0825b11": "疏。若頓悟者亦通見斷等者。有義俱生我見",
    "T43n1833_01b:0825b12": "行相微細。如何超果說見道斷。若言助伴先",
    "T43n1833_01b:0825b13": "有漏伏。理亦不然。相應貪等我見行同。如何",
    "T43n1833_01b:0825b14": "說伴前有漏伏。若伏相應我見應爾。行相",
    "T43n1833_01b:0825b15": "同故。對法等說超初．二果。隨轉理門。非大",
    "T43n1833_01b:0825b16": "乘義　詳曰。障．果相違礙即斷之。欲界煩",
    "T43n1833_01b:0825b17": "惱既礙不還。見道斷之而有何失。若言惑",
    "T43n1833_01b:0825b18": "細。豈勝無漏見道之智。若不勝者勝斷不",
    "T43n1833_01b:0825b19": "勝何不許耶　又言伴者流類相助。非要",
    "T43n1833_01b:0825b20": "相應。要相應者云何五地說斷害伴。故疏不",
    "T43n1833_01b:0825b21": "說相應之貪名伴已伏　又云相應行相",
    "T43n1833_01b:0825b22": "同者。亦為不可。諸論皆言心王．心所同一",
    "T43n1833_01b:0825b23": "所緣不同行相。若言對法隨轉理者。何處大",
    "T43n1833_01b:0825b24": "乘不許超果。不許超果斷欲我見。此論明",
    "T43n1833_01b:0825b25": "言而無生上退斷下失。豈不相違。亦不",
    "T43n1833_01b:0825b26": "可以末那惑例。末那煩惱不能潤生障",
    "T43n1833_01b:0825b27": "不還故。又復論主已自簡訖。",
    "T43n1833_01b:0825b28": "疏。界第九者。當界當界第九品也。",
    "T43n1833_01b:0825b29": "疏。有難斷不名細等者。詳曰。疏有三句。以",
    "T43n1833_01b:0825c01": "理言之有第四句。即三心中第二心也。望",
    "T43n1833_01b:0825c02": "初非細。望第三心非是難斷。",
    "T43n1833_01b:0825c03": "疏。此就所斷以作二解者。解難斷義。即言",
    "T43n1833_01b:0825c04": "品類是第一解。次言難易是第二解。",
    "T43n1833_01b:0825c05": "疏。以行相翻說者。我執正違生空之智。所以",
    "T43n1833_01b:0825c06": "今言生空除滅　問若言俱生修道斷者。",
    "T43n1833_01b:0825c07": "與楞伽經豈不相違。按四卷經第二說云。",
    "T43n1833_01b:0825c08": "大惠身見有二種。謂俱生．及妄想。須陀洹",
    "T43n1833_01b:0825c09": "人二種身見斷故疑法不生。十卷第四文意",
    "T43n1833_01b:0825c10": "大同　答有義俱生據伏。分別約斷。斷之",
    "T43n1833_01b:0825c11": "與伏俱名斷故。或翻譯者不悟大乘。隨自",
    "T43n1833_01b:0825c12": "所解小乘相說。薩婆多等皆見斷故。",
    "T43n1833_01b:0825c13": "論。且數論者。依天親菩薩傳。敘此師事。如",
    "T43n1833_01b:0825c14": "燈具引。又相傳云。劫初之時有一外道。舊百",
    "T43n1833_01b:0825c15": "論等名伽毘羅。此人修道得五通仙。造略",
    "T43n1833_01b:0825c16": "數論已知世無常。身不久住。恐他於後破",
    "T43n1833_01b:0825c17": "所造論。遂欲留身久住與他論難。往自在",
    "T43n1833_01b:0825c18": "天所請延壽法。自在天云。汝可往林食餘",
    "T43n1833_01b:0825c19": "甘子。即可久住。其餘甘子。未熟之時其色",
    "T43n1833_01b:0825c20": "乃青。若已熟者其色黃白。此即仙藥。此藥初",
    "T43n1833_01b:0825c21": "食酸苦少味。食已若飲冷水口中甘味。猶",
    "T43n1833_01b:0825c22": "如食蜜。因以名焉。仙獲此藥乃恐無常。更",
    "T43n1833_01b:0825c23": "往天所復請延年。天云斷為一物最得長",
    "T43n1833_01b:0825c24": "壽。天遂變仙為一方石。可一丈餘。在頻陀",
    "T43n1833_01b:0825c25": "山餘甘子林。陳那菩薩造因明論。成以宗因",
    "T43n1833_01b:0825c26": "喻破其數論。彼仙門徒莫能通者。將陳那",
    "T43n1833_01b:0825c27": "難辭書之於石。石尋書答。陳那知已與仙",
    "T43n1833_01b:0825c28": "門屬共往石所。書難在石同對記之。明旦",
    "T43n1833_01b:0825c29": "來看。尋書解訖。如是復書。日日往看。至二．",
    "T43n1833_01b:0826a01": "三日方始能解。陳那復書七日方解。如是復",
    "T43n1833_01b:0826a02": "書更不能釋。其石流汗大吼。振碎迸在空",
    "T43n1833_01b:0826a03": "中。於是天神掌捧陳那。住在空中說頌讚",
    "T43n1833_01b:0826a04": "歎。時眾既覩。於是陳那所造諸論盛行於",
    "T43n1833_01b:0826a05": "世。",
    "T43n1833_01b:0826a06": "疏。二變易而非本一說十六諦者。問下明五",
    "T43n1833_01b:0826a07": "大而有兩說。兩說皆許五大成根。但別．總",
    "T43n1833_01b:0826a08": "異。既能生他合唯俱句。云何此說唯變易",
    "T43n1833_01b:0826a09": "耶　答而言五大別成根者。且約展轉少相",
    "T43n1833_01b:0826a10": "成說。據實成根體唯唯量。由斯十六名唯",
    "T43n1833_01b:0826a11": "變易。審思。",
    "T43n1833_01b:0826a12": "疏。一自性者。問自性體即刺闍等三。云何三",
    "T43n1833_01b:0826a13": "種合名一諦　答體實有三。作業等即同。",
    "T43n1833_01b:0826a14": "故合為一　有義三德類同合之為一　詳",
    "T43n1833_01b:0826a15": "曰不可。勇．塵．闇等種種差別。何名類同。",
    "T43n1833_01b:0826a16": "疏。今云黃赤黑等者。由此三種是黃等故。",
    "T43n1833_01b:0826a17": "所以能成一切諸色。餘之名等皆悉准此行",
    "T43n1833_01b:0826a18": "相釋之。",
    "T43n1833_01b:0826a19": "疏。又從冥往至我受用故者。問何不受用",
    "T43n1833_01b:0826a20": "能成冥性耶　答所成之法雖不離本。要",
    "T43n1833_01b:0826a21": "本轉變方堪用之。故言受用所成之法。如",
    "T43n1833_01b:0826a22": "所成器雖體即金。要成其器方可受用。故",
    "T43n1833_01b:0826a23": "言用器不說用金。此亦應爾。",
    "T43n1833_01b:0826a24": "疏。從自性先生大者。問自性生大。餘二十二",
    "T43n1833_01b:0826a25": "許展轉生。云何論言二十三法總自性成",
    "T43n1833_01b:0826a26": "　答二十三體皆自性成。據相相起但言生",
    "T43n1833_01b:0826a27": "大。餘傳傳生亦無失矣。",
    "T43n1833_01b:0826a28": "疏。我執者。執知其我所須事業。亦如律云",
    "T43n1833_01b:0826a29": "執事人也。",
    "T43n1833_01b:0826b01": "疏。初名轉異等者。我執初從大起之際名為",
    "T43n1833_01b:0826b02": "轉異。亦如世間蘇油等瓶日炙津生。我從大",
    "T43n1833_01b:0826b03": "生義同於此。名為絹織。或轉異者說彼大",
    "T43n1833_01b:0826b04": "也。以言初故。大從自性轉異有故。",
    "T43n1833_01b:0826b05": "疏。我慢生五大者。問按涅槃經三十九云。",
    "T43n1833_01b:0826b06": "從慢生十六法。謂五大．五知根．五作業根．",
    "T43n1833_01b:0826b07": "心平等根。一何乖返　答有義經譯誤也。彼",
    "T43n1833_01b:0826b08": "經下云。是十六法從五法生。所謂五塵。若",
    "T43n1833_01b:0826b09": "慢已生十六法者。云何復云是五法生。故",
    "T43n1833_01b:0826b10": "知譯謬　詳曰惑復彼宗計。有八十部差。",
    "T43n1833_01b:0826b11": "經之上下各舉一說。斯亦何過。",
    "T43n1833_01b:0826b12": "疏故十一法變易非本順此後解者。乍觀兩",
    "T43n1833_01b:0826b13": "解雖總別殊。然皆言大而能造根。十一非",
    "T43n1833_01b:0826b14": "本合順二解。實理前釋且約展轉有助成",
    "T43n1833_01b:0826b15": "義。實成根體是五唯量。故順後釋。",
    "T43n1833_01b:0826b16": "疏。大遺根等者遺者棄。即是吐棄大．小便",
    "T43n1833_01b:0826b17": "路。",
    "T43n1833_01b:0826b18": "疏。不同瓶等者。問瓶他許實。復多法成。今",
    "T43n1833_01b:0826b19": "此因中豈無不定　答亦入所立故無不",
    "T43n1833_01b:0826b20": "定。",
    "T43n1833_01b:0826b21": "疏。若言三德至無同異者。一一別人以三",
    "T43n1833_01b:0826b22": "德成。而非是假。軍等但以多人等成。故名",
    "T43n1833_01b:0826b23": "為假。不說軍等以二德成。若三德為因。",
    "T43n1833_01b:0826b24": "軍等同喻闕無能立。若將別人以為其喻。",
    "T43n1833_01b:0826b25": "別人非假。闕無所立。故名無喻。",
    "T43n1833_01b:0826b26": "疏。若據三假等者。問此論下云是聚集假。豈",
    "T43n1833_01b:0826b27": "不相違　答此依未滅約時言之名相續",
    "T43n1833_01b:0826b28": "假。彼據積集多法以成。故不違也。",
    "T43n1833_01b:0826b29": "疏。真如離言者。真如體非多事成。故不同",
    "T43n1833_01b:0826c01": "彼。",
    "T43n1833_01b:0826c02": "疏。以得色時亦得大等者。彼說五根．心平等",
    "T43n1833_01b:0826c03": "根是現量體。彼以大等成於色等。故得色",
    "T43n1833_01b:0826c04": "時亦得大等　我執等法現量得者。皆准此",
    "T43n1833_01b:0826c05": "知。",
    "T43n1833_01b:0826c06": "疏。彼執是常者。以非生滅名為常也　不",
    "T43n1833_01b:0826c07": "同神我．自性等常。",
    "T43n1833_01b:0826c08": "疏。之現量所得者。眼等五根體是現量。大等",
    "T43n1833_01b:0826c09": "但是現量所緣。今置之言顯是依主。不言",
    "T43n1833_01b:0826c10": "之。為言境體即是現量。",
    "T43n1833_01b:0826c11": "論。三體既遍等者。問外人難云。汝宗第八亦",
    "T43n1833_01b:0826c12": "同此過。以能變識體無別故。汝若不違我",
    "T43n1833_01b:0826c13": "何有失　答由六識等熏習力故。山無山",
    "T43n1833_01b:0826c14": "別。故第八識非一切處皆變為山。故不同",
    "T43n1833_01b:0826c15": "汝。",
    "T43n1833_01b:0826c16": "疏。相實有三等者。三德未變大等法時。各",
    "T43n1833_01b:0826c17": "有一相名之為三。變大等時方合為一。",
    "T43n1833_01b:0826c18": "疏。由違自宗故為一難者。此中體．相相例而",
    "T43n1833_01b:0826c19": "徵合成兩難。以俱違宗故但言一。",
    "T43n1833_01b:0826c20": "疏。前第一翻至似同此難者。次前論云。又三",
    "T43n1833_01b:0826c21": "是別。是第一翻。言似此者。即此次下第三",
    "T43n1833_01b:0826c22": "翻文。非此第二。以第二文而未難彼失本",
    "T43n1833_01b:0826c23": "三相及本體故生起下文。故第二末而言此",
    "T43n1833_01b:0826c24": "也。",
    "T43n1833_01b:0826c25": "疏。由彼復計至各有三相者。此准疏文但",
    "T43n1833_01b:0826c26": "有五量。返覆作者合有八量。勒為四對。第",
    "T43n1833_01b:0826c27": "二對中疏文具二。餘之三對疏但一量示方",
    "T43n1833_01b:0826c28": "隅爾　一總法即別破。疏大等總法至為難",
    "T43n1833_01b:0826c29": "亦爾　二總相即體破。疏又微三事至如總",
    "T43n1833_01b:0827a01": "相。文中具有覆逆二量　三總相非一破。疏",
    "T43n1833_01b:0827a02": "三事總相至如本三事　四別相三破。疏三",
    "T43n1833_01b:0827a03": "事別相至如大等。返例可知　有云。三對",
    "T43n1833_01b:0827a04": "有六量者理不盡也。",
    "T43n1833_01b:0827a05": "疏。儒童子五頂者。有云。儒童有五弟子名",
    "T43n1833_01b:0827a06": "為五頂　有義然即說儒童名五頂　然",
    "T43n1833_01b:0827a07": "疏中說其儒童子稱為五頂。亦未可依",
    "T43n1833_01b:0827a08": "　儒童即是童子異名。婆羅門父非童子故",
    "T43n1833_01b:0827a09": "　詳曰。然初師義雖無所據理猶可通。第二",
    "T43n1833_01b:0827a10": "師義斥疏全非。世之立名有種種異。稚年貌",
    "T43n1833_01b:0827a11": "美號為儒童。老從舊稱斯有何過。若言儒",
    "T43n1833_01b:0827a12": "童即令唯小。俗字觀音應即是聖。此既不",
    "T43n1833_01b:0827a13": "爾彼云何然。",
    "T43n1833_01b:0827a14": "疏。若有色味香觸名地者。問十句論後諸門",
    "T43n1833_01b:0827a15": "中云。地由十四德說名有德。如下疏列。如",
    "T43n1833_01b:0827a16": "何今云地有四德　答若顯地體唯由四",
    "T43n1833_01b:0827a17": "德。若論其地與德為依名有德者。有十四",
    "T43n1833_01b:0827a18": "德。餘之十德非顯地故。故不言之亦不相",
    "T43n1833_01b:0827a19": "違。餘水．火等皆准此釋。",
    "T43n1833_01b:0827a20": "疏。能詮緣之因名時等者。由俱等時體是",
    "T43n1833_01b:0827a21": "實有故。與詮緣心名句等而為因也。餘皆",
    "T43n1833_01b:0827a22": "倣此。",
    "T43n1833_01b:0827a23": "疏。若覺樂至名我者。由我能令九德和合而",
    "T43n1833_01b:0827a24": "能起智。故舉所和及所起智以顯我體",
    "T43n1833_01b:0827a25": "　有云。和合即和合句。由我與彼和合為因。",
    "T43n1833_01b:0827a26": "和合即能和合九德　詳曰。不然。十句論",
    "T43n1833_01b:0827a27": "云。我謂是覺．樂．苦．欲．嗔．勤勇．行．法．非法",
    "T43n1833_01b:0827a28": "等。和合因緣。起智為相。若我亦是和合句",
    "T43n1833_01b:0827a29": "因。彼論即應和合之下而置等字。既不如",
    "T43n1833_01b:0827b01": "是。故知我者非和合因。又彼論釋意云謂",
    "T43n1833_01b:0827b02": "覺．樂等九德不和合因緣起智名意。亦應",
    "T43n1833_01b:0827b03": "意與不和合法而為其因。九德方能起於",
    "T43n1833_01b:0827b04": "智耶。若許爾者彼宗何處有不和合。若不",
    "T43n1833_01b:0827b05": "爾者我何故然。又十句論上下。不言我與",
    "T43n1833_01b:0827b06": "和合句作因緣也。",
    "T43n1833_01b:0827b07": "疏。唯眼所取一依名色者。簡異餘德名唯",
    "T43n1833_01b:0827b08": "眼所取。色依一實名為一依。故彼論云。聲．",
    "T43n1833_01b:0827b09": "觸．色．味．香各一根所取。色．味．香等皆依一",
    "T43n1833_01b:0827b10": "實。然眼取時。要多微合方為其境　今談",
    "T43n1833_01b:0827b11": "其色。體依一實非一依色即眼能取。故彼",
    "T43n1833_01b:0827b12": "論云。色．香．味等若依極微及二微果。名非",
    "T43n1833_01b:0827b13": "現量　若一依色即眼能取。何非現境眼等",
    "T43n1833_01b:0827b14": "所得皆現量故。或據其體是眼所取一依名",
    "T43n1833_01b:0827b15": "色。不是許眼取一微色。",
    "T43n1833_01b:0827b16": "疏。量有五種者。微．短何殊。長．大何別。俱依",
    "T43n1833_01b:0827b17": "二微．三微果故　答體雖無別形待為異",
    "T43n1833_01b:0827b18": "　有云。微．大二量據臥而言。長．短兩種約",
    "T43n1833_01b:0827b19": "立以說　詳曰。何故立中不許微．大。臥中",
    "T43n1833_01b:0827b20": "不得有短．長耶。論復不說。教理並無。固",
    "T43n1833_01b:0827b21": "難依也。",
    "T43n1833_01b:0827b22": "疏。所生之離等者。如樹草等。遭風等緣枝",
    "T43n1833_01b:0827b23": "葉摧殘。與空離際生得一離。離是所生。故",
    "T43n1833_01b:0827b24": "名離生。所生之離者此釋詞也　復由離體",
    "T43n1833_01b:0827b25": "能令法離。合義翻此。",
    "T43n1833_01b:0827b26": "疏。此有二種者。相順名同違名不同　有",
    "T43n1833_01b:0827b27": "云。因果同時名為見同。如火與烟是同時",
    "T43n1833_01b:0827b28": "故。因果異時名見不同。如見禾死已有霜",
    "T43n1833_01b:0827c01": "故。雖有同時約多分說　詳曰。難知。若",
    "T43n1833_01b:0827c02": "同時見名同時者。見烟之時既不見火。何",
    "T43n1833_01b:0827c03": "得名同。若亦見火此即現知。何得言比。若",
    "T43n1833_01b:0827c04": "言烟．火據體同時名同時者。禾損與霜豈",
    "T43n1833_01b:0827c05": "異時耶　若云見烟必有大體。禾損不爾",
    "T43n1833_01b:0827c06": "不相例者　此亦不爾。如見禾盛名為",
    "T43n1833_01b:0827c07": "見因。豈能生因此時有體有不遍失。復違",
    "T43n1833_01b:0827c08": "彼論。論云見不同故比者。謂見因果相屬一",
    "T43n1833_01b:0827c09": "義和合相違。於彼畢竟不現見境所有智",
    "T43n1833_01b:0827c10": "生。論既自云由相違等方有智生。明不同",
    "T43n1833_01b:0827c11": "者是非順義。同義翻此。",
    "T43n1833_01b:0827c12": "疏。數習名念因者。但數修習名之為習。不",
    "T43n1833_01b:0827c13": "同佛法熏習名習。",
    "T43n1833_01b:0827c14": "疏。攢擲等者。由作因力而為因故。攢矛擲",
    "T43n1833_01b:0827c15": "石石等方去。不爾不發。",
    "T43n1833_01b:0827c16": "疏。正智喜因者。與智俱時喜受名因。或離",
    "T43n1833_01b:0827c17": "染緣。而是正智喜躍之因。二釋任取。",
    "T43n1833_01b:0827c18": "疏。常於實轉者。略為二釋。一云體性是常唯",
    "T43n1833_01b:0827c19": "實上有名常實轉。二云恒常唯在實句上轉",
    "T43n1833_01b:0827c20": "名為常也。",
    "T43n1833_01b:0827c21": "疏。是遮德等心心所等者。由此異故遮緣",
    "T43n1833_01b:0827c22": "德等心．心所法不緣之。表緣實等心．心",
    "T43n1833_01b:0827c23": "所法而能緣也。或異為因令緣九實心．心",
    "T43n1833_01b:0827c24": "所等各有差別。故彼論云。遮彼覺因。表此",
    "T43n1833_01b:0827c25": "覺因。名異句義　問德等亦有自類差別",
    "T43n1833_01b:0827c26": "及異實義。何不依立　答德皆是實家之",
    "T43n1833_01b:0827c27": "德。實為依故。故言以德而顯實也。有．及同",
    "T43n1833_01b:0827c28": "異亦實性故。故但依本而立其異。",
    "T43n1833_01b:0827c29": "疏。俱分體至一切根所取者。此有總別。俱分",
    "T43n1833_01b:0828a01": "者實德．業三。三不同故名為總異。九實名",
    "T43n1833_01b:0828a02": "實名為總同。德．業亦爾。且一地實有眾多",
    "T43n1833_01b:0828a03": "地。總名一地名為別同。一一義差名為別",
    "T43n1833_01b:0828a04": "異。德．業准此。此同異性在於色上即眼根",
    "T43n1833_01b:0828a05": "取。餘根亦爾。名諸根德　問空．時．方．我．意",
    "T43n1833_01b:0828a06": "既唯是一。如何得有別俱分耶　答有三釋。",
    "T43n1833_01b:0828a07": "一云但總相言有別俱分。非全一一實皆",
    "T43n1833_01b:0828a08": "有別。二云我．意．時等對於多人．及諸方．時",
    "T43n1833_01b:0828a09": "亦得有別。空望別別能合之者說亦有多",
    "T43n1833_01b:0828a10": "義。三云約與德依多少亦異名別俱分",
    "T43n1833_01b:0828a11": "　問按彼論文。俱言俱分無總別言。疏准何",
    "T43n1833_01b:0828a12": "開　答雖不明言理實定有。故彼論云。俱",
    "T43n1833_01b:0828a13": "分云何謂實性。一切實和合於一一實實詮",
    "T43n1833_01b:0828a14": "緣因。德．業亦爾。釋即總俱分。彼云。及彼",
    "T43n1833_01b:0828a15": "一義和合地性．色性．取性。釋如次即是實．",
    "T43n1833_01b:0828a16": "德．業三別俱分義。由此疏開善得彼旨。",
    "T43n1833_01b:0828a17": "疏。和合等唯一物者。問有能而令實等造",
    "T43n1833_01b:0828a18": "果。造果不一。有能故多。和合而能和合實",
    "T43n1833_01b:0828a19": "等。實等一一而有多種。和合應多　答實等",
    "T43n1833_01b:0828a20": "各別。或共造果。造果非一故。故有能多。和",
    "T43n1833_01b:0828a21": "合但令總實．德．業相屬不離。故體唯一。",
    "T43n1833_01b:0828a22": "疏。空時方我意五是一物者。問意如二微云",
    "T43n1833_01b:0828a23": "何一物　答一人身中祇有一種名之為",
    "T43n1833_01b:0828a24": "一。縱如二微不言微成。故亦名一。",
    "T43n1833_01b:0828a25": "疏。意等是常者。問如二微大何名常耶",
    "T43n1833_01b:0828a26": "　答非他所作即名為常。雖如二微不言",
    "T43n1833_01b:0828a27": "他作。故是常也。",
    "T43n1833_01b:0828a28": "疏。覺樂等無常者。問如色．味等隨所依實",
    "T43n1833_01b:0828a29": "通常無常此覺樂等何不亦爾。彼說覺等",
    "T43n1833_01b:0828b01": "而依我故　答若非所作可名為常。若是",
    "T43n1833_01b:0828b02": "所作縱所依常亦是無常。覺等十四皆所作",
    "T43n1833_01b:0828b03": "故。故彼論說。此十四德皆待因生。待因生",
    "T43n1833_01b:0828b04": "者即是所作。故是無常。如彼具明。恐繁不",
    "T43n1833_01b:0828b05": "錄。",
    "T43n1833_01b:0828b06": "疏。離性無常者。問離合相對。離唯無常。合何",
    "T43n1833_01b:0828b07": "不爾。又說合性亦待因故　答業等合時",
    "T43n1833_01b:0828b08": "有所依實而是常故。故得通常。離即不爾。",
    "T43n1833_01b:0828b09": "故不相例。又雖待因體非所作。故得為",
    "T43n1833_01b:0828b10": "常。餘皆准此。",
    "T43n1833_01b:0828b11": "疏。彼此唯是無常者。問此．彼既約近．遠二",
    "T43n1833_01b:0828b12": "覺待數．時．方。時方二全．數之一分體既是",
    "T43n1833_01b:0828b13": "常。彼此何故而無常耶　答夫待他生即是",
    "T43n1833_01b:0828b14": "所作。所作彼．此體是無常。不同一等親依",
    "T43n1833_01b:0828b15": "常故而得名常。此疎待故。",
    "T43n1833_01b:0828b16": "疏。色味香觸若地所有唯是無常者。即彼論",
    "T43n1833_01b:0828b17": "也。因於麁地為同類因。故皆無常。",
    "T43n1833_01b:0828b18": "疏。因門中等者。彼論諸門辨德之中。約因",
    "T43n1833_01b:0828b19": "明德名為因門。",
    "T43n1833_01b:0828b20": "疏。火合為因者。按彼論云。火合為因者。謂",
    "T43n1833_01b:0828b21": "地所有諸極微色．香．味．觸者　釋一一地上",
    "T43n1833_01b:0828b22": "所有色．香．味．觸。由諸極微與火合故為",
    "T43n1833_01b:0828b23": "因生起。故論復云。色．香．味．觸地所有。極",
    "T43n1833_01b:0828b24": "微．和合者與火合。既云極微．和合者與火",
    "T43n1833_01b:0828b25": "合。明知火與地等極微合生香等　有云。",
    "T43n1833_01b:0828b26": "前念之香而與火合為因。能生後念之香",
    "T43n1833_01b:0828b27": "　又云。色等．火合為因生香　又云兩火極微",
    "T43n1833_01b:0828b28": "而生子微　詳曰。總不應理。皆違彼論。",
    "T43n1833_01b:0828b29": "疏。同類為因等者。按彼論云。色．味．香．觸同",
    "T43n1833_01b:0828c01": "類為因者。謂二微果等和合　釋二微果等",
    "T43n1833_01b:0828c02": "和合之色。從彼極微色等而生。極微色等是",
    "T43n1833_01b:0828c03": "微果色同類因故。故論復云。極微色等能造",
    "T43n1833_01b:0828c04": "同類。二微等色同類果故。",
    "T43n1833_01b:0828c05": "疏。從前同類為因生者。疏家釋彼同類因義",
    "T43n1833_01b:0828c06": "　問今引火合同類因文如何證彼香唯無",
    "T43n1833_01b:0828c07": "常　答二微果等彼許無常。香既在於二微",
    "T43n1833_01b:0828c08": "果上從同類生。故知無常。彼說地上所有",
    "T43n1833_01b:0828c09": "香等即皆無常。今引火合顯香地有。明知",
    "T43n1833_01b:0828c10": "無常　問既唯無常。何故彼論唯無常中。但",
    "T43n1833_01b:0828c11": "有十三不說香耶　答覺等十三不約所",
    "T43n1833_01b:0828c12": "依以辨無常。同類合明有十三德。香．味等",
    "T43n1833_01b:0828c13": "四由約所依辨常．無常。與覺等別不言",
    "T43n1833_01b:0828c14": "十四。",
    "T43n1833_01b:0828c15": "疏。液性地火所有一切是無常者。准此液性",
    "T43n1833_01b:0828c16": "不依地．火父母極微。可依水微。由此彼",
    "T43n1833_01b:0828c17": "許液通常也。地等堅硬。父母之微無流液",
    "T43n1833_01b:0828c18": "也。火如何無。非堅硬故　答彼許眼見堅赤",
    "T43n1833_01b:0828c19": "炭等亦名為火。縱焰火等亦不同水性。勁．",
    "T43n1833_01b:0828c20": "弱異。",
    "T43n1833_01b:0828c21": "疏。隨所依實若常無常者。此色等十隨其所",
    "T43n1833_01b:0828c22": "應依水．火．風父母極微即名常住。依子微",
    "T43n1833_01b:0828c23": "等是無常也。色．味．香．觸若依於地。彼宗自",
    "T43n1833_01b:0828c24": "說唯是無常　問色等依地父母微不。若",
    "T43n1833_01b:0828c25": "不依者有何所以。若許依者。色等能依何",
    "T43n1833_01b:0828c26": "唯無常　答彼論無釋。以理言之。義同",
    "T43n1833_01b:0828c27": "液性不依於地父母極微。火等極微色義",
    "T43n1833_01b:0828c28": "得有。能依通常。",
    "T43n1833_01b:0828c29": "疏。如地至一向是常者。實句中地與德覺等",
    "T43n1833_01b:0829a01": "竟無相應。名常不會。",
    "T43n1833_01b:0829a02": "疏。自許德等者。且如地上所有諸德名自",
    "T43n1833_01b:0829a03": "許德。此德與自所依之實有會時故。非常",
    "T43n1833_01b:0829a04": "不會故名無常。",
    "T43n1833_01b:0829a05": "疏。如常無常所作非所作亦爾者。有義但是",
    "T43n1833_01b:0829a06": "常者即非所作。若是無常即有二種。有法無",
    "T43n1833_01b:0829a07": "常皆是所作。無說無常即非所作。無說無體",
    "T43n1833_01b:0829a08": "不可作故。但非恒無名無常也。疏言無",
    "T43n1833_01b:0829a09": "說所作非作。此義將非　詳曰。彼論不說",
    "T43n1833_01b:0829a10": "所作非作。然據理者有義可依。疏意通結",
    "T43n1833_01b:0829a11": "前之所明常無常。隨應得說所作非作。不",
    "T43n1833_01b:0829a12": "是偏結無說一句。既稱為無所作何有。而",
    "T43n1833_01b:0829a13": "見非耶。由彼論中作非作例同於前常無",
    "T43n1833_01b:0829a14": "常義。故疏等復而言之也。",
    "T43n1833_01b:0829a15": "疏。子微已上是現量等者。有義今解子微亦",
    "T43n1833_01b:0829a16": "非現得者　詳曰。疏既說云子微已上。明知",
    "T43n1833_01b:0829a17": "不說子微為現。下破順世明多果合以",
    "T43n1833_01b:0829a18": "為其境。不證子微是現境也。具如義燈。",
    "T43n1833_01b:0829a19": "疏。空時方等至非現量得者。有義空為聲依。",
    "T43n1833_01b:0829a20": "聲唯現境。何故說空非現境耶。故可說空",
    "T43n1833_01b:0829a21": "亦為現境　詳曰。不然。雖耳依空。空豈所",
    "T43n1833_01b:0829a22": "聞令耳得耶。不同地等。他許色等依地",
    "T43n1833_01b:0829a23": "有故。故眼得地。又論解現量云。於至實",
    "T43n1833_01b:0829a24": "色等．根等和合有了相生是名現量。空非",
    "T43n1833_01b:0829a25": "根合故非現得　又云。現量云何。謂了相",
    "T43n1833_01b:0829a26": "於至色．味乃至地．水火實所有智。若空亦",
    "T43n1833_01b:0829a27": "是現量得者。何故不言而至空耶。違教違",
    "T43n1833_01b:0829a28": "理故難依也。",
    "T43n1833_01b:0829a29": "疏。文不說重等者。疏主應撿不正本也。",
    "T43n1833_01b:0829b01": "今親撿彼論。云色．香．味．觸現非現境。若",
    "T43n1833_01b:0829b02": "附極微及二微果。名非現境。謂若依附",
    "T43n1833_01b:0829b03": "天非一實。是名理量境。聲一切是現境。",
    "T43n1833_01b:0829b04": "數量．別．合．離．彼．此．液．潤．重勢用。如色．味．",
    "T43n1833_01b:0829b05": "香亦爾。故知重性通現．非現。",
    "T43n1833_01b:0829b06": "疏。雖有六句一向是常等者。此重說彼十句",
    "T43n1833_01b:0829b07": "之中常．無常等。欲顯常中能生果者。故重",
    "T43n1833_01b:0829b08": "舉之。",
    "T43n1833_01b:0829b09": "疏。五句全至雖常不生果者。問我是作者。何",
    "T43n1833_01b:0829b10": "不生果　答但能造因不作果故。所受之",
    "T43n1833_01b:0829b11": "果他所作故。",
    "T43n1833_01b:0829b12": "疏。德句准有能者。實等生果要須有能。所",
    "T43n1833_01b:0829b13": "以有能名常生果。液等十德生果所須。故",
    "T43n1833_01b:0829b14": "同有能。名常生果。",
    "T43n1833_01b:0829b15": "疏然實有中等者。十句之中九句實有名多",
    "T43n1833_01b:0829b16": "實有。此多實中五是現量。現量所以得名",
    "T43n1833_01b:0829b17": "為多。不爾不得名多現量。五是現量。五",
    "T43n1833_01b:0829b18": "非現量。現．非現等現何名多　詳曰。通明",
    "T43n1833_01b:0829b19": "十句亦得名多。多者非一。故五名多。不",
    "T43n1833_01b:0829b20": "須相形方名多也。",
    "T43n1833_01b:0829b21": "問十句．六句相攝云何　答實．德．業等六句",
    "T43n1833_01b:0829b22": "可知。異．有無能而有多釋。有義三種同異",
    "T43n1833_01b:0829b23": "句攝。三種皆是差別義故。有義異句既唯實",
    "T43n1833_01b:0829b24": "轉。即實句收。有能．無能實．德．業三得果之",
    "T43n1833_01b:0829b25": "時。望各自果．及非自果定所須因。還依實",
    "T43n1833_01b:0829b26": "等三句所攝。六句依有不收無說　詳曰。",
    "T43n1833_01b:0829b27": "後說為勝。有依憑故　或不相攝。理亦無",
    "T43n1833_01b:0829b28": "過。若依實等即實等攝。德亦依實應亦實",
    "T43n1833_01b:0829b29": "收。此既不收彼云何攝。又彼論中無相攝",
    "T43n1833_01b:0829c01": "處。",
    "T43n1833_01b:0829c02": "疏。六句皆實者。有義通假。謂軍．林等。若依",
    "T43n1833_01b:0829c03": "前解軍．林等假非六取收。故後說勝　詳",
    "T43n1833_01b:0829c04": "曰。彼軍．林等離人．樹等無別軍．林。攝假",
    "T43n1833_01b:0829c05": "隨實名實何失。又不攝假即非勝者。不",
    "T43n1833_01b:0829c06": "攝無說亦應非勝。故疏所明理無爽矣。",
    "T43n1833_01b:0829c07": "疏。不可以無用難等者。謂自真如實不離",
    "T43n1833_01b:0829c08": "識。恐彼妄謂是離識有。而為不定。為遮",
    "T43n1833_01b:0829c09": "此故不言無作　若爾常住不生果。因亦",
    "T43n1833_01b:0829c10": "於如轉。彼何不遮耶　答據實無作不生",
    "T43n1833_01b:0829c11": "果等。皆是正因。真如自許不離識故不成",
    "T43n1833_01b:0829c12": "不定。然立因法不可雙陳。故論且舉常住",
    "T43n1833_01b:0829c13": "為難。",
    "T43n1833_01b:0829c14": "疏。量云此等實常不生果者。問宗．因既同。豈",
    "T43n1833_01b:0829c15": "不有法成於有法因無依耶　答疏但指",
    "T43n1833_01b:0829c16": "法。不能繁詞。理實應牒常不生果一一",
    "T43n1833_01b:0829c17": "法名以為宗也。思之可解。",
    "T43n1833_01b:0829c18": "疏。或餘句無常雖不生果等者。即德句中合",
    "T43n1833_01b:0829c19": "離等德而無常者不生果也　問今他比量。",
    "T43n1833_01b:0829c20": "他許離識實有自體。何非不定。答疏主所",
    "T43n1833_01b:0829c21": "造因明疏中。立自他因甄簡剖析如其楚．",
    "T43n1833_01b:0829c22": "越。而辨此論往往揮雜甘蒿猶參　今以",
    "T43n1833_01b:0829c23": "愚度智聊有二意。一試諸學者而悟不",
    "T43n1833_01b:0829c24": "耶。即俱舍論有斯意矣。二餘因明師於一",
    "T43n1833_01b:0829c25": "因過不分九例。今隨他語。復欲發生學者",
    "T43n1833_01b:0829c26": "覺惠故示紕謬。若言疏主實闇斯理。因明",
    "T43n1833_01b:0829c27": "疏內何巨照然。故應不出前之二意。故因",
    "T43n1833_01b:0829c28": "應云許是常住不生果故。簡諸不定悉皆",
    "T43n1833_01b:0829c29": "無也。",
    "T43n1833_01b:0830a01": "疏。今言常住至在異喻者。即因異喻。准覺樂",
    "T43n1833_01b:0830a02": "等宗同因異。理門九句當第八句同品分轉",
    "T43n1833_01b:0830a03": "亦為正因。",
    "T43n1833_01b:0830a04": "疏。又不言常等者。即宗．因中皆除常字。宗",
    "T43n1833_01b:0830a05": "除覺等。不爾相扶　詳曰。縱除常言。覺等",
    "T43n1833_01b:0830a06": "亦但是宗同品。彼許覺等而能生果。非因",
    "T43n1833_01b:0830a07": "同喻。故彼論云。一體．別體彼覺為因。此體．",
    "T43n1833_01b:0830a08": "彼體以遠近覺而為因也。既言為因。",
    "T43n1833_01b:0830a09": "明能生果。",
    "T43n1833_01b:0830a10": "疏。同喻亦非定是有性者。據意喻說言非",
    "T43n1833_01b:0830a11": "定有。覺等喻上無礙之因而得轉故。",
    "T43n1833_01b:0830a12": "疏。初中有二以德例實等者。詳曰。若准疏",
    "T43n1833_01b:0830a13": "科。地．水．火三一段之文無所攝也。故今言",
    "T43n1833_01b:0830a14": "者初中有二。一俱觸應同破。二同見無異",
    "T43n1833_01b:0830a15": "破。初中復二。文易可知。",
    "T43n1833_01b:0830a16": "疏。其地等至皆有觸故者。由身得觸。地等",
    "T43n1833_01b:0830a17": "有觸身得地等。",
    "T43n1833_01b:0830a18": "疏。色德至風中無色者。色不依風。由此身",
    "T43n1833_01b:0830a19": "根不得於色　若爾身得地等何不得色。",
    "T43n1833_01b:0830a20": "色依地故　答根．境相對身得風等。由地",
    "T43n1833_01b:0830a21": "有觸故亦得之。非得地等一切之德。非自",
    "T43n1833_01b:0830a22": "境故。",
    "T43n1833_01b:0830a23": "疏。彼以假實地等俱名地者。佛法談彼。非",
    "T43n1833_01b:0830a24": "是他宗立有假地。即眼所見名假地也。地",
    "T43n1833_01b:0830a25": "堅為性。實身根得　有言眼所見水名為假",
    "T43n1833_01b:0830a26": "地　詳曰。不應然。眼所見水但是假水。他",
    "T43n1833_01b:0830a27": "亦許水是眼見故。若眼所見水名假地者。",
    "T43n1833_01b:0830a28": "更何等水是眼所見。若言他眼不許見水。",
    "T43n1833_01b:0830a29": "違彼此論。",
    "T43n1833_01b:0830b01": "疏。文言雖總等者。結申正義。文言總也。不",
    "T43n1833_01b:0830b02": "以論云無實地等。即難於他色即是地。自",
    "T43n1833_01b:0830b03": "五境分。色不即地。若難他者有違宗失。",
    "T43n1833_01b:0830b04": "疏。亦非地等是此中意者論言亦非眼見實",
    "T43n1833_01b:0830b05": "地等者。意說地等非眼所見實句所攝。",
    "T43n1833_01b:0830b06": "是此意者。即是彼此相例之意。",
    "T43n1833_01b:0830b07": "疏。業至三色等性者。大有．俱分是色性也。",
    "T43n1833_01b:0830b08": "疏。取聲之時至名定耳根者。近身之空而",
    "T43n1833_01b:0830b09": "起取聲之作用故　問耳根常不　答耳即",
    "T43n1833_01b:0830b10": "是空。故耳亦常　或是無常。如本微常所生",
    "T43n1833_01b:0830b11": "子微是無常故　然前解勝。彼論說耳即是",
    "T43n1833_01b:0830b12": "空。故。與微義別。",
    "T43n1833_01b:0830b13": "疏。虛空至數為喻者。數字恐錯。應為不字。",
    "T43n1833_01b:0830b14": "空．擇滅等雖不離心不得將為喻。何所以",
    "T43n1833_01b:0830b15": "者。空．擇滅等是佛法法。今就他宗以為比",
    "T43n1833_01b:0830b16": "量。不可將自擇滅等法而以為喻。故疏言",
    "T43n1833_01b:0830b17": "就他宗比量。釋所以也。若不爾者。前來何",
    "T43n1833_01b:0830b18": "處有擇滅喻而云數也。",
    "T43n1833_01b:0830b19": "疏。雖有他隨一過等者。佛法名他。外道他",
    "T43n1833_01b:0830b20": "故。餘准可知。",
    "T43n1833_01b:0830b21": "疏。餘八句一一別除為八比量者。有義九句",
    "T43n1833_01b:0830b22": "之中。隨除何句以為宗．因。言非實等。非",
    "T43n1833_01b:0830b23": "顯多量。所以者何。且如初宗言德等者。",
    "T43n1833_01b:0830b24": "除無說句並皆等不。若不等不盡。因便不",
    "T43n1833_01b:0830b25": "定若言等者。餘皆所等。即一宗．因已能成",
    "T43n1833_01b:0830b26": "立所等八句非離識有。更餘為宗犯相扶",
    "T43n1833_01b:0830b27": "失。前已成故由此初量總成八句。後別立",
    "T43n1833_01b:0830b28": "一總成二量　詳曰。疏意說云。九句之中",
    "T43n1833_01b:0830b29": "隨除於一即得為量。非唯局在非實．有",
    "T43n1833_01b:0830c01": "二。餘句皆有可除為量之義。恐迷方者依",
    "T43n1833_01b:0830c02": "文封執非實．非有二得為量餘乃不得故",
    "T43n1833_01b:0830c03": "言八量。或約句數而有別別二合等義。不",
    "T43n1833_01b:0830c04": "要令作　又復不言二合等量而無過也。",
    "T43n1833_01b:0830c05": "為令學者得生異智故作此言。",
    "T43n1833_01b:0830c06": "論。彼所執有等者。問以非無因而難他者。",
    "T43n1833_01b:0830c07": "即佛法中諸有體法亦不得成　他量難云。",
    "T43n1833_01b:0830c08": "汝聲。應離色外無別自性。許非無故。猶",
    "T43n1833_01b:0830c09": "如色等　答宗中自教．世間．現量．自語相",
    "T43n1833_01b:0830c10": "違。汝豈不許聲離色有。下許異實因亦有",
    "T43n1833_01b:0830c11": "此難。破亦同之　問外又難云。汝七．八識。",
    "T43n1833_01b:0830c12": "應離六識無別自．體。許是識性非無故。",
    "T43n1833_01b:0830c13": "如眼等識。若離六識。應非識性。許異六",
    "T43n1833_01b:0830c14": "識故。如畢竟無等。量三支具。七．八應無",
    "T43n1833_01b:0830c15": "　答前因有決定相違過。相違量云。自七．八",
    "T43n1833_01b:0830c16": "識。應離六識有別自體。許為他識俱有",
    "T43n1833_01b:0830c17": "根故。如眼等根。後量宗有一分他所別過。",
    "T43n1833_01b:0830c18": "佛法不許第八與六一向相離。因亦一分他",
    "T43n1833_01b:0830c19": "隨一過。八為六依非定異故。又俗有別真",
    "T43n1833_01b:0830c20": "無別故。既為似立三支寧具。故我七．八識",
    "T43n1833_01b:0830c21": "義得成。應更審思。",
    "T43n1833_01b:0830c22": "疏。遮決定相違者。外作量云。所說有性。離",
    "T43n1833_01b:0830c23": "實等三有別自體。除無說外餘六句中隨",
    "T43n1833_01b:0830c24": "一攝故。如異等句　有云。有性。異實等三",
    "T43n1833_01b:0830c25": "定應別有。實等所不攝故。如同異性　詳",
    "T43n1833_01b:0830c26": "曰。言別有者別有其體。若爾因有不定之",
    "T43n1833_01b:0830c27": "過。為如同異實等不攝有是別有體。為",
    "T43n1833_01b:0830c28": "如無說實等不攝有是無別體。故應依",
    "T43n1833_01b:0830c29": "前。",
    "T43n1833_01b:0831a01": "疏。此難恒齊等者。此論主言。汝雖前解我",
    "T43n1833_01b:0831a02": "今後責。有無恒齊。汝今何方能遣我難",
    "T43n1833_01b:0831a03": "　或有無齊。論主何方能遣外難。前解為本",
    "T43n1833_01b:0831a04": "　有義若勝論救有法有有難令無無。亦應",
    "T43n1833_01b:0831a05": "汝色等非無待因故有。龜毛非有待因故",
    "T43n1833_01b:0831a06": "無。既許有法從因而有。無不待無。我亦有",
    "T43n1833_01b:0831a07": "法由有故有。無法不假無法方無　解云",
    "T43n1833_01b:0831a08": "我法有因果。因果俱生滅。汝有為因起。應",
    "T43n1833_01b:0831a09": "非是一．常　詳曰釋旨甚好。詞當疎闕。可",
    "T43n1833_01b:0831a10": "謂白珪而猶玷矣。何所以者。無為之理為離",
    "T43n1833_01b:0831a11": "繫果．及能作因。豈即生滅。若據有為文無",
    "T43n1833_01b:0831a12": "簡故。他實．德．業雖有因起。他亦自許有",
    "T43n1833_01b:0831a13": "無常者。豈不相扶。若偏難常。亦何不簡。故",
    "T43n1833_01b:0831a14": "今應云。我有為法有因果。因果俱生滅。汝",
    "T43n1833_01b:0831a15": "實等法有因起。實等並應非一．常。",
    "T43n1833_01b:0831a16": "疏。莫此亦非同異性者。此同異性非但不是",
    "T43n1833_01b:0831a17": "彼實等性。亦復自體非同異性。是故言亦",
    "T43n1833_01b:0831a18": "　詳曰。或亦前有。前有已破非實等性。同異",
    "T43n1833_01b:0831a19": "同彼。故論言亦。",
    "T43n1833_01b:0831a20": "疏。此中無自言相違等過者。有義此言汝執。",
    "T43n1833_01b:0831a21": "雖能顯示非自所許。然法．有法二言相違。",
    "T43n1833_01b:0831a22": "不可說無違自語失。故宗應云汝同異",
    "T43n1833_01b:0831a23": "性應非實．德．業性　詳曰。若不言簡法",
    "T43n1833_01b:0831a24": "違有法可自語違。有法言汝明非自許。今",
    "T43n1833_01b:0831a25": "以法違。何自語過。若以言簡亦成過者。即",
    "T43n1833_01b:0831a26": "因明論天主敘彼有法自相相違之量應非",
    "T43n1833_01b:0831a27": "真破。亦有自語相違過故。彼既不違此何",
    "T43n1833_01b:0831a28": "即過。故然改宗云汝同異性非無此理。若",
    "T43n1833_01b:0831a29": "牒論全文而為有法故當依疏。",
    "T43n1833_01b:0831b01": "疏。然今宗至應別簡者。若不簡別直依論",
    "T43n1833_01b:0831b02": "作。即有法成有法等失。德．業並在有法之",
    "T43n1833_01b:0831b03": "中。復將為喻。故有此過。",
    "T43n1833_01b:0831b04": "疏。此中所言至當句為宗者。即論中云勿此",
    "T43n1833_01b:0831b05": "亦非實．德．業。是非取上言實．德．業三。彼",
    "T43n1833_01b:0831b06": "但總非。非量破故　言故別者。釋別當句",
    "T43n1833_01b:0831b07": "為宗之義。意乃顯論中無總量理。",
    "T43n1833_01b:0831b08": "疏。等取德喻等者。有義亦等總宗之喻。總宗",
    "T43n1833_01b:0831b09": "之喻非實．德．業故。別等取和合句義　詳",
    "T43n1833_01b:0831b10": "曰。論中既無難總之宗。等等總喻。喻何所",
    "T43n1833_01b:0831b11": "設。",
    "T43n1833_01b:0831b12": "疏。應非實地者。非實地言通二義。一者非",
    "T43n1833_01b:0831b13": "是真實之地。二者非是實句中地。",
    "T43n1833_01b:0831b14": "疏。然文唯有以性同實例者　詳曰。觀論之",
    "T43n1833_01b:0831b15": "意。令實．德．業同同異性不別立性。此乃以",
    "T43n1833_01b:0831b16": "實而同性例　又疏標云。難令離實等無",
    "T43n1833_01b:0831b17": "同異性。今判論中以性同實。應筆誤也。",
    "T43n1833_01b:0831b18": "疏。無別有大非實性者。九句之上共有一性",
    "T43n1833_01b:0831b19": "名為大也　問何為此難　答彼依相似",
    "T43n1833_01b:0831b20": "立同異性。九皆非實。非實相似。故難令立",
    "T43n1833_01b:0831b21": "大非實性。",
    "T43n1833_01b:0831b22": "疏。若不爾至犯相扶過者。此有二意。一云若",
    "T43n1833_01b:0831b23": "不直責爾者。他許德上有非實性。此乃相",
    "T43n1833_01b:0831b24": "符　二云若不總難九句之上而共立一",
    "T43n1833_01b:0831b25": "大非實性。即有相符。他許諸德立非實故。",
    "T43n1833_01b:0831b26": "若九句上大非實性。他即不許故無相符。前",
    "T43n1833_01b:0831b27": "解為本。",
    "T43n1833_01b:0831b28": "疏。前之五句現量所得者。有義今解。實．德",
    "T43n1833_01b:0831b29": "通現．非現。若唯現境。何故十句說通非現",
    "T43n1833_01b:0831c01": "　又下論云。極微聚集足成根境。亦破本",
    "T43n1833_01b:0831c02": "計。故知實等通非現境。此即三全二句小分",
    "T43n1833_01b:0831c03": "現量所得　詳曰。疏言五句是現量境據總",
    "T43n1833_01b:0831c04": "聚言。不言實等一一別法皆是現量　何以",
    "T43n1833_01b:0831c05": "知者　答疏敘勝論諸門義中廣自分別現．",
    "T43n1833_01b:0831c06": "非現境。豈可前後自相魚肉。若言疏主談",
    "T43n1833_01b:0831c07": "本六句言五現量。疏之上下何不說言五",
    "T43n1833_01b:0831c08": "唯現量。既不言唯。故知疏意據此句中有",
    "T43n1833_01b:0831c09": "現量境名五現也。",
    "T43n1833_01b:0831c10": "疏。非是緣不離至現量所得者。此但遮實非",
    "T43n1833_01b:0831c11": "是緣彼離識外境智之所得。而不表是緣",
    "T43n1833_01b:0831c12": "不離識現量智得。以彼實句本無體故。又",
    "T43n1833_01b:0831c13": "識內境非皆現量智之所得。",
    "T43n1833_01b:0831c14": "疏。恐監持業釋等者。若不言緣。為言離識",
    "T43n1833_01b:0831c15": "實有自體即是現量。論若許爾者。即自他宗",
    "T43n1833_01b:0831c16": "皆說心等非離識故。故違宗過。",
    "T43n1833_01b:0831c17": "疏。其覺樂等亦八法中者。有法名法。",
    "T43n1833_01b:0831c18": "疏。即有一分相符之失等者。有義有說緣言",
    "T43n1833_01b:0831c19": "簡相符過。此即非理。應問彼言。有法之中",
    "T43n1833_01b:0831c20": "簡覺等不。若其以簡何故相符。若不簡者。",
    "T43n1833_01b:0831c21": "設置緣言豈能遮簡。由此即應為簡相符。",
    "T43n1833_01b:0831c22": "於有法中先除覺等　詳曰。此難意云。論",
    "T43n1833_01b:0831c23": "說緣言在於法中。如何以法遮有法過。由",
    "T43n1833_01b:0831c24": "斯即應於有法中言除覺等。便無相符。今",
    "T43n1833_01b:0831c25": "以理觀。簡亦何失。連類言之可當悟矣。",
    "T43n1833_01b:0831c26": "且如佛法對聲論師立聲無常。無常宗法。",
    "T43n1833_01b:0831c27": "便簡聲上所有常義。若不簡者他許聲常",
    "T43n1833_01b:0831c28": "豈不相符。相符不有故知能簡。今者實等",
    "T43n1833_01b:0831c29": "有法之中含能所緣。法中言緣。意遣有",
    "T43n1833_01b:0832a01": "法能緣覺等。與立聲宗而有何別。獨不見",
    "T43n1833_01b:0832a02": "許。故一緣言兼簡相符。想應無失。請審",
    "T43n1833_01b:0832a03": "詳之。",
    "T43n1833_01b:0832a04": "疏。若論說言至說唯字者。准此文意似牒",
    "T43n1833_01b:0832a05": "外難　外難意云。彼既許有唯緣實心。論",
    "T43n1833_01b:0832a06": "中應置唯緣二字。言唯緣者簡去覺等。無",
    "T43n1833_01b:0832a07": "相符失。緣顯能緣。無違宗過。",
    "T43n1833_01b:0832a08": "疏。通緣二者至現量得故者。既許一心雙緣",
    "T43n1833_01b:0832a09": "二境。二境互從。是離不離實有自體現量所",
    "T43n1833_01b:0832a10": "得。何所以者。不可一心分之為二。是以二",
    "T43n1833_01b:0832a11": "境。更互相從名離不離現量所得。由是唯言",
    "T43n1833_01b:0832a12": "簡此不得。",
    "T43n1833_01b:0832a13": "疏。其總緣者亦所簡故者。其總緣中若是離",
    "T43n1833_01b:0832a14": "識實有自體現實得者。亦入所破。故論緣言",
    "T43n1833_01b:0832a15": "簡諸過盡。",
    "T43n1833_01b:0832a16": "論。大自在天者。按提婆菩薩釋外道小乘涅",
    "T43n1833_01b:0832a17": "槃論云。摩醯首羅論師作如是說。果是那羅",
    "T43n1833_01b:0832a18": "延所作。梵天是因。摩醯首羅一體三分。所謂",
    "T43n1833_01b:0832a19": "梵天．那羅延．摩醯首羅。地是依處。地主是摩",
    "T43n1833_01b:0832a20": "醯首羅。於三界中所有一切命．非命物。皆",
    "T43n1833_01b:0832a21": "是摩醯首羅天生。摩醯首羅身者。虛空是頭。",
    "T43n1833_01b:0832a22": "大地是身。水是尿。山是糞。一切眾生是腹中",
    "T43n1833_01b:0832a23": "虫。風是氣。火是煖。罪福是業。是八種是摩醯",
    "T43n1833_01b:0832a24": "首羅身。自在天是生滅因。一切從自在天",
    "T43n1833_01b:0832a25": "生．從自在天滅名為涅槃。故自在天常。一",
    "T43n1833_01b:0832a26": "切物涅槃因　又傳釋云。彼宗自在有三身",
    "T43n1833_01b:0832a27": "別。謂法．報．化。彼說報身居色天上不來下",
    "T43n1833_01b:0832a28": "生。狀似世尊受用身也。其變化身隨形六",
    "T43n1833_01b:0832a29": "道教化眾生。然說多住雪山北面。或在南",
    "T43n1833_01b:0832b01": "海未剌耶山頂。法身即此論所敘是。",
    "T43n1833_01b:0832b02": "疏。遍故至能生諸法者。遍故何不於一切",
    "T43n1833_01b:0832b03": "處能生諸法。常故何不於一切時能生諸",
    "T43n1833_01b:0832b04": "法。而別分也。",
    "T43n1833_01b:0832b05": "論。餘執梵王等者。按提婆論中敘此諸計。",
    "T43n1833_01b:0832b06": "言大梵者。圍陀論師說。從那羅延天齊中",
    "T43n1833_01b:0832b07": "生大蓮花。從於蓮花生梵天祖翁。彼梵天",
    "T43n1833_01b:0832b08": "作一切命．無命物。從梵天口中生婆羅門。",
    "T43n1833_01b:0832b09": "兩臂中生剎利。兩髀中生毘舍。從兩脚生",
    "T43n1833_01b:0832b10": "首陀。一切大地是修福德戒場。生一切花",
    "T43n1833_01b:0832b11": "草以為供養。化作山野禽獸人中猪羊等",
    "T43n1833_01b:0832b12": "類。於戒場殺害供養梵天。得生彼處名",
    "T43n1833_01b:0832b13": "涅槃　言時者。謂時論師。作如是說。時熟",
    "T43n1833_01b:0832b14": "一切物熟。時散一切物散。是故我論中說。如",
    "T43n1833_01b:0832b15": "被弓箭射時不到不死。時到則小草觸即",
    "T43n1833_01b:0832b16": "死。一切物時生。時熟。時滅。時不可過。是故",
    "T43n1833_01b:0832b17": "時常生一切物　言方者。謂方論師。作如",
    "T43n1833_01b:0832b18": "是說。最初生諸方。從諸方生世間人。從",
    "T43n1833_01b:0832b19": "人生天地。天地滅沒還入彼處名為涅槃。",
    "T43n1833_01b:0832b20": "是故方常　言本際者。謂本生。安荼論師",
    "T43n1833_01b:0832b21": "說。本無日．月．星辰．虛空．及地。唯有火．水。",
    "T43n1833_01b:0832b22": "時大安荼生如鷄子。周匝金色。時熟破為二",
    "T43n1833_01b:0832b23": "段。一段在上作天。一段在下作地。彼二中",
    "T43n1833_01b:0832b24": "間生梵天。名一切眾生祖翁。作一切有命．",
    "T43n1833_01b:0832b25": "無命物。如是等物散沒彼處名涅槃　言",
    "T43n1833_01b:0832b26": "自然者。謂無因論師。作如是說。無因無",
    "T43n1833_01b:0832b27": "緣生一切物。無染淨因緣。如我論中說。如",
    "T43n1833_01b:0832b28": "棘荊針無人作。孔雀等類種種畫色皆無人",
    "T43n1833_01b:0832b29": "作。自然而有。不從因生名為涅槃。自然是",
    "T43n1833_01b:0832c01": "常。生一切物　言虛空者。謂口力論師。作",
    "T43n1833_01b:0832c02": "如是說。虛空是萬物因。最初生虛空。虛空",
    "T43n1833_01b:0832c03": "生風。風生火。火生煙。煙生水。水即凍淩",
    "T43n1833_01b:0832c04": "堅作地。地生種種藥草。藥草生五穀。五穀",
    "T43n1833_01b:0832c05": "生命。是故我論中說。命是食。後時還沒虛",
    "T43n1833_01b:0832c06": "空名涅槃。虛空是常名涅槃因。",
    "T43n1833_01b:0832c07": "疏。其我至前後別者。此釋違也。違云今明",
    "T43n1833_01b:0832c08": "法執。何故論我。答意可知。",
    "T43n1833_01b:0832c09": "疏。下破之中至為不定者。由許聲性常不",
    "T43n1833_01b:0832c10": "能詮。下破之中彼不得將聲性為喻而與",
    "T43n1833_01b:0832c11": "論主而作不定。故云無喻　有云。由此不",
    "T43n1833_01b:0832c12": "得與大乘作法自相相違者　詳曰。不",
    "T43n1833_01b:0832c13": "然。設許能詮祇有不定失。法自相相違過",
    "T43n1833_01b:0832c14": "者同無異有。今能詮因二喻皆有。故是不定。",
    "T43n1833_01b:0832c15": "餘能詮聲無常為同。聲性為異。思之可悉。",
    "T43n1833_01b:0832c16": "論。有外道執極微常者。此師所計我法色．心",
    "T43n1833_01b:0832c17": "皆四大造。故廣百論第二云。順世外道作如",
    "T43n1833_01b:0832c18": "是言。諸法及我大種為性。四大種外無別",
    "T43n1833_01b:0832c19": "有物。即四大種和合為我．及身．心等　問",
    "T43n1833_01b:0832c20": "內外男女既有差別。能成大種亦差別不",
    "T43n1833_01b:0832c21": "　答雖大種性內外無異。然有安立形相差",
    "T43n1833_01b:0832c22": "別　有義順世極微有其三類。一極精虛。二",
    "T43n1833_01b:0832c23": "者清淨。三非虛．淨。所生之果亦有其三。一",
    "T43n1833_01b:0832c24": "心．心所。二眼等根。三色．聲等。如其次第三",
    "T43n1833_01b:0832c25": "因所生　詳曰。雖有此言不知何據。准",
    "T43n1833_01b:0832c26": "廣百論此敘難依。彼論說云內外大種性",
    "T43n1833_01b:0832c27": "無差別。云何得三種不同　問順世何意計",
    "T43n1833_01b:0832c28": "微為常　答恐後刧成無種子故。故俱舍",
    "T43n1833_01b:0832c29": "論第十二云。一類外道執極微常。彼謂空劫",
    "T43n1833_01b:0833a01": "餘極微在。何緣彼執猶有餘極微。勿後麁",
    "T43n1833_01b:0833a02": "事生無種子故。由斯此師計微常也。",
    "T43n1833_01b:0833a03": "論。若無方分等者。問彼本計微造一切法。",
    "T43n1833_01b:0833a04": "心．心所等亦合有礙。今以為喻豈得成耶",
    "T43n1833_01b:0833a05": "　答如義燈釋。今助一釋。望能造大實無",
    "T43n1833_01b:0833a06": "差別。然所造心無礙。能緣心不成麁。造色",
    "T43n1833_01b:0833a07": "有礙。集成麁色宗計爾也。不可依於狂夫",
    "T43n1833_01b:0833a08": "而無禮樂之軌。故破二師以心．心所為喻",
    "T43n1833_01b:0833a09": "亦得。",
    "T43n1833_01b:0833a10": "疏。德句中量德等者。實亦得有長．短量合。",
    "T43n1833_01b:0833a11": "不異微．大二量體故。故不言也　有義即",
    "T43n1833_01b:0833a12": "是微量及短量德子微有故　詳曰。果色之",
    "T43n1833_01b:0833a13": "言唯因子微可如所斷。孫微已去亦名",
    "T43n1833_01b:0833a14": "果色。云何不取長大量耶。",
    "T43n1833_01b:0833a15": "論。若謂果色遍在自因等者。有義此依宗敘。",
    "T43n1833_01b:0833a16": "前文說云不越因量非是本宗　詳曰。今",
    "T43n1833_01b:0833a17": "觀論勢前為本計亦復何爽。故前論云。又",
    "T43n1833_01b:0833a18": "所生果不越因量。此牒而破。若非本計論",
    "T43n1833_01b:0833a19": "牒於誰。故前本計。此為轉敘亦應無失。",
    "T43n1833_01b:0833a20": "疏。以三微果等因非極微故者。言三微者第",
    "T43n1833_01b:0833a21": "三子微　果即第七。第七之因即名為微不",
    "T43n1833_01b:0833a22": "名為極。所以總言如所在因。故不別言如",
    "T43n1833_01b:0833a23": "所在極微。極微之言不通微故。極微子微皆",
    "T43n1833_01b:0833a24": "得名為所在因也。",
    "T43n1833_01b:0833a25": "疏。此中二量如次前者。不成麁色及非根",
    "T43n1833_01b:0833a26": "取二種之量。即前論云。又所生果至便違自",
    "T43n1833_01b:0833a27": "執。兩段文中而已作訖。故此不敘。",
    "T43n1833_01b:0833a28": "疏。此是宗義者。大乘宗。大乘不許沙體受",
    "T43n1833_01b:0833a29": "水。銅體受藥。",
    "T43n1833_01b:0833b01": "疏。就宗難者。就外道宗。彼許果色入因微",
    "T43n1833_01b:0833b02": "中。亦許水入沙微中故。故得取沙而為",
    "T43n1833_01b:0833b03": "喻也　問大乘同處不相離色互相涉入。豈",
    "T43n1833_01b:0833b04": "非因果體相受入　答無實極微。是假識",
    "T43n1833_01b:0833b05": "變。故得涉入。不同彼宗。",
    "T43n1833_01b:0833b06": "疏。量云至如藥變銅者。就他為量。他許藥",
    "T43n1833_01b:0833b07": "微入銅微故。故得為喻。",
    "T43n1833_01b:0833b08": "疏。一應無次行等者。此一頌文而量有五。一",
    "T43n1833_01b:0833b09": "彼論云。若無隔別眼所行境執為一物。應",
    "T43n1833_01b:0833b10": "無漸次行大地理。若下一足至一切故。",
    "T43n1833_01b:0833b11": "量云。無障隔處此下一足時。所未至處時",
    "T43n1833_01b:0833b12": "亦應已至。汝執一故。猶如於此　二彼論",
    "T43n1833_01b:0833b13": "云。又應俱時於此。於彼無至未至。一物一",
    "T43n1833_01b:0833b14": "時理不應有得．未得故　量云。汝宗世間",
    "T43n1833_01b:0833b15": "無隔斷物。無有一法有至．未至。執是一",
    "T43n1833_01b:0833b16": "故。如手握珠　三彼論云。又一方處應不",
    "T43n1833_01b:0833b17": "得有多象．馬等有間隙事。若處有一亦即",
    "T43n1833_01b:0833b18": "有餘。云何此．彼可辨差別　量云。於此",
    "T43n1833_01b:0833b19": "無障隔一方處所有多象．馬。一象住地應",
    "T43n1833_01b:0833b20": "餘馬等亦住此地。執是一故。如此象住地",
    "T43n1833_01b:0833b21": "　四彼論云。或二如何可於一處有至．未",
    "T43n1833_01b:0833b22": "至中間見空　量云。無隔一處象．馬二居。",
    "T43n1833_01b:0833b23": "應不得有中間空處。執是一故。如手握",
    "T43n1833_01b:0833b24": "珠　五彼論云。又亦應無小水虫等難見",
    "T43n1833_01b:0833b25": "細物。彼與麁物同一處量應等故　量云。",
    "T43n1833_01b:0833b26": "小水虫等依無流水能依。應等所依之量。",
    "T43n1833_01b:0833b27": "執所依一故。由如無流一頗胝迦一所依",
    "T43n1833_01b:0833b28": "色。",
    "T43n1833_01b:0833b29": "疏。不言同異至是彼性故者。顯有．同異既是",
    "T43n1833_01b:0833c01": "諸法性。故論言等。若論明言有．及同異。不",
    "T43n1833_01b:0833c02": "知此二是諸法性。",
    "T43n1833_01b:0833c03": "疏。又等同異顯類別故者。除有．同異所餘",
    "T43n1833_01b:0833c04": "之法非顯類別。復非法性故不等之　問",
    "T43n1833_01b:0833c05": "數論本宗不立六句。今有．同異何言彼計",
    "T43n1833_01b:0833c06": "　答彼雖不別立六句義。法體不無即名",
    "T43n1833_01b:0833c07": "為有。法有同異名同異性。不同勝論",
    "T43n1833_01b:0833c08": "　有說三德名為有性。二十三諦名同異性",
    "T43n1833_01b:0833c09": "　詳曰。准此論破。有性不唯在於三德。故論",
    "T43n1833_01b:0833c10": "結云便違三德我等體異亦違世間諸法差",
    "T43n1833_01b:0833c11": "別。故知有性通二十五。二十五差異即為同",
    "T43n1833_01b:0833c12": "異。",
    "T43n1833_01b:0833c13": "疏。又我等至差別相者。若論其體。二十三諦",
    "T43n1833_01b:0833c14": "即自性故體無其差。若據相言二十三別。今",
    "T43n1833_01b:0833c15": "約其相亦是所破。故等等之。初即約體故",
    "T43n1833_01b:0833c16": "二別也。",
    "T43n1833_01b:0833c17": "疏。此中色等至不定過者。等數量等十一種",
    "T43n1833_01b:0833c18": "德及地．水．火。皆眼境故。若不等之有不定",
    "T43n1833_01b:0833c19": "過　不定過云。其所說色為如聲等非色",
    "T43n1833_01b:0833c20": "性故非是眼境。為如數等非色性故是眼",
    "T43n1833_01b:0833c21": "境耶。",
    "T43n1833_01b:0833c22": "疏。如共故非一等者。此交加說。若順言者共",
    "T43n1833_01b:0833c23": "故非異即別非一　詳曰。或但如疏亦不",
    "T43n1833_01b:0833c24": "交加　言共非一者。有．同異性與所有法",
    "T43n1833_01b:0833c25": "而非是一。如似共相與所相法而非是一。",
    "T43n1833_01b:0833c26": "假．實．能．所種種異故　言別非異者。有．同",
    "T43n1833_01b:0833c27": "異性異其所有。別別法外而無有體。體即",
    "T43n1833_01b:0833c28": "彼故。故名不異。似佛法中所有共相故言",
    "T43n1833_01b:0833c29": "如共　有說。以無別故故稱為一。義差別",
    "T43n1833_01b:0834a01": "故復言亦異。如內宗中水波等喻。大意同",
    "T43n1833_01b:0834a02": "疏。",
    "T43n1833_01b:0834a03": "疏。雙無之言無所表故者。但言無兒即知",
    "T43n1833_01b:0834a04": "石女。何須復說無女之言。",
    "T43n1833_01b:0834a05": "疏。又此言表即同第二者。第四計中有四句",
    "T43n1833_01b:0834a06": "破。表同第一不雙非難。遮同第二無所執",
    "T43n1833_01b:0834a07": "難　問且如大乘一切色上有質礙性。此",
    "T43n1833_01b:0834a08": "名有性。色法即有非色法無名同異性。此之",
    "T43n1833_01b:0834a09": "二性與色等法。亦得名為亦一亦異非一非",
    "T43n1833_01b:0834a10": "異還同外道。如何破他　答大乘宗義假名",
    "T43n1833_01b:0834a11": "施設。非識外實。迷悟有別。由是悟故四句",
    "T43n1833_01b:0834a12": "皆是。若也迷者四句皆非。故不同彼　問今",
    "T43n1833_01b:0834a13": "以四句破彼外宗。大乘正義何句所攝",
    "T43n1833_01b:0834a14": "　答有義大乘正法非四句收。不可言故。無定",
    "T43n1833_01b:0834a15": "性故　詳曰。若同外計一句亦非。若依假",
    "T43n1833_01b:0834a16": "詮通有四句而有何失。更互相望得成四",
    "T43n1833_01b:0834a17": "句。如前應悉。",
    "T43n1833_01b:0834a18": "成唯識論演祕卷第一末終"
}