{
    "X57n0967_003:0282a03": "刻教觀撮要論序",
    "X57n0967_003:0282a05": "教觀撮要論未見全書不詳作者及其卷數然其第",
    "X57n0967_003:0282a06": "四卷末曰先師頑空和尚三千說附則其門人所著",
    "X57n0967_003:0282a07": "而卷止於第四必矣吾師嘗借此書於長安興聖禪",
    "X57n0967_003:0282a08": "剎寫焉乃嘆曰惜乎此書多所發揮而放失不完日",
    "X57n0967_003:0282a09": "者命(余)曰崑山片玉豈忍棄捐何不印摸流布乎(余)",
    "X57n0967_003:0282a10": "於是傍加國語付諸劂生覧者倘得完書補成是望。",
    "X57n0967_003:0282a11": "寶永元年初冬日天台安樂蘭若沙彌(覺潭)謹序",
    "X57n0967_003:0282a13": "台宗教觀撮要論目",
    "X57n0967_003:0282a15": "卷第三",
    "X57n0967_003:0282a16": "論諸部經王論光明經王",
    "X57n0967_003:0282a17": "論輔行引大經明被接文",
    "X57n0967_003:0282a18": "論聲聞攝屬論三日喻文",
    "X57n0967_003:0282a19": "論解謗別圓初心見佛",
    "X57n0967_003:0282a20": "論立識生法論華嚴聲聞有無",
    "X57n0967_003:0282a21": "論玄文四序論四種教證",
    "X57n0967_003:0282a22": "論法華教主論籤文四心同一行一緣",
    "X57n0967_003:0282a23": "論當機結緣二眾論含中發習",
    "X57n0967_003:0282a24": "論三千餘義論中諦具法",
    "X57n0967_003:0282b01": "又(玄云又人聞一切法趣即非漏非無漏具一切法也)",
    "X57n0967_003:0282b02": "論部教之義論四教破性",
    "X57n0967_003:0282b03": "論籤文起心之義論隱實施權",
    "X57n0967_003:0282b04": "卷第四",
    "X57n0967_003:0282b05": "論光明立題論教行五章",
    "X57n0967_003:0282b06": "論玄文引壽量證經體文",
    "X57n0967_003:0282b07": "論玄籤指文例論玅記釋中止一城文",
    "X57n0967_003:0282b08": "論玅記釋轉法輪文論三法無邊",
    "X57n0967_003:0282b09": "論玄序十德論萬乘數",
    "X57n0967_003:0282b10": "論輔行十義評無情佛性",
    "X57n0967_003:0282b11": "論玄籤稱味味例頌解金錍四十六問",
    "X57n0967_003:0282b12": "首眾南湖講光明玄題",
    "X57n0967_003:0282b13": "觀經疏題觀音玄題",
    "X57n0967_003:0282b14": "法華文句題十不二門題",
    "X57n0967_003:0282b15": "入廣恩祝聖講題先師頑空和尚三千說附",
    "X57n0967_003:0282b18": "台宗教觀撮要論卷第三",
    "X57n0967_003:0282b19": "索般若則情動于中三請口索機情必俱故後後必",
    "X57n0967_003:0282b20": "兼於前前而有親疎之異此其大略也自古議口索",
    "X57n0967_003:0282b21": "大小及譬本有無等詳考疏記之文葢無可疑者如",
    "X57n0967_003:0282b22": "曰機實而情假情實而口假又機在大乘情求昔實",
    "X57n0967_003:0282b23": "情求大乘口問昔實等若然者則機大口小情通大",
    "X57n0967_003:0282b24": "小在文燎然固何所疑哉或曰口索之際雖機情在",
    "X57n0967_003:0282c01": "大其如三請之文有願說第一法欲聞具足道之語",
    "X57n0967_003:0282c02": "謂之索小可乎曰當知三請之時大乘機動欽渴法",
    "X57n0967_003:0282c03": "乳甚於二酥之時但由聞略開斥作方便則從前執",
    "X57n0967_003:0282c04": "真保果之心怳然自失故於情中未免遲疑故曰車",
    "X57n0967_003:0282c05": "由斥方便失實故須索是也至於發言啟請雖有願",
    "X57n0967_003:0282c06": "說第一法及欲聞具足道之語但是順佛口索而已",
    "X57n0967_003:0282c07": "其言不主於大乘故云小耳所言順佛口者葢略開",
    "X57n0967_003:0282c08": "文云佛所成就第一希有難解之法又云具足行諸",
    "X57n0967_003:0282c09": "道故舍利弗聞斥方便自疑所證未實故謄佛語再",
    "X57n0967_003:0282c10": "三伸請然實未知第一具足之道果何道邪吾祖謂",
    "X57n0967_003:0282c11": "之索求昔日所說之實則知其所問且在於小也或",
    "X57n0967_003:0282c12": "曰志求佛道既是大乘機動何得為口索譬本邪曰",
    "X57n0967_003:0282c13": "得大途者不循於小徑明大義者不拘於片文吾祖",
    "X57n0967_003:0282c14": "以釋迦章後偈文為下譬說作本唯明其大義間有",
    "X57n0967_003:0282c15": "一二名不相當則必取意以釋使無妨於文旨也如",
    "X57n0967_003:0282c16": "以安隱為下三界不安隱作本以種種法門為下唯",
    "X57n0967_003:0282c17": "有一門譬作本似此非一請詳考之自可以明其大",
    "X57n0967_003:0282c18": "義矣何止於索車一文乎。",
    "X57n0967_003:0282c19": "論諸部經王",
    "X57n0967_003:0282c20": "夫言經王者中道也葢中有統攝之功而於諸教自",
    "X57n0967_003:0282c21": "在既尊且極故得王名所以道諸經有名法身義者",
    "X57n0967_003:0282c22": "即名經王如是則教道已還但得是經不名為王也",
    "X57n0967_003:0282c23": "若然何以文云一切漸頓諸經無不稱所詮之處為",
    "X57n0967_003:0282c24": "經王又曰既教分大小王亦尊卑乃至云方便教主",
    "X57n0967_003:0283a01": "王名不無等是則偏真之理及以前三權果皆得稱",
    "X57n0967_003:0283a02": "王此何義邪由是自昔不曉文旨乃說經王該於當",
    "X57n0967_003:0283a03": "跨遂有進否紛紛之議若說經王須論當跨是則經",
    "X57n0967_003:0283a04": "體亦須論之葢王體同是中道故也以此而覈之則",
    "X57n0967_003:0283a05": "知舊說之迂矣應知經王唯取圓中於諸經自在故",
    "X57n0967_003:0283a06": "得王名在昔圓中但於當部諸經自在若說法華之",
    "X57n0967_003:0283a07": "圓乃於己今當說一代自在但如此明之則簡而易",
    "X57n0967_003:0283a08": "曉而與經體更無異途也問曰其如疏記之文灼然",
    "X57n0967_003:0283a09": "該通權漸何邪答曰文各有旨不可一律而觀葢文",
    "X57n0967_003:0283a10": "句為釋聚集國王之文若不約偏圓漸頓及以權果",
    "X57n0967_003:0283a11": "俱得稱王則何以見聚集之義乎於是乃有部部不",
    "X57n0967_003:0283a12": "同名之為國皆言第一即是王之說又曰此經會通",
    "X57n0967_003:0283a13": "諸教等此乃約部約教以釋聚集國王之文當知此",
    "X57n0967_003:0283a14": "是當文帖釋之義初非經王大途之說也自古不曉",
    "X57n0967_003:0283a15": "以其名同故一槩而集之非也後人亦以其既集故",
    "X57n0967_003:0283a16": "混於大途而議之亦非也然大途之旨唯取圓中為",
    "X57n0967_003:0283a17": "王而有通局離合之義蘊乎其中四明記文明如白",
    "X57n0967_003:0283a18": "日不俟贅言也。",
    "X57n0967_003:0283a19": "論光明經王",
    "X57n0967_003:0283a20": "夫經王之名獨彰於此典者葢由此經部兼四教有",
    "X57n0967_003:0283a21": "經而復有王統攝之義既成自在之名亦立故曰文",
    "X57n0967_003:0283a22": "號經王教攝眾典若就當部而論統攝止可攝於部",
    "X57n0967_003:0283a23": "中諸教而已然吾祖釋帝慧王之文約三義而論統",
    "X57n0967_003:0283a24": "攝初則徧攝一切法門始自三道終乎三德若惑若",
    "X57n0967_003:0283b01": "智若障若德莫非此經之所攝也次則徧攝一切經",
    "X57n0967_003:0283b02": "教始自華嚴終乎涅槃若漸若頓若偏若圓亦莫非",
    "X57n0967_003:0283b03": "此經之所攝也終則徧攝一切圓位始自理性終乎",
    "X57n0967_003:0283b04": "究竟若迷若解若分若滿亦莫非此經之所攝也既",
    "X57n0967_003:0283b05": "攝一切法門又攝一切經教又攝一切圓位若專方",
    "X57n0967_003:0283b06": "等未堪言之應知乃是預取法華之意跨節而言也",
    "X57n0967_003:0283b07": "滅後釋經不約法華寧窮一代此吾祖之挌言也若",
    "X57n0967_003:0283b08": "曉斯旨則三俗三真三中之說其義有歸矣四明特",
    "X57n0967_003:0283b09": "約七二諦而申之葢欲深窮一代之化源滅後消經",
    "X57n0967_003:0283b10": "之方軌故也文不云乎如此明經收於一化罄無不",
    "X57n0967_003:0283b11": "盡夫欲收於一化捨七二諦更何所擬葢七二諦有",
    "X57n0967_003:0283b12": "偏有圓有正有接非但經義可明是經而復是王之",
    "X57n0967_003:0283b13": "義亦可明也故知四明之說未可輕議也豈不見天",
    "X57n0967_003:0283b14": "台之文云但經王是一隨緣設教名字不同華嚴名",
    "X57n0967_003:0283b15": "法身乃至涅槃稱佛師皆是法性異名通為諸經作",
    "X57n0967_003:0283b16": "體請讀此文則四明之說彌為可信也孤山浮石淨",
    "X57n0967_003:0283b17": "覺諸師各以意見而消釋之不唯不能該攝一化亦",
    "X57n0967_003:0283b18": "於當部四教有所遺闕得失已定雖置而勿論可也",
    "X57n0967_003:0283b19": "自古皆傳天竺懺主有破古消王之說言之近理易",
    "X57n0967_003:0283b20": "以惑人不得不辯而明之且其言曰三俗是華嚴般",
    "X57n0967_003:0283b21": "若涅槃偏教之俗三真是三部偏教之真三中是三",
    "X57n0967_003:0283b22": "部圓教不思議真俗作此分對雖巧會疏文而未免",
    "X57n0967_003:0283b23": "迷於大旨何者疏談三俗三真三中正明光明經王",
    "X57n0967_003:0283b24": "兼收一化眾典何得分屬三部反顯光明非王一不",
    "X57n0967_003:0283c01": "可也文中既云華嚴名法身方等名實相般若名佛",
    "X57n0967_003:0283c02": "母法華名髻珠涅槃名佛師皆是法性異名通為諸",
    "X57n0967_003:0283c03": "經作體具歷五時所談皆是法性異名通得為王何",
    "X57n0967_003:0283c04": "得獨指歸三部乎不唯顯當部非王亦顯法華非諸",
    "X57n0967_003:0283c05": "經王二不可也況復吾祖對破真諦三藏乃以圓融",
    "X57n0967_003:0283c06": "三法破彼三法偏對三經謂之進不成圓退不成別",
    "X57n0967_003:0283c07": "又何嘗約四教真俗而破之乎此義已在玄文破立",
    "X57n0967_003:0283c08": "昭若日星又何須於此更加破斥三不可也破古消",
    "X57n0967_003:0283c09": "王之說既非則七二諦之談任運可信記文消釋理",
    "X57n0967_003:0283c10": "趣明白不待成顯其義已煥然矣今姑為之說當以",
    "X57n0967_003:0283c11": "教攝眾典之文而為憑仗以滅後釋經之旨而為準",
    "X57n0967_003:0283c12": "繩參會法性異名之言深思收於一化之語則知七",
    "X57n0967_003:0283c13": "二諦之釋非苟然也然則慈雲不足法歟抑甞考之",
    "X57n0967_003:0283c14": "慈雲平昔著述之文皆載之天竺金園等集若破古",
    "X57n0967_003:0283c15": "消王之說果出於慈雲何獨不載之乎只如慈雲於",
    "X57n0967_003:0283c16": "光明當體章小有所疑乃以五言偈請問於四明何",
    "X57n0967_003:0283c17": "獨於此大節見有不合而不請問乎又況四明慈雲",
    "X57n0967_003:0283c18": "同學於寶雲寶雲屢甞講斯玄句四明慈雲必面領",
    "X57n0967_003:0283c19": "慈訓豈同學而所見頓爾乖戾乎以是而推之則其",
    "X57n0967_003:0283c20": "說不出於慈雲也明矣是必好事者借慈雲之重名",
    "X57n0967_003:0283c21": "而欲駕其說者之所作也。",
    "X57n0967_003:0283c22": "論輔行引大經明被接文",
    "X57n0967_003:0283c23": "此文乃記主酙酌判經旨趣難見應先問曰三十六",
    "X57n0967_003:0283c24": "文疏中伸釋曾無被接之語記主何所據而云是利",
    "X57n0967_003:0284a01": "根接入別圓耶答曰按經三乘同觀第一義諦疏釋",
    "X57n0967_003:0284a02": "例如三獸度河得水淺深即通教義也經中結益乃",
    "X57n0967_003:0284a03": "有一生實相二生法界之語疏釋指同法華損生之",
    "X57n0967_003:0284a04": "義即損變易生破無明位也既是三乘同觀而菩薩",
    "X57n0967_003:0284a05": "破無明惑若非被接莫消此文況復疏釋二十五師",
    "X57n0967_003:0284a06": "子吼品觀因緣智四種不同之文有云即是別接通",
    "X57n0967_003:0284a07": "義洎釋今文指同彼品云如師子吼初說以是應知",
    "X57n0967_003:0284a08": "彼此兩文皆是通人被接之義疏意幽隱是故記主",
    "X57n0967_003:0284a09": "特寄於此而判釋之仍出其意曰但觀諸經會末得",
    "X57n0967_003:0284a10": "道則識所說共別之意正在此也得此意已消文不",
    "X57n0967_003:0284a11": "難且文中明指三十六文合引三乘同觀實相之文",
    "X57n0967_003:0284a12": "及結益等而乃却引師子吼品觀因緣智四種不同",
    "X57n0967_003:0284a13": "文者葢兩文名言似殊義意不別故得互用耳何者",
    "X57n0967_003:0284a14": "彼品云十二因緣名為佛性佛性即是第一義空此",
    "X57n0967_003:0284a15": "文則曰是名實相是名法界名畢竟智名第一義空",
    "X57n0967_003:0284a16": "疏釋此文指同彼品故知二品文異義同彼有四智",
    "X57n0967_003:0284a17": "而今文但有三者亦是開合之異彼開上智為二智",
    "X57n0967_003:0284a18": "者分於別圓故也別住未破無明故云見不了了圓",
    "X57n0967_003:0284a19": "住已破故云見則了了也今文但據破無明位通總",
    "X57n0967_003:0284a20": "而說故云一生二生等然記主以此例彼亦分二教",
    "X57n0967_003:0284a21": "故云實相是別理等葢別教證道初地同圓二地已",
    "X57n0967_003:0284a22": "去猶存隔歷無行證人故以一生判屬別教二生判",
    "X57n0967_003:0284a23": "屬圓教位也實相法界一體異名但據一生二生之",
    "X57n0967_003:0284a24": "義而分二教初無他意也然則文中十千五千似與",
    "X57n0967_003:0284b01": "經文有殊葢名相參差不必強為之說按疏釋一生",
    "X57n0967_003:0284b02": "二生乃屬圓教後位故云十地補處為一生九地是",
    "X57n0967_003:0284b03": "二生若具論者則如法華損生義說則是指同分別",
    "X57n0967_003:0284b04": "功德品一生當得等文而今文乃云破無明一品二",
    "X57n0967_003:0284b05": "品則是從初位言也此無他葢經意多含祖師用與",
    "X57n0967_003:0284b06": "不必一準只如觀因緣智四種不同之文大師多處",
    "X57n0967_003:0284b07": "引用分對四教而疏與今文乃作別接通以釋之豈",
    "X57n0967_003:0284b08": "章安荊溪特違大師耶故知經意多含隨文用與耳",
    "X57n0967_003:0284b09": "此中為顯接入別圓之義故判在初位也文中自章",
    "X57n0967_003:0284b10": "安至智解不同牒疏中之語一生二生去記主斟酌",
    "X57n0967_003:0284b11": "判釋之詞也餘竝可見問曰大師玅玄判大經聖行",
    "X57n0967_003:0284b12": "品明追說四教第十九德王品明追泯四教既追泯",
    "X57n0967_003:0284b13": "同法華開會一道無偏何以經末復明被接答曰金",
    "X57n0967_003:0284b14": "錍云約部通云一切兼帶部中品內或實或權是知",
    "X57n0967_003:0284b15": "大師且指二品以示追說追泯之相其實二義該徧",
    "X57n0967_003:0284b16": "一經經意幽深自非祖師指示何由知之。",
    "X57n0967_003:0284b17": "論聲聞攝屬",
    "X57n0967_003:0284b18": "凡欲議聲聞種類攝屬先當究其得名所從則自然",
    "X57n0967_003:0284b19": "條理而不紊原夫今經所以超過一代者以由能開",
    "X57n0967_003:0284b20": "難開之人故也吾佛跡為王子覆講之時諸聲聞人",
    "X57n0967_003:0284b21": "誰不曾結大乘緣種今三周得記及滅後回心者皆",
    "X57n0967_003:0284b22": "是也由此言之雖均謂之退大可也理雖如此若吾",
    "X57n0967_003:0284b23": "佛不敘大通之事誰知退大故曰於法華前誰知退",
    "X57n0967_003:0284b24": "大是也由是鹿苑以後執真保果之心亦人人同然",
    "X57n0967_003:0284c01": "雖均謂之定性亦可也故曰方等等席咸稱滅種是",
    "X57n0967_003:0284c02": "也大旨雖爾但祖誥之中諸名出沒得記前後回與",
    "X57n0967_003:0284c03": "未回似難條理今略得以議之須知本論四種聲聞",
    "X57n0967_003:0284c04": "之名且據當座聞法得益不同者言之葢名局而義",
    "X57n0967_003:0284c05": "通也若以吾祖所立諸名攝歸四種之內亦無適而",
    "X57n0967_003:0284c06": "不可但其間取與亦不能無小異焉葢論但據其三",
    "X57n0967_003:0284c07": "周在座得記者均謂之退大而不分於旁正出沒之",
    "X57n0967_003:0284c08": "殊又據其不到靈山而未得記者均謂之決定亦不",
    "X57n0967_003:0284c09": "分於界外滅後之別故知是名局而義猶通也吾祖",
    "X57n0967_003:0284c10": "於退大之外而別立發軫學小之名(元小名同)葢推明其",
    "X57n0967_003:0284c11": "結緣之後有曾習大乘行而遇綠退失者則謂之退",
    "X57n0967_003:0284c12": "大(即逢值第二類人也)有結緣之後而便習小者則謂之發軫",
    "X57n0967_003:0284c13": "學小(即逢值第三類人也)推其根源雖有二種之殊今日三周",
    "X57n0967_003:0284c14": "得記則一也但曾習大行者中間已度餘未盡者同",
    "X57n0967_003:0284c15": "元小人今方得記而元小之人今猶未盡乃至滅後",
    "X57n0967_003:0284c16": "得道者是也有此小殊而論中不說但據其三周得",
    "X57n0967_003:0284c17": "記者均名退大也問曰按此則退大者利元小者鈍",
    "X57n0967_003:0284c18": "是則退大者應在上周得記吾祖何言上二周正為",
    "X57n0967_003:0284c19": "發軫學小人耶答若非記釋此文似難葢退大之名",
    "X57n0967_003:0284c20": "出自下周故與上二周一往辨異故云爾二往言之",
    "X57n0967_003:0284c21": "則如所問記釋已詳不必疑也若夫決定性人已經",
    "X57n0967_003:0284c22": "方等彈呵不入不到靈山故未得記然原其根性亦",
    "X57n0967_003:0284c23": "是曾結大緣之人以有大種故雖非當座得記而於",
    "X57n0967_003:0284c24": "界外得聞是經故云我於餘國作佛等也論中此義",
    "X57n0967_003:0285a01": "不說但云未熟不與記爾應知此人亦是從於發軫",
    "X57n0967_003:0285a02": "學小中來方其在於鹿苑之時證真既同同皆執小",
    "X57n0967_003:0285a03": "至方等會不受彈呵故別得決定之名自為一類耳",
    "X57n0967_003:0285a04": "以此而推之則元小之人與退大人雖同而異最初",
    "X57n0967_003:0285a05": "行行不同故記釋同聞眾並列二名者此也雖異而",
    "X57n0967_003:0285a06": "同今日得記不別故句明三周旁正者此也人不見",
    "X57n0967_003:0285a07": "此雖欲會攝未免柄鑿不相入請以今義考之豈不",
    "X57n0967_003:0285a08": "徑而白乎。",
    "X57n0967_003:0285a09": "論三日喻文",
    "X57n0967_003:0285a10": "余讀玅句至釋壽量品題有所謂三日喻文其間見",
    "X57n0967_003:0285a11": "報身壽有與奪之論頗似難曉今先明疏記大途然",
    "X57n0967_003:0285a12": "後點示與奪之文庶幾無失也原夫大師釋此品題",
    "X57n0967_003:0285a13": "明於三身三壽三量洎引本論及三日喻乃至義便",
    "X57n0967_003:0285a14": "文會等皆是修性之義故前後文明報身義唯約自",
    "X57n0967_003:0285a15": "報而說余甞反復紬繹疏記之文始終一轍略無異",
    "X57n0967_003:0285a16": "同此固無可疑矣但文云與而為語得見報身壽命",
    "X57n0967_003:0285a17": "奪而為語猶是勝應記釋云但以報應二名而論與",
    "X57n0967_003:0285a18": "奪等自古不看上下文義乃謂其體只一他受用身",
    "X57n0967_003:0285a19": "亦名為報亦名為應今但以報應二名而論與奪究",
    "X57n0967_003:0285a20": "論其體則一也今謂此說非但暗於大途亦顯大師",
    "X57n0967_003:0285a21": "此語宛同兒戲耳然他受用報及以勝應既是一體",
    "X57n0967_003:0285a22": "異名今約異名而論與奪何異與而為語得見帝釋",
    "X57n0967_003:0285a23": "奪而為語猶是憍尸迦也尚何與奪之有哉所以先",
    "X57n0967_003:0285a24": "正其大途葢為此也冬日喻應身之壽則勝劣兩應",
    "X57n0967_003:0285b01": "皆冬日所喻也春日喻報身之壽乃自報耳文意謂",
    "X57n0967_003:0285b02": "既破無明受分法身與而為語得見自報之智奪而",
    "X57n0967_003:0285b03": "為語猶是勝應耳葢由雖能分破無明未窮自報之",
    "X57n0967_003:0285b04": "源故所見佛猶依轉識而現故名為應也若爾記中",
    "X57n0967_003:0285b05": "之文如何消邪曰大途既正則此文不難矣荊溪意",
    "X57n0967_003:0285b06": "謂應以自他兩報而論與奪今不然者但報名是一",
    "X57n0967_003:0285b07": "故以報應二名論與奪耳葢他受用亦名應故如此",
    "X57n0967_003:0285b08": "釋之豈不白乎義學之士但須詳味當自知之雖然",
    "X57n0967_003:0285b09": "記云當知法華報佛所說引論報佛菩提為證若爾",
    "X57n0967_003:0285b10": "說屬他報本論之文豈修性義乎應知凡言報者該",
    "X57n0967_003:0285b11": "於自他大師引用的從自報而說以映上下諸文皆",
    "X57n0967_003:0285b12": "是報智故也今記主為他宗貶法華是應佛所說故",
    "X57n0967_003:0285b13": "一往據本論報佛之名以斥之葢報佛名通故也祖",
    "X57n0967_003:0285b14": "師用意既殊學者豈宜執一而妨於大途也哉。",
    "X57n0967_003:0285b15": "論解謗別圓初心見佛",
    "X57n0967_003:0285b16": "中興教主以三雙論見佛之式詳見於玅宗當時學",
    "X57n0967_003:0285b17": "徒有霅川岳師叛去師訓以十諫忤之於是教主復",
    "X57n0967_003:0285b18": "有解謗之作至于今學者皆得以披究而無甚大難",
    "X57n0967_003:0285b19": "者葢其說之詳也第其中尚有可疑者如釋起信凡",
    "X57n0967_003:0285b20": "夫事識該別十信圓名字人乃至云聖雖有力加於",
    "X57n0967_003:0285b21": "可加然此一文有可疑者二焉且前文云華嚴會中",
    "X57n0967_003:0285b22": "圓別外凡乃至云別雖知中正修空故必未能見佛",
    "X57n0967_003:0285b23": "力加見加於可加既云佛力加見驗是可加者也葢",
    "X57n0967_003:0285b24": "華嚴會既無劣身若不加見何能聞法進入後位乎",
    "X57n0967_003:0285c01": "今文則是不可加者也故云聖雖有力等均是別信",
    "X57n0967_003:0285c02": "何以見佛異同若此此可疑者一也若別十信及圓",
    "X57n0967_003:0285c03": "名字未能見佛無分齊身則真中感應之義不成矣",
    "X57n0967_003:0285c04": "又何云尊特身應別圓之眾邪此可疑者二也余甞",
    "X57n0967_003:0285c05": "遲疑於此而不決者屢年頃在廣恩與諸子說釋此",
    "X57n0967_003:0285c06": "書因得其說則二疑皆解矣須知中興教主本乎起",
    "X57n0967_003:0285c07": "信及光明疏明二識見佛并所住理加之空中二觀",
    "X57n0967_003:0285c08": "立此三雙以定一家真中感應之規雖千萬世不可",
    "X57n0967_003:0285c09": "易矣今欲通此二難更於其中以種熟脫三而成顯",
    "X57n0967_003:0285c10": "之則義無餘蘊矣何者其華嚴會皆是宿世根熟今",
    "X57n0967_003:0285c11": "生當脫之機論其自力雖未能見以當脫故則佛力",
    "X57n0967_003:0285c12": "加之令見也譬之高山日光先照正謂此也除此之",
    "X57n0967_003:0285c13": "外二酥橫來有當脫者準此可知今云凡夫事識該",
    "X57n0967_003:0285c14": "別十信等者葢言雖有此機猶未當脫事識未除何",
    "X57n0967_003:0285c15": "能感見無分齊身然如來大慈豈應棄此而不為說",
    "X57n0967_003:0285c16": "法邪應知此機雖未能感見勝身為種熟故現同類",
    "X57n0967_003:0285c17": "形與其說法而成熟之在今後世機熟當脫則還見",
    "X57n0967_003:0285c18": "勝身而得度也中道感應始終不差今文專約機生",
    "X57n0967_003:0285c19": "障重邊說故云聖雖有力加於可加以障重機生故",
    "X57n0967_003:0285c20": "雖佛力不能加也維摩疏云如觀世音現種種形遊",
    "X57n0967_003:0285c21": "諸國土說大乘法皆同類形也四明得此微旨故云",
    "X57n0967_003:0285c22": "深有意也岳師不知此而據劣身說勝法之語謂法",
    "X57n0967_003:0285c23": "華教主是生身者謬之甚矣雖然不因岳師有此妄",
    "X57n0967_003:0285c24": "執則四明何由疏通至此是則岳師於此宗亦預有",
    "X57n0967_003:0286a01": "力焉。",
    "X57n0967_003:0286a02": "論立識生法",
    "X57n0967_003:0286a03": "業斯宗者咸謂立識生法為關節之大者葢由籤文",
    "X57n0967_003:0286a04": "兩處指攝論新舊二譯例同地論南北二道且地論",
    "X57n0967_003:0286a05": "南道計八識為真生一切法北道計八識為妄生一",
    "X57n0967_003:0286a06": "切法此皆於梨耶計真妄之異然攝大乘舊譯自立",
    "X57n0967_003:0286a07": "九識為真八識為妄同於北道新譯亦計八識為妄",
    "X57n0967_003:0286a08": "所計既同豈同南北二道耶此一可疑也又籤云論",
    "X57n0967_003:0286a09": "文釋初勝相明第八識生十二因緣義據此是明攝",
    "X57n0967_003:0286a10": "論依妄生法繼而曰真諦所譯則依菴摩羅後代諸",
    "X57n0967_003:0286a11": "譯竝依梨耶據此又成舊譯依真生法此二可疑也",
    "X57n0967_003:0286a12": "自古共申前難謂立識生法不可混同然雖得其意",
    "X57n0967_003:0286a13": "而猶未盡善所以於文未通余嘗讀輔行記而得祖",
    "X57n0967_003:0286a14": "師用與出沒之意其文曰寄二論破者論隨教道順",
    "X57n0967_003:0286a15": "物機緣恐迷者執權即成性過故寄破之令成圓極",
    "X57n0967_003:0286a16": "嗚呼寄之一字其有旨哉可以通貫諸說皆無壅礙",
    "X57n0967_003:0286a17": "且夫吾祖凡有所說若教若觀若行若理皆先破性",
    "X57n0967_003:0286a18": "執然後離計而說說則無咎若不然者將恐學者封",
    "X57n0967_003:0286a19": "文滯相不唯無益反致於害也然眾生之執不出自",
    "X57n0967_003:0286a20": "他共離而已欲破此執故寄諸論以明之所以寄梁",
    "X57n0967_003:0286a21": "攝南地而破者葢南地計真墮於自性梁攝計妄墮",
    "X57n0967_003:0286a22": "於他性此寄其所計真妄生法以明性過也大師之",
    "X57n0967_003:0286a23": "文凡數處出如此而已矣而記主則因玄文地論有",
    "X57n0967_003:0286a24": "南北二道之言遂推考其說曰地論一也而弘者不",
    "X57n0967_003:0286b01": "同遂計真妄之異故寄此以明性過夫攝大乘既前",
    "X57n0967_003:0286b02": "後二譯立識不同所見各異還成性過亦可寄此以",
    "X57n0967_003:0286b03": "明性執也故曰文雖雙舉計必偏執如新舊兩譯亦",
    "X57n0967_003:0286b04": "如地論南北二道還成性過各計不同今不思議離",
    "X57n0967_003:0286b05": "四性計豈同彼論各計不同耶文中特下兩箇如字",
    "X57n0967_003:0286b06": "足見寄二論以明性過之相也雖計有真妄生法及",
    "X57n0967_003:0286b07": "立識之異其為性過一也故寄以明之夫如是尚何",
    "X57n0967_003:0286b08": "相違之有哉申次難者夫謂第八識生十二因緣義",
    "X57n0967_003:0286b09": "此據本論而說也然論明阿梨耶中有智慧種子聞",
    "X57n0967_003:0286b10": "熏習增長轉依成道後真如名為淨識真諦據此別",
    "X57n0967_003:0286b11": "立菴摩羅為第九識唐譯謂是八識之異名故不存",
    "X57n0967_003:0286b12": "第九所以各計不同成於性過也故曰真諦所譯則",
    "X57n0967_003:0286b13": "依菴摩羅等然依之一字謂依菴摩羅義以立識耳",
    "X57n0967_003:0286b14": "非謂依真生法也故記第九云舊譯即立菴摩羅等",
    "X57n0967_003:0286b15": "可以照之如謂不然且攝大乘自云法性不為惑所",
    "X57n0967_003:0286b16": "染不為真所淨故法性非依持豈計真生法耶。",
    "X57n0967_003:0286b17": "論華嚴聲聞有無",
    "X57n0967_003:0286b18": "玄文第十云華嚴前分永無聲聞只此兩言可斷萬",
    "X57n0967_003:0286b19": "世之疑情信夫祖師之善得經旨也而或者不達乃",
    "X57n0967_003:0286b20": "據小雖在座之言尚疑而未決遂唱一說謂有根性",
    "X57n0967_003:0286b21": "而無形服至今和者甚眾余嘗採四明之意抗言而",
    "X57n0967_003:0286b22": "排之猶不盡喻今讀文至此固不能默默而已也且",
    "X57n0967_003:0286b23": "別行疏云未堪大教如聾如啞記釋云此中乃以證",
    "X57n0967_003:0286b24": "小之後遇大不聞以驗在凡機不受大以聾啞文在",
    "X57n0967_003:0286c01": "經後分其時仍長義當方等般若之時亦可通在鹿",
    "X57n0967_003:0286c02": "苑之前是故迦葉却敘小機蒙大擬時迷悶躃地以",
    "X57n0967_003:0286c03": "後顯前機未堪大其意宛然雖有冥益其如見愛熾",
    "X57n0967_003:0286c04": "然現行故機在華嚴全生如乳(文)須將此意以消今",
    "X57n0967_003:0286c05": "文文云小雖在座如聾如啞者此舉後分之經也然",
    "X57n0967_003:0286c06": "在後分乃當方等般若之時尚狀如聾啞豈況寂場",
    "X57n0967_003:0286c07": "堪聞大乎故云以後顯前機未堪大也然則小機在",
    "X57n0967_003:0286c08": "於寂場之時其義如何曰文不云乎小見三七停留",
    "X57n0967_003:0286c09": "大覩始終無改須知小機在前竝不知有華嚴座席",
    "X57n0967_003:0286c10": "但見初為五人說四諦教鹿苑已後復經二味靈山",
    "X57n0967_003:0286c11": "開顯破無明惑方知在前曾蒙大擬迷悶躃地故云",
    "X57n0967_003:0286c12": "却敘等也今問謂有根性聲聞者為見華嚴座席否",
    "X57n0967_003:0286c13": "若云見者便同大機何謂聲聞根性若云不見正是",
    "X57n0967_003:0286c14": "當處而隔何謂有根性聲聞進退覆之其義自壞新",
    "X57n0967_003:0286c15": "經六十云諸大聲聞雖在逝多林中不見如來廣大",
    "X57n0967_003:0286c16": "神變如恒河岸有無量餓鬼為渴所逼雖在河邊而",
    "X57n0967_003:0286c17": "不見河深厚業障之所覆故彼大聲聞亦復如是不",
    "X57n0967_003:0286c18": "見如來廣大神力無明翳膜覆其眼故如是十喻義",
    "X57n0967_003:0286c19": "意不別此即後分經文也爾時舍利弗已有六千弟",
    "X57n0967_003:0286c20": "子義當方等般若之時尚所云若是況在凡時可云",
    "X57n0967_003:0286c21": "見乎若爾今經何云或見是王或見王等耶曰此亦",
    "X57n0967_003:0286c22": "是破無明後却敘當時冥益義意如是故吾祖云此",
    "X57n0967_003:0286c23": "乃機中冥有此事非謂顯對勝應身也思之思之。",
    "X57n0967_003:0286c24": "論玄文四序",
    "X57n0967_003:0287a01": "按章安結集三部之文止觀文初廣序諸祖授受及",
    "X57n0967_003:0287a02": "三種止觀於玄義之首重累四序皆繁而不殺獨於",
    "X57n0967_003:0287a03": "文句之前不安一序其故何哉余甞疑之而未有所",
    "X57n0967_003:0287a04": "決今讀至此不覺釋然因寤荊溪有所謂大師別行",
    "X57n0967_003:0287a05": "經序者抑有其由也自昔說釋之家不能深思熟攷",
    "X57n0967_003:0287a06": "甚可歎也今姑問之若此中唯序玄義何云玄文各",
    "X57n0967_003:0287a07": "十卷乎豈非章宗作此一序冠於玄句之首通序二",
    "X57n0967_003:0287a08": "部之文故云各十卷也既此一序總冠二部至下文",
    "X57n0967_003:0287a09": "句之前不須更安他序但云委釋經題已如上說則",
    "X57n0967_003:0287a10": "顯總題之與別文通為一貫也由此推之則別行經",
    "X57n0967_003:0287a11": "序本是大師別時講經之序當章安結集之時既不",
    "X57n0967_003:0287a12": "可安在文句之前故總集於此而通冠玄句二部之",
    "X57n0967_003:0287a13": "首甚為宛順所以章安私序王中乘便略解序品第",
    "X57n0967_003:0287a14": "一其意亦猶是也問曰若是大師別時講經之序何",
    "X57n0967_003:0287a15": "言有翻無翻事如後釋既指玄義下文為後驗非別",
    "X57n0967_003:0287a16": "時其說如何答曰若得意者不礙於文若苟執文反",
    "X57n0967_003:0287a17": "害於意矣須知大師說此序時必略說經字之義亦",
    "X57n0967_003:0287a18": "無如後等言今章安既集在玄義之首經字之義下",
    "X57n0967_003:0287a19": "文廣解故今特略而指之此葢出於章安之意非大",
    "X57n0967_003:0287a20": "師說時便有此言此本易曉之理人自不思耳請看",
    "X57n0967_003:0287a21": "荊溪釋第四序謂是譚玄本序以驗前之一序非譚",
    "X57n0967_003:0287a22": "玄時序的是別時講經之序明矣得此意已則四序",
    "X57n0967_003:0287a23": "安布次第可以知之不勞詳議也。",
    "X57n0967_003:0287a24": "論四種教證",
    "X57n0967_003:0287b01": "或問玄文四種教證且證今昔部而已非的明別教",
    "X57n0967_003:0287b02": "教證此說然否答不然也豈不讀記中分科之文文",
    "X57n0967_003:0287b03": "云初引文次正明今意自初文至證道明義即是引",
    "X57n0967_003:0287b04": "文記中具約別教兩番教證消之故云凡釋別義多",
    "X57n0967_003:0287b05": "用此意等自今借用之去方是借用證權實耳當知",
    "X57n0967_003:0287b06": "論文自局應如記釋借用乃通可證權實部也又問",
    "X57n0967_003:0287b07": "別教教證何須兩番答機應合論故約行從機進修",
    "X57n0967_003:0287b08": "而說約說從應權談而論故須兩番耳若爾餘之三",
    "X57n0967_003:0287b09": "教亦應爾否答不必爾也葢藏通教證俱權圓教俱",
    "X57n0967_003:0287b10": "實唯獨此教教權而證實約行教道止齊地前登地",
    "X57n0967_003:0287b11": "屬證約說教道則通一教始終故登地已上仍存教",
    "X57n0967_003:0287b12": "道若說十地已證之法乃屬證道耳餘三無此故不",
    "X57n0967_003:0287b13": "論也又問此之四種或謂唯約行證道屬實餘三屬",
    "X57n0967_003:0287b14": "權此說然否答不然也且輔行云但別教中教權證",
    "X57n0967_003:0287b15": "實意稍難曉乃至云應知二意一者約行二者約說",
    "X57n0967_003:0287b16": "且文中先云教權證實方分二意驗知二種證道皆",
    "X57n0967_003:0287b17": "屬實也又問既皆屬實何分二種答前云約行從機",
    "X57n0967_003:0287b18": "約說從應已是曉然若猶未喻更請言之若夫如來",
    "X57n0967_003:0287b19": "為赴別機故說一教歷別次第如云真如為惑所覆",
    "X57n0967_003:0287b20": "乃至斷十二品稱為玅覺是則一教始終皆屬教道",
    "X57n0967_003:0287b21": "權施此則約說教道也別機依教修行先空次假破",
    "X57n0967_003:0287b22": "用均平圓修三觀進破無明是則地前屬教登地屬",
    "X57n0967_003:0287b23": "證據於行者進修而說此是約行教證也然則約說",
    "X57n0967_003:0287b24": "證道別無法門只是復為智轉之人點示十地歷別",
    "X57n0967_003:0287c01": "之法即是圓融葢由此人其智雖轉還須稟教進破",
    "X57n0967_003:0287c02": "無明故等覺位尚須稟教何獨疑此若爾既已智轉",
    "X57n0967_003:0287c03": "當稟圓乘何須別地邪答實不外此別有圓融只點",
    "X57n0967_003:0287c04": "其在初心時所聞歷別之法即圓融耳若爾則便名",
    "X57n0967_003:0287c05": "圓教因人何名別教證道邪答從本說故稱為別耳",
    "X57n0967_003:0287c06": "如通人被接以破一品無明者稱之為果即其例也",
    "X57n0967_003:0287c07": "又問既云點示歷別即是圓融莫是圓接別否答通",
    "X57n0967_003:0287c08": "局不同耳若被接人通於空假二觀之時隨其機發",
    "X57n0967_003:0287c09": "即為點示葢由此人機利故也若約說證道須待其",
    "X57n0967_003:0287c10": "二觀既滿正修圓觀方為說其十地已證之法此人",
    "X57n0967_003:0287c11": "鈍故須至後心故成別教因果人也又問此中既備",
    "X57n0967_003:0287c12": "論四種輔行何以闕一邪答正由此中已備故輔行",
    "X57n0967_003:0287c13": "略之文中互指意葢在此亦是約說證道別無其法",
    "X57n0967_003:0287c14": "故不重出耳又問復宗指別教玅覺為約說證道此",
    "X57n0967_003:0287c15": "說自好何須矯異答有不便者二故不可依也一則",
    "X57n0967_003:0287c16": "斷十二品稱為玅覺輔行判為教道故二則約說證",
    "X57n0967_003:0287c17": "道屬實別教玅覺屬權故若爾何妨當教自稱為實",
    "X57n0967_003:0287c18": "答當教稱實諸文甚多但此中非此意耳既云前之",
    "X57n0967_003:0287c19": "兩教教證俱權圓教教證俱皆是實別教教權證實",
    "X57n0967_003:0287c20": "正是約於偏圓以分權實故不同諸文也。",
    "X57n0967_003:0287c21": "論法華教主",
    "X57n0967_003:0287c22": "文云如垢衣內身實是長者淨覺謂垢衣是法華教",
    "X57n0967_003:0287c23": "主長者即華臺報身例同下記二處會主之文立義",
    "X57n0967_003:0287c24": "既倒引例亦差具彰解謗書中但今人尚有所迷稍",
    "X57n0967_003:0288a01": "同舊見故不獲已重為釋之且記文云垢衣正是示",
    "X57n0967_003:0288a02": "為小乘化他權實此明鹿苑施小之身也今開即是",
    "X57n0967_003:0288a03": "同體權實纓珞長者此明法華開權之身也文義明",
    "X57n0967_003:0288a04": "白猶如杲日而盲者莫之覩也原夫經中四大弟子",
    "X57n0967_003:0288a05": "設一長者之喻葢為今經教主設也而小機在昔憚",
    "X57n0967_003:0288a06": "教不受於此勝身而生畏避長者方便脫珍著弊得",
    "X57n0967_003:0288a07": "近其子是則唯現垢衣正在是時也自是已後或現",
    "X57n0967_003:0288a08": "門內之身即是纓珞長者或現門外之身則著弊衣",
    "X57n0967_003:0288a09": "葢由機未純一故現身二種不同來至今經機既無",
    "X57n0967_003:0288a10": "雜教說純圓唯現勝身復超一代是故經云爾時長",
    "X57n0967_003:0288a11": "者即會親族等是知長者之喻正為今日教主而設",
    "X57n0967_003:0288a12": "也前之四時乃敘其履歷次第耳人不見之乃謂長",
    "X57n0967_003:0288a13": "者一譬自喻華臺報身自脫珍著弊以來並是垢衣",
    "X57n0967_003:0288a14": "今經開顯乃即此弊衣內身便是長者葢經但有脫",
    "X57n0967_003:0288a15": "珍著弊之文而無脫弊著珍之說故知今日仍是垢",
    "X57n0967_003:0288a16": "來作此說者可謂迷文背義反祖違經自悞悞他為",
    "X57n0967_003:0288a17": "害非少須知今文言垢衣內身者即指鹿苑施小時",
    "X57n0967_003:0288a18": "劣應身也此劣應身即是今經教主勝應之身故云",
    "X57n0967_003:0288a19": "實是長者此乃指向身是圓常之身的彰開權絕待",
    "X57n0967_003:0288a20": "之玅如何乃云今日仍是垢衣經云決了聲聞法是",
    "X57n0967_003:0288a21": "諸經之王亦此意也所言內身者非指自報也葢對",
    "X57n0967_003:0288a22": "衣纓而說故云內耳故淨名疏云即是法華現尊特",
    "X57n0967_003:0288a23": "身為諸聲聞授記時也又云四度現尊特身唯法華",
    "X57n0967_003:0288a24": "最勝明文若此今更就譬喻點示所會親族既是國",
    "X57n0967_003:0288b01": "王大臣豈可長者自著垢衣淨覺謂無脫弊著珍之",
    "X57n0967_003:0288b02": "文可謂迷於譬喻也甚矣。",
    "X57n0967_003:0288b03": "論籤文四心同一行一緣",
    "X57n0967_003:0288b04": "籤云彼四心同一行一緣古來釋義紛紛多說然皆",
    "X57n0967_003:0288b05": "約意博量而已未可以為準的也至如備釋乃謂一",
    "X57n0967_003:0288b06": "行一緣各有忍智故云四心亦未為然且忍智從緣",
    "X57n0967_003:0288b07": "而發故上下八諦共十六心若如古雲兼行而說則",
    "X57n0967_003:0288b08": "有八十心也以是覈之未可以為然也今謂彼之一",
    "X57n0967_003:0288b09": "字蓋指婆沙所云若是也言四心者即苦下四行也",
    "X57n0967_003:0288b10": "籤文於此略示彼文所出至下引頌消釋方備言之",
    "X57n0967_003:0288b11": "如云故於中忍具修十六十二八四行相於上忍中",
    "X57n0967_003:0288b12": "亦修四行雖起一行一剎那心以觀苦故起能得得",
    "X57n0967_003:0288b13": "修彼苦下四行相故問於上忍位減彼三行何故修",
    "X57n0967_003:0288b14": "彼所減行耶答雖減彼行不減諦故忻慕心故故得",
    "X57n0967_003:0288b15": "修彼所減行相於中忍位修所減行準望可知(文)當",
    "X57n0967_003:0288b16": "知此文全本婆沙即是釋出前云四心同一行一緣",
    "X57n0967_003:0288b17": "之義也言四心者約修所減行說也言一行一緣約",
    "X57n0967_003:0288b18": "所留緣行說也玄云二心者即二剎那據中忍滿位",
    "X57n0967_003:0288b19": "說也作此消之燎然明白若爾記釋玄文何為異說",
    "X57n0967_003:0288b20": "答須知記中未是消文但是引彼婆沙及俱舍頌會",
    "X57n0967_003:0288b21": "釋而已至下文云一行二剎那心觀於欲苦名中忍",
    "X57n0967_003:0288b22": "滿方是對消今文也若謂不然何以兼前及後總在",
    "X57n0967_003:0288b23": "此中明之謂之會釋可也。",
    "X57n0967_003:0288b24": "論當機結緣二眾",
    "X57n0967_003:0288c01": "或問玅記第二第四以五品六根或對當機或對結",
    "X57n0967_003:0288c02": "緣何其無定論邪作此配對必有深意願聞其說曰",
    "X57n0967_003:0288c03": "大師釋當機眾則曰緣合時熟如癰欲潰不起于座",
    "X57n0967_003:0288c04": "聞即得道即指初住獲無生忍人也至釋結緣眾則",
    "X57n0967_003:0288c05": "曰雖見佛聞法無四悉檀益即指五千起去之流也",
    "X57n0967_003:0288c06": "然則五品六根上未逮於初住下不同於五千介于",
    "X57n0967_003:0288c07": "兩楹之間故毗陵進退釋之此其元意也意雖如此",
    "X57n0967_003:0288c08": "其相若何今姑得以申明其說原夫今經三周說佛",
    "X57n0967_003:0288c09": "出世本懷剋論當機之人須在當座開佛知見獲無",
    "X57n0967_003:0288c10": "生忍方稱此經當機之眾其或蹉過一番未得入理",
    "X57n0967_003:0288c11": "雖不同於起去之流抑而言之亦結緣眾耳即五品",
    "X57n0967_003:0288c12": "六根是也如登龍門而遭點額必待後會加功得入",
    "X57n0967_003:0288c13": "也若論五千之人既無三慧及四悉益止可得結未",
    "X57n0967_003:0288c14": "來緣耳五品六根已有三慧及三悉益正是堪為入",
    "X57n0967_003:0288c15": "理之人故通取之亦當機眾也與奪抑揚之義蘊在",
    "X57n0967_003:0288c16": "疏中故毗陵進退釋之可謂善繼其宗者矣今問五",
    "X57n0967_003:0288c17": "千起去之人既無四悉檀益則是見愛熾然現行不",
    "X57n0967_003:0288c18": "熏業識明矣未審聞略開之時見何身邪若見生身",
    "X57n0967_003:0288c19": "靈山會上豈有劣身若見尊特又非其分未審其義",
    "X57n0967_003:0288c20": "若何曰五千之人必於宿世已有一乘大種故在靈",
    "X57n0967_003:0288c21": "山得聞諸佛二智但其種尚淺若聞授記聲聞作佛",
    "X57n0967_003:0288c22": "恐其生謗墮苦故如來懸鑑神力遣之令去也然其",
    "X57n0967_003:0288c23": "人雖未熏業識能見勝身亦如來力加也佛若使知",
    "X57n0967_003:0288c24": "昆蟲亦知何疑於此也如毗陵曰故上慢者亦非不",
    "X57n0967_003:0289a01": "聞已聞略開及在後故論云未熟即後會當熟之人",
    "X57n0967_003:0289a02": "也故知此人現世得見佛聞法身參玅會雖未即開",
    "X57n0967_003:0289a03": "悟亦非聊爾人也。",
    "X57n0967_003:0289a04": "論含中發習",
    "X57n0967_003:0289a05": "或曰諸文云含中者多約理說如云一真能含二中",
    "X57n0967_003:0289a06": "又云通教真諦共發二眼二智含中故也若爾藏通",
    "X57n0967_003:0289a07": "二教同詮真諦是則藏教之真亦應含中答須知通",
    "X57n0967_003:0289a08": "教真諦含中功由教巧以教巧故談於幻化常處即",
    "X57n0967_003:0289a09": "真既能即真亦能即中故曰通是衍教初門境觀俱",
    "X57n0967_003:0289a10": "巧堪入不空等三藏所詮法皆實有折破實法方得",
    "X57n0967_003:0289a11": "會真尚不即真豈能即中是故藏教不說含中故知",
    "X57n0967_003:0289a12": "雖曰兩教同詮真理由教異故真理亦異是則通真",
    "X57n0967_003:0289a13": "含中推功在教安可捨教而獨言其理乎近代柏庭",
    "X57n0967_003:0289a14": "法師謂教巧故含理即故中斯言得之矣又被接者",
    "X57n0967_003:0289a15": "機應同時方論接入如文曰良由機發故所聞不同",
    "X57n0967_003:0289a16": "又通教菩薩由根利鈍發習不同此則約機言也又",
    "X57n0967_003:0289a17": "文云以祕密智力能令眾生發如此智此則約應說",
    "X57n0967_003:0289a18": "說故得淨名記中總二意而言之故言根生待接接",
    "X57n0967_003:0289a19": "候機成也如是則豈可全同發習之人乎葢發智之",
    "X57n0967_003:0289a20": "人通於接正偏圓顯密等義故也今為之說曰言被",
    "X57n0967_003:0289a21": "接必由乎發習言發習未必皆被接也思之可知。",
    "X57n0967_003:0289a22": "論三千餘義",
    "X57n0967_003:0289a23": "或謂止觀乃是吾祖說己心中所行法門故竝以三",
    "X57n0967_003:0289a24": "千而為指南若玄句諸部則不可便明三千其說然",
    "X57n0967_003:0289b01": "否曰不然也止觀玅境出自法華謂餘部不說則可",
    "X57n0967_003:0289b02": "且玄句正是申釋法華何為而不可明三千若讀今",
    "X57n0967_003:0289b03": "文可不思之荊溪明云略舉界如具攝三千汝云不",
    "X57n0967_003:0289b04": "可豈非背祖乎四明得此意故乃云若知善惡皆是",
    "X57n0967_003:0289b05": "性具性無不融則十界百界一千三千故得意者以",
    "X57n0967_003:0289b06": "此所談望止觀文不多不少彼明性具善惡便是三",
    "X57n0967_003:0289b07": "千玄句皆談千法何為不是三千或者之言為得意",
    "X57n0967_003:0289b08": "耶為失意耶若爾輔行謂竝未明一念三千之文如",
    "X57n0967_003:0289b09": "何消耶曰請細看彼文不須致難彼自謂諸心觀文",
    "X57n0967_003:0289b10": "未明三千耳豈謂玄句耶問曰難云得意則千如便",
    "X57n0967_003:0289b11": "是三千然文中何不便結成三千如止觀玅境耶答",
    "X57n0967_003:0289b12": "曰有須不須之異耳玄文為明眾生法玅故釋經十",
    "X57n0967_003:0289b13": "如依於十界界界互具則成百界千如但論正報足",
    "X57n0967_003:0289b14": "顯眾生法玅故不須更約假名及以依報矣若夫摩",
    "X57n0967_003:0289b15": "訶止觀為明唯心觀體攝法周足故廣演三千結歸",
    "X57n0967_003:0289b16": "一念若不如是則心外有法境不周圓是故法相須",
    "X57n0967_003:0289b17": "至爾許亦是且舉大數攝法周足略明三千耳若細",
    "X57n0967_003:0289b18": "推之則有無量法也故云世諦心中尚具無量法況",
    "X57n0967_003:0289b19": "三千邪文句釋經十如不須假名依報準說可知然",
    "X57n0967_003:0289b20": "數有詳略法無增減以舉正收依名實相有故也四",
    "X57n0967_003:0289b21": "明得意之談實由於此。",
    "X57n0967_003:0289b22": "論中諦具法(玄云十數皆依法界法界外更無復法止乃至佛法界亦復如",
    "X57n0967_003:0289b23": "是)",
    "X57n0967_003:0289b24": "淨覺執空中無相以破四明中道具法之說背宗之",
    "X57n0967_003:0289c01": "人固不足責而後來扶宗者亦謂四明未甞言中道",
    "X57n0967_003:0289c02": "具法悲夫近代北峰之說盛行江淛乃謂三諦剋體",
    "X57n0967_003:0289c03": "則空中無相體一互融則三皆有相以空中即假故",
    "X57n0967_003:0289c04": "亦具三千也須知此說與淨覺之言相去無幾今謂",
    "X57n0967_003:0289c05": "未論互融祇就三諦剋體言之則中道具足三千融",
    "X57n0967_003:0289c06": "玅之相四明之說布在諸文不能備引只就今文點",
    "X57n0967_003:0289c07": "之且文中約十法界離合以示三諦之相空諦但云",
    "X57n0967_003:0289c08": "能所合稱假諦但云因果隔別至於中諦則異乎是",
    "X57n0967_003:0289c09": "矣故云一切法趣地獄乃至佛法界亦復如是是知",
    "X57n0967_003:0289c10": "具足三千融玅之相正在中道也葢中是性德非謂",
    "X57n0967_003:0289c11": "一性乃具三千之性也別圓兩教同詮中道而別教",
    "X57n0967_003:0289c12": "所談但具佛界以中不具九故不明三千圓教談中",
    "X57n0967_003:0289c13": "中具十界十界互具則成三千何者葢中以絕待為",
    "X57n0967_003:0289c14": "功若有一法在中道之外則熾然待對中義不成矣。",
    "X57n0967_003:0289c15": "又(玄云又人聞一切法趣即非漏非無漏具一切法也)",
    "X57n0967_003:0289c16": "圓中具法餘雖屢言之矣然推之於理不若直之以",
    "X57n0967_003:0289c17": "文今具直之如今三法解源明一俗隨三真轉通真",
    "X57n0967_003:0289c18": "置而不論然別圓能接之真豈非二教中道乎其不",
    "X57n0967_003:0289c19": "可混於空假言也必矣若然者何謂圓中不具法邪",
    "X57n0967_003:0289c20": "且文約漏無漏明圓中能接則曰一切法趣非漏非",
    "X57n0967_003:0289c21": "無漏約空不空明圓中能接則曰一切法趣如來藏",
    "X57n0967_003:0289c22": "約趣非趣明圓中能接則曰又人聞一切趣即非漏",
    "X57n0967_003:0289c23": "非無漏具一切法也其別教但中有此言乎如曰次",
    "X57n0967_003:0289c24": "人聞趣知此但中須修地前一切諸行來趣向後以",
    "X57n0967_003:0290a01": "發初地中道之理即別人也故知若解中道具法方",
    "X57n0967_003:0290a02": "受圓接豈是解俗諦具邪思之思之下去諸文節節",
    "X57n0967_003:0290a03": "皆爾請以此意貫之方為盡善。",
    "X57n0967_003:0290a04": "論部教之義(籤云所以判者今法華經約此四諦為何教四諦所攝止方顯",
    "X57n0967_003:0290a05": "今經部圓教圓)",
    "X57n0967_003:0290a06": "至哉部教之論天台所以抗折百家超過諸說者其",
    "X57n0967_003:0290a07": "以此夫賢首諸宗雖欲尊其所弘下視餘典而昧夫",
    "X57n0967_003:0290a08": "部教兼獨之旨失於如來適時逗機之意雖曰弘經",
    "X57n0967_003:0290a09": "實暗經也請觀羣經所譚有十方佛土中唯有一乘",
    "X57n0967_003:0290a10": "法無二亦無三之言乎有已今當說此經最為第一",
    "X57n0967_003:0290a11": "之言乎云何乃以三車窮子化城等喻而致難邪云",
    "X57n0967_003:0290a12": "何以對告身子二乘而致詰邪殊不知華嚴隔小非",
    "X57n0967_003:0290a13": "佛本懷果帶修成教談性起故知惑果而迷因執權",
    "X57n0967_003:0290a14": "而失實斯特不知今家判權實意致有多失若夫開",
    "X57n0967_003:0290a15": "麤顯玅一道無偏又豈他宗可得而涯涘哉若讀今",
    "X57n0967_003:0290a16": "文善須了此又下文云開前三教之麤及彼四味中",
    "X57n0967_003:0290a17": "麤是知今但開彼兼帶之麤昔圓不開不須疑矣而",
    "X57n0967_003:0290a18": "或者乃以玅記發四味兼帶大小之文為難則又言",
    "X57n0967_003:0290a19": "之太過也文云圓實不異又云玅義無殊可不信乎",
    "X57n0967_003:0290a20": "然則或玅或麤及麤細俱過之說又如何邪曰二文",
    "X57n0967_003:0290a21": "皆是判權實邊據其兼帶故有或麤之言非謂或麤",
    "X57n0967_003:0290a22": "故須開也今論開義不應以判義為難也。",
    "X57n0967_003:0290a23": "論四教破性(籤云總而言之祇是四句破假性相二空故得幻化即空之名)",
    "X57n0967_003:0290a24": "近人因見輔行準應教教各破四性及是故四教亦",
    "X57n0967_003:0290b01": "可通用之文乃謂三藏亦觀性相二空遂引別行玄",
    "X57n0967_003:0290b02": "記義兼三藏之文為證嗚呼使見今文必不如是妄",
    "X57n0967_003:0290b03": "執矣原夫通教所以偏得幻化即空之名以達四性",
    "X57n0967_003:0290b04": "無生故也若使三藏亦達於此則兩教巧拙奚分藏",
    "X57n0967_003:0290b05": "見六實通見無生斯為至論也然則輔行別行之文",
    "X57n0967_003:0290b06": "如何通邪須知輔行之文乃是通途明其離執且三",
    "X57n0967_003:0290b07": "藏教發軫雖用無常生滅觀智至與空理相應之時",
    "X57n0967_003:0290b08": "所離之執不出自他共離而已苟於此未離則何能",
    "X57n0967_003:0290b09": "見空理乎故曰既破生滅亦無自他共等三計等也",
    "X57n0967_003:0290b10": "若夫別行玄記之文乃是釋於思議理內境知之名",
    "X57n0967_003:0290b11": "正在通教義兼三藏非謂四性空兼三藏也但大師",
    "X57n0967_003:0290b12": "文中明理內境智約破四性而說故四明點此謂正",
    "X57n0967_003:0290b13": "在通教然理內之名亦兼三藏以理外乃約四教起",
    "X57n0967_003:0290b14": "見之徒故也請攷彼文自見其旨。",
    "X57n0967_003:0290b15": "論籤文起心之義(籤云行者常觀一念介爾起心以具一切心故等於",
    "X57n0967_003:0290b16": "佛心又云祇於貪瞋一念心起體即權實)",
    "X57n0967_003:0290b17": "或問然此兩文理觀乎事觀乎若是理觀何云起心",
    "X57n0967_003:0290b18": "若是事觀今文附法亦觀事耶答夫言理觀觀不起",
    "X57n0967_003:0290b19": "心者非如木石無有慮想故言不起也葢眾生無始",
    "X57n0967_003:0290b20": "未曾離念何時不起經祖令修理觀行者隨心起處",
    "X57n0967_003:0290b21": "以觀照之令心不起故云無心而已介爾有心即具",
    "X57n0967_003:0290b22": "三千又云若推此起起不可得念與三千竝不可得",
    "X57n0967_003:0290b23": "又占察經云思惟心性不生不滅不住見聞覺知永",
    "X57n0967_003:0290b24": "離一切分別之想此等皆令觀達介爾起心即是法",
    "X57n0967_003:0290c01": "界以觀力故心則不起故云理觀觀不起心古人謂",
    "X57n0967_003:0290c02": "直下坐斷是也凡言事觀觀起心者乃隨其心起落",
    "X57n0967_003:0290c03": "界落運但以觀隨逐而已而不以觀制令不起所以",
    "X57n0967_003:0290c04": "得名縱任三性也故占察經云於念念間悉應觀察",
    "X57n0967_003:0290c05": "隨心有所緣念還當使心隨逐彼念等以由事觀不",
    "X57n0967_003:0290c06": "制其心故偏得起心之名所以荊溪精切分於二觀",
    "X57n0967_003:0290c07": "之義云從理則唯達法性更不餘途從事則專照起",
    "X57n0967_003:0290c08": "心四性叵得即其義也當知今文的是附法修於理",
    "X57n0967_003:0290c09": "觀與向所引諸文更無異途慎勿見有起心之言謂",
    "X57n0967_003:0290c10": "是事觀亦不可謂理觀亦觀起心餘如向說。",
    "X57n0967_003:0290c11": "論隱實施權(玄云祇隱其無量功德莊嚴之身現為丈六紫金輝記云祇是",
    "X57n0967_003:0290c12": "隱實施權且云當分)",
    "X57n0967_003:0290c13": "問曰前云即脫纓珞著弊垢衣今云隱莊嚴身現為",
    "X57n0967_003:0290c14": "丈六據化儀次第正是寢華嚴之大施鹿苑之小記",
    "X57n0967_003:0290c15": "中何云隱實施權耶若爾則華嚴為能施耶答曰余",
    "X57n0967_003:0290c16": "前謂四大弟子設一長者之譬正為今經教主而設",
    "X57n0967_003:0290c17": "葢謂此耳應知如來為一大事因緣出現於世便欲",
    "X57n0967_003:0290c18": "開示眾生本有覺藏由大機不等故兼別而譚由小",
    "X57n0967_003:0290c19": "機未堪故唯半不滿是則華嚴之別亦屬所施故下",
    "X57n0967_003:0290c20": "文云方等般若及華嚴等當分義者仍是施權今文",
    "X57n0967_003:0290c21": "且據施小而說故云現為丈六當知即是隱法華之",
    "X57n0967_003:0290c22": "實施三藏之權若準化儀次第止得云寢大施小必",
    "X57n0967_003:0290c23": "不可云隱實施權記主乃準出世意說是故云也故",
    "X57n0967_003:0290c24": "下疏釋三七日思惟是事謂初七思法說次七思譬",
    "X57n0967_003:0291a01": "說後七思因緣說皆無機故趣波羅柰與今記主之",
    "X57n0967_003:0291a02": "說宛如符契故出世大意不易研詳是知長者之喻",
    "X57n0967_003:0291a03": "正喻法華教主尊特之身此身乃是全法界現性具",
    "X57n0967_003:0291a04": "功德莊嚴之身故龍女贊云微玅淨法身具相三十",
    "X57n0967_003:0291a05": "二由昔機宜不等在華嚴時則有一分漸機見是修",
    "X57n0967_003:0291a06": "成在鹿苑時純被小機取色分齊方等般若機既未",
    "X57n0967_003:0291a07": "純見身不等來至今經方純一見性具莊嚴譬如長",
    "X57n0967_003:0291a08": "者聚會親族定天性時也如何今人迷此喻意謂長",
    "X57n0967_003:0291a09": "者自喻華臺報身若爾則法華設譬反為他經四大",
    "X57n0967_003:0291a10": "弟子特尊昔典龍女贊詞虗美今佛顛倒若此難可",
    "X57n0967_003:0291a11": "具陳。",
    "X57n0967_003:0291a13": "台宗教觀撮要論卷第三"
}