{
    "T29n1563_015:0844c10": "4阿毘達磨藏顯宗論卷第十五",
    "T29n1563_015:0844c12": "尊者眾賢造",
    "T29n1563_015:0844c13": "三藏法師玄奘奉　詔譯",
    "T29n1563_015:0844c14": "辯緣起品第四之四",
    "T29n1563_015:0844c15": "已辯無明，當辯名色。色已廣辯，名相云何？頌",
    "T29n1563_015:0844c16": "曰：",
    "T29n1563_015:0844c17": "名無色四蘊。",
    "T29n1563_015:0844c18": "論曰：佛說無色四蘊名名。何故名名？能表召",
    "T29n1563_015:0844c19": "故。謂能表召種種所緣。若爾，不應全攝無色",
    "T29n1563_015:0844c20": "不相應法，無所緣故。不爾，表召唯在無色，",
    "T29n1563_015:0844c21": "如釋色名所說無過。又微細故，彼彼義中隨",
    "T29n1563_015:0844c22": "理立名，標以名稱，非無表等亦可稱名，以",
    "T29n1563_015:0844c23": "彼所依現量得故。又於一切界地趣生能",
    "T29n1563_015:0844c24": "遍趣求，故立名稱，非無漏無色不得名，名",
    "T29n1563_015:0844c25": "雖非此所明，而似此故。又於無色隨說者情，",
    "T29n1563_015:0844c26": "總說為名，不勞徵詰。餘廣決擇如《順正理》。已",
    "T29n1563_015:0844c27": "辯名相。觸相云何？頌曰：",
    "T29n1563_015:0844c28": "觸六三和生。",
    "T29n1563_015:0844c29": "論曰：觸有六種，所謂眼觸乃至意觸。此復",
    "T29n1563_015:0845a01": "是何？三和所生，謂根、境、識三和合故，有別觸",
    "T29n1563_015:0845a02": "生。雖第六三有各別世，而因果相屬，故和合",
    "T29n1563_015:0845a03": "義成。或同一果是和合義，雖根境識未必俱",
    "T29n1563_015:0845a04": "生，而觸果同，故名和合。觸體別有，大地中已",
    "T29n1563_015:0845a05": "成。雖三和生而定識俱起，以如識說二緣生",
    "T29n1563_015:0845a06": "故。謂契經說：內有識身及外名色，二二為緣",
    "T29n1563_015:0845a07": "諸觸生起，乃至廣說。有識身言顯六內處，",
    "T29n1563_015:0845a08": "外名色言顯六外處，此義必然，伽他說故。如",
    "T29n1563_015:0845a09": "伽他說：眼色二等。又經說：識觸俱名色為緣。",
    "T29n1563_015:0845a10": "生緣既同，時豈前後？緣具必起，無能障故。由",
    "T29n1563_015:0845a11": "此即證眼等觸所生受等諸法，眼等識俱起，",
    "T29n1563_015:0845a12": "與眼識等生因同故。由此經言：是受：是想：是",
    "T29n1563_015:0845a13": "思：是識。如是諸法相雜不離，故識觸俱理極",
    "T29n1563_015:0845a14": "成立。即前六觸復合為二。其二者何？頌曰：",
    "T29n1563_015:0845a15": "五相應有對，　　第六俱增語。",
    "T29n1563_015:0845a16": "論曰：眼等五觸說名有對，以有對根為所依",
    "T29n1563_015:0845a17": "故，唯有對法為境界故。第六意觸說名增語，",
    "T29n1563_015:0845a18": "增語謂名，名是意觸所緣長境，故偏說此名",
    "T29n1563_015:0845a19": "增語觸。意識通用名義為境，五不緣名故說",
    "T29n1563_015:0845a20": "為長。如說眼識，但能了青不了是青，意識",
    "T29n1563_015:0845a21": "了青亦了是青，乃至廣說。故有對觸名從所",
    "T29n1563_015:0845a22": "依境，就所長境立增語觸名。有說意識名為",
    "T29n1563_015:0845a23": "增語，於發語中為增上故。有言意識語為增",
    "T29n1563_015:0845a24": "上方於境轉，五識不然，是故意識獨名增語，",
    "T29n1563_015:0845a25": "與此相應名增語觸。故有對觸名從所依境，",
    "T29n1563_015:0845a26": "就相應主立增語觸名。即前六觸，隨別相應",
    "T29n1563_015:0845a27": "復成八種。頌曰：",
    "T29n1563_015:0845a28": "明無明非二，　　無漏染污餘，",
    "T29n1563_015:0845a29": "愛恚二相應，　　樂等順三受。",
    "T29n1563_015:0845b01": "論曰：明無明等相應成三，一明觸、二無明觸、",
    "T29n1563_015:0845b02": "三非明非無明觸，此三如次應知即是無漏",
    "T29n1563_015:0845b03": "染污餘相應觸。餘謂無漏及染污餘，即有漏",
    "T29n1563_015:0845b04": "善、無覆無記。染污觸中一分數起，依彼復立",
    "T29n1563_015:0845b05": "愛、恚二觸，愛恚隨眠共相應故。總攝一切復",
    "T29n1563_015:0845b06": "成三觸，一順樂受觸、二順苦受觸、三順不苦",
    "T29n1563_015:0845b07": "不樂受觸。云何順受觸？是樂等受所領故。",
    "T29n1563_015:0845b08": "或能為受行相依故，名為順受。如何觸為受",
    "T29n1563_015:0845b09": "所領行相依？行相極似觸依觸而生故。又與",
    "T29n1563_015:0845b10": "樂等受相應故，或能引生樂等受故，名為順",
    "T29n1563_015:0845b11": "受。如是合成十六種觸。已辯觸相。受相云何？",
    "T29n1563_015:0845b12": "頌曰：",
    "T29n1563_015:0845b13": "從此生六受，　　五屬身餘心，",
    "T29n1563_015:0845b14": "此復成十八，　　由意近行異。",
    "T29n1563_015:0845b15": "論曰：從前六觸生於六受，謂眼觸所生受至",
    "T29n1563_015:0845b16": "意觸所生受。此合成二，一者身受、二者心受。",
    "T29n1563_015:0845b17": "六中前五說為身受，依色根故。意觸所生說",
    "T29n1563_015:0845b18": "為心受，但依心故。即於所說一心受中，由",
    "T29n1563_015:0845b19": "意近行異，復分成十八。云何十八意近行耶？",
    "T29n1563_015:0845b20": "謂憂、喜、捨各六近行。此復何緣立為十八？由",
    "T29n1563_015:0845b21": "三領納唯意相應，六境有異故成十八。非一",
    "T29n1563_015:0845b22": "受體意識相應，境異成六，領納異故。意近行",
    "T29n1563_015:0845b23": "名為目何義？喜等有力能為近緣，令意於",
    "T29n1563_015:0845b24": "境數遊行故。若說喜等意為近緣於境數行",
    "T29n1563_015:0845b25": "名意近行，即應想等亦得此名，與意相應由",
    "T29n1563_015:0845b26": "意行故。若唯意地有意近行，豈不違經？如",
    "T29n1563_015:0845b27": "契經言：眼見色已，於順喜色起喜近行，乃",
    "T29n1563_015:0845b28": "至廣說。此不相違，如依眼識引不淨觀，此不",
    "T29n1563_015:0845b29": "淨觀唯意地攝。然契經言：眼見色已，隨觀不",
    "T29n1563_015:0845c01": "淨具足安住。此亦如是，依五識身所引意地，",
    "T29n1563_015:0845c02": "喜等近行，故作是說。由彼經言：眼見色已乃",
    "T29n1563_015:0845c03": "至廣說。故意近行五識所引意識相應，不應",
    "T29n1563_015:0845c04": "為難。何緣身受非意近行？與意近行非同法",
    "T29n1563_015:0845c05": "故。以意近行唯依意識，故名為近。分別三",
    "T29n1563_015:0845c06": "世等自相共相境，故名為行。一切身受與此",
    "T29n1563_015:0845c07": "相違，故非意近，亦不名行。豈不身受亦有",
    "T29n1563_015:0845c08": "此相？身受領納色等境已，意識隨行，由身",
    "T29n1563_015:0845c09": "受力，意識於境數遊行故。此亦不然，已說相",
    "T29n1563_015:0845c10": "故，謂諸身受不依意識，無分別故。由彼不能",
    "T29n1563_015:0845c11": "分別境界功德過失，故非彼力令意於境數",
    "T29n1563_015:0845c12": "數遊行。又不定故，謂身受後非決定有意識",
    "T29n1563_015:0845c13": "續生，意受俱時必有意識，故唯意受名意近",
    "T29n1563_015:0845c14": "行。又生盲等類雖無見已乃至觸已，而有近",
    "T29n1563_015:0845c15": "行故。第三靜慮有意地樂，亦應攝在意近行",
    "T29n1563_015:0845c16": "中。此責不然，初界無故。又凝滯故，謂欲界中",
    "T29n1563_015:0845c17": "無意地樂，第三靜慮雖有不立。又彼地樂凝",
    "T29n1563_015:0845c18": "滯於境，近行於境數有推移不滯一緣方名",
    "T29n1563_015:0845c19": "行故。又無所對苦根所攝意近行故。若爾，應",
    "T29n1563_015:0845c20": "無捨意近行，無所對故。不爾，憂喜即捨對",
    "T29n1563_015:0845c21": "故。第三靜慮意地樂根，無自根本地捨根為",
    "T29n1563_015:0845c22": "對故。然無近分等、無捨等近行失，以於初",
    "T29n1563_015:0845c23": "界中有同地所對故。或復容有不容有故，謂",
    "T29n1563_015:0845c24": "意捨等容有同地所敵對法，意樂定無同地",
    "T29n1563_015:0845c25": "敵對，故無有失。諸意近行中幾欲界繫？欲界",
    "T29n1563_015:0845c26": "意近行幾何所緣？色無色界為問亦爾。頌",
    "T29n1563_015:0845c27": "曰：",
    "T29n1563_015:0845c28": "欲緣欲十八，　　色十二上三，",
    "T29n1563_015:0845c29": "二緣欲十二，　　八自二無色，",
    "T29n1563_015:0846a01": "後二緣欲六，　　四自一上緣，",
    "T29n1563_015:0846a02": "初無色近分，　　緣色四自一，",
    "T29n1563_015:0846a03": "四本及三邊，　　唯一緣自境。",
    "T29n1563_015:0846a04": "論曰：欲界所繫具有十八，緣欲界境其數亦",
    "T29n1563_015:0846a05": "然。緣色界境唯有十二，除香味六，彼無境",
    "T29n1563_015:0846a06": "故。緣無色境唯得有三，彼無色等五所緣故。",
    "T29n1563_015:0846a07": "緣不繫境亦唯有三。說欲界繫已，當說色界",
    "T29n1563_015:0846a08": "繫。初二靜慮唯有十二，謂除六憂，若說所緣",
    "T29n1563_015:0846a09": "定無染污能緣下境。善緣欲境亦具十二，除",
    "T29n1563_015:0846a10": "香味四，餘八自緣。二緣無色，謂法近行。緣不",
    "T29n1563_015:0846a11": "繫法，亦唯二種。三四靜慮唯六，謂捨緣欲界",
    "T29n1563_015:0846a12": "境。善亦具六，除香味二，餘四自緣。一緣無",
    "T29n1563_015:0846a13": "色，謂法近行。緣不繫法，亦唯一種。說色界",
    "T29n1563_015:0846a14": "繫已，當說無色繫。空處近分唯有四種，謂捨",
    "T29n1563_015:0846a15": "但緣色聲觸法。緣第四靜慮，亦具有四種，此",
    "T29n1563_015:0846a16": "就許有別緣者說。若執彼地唯總緣下，但",
    "T29n1563_015:0846a17": "有雜緣法意近行。緣無色界，唯一謂法。緣不",
    "T29n1563_015:0846a18": "繫法，亦唯一種。四根本地及上三邊，唯一謂",
    "T29n1563_015:0846a19": "法，亦緣自地，無色根本不緣下故，彼上三邊",
    "T29n1563_015:0846a20": "不緣色故。不緣下義如後當辯。此緣不繫，亦",
    "T29n1563_015:0846a21": "唯有一。諸意近行通無漏耶？頌曰：",
    "T29n1563_015:0846a22": "十八唯有漏。",
    "T29n1563_015:0846a23": "論曰：無有近行通無漏者。所以者何？增長有",
    "T29n1563_015:0846a24": "故。無漏諸法與此相違。有說近行有情皆有，",
    "T29n1563_015:0846a25": "無漏不然，故非近行。有說聖道任運而轉，故",
    "T29n1563_015:0846a26": "順無相界，故非近行體，近行與此體相違故。",
    "T29n1563_015:0846a27": "誰成就幾意近行耶？謂生欲界若未獲得色",
    "T29n1563_015:0846a28": "界善心，成就一切，初二定八，三四定四，無色",
    "T29n1563_015:0846a29": "界一。所成上界皆不下緣，唯染污故。若已",
    "T29n1563_015:0846b01": "獲得色界善心未離欲貪，成欲一切，初靜慮",
    "T29n1563_015:0846b02": "十。捨具六種，未至地中善心得緣香味境",
    "T29n1563_015:0846b03": "故。喜唯有四，以但有染，不緣下故。豈不意",
    "T29n1563_015:0846b04": "近行，眼等識所引？彼既無鼻舌二識，應無",
    "T29n1563_015:0846b05": "緣香味近行。此責不然，生盲聾等自性生",
    "T29n1563_015:0846b06": "念，及在定中，皆應無有色等近行，故非一切",
    "T29n1563_015:0846b07": "五識所引。成二定八，三四靜慮、無色如前。已",
    "T29n1563_015:0846b08": "離欲貪，若未獲得二定善心，彼成欲界初定",
    "T29n1563_015:0846b09": "十二，謂除六憂。二靜慮等，皆如前說。若已",
    "T29n1563_015:0846b10": "獲得二定善心，於初定貪未得離者，成二定",
    "T29n1563_015:0846b11": "十，謂喜但四，唯染污故；捨具六種，已獲得彼",
    "T29n1563_015:0846b12": "近分善故。餘如前說，由此道理餘准應知。若",
    "T29n1563_015:0846b13": "生色界，唯成欲界一捨法近行，謂通果心俱。",
    "T29n1563_015:0846b14": "云何獲得諸意近行？謂離欲貪，前八無間八",
    "T29n1563_015:0846b15": "解脫道，獲得初定近分地中六捨近行，第九",
    "T29n1563_015:0846b16": "無間解脫道中，獲得欲界通果心俱法捨近",
    "T29n1563_015:0846b17": "行。獲得初定，十二近行，此初定言兼攝眷屬。",
    "T29n1563_015:0846b18": "由此理趣，離上地染如應當知。然有差別，",
    "T29n1563_015:0846b19": "謂離第四靜慮貪時，第九無間及解脫道，必",
    "T29n1563_015:0846b20": "不獲得自地下地通果心俱法捨近行。離空",
    "T29n1563_015:0846b21": "處等諸地貪時，一切無間及解脫道，唯獲",
    "T29n1563_015:0846b22": "得一法捨近行。得無學時，獲得欲界初二靜",
    "T29n1563_015:0846b23": "慮十二近行、三四靜慮六捨近行。空無邊處",
    "T29n1563_015:0846b24": "四捨近行。上地各一法捨近行。於受生位從",
    "T29n1563_015:0846b25": "上地沒生下地時，獲得當地所有近行生諸",
    "T29n1563_015:0846b26": "靜慮亦兼下地捨法近行，是即喜等十八意",
    "T29n1563_015:0846b27": "行。由為耽嗜出依別故，世尊說為三十六師",
    "T29n1563_015:0846b28": "句，此差別句能表大師，是師幖幟故名師句。",
    "T29n1563_015:0846b29": "如是諸句唯佛大師能知能說，餘無能故。耽",
    "T29n1563_015:0846c01": "嗜依者，謂諸染受。出離依者，謂諸善受無覆",
    "T29n1563_015:0846c02": "無記，順善染故。隨應二攝，更不別說。此三十",
    "T29n1563_015:0846c03": "六界地定者，謂欲界中具三十六。初二靜慮",
    "T29n1563_015:0846c04": "唯有二十，謂耽嗜依八、出離依十二。三四靜",
    "T29n1563_015:0846c05": "慮唯有十種，謂耽嗜依四及出離依六。空處",
    "T29n1563_015:0846c06": "近分若許別緣便有五種，謂耽嗜依一、出離",
    "T29n1563_015:0846c07": "依四；若執唯總緣但有二種，謂耽嗜依一、出",
    "T29n1563_015:0846c08": "離依一。無色根本及上三邊各唯有二，如前",
    "T29n1563_015:0846c09": "應知。此約界地所緣定者，欲緣欲境具三十",
    "T29n1563_015:0846c10": "六。緣色界境唯二十四，除緣香味二依各",
    "T29n1563_015:0846c11": "六。緣無色境唯有六種，謂法近行二依各三。",
    "T29n1563_015:0846c12": "緣不繫境亦唯此六。由此道理，色無色界緣",
    "T29n1563_015:0846c13": "境差別如應當思。所餘有支何緣不說？頌",
    "T29n1563_015:0846c14": "曰：",
    "T29n1563_015:0846c15": "餘已說當說。",
    "T29n1563_015:0846c16": "論曰：所餘有支，或有已說、或有當說，如前已",
    "T29n1563_015:0846c17": "辯。若爾，何緣更興此頌？為於後頌遮廣釋疑。",
    "T29n1563_015:0846c18": "由後頌中說煩惱等，勿有於此生如是疑。前",
    "T29n1563_015:0846c19": "已廣明四支義訖，次應廣釋其餘有支。為顯",
    "T29n1563_015:0846c20": "後文依惑業事，寄喻總顯十二有支，故軌範",
    "T29n1563_015:0846c21": "師更興此頌。如前已說十二有支，略攝唯三，",
    "T29n1563_015:0846c22": "謂惑、業、事，此三用別。其喻云何？頌曰：",
    "T29n1563_015:0846c23": "此中說煩惱，　　如種復如龍，",
    "T29n1563_015:0846c24": "如草根樹莖，　　及如糠裹米；",
    "T29n1563_015:0846c25": "業如有糠米，　　如草藥如花；",
    "T29n1563_015:0846c26": "諸異熟果事，　　如成熟飲食。",
    "T29n1563_015:0846c27": "論曰：如何此三種等相似，如從種子芽葉等",
    "T29n1563_015:0846c28": "生？如是從煩惱生煩惱、業、事，如龍鎮池水恒",
    "T29n1563_015:0846c29": "不竭。如是煩惱得相續鎮生池，令惑業事",
    "T29n1563_015:0847a01": "流注無盡。如草根未拔苗剪剪還生，如是煩",
    "T29n1563_015:0847a02": "惱根未以聖道拔，令生苗稼斷斷還起。如從",
    "T29n1563_015:0847a03": "樹莖頻生枝花果，如是從惑數起惑業事。如",
    "T29n1563_015:0847a04": "糠裹米能生芽等非獨能生，煩惱裹業能感",
    "T29n1563_015:0847a05": "後有非獨能感。如米有糠能生芽等，業有",
    "T29n1563_015:0847a06": "煩惱能招異熟。如諸草藥果熟為後邊，業果",
    "T29n1563_015:0847a07": "熟已更不招異熟。如花於果為生近因，業為",
    "T29n1563_015:0847a08": "近因能生異熟。如熟飲食但應受用，不可轉",
    "T29n1563_015:0847a09": "生成餘飲食，異熟果事既成熟已，不能更招",
    "T29n1563_015:0847a10": "餘生異熟。若諸異熟復感餘生，餘復感餘應",
    "T29n1563_015:0847a11": "無解脫。已辯緣起，即於此中就位差別分成",
    "T29n1563_015:0847a12": "四有，中、生、本、死如前已釋。善等差別三界有",
    "T29n1563_015:0847a13": "無，今當略辯。頌曰：",
    "T29n1563_015:0847a14": "於四種有中，　　生有唯染污，",
    "T29n1563_015:0847a15": "由自地煩惱，　　餘三無色三。",
    "T29n1563_015:0847a16": "論曰：於四有中生有唯染，決定非善無覆無",
    "T29n1563_015:0847a17": "記。由何等惑一切煩惱諸煩惱染諸生有耶？",
    "T29n1563_015:0847a18": "不爾。云何？但由自地。謂生此地，唯由此地",
    "T29n1563_015:0847a19": "中一切煩惱生，有成染污。諸煩惱中無一煩",
    "T29n1563_015:0847a20": "惱於結生位無潤功能，然諸結生唯煩惱力，",
    "T29n1563_015:0847a21": "非由纏垢。所以者何？以自力行悔覆纏等，要",
    "T29n1563_015:0847a22": "由思擇方現起故。然此位中身心昧劣，要任",
    "T29n1563_015:0847a23": "運惑方可現行。唯有隨眠數習力勝，故諸煩",
    "T29n1563_015:0847a24": "惱能數現行，於結生時任運現起。諸纏及垢",
    "T29n1563_015:0847a25": "數習力劣，非不思擇而得現前，是故結生非",
    "T29n1563_015:0847a26": "諸纏垢。故唯自地諸煩惱力染污生有，理極",
    "T29n1563_015:0847a27": "成立。餘中有等一一通三，謂彼皆通善、染、無",
    "T29n1563_015:0847a28": "記。應知中有初續剎那亦必染污，猶如生有。",
    "T29n1563_015:0847a29": "如是四有何界所繫？欲色具四，無色唯三，非",
    "T29n1563_015:0847b01": "無色業感中有果。如《順正理》已具思擇。有情",
    "T29n1563_015:0847b02": "於此四種有中由何而住？頌曰：",
    "T29n1563_015:0847b03": "有情由食住，　　段欲體唯三，",
    "T29n1563_015:0847b04": "非色不能益，　　自根解脫故；",
    "T29n1563_015:0847b05": "觸思識三食，　　有漏通三界，",
    "T29n1563_015:0847b06": "意成及求生，　　食香中有起。",
    "T29n1563_015:0847b07": "前二益此世，　　所依及能依，",
    "T29n1563_015:0847b08": "後二於當有，　　引及起如次。",
    "T29n1563_015:0847b09": "論曰：經說世尊自悟一法正覺正說，謂諸有",
    "T29n1563_015:0847b10": "情一切無非由食而住。何等為食？食有四種：",
    "T29n1563_015:0847b11": "一段、二觸、三思、四識。段有二種，謂細及麁。細",
    "T29n1563_015:0847b12": "謂中有食，香為食故；及天劫初食，無變穢",
    "T29n1563_015:0847b13": "故。如油沃沙散入支故，或細污蟲嬰兒等食，",
    "T29n1563_015:0847b14": "說名為細，翻此為麁。如是段食唯在欲界，離",
    "T29n1563_015:0847b15": "段食貪生上界故。非上界身依外緣住，色界",
    "T29n1563_015:0847b16": "雖有能益大種而非段食，如非妙欲。如色界",
    "T29n1563_015:0847b17": "中雖有微妙色聲觸境，而不引生增上貪故，",
    "T29n1563_015:0847b18": "不名妙欲。如是雖有最勝微妙能攝益觸，而",
    "T29n1563_015:0847b19": "畢竟無分段吞噉，故非段食。雖非段食攝，",
    "T29n1563_015:0847b20": "而非無食義。如喜雖非四食中攝，而經說為",
    "T29n1563_015:0847b21": "食，以有食義故。如契經言：我食喜食。由",
    "T29n1563_015:0847b22": "喜食久住，如極光淨天。然段食體有十三事，",
    "T29n1563_015:0847b23": "以處總收唯有三種，謂唯欲界香、味、觸三。一",
    "T29n1563_015:0847b24": "切皆為段食自體，可成段別而吞噉故。謂以",
    "T29n1563_015:0847b25": "口鼻分分受之，以少從多故作是說。雖非吞",
    "T29n1563_015:0847b26": "噉，但能益身令得久住，亦細食攝，猶如影光",
    "T29n1563_015:0847b27": "炎涼塗洗。又劫初位地味等食亦名段食，",
    "T29n1563_015:0847b28": "分段受故。又諸飲等亦名段食，皆可段別而",
    "T29n1563_015:0847b29": "受用故。色處名段，不名為食，以不能攝益自",
    "T29n1563_015:0847c01": "所對根故。夫言食者，攝益諸根及諸大種。",
    "T29n1563_015:0847c02": "色處無力攝益自根及諸大種，是不至取根",
    "T29n1563_015:0847c03": "所行故。以契經說段食，非在手中器中可成",
    "T29n1563_015:0847c04": "食事，要入鼻口牙齒咀嚼、津液浸潤進度",
    "T29n1563_015:0847c05": "喉筒、墮生藏中漸漸消化、味勢熟德流諸",
    "T29n1563_015:0847c06": "脈中，攝益諸蟲乃名為食，爾時方得成食事",
    "T29n1563_015:0847c07": "故。若在手器以當為名，如天授名那落迦等，",
    "T29n1563_015:0847c08": "雖彼分段總得食名，而成食時唯香味觸，爾",
    "T29n1563_015:0847c09": "時唯此為根境故。又如何知色處非食？身內",
    "T29n1563_015:0847c10": "攝益根大功能，如香味觸不別見故，爾時不",
    "T29n1563_015:0847c11": "生彼境識故。生自識時尚不損益自根大種，",
    "T29n1563_015:0847c12": "況入身已不生自識能為食事。見日月輪等",
    "T29n1563_015:0847c13": "能損益眼根，是觸功能非形顯力。豈不苦樂",
    "T29n1563_015:0847c14": "與識俱生，此二能為損益事故，色處於眼亦",
    "T29n1563_015:0847c15": "為損益。理不應然，眼與明等應成食故，然",
    "T29n1563_015:0847c16": "彼為境順苦樂觸能為食事，色處不然。見安",
    "T29n1563_015:0847c17": "繕那籌等諸色，眼不增損，要至眼中眼方增",
    "T29n1563_015:0847c18": "損，是故段食定非色處。若爾，何故於契經中",
    "T29n1563_015:0847c19": "稱讚段食具色香味？為令欣樂兼讚助緣，如",
    "T29n1563_015:0847c20": "亦讚言恭敬施與，豈即恭敬亦名段食？然成",
    "T29n1563_015:0847c21": "段食具正助緣，又舉色相表香味觸亦妙可",
    "T29n1563_015:0847c22": "欣，故作是說。是故食體唯香味觸，非色不能",
    "T29n1563_015:0847c23": "益自根解脫故。夫名食者，必先資益自根",
    "T29n1563_015:0847c24": "大種，後乃及餘。飲噉色時，於自根大尚不為",
    "T29n1563_015:0847c25": "益，況能及餘，由彼諸根境各別故。有時見",
    "T29n1563_015:0847c26": "色生喜樂者，緣色觸生是食非色。又不還者",
    "T29n1563_015:0847c27": "及阿羅漢解脫食貪，雖見妙食而不生喜，",
    "T29n1563_015:0847c28": "無所益故。已說段食界繫及體，觸思識三次",
    "T29n1563_015:0847c29": "當顯示。觸謂根境識三和所生，心所緣起中",
    "T29n1563_015:0848a01": "已廣思擇。思謂意業，識謂了境。此三唯有漏，",
    "T29n1563_015:0848a02": "通三界皆有。如是四食體總有十六事，唯後",
    "T29n1563_015:0848a03": "三食說有漏言，顯香等三不濫無漏。何緣",
    "T29n1563_015:0848a04": "無漏觸等非食？食謂能牽，能資諸有可厭可",
    "T29n1563_015:0848a05": "斷愛生長處。無漏雖資他所牽有，而自無有",
    "T29n1563_015:0848a06": "牽有功能，非可厭斷愛生長處，故不建立在",
    "T29n1563_015:0848a07": "四食中。即由此因望他界地，雖有漏法亦非",
    "T29n1563_015:0848a08": "食體。他界地法雖亦為因能資現有，而不能",
    "T29n1563_015:0848a09": "作牽後有因，故不名食。諸無漏法現在前時，",
    "T29n1563_015:0848a10": "雖能為因資根大種，而不能作牽後有因。雖",
    "T29n1563_015:0848a11": "暫為因資根大種，而但為欲成己勝依，速",
    "T29n1563_015:0848a12": "趣涅槃永滅諸有。自地有漏現在前時，資現",
    "T29n1563_015:0848a13": "令增能招後有。由此已釋段食為因招後有",
    "T29n1563_015:0848a14": "義，謂觸等食牽後有時，亦牽當來內法香",
    "T29n1563_015:0848a15": "等，現內香等資觸等因令牽當有，亦能自取",
    "T29n1563_015:0848a16": "當來香等為等流果，是故段食與後有因，同一",
    "T29n1563_015:0848a17": "果故亦能牽有，故名為食。然香味觸體類有",
    "T29n1563_015:0848a18": "三，謂異熟生、等流、長養。由外香等覺發身",
    "T29n1563_015:0848a19": "中內香味觸令成食事，故所說食其理定成。",
    "T29n1563_015:0848a20": "如契經說：食有四種，能令部多有情安住，",
    "T29n1563_015:0848a21": "及能資益諸求生者。言部多者，顯已生義。",
    "T29n1563_015:0848a22": "諸趣生已，皆謂已生。復說求生，為何所目？",
    "T29n1563_015:0848a23": "此目中有，由佛世尊以五種名說中有故。",
    "T29n1563_015:0848a24": "何等為五？一者意成，從意生故，是牽引業所",
    "T29n1563_015:0848a25": "引果義。若爾，此應有太過失。不爾，中有不",
    "T29n1563_015:0848a26": "攬外緣精血等物以成身故。二者求生，多喜",
    "T29n1563_015:0848a27": "尋察當生處故。生謂生有，中有多求趣生有",
    "T29n1563_015:0848a28": "處。三者食香，身資香食往生處故。四者中",
    "T29n1563_015:0848a29": "有，死生二有無間有故。五者名起，死有無",
    "T29n1563_015:0848b01": "間支體無缺身頓起故。或復對向當生決定，",
    "T29n1563_015:0848b02": "暫時起故。何緣說食唯有四種？一切有為皆",
    "T29n1563_015:0848b03": "有食用，經說涅槃亦有食故。如契經說：涅槃",
    "T29n1563_015:0848b04": "有食，所謂覺支。雖諸有為皆有食用，而就勝",
    "T29n1563_015:0848b05": "說。謂大仙尊為所化者，就資有勝唯說四食，",
    "T29n1563_015:0848b06": "謂初二食能益此身所依能依，後之二食能",
    "T29n1563_015:0848b07": "引當有、能起當有。如次資益引起名色二",
    "T29n1563_015:0848b08": "種有身，故立四食。所依謂色，即有根身。能依",
    "T29n1563_015:0848b09": "謂名，即心心所。此中段食資益所依，以有根",
    "T29n1563_015:0848b10": "身由此住故。此中觸食資益能依，以心心所",
    "T29n1563_015:0848b11": "由此活故。如是二食於已生有資益功能最",
    "T29n1563_015:0848b12": "為殊勝。思為引業、識為種子，引起當有，謂由",
    "T29n1563_015:0848b13": "業故能引當來名色二有。業既引已，愛潤識",
    "T29n1563_015:0848b14": "種能令當有名色身起。故契經說：業為生",
    "T29n1563_015:0848b15": "因，愛為起因。如是二食於未生有引起功能",
    "T29n1563_015:0848b16": "最為殊勝，故唯說此四種為食。此四食中，後",
    "T29n1563_015:0848b17": "二如生母，生未生故；前二如養母，養已生故。",
    "T29n1563_015:0848b18": "餘廣決擇如《順正理》。今更應思前釋四有，死",
    "T29n1563_015:0848b19": "生二有唯一剎那，於此時中何識現起？此識",
    "T29n1563_015:0848b20": "復與何受相應？定心無心得死生不？住何性",
    "T29n1563_015:0848b21": "識得入涅槃？於命終時識何處滅？斷末摩者",
    "T29n1563_015:0848b22": "其體是何？頌曰：",
    "T29n1563_015:0848b23": "斷善根與續，　　離染退死生，",
    "T29n1563_015:0848b24": "許唯意識中，　　死生唯捨受，",
    "T29n1563_015:0848b25": "非定無心二，　　二無記涅槃，",
    "T29n1563_015:0848b26": "漸死足臍心，　　最後意識滅，",
    "T29n1563_015:0848b27": "下人天不生，　　斷末摩水等。",
    "T29n1563_015:0848b28": "論曰：斷善續善離界地染，從離染退命終受",
    "T29n1563_015:0848b29": "生，此六位中唯許意識，皆是意識不共法故，",
    "T29n1563_015:0848c01": "五識於此無有功能。生言兼攝中有初念。意",
    "T29n1563_015:0848c02": "識雖具三受相應，而死生時唯有捨受，非苦",
    "T29n1563_015:0848c03": "樂受，性不明利順死生時苦樂二受，性極明",
    "T29n1563_015:0848c04": "利不順死生。非明利識有死生義，以死生時",
    "T29n1563_015:0848c05": "必昧劣故。由此故說，下三靜慮唯近分心有",
    "T29n1563_015:0848c06": "死生理，以根本地無捨受故。雖說在意識得",
    "T29n1563_015:0848c07": "有死生，而非在定心有死生理，非界地別有",
    "T29n1563_015:0848c08": "死生故。設界地同，極明利故，由勝加行所引",
    "T29n1563_015:0848c09": "發故。又在定心能攝益故，必由損害方有命",
    "T29n1563_015:0848c10": "終。諸在定心非染污故，必由染污方得受",
    "T29n1563_015:0848c11": "生。異地染心亦攝益故無命終理，加行起故",
    "T29n1563_015:0848c12": "無受生理。異地染心必勝地攝，無容樂往劣",
    "T29n1563_015:0848c13": "地受生。異地無記以非染污加行起故，亦",
    "T29n1563_015:0848c14": "無生死亦非無心，有死生義理相違故。死有",
    "T29n1563_015:0848c15": "二種，或他所害、或任運終。處無心位他不",
    "T29n1563_015:0848c16": "能害，有殊勝法任持身故；處無心位非任運",
    "T29n1563_015:0848c17": "終，入心定能引出心故。謂入心作等無間緣，",
    "T29n1563_015:0848c18": "取依此身心等果法，必無有別法能礙令不",
    "T29n1563_015:0848c19": "生。若所依身將欲變壞，必定還起屬此身心",
    "T29n1563_015:0848c20": "方得命終，更無餘理。又有契經證，非無心命",
    "T29n1563_015:0848c21": "終，故契經說：無想有情由想起已從彼處歿，",
    "T29n1563_015:0848c22": "非無心位可得受生，必由勝心現所引故，住",
    "T29n1563_015:0848c23": "昧劣位而受生故，離起煩惱無受生故。亦有",
    "T29n1563_015:0848c24": "契經證非無心受生，故契經言：識若不入母",
    "T29n1563_015:0848c25": "胎中者，名色得成羯剌藍不？乃至廣說。然",
    "T29n1563_015:0848c26": "死有心雖通三性，而阿羅漢必無染心。雖有",
    "T29n1563_015:0848c27": "善心及二無記，而強盛故不入涅槃。入涅槃",
    "T29n1563_015:0848c28": "心唯二無記，謂威儀路或異熟生。若說欲界",
    "T29n1563_015:0848c29": "有捨異熟入涅槃心，通二無記；若說欲界",
    "T29n1563_015:0849a01": "無捨異熟入涅槃心，但威儀路，必無離受而",
    "T29n1563_015:0849a02": "獨有心。劣善何故不入涅槃？以彼善心有異",
    "T29n1563_015:0849a03": "熟故。諸阿羅漢厭背未來諸異熟果，入涅槃",
    "T29n1563_015:0849a04": "故。若爾，住異熟應不入涅槃。不爾，已簡言",
    "T29n1563_015:0849a05": "厭背未來故。何不厭背現在異熟？知依現異",
    "T29n1563_015:0849a06": "熟永斷諸有故。依現異熟證無學果，知彼有",
    "T29n1563_015:0849a07": "恩不深厭患。諸阿羅漢深厭當生，故命終時",
    "T29n1563_015:0849a08": "避彼因善，唯二無記勢力劣故，順於昧劣相",
    "T29n1563_015:0849a09": "續斷心，故入涅槃唯二無記。眼等諸識雖依",
    "T29n1563_015:0849a10": "色根而無方所，況復意識。然約身根滅處說",
    "T29n1563_015:0849a11": "者，若頓死者，意識身根欻然總滅非有別",
    "T29n1563_015:0849a12": "處；若漸死者，往下人天於足臍心如次識",
    "T29n1563_015:0849a13": "滅。謂墮惡趣說名往下，彼識最後兩足處滅。",
    "T29n1563_015:0849a14": "若往人趣，識滅於臍。若往生天，識滅心處。諸",
    "T29n1563_015:0849a15": "阿羅漢說名不生，彼最後心亦心處滅。有餘",
    "T29n1563_015:0849a16": "師說：彼滅在頂。正命終時，於足等處身根滅",
    "T29n1563_015:0849a17": "故意識隨滅，臨命終時身根漸減，至足等",
    "T29n1563_015:0849a18": "處欻然都滅，如以少水置炎石上，漸減漸",
    "T29n1563_015:0849a19": "消一處都盡。必無同分相續為因，能無間生",
    "T29n1563_015:0849a20": "所趣後有。唯漸命終者臨命終時，有為斷末",
    "T29n1563_015:0849a21": "摩苦受所逼。無有別物名為末摩，然於身中",
    "T29n1563_015:0849a22": "有別處所，風熱炎盛所逼切時，極苦受生即",
    "T29n1563_015:0849a23": "便致死，得末摩稱。如有頌曰：",
    "T29n1563_015:0849a24": "「身中有別處，　　觸便令命終，",
    "T29n1563_015:0849a25": "如青蓮花鬚，　　微塵等所觸。」",
    "T29n1563_015:0849a26": "若水火風不平緣合，互相乖反或總或別，勢",
    "T29n1563_015:0849a27": "用增盛傷害末摩。如以利刀分解支節，因斯",
    "T29n1563_015:0849a28": "引發極苦受生，從此須臾定當捨命。由茲理",
    "T29n1563_015:0849a29": "故名斷末摩。非如斬薪說名為斷，如斷無覺",
    "T29n1563_015:0849b01": "故得斷名。好發語言譏刺於彼，隨實不實",
    "T29n1563_015:0849b02": "傷切人心，由此當招斷末摩苦。何緣地界非",
    "T29n1563_015:0849b03": "斷末摩？以無第四內災患故。內三災患，謂",
    "T29n1563_015:0849b04": "風、熱、痰，水火風增隨所應起。有說此似外器",
    "T29n1563_015:0849b05": "三災。此斷末摩，天中非有。然諸天子將命終",
    "T29n1563_015:0849b06": "時，先有五種小衰相現：一者衣服嚴具絕可",
    "T29n1563_015:0849b07": "意聲；二者自身光明欻然昧劣；三者於沐",
    "T29n1563_015:0849b08": "浴位水渧著身；四者本性囂馳今滯一境；",
    "T29n1563_015:0849b09": "五者眼本凝寂今數瞬動。此五相現非定命",
    "T29n1563_015:0849b10": "終，遇勝善緣猶可轉故。復有五種大衰相現：",
    "T29n1563_015:0849b11": "一者衣染埃塵；二者花鬘萎萃；三者兩腋汗",
    "T29n1563_015:0849b12": "出；四者臭氣入身；五者不樂本座。此五相",
    "T29n1563_015:0849b13": "現決定命終，設遇強緣亦不轉故。世尊於此",
    "T29n1563_015:0849b14": "有情世間生住歿中建立三聚。何謂三聚？頌",
    "T29n1563_015:0849b15": "曰：",
    "T29n1563_015:0849b16": "正邪不定聚，　　聖造無間餘。",
    "T29n1563_015:0849b17": "論曰：一正性定聚、二邪性定聚、三不定性",
    "T29n1563_015:0849b18": "聚。何名正性？謂世尊言：貪無餘斷、瞋無餘",
    "T29n1563_015:0849b19": "斷、癡無餘斷，一切煩惱皆無餘斷，是名正性。",
    "T29n1563_015:0849b20": "何故唯斷說名正性？謂此永盡邪偽法故。又",
    "T29n1563_015:0849b21": "體是善常，智者定愛故。世尊亦說：聖道名正",
    "T29n1563_015:0849b22": "性。經說：趣入正性離生故。何名邪性？謂有三",
    "T29n1563_015:0849b23": "種：一趣邪性、二業邪性、三見邪性，即是惡趣",
    "T29n1563_015:0849b24": "五無間業，五不正見如次為體。於二定者學",
    "T29n1563_015:0849b25": "無學法，五無間業如其次第，定趣離繫地獄",
    "T29n1563_015:0849b26": "果故。成就此者得此聚名，即名為聖。造無間",
    "T29n1563_015:0849b27": "者，正脫已脫煩惱縛故，說名為聖。聖是自在",
    "T29n1563_015:0849b28": "離繫縛義。或遠眾惡故名為聖，獲得畢竟離",
    "T29n1563_015:0849b29": "繫得故。或善所趣，故名為聖。中無間隔，故名",
    "T29n1563_015:0849c01": "無間。好為此因，故名為造。正邪定餘，名不定",
    "T29n1563_015:0849c02": "性，彼待二緣可成二故。非定屬一，得不定名。",
    "T29n1563_015:0849c03": "說一切有部顯宗論卷第十五"
}