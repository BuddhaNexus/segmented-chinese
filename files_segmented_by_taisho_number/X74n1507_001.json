{
    "X74n1507_001:1083a06": "錢唐靈芝大智律師禮讚文(并序)",
    "X74n1507_001:1083a08": "門人巖香練若　則安　述",
    "X74n1507_001:1083a09": "先稟大智律師順寂之後。有同學以諱日贊文見囑。",
    "X74n1507_001:1083a10": "累年未暇。忽夜夢入一室中。會數道人講及先師生",
    "X74n1507_001:1083a11": "平懿業。解行絕倫。徐有語曰。扶顛持危。垂世立教。功",
    "X74n1507_001:1083a12": "不在諸祖下。子之不為贊文何也。既覺。偶得數聯。因",
    "X74n1507_001:1083a13": "緝綴成章。庶同俚詠。然慎終追遠。在志不在文。固無",
    "X74n1507_001:1083a14": "愧哉。(初入道場。三禮已。互跪燒香散華。執手爐唱云)。",
    "X74n1507_001:1083a15": "稽首靈芝教主大智律師。慧性夙明。學聲遠著。玅賾",
    "X74n1507_001:1083a16": "潛通於佛智。清修允恊於聖儀。式遵一字之規。克荷",
    "X74n1507_001:1083a17": "百金之寄。宗承法密。儲貳終南。築兩壇而亘古亘今。",
    "X74n1507_001:1083a18": "撰三記而變風變雅。發揮極唱。縱天辯以談常。洪贊",
    "X74n1507_001:1083a19": "上乘。濬祖源而會實。爰以剡浮化滿。尋印壞以東辭。",
    "X74n1507_001:1083a20": "安養功圓。遽文成而西邁。今則莫秋初啟。諱日斯臨。",
    "X74n1507_001:1083a21": "由是輙吐蕪言載揚茂績。戒身如在。審雍肅以薦羞。",
    "X74n1507_001:1083a22": "法語難親。忍悲號而泣血。仰冀曲回慈鑒。聊享哀誠。",
    "X74n1507_001:1083a23": "俯令負笈之儔。盡預分燈之列。(唱已。一拜起。復跪執爐至請)。",
    "X74n1507_001:1083a24": "一心奉請靈芝教主大智律師。",
    "X74n1507_001:1083b01": "唯願降臨道場。受我供養。(三請。一禮起。歎云)。",
    "X74n1507_001:1083b02": "　端嚴具足　　相如其心　　耿介孤高",
    "X74n1507_001:1083b03": "　心如其相　　謂方則圓　　若拘而放",
    "X74n1507_001:1083b04": "　不持不犯　　人天歸向",
    "X74n1507_001:1083b05": "(歎已宣疏。或別述意。臨時自裁。然後禮讚。唱云)。",
    "X74n1507_001:1083b06": "一心頂禮大中名剎棄家入道時身靈芝尊者。",
    "X74n1507_001:1083b07": "　愛網緣疎思擺脫　　僧園路熟認迂回",
    "X74n1507_001:1083b08": "　比方隣子警雙親　　指顧寺神驚廣眾",
    "X74n1507_001:1083b09": "　總角筆端先世習　　成童經業試場魁",
    "X74n1507_001:1083b10": "　黌堂染翰氣食牛　　宗裔家師當反敬",
    "X74n1507_001:1083b11": "故我一心歸命頂禮。(下皆倣此)。",
    "X74n1507_001:1083b12": "一心頂禮古佛蹊徑入鄽乞食時身。",
    "X74n1507_001:1083b13": "　一鉢當衢心喻月　　雙環搖處志凌雲",
    "X74n1507_001:1083b14": "　寅緣午飯過朱門　　遠離邪求全正命",
    "X74n1507_001:1083b15": "　斷取不殊香積供　　獻來差似牧牛糜",
    "X74n1507_001:1083b16": "　精新分減及蟲魚　　慚愧等慈均法施",
    "X74n1507_001:1083b17": "一心頂禮經律兼授懸河樂說時身。",
    "X74n1507_001:1083b18": "　夙契鷲峰親囑累　　天教宗匠勸回心",
    "X74n1507_001:1083b19": "　風生象扇栢煙浮　　雲擁猊臺四華雨",
    "X74n1507_001:1083b20": "　拍肩部主恢真域　　擊節洪遵賾玅經",
    "X74n1507_001:1083b21": "　并汾律虎爪牙成　　禹穴義龍嗟伏鹿",
    "X74n1507_001:1083b22": "一心頂禮紹明行事掩關撰記時身。",
    "X74n1507_001:1083b23": "　大法優柔真自得　　斯文流演在揮毫",
    "X74n1507_001:1083b24": "　維持眾網整頹綱　　竝駕五乘回正軌",
    "X74n1507_001:1083c01": "　三絕韋編同索隱　　四求墨印類鉤深",
    "X74n1507_001:1083c02": "　團蒲小睡夢西明　　六十餘家成蠧簡",
    "X74n1507_001:1083c03": "一心頂禮水雲深處擊蒙增受時身。",
    "X74n1507_001:1083c04": "　遐慕聖蹤京兆日　　高遵玄範蔡江時",
    "X74n1507_001:1083c05": "　重增上品趣泥洹　　圓具三因期解脫",
    "X74n1507_001:1083c06": "　嶽瀆崩騰來梵侶　　虗空銷殞動天魔",
    "X74n1507_001:1083c07": "　聖胎法乳藉斯人　　粉骨碎軀難報德",
    "X74n1507_001:1083c08": "一心頂禮碧沼蘭若潛真解疏時身。",
    "X74n1507_001:1083c09": "　拂衣漸水城邊寺　　躡屐青巒隴上來",
    "X74n1507_001:1083c10": "　片石長松愜素懷　　曉猿夜鶴窺深定",
    "X74n1507_001:1083c11": "　濾泉晚沼瑠璃碧　　開卷秋堂薝蔔馨",
    "X74n1507_001:1083c12": "　太一遺文太古風　　半千年後知音遇",
    "X74n1507_001:1083c13": "一心頂禮台山鄞水築壇授戒時身。",
    "X74n1507_001:1083c14": "　丹青五級巾山下　　突兀三層貿嶺中",
    "X74n1507_001:1083c15": "　珠顆圓明粲日星　　天儀森著懸衡鑒",
    "X74n1507_001:1083c16": "　聖模應法如關輔　　寶勢侵雲象玅高",
    "X74n1507_001:1083c17": "　光顯毗尼再有人　　遙空想見賓頭禮",
    "X74n1507_001:1083c18": "一心頂禮盟誠利物一華不動時身。",
    "X74n1507_001:1083c19": "　坐徧名藍求寂靜　　湖山勝剎樂棲遲",
    "X74n1507_001:1083c20": "　危脆深觀燄幻身　　稽留任笑匏瓜跡",
    "X74n1507_001:1083c21": "　百年諍地辭天竺　　一夢塵區謝菊坡",
    "X74n1507_001:1083c22": "　大旱潮音講大雲　　廣筵未散番盆雨",
    "X74n1507_001:1083c23": "一心頂禮秋高蘭室加趺示滅時身。",
    "X74n1507_001:1083c24": "　北首曲肱瞻落日　　西馳返照識歸程",
    "X74n1507_001:1084a01": "　瞿然而起即加趺　　嗑爾云亡徐瞑目",
    "X74n1507_001:1084a02": "　了了神遊端入定　　翹翹首舉儼如生",
    "X74n1507_001:1084a03": "　里巷居人寂未知　　但聞天樂鳴空界",
    "X74n1507_001:1084a04": "一心頂禮芝園福地塔婆窀窆時身。",
    "X74n1507_001:1084a05": "　蓮社沍寒襄事日　　杉亭焦卷傲霜枝",
    "X74n1507_001:1084a06": "　四簷霧瀉燭還明　　萬竅風號香不散",
    "X74n1507_001:1084a07": "　大水結氷如寶砌　　長空攪雪似華飛",
    "X74n1507_001:1084a08": "　冠葢旌幢訃鶴林　　名題墨玅光遺烈",
    "X74n1507_001:1084a09": "一心頂禮窣堵顯瑞焚經不壞時身。",
    "X74n1507_001:1084a10": "　定持梵相經時久　　塔鎮芝園慕永存",
    "X74n1507_001:1084a11": "　寇火洞然靡子遺　　堅幢兀爾無纖變",
    "X74n1507_001:1084a12": "　龍天翊衛彰靈瑞　　貴庶傾瞻歎異逢",
    "X74n1507_001:1084a13": "　沒後留形福有緣　　生前濟物何當計",
    "X74n1507_001:1084a14": "一心頂禮紫宸懷道追封旌表時身。",
    "X74n1507_001:1084a15": "　緣謝政和當六稔　　紹興旌顯十年秋",
    "X74n1507_001:1084a16": "　後昆安得偃慈風　　耆艾猶能談化迹",
    "X74n1507_001:1084a17": "　數紀寢聞追諡禮　　九重澤降錫鴻名",
    "X74n1507_001:1084a18": "　大智汪洋擬佛同　　戒光赫奕周沙界",
    "X74n1507_001:1084a19": "至心懺悔",
    "X74n1507_001:1084a20": "　制聽遮性三千戒　　作說威儀八萬條",
    "X74n1507_001:1084a21": "　但縱癡頑不節心　　寧思肅慎深防意",
    "X74n1507_001:1084a22": "　妄隨相有空難見　　業會因緣果不差",
    "X74n1507_001:1084a23": "　恭對慈光悉懺摩　　庶同赫日銷霜雪",
    "X74n1507_001:1084a24": "懺悔已。至心歸命頂禮。",
    "X74n1507_001:1084b01": "至心發願",
    "X74n1507_001:1084b02": "　此界他方無量劫　　人間天上與師俱",
    "X74n1507_001:1084b03": "　智用能乘般若舟　　身通即到菩提岸",
    "X74n1507_001:1084b04": "　確爾圓修三聚戒　　毅然不退四弘心",
    "X74n1507_001:1084b05": "　去來今世眾怨親　　盡化同歸安養土",
    "X74n1507_001:1084b06": "發願已。至心歸命頂禮。",
    "X74n1507_001:1084b08": "右巖香所製禮讚。在於錫號之前。而無大智之稱。",
    "X74n1507_001:1084b09": "宜特添入。復易天宮以為靈芝。貴使通知其塔。存",
    "X74n1507_001:1084b10": "封諡之美。廼最後徵異之觀。獨闕贊辭。遂加二章",
    "X74n1507_001:1084b11": "綴之於後。庶得始末敘事備焉。其間語有未安者。",
    "X74n1507_001:1084b12": "輙更數字。無傷其理。甞覩",
    "X74n1507_001:1084b13": "大智律師就諸本禮文頗有加改。敢遵斯例。命刻",
    "X74n1507_001:1084b14": "諸版。施及同宗。俾臨諱日託此以興追遠之禮也。",
    "X74n1507_001:1084b15": "紹興甲子中秋日住明慶(行詵)",
    "X74n1507_001:1084b17": "大智律師禮讚文(畢)"
}