{
    "T38n1779_006:0781c02": "維摩經略疏垂裕記卷第六",
    "T38n1779_006:0781c04": "錢唐沙門釋智圓述",
    "T38n1779_006:0781c05": "二明食用。荊溪云。以一食施一切等者義雖",
    "T38n1779_006:0781c06": "通因。此約果人能用食者以訶迦葉。無此能",
    "T38n1779_006:0781c07": "故引勝積以為誠例。若論其意雖在果用果",
    "T38n1779_006:0781c08": "必由因。驗知。迦葉初行亦偏。因果俱失。是故",
    "T38n1779_006:0781c09": "招訶。依不思議至雙游二諦者由得中。故故",
    "T38n1779_006:0781c10": "能雙照。世及出世世即穢土人間之食以為",
    "T38n1779_006:0781c11": "施也。出世即指界外諸塵。如香積之例。即中",
    "T38n1779_006:0781c12": "道也。二疊釋二。初分科。二隨釋二。初釋食體",
    "T38n1779_006:0781c13": "三。初約理。二約事。問前示食體事前理後者",
    "T38n1779_006:0781c14": "荊溪云。前釋體中分之為二。初事二理。今謂",
    "T38n1779_006:0781c15": "即前疏文約事理邪正釋也。對今經文先理",
    "T38n1779_006:0781c16": "後事立妨。三總釋事理。二釋食用。菩薩無",
    "T38n1779_006:0781c17": "上食因者荊溪云。圓門之人發心。觀食若受",
    "T38n1779_006:0781c18": "若施。法界平等方乃堪為一切因食。故云無",
    "T38n1779_006:0781c19": "上。此即正當以圓訶小而訶迦葉。故凡施受",
    "T38n1779_006:0781c20": "因獲大益則彼此俱損益者謂往貧則彼此俱",
    "T38n1779_006:0781c21": "益。往富則彼此俱損。彼心既輕。此又廢業。故",
    "T38n1779_006:0781c22": "俱損也。不為損之復損者荊溪云。易損卦云。",
    "T38n1779_006:0781c23": "損之又損之。以至於無損。今引意者不取無",
    "T38n1779_006:0781c24": "損。但暫借於又損之言。損於煩惱已得有餘。",
    "T38n1779_006:0781c25": "復損生死入於無餘。菩薩不然故不為例。四",
    "T38n1779_006:0781c26": "結勸。不了義等者荊溪云。準此意者若以一",
    "T38n1779_006:0781c27": "代五時相望唯有法華得名為了。故許聲聞",
    "T38n1779_006:0781c28": "得是漸也。若當部論諸大乘人皆有了分。但",
    "T38n1779_006:0781c29": "有兼帶。三揖敬。荊溪云。經云斯有家名者斯",
    "T38n1779_006:0782a01": "此也。云在家士也。經云我從是來等者恥小",
    "T38n1779_006:0782a02": "也。故知。彼時雖慕而不能取。此時雖恥而不",
    "T38n1779_006:0782a03": "能捨。故但冥資而無顯益。直用彈訶亦得顯",
    "T38n1779_006:0782a04": "名。望彈斥意故云密耳。四結成不堪。四命須",
    "T38n1779_006:0782a05": "菩提二。初分科敘意。二須下隨文釋義二。初",
    "T38n1779_006:0782a06": "命問疾。見空得道者荊溪云。即是空解脫門",
    "T38n1779_006:0782a07": "以依於空門得解脫故。二辭不堪二。初分科。",
    "T38n1779_006:0782a08": "二隨釋四。初正辭不堪。二述不堪之由。莫敢",
    "T38n1779_006:0782a09": "闚其門者闚去隨反小視也。文中作視者誤。",
    "T38n1779_006:0782a10": "荊溪云。莫敢闚其門也者然十德五百四大",
    "T38n1779_006:0782a11": "八千豈皆不曾造其舍耶。欲顯善吉恃空之",
    "T38n1779_006:0782a12": "謂傷甚說耳。其存有者等者此述善吉乃謂",
    "T38n1779_006:0782a13": "一切小乘之人及諸菩薩。悉皆以為。存有之",
    "T38n1779_006:0782a14": "人則謂一切無近其門。我既解空。徑造何懼。",
    "T38n1779_006:0782a15": "三明不堪之事二。初分科。二隨釋五。初取鉢",
    "T38n1779_006:0782a16": "盛飯。荊溪云。若表理者者表義眾多。且出一",
    "T38n1779_006:0782a17": "轍為訶之式。以妙有飯點但空鉢。示令知空",
    "T38n1779_006:0782a18": "即不空也。若爾其時已是求於不空得不空",
    "T38n1779_006:0782a19": "耶。答此即求也。此即得也。何者心相體信入",
    "T38n1779_006:0782a20": "出無難因聞大教即當其機亦名冥求。亦名",
    "T38n1779_006:0782a21": "冥得。然其冥益表尚存空。是故於舍心仍住",
    "T38n1779_006:0782a22": "小。二正述彈訶二。初分科懸示二。初分科定",
    "T38n1779_006:0782a23": "教。二所以下懸敘義肯。愜同魔外者愜伏",
    "T38n1779_006:0782a24": "也。荊溪云。然善吉迦葉皆因乞食不稱上田。",
    "T38n1779_006:0782a25": "約所訶邊二人各異各有所歸。但迦葉從貧",
    "T38n1779_006:0782a26": "其心猶下。善吉自恃空解勝他。況復以身直",
    "T38n1779_006:0782a27": "造其舍。狀當于忤不護人心。須以隨宜悲敬",
    "T38n1779_006:0782a28": "兩屈文此二人其事雖別於理大同。何者若",
    "T38n1779_006:0782a29": "堪為敬田乃可取食。此同迦葉道滅心非自",
    "T38n1779_006:0782b01": "謂真田而生謬解。其心既僻入聚。必非於食",
    "T38n1779_006:0782b02": "等者。同於迦葉無正食法。挫同悲田。亦是訶",
    "T38n1779_006:0782b03": "其唯有苦集。菩薩常於五道現身。聞同悲田",
    "T38n1779_006:0782b04": "情猶未愜。如與外道天魔同流而欲自謂無",
    "T38n1779_006:0782b05": "上乞士。乞士須是眾生福田一事不閑。福田",
    "T38n1779_006:0782b06": "何在。本不了悲敬平等理性。聞茲抑挫置鉢",
    "T38n1779_006:0782b07": "忙然。復同迦葉被斥自鄙。二取二捨有失義",
    "T38n1779_006:0782b08": "同。彼此咸招四諦之屈。故與迦葉大旨略同。",
    "T38n1779_006:0782b09": "餘非乞食隨事不定。二初問下隨文釋義二。",
    "T38n1779_006:0782b10": "初約敬田問二。初分科。二隨釋二。初問知聖",
    "T38n1779_006:0782b11": "法不二。初總示分章。荊溪云。以法能成人者",
    "T38n1779_006:0782b12": "若曉於法何須問人。下更問人良由昧法。二",
    "T38n1779_006:0782b13": "依章釋義二。初約事。荊溪云。事中復云。於法",
    "T38n1779_006:0782b14": "等者於食亦等者事中食者貧家富家及所得",
    "T38n1779_006:0782b15": "食。事中法者於家於食悲智之心。食法互形",
    "T38n1779_006:0782b16": "失一俱喪。故知。於食起平等者於食必懷不",
    "T38n1779_006:0782b17": "二之心。驗知。善吉二事咸闕。如何得成淨土",
    "T38n1779_006:0782b18": "之行。於食既爾。諸法亦然。復次下復約二門。",
    "T38n1779_006:0782b19": "約食對法而訶其偏。故於法食示成不等。故",
    "T38n1779_006:0782b20": "知。善吉於乞屬非。菩薩不爾者示大而訶空",
    "T38n1779_006:0782b21": "有。空有並是一法界故。故皆可破及不可破。",
    "T38n1779_006:0782b22": "不可破者立一切法。俱可破者破一切法。遍",
    "T38n1779_006:0782b23": "破遍立安得以之同善吉耶。善吉偏以空破",
    "T38n1779_006:0782b24": "一切。破即非遍唯立於空。立亦不遍有能有",
    "T38n1779_006:0782b25": "所有待對。故乞食既壞自他不成。今大乘人",
    "T38n1779_006:0782b26": "雖以空有而為言端破立皆遍一切諸法。若",
    "T38n1779_006:0782b27": "能至於食無諍者向破善吉空不成空。今破",
    "T38n1779_006:0782b28": "無諍翻為有諍。貧富碩異。諍豈過斯。以其不",
    "T38n1779_006:0782b29": "能如菩薩故。若能至真乞士者反其善吉。當",
    "T38n1779_006:0782c01": "如淨名之所說故。二約理。荊溪云。約行立觀",
    "T38n1779_006:0782c02": "仍名為事。今此唯論乞食法界。文為二。初引",
    "T38n1779_006:0782c03": "文正示。大品至非趣對三諦可解。二又諸下",
    "T38n1779_006:0782c04": "遍歷諸科。向約味明理。於五陰但是色陰。於",
    "T38n1779_006:0782c05": "十二入但在味入。於十八界亦在味界。故得",
    "T38n1779_006:0782c06": "遍歷三科。至于種智一心遍收咸即三諦。心",
    "T38n1779_006:0782c07": "外無境。誰論貧富。剎那三相者生住滅也。異",
    "T38n1779_006:0782c08": "同於滅故秖云三。荊溪云。今借三相喻於同",
    "T38n1779_006:0782c09": "時三諦。三諦方名於法理等。二又於下約為",
    "T38n1779_006:0782c10": "敬田。能如是知是知聖法者知秖是照。聖法",
    "T38n1779_006:0782c11": "即三諦也。以一心三觀照一心三諦。故知聖",
    "T38n1779_006:0782c12": "法。則有假名觀行相似分真等知。皆是敬田",
    "T38n1779_006:0782c13": "也。既不下既迷自性。此可悲愍。即是悲田。此",
    "T38n1779_006:0782c14": "去多是觀心者一家章疏立觀心解凡有二",
    "T38n1779_006:0782c15": "意。一為未修觀者無封文滯事之愆知依解",
    "T38n1779_006:0782c16": "起行之意。二為已修觀者隨聞一句攝事成",
    "T38n1779_006:0782c17": "理不忘本習。今雖消文多約觀諦。封滯詎生。",
    "T38n1779_006:0782c18": "且順本習。豈待更作觀心釋耶。應知。初學尋",
    "T38n1779_006:0782c19": "讀既粗知其旨。必欲修習須依止觀十境十",
    "T38n1779_006:0782c20": "乘方有所到。若固執諸文即可修證既昏大",
    "T38n1779_006:0782c21": "旨便壞一家。請自揣心何須騰口。一家所談",
    "T38n1779_006:0782c22": "明踰日月。其有目者仰首皆見。吾何所云。二",
    "T38n1779_006:0782c23": "問是聖人不二。初敘意分章。若是聖人至而",
    "T38n1779_006:0782c24": "取者荊溪云。前以人驗法。今以法格人。人法",
    "T38n1779_006:0782c25": "互無即俱。故知。前既無法。已知無人故重驗",
    "T38n1779_006:0782c26": "之。還須約法。恐是生念至敬田取食者前迦",
    "T38n1779_006:0782c27": "葉章中以小四諦難之。令於大乘成失今於",
    "T38n1779_006:0782c28": "此中約大四諦難之。使於計小有愆。故以四",
    "T38n1779_006:0782c29": "諦總別難之。故知善吉以小四諦而為所證。",
    "T38n1779_006:0783a01": "淨名以大四諦而訶辭。大小永乖。豈能醻答。",
    "T38n1779_006:0783a02": "二初文下隨文釋義三。初別歷四諦撿問二。",
    "T38n1779_006:0783a03": "初分科。辨示因果次第者以世出世皆從因",
    "T38n1779_006:0783a04": "至果故。二若須下隨文釋義四。初集。荊溪云。",
    "T38n1779_006:0783a05": "若凡夫下心是心王常與毒俱。此下亦應須",
    "T38n1779_006:0783a06": "以四句分別。今但三句斷而與俱。無此理故",
    "T38n1779_006:0783a07": "若義立者即諸常見斷惑外道全與見俱於理",
    "T38n1779_006:0783a08": "亦得。今第二句正是所訶。次第三句即是能",
    "T38n1779_006:0783a09": "訶。菩薩等者此中所明即是中道佛性即真",
    "T38n1779_006:0783a10": "性也。次通達下即實慧也。見一切法即方便",
    "T38n1779_006:0783a11": "也。二若二乘觀有作苦諦等者小乘可知。菩",
    "T38n1779_006:0783a12": "薩觀無作苦諦者無作之語兼於通教。荊溪",
    "T38n1779_006:0783a13": "云。此中亦應具作四句。以遍對實有壞不壞。",
    "T38n1779_006:0783a14": "今文闕別但有藏通圓三也。初以藏通對於",
    "T38n1779_006:0783a15": "圓真論壞不壞。故通文中不語不壞。以濫圓",
    "T38n1779_006:0783a16": "故。故不立之。不云別者但別教人先壞後隨。",
    "T38n1779_006:0783a17": "濫三藏故雖具四句但成二句。謂壞而隨不",
    "T38n1779_006:0783a18": "壞而隨以界內外各有壞與不壞故也。若為",
    "T38n1779_006:0783a19": "成於四句義者壞身不隨苦行外道。不壞不",
    "T38n1779_006:0783a20": "隨常見外道。又通教中文亦云不壞而隨。非",
    "T38n1779_006:0783a21": "今經意。三道秖觀至八解脫者此體集已以",
    "T38n1779_006:0783a22": "為無作之道。雖眾生之名在果而菩提之名",
    "T38n1779_006:0783a23": "通因。又是相帶而來。正在下句證。今道義眾",
    "T38n1779_006:0783a24": "生苦也。八邪集也。雙遊等者荊溪云。理性相",
    "T38n1779_006:0783a25": "即故曰雙遊。豈可俱存事中明暗名雙遊耶。",
    "T38n1779_006:0783a26": "今以此文從果用故得云雙遊。任運體暗即",
    "T38n1779_006:0783a27": "明明能垂暗。暗亦恒明。如是方可名曰雙遊。",
    "T38n1779_006:0783a28": "豈可障智無明猶存不破。而得名為明暗相",
    "T38n1779_006:0783a29": "即。今乃通於因果之位事理相即。義不相妨",
    "T38n1779_006:0783b01": "故修觀者理亦相即。豈可一向推功聖人。故",
    "T38n1779_006:0783b02": "知。行者恒住事中觀理明暗暗盡明成亦無",
    "T38n1779_006:0783b03": "所滅。故應於事明暗照理明暗。而於觀行亦",
    "T38n1779_006:0783b04": "曰雙遊。是則事暗非暗。理明非明。雖即事理",
    "T38n1779_006:0783b05": "位殊。亦曰事理不相妨礙。由因雙遊成果雙",
    "T38n1779_006:0783b06": "遊故也。行於非道理亦如之故得證向雙遊",
    "T38n1779_006:0783b07": "故也。則三千世間皆名非道。所示癡愛不離",
    "T38n1779_006:0783b08": "空中。明暗理同方名佛道。是則事理因果皆",
    "T38n1779_006:0783b09": "不二也。問何以明脫而為道諦。答三明具",
    "T38n1779_006:0783b10": "有正助二道。無漏正也。過未助也。道諦不",
    "T38n1779_006:0783b11": "出正助之行。又可三明正也八解助也。又八",
    "T38n1779_006:0783b12": "解者若於事禪達實相理。而能化用實理正",
    "T38n1779_006:0783b13": "也。化用助也。於如是等方名道諦。四滅經云",
    "T38n1779_006:0783b14": "亦不解不縛者荊溪云。解字有人作古買反。",
    "T38n1779_006:0783b15": "何往不得但反上解脫不合言之。何者若正",
    "T38n1779_006:0783b16": "運功上可作古買反。下作恥活反。功成之日",
    "T38n1779_006:0783b17": "上應作戶賈反。下應作徒活反。縛無兩音義",
    "T38n1779_006:0783b18": "實通二。以縛音時亦秖名縛。聲聞教至即是",
    "T38n1779_006:0783b19": "滅諦者今意滅諦而從解五逆。為名者五逆",
    "T38n1779_006:0783b20": "即是極苦之因。因必招果。苦即滅故故小乘",
    "T38n1779_006:0783b21": "中為十三難障。戒不發定慧不成。定慧不成",
    "T38n1779_006:0783b22": "無得果義。今大乘教體達心性即是解脫。何",
    "T38n1779_006:0783b23": "障之有。若爾何故梵網七逆成遮。答小遮障",
    "T38n1779_006:0783b24": "戒而復障果。大雖障戒不遮進道。故阿闍世",
    "T38n1779_006:0783b25": "得無根信。殃掘摩羅獲無生忍。若爾大何須",
    "T38n1779_006:0783b26": "戒。答若也自知宿世有乘遮猶得法。此世新",
    "T38n1779_006:0783b27": "入薄助來生乘種即微遮牽惡道。實假乘戒",
    "T38n1779_006:0783b28": "人天值佛。又大乘障不同於小一生永棄。以",
    "T38n1779_006:0783b29": "大乘中許懺逆故。此土行事盛用。斯宗依大",
    "T38n1779_006:0783c01": "懺愆還投小撿。況本大學懺重何妨。梵網明",
    "T38n1779_006:0783c02": "遮未懺者耳。具如下文波離中說。豈有哲士",
    "T38n1779_006:0783c03": "避戒從乘尚戀深遮焉求至道。如調達等者",
    "T38n1779_006:0783c04": "此須從權迹示邊說。在逆恒順。順不妨違。",
    "T38n1779_006:0783c05": "斤小不閑非道為道。準理應說。體逆入滅體",
    "T38n1779_006:0783c06": "逆滅已方稱實行。不爾俱非者善吉不見無",
    "T38n1779_006:0783c07": "作。既非分真聖人。復非無上敬田。故云俱非。",
    "T38n1779_006:0783c08": "荊溪云。此更舉果而斤於果。引權調達。意",
    "T38n1779_006:0783c09": "亦如之。權迹即是果地之用故也。二總約四",
    "T38n1779_006:0783c10": "諦疊釋二。初敘意。二不見下隨釋四。初約諦。",
    "T38n1779_006:0783c11": "初雙非釋中先約法釋。二約人釋。荊溪云。初",
    "T38n1779_006:0783c12": "約法中且消經文以無作諦遮二邊。故若言",
    "T38n1779_006:0783c13": "不見等者又恐善吉內心遮云若破有作。豈",
    "T38n1779_006:0783c14": "全無耶。故即示云無作四諦豈亦無耶。故以",
    "T38n1779_006:0783c15": "上文所說醻之唯大無小。何須置惑。次又解",
    "T38n1779_006:0783c16": "下約人釋者但以不同凡夫二乘。大乘自有",
    "T38n1779_006:0783c17": "無作諦也。雖有二釋其約法者其理稍強。法",
    "T38n1779_006:0783c18": "通屬人雙釋無咎。次約去取者但以三教而",
    "T38n1779_006:0783c19": "斥於一。問去取文中去一取三。為用三教訶",
    "T38n1779_006:0783c20": "善吉耶。答小衍相對。剋如下文外人過。論主",
    "T38n1779_006:0783c21": "云。若破一切法者出論主過却謂論主破一",
    "T38n1779_006:0783c22": "切法。汝是俱破四種四諦。此是外道。以己量",
    "T38n1779_006:0783c23": "人當知。此是大可畏處。論主反質者反以此",
    "T38n1779_006:0783c24": "見而還外道。汝計是見破諸因果。今雖云破",
    "T38n1779_006:0783c25": "雖表不盡即破即立。如我所破破小立大。乃",
    "T38n1779_006:0783c26": "至遍立一切因果。大小並立。故云宛然。反質",
    "T38n1779_006:0783c27": "者質問也。亦成也。三約四不可說者荊溪云。",
    "T38n1779_006:0783c28": "問若訶小乘秖合用大。而云四不可說為不",
    "T38n1779_006:0783c29": "見諦。善吉正得有作滅理亦云不見。何名為",
    "T38n1779_006:0784a01": "訶。非不見諦。亦指大經有因緣說。善吉已稟",
    "T38n1779_006:0784a02": "生滅之教亦能說之。何名為訶。答前文先作",
    "T38n1779_006:0784a03": "雙非釋。竟已屬無作。更去取釋復用大小相",
    "T38n1779_006:0784a04": "對門訶。即明善吉非但不見無作四諦。意顯",
    "T38n1779_006:0784a05": "衍中三俱不見。今引大經四不可說及四可",
    "T38n1779_006:0784a06": "說。明四四諦俱是聖法一心中具見。此具理",
    "T38n1779_006:0784a07": "而能具說。若破若立俱說但泯。但須菩提無",
    "T38n1779_006:0784a08": "斯證用。則二俱失。何名聖田。二約果。荊溪云。",
    "T38n1779_006:0784a09": "但二乘下更破小果。今彈意者以向去取四",
    "T38n1779_006:0784a10": "諦之文其文既通更立圓極。以為能非。若如",
    "T38n1779_006:0784a11": "斯者方名得果。降斯已外如破化城已下。其",
    "T38n1779_006:0784a12": "文具歷四教尚以圓教等覺為非得果。善吉",
    "T38n1779_006:0784a13": "何人自謂得耶。言已破化城者雖宿草庵入",
    "T38n1779_006:0784a14": "出無難。義已冥當破於化城。別教至證果者",
    "T38n1779_006:0784a15": "問準圓別教皆應以等覺之位為非得果。何",
    "T38n1779_006:0784a16": "以秖云十地未滿。答由等覺位有無不定及",
    "T38n1779_006:0784a17": "以等覺為等覺佛。此約不立等覺位者。於別",
    "T38n1779_006:0784a18": "教中十地義當菩薩位極。若望於圓地仍屬",
    "T38n1779_006:0784a19": "住。故云未滿。下文等者雖初住中已成佛道",
    "T38n1779_006:0784a20": "亦非得於究竟佛果。三約凡非離凡夫等者",
    "T38n1779_006:0784a21": "荊溪云。展轉比望亦以佛果方名非凡也。引",
    "T38n1779_006:0784a22": "五凡夫論者亦證皆凡唯佛方聖。五凡謂信",
    "T38n1779_006:0784a23": "住行向地也。四約聖尚不見至聖人也者尚",
    "T38n1779_006:0784a24": "無所證法。安有能證人。三結破。荊溪云。而離",
    "T38n1779_006:0784a25": "至取著者四種四諦秖是權實。四種因果理",
    "T38n1779_006:0784a26": "性唯是平等法界。故云不取著也。即中道至",
    "T38n1779_006:0784a27": "定慧莊嚴者三昧是定。三智是慧。諦秖是境",
    "T38n1779_006:0784a28": "即法身也耶。定慧莊嚴法身。故知。此中具三",
    "T38n1779_006:0784a29": "德也。法愛不生者若生法愛即在相似。不進",
    "T38n1779_006:0784b01": "上位名為頂墮。大論三十云。問曰。云何為頂",
    "T38n1779_006:0784b02": "墮。答曰不能上菩薩位。亦不墮二乘地。愛著",
    "T38n1779_006:0784b03": "諸功德取相分別是菩薩頂墮。二約悲田問",
    "T38n1779_006:0784b04": "二。初懸談義旨二。初總示。二此文下別解二。",
    "T38n1779_006:0784b05": "初斥古。舊解無當者二家釋義俱不當理。故",
    "T38n1779_006:0784b06": "總斥云無當也。折令同六師者令反出緣起",
    "T38n1779_006:0784b07": "也。二今明下顯今。二隨文正釋二。初問愜同",
    "T38n1779_006:0784b08": "邪人二。初分科。二隨釋三。初約不見佛不聞",
    "T38n1779_006:0784b09": "法。問不聞衍教三種四諦者荊溪云。此文斥",
    "T38n1779_006:0784b10": "意雖多在通圓舉不聞邊須云三也。故知。尚",
    "T38n1779_006:0784b11": "不聞通別。何況圓耶。止宿至糞器者此在鹿",
    "T38n1779_006:0784b12": "苑也。方等聞大猶住小果。故經立譬乃云猶",
    "T38n1779_006:0784b13": "處。須知。在指在鹿苑時。正緣正道並指衍門。",
    "T38n1779_006:0784b14": "類同外道者小乘不見中理。類同外道不見",
    "T38n1779_006:0784b15": "真理非謂小乘便是邪外。二約同六師問三。",
    "T38n1779_006:0784b16": "初總明義旨。所以至受學者荊溪云。前不見",
    "T38n1779_006:0784b17": "等已是極問。既不見佛是邪見人雖復總問",
    "T38n1779_006:0784b18": "猶恐善吉因循推託不受。泛言我親見佛。安",
    "T38n1779_006:0784b19": "云不見。故更的指不見佛者必見六師。故知。",
    "T38n1779_006:0784b20": "六師既不見佛不聞佛法。善吉亦然。與彼何",
    "T38n1779_006:0784b21": "別。何以知去以事驗之。即以善吉解空之時",
    "T38n1779_006:0784b22": "望於六師元學之日。六師在前善吉先見。言",
    "T38n1779_006:0784b23": "後習者習學也。師範者法言曰。師者人之軌",
    "T38n1779_006:0784b24": "範也。二別示類同二。初正解六師。諸法皆不",
    "T38n1779_006:0784b25": "生滅者謂。諸法如虛空也。肇法師云。其人起",
    "T38n1779_006:0784b26": "邪見謂。一切法斷滅性空。無君臣父子忠孝",
    "T38n1779_006:0784b27": "之道。拘賖梨母也者是彼所生。故稱拘賖梨",
    "T38n1779_006:0784b28": "子。下稱子者皆爾。任運時熟得道者謂。道不",
    "T38n1779_006:0784b29": "須求逕生死劫數苦盡自得。如縷等者如轉",
    "T38n1779_006:0784c01": "縷丸於高山。縷盡自止。何假求耶。又言下其",
    "T38n1779_006:0784c02": "人得通見未來事。但齊八萬劫冥無所知。便",
    "T38n1779_006:0784c03": "謂苦盡。欽婆羅麁衣也者肇法師云。是弊衣",
    "T38n1779_006:0784c04": "名。或云。織毛為衣。今以至樂也者謂今身併",
    "T38n1779_006:0784c05": "受苦。後身常受樂。出家外道通名者肇師云。",
    "T38n1779_006:0784c06": "如佛法出家通名沙門。不可改等者謂。苦樂",
    "T38n1779_006:0784c07": "罪福自有定因。要當必受。非行道所能斷也。",
    "T38n1779_006:0784c08": "廣明六師宗計如涅槃經。二今大下類同小",
    "T38n1779_006:0784c09": "乘二。初約喻示意。二言相下正明類同二。初",
    "T38n1779_006:0784c10": "類同六師二。初明外道似小乘。破因不破果",
    "T38n1779_006:0784c11": "者無造者是破因也。一切自然是果也。如莊",
    "T38n1779_006:0784c12": "周所計者以此土為類也。莊子蒙人。名周。梁",
    "T38n1779_006:0784c13": "惠王同學。著書十餘萬言。而皆寓言。今宋州",
    "T38n1779_006:0784c14": "此故蒙城。是其處。現有漆園鄉於彼著述。故",
    "T38n1779_006:0784c15": "或云蒙莊。甞為漆園吏。刪闍夜至未詳者彼",
    "T38n1779_006:0784c16": "計任運時熟得道。或是邪因緣或是無因緣",
    "T38n1779_006:0784c17": "未敢定判故云未詳。迦旃延即前第五人也。",
    "T38n1779_006:0784c18": "餘二者即第四欽婆羅第六尼犍陀也。謂應",
    "T38n1779_006:0784c19": "受苦報。及云皆由業定並屬有門。二聲聞下",
    "T38n1779_006:0784c20": "明小乘似外道。過去至定數者拘留孫人壽",
    "T38n1779_006:0784c21": "六萬時出世。俱那含四萬。迦葉二萬。釋迦百",
    "T38n1779_006:0784c22": "歲時出。釋迦初說五人證果。八萬獲忍。至於",
    "T38n1779_006:0784c23": "彌勒三會說法人皆定數。如彌勒成佛經說。",
    "T38n1779_006:0784c24": "餘時不得者謂除六四二百八萬壽外餘時不",
    "T38n1779_006:0784c25": "出。由無得道機故。問諸大乘中皆同此說。至",
    "T38n1779_006:0784c26": "如法華授弟子記皆定劫國壽命所化弟子",
    "T38n1779_006:0784c27": "等。何獨小乘。答大乘所談佛佛道齊隨機現",
    "T38n1779_006:0784c28": "應。雖或同小說豈有定執耶。如法華經明。數",
    "T38n1779_006:0784c29": "數唱生滅。十方有分身。常有靈鷲山。餘國更",
    "T38n1779_006:0785a01": "作佛。又如涅槃說。西方無勝國莊嚴如安養。",
    "T38n1779_006:0785a02": "釋迦出彼土。楞嚴三昧說。七百僧祇壽乃釋",
    "T38n1779_006:0785a03": "迦。異名光明。談佛壽虛空地山海不可為譬",
    "T38n1779_006:0785a04": "喻。大論明釋迦更有清淨國。猶如阿彌陀。今",
    "T38n1779_006:0785a05": "經梵王見猶如自在天。凡此諸經論豈同小",
    "T38n1779_006:0785a06": "乘說穢土百年壽定是釋迦文。一佛既叵量。",
    "T38n1779_006:0785a07": "諸佛咸如是。當思其宗旨。無令大小混。犯重",
    "T38n1779_006:0785a08": "毘尼作擯者四分云。若比丘及尼犯波羅夷。",
    "T38n1779_006:0785a09": "已都無覆藏心。令如法懺悔。毘尼母論云。白",
    "T38n1779_006:0785a10": "四悔法已名清淨持戒。但此一身不得超生",
    "T38n1779_006:0785a11": "離死。然障入地獄。四分云。若重犯者滅擯。及",
    "T38n1779_006:0785a12": "諸遮道之罪者謂犯僧殘已下也。二類同三",
    "T38n1779_006:0785a13": "種二。初明外道似小乘。若得禪定者荊溪云。",
    "T38n1779_006:0785a14": "四禪四空也。停河等者大論三十五諸外道",
    "T38n1779_006:0785a15": "等來白波斯匿王言。大王是月增減誰之所",
    "T38n1779_006:0785a16": "作。大海醎味摩羅延山誰之所作。豈非我等",
    "T38n1779_006:0785a17": "波羅門耶。大王不聞阿竭多仙十二年中恒",
    "T38n1779_006:0785a18": "河之水停在耳中耶。瞿曇仙人作大神變。十",
    "T38n1779_006:0785a19": "二年中變作釋身。并令釋身作羝羊身作千",
    "T38n1779_006:0785a20": "女根在釋身上。耆兔仙人一日之中飲大海",
    "T38n1779_006:0785a21": "水令大地乾耶。婆藪仙人為自在天。作三目",
    "T38n1779_006:0785a22": "耶。羅羅仙人變迦毘羅城為鹵土耶。三光者",
    "T38n1779_006:0785a23": "日月星也。四韋陀如前說。醫方者文心雕龍",
    "T38n1779_006:0785a24": "云。方者隅也。醫藥攻病各有所主專精一隅。",
    "T38n1779_006:0785a25": "故藥石稱方。十六大國者名出長阿含。一央",
    "T38n1779_006:0785a26": "伽。二摩竭提。三迦尸。四拘薩羅。五跋祇。六",
    "T38n1779_006:0785a27": "末羅。七支提。八跋沙。九尼樓。十槃闍羅。十",
    "T38n1779_006:0785a28": "一阿濕婆。十二婆蹉。十三蘇羅。十四乾陀羅。",
    "T38n1779_006:0785a29": "十五劍浮沙。十六阿槃提。二三藏下明小乘",
    "T38n1779_006:0785b01": "似外道。三所以下顯訶折意。心行理外者兩",
    "T38n1779_006:0785b02": "教捨生死求涅槃。別教捨二邊求中道。不能",
    "T38n1779_006:0785b03": "頓知本性悉名心行理外。自此下涅槃迦葉",
    "T38n1779_006:0785b04": "童子自敘之辭也。別人尚邪。藏通豈正。以俱",
    "T38n1779_006:0785b05": "非圓融無作故通別尚爾。三藏如何殊。折同",
    "T38n1779_006:0785b06": "六師良有以也。三結令取食。雖分至不見佛",
    "T38n1779_006:0785b07": "性者荊溪云。生死義同失道理等。二問愜有",
    "T38n1779_006:0785b08": "邪法三。初敘意分科。荊溪云。何以猶具見思",
    "T38n1779_006:0785b09": "等者亦以體異名同為訶。善吉具有界外鄙",
    "T38n1779_006:0785b10": "惡。鄙惡是賊何名殺賊。必是生。故非不生。是",
    "T38n1779_006:0785b11": "賊必是生。安堪應供。無此三德羅漢不成。二",
    "T38n1779_006:0785b12": "一約下隨文釋義三。初約殺賊訶二。初敘意",
    "T38n1779_006:0785b13": "分科。二若順下隨文釋義二。初訶有見入於",
    "T38n1779_006:0785b14": "八難二。初釋有見惑。言邪見者是何等見者",
    "T38n1779_006:0785b15": "荊溪云。徵起釋出。若界內邪此則易知。外邪",
    "T38n1779_006:0785b16": "難識。即指善吉。故欲釋之先須徵起次釋。若",
    "T38n1779_006:0785b17": "作合中即無見攝。意明此邪仍預二諦三諦",
    "T38n1779_006:0785b18": "之內。二則指俗為有。三則指真為無。雖為二",
    "T38n1779_006:0785b19": "諦三諦邪所攝。並不見中即屬界外之邪見",
    "T38n1779_006:0785b20": "也。若界內悉為二三俗之所攝。故知。內外邪",
    "T38n1779_006:0785b21": "見永殊。今以界內既不見中具有無明變易",
    "T38n1779_006:0785b22": "生死。界內能破賊義仍存言含中者於七重",
    "T38n1779_006:0785b23": "中藏通即是無中。二諦別圓接。通名為含中。",
    "T38n1779_006:0785b24": "別是顯中。顯中或時復指於圓。涅槃疏中亦",
    "T38n1779_006:0785b25": "以七重名為單複真俗二諦。今於此意明二",
    "T38n1779_006:0785b26": "諦之中有於中道。中道共真而為真諦名為",
    "T38n1779_006:0785b27": "含中。若顯中者亦是別及圓入別之二諦也。",
    "T38n1779_006:0785b28": "故準今意含亦得名為顯。言真諦合俗者即",
    "T38n1779_006:0785b29": "二乘之真合在俗中。俗亦名有。故云有見。",
    "T38n1779_006:0785c01": "若離為三二乘真諦亦得名無。故云則無攝",
    "T38n1779_006:0785c02": "也。準上合俗既名有見離三屬無即是無見。",
    "T38n1779_006:0785c03": "文略見字耳。以不見中並名為見。見故名邪。",
    "T38n1779_006:0785c04": "以五種中別圓入通者正斥於真。豈論接真。",
    "T38n1779_006:0785c05": "故五種中唯圓非見。餘猶名見。故大經下證",
    "T38n1779_006:0785c06": "二屬邪。何者下釋同外道屬邪。二釋入八難",
    "T38n1779_006:0785c07": "二。初就界內明大小兩殊。荊溪云。住於八難",
    "T38n1779_006:0785c08": "去明淨名訶。意本以理難。而訶善吉言中立",
    "T38n1779_006:0785c09": "事抑。同悲田故釋斥辭皆兼事理。聲聞等者",
    "T38n1779_006:0785c10": "明聲聞人難之分齊既破思惑明難定無。今",
    "T38n1779_006:0785c11": "以難訶明具理難。是則身任界外八難。何能",
    "T38n1779_006:0785c12": "入於大乘見道。若菩薩則不定者即界內聖",
    "T38n1779_006:0785c13": "為界外障境。達界外難方名無難。故於此境",
    "T38n1779_006:0785c14": "有障不障。言不障者菩薩通四。前二成障。未",
    "T38n1779_006:0785c15": "能善巧觀於內障成外無障。後兩善觀方乃",
    "T38n1779_006:0785c16": "非障。又前二事理一切俱障。別教教道猶不免",
    "T38n1779_006:0785c17": "障。圓人前後一切非障。正約此文以斥善吉。",
    "T38n1779_006:0785c18": "又復前二能知內障。不能知外故二乘人義",
    "T38n1779_006:0785c19": "當前二。是故被訶。忙然不識故使小學住內",
    "T38n1779_006:0785c20": "外難不得免難。彈斥之意意在於此。此即行",
    "T38n1779_006:0785c21": "於非道者內外八難俱名非道。二善吉下望",
    "T38n1779_006:0785c22": "界外分事理二異二。初明善吉具二。顯圓人",
    "T38n1779_006:0785c23": "俱無。言具二者文誤應云具一。謂善吉雖無",
    "T38n1779_006:0785c24": "事難而具理難也。唯圓菩薩等者荊溪云。問",
    "T38n1779_006:0785c25": "若以事難而為理境者菩薩住於惡道等處及",
    "T38n1779_006:0785c26": "以根壞。云何令無始名無難。答此有二義。一",
    "T38n1779_006:0785c27": "者入位。二約觀行。若入位人何妨有之。但斥",
    "T38n1779_006:0785c28": "小乘無此事耳。若觀行者亦容不障。何者初",
    "T38n1779_006:0785c29": "心菩薩乘急戒緩在三惡道天及北洲。乘種",
    "T38n1779_006:0786a01": "不失。乘戒俱急縱在佛前宿願所牽。或在佛",
    "T38n1779_006:0786a02": "後稟教無癈。根缺世智何損觀門。況體難之",
    "T38n1779_006:0786a03": "言言兼事理。事難如前。理難秖是一念小心。",
    "T38n1779_006:0786a04": "小心即中。何難可得。況復大願無處不至。何",
    "T38n1779_006:0786a05": "得隔於難處難時難根難智。住之體之化之",
    "T38n1779_006:0786a06": "用之。是故大乘理須體事。故知。因果並異小",
    "T38n1779_006:0786a07": "乘。二事八下約事理各明。結被訶所以二。初",
    "T38n1779_006:0786a08": "約事理各明。事難指前。今明下明理難。荊溪",
    "T38n1779_006:0786a09": "云。釋出內外而分事理。是即善吉不識界外",
    "T38n1779_006:0786a10": "理難。而能障於中道。有師去破古者今但破",
    "T38n1779_006:0786a11": "小。既大小三乘共有三空。是故不得三空為",
    "T38n1779_006:0786a12": "釋。又三空位在見道前。猶能發心。故亦不",
    "T38n1779_006:0786a13": "用。今明見等三道是已死。故於義便故故引",
    "T38n1779_006:0786a14": "正位。即見道也。見道尚爾。何況修道。又從",
    "T38n1779_006:0786a15": "實說入三道者猶可得發。入無餘者準小乘。",
    "T38n1779_006:0786a16": "教無有發理。餘國之言亦從實教。菩薩下明",
    "T38n1779_006:0786a17": "二乘心尚是惡道中之極重。豈不名為三惡",
    "T38n1779_006:0786a18": "道耶。如大論等者二乘之人為菩薩怨。怨家",
    "T38n1779_006:0786a19": "豈過惡道之因證惡道也。暹云。大論三十云。",
    "T38n1779_006:0786a20": "譬如空靜有樹名奢摩黎。枝觚廣大眾鳥集",
    "T38n1779_006:0786a21": "宿。一鴿後至住一枝上。枝觚即時為之而折。",
    "T38n1779_006:0786a22": "澤神問言。雕鷲皆能住持。何至小鳥便不自",
    "T38n1779_006:0786a23": "勝。樹神答云。此鳥從我怨家樹來。食彼尼俱",
    "T38n1779_006:0786a24": "類樹子來。棲我上或當放糞。子墮地者惡樹",
    "T38n1779_006:0786a25": "復生為害必大。是故懷憂。寧捨一枝所全大",
    "T38n1779_006:0786a26": "者。菩薩亦爾。於諸魔外諸使惡業無如是畏。",
    "T38n1779_006:0786a27": "二乘於菩薩邊亦如彼鳥。壞敗大乘心永滅",
    "T38n1779_006:0786a28": "佛乘心。論中以大斤小。故對二乘心正當界",
    "T38n1779_006:0786a29": "外惡道難也。四諦中滅等者荊溪云。此取法",
    "T38n1779_006:0786b01": "華譬喻品意。彼品東西馳走視父而已。彼疏",
    "T38n1779_006:0786b02": "釋云。東西者苦集也。南北者滅道也也。故",
    "T38n1779_006:0786b03": "以此對滅用證滅諦。若入無餘八六四二如",
    "T38n1779_006:0786b04": "定壽也。縱現有餘定入無餘。故亦得名定。故",
    "T38n1779_006:0786b05": "俱舍云。北洲定千年。西東半半減。西東亦定。",
    "T38n1779_006:0786b06": "今取極長自謂永滅。長豈過斯。佛前佛後等",
    "T38n1779_006:0786b07": "者俗後真前俱不見性。何者真諦之後應須",
    "T38n1779_006:0786b08": "見中而便照俗。義同在後又約諦論亦可名",
    "T38n1779_006:0786b09": "為俗前真後。外道不見真理等者見慧即是",
    "T38n1779_006:0786b10": "一切智外道。故神通韋陀多皆先修一切智",
    "T38n1779_006:0786b11": "也。故小乘謂真於大猶俗。俗故名世。真俗二",
    "T38n1779_006:0786b12": "諦俱不見中。但成世智所以屬難。瘖癋者瘖",
    "T38n1779_006:0786b13": "亦瘂也。不能言也。有作喑。字林喑唶也。唶子",
    "T38n1779_006:0786b14": "夜反。瘂有作啞。字林乙白反笑聲也。易云笑",
    "T38n1779_006:0786b15": "言啞啞是也非今字體。二善吉下結被訶所",
    "T38n1779_006:0786b16": "以二。訶有思離清淨法。心與此合者無漏智",
    "T38n1779_006:0786b17": "與無明合也。全智是惑義言合耳。所不能斷",
    "T38n1779_006:0786b18": "者荊溪云。折挫之言據未發心前耳。故聞等",
    "T38n1779_006:0786b19": "者大論第十九云。如聲聞聞緊陀羅王屯論",
    "T38n1779_006:0786b20": "摩彈琴歌聲。以諸法實相讚佛。是時須彌山",
    "T38n1779_006:0786b21": "及諸樹木皆動。大迦葉等諸大弟子皆於座",
    "T38n1779_006:0786b22": "上不能自安。天鬘菩薩問大迦葉。汝最耆年",
    "T38n1779_006:0786b23": "行頭陀第一。今何故不能制心自安。大迦葉",
    "T38n1779_006:0786b24": "答曰。我於人天諸欲心不傾動。是菩薩無量",
    "T38n1779_006:0786b25": "功德報聲又復以智慧變化作聲所不能忍。",
    "T38n1779_006:0786b26": "若八方風起不能令須彌山動。劫盡時毘藍",
    "T38n1779_006:0786b27": "風至吹須彌令如腐草。離於自性等者自性",
    "T38n1779_006:0786b28": "清淨心即中道理也。凡夫具惑等者凡夫具",
    "T38n1779_006:0786b29": "足三惑心有反復。儻遇淨緣即了自性。故胎",
    "T38n1779_006:0786c01": "經云。唯在心垢滅。取證如反掌。二乘下法華",
    "T38n1779_006:0786c02": "已前自執已證以為臻極。故折云永離。若至",
    "T38n1779_006:0786c03": "法華其實不離。二約應供訶三。初折同世禪",
    "T38n1779_006:0786c04": "二。初約凡夫往業釋二。初正釋荊溪云。四無",
    "T38n1779_006:0786c05": "量無諍等定者有漏慈悲不與世諍亦名無",
    "T38n1779_006:0786c06": "諍。何足為奇。二料簡二。初約外道現得釋。二",
    "T38n1779_006:0786c07": "折非良田。有見思砂鹵者此寄世田釋出世",
    "T38n1779_006:0786c08": "福田。所言非者但有砂鹵非良田耳。故二乘",
    "T38n1779_006:0786c09": "人猶有塵沙無明砂鹵。鹵醎土也。三折同三",
    "T38n1779_006:0786c10": "惡二。初約入位就界外釋。荊溪云。以小乘人",
    "T38n1779_006:0786c11": "無願牽故無化物心。故施得福先在人天。此",
    "T38n1779_006:0786c12": "明施者自無願故菩薩不然。已如前釋。二約",
    "T38n1779_006:0786c13": "初心就界內釋。凡夫執小定墮三惡。非界外",
    "T38n1779_006:0786c14": "也荊溪云。據薄聞小乘者自無小益唯能謗",
    "T38n1779_006:0786c15": "大。次引勝意以證墮惡。大論第七過去師子",
    "T38n1779_006:0786c16": "音王佛滅後有二比丘。一名喜根。一名勝意。",
    "T38n1779_006:0786c17": "喜根弟子聰明樂聞深義。其師但說諸法實",
    "T38n1779_006:0786c18": "相。語弟子言。婬欲癡相即是實相。無所罣礙。",
    "T38n1779_006:0786c19": "以是方便無瞋。無悔得無生忍。勝意持戒頭",
    "T38n1779_006:0786c20": "陀四禪。弟子根鈍多求分別。勝意語諸比丘。",
    "T38n1779_006:0786c21": "當知。喜根誑惑諸人入邪見中。其言婬欲是",
    "T38n1779_006:0786c22": "無礙法。是時喜根作是念言。是人大瞋惡業",
    "T38n1779_006:0786c23": "所覆當墮大罪。我今當為說甚深法作後世",
    "T38n1779_006:0786c24": "因。即集眾僧一時說偈云。婬欲即是道。恚癡",
    "T38n1779_006:0786c25": "亦復然。等三萬天子得無生忍。八千聲聞皆",
    "T38n1779_006:0786c26": "得解脫。勝意即時身陷地獄。受千萬億歲苦。",
    "T38n1779_006:0786c27": "喜根即今東方寶嚴土光踰日月佛也。勝意",
    "T38n1779_006:0786c28": "即是釋迦。廣如論中。輔行及諸文亦備引。三",
    "T38n1779_006:0786c29": "約不生訶六。初折同眾魔二。初總示。二為與",
    "T38n1779_006:0787a01": "下別釋。自行等者荊溪云。同樂生死如同一",
    "T38n1779_006:0787a02": "手。界內天魔本意但令眾生樂有。有即生",
    "T38n1779_006:0787a03": "內內外何別。生因同故如一手作。又解下",
    "T38n1779_006:0787a04": "堅也者勞役堅勞古字假借不分二別。故文",
    "T38n1779_006:0787a05": "選牢固字多作勞字。故使今文次作堅義。俱",
    "T38n1779_006:0787a06": "染至難轉者執固即堅義也。魔與善吉執固",
    "T38n1779_006:0787a07": "既同。可為伴侶。二折同塵勞。汝亦具有故言",
    "T38n1779_006:0787a08": "等也者荊溪云。八萬等言通於大小。故俱舍",
    "T38n1779_006:0787a09": "云。牟尼說法蘊數有八十千。乃至如報恩經。",
    "T38n1779_006:0787a10": "列多八萬。此等皆是界內八萬。如對四分一",
    "T38n1779_006:0787a11": "分各有二萬一千。四分秖是界內惑耳。如大",
    "T38n1779_006:0787a12": "乘中三昧波羅密等之所治者皆界外惑。故",
    "T38n1779_006:0787a13": "知。善吉具有界外名同類同。故大士訶之云",
    "T38n1779_006:0787a14": "無異也。三折同世怨。閹人者男去勢也。月令",
    "T38n1779_006:0787a15": "仲冬命閹尹審門閭慎房室。荊溪云。應云閹",
    "T38n1779_006:0787a16": "賊。又取他閹自滅滅他不可治也。又害等者",
    "T38n1779_006:0787a17": "害即怨也。前釋害相此釋所害。又前唯正因。",
    "T38n1779_006:0787a18": "故云種子。此據三因故云身命及眷屬也。四折",
    "T38n1779_006:0787a19": "謗佛法。荊溪云。謗有二種者雖對二種秖生",
    "T38n1779_006:0787a20": "死一。言亦兼二謗。若有生死必無常住。為成",
    "T38n1779_006:0787a21": "損相須對常住。五折非真僧。荊溪云。不入",
    "T38n1779_006:0787a22": "眾數者亦可云事理二和方名為眾。眾必和",
    "T38n1779_006:0787a23": "合。即是事與法界眾生和。理與真如法界和。",
    "T38n1779_006:0787a24": "善吉並無。故不入數。六折非真滅。荊溪云。不",
    "T38n1779_006:0787a25": "入數故終不能得大般涅槃。大般涅槃即大",
    "T38n1779_006:0787a26": "滅度。縱有入數尚未得滅。況不入數焉能得",
    "T38n1779_006:0787a27": "滅。此縱斥耳。終無入數而不滅度。三世人下",
    "T38n1779_006:0787a28": "斥疑引證。多疑此解者疑今作訶殺賊等三",
    "T38n1779_006:0787a29": "義解文謂。無所據。而不知今師深憑法華見",
    "T38n1779_006:0787b01": "茲斥意。以法華善吉領解既云我今真阿羅",
    "T38n1779_006:0787b02": "漢豈非追省往昔小果。既不真實致被彈訶。",
    "T38n1779_006:0787b03": "故須以羅漢三義以釋今訶。故去至法華方",
    "T38n1779_006:0787b04": "顯。故四下引證。四大聲聞善吉居其一也。三",
    "T38n1779_006:0787b05": "置鉢而去二。初總示。初自伏非敬田也。又我",
    "T38n1779_006:0787b06": "下不伏為悲田也。進退思惟者結上二文。進",
    "T38n1779_006:0787b07": "思非敬退思非悲。悲敬俱非。從何取食。不如",
    "T38n1779_006:0787b08": "棄鉢出舍而去。二時我下別釋。荊溪云。茫然",
    "T38n1779_006:0787b09": "者總相不知。不知佛法權實開遮。若使知者",
    "T38n1779_006:0787b10": "即應答云世尊知我實機未發。是故遮實而",
    "T38n1779_006:0787b11": "先施權。大士何得輒以實斥。至後機成方可",
    "T38n1779_006:0787b12": "遮權而用於實。如來尚自觀機逗物。大士何",
    "T38n1779_006:0787b13": "以損我機宜。密意雖然善吉可中能作此答。",
    "T38n1779_006:0787b14": "乃涅槃會上聲聞豈更招於大士之折。大士",
    "T38n1779_006:0787b15": "正為方等不知作入醍醐遠方便耳。以不知故",
    "T38n1779_006:0787b16": "點然無答。四淨名安慰二。初敘意分科。二隨",
    "T38n1779_006:0787b17": "文釋義三。初慰問。荊溪云。即是法身等者即",
    "T38n1779_006:0787b18": "是法身如來所作化事。作此釋者但是從理",
    "T38n1779_006:0787b19": "亦應。更須從事以釋。假使如來化為一人。還",
    "T38n1779_006:0787b20": "自以此而詰難之所化之人。豈有懼色。詰者",
    "T38n1779_006:0787b21": "責也問也。二善吉答。三重慰解釋二。初分科。",
    "T38n1779_006:0787b22": "二隨釋三。初正安慰。荊溪云。一切法者陰界",
    "T38n1779_006:0787b23": "入等一切法也。此法尚爾。何獨悲敬。二解釋。",
    "T38n1779_006:0787b24": "三重辨。五聞者悟道。前用通教解釋等者以",
    "T38n1779_006:0787b25": "此云得法眼淨是得通教益故前須約通釋。",
    "T38n1779_006:0787b26": "或是聞安慰幻化之說即悟得法眼淨也。問",
    "T38n1779_006:0787b27": "得法眼淨何必在通。答一代教文俱以得初果",
    "T38n1779_006:0787b28": "益者為法眼淨。通教共地故有小益。既是聞",
    "T38n1779_006:0787b29": "訶益非藏教。四結成不堪。五命富樓那二。初",
    "T38n1779_006:0787c01": "分科敘意。二富那下隨文釋義二。初命問疾",
    "T38n1779_006:0787c02": "二。初翻名。二但法下釋疑。法華中旃延是中",
    "T38n1779_006:0787c03": "根滿願是下根。而今命滿願在迦旃延之前。",
    "T38n1779_006:0787c04": "故須簡示。或是隨近者當時左佛左右。故先",
    "T38n1779_006:0787c05": "命之無論次第。何者下釋機便意也。莊嚴文",
    "T38n1779_006:0787c06": "辭等者旃延但能問難文辭不如故不先命。",
    "T38n1779_006:0787c07": "仲尼曰。言以足志文以足言。不言誰知其志。",
    "T38n1779_006:0787c08": "言之無文行之不遠。晉為伯鄭入陳非文辭",
    "T38n1779_006:0787c09": "不為功。大品等者荊溪云。雖於法華而得下",
    "T38n1779_006:0787c10": "根已堪受命轉般若教。故於今教非後非前。",
    "T38n1779_006:0787c11": "故知。大權引機何定。具有料簡者覈其大旨。",
    "T38n1779_006:0787c12": "則身子智慧善吉解空滿願說法俱順般若。",
    "T38n1779_006:0787c13": "故偏受命。所謂加於可加也。廣如論文。二辭",
    "T38n1779_006:0787c14": "不堪二。初分科。二隨釋四。初辭不堪。二述不",
    "T38n1779_006:0787c15": "堪之由。是三乘初心者荊溪云。此諸比丘在",
    "T38n1779_006:0787c16": "彼三藏三乘眾中。始欲學小。現雖暫居三藏",
    "T38n1779_006:0787c17": "之眾宿根非小。而滿慈子見在小眾便為說",
    "T38n1779_006:0787c18": "小不逗宿種無四悉功。又或可在於通三乘",
    "T38n1779_006:0787c19": "眾中。滿願見與二乘同止便即為說折法。小",
    "T38n1779_006:0787c20": "宗尚失小機寧生別善。故為大士之所彈。訶",
    "T38n1779_006:0787c21": "言機在於大者即宿習也。尋經可知者尋下",
    "T38n1779_006:0787c22": "訶辭知今說小。三正述不堪之事二。初分科。",
    "T38n1779_006:0787c23": "二隨釋七。初訶說法失機三。初分科示義二。",
    "T38n1779_006:0787c24": "初分科。二示義二。初示義二。初正示。念何事",
    "T38n1779_006:0787c25": "者荊溪云。何言表諸。即七方便亦是借於法",
    "T38n1779_006:0787c26": "華之意。何得偏以小法教之。二但四下述意。",
    "T38n1779_006:0787c27": "討本者第一義為本。三悉如枝。依枝尋本理",
    "T38n1779_006:0787c28": "居其先。依本尋枝理居其後。荊溪云。亦應更",
    "T38n1779_006:0787c29": "問所以。世界在於為人對治之後。何以不同",
    "T38n1779_006:0788a01": "五章中意。利在第一鈍居第四耶。答為人對",
    "T38n1779_006:0788a02": "治逗善惡因。世界即是善惡之果。觀果知因",
    "T38n1779_006:0788a03": "驗因識果。並是隨便何所疑耶。若是利人乃",
    "T38n1779_006:0788a04": "至亦可全不用三。準此鈍中復應有此因果",
    "T38n1779_006:0788a05": "前後。二滿願下結顯。二時維下隨文正釋四。",
    "T38n1779_006:0788a06": "初訶不觀本心二。初釋法二。初正釋。若不入",
    "T38n1779_006:0788a07": "定等者荊溪云。此豈不誡後來說者。縱不先",
    "T38n1779_006:0788a08": "有知根三昧亦須觀人然後說法。等是不知",
    "T38n1779_006:0788a09": "依安樂行以大乘答。即是其人妄說小乘第",
    "T38n1779_006:0788a10": "一義也者既有大機。應為說大乘第一義法",
    "T38n1779_006:0788a11": "反為說小差機致訶。荊溪云。若準下文得不",
    "T38n1779_006:0788a12": "退轉。應以第一義悉而居於初。若爾於諸比",
    "T38n1779_006:0788a13": "丘乃成不用下之三悉。何得以四而訶滿願。",
    "T38n1779_006:0788a14": "答逗諸比丘現世根緣秖應用一通往具四。",
    "T38n1779_006:0788a15": "故別列三。況復因茲通明被物理。須具足列",
    "T38n1779_006:0788a16": "四。不疑以諸比丘曾修此四。具如疏文所列",
    "T38n1779_006:0788a17": "者是聞淨名說。即是世界破見思惡生俗諦",
    "T38n1779_006:0788a18": "善。此並在於相似位中。若將不退而為相似",
    "T38n1779_006:0788a19": "為第一義。節級向前而為三悉。即行不退之",
    "T38n1779_006:0788a20": "四悉也。通別不退義準可知。二料簡五。初簡",
    "T38n1779_006:0788a21": "定能知機。障通無知者荊溪云。亦應云見見",
    "T38n1779_006:0788a22": "屬知故以通是知故故以不知而為通障。菩",
    "T38n1779_006:0788a23": "薩亦爾者亦如當教小乘有不得禪及得禪",
    "T38n1779_006:0788a24": "者。然當通教豈全不知。意明未是任運真化",
    "T38n1779_006:0788a25": "未知內外一十六門六十四悉也。是故唯取",
    "T38n1779_006:0788a26": "別圓菩薩。然於別圓不判位者必須判屬下",
    "T38n1779_006:0788a27": "根位。故以下根者其位定故具如次文問答",
    "T38n1779_006:0788a28": "料簡。任運即是真出假位即初地初住圓照",
    "T38n1779_006:0788a29": "者。是此智無為照機故也。二簡心根差別。三",
    "T38n1779_006:0788b01": "簡訶心所以。荊溪云。問若爾淨名何得等者",
    "T38n1779_006:0788b02": "而下文云。當知比丘心之所念。答意者凡欲",
    "T38n1779_006:0788b03": "利物先藉知心。一切眾機不出心故。昔有此",
    "T38n1779_006:0788b04": "志今方成機。四簡別圓優劣。五簡勸入之意。",
    "T38n1779_006:0788b05": "或為破或為勸者荊溪云。即破小勸圓自無",
    "T38n1779_006:0788b06": "所入。為他故入故云方便。雖分圓別乃是兼",
    "T38n1779_006:0788b07": "三。復次下以證理為入定也。應先自證理。然",
    "T38n1779_006:0788b08": "可為他說法。二釋喻。大心即是法性者荊溪",
    "T38n1779_006:0788b09": "云。明彼比丘昔之曾發正當法性之菩提也。",
    "T38n1779_006:0788b10": "寶器等等者以寶為器。寶即是器。故云寶器。",
    "T38n1779_006:0788b11": "大心貴極。故如寶大心受法。故如器解雖分",
    "T38n1779_006:0788b12": "字同顯大心。二訶不觀心念。此如身子教二",
    "T38n1779_006:0788b13": "弟子者以彼小乘觀門差機以例今文為大說",
    "T38n1779_006:0788b14": "小。涅槃云。我昔住於波羅奈國。時舍利弗教",
    "T38n1779_006:0788b15": "二弟子。一觀白骨一令數息經歷多年皆不",
    "T38n1779_006:0788b16": "得定。即生邪見言無涅槃無漏之法。若其有",
    "T38n1779_006:0788b17": "者我應得之。我於爾時見是比丘生此邪心",
    "T38n1779_006:0788b18": "訶舍利弗。汝不善教云何為二弟子顛倒說",
    "T38n1779_006:0788b19": "法。汝二弟子其性各異。一主浣衣一是金師。",
    "T38n1779_006:0788b20": "金師之子應教數息。浣衣之子應教觀骨。汝",
    "T38n1779_006:0788b21": "以錯教令生惡邪。我於爾時為是二人如應。",
    "T38n1779_006:0788b22": "說法皆得阿羅漢。大乘真實等者琉璃堅固",
    "T38n1779_006:0788b23": "以喻大實。水精不堅以喻小虛。琉璃具云吠",
    "T38n1779_006:0788b24": "琉璃。此云不遠。謂西域有山去波羅奈不遠。",
    "T38n1779_006:0788b25": "此寶出彼故以名之。其性至堅人力煙焰不",
    "T38n1779_006:0788b26": "能毀壞。古字但作流離。後人加玉。左大仲吳",
    "T38n1779_006:0788b27": "都賦曰。致遠流離與珂珬。音邃注云。流離珂",
    "T38n1779_006:0788b28": "珬皆寶名。三訶不觀根源。有障應說大乘對",
    "T38n1779_006:0788b29": "治者荊溪云。此障應合用大治之。故非小治",
    "T38n1779_006:0788c01": "之所對也。未有念著小乘法瘡者勿傷令成",
    "T38n1779_006:0788c02": "小乘瘡也。大論云。聞法之人須有宿世種子。",
    "T38n1779_006:0788c03": "信心為瘡。如臥毒屑。身若無瘡毒不得入。論",
    "T38n1779_006:0788c04": "元喻大。今借譬小。本無小瘡縱臥小教法毒",
    "T38n1779_006:0788c05": "不入。何以用小。為身作瘡亦是以小損大法",
    "T38n1779_006:0788c06": "身。彼本發大法身全具故也。四不觀樂欲二。",
    "T38n1779_006:0788c07": "初總示。二別釋二。初對前簡示二。初正示所",
    "T38n1779_006:0788c08": "屬。十力中三力也者一是處非處力。二業智",
    "T38n1779_006:0788c09": "力。三定力。四根力。五欲力。六性力。七至處",
    "T38n1779_006:0788c10": "道力。八宿命力。九天眼力。十漏盡力。三力者",
    "T38n1779_006:0788c11": "即四五六也。二此中下闕性所以二。初正明",
    "T38n1779_006:0788c12": "闕性三。初正示。此中但明根欲。等者前云眾",
    "T38n1779_006:0788c13": "生根源此云欲行大道也。以善下釋闕性所",
    "T38n1779_006:0788c14": "以也。荊溪云。明根若成即不可改。今諸比丘",
    "T38n1779_006:0788c15": "心猶可發。是故先以三義斥之。雖餘文中三",
    "T38n1779_006:0788c16": "世更互得用其名今此定須釋。諸比丘改小",
    "T38n1779_006:0788c17": "入大。即是對境生欲意也。二故大下引證。荊",
    "T38n1779_006:0788c18": "溪云。問其心既深何不名根。答得名處別。故",
    "T38n1779_006:0788c19": "不云耳。根名能生性謂不改。故亦名深心。未",
    "T38n1779_006:0788c20": "有可生非根也。三若過下釋成。荊溪云。善根",
    "T38n1779_006:0788c21": "牢固下更以性欲更互得名助釋斯意。習欲",
    "T38n1779_006:0788c22": "成性。性在未來由性成欲。性在過去是則欲",
    "T38n1779_006:0788c23": "必現在根定過去。欲又對緣必須現在。二欲",
    "T38n1779_006:0788c24": "性下結示兼訶。荊溪云。欲性相關者由與欲",
    "T38n1779_006:0788c25": "對辨故性通過未。二正釋。三譬二。初正釋譬",
    "T38n1779_006:0788c26": "意。三種欲樂之心者欲顯理欲發智欲修行",
    "T38n1779_006:0788c27": "也。欲顯法身等者荊溪云。智為能行道為所",
    "T38n1779_006:0788c28": "踐。故知。所踐即實相也。故知。大道亦小所行",
    "T38n1779_006:0788c29": "小乘於中取真諦耳。故以能行用顯所行之",
    "T38n1779_006:0789a01": "大道也。欲修等者行大由心。大心導行萬善",
    "T38n1779_006:0789a02": "歸之。即緣因也。故下結成此為解脫。若言下",
    "T38n1779_006:0789a03": "以防伏難。恐伏難云見真不殊。即舉譬遮云",
    "T38n1779_006:0789a04": "無以等也。故以五義而為別之。言五義者一",
    "T38n1779_006:0789a05": "蟲寶異真中異故。二停不停極未極故。三多",
    "T38n1779_006:0789a06": "少殊有界內外。四自及他分作無作。五益無",
    "T38n1779_006:0789a07": "益化之遠近。寶光者以日宮是二寶所成故。",
    "T38n1779_006:0789a08": "螢火者易通卦驗曰。立秋腐草化為螢。廣雅",
    "T38n1779_006:0789a09": "曰。景天螢火燐。二此諸下結成三德。準此結",
    "T38n1779_006:0789a10": "成則知。大道是正因。日光即了因。萬行即緣",
    "T38n1779_006:0789a11": "因。即大海喻也。經文先行後智者三既互融。",
    "T38n1779_006:0789a12": "何必次第。三復次下約過結歸。此四心者大",
    "T38n1779_006:0789a13": "四悉也。中間廢忘等者其元結緣時必非滿",
    "T38n1779_006:0789a14": "願小乘之所知也。二結過二。初分科。二隨釋",
    "T38n1779_006:0789a15": "二。初正結過彈訶。荊溪云。雖報障所障者報",
    "T38n1779_006:0789a16": "障即是退大已後在三惡道。既云流轉多非",
    "T38n1779_006:0789a17": "善處。若居人天不名報障。是故應云同法華",
    "T38n1779_006:0789a18": "中三千塵點過是已後今始得悟。故宿世人",
    "T38n1779_006:0789a19": "未入正位。既於方等得遇淨名赴往機緣。開",
    "T38n1779_006:0789a20": "導當解入正位者必至法華。今引法華良有",
    "T38n1779_006:0789a21": "以也。問往昔等者前云久發。復云中忘。故須",
    "T38n1779_006:0789a22": "更問失與不失。若其失者為說何益。又失不",
    "T38n1779_006:0789a23": "失有緣有了了如今文。若緣因者事關生公",
    "T38n1779_006:0789a24": "善不受報。彼義尚以一毫不亡。何況了因菩",
    "T38n1779_006:0789a25": "提之心。理合於此廣明失與不失之本意也。",
    "T38n1779_006:0789a26": "受不受之大旨也。寄海寄火之善喻也。二譬",
    "T38n1779_006:0789a27": "顯結過。經有法譬合。初文法也。猶如盲人喻",
    "T38n1779_006:0789a28": "也。不能去合也。不能斷塵沙至名為微者荊",
    "T38n1779_006:0789a29": "溪云。上上明塵沙約法藥也。知根即是破向",
    "T38n1779_006:0789b01": "塵沙。圓照照上無明塵沙。無明塵沙即是所",
    "T38n1779_006:0789b02": "破。知根圓照即是能破。須約圓別分此二。故",
    "T38n1779_006:0789b03": "如盲也者先約法明無。故無兩眼。次約人明",
    "T38n1779_006:0789b04": "無。無菩薩根等者塵名雖通凡夫此圓菩薩",
    "T38n1779_006:0789b05": "根塵三諦。又如生盲下至根之利鈍者當知。",
    "T38n1779_006:0789b06": "二乘全無大乘五眼所見故說如盲。此則五眼",
    "T38n1779_006:0789b07": "俱奪意也。問前三眼兩教二乘亦能得之。法",
    "T38n1779_006:0789b08": "眼三教菩薩亦能得之。如何五眼併奪云無。",
    "T38n1779_006:0789b09": "答隨教依理其相天殊。若云諸佛菩薩之所",
    "T38n1779_006:0789b10": "見者即是帶理之四眼也。地住分得佛方究",
    "T38n1779_006:0789b11": "竟。故肉眼一時遍見十方。天眼不以二相而",
    "T38n1779_006:0789b12": "見。慧眼乃云第一淨。故法眼佛眼由來永殊。",
    "T38n1779_006:0789b13": "是故文中不更別辨。具如前文已悉辨竟。若",
    "T38n1779_006:0789b14": "爾五俱屬佛。豈成五別。答不然。諸佛如來法",
    "T38n1779_006:0789b15": "身菩薩約體分用。五相不同。且如肉眼見於",
    "T38n1779_006:0789b16": "麁色於麁色處見於中道。從麁色邊名為肉",
    "T38n1779_006:0789b17": "眼。約見中處即名佛眼。故見色處名之為用。",
    "T38n1779_006:0789b18": "佛眼正當中道體也。餘之三眼比說如向。若",
    "T38n1779_006:0789b19": "如初釋與而言之二乘但盲法佛二眼。今從",
    "T38n1779_006:0789b20": "奪說故五俱盲。況以佛地五眼望之菩薩尚",
    "T38n1779_006:0789b21": "奪況二乘耶。法華眇目仍從與論。三淨名入",
    "T38n1779_006:0789b22": "定如諸比丘荊溪云。借宿命智。借者以此助",
    "T38n1779_006:0789b23": "彼故名也。而今淨名住無垢位。豈須入定然",
    "T38n1779_006:0789b24": "後知耶。今示入相令比丘知。則令比丘銜恩",
    "T38n1779_006:0789b25": "致敬。五百佛所者既已中忘。若依法華五百",
    "T38n1779_006:0789b26": "之初或依今佛。若準大經四恒之後五百佛",
    "T38n1779_006:0789b27": "所誠為不多。雖無塵點之言及標一佛之號",
    "T38n1779_006:0789b28": "今既獲益。從於淨名當知。淨名或是本時眷",
    "T38n1779_006:0789b29": "屬師資將非淨名亦於五百助其令發。凡一",
    "T38n1779_006:0789c01": "句益悉不徒然。故眾聖化儀或獨或共或兼",
    "T38n1779_006:0789c02": "或正良為宿不同故也。四諸比丘心志開發",
    "T38n1779_006:0789c03": "二。初分科。二隨釋二。初得本心。昔於觀行位",
    "T38n1779_006:0789c04": "退。今還得之。二明致敬。碎身莫報者荊溪云。",
    "T38n1779_006:0789c05": "日捨三恒未醻一句。豈更討於小教之制。欲",
    "T38n1779_006:0789c06": "行大行。豈存形儀。撿大小二律開遮異轍。忘",
    "T38n1779_006:0789c07": "犯之教不在聲聞。豈聞大法端拱懼違。捨衣",
    "T38n1779_006:0789c08": "大提猶能泯相禮俗。小吉何足可除。今謂求",
    "T38n1779_006:0789c09": "其本也。外凡禮於等覺。何足致疑。論迹也忘",
    "T38n1779_006:0789c10": "犯暫施固非長禮。以獲深益不覺屈身。邇世",
    "T38n1779_006:0789c11": "庸人或濫請邪解。或苟求財利屈其法服禮",
    "T38n1779_006:0789c12": "彼白衣。謂彼道亞淨名。謂我希風新學污",
    "T38n1779_006:0789c13": "辱緇伍違犯律儀。真法滅之相也。自謂思齊",
    "T38n1779_006:0789c14": "聖蹤。謬以千里。慈恩云。新學無知禮維摩足。",
    "T38n1779_006:0789c15": "豈慈恩不曉忘犯荷法之意耶。蓋垂儆於末",
    "T38n1779_006:0789c16": "世薄夫耳。五淨名說法。說法之辭經文不載。",
    "T38n1779_006:0789c17": "故知。梵本廣博非虛。六諸比丘得不退轉。圓",
    "T38n1779_006:0789c18": "教等者荊溪云。從似至真即三不退。似中有",
    "T38n1779_006:0789c19": "二不退。即位行也。銅輪即念不退。往昔至位",
    "T38n1779_006:0789c20": "耳者以五品具惑其位猶退故使流轉全忘觀",
    "T38n1779_006:0789c21": "行。今遇淨名豁然。還復言不定位者以觀行",
    "T38n1779_006:0789c22": "位遇善惡緣進退不定故云不定位也。或是",
    "T38n1779_006:0789c23": "至未可定判者荊溪云。若準斯文既具三教。",
    "T38n1779_006:0789c24": "不可定判。故前四心通三何咎。雖三不定望",
    "T38n1779_006:0789c25": "圓五品。須皆外凡。雖在經文無的位相。故使",
    "T38n1779_006:0789c26": "不可專在一文。七富婁那敬揖。四結成不堪。",
    "T38n1779_006:0789c27": "六命迦旃延二。初分科敘意。二摩訶下隨文",
    "T38n1779_006:0789c28": "釋義二。初命問疾。須陀耶沙彌等者十誦云。",
    "T38n1779_006:0789c29": "七歲沙彌與佛論議。佛問五陰為一異等。智",
    "T38n1779_006:0790a01": "踰二十。佛許受戒。俱舍云。佛問汝家在何處。",
    "T38n1779_006:0790a02": "答云。三界無家稱可聖心。佛令羯磨與受具",
    "T38n1779_006:0790a03": "足十仙論議如大經第三十五三十六。荊溪",
    "T38n1779_006:0790a04": "云。沙彌最初涅槃居後。以此準知中間可見。",
    "T38n1779_006:0790a05": "信知彼亦經於五時。此是見機得道之論議",
    "T38n1779_006:0790a06": "也。即於彼天般涅槃者明佛滅後及以天中",
    "T38n1779_006:0790a07": "論議亦為解脫之業。佛在世日旃延造昆勒",
    "T38n1779_006:0790a08": "論申三藏有門。以尊者從此門入道故。此論",
    "T38n1779_006:0790a09": "正傳南天竺國不來此土。二辭不堪二。初分",
    "T38n1779_006:0790a10": "科。二隨釋四。初奉辭不堪。二述不堪之由二。",
    "T38n1779_006:0790a11": "初敘意分科。二憶念下隨文正釋二。初佛略",
    "T38n1779_006:0790a12": "說法要二。初總舉經。二一佛下別解釋二。初",
    "T38n1779_006:0790a13": "略說二。初正解二。初列句釋相二。初列句。二",
    "T38n1779_006:0790a14": "如總下釋相。荊溪云。總相說苦諦。即名略不",
    "T38n1779_006:0790a15": "多解釋。即義略。但云有身皆苦無可愛樂。即",
    "T38n1779_006:0790a16": "義略也。名廣義廣準說可知。若爾至第二義。",
    "T38n1779_006:0790a17": "方稱經文。經自列五不多解釋。準列五名亦",
    "T38n1779_006:0790a18": "可名為名廣義略。故使旃延廣敷演之。今所",
    "T38n1779_006:0790a19": "訶用不訶義廣。但訶用小不應機宜。然經俱",
    "T38n1779_006:0790a20": "云說於法要。即名略也。略名之下言於大小。",
    "T38n1779_006:0790a21": "旃延不達以小演之。二佛為下結指經意。二",
    "T38n1779_006:0790a22": "同下釋疑。荊溪云。問者旃延何得以五行名",
    "T38n1779_006:0790a23": "解佛五義。佛五義意何必爾耶。答意者義行",
    "T38n1779_006:0790a24": "及禪所依別耳。二釋法要三。初入道最勝故",
    "T38n1779_006:0790a25": "要。苦下四行等者荊溪云。秖是四念處耳。同",
    "T38n1779_006:0790a26": "緣於苦。故名為總。大小入道莫若於斯。故云",
    "T38n1779_006:0790a27": "要也。若爾何故不立不淨念處而却云空。答",
    "T38n1779_006:0790a28": "不淨故空。若爾何以不云別相念處。既有總",
    "T38n1779_006:0790a29": "言。今從親入燸法邊說。故且云總。隨用一行",
    "T38n1779_006:0790b01": "者於下忍位遍觀十六行相。於中忍位乃經",
    "T38n1779_006:0790b02": "二十四周。減行七周減緣。故至上忍留一行",
    "T38n1779_006:0790b03": "一緣得入見道。約人有二種異。一者利是見",
    "T38n1779_006:0790b04": "行復有二種。若著我者留無我行。若著我所",
    "T38n1779_006:0790b05": "留空行。二者鈍是愛行復有二種。慢多留無",
    "T38n1779_006:0790b06": "常行懈怠多留苦行。故云隨用一行也。具如",
    "T38n1779_006:0790b07": "釋籤。二即三法印故要。荊溪云。對三法者夫",
    "T38n1779_006:0790b08": "開合者適物所宜。一切經論文無不爾。今此",
    "T38n1779_006:0790b09": "開合亦但於類例同者合之為三。若開為五",
    "T38n1779_006:0790b10": "為五法印。有何不可。如地持中四優檀那。優",
    "T38n1779_006:0790b11": "檀那者此翻為印。於彼四印又合不淨。或復",
    "T38n1779_006:0790b12": "合空。是故小乘三不可闕。生死之法與涅槃",
    "T38n1779_006:0790b13": "異故別印之。生死須存初後二故故生死印",
    "T38n1779_006:0790b14": "不可一也。無常初印。無我後印。先觀無常便",
    "T38n1779_006:0790b15": "生厭離。故用初印既厭離已存著能觀。故用",
    "T38n1779_006:0790b16": "後印推求能觀至不可得。即契涅槃所以涅",
    "T38n1779_006:0790b17": "槃唯用一印。若大乘法印即唯一也。以生死",
    "T38n1779_006:0790b18": "涅槃體不異故名實相印。三即三脫門故要。",
    "T38n1779_006:0790b19": "二旃延廣說二。初略釋。二又廣下廣釋二。初",
    "T38n1779_006:0790b20": "正釋二。初約法正示二。初正明廣義。荊溪云。",
    "T38n1779_006:0790b21": "一橫二竪者三界應竪。今云橫者從一世三",
    "T38n1779_006:0790b22": "界之心。諸見應橫。今云竪者歷於三世四句",
    "T38n1779_006:0790b23": "分別。又諸見由身次第相生。故亦云竪。又亦",
    "T38n1779_006:0790b24": "可云諸見為橫。爛漫起故三界為竪淺深別",
    "T38n1779_006:0790b25": "故。理須細約諸見委論五義。見轉皆以五義",
    "T38n1779_006:0790b26": "逐之。使成後人入道之相異於數寶唐喪功。",
    "T38n1779_006:0790b27": "故凡諸入道皆多從竪。具如止觀破見遍中",
    "T38n1779_006:0790b28": "諸論廣明。為令正法久住世耳。二若常此斥",
    "T38n1779_006:0790b29": "數人不得入道者過在人師非論主咎。二但",
    "T38n1779_006:0790c01": "旃下約論能通二。初正明昆勒二。初明論旨",
    "T38n1779_006:0790c02": "從容二。初示論中義旨。昆勒此云篋藏。申兩",
    "T38n1779_006:0790c03": "亦門也。若說念處等者荊溪云。此明功能門",
    "T38n1779_006:0790c04": "中皆悉迷悟雙明。義當有無兩門故也。三聖",
    "T38n1779_006:0790c05": "行者無貪等三。聖人所行名為聖行。二但佛",
    "T38n1779_006:0790c06": "下顯佛世無諍。入門雖異等者四門雖異證",
    "T38n1779_006:0790c07": "果無別。各述其門者即毘曇婆沙述有門。成",
    "T38n1779_006:0790c08": "實述空門。昆勒述兩亦門。如為闡耶說離有",
    "T38n1779_006:0790c09": "無經。即雙非門。人師失旨執之成諍。故宋求",
    "T38n1779_006:0790c10": "那跋摩得第二果。至臨滅度述遺囑。付弟子",
    "T38n1779_006:0790c11": "阿沙羅附還天竺以誡諸師。文帝遂勅譯成",
    "T38n1779_006:0790c12": "華言。其略云。諸論各異端。修行理無二執者",
    "T38n1779_006:0790c13": "有是非。達者無違諍等。二旃延下結能通得",
    "T38n1779_006:0790c14": "旨。荊溪云。若不善通三藏等者意明有無。但",
    "T38n1779_006:0790c15": "是述其所入之門。傍學能於四門通贍。故使",
    "T38n1779_006:0790c16": "傳於南天竺國。二毘曇下略指三門。荊溪云。",
    "T38n1779_006:0790c17": "四門皆五者莫不皆具苦等四義。寂滅秖是",
    "T38n1779_006:0790c18": "四義所歸。二料簡二。初徵辨論旨。荊溪云。青",
    "T38n1779_006:0790c19": "目至鈍根人者青目全破。是故兩少猶為鈍",
    "T38n1779_006:0790c20": "人。恐此下今判論意四門相望展轉互得為",
    "T38n1779_006:0790c21": "利鈍也。方用第四為最利人。二問佛下歸過",
    "T38n1779_006:0790c22": "旃延。荊溪云。出沒多端者或沒大義兼用小",
    "T38n1779_006:0790c23": "名。即如今教或沒大名而用小義。即如迦旃",
    "T38n1779_006:0790c24": "延。此非佛意。或先大名後用小義。如通二乘。",
    "T38n1779_006:0790c25": "亦非佛意。或先小名後用大義。如今淨名所",
    "T38n1779_006:0790c26": "用者。此是得佛意。或先小名兼用小義。如通",
    "T38n1779_006:0790c27": "菩薩別教亦然。亦非佛意。或先後俱小如三",
    "T38n1779_006:0790c28": "藏教。固非佛意。或先後俱大即通教中鈍菩",
    "T38n1779_006:0790c29": "薩半有佛意。於一音中並有上來眾多意趣。",
    "T38n1779_006:0791a01": "其中雖有非佛意者莫非一代逗機之教。逗",
    "T38n1779_006:0791a02": "不得宜故云非耳。但旃延用不稱佛意。於機",
    "T38n1779_006:0791a03": "無益反致議訶。三正述不堪二。初分科。二",
    "T38n1779_006:0791a04": "隨釋三。初訶能說心非二。初正約能說心非。",
    "T38n1779_006:0791a05": "荊溪云。此中意明說由心生。心既生滅安說",
    "T38n1779_006:0791a06": "無生。說從心生證隨心得說隨心證。信不餘",
    "T38n1779_006:0791a07": "塗。故以心驗法知法必如心。終無生滅之心。",
    "T38n1779_006:0791a08": "能說大乘實相。實相名通須以理定。意訶所",
    "T38n1779_006:0791a09": "說尚非通教實相故耳。疏文解釋凡有五重。",
    "T38n1779_006:0791a10": "但旃延所說心非不過此五。並是能訶所訶",
    "T38n1779_006:0791a11": "相對比則總含四門。一切行理等異莫非生",
    "T38n1779_006:0791a12": "滅。文為五。初約二諦釋。二又四下約五義釋。",
    "T38n1779_006:0791a13": "三又出下約觀用釋。四又旃下約本門釋。五",
    "T38n1779_006:0791a14": "又聲下約觀體釋二。初約小明非。二何者下",
    "T38n1779_006:0791a15": "約衍簡示。荊溪云。通教八地已上等者意明",
    "T38n1779_006:0791a16": "徒有雙流之名而實無雙流之理。雖不生滅",
    "T38n1779_006:0791a17": "有教無人以其雙流無實果故。別教初地理",
    "T38n1779_006:0791a18": "雖是實地亦無人。雖用通訶通非教意。況復",
    "T38n1779_006:0791a19": "文意亦非專通。故到別教尚云無人。脩羅琴",
    "T38n1779_006:0791a20": "者不撫而韻。以喻即寂而說。二又非下兼約",
    "T38n1779_006:0791a21": "不知根緣。荊溪云。非但等者語其機教之功",
    "T38n1779_006:0791a22": "用也。應知。訶意正用通真。二訶所說法非二。",
    "T38n1779_006:0791a23": "初略示大意。止通入真者止秖也。二諸法下",
    "T38n1779_006:0791a24": "廣釋經文二。初正釋二。初總對小乘五法訶",
    "T38n1779_006:0791a25": "二。初正釋五法。荊溪云。五義皆與藏對辨皆",
    "T38n1779_006:0791a26": "正斥三藏名同義異。以由境同觀別故也。諸",
    "T38n1779_006:0791a27": "法究竟等者小亦名空而非空義。小空無旨",
    "T38n1779_006:0791a28": "真義不成。乃至寂滅同異準說。三藏所明生",
    "T38n1779_006:0791a29": "法二空者或一或三具如目連章中已辨。衍",
    "T38n1779_006:0791b01": "明實相真空者義通真中。此正用真密兼中",
    "T38n1779_006:0791b02": "道。故此正與目連章意及為國王長者所說。",
    "T38n1779_006:0791b03": "并下釋觀眾生品大旨略同。餘非全無不及",
    "T38n1779_006:0791b04": "三處此中經意亦正明通義。故顯說通。故知。",
    "T38n1779_006:0791b05": "此之四義稍隱不彰於寂滅中偏顯圓別。是",
    "T38n1779_006:0791b06": "故文中指大涅槃。二三藏下對辨結示。荊溪",
    "T38n1779_006:0791b07": "云。此是通塗者秖以此章義含三意故曰通",
    "T38n1779_006:0791b08": "塗。故前後文多皆含於中道之說。故此中云",
    "T38n1779_006:0791b09": "亦得即是等者教法通深故也。二若破下別",
    "T38n1779_006:0791b10": "約旃延本門訶。二料簡二。初問。荊溪云。秖緣",
    "T38n1779_006:0791b11": "前含。是故問答欲令意顯。故問意云。為顯四",
    "T38n1779_006:0791b12": "榮應以榮折。雖著義字苦等仍存。故云枯也。",
    "T38n1779_006:0791b13": "但是四枯顯榮何在。二答二。初明即枯是榮。",
    "T38n1779_006:0791b14": "荊溪云。答意者破拙入巧巧拙自殊。意顯破",
    "T38n1779_006:0791b15": "拙即入中也。借結此拙而成枯意。巧自成榮",
    "T38n1779_006:0791b16": "故先入巧入已見中。雙遊之義枯即榮也。故",
    "T38n1779_006:0791b17": "引二鳥其義善成。故居士訶即名榮也。苦等",
    "T38n1779_006:0791b18": "一一皆云義故故可結為非枯非榮。義字不",
    "T38n1779_006:0791b19": "間真中故也。故立不生不滅我與無我不二",
    "T38n1779_006:0791b20": "等言。況此通門元通妙理。二鳥雙遊者鳥喻",
    "T38n1779_006:0791b21": "品云。一者迦隣提。二者鴛鴦遊止共俱不相",
    "T38n1779_006:0791b22": "捨離。古人多解。委如彼疏。今師以雄喻常。雌",
    "T38n1779_006:0791b23": "喻無常。生死有性善故無常即常。如二鳥在",
    "T38n1779_006:0791b24": "下。涅槃有性惡。故常即無常如二鳥飛高。是",
    "T38n1779_006:0791b25": "則在高在下雌雄共俱雙遊並息。其義皆成。",
    "T38n1779_006:0791b26": "故今雖結枯名枯即榮也。以二鳥不相捨離",
    "T38n1779_006:0791b27": "故。無我法中有真我者此示大經迦葉歎佛",
    "T38n1779_006:0791b28": "文也亦應例云無常中有常苦中有樂空有",
    "T38n1779_006:0791b29": "不空。悉是二鳥雙遊。即枯是榮意也。二淨名",
    "T38n1779_006:0791c01": "下明部意猶蜜。荊溪云。淨名結真等者正出",
    "T38n1779_006:0791c02": "答意。具如向述。真即是中雙遊之言必相即。",
    "T38n1779_006:0791c03": "故不生不滅雖結無常不專無常。以無常義",
    "T38n1779_006:0791c04": "仍通故。故宜斥於三藏二乘令於此座成生酥",
    "T38n1779_006:0791c05": "益。三諸比丘心得解脫荊溪云。彼比丘益雖",
    "T38n1779_006:0791c06": "不因佛而因淨名得通教利。當知。緣在二聖",
    "T38n1779_006:0791c07": "故也。具如前說。得羅漢者前云真我。復云實",
    "T38n1779_006:0791c08": "相及以雙遊。今結得羅漢者驗前進明別圓理",
    "T38n1779_006:0791c09": "者明教功力非正訶相。心脫是俱慧。脫是慧。",
    "T38n1779_006:0791c10": "四結成不堪。七命阿那律二。初分科敘意。二",
    "T38n1779_006:0791c11": "剎利下隨文釋義二。初命問疾。楚夏者如涅",
    "T38n1779_006:0791c12": "槃玄及記。二辭不堪二。初分科。二隨釋四。初",
    "T38n1779_006:0791c13": "奉辭不堪。二述不堪之由二。初分科。二隨釋",
    "T38n1779_006:0791c14": "二。初梵王來問統御大千者家語曰。夫德法",
    "T38n1779_006:0791c15": "者御民之具猶御馬之有銜勒也。又曰。御四",
    "T38n1779_006:0791c16": "馬者執六轡。御天下者正六官。今臣下稱天",
    "T38n1779_006:0791c17": "子為御。蓋取此義。以天子居尊高之位臨御",
    "T38n1779_006:0791c18": "於下故也。今梵王統領三千猶御四馬故云",
    "T38n1779_006:0791c19": "統御。報得天眼者荊溪云。亦有生得鬼神等",
    "T38n1779_006:0791c20": "及發得等(云云)。二那律答二。初正釋。經云。掌",
    "T38n1779_006:0791c21": "中菴摩勒果者肇云。果形似檳榔。食之除風",
    "T38n1779_006:0791c22": "冷。時手執此果。故即以為喻也。大辟支等",
    "T38n1779_006:0791c23": "者荊溪云。問支佛元知十方佛不。答亦知亦",
    "T38n1779_006:0791c24": "不知。若準所見百佛世界豈可無佛。理應合",
    "T38n1779_006:0791c25": "知。秖恐見處不知有佛。又容知者秖知一界",
    "T38n1779_006:0791c26": "唯一佛化。知亦何妨。故二十部中亦有許知",
    "T38n1779_006:0791c27": "十方佛者。此亦宜為大教梯漸。二料簡二。初",
    "T38n1779_006:0791c28": "以梵王對小乘天眼簡。問若爾何異者向聞",
    "T38n1779_006:0791c29": "抑小同梵。今問若同云何分凡聖異。荊溪云。",
    "T38n1779_006:0792a01": "問異難同也。答下五種四禪者謂根本及觀",
    "T38n1779_006:0792a02": "練熏修也。荊溪云。答出異意者一往所見遠",
    "T38n1779_006:0792a03": "近雖同然復報等因亦不一。文有三異。一報",
    "T38n1779_006:0792a04": "修異。二總別異。三通明異如文。二以梵王對",
    "T38n1779_006:0792a05": "圓人肉眼簡問意者六根淨人六見大千。何",
    "T38n1779_006:0792a06": "異梵王。答意法華肉眼尚超小聖。何況梵王",
    "T38n1779_006:0792a07": "天眼。開闢者荊溪云。肉眼雖見廣由於天。大",
    "T38n1779_006:0792a08": "品等者明大乘肉眼不假開闢。故欲奪天先",
    "T38n1779_006:0792a09": "辨肉異。大小既別因果自殊。若法華經力等",
    "T38n1779_006:0792a10": "者依開顯教。觀本具理入相似位。功由於教",
    "T38n1779_006:0792a11": "故云經力。當知依教修行行成證理既得似",
    "T38n1779_006:0792a12": "證。肉眼功倍名為佛眼者尚即佛眼。豈況天",
    "T38n1779_006:0792a13": "慧。以其下釋大經義。初明二乘慧名肉眼。次",
    "T38n1779_006:0792a14": "釋圓人肉名佛眼。初中云有齊有劣者同除",
    "T38n1779_006:0792a15": "四住此處為齊。若伏無明三藏則劣。所證既",
    "T38n1779_006:0792a16": "劣慧但名肉。圓教下次意也。以其等者具惑",
    "T38n1779_006:0792a17": "達性。故名佛眼。此即大經四依品明初依文",
    "T38n1779_006:0792a18": "也。五品六根無明俱在並照三德。故云知藏。",
    "T38n1779_006:0792a19": "住前二即同是初依。三正述被彈之事二。初",
    "T38n1779_006:0792a20": "分科。二時維下正釋五。初窮難二。初雙窮十",
    "T38n1779_006:0792a21": "智者世智他心四諦智法比盡無生也。二雙",
    "T38n1779_006:0792a22": "難經云。假使作相等者荊溪云。羅漢證滅不",
    "T38n1779_006:0792a23": "應有見故云假使。與外道等者亦是抑辭。有",
    "T38n1779_006:0792a24": "為功德具有三明。安同外見。而云與等故且",
    "T38n1779_006:0792a25": "挫其出觀時也。疏云。雖與等者荊溪云。與而",
    "T38n1779_006:0792a26": "又奪有殊即與也。有為即奪也。證數緣盡",
    "T38n1779_006:0792a27": "者新云擇滅無為也。擇力所得滅名為擇滅。",
    "T38n1779_006:0792a28": "謂斷智推度令滅故名擇滅。古云數緣。即是",
    "T38n1779_006:0792a29": "擇也孱同者字宜作僝。士限反。尚書曰。方鳩",
    "T38n1779_006:0792b01": "僝工孔安國云。鳩聚僝現也。入觀等者荊溪",
    "T38n1779_006:0792b02": "云。若約那律失眼出觀但同世人。壞根者不",
    "T38n1779_006:0792b03": "見。二那律受屈。三梵王請問二。初分科。二隨",
    "T38n1779_006:0792b04": "釋三。初歎未曾有。二作禮致敬。三正請問。孰",
    "T38n1779_006:0792b05": "誰也。四淨名答二。初分科。二隨釋二。初答有",
    "T38n1779_006:0792b06": "真天眼人。荊溪云。經有佛世尊等者有人以",
    "T38n1779_006:0792b07": "有字為上句。未深不可也。何者所言誰者本",
    "T38n1779_006:0792b08": "問其人兼及有無。故須還以人為答也。是故",
    "T38n1779_006:0792b09": "疏中但釋答人。無二邊偽者辨佛眼之功用",
    "T38n1779_006:0792b10": "也。見色等者應云即中見麁細色。二辨真天",
    "T38n1779_006:0792b11": "眼相二。初正釋。荊溪云。常在深禪定窟者三",
    "T38n1779_006:0792b12": "法名異其義必同。亦可義異其體不別。不別",
    "T38n1779_006:0792b13": "而別理通因果。事用非因。首楞嚴在因涅槃",
    "T38n1779_006:0792b14": "指果。三種生死加自體耳。二料簡二。初顯圓",
    "T38n1779_006:0792b15": "教所攝。荊溪云。非偏非圓者亦可云是偏是",
    "T38n1779_006:0792b16": "圓即別教也。約地前後而分偏圓。二對佛眼",
    "T38n1779_006:0792b17": "辨相。名佛天眼者欲簡偏。故加佛字。例應四",
    "T38n1779_006:0792b18": "眼悉宜如佛區以別之。金剛般若者佛歷五",
    "T38n1779_006:0792b19": "眼以問。善吉悉答云有。具如前引。五梵王及",
    "T38n1779_006:0792b20": "眷屬發心二。初分科。二隨釋二。初正明發心。",
    "T38n1779_006:0792b21": "二致敬而去。四結成不堪。八命優波離二。初",
    "T38n1779_006:0792b22": "分科敘意。二隨文正釋二。初命問疾二。初化",
    "T38n1779_006:0792b23": "他須念持。修多羅此云契經。阿毘曇此云無",
    "T38n1779_006:0792b24": "比法。即論藏也。正內眷屬者秉律齊眾即是",
    "T38n1779_006:0792b25": "化他。波離持律。豈但自正亦正他也。二自行",
    "T38n1779_006:0792b26": "須念持。荊溪云。六者且指一日之別行耳。多",
    "T38n1779_006:0792b27": "日相續皆由念故。二辭不堪二。初分科。二隨",
    "T38n1779_006:0792b28": "釋四。初正辭不堪。二述不堪之由二。初敘意",
    "T38n1779_006:0792b29": "分科。二隨文釋義二。初二比丘犯戒疑問。經",
    "T38n1779_006:0792c01": "云。誠以為恥者生公云。犯律者必有懼罪之",
    "T38n1779_006:0792c02": "惑也。原其為懷非唯畏苦困。已交恥所為也。",
    "T38n1779_006:0792c03": "經云。願解疑悔者荊溪云。疑罪輕重。悔蓋覆",
    "T38n1779_006:0792c04": "心疑悔罪兼。何由可滅。復本上懺不出無生。",
    "T38n1779_006:0792c05": "今此波離不達機理專輒為其依小解釋。得",
    "T38n1779_006:0792c06": "免斯咎者悕蠲重愆。輕尤易除可思見佛。疏",
    "T38n1779_006:0792c07": "中初約義推。次汎引經說。若其重者者小乘",
    "T38n1779_006:0792c08": "重罪凡有四種。入如毛頭名婬。舉離本處名",
    "T38n1779_006:0792c09": "盜。斷其命根名殺。言章了智名忘。律無悔",
    "T38n1779_006:0792c10": "文者小學悔已障果。仍成重罪未忘。據此以",
    "T38n1779_006:0792c11": "論重不可悔。故云無悔文也。或重罪方便者",
    "T38n1779_006:0792c12": "四分云。起心不動身口。但自剋責還復好心。",
    "T38n1779_006:0792c13": "是名不犯。二動身口未到前境名次方便犯",
    "T38n1779_006:0792c14": "偷蘭。三者臨至境所身分相交未至犯處已",
    "T38n1779_006:0792c15": "來名近方便是重偷蘭。二上首為說依律判",
    "T38n1779_006:0792c16": "斷者若犯根本應須學悔。若犯方便應懺偷",
    "T38n1779_006:0792c17": "蘭。若本無心則不結罪。或教下謂。問其情實。",
    "T38n1779_006:0792c18": "若本有心應須懺滅。正罪方便並須集僧。若",
    "T38n1779_006:0792c19": "犯重者僧祇云。若犯罪已啼哭不欲離袈裟",
    "T38n1779_006:0792c20": "深樂佛法者令與學悔羯磨。然後奪三十五",
    "T38n1779_006:0792c21": "事等。若犯蘭者十誦云。初篇生重此是近方",
    "T38n1779_006:0792c22": "便。謂身口相加未得暢遂者應一切僧中悔。",
    "T38n1779_006:0792c23": "若初篇生輕二篇生重應界外四比丘中悔。",
    "T38n1779_006:0792c24": "若僧殘生輕應一比丘前悔。是則集僧有界",
    "T38n1779_006:0792c25": "內界外二種之別。羯磨分心念對首眾法三",
    "T38n1779_006:0792c26": "類之殊。今此明悔罪用眾法對首也。故荊溪",
    "T38n1779_006:0792c27": "云。集僧唯二羯磨通三。滅與不滅如常所辨。",
    "T38n1779_006:0792c28": "波離為彼犯者如上律相而說。故云為其如",
    "T38n1779_006:0792c29": "法解說也。三述被訶之事二。初分科。二隨釋",
    "T38n1779_006:0793a01": "二。初正述彈訶七。初正彈訶。無重增罪者荊",
    "T38n1779_006:0793a02": "溪云。第二篇去僧法可除未妨真修何成擾",
    "T38n1779_006:0793a03": "心。當是疑重及重方便。依教作法緣具難諧。",
    "T38n1779_006:0793a04": "若學悔所加懼一世無用。義須心殄乃令事",
    "T38n1779_006:0793a05": "除。彌助疑情名重增罪。罪從至其想者語略",
    "T38n1779_006:0793a06": "意玄。善須得旨。然知其罪而隨其治。縱有治",
    "T38n1779_006:0793a07": "者皆擇其易焉為其難。故須觀時藥病相扣。",
    "T38n1779_006:0793a08": "不可一向併云無生。故天台大師明懺淨中",
    "T38n1779_006:0793a09": "小教有者令依事滅。非小所達方投大宗。並",
    "T38n1779_006:0793a10": "應先斷相續之想心。不應觀理而令續行。況",
    "T38n1779_006:0793a11": "復須窮逆順十心。觀成法順方滅重瑕。然此",
    "T38n1779_006:0793a12": "中辭但存大旨。使成淨名訶小之相。欲習行",
    "T38n1779_006:0793a13": "者不可徒然。應當專於四種三昧不思議境。",
    "T38n1779_006:0793a14": "九法資成遠近方便解行兼美。是故須依止",
    "T38n1779_006:0793a15": "觀大部。一切行者之妙津梁。羯磨者此云辨",
    "T38n1779_006:0793a16": "事。謂施造遂法必有成濟之功焉。二勸除滅",
    "T38n1779_006:0793a17": "二。初標示。二直除下正解二。初略釋。罪從心",
    "T38n1779_006:0793a18": "生等者即諦觀罪性。故大論喜根弟子問勝",
    "T38n1779_006:0793a19": "意云。大德是婬欲法名何等相。答煩惱相。又",
    "T38n1779_006:0793a20": "問內耶外耶。答是煩惱不內不外。若在內者",
    "T38n1779_006:0793a21": "不應待緣。若在外者於我無事。弟子言。若如",
    "T38n1779_006:0793a22": "此者煩惱非內非外非在十方。求不可得即",
    "T38n1779_006:0793a23": "不生滅。云何能作煩惱事耶。此亦是觀罪性",
    "T38n1779_006:0793a24": "之要術也。若觀至罪相者即普賢觀云。我心",
    "T38n1779_006:0793a25": "自空罪福無主也。二廣釋二。初列懺名。二釋",
    "T38n1779_006:0793a26": "懺義二。初依門辨障。毘尼翻律或翻為滅。義",
    "T38n1779_006:0793a27": "如常辨。違無作罪即違制之罪也。從作法而",
    "T38n1779_006:0793a28": "受。發得形俱無作違則成罪。此依定門者荊",
    "T38n1779_006:0793a29": "溪云。意明求相專注為定非禪定也。戒慧相",
    "T38n1779_006:0793b01": "藉次第之說。具如法華三昧中辨。根本者生",
    "T38n1779_006:0793b02": "罪。妄心總而言之煩惱業也。故觀相者即事",
    "T38n1779_006:0793b03": "一心。雖云戒等其實約慧然除圓定無滅重",
    "T38n1779_006:0793b04": "方。圓定即慧故如月也。違無作者具如止觀",
    "T38n1779_006:0793b05": "辨業中明。二正釋三相三。初作法大論等者",
    "T38n1779_006:0793b06": "斬草殺畜俱犯單提。故云同篇。作法懺者準",
    "T38n1779_006:0793b07": "律先請一清淨知律比丘堪解罪者共在空靜",
    "T38n1779_006:0793b08": "處。或對佛像前具儀。三請當為分別罪名種",
    "T38n1779_006:0793b09": "相三種。又為說破持兩相。令生怖心然後悔。",
    "T38n1779_006:0793b10": "根本法辭云。大德一心念。我某甲比丘犯斬",
    "T38n1779_006:0793b11": "草害畜命二波逸提罪。今向大德發露懺悔。",
    "T38n1779_006:0793b12": "此即作法懺也。二無作滅者違制罪除免苦",
    "T38n1779_006:0793b13": "二千歲。性罪既在還墮泥犁。後須償命。以外",
    "T38n1779_006:0793b14": "人計草木有命見沙門斬伐。謂無慈心如來",
    "T38n1779_006:0793b15": "息世譏嫌於是制戒。既非有情犯無性罪。作",
    "T38n1779_006:0793b16": "法紛動者荊溪云。舉難從易令習無生。意明",
    "T38n1779_006:0793b17": "懺下三篇尚自紛動。況復懺上二篇。安可遂",
    "T38n1779_006:0793b18": "情。二觀相如諸方等者如方等陀羅尼虛空",
    "T38n1779_006:0793b19": "藏等也。見罪滅相者聞唱罪滅及見印臂。荊",
    "T38n1779_006:0793b20": "溪云。釋觀相中依經作法。故非禪定。況云取",
    "T38n1779_006:0793b21": "相心動。驗知。非定者也。此亦擾心者既不欲",
    "T38n1779_006:0793b22": "令修前二懺所以列者。為逗物機及以並決知",
    "T38n1779_006:0793b23": "非無生悉成紛動。何者一七三七多七九旬",
    "T38n1779_006:0793b24": "一年多年或云長作如斯等例。豈不紛動耶。",
    "T38n1779_006:0793b25": "意復兼勸前二懺者進慕觀理一體妙除。況",
    "T38n1779_006:0793b26": "消訶文非前二義。是故觀相緣罪心境。對滅",
    "T38n1779_006:0793b27": "罪境生重慚愧。不惜身命改革元心。故知。其",
    "T38n1779_006:0793b28": "人理觀全昧。三無生二。初正明無生。此觀成",
    "T38n1779_006:0793b29": "時者荊溪云。指初隨喜前始習觀道。前既悠",
    "T38n1779_006:0793c01": "漫。故須剋指觀行也。末代行者自揣其心。幸",
    "T38n1779_006:0793c02": "非利根何辭觀相。觀相重滅無生可成。勿辜",
    "T38n1779_006:0793c03": "其心空云理是。相應之語不在於他。善格內",
    "T38n1779_006:0793c04": "懷安同眾聖。端坐念實相者坐即四儀之一",
    "T38n1779_006:0793c05": "事。念即三觀之總名。實相乃三諦之異號。蓋",
    "T38n1779_006:0793c06": "用一心三觀觀一心三諦遍融諸法。眾罪寧",
    "T38n1779_006:0793c07": "存。坐念既然餘三亦爾。四儀六作無非實相。",
    "T38n1779_006:0793c08": "諦觀尚一。罪福詎分。達罪空中如日消露。無",
    "T38n1779_006:0793c09": "勞下結功顯過也。二對事料簡二。初牒事問。",
    "T38n1779_006:0793c10": "二約人答。二初約鈍人須事。二約利人唯理",
    "T38n1779_006:0793c11": "三。初正明理懺。荊溪云。此無生門懺於三",
    "T38n1779_006:0793c12": "道一念除滅消苦道也。畢故忘新袪業煩惱。",
    "T38n1779_006:0793c13": "必能滅故已不造新。既不造新豈應習故。一",
    "T38n1779_006:0793c14": "剎那頃名故名新。不懺墮非。尋即名故。設懺",
    "T38n1779_006:0793c15": "罪滅。畢故忘新。新罪既除何新之有。便不落",
    "T38n1779_006:0793c16": "謝新故並忘。二故大下引證破執。荊溪云。故",
    "T38n1779_006:0793c17": "大論下示悔初後。於此初後謂罪定有而生",
    "T38n1779_006:0793c18": "重憂罪定不滅。以此心起不順無生。應滅憂",
    "T38n1779_006:0793c19": "心已生無主方名罪性本自無生。罪尚無生",
    "T38n1779_006:0793c20": "豈計憂悔。捨悔憂想相續永忘了自性心本",
    "T38n1779_006:0793c21": "無生滅。如是悔者名真無生憂。亦悔之別名",
    "T38n1779_006:0793c22": "而已。故一切大教皆為眾生示滅罪相。如禮",
    "T38n1779_006:0793c23": "二十五佛聞文殊等名。更云有罪即名謗佛。",
    "T38n1779_006:0793c24": "散心尚爾況復無生。又若下重釋罪心。罪體",
    "T38n1779_006:0793c25": "幾忘。不獨由執。世人作罪常謂罪無。可由此",
    "T38n1779_006:0793c26": "心令罪自滅。若如是者豈不增於諸見計耶。",
    "T38n1779_006:0793c27": "今云不執從悔心說。若設悔已信佛云無。尚",
    "T38n1779_006:0793c28": "執有愆公違佛教。故知。觀罪本為滅心。若反",
    "T38n1779_006:0793c29": "執心與滅相反。三若下顯理功能。若能等者",
    "T38n1779_006:0794a01": "荊溪云。復滅心宗顯懺功著見理者見無生",
    "T38n1779_006:0794a02": "理也。事性等者事謂違無作罪性即性罪根",
    "T38n1779_006:0794a03": "本即根本妄惑罪。此之三罪是前三懺所破。",
    "T38n1779_006:0794a04": "故荊溪云。事即事懺性即觀相根本即是無",
    "T38n1779_006:0794a05": "生懺也。罪心是心即罪根本。能達心者根本",
    "T38n1779_006:0794a06": "永忘。又見理者貪等無生。此則以理破於心",
    "T38n1779_006:0794a07": "執故此心執通能障於三種懺也。三種懺內",
    "T38n1779_006:0794a08": "無生為首。無生生執罪尚不滅。況於前二而",
    "T38n1779_006:0794a09": "生執耶。三為解釋二。初正明三句三。初約心",
    "T38n1779_006:0794a10": "境解。荊溪云。彼罪性等四句推者本推於共。",
    "T38n1779_006:0794a11": "具如止觀等諸文所明。二約根境識解。荊溪",
    "T38n1779_006:0794a12": "云。若十八界等者內根外塵中間識也。此十",
    "T38n1779_006:0794a13": "八界從緣而生。尚自不實。何以更能保罪心",
    "T38n1779_006:0794a14": "耶。三約唯心解二。初正示。於三解中此釋最",
    "T38n1779_006:0794a15": "要。何則前明根境。不出色心。色從心造全",
    "T38n1779_006:0794a16": "色是心。故但觀心無所不攝。灸病得穴伐樹",
    "T38n1779_006:0794a17": "除根喻之可觀。荊溪云。觀心者前對外境。此",
    "T38n1779_006:0794a18": "唯觀心造罪由心不作罪。時尚須觀照。豈況",
    "T38n1779_006:0794a19": "作罪而不觀之。二故普下引證。荊溪云。引普",
    "T38n1779_006:0794a20": "賢觀者心謂罪心法即罪境。心境成業全是自",
    "T38n1779_006:0794a21": "心。是故更令觀於心也。作是等者作是懺悔",
    "T38n1779_006:0794a22": "明懺悔之體。嚴謂眾法助體。所行所嚴即是",
    "T38n1779_006:0794a23": "中道實相。無罪謂罪本無破壞是捨離想。心",
    "T38n1779_006:0794a24": "識謂執心家之分別。行此至心如流水等者",
    "T38n1779_006:0794a25": "意明不住能滅所滅心相見罪福有無念念無",
    "T38n1779_006:0794a26": "生。二前兩下結判示意。荊溪云。前兩至小疎",
    "T38n1779_006:0794a27": "者於無生中自有三釋。初解以心境相對。次",
    "T38n1779_006:0794a28": "又解下以根塵識三事對辨。而此二解並是",
    "T38n1779_006:0794a29": "無生非不滅罪。但不與經中佛語相應。佛語",
    "T38n1779_006:0794b01": "唯令觀心故也。故云心垢故眾生垢等。四引",
    "T38n1779_006:0794b02": "佛語證。破波離疑執者疑罪執小。小乘之中",
    "T38n1779_006:0794b03": "但有作法。若準優波離作此執者尚違小教。",
    "T38n1779_006:0794b04": "何況大耶。以毘尼中犯既問心豈非罪從心",
    "T38n1779_006:0794b05": "起。但彼小乘覆相不說唯心名不了義。其斯",
    "T38n1779_006:0794b06": "謂矣。若依此判等者據律問心顯波離失。如",
    "T38n1779_006:0794b07": "毘尼母云。犯必託境關心成業。心有增微境",
    "T38n1779_006:0794b08": "有優劣故也。或心境俱重人作人想殺。或境",
    "T38n1779_006:0794b09": "重心輕人作非人想。或境輕心重非人人想。",
    "T38n1779_006:0794b10": "又成論云。深厚纏殺蟻重慈心殺人。故知。小",
    "T38n1779_006:0794b11": "律結罪由心。故今云。若垢心作輕之與重悉",
    "T38n1779_006:0794b12": "皆是罪也。大士下荊溪云。淨名引佛正教無",
    "T38n1779_006:0794b13": "生除滅以破小執。仍不違小。若心見有眾生",
    "T38n1779_006:0794b14": "等者眾生秖是執小宰主。故有執者即名不",
    "T38n1779_006:0794b15": "淨。以不淨故即有罪也。此則能知所知等者",
    "T38n1779_006:0794b16": "心為能知。即無生心。眾生罪垢即是所也。二",
    "T38n1779_006:0794b17": "心俱無不在四句。一一推之皆不可得。何者",
    "T38n1779_006:0794b18": "無生之心既非四句。罪心無生。安屬於四。是",
    "T38n1779_006:0794b19": "則無下以心況罪。由心有罪心無罪無。諸法",
    "T38n1779_006:0794b20": "尚然。何罪可得。不出於如下具如目連圓教",
    "T38n1779_006:0794b21": "三空。故下文中用如幻等譬。五覈問波離二。",
    "T38n1779_006:0794b22": "初分科。二隨釋三。初大士問。二波離答。三大",
    "T38n1779_006:0794b23": "士類顯。六入真分判斷除二。初懸敘分科二。",
    "T38n1779_006:0794b24": "初懸敘三假二。初列三名。二簡體析二。初正",
    "T38n1779_006:0794b25": "簡。荊溪云。假相者假文具三。皆用幻等。亦入",
    "T38n1779_006:0794b26": "圓真者既是體法能至圓中以通屬故云亦",
    "T38n1779_006:0794b27": "也。所以三釋之中前之。二釋雖亦衍門不及",
    "T38n1779_006:0794b28": "第三唯觀心性。故前兩釋多寄通真。折假者",
    "T38n1779_006:0794b29": "三假之義既在成論。三藏豈無。但諸阿含名",
    "T38n1779_006:0794c01": "多不顯。所以三假之盛在弘教者。故廣在於",
    "T38n1779_006:0794c02": "成論。文中言折假者非無其理。何者如云因",
    "T38n1779_006:0794c03": "無常故緣亦無常。前念後念悉皆生滅。長不",
    "T38n1779_006:0794c04": "住故短亦不住。既俱無常即破常倒。不假更",
    "T38n1779_006:0794c05": "用自他等名故四句推唯在衍教。便令成於",
    "T38n1779_006:0794c06": "生即無生。故用衍門以破藏拙。隨情者假非",
    "T38n1779_006:0794c07": "即理。故得情名。理即是空順空隨理。二此即",
    "T38n1779_006:0794c08": "下結顯。二分科示意二。初因下隨文釋義二。",
    "T38n1779_006:0794c09": "初別譬三假三。初體因成假二。初總釋。荊溪",
    "T38n1779_006:0794c10": "云。三倒三陰等者心倒受陰想倒想陰見倒",
    "T38n1779_006:0794c11": "行陰心王識陰。四陰是心皆依於色。今順所",
    "T38n1779_006:0794c12": "引佛語易故置色存心。更有同異。具如止觀",
    "T38n1779_006:0794c13": "記引婆沙文。即是無生等者無心者牒上無",
    "T38n1779_006:0794c14": "生。故此三假並約罪心及以罪境。以此文意",
    "T38n1779_006:0794c15": "遍通諸文。二唯優下別釋。荊溪云。我見等五",
    "T38n1779_006:0794c16": "者即身邊等四皆因我生。五及三倒皆因成。",
    "T38n1779_006:0794c17": "故皆對境。故俱合云受。領納隨觸想取像",
    "T38n1779_006:0794c18": "為體。行攝多心所。除不相應行及以無為法",
    "T38n1779_006:0794c19": "皆有所緣。故一一文中並闕。推句至下二假。",
    "T38n1779_006:0794c20": "方乃具之。",
    "T38n1779_006:0794c21": "維摩經略疏垂裕記卷第六"
}