{
    "T49n2035_050:0444c03": "佛祖統紀卷第五十",
    "T49n2035_050:0444c05": "宋咸淳四明東湖沙門志磐撰",
    "T49n2035_050:0444c06": "名文光教志第十八之二",
    "T49n2035_050:0444c07": "◎仁王般若經疏序待制晁說之",
    "T49n2035_050:0444c08": "陳隋間。天台智者遠稟龍樹立一大教。九",
    "T49n2035_050:0444c09": "傳而至荊溪。荊溪之世。有新羅來學者。曰",
    "T49n2035_050:0444c10": "法融理應純英。故此教播於海外諸國與中",
    "T49n2035_050:0444c11": "原並盛矣。唐室喪亂典籍蕩滅。雖此教為",
    "T49n2035_050:0444c12": "不可亡者。亦難乎其存也。然杲日將出而",
    "T49n2035_050:0444c13": "曉霞先升。真人應運而文明自見。我有宋之",
    "T49n2035_050:0444c14": "初此教復杭海入吳越。今世所傳三大部之",
    "T49n2035_050:0444c15": "類是也。然尚有留而不至。與夫至而非真",
    "T49n2035_050:0444c16": "者。仁王經疏先至有二本。眾咸斥其偽。昔",
    "T49n2035_050:0444c17": "法師既納日本信禪師所寄辟支佛髮。答",
    "T49n2035_050:0444c18": "其所問二十義。乃求其所謂仁王經疏。信即",
    "T49n2035_050:0444c19": "授諸海舶。無何中流大風驚濤。舶人念無",
    "T49n2035_050:0444c20": "以息龍神之意。遽投斯疏以尉安之。法智",
    "T49n2035_050:0444c21": "乃求強記者二僧。詣信使誦文以歸。既而",
    "T49n2035_050:0444c22": "二僧喪乎日本。至元豐初。海賈乃持今疏二",
    "T49n2035_050:0444c23": "卷來。四明有沙門如詢。因緣得之(云云)智者慈",
    "T49n2035_050:0444c24": "霔盡法性為止觀。而源流釋迦之道。今方",
    "T49n2035_050:0444c25": "盛於越中。異日會當周於天下。豈獨是書",
    "T49n2035_050:0444c26": "之不可掩哉。大抵吾宗所以永異他家不",
    "T49n2035_050:0444c27": "容同世並語者。其唯三千乎。其唯觀具乎。",
    "T49n2035_050:0444c28": "明智法師碑論晁　說之",
    "T49n2035_050:0444c29": "世尊鶴林法付迦葉。二十四傳至於師子。",
    "T49n2035_050:0445a01": "或曰。二十八傳至於達磨。磨在梁時始來",
    "T49n2035_050:0445a02": "東土。於六度中特以禪名。雖云頓示豈",
    "T49n2035_050:0445a03": "無方便。雖云不立文字初傳則有楞伽。後",
    "T49n2035_050:0445a04": "五六葉則尚般若。覽教照心不在茲乎。自",
    "T49n2035_050:0445a05": "迦葉十三傳曰龍樹。著大智度論。譯傳震",
    "T49n2035_050:0445a06": "旦。則有北齊文禪師。一覽斯文即悟中觀",
    "T49n2035_050:0445a07": "之旨。以傳南岳。岳傳之天台。天台悟法華",
    "T49n2035_050:0445a08": "三昧。始開拓義門。定而三止。慧而三觀。曰",
    "T49n2035_050:0445a09": "具。曰即。曰一念三千。其所歸宗曰法華。",
    "T49n2035_050:0445a10": "則華嚴阿含方等般若。攝六度融萬行。開",
    "T49n2035_050:0445a11": "而顯之無非法華佛慧之道。暨傳之章安",
    "T49n2035_050:0445a12": "縉雲東陽左溪。至於荊溪。於是智者之教悉",
    "T49n2035_050:0445a13": "載於書。而一歸於正矣。荊溪傳滿。滿傳脩",
    "T49n2035_050:0445a14": "(當云荊溪傳邃邃傳脩)脩傳外。外傳琇。琇傳竦。竦傳寂。",
    "T49n2035_050:0445a15": "寂傳通。通傳禮。是為四明。於時此教特",
    "T49n2035_050:0445a16": "盛。異同亦多。龍象重望未易柔服。一言之",
    "T49n2035_050:0445a17": "辨勤乎十返。如不觀真心唯觀陰妄。至",
    "T49n2035_050:0445a18": "今稱之為是。後世何為而欲異其說乎。仰",
    "T49n2035_050:0445a19": "惟智者之為智也。大矣哉。三觀單複之旨。實",
    "T49n2035_050:0445a20": "著乎圓覺。十境互發之論。方見乎楞嚴。智",
    "T49n2035_050:0445a21": "者先言之於隋。此經後譯之於唐。雖欲不",
    "T49n2035_050:0445a22": "信其可得乎(瑩公清話。楞嚴本在西域。智者聞之。忍死以候。既而入滅期逼。遺",
    "T49n2035_050:0445a23": "記之曰。此經入漢吾不得見之矣。當有宰官身菩薩。以文章翻譯佛語。又數百年。當有肉身比丘以吾教判",
    "T49n2035_050:0445a24": "此經歸中道)所謂靈山親聞者。此亦其躅歟。故其教",
    "T49n2035_050:0445a25": "東及日本。西返天竺。未之與抗也。或曰教",
    "T49n2035_050:0445a26": "外別傳不知教無等等。何外之有。傳授圓",
    "T49n2035_050:0445a27": "成何別之有。或曰不立文字。不知文字非",
    "T49n2035_050:0445a28": "真非妄。乃以何者為文字。嘗求乎其人",
    "T49n2035_050:0445a29": "矣。前乎智者導其教者。曰梁傅大士。北齊",
    "T49n2035_050:0445b01": "稠禪師。後來推尊而贊之者。曰南山律師。",
    "T49n2035_050:0445b02": "韶壽諸師(韶國師壽禪師)密弘而取證者。永嘉真覺。",
    "T49n2035_050:0445b03": "雖異途而不敢不贊者。賢首藏師。或叛去",
    "T49n2035_050:0445b04": "而竊用其義者清涼觀師。公為異同。而自",
    "T49n2035_050:0445b05": "立己意者慈恩基師。唯圭峯密私用其言。",
    "T49n2035_050:0445b06": "而專以四禪八定次第之學。何異兒戲以侮",
    "T49n2035_050:0445b07": "耆德。善乎梁敬之之言曰。佛法以天台為",
    "T49n2035_050:0445b08": "司南。柳子厚曰。佛道愈遠異端競起。惟天",
    "T49n2035_050:0445b09": "台得其傳。又曰。傳道益微言禪最病。今之",
    "T49n2035_050:0445b10": "空空。愚夫縱傲自我者。皆誣禪以亂其教。",
    "T49n2035_050:0445b11": "冐乎囂昏放乎淫荒。吾將合馬鳴龍樹之",
    "T49n2035_050:0445b12": "道焉。唯是明智。其生既晚異端益肆。積德",
    "T49n2035_050:0445b13": "於躬。無辨於彼。將自屈服。我言則光。顧予",
    "T49n2035_050:0445b14": "何者。輒與斯事。竊少聞大道於圓照禪師。",
    "T49n2035_050:0445b15": "且有言曰。他日勉讀經教後三十年果遇",
    "T49n2035_050:0445b16": "明智。獲聞一家性具之旨。視彼暗證禪師",
    "T49n2035_050:0445b17": "文字法師乘壞驢車。無力以正之。則不敢",
    "T49n2035_050:0445b18": "不自勉。",
    "T49n2035_050:0445b19": "南湖法智大師像贊真隱居士史浩",
    "T49n2035_050:0445b20": "靈山一席儼在天台。後十三葉復生奇才。",
    "T49n2035_050:0445b21": "唱道四明講肆宏開。溥海聲聞谹谹雲雷。章",
    "T49n2035_050:0445b22": "聖在御中使鼎來。得法大旨皇皇恢恢。錫",
    "T49n2035_050:0445b23": "號法智宸章昭回。抵今後學咸仰崔嵬。蘭",
    "T49n2035_050:0445b24": "馨菊芳本一根荄。嗚呼是為法宇之柱石。教",
    "T49n2035_050:0445b25": "鼎之鹽梅。宜茲幻影。歷千古而無塵埃。",
    "T49n2035_050:0445b26": "永嘉西湖法明寺疏水心先生葉適",
    "T49n2035_050:0445b27": "茲寺是昔忠法師之所居。師行業至高願力",
    "T49n2035_050:0445b28": "強果矢言以致道。故雖焚蕩草莽。百年間",
    "T49n2035_050:0445b29": "冠蓋。常走一郡。至子真師建兩序。師昶",
    "T49n2035_050:0445c01": "師崇殿堂。於是院落始成。昶師尤精苦。衣",
    "T49n2035_050:0445c02": "屨穿損。食不累合。諸生雲赴應答泉涌。東掖",
    "T49n2035_050:0445c03": "天竺之盛。誠足相將。初天台立止觀二義。",
    "T49n2035_050:0445c04": "承而為說者益以蔓衍。而忠昶二師尤多論",
    "T49n2035_050:0445c05": "述。今其徒妙真普濟。欲集諸家學為教藏。",
    "T49n2035_050:0445c06": "院中率道俗修念佛三昧。以旌昶之績而",
    "T49n2035_050:0445c07": "嗣忠之業於無窮。志甚遠也。夫浮圖以身",
    "T49n2035_050:0445c08": "為旅泊。而嚴其宮室不已。以言為贅疣。",
    "T49n2035_050:0445c09": "而傳於文字愈多。固余所不解。嘗以問昶。",
    "T49n2035_050:0445c10": "昶亦不知所以然也。",
    "T49n2035_050:0445c11": "重刊刪定止觀序鎧庵吳克己",
    "T49n2035_050:0445c12": "奇哉。救世明道之書。不圖復行於今也。使",
    "T49n2035_050:0445c13": "王公大人知有此書。必不至信讒以廢毀。",
    "T49n2035_050:0445c14": "使縉紳先生知有此書。必不至立論以觝",
    "T49n2035_050:0445c15": "排。使啟禪關者能讀此書。其肯以教外別",
    "T49n2035_050:0445c16": "傳自欺乎。使尋經論者能讀此書。其肯以",
    "T49n2035_050:0445c17": "分別名相自困乎。矧欲使薄海內外家藏",
    "T49n2035_050:0445c18": "此書展轉開導了達此義。又孰肯貪於粗弊",
    "T49n2035_050:0445c19": "五欲。而不早求解脫者乎。是皆內教弟子。",
    "T49n2035_050:0445c20": "護持教法之大略也。子貢好辨。孔道以明。孟",
    "T49n2035_050:0445c21": "子巖巖。功堪繼禹。斯言概之。誰曰不信。",
    "T49n2035_050:0445c22": "與喻貢元書鎧庵吳克己",
    "T49n2035_050:0445c23": "佛道來東華幾二千載矣。吾儒攘斥甚力者。",
    "T49n2035_050:0445c24": "無若韓氏歐陽氏。然皆未究其言與其道。",
    "T49n2035_050:0445c25": "唯知堅執周孔立教者以詆之。故雖攻之",
    "T49n2035_050:0445c26": "而愈堅。終無以大服天下之心。獨關洛諸賢",
    "T49n2035_050:0445c27": "與胡氏父子。頗嘗出入釋氏而不信之。然",
    "T49n2035_050:0445c28": "考其所與辨明。而謂之詖淫邪遁者亦不",
    "T49n2035_050:0445c29": "過指禪宗單傳之學而已。夫釋氏之有禪",
    "T49n2035_050:0446a01": "宗。猶吾儒之有老莊也。苟以拈椎竪拂誇",
    "T49n2035_050:0446a02": "誕之談。而疑釋氏一代正教。是猶以王何",
    "T49n2035_050:0446a03": "所學之浮虛而疑六經語孟修身齊家治國",
    "T49n2035_050:0446a04": "平天下之道也。奚可哉。去佛愈遠異端並",
    "T49n2035_050:0446a05": "起。唯天台大師為得其正傳。此唐之梁敬之",
    "T49n2035_050:0446a06": "柳子厚。我朝晁以道陳瑩中諸公所服膺而",
    "T49n2035_050:0446a07": "深造者也。僕雖不敏實研究有年。觀其發",
    "T49n2035_050:0446a08": "揮一性範圍法界俾六凡四聖各迪厥德",
    "T49n2035_050:0446a09": "而咸底於極。誠未易遽為足下言。惟足",
    "T49n2035_050:0446a10": "下他日考其書而訂其道。方知僕昨者鄙",
    "T49n2035_050:0446a11": "詩所謂大道不可私與夫孔釋俱援世之句。",
    "T49n2035_050:0446a12": "果非自欺而又以欺天下也。然則孔釋之",
    "T49n2035_050:0446a13": "道果同乎。果異乎。異則不可得而一。同則",
    "T49n2035_050:0446a14": "不應異其施。曰有世法有出世法。以世",
    "T49n2035_050:0446a15": "法而疑出世法固不可。以出世法而外世",
    "T49n2035_050:0446a16": "法亦不可。故天台所傳。亦有真俗相即之",
    "T49n2035_050:0446a17": "諦。其察乎道並行而不相悖者。亦審矣。世",
    "T49n2035_050:0446a18": "有足跡未抵乎泰山之麓而輒談其廣狹",
    "T49n2035_050:0446a19": "高下。欲欺乎未見泰山者。且不可。況乃",
    "T49n2035_050:0446a20": "見者乎。今足下未讀佛之書而遽議佛之",
    "T49n2035_050:0446a21": "道。何怪乎言之諄諄。而僕邈然不聽也。◎",
    "T49n2035_050:0446a22": "◎始終心要荊溪大師　湛然",
    "T49n2035_050:0446a23": "始終心要(永嘉沙門從義注)。",
    "T49n2035_050:0446a24": "(在因名始。至果為終。因果雖殊諦德無別。圓頓上乘旨歸於此。所以荊溪立於心要)。",
    "T49n2035_050:0446a25": "夫三諦者。天然之性德也(上句標指。下句發歎。天然者如天之然。亦名",
    "T49n2035_050:0446a26": "自然。問。此與外道所計何別。答。外道所執已為三藏所破。那忽謂同圓頓諦理。復次應知。若從破計須",
    "T49n2035_050:0446a27": "蕩自然。破計雖爾理必自然。是則自行。乃遣執惰。隨緣無妨。作斯說也。至於下文含生本具祕藏不顯",
    "T49n2035_050:0446a28": "由三惑覆。亦應準今料簡顯示。舉一例諸。無勞委述)中諦者。統一切法。真",
    "T49n2035_050:0446b01": "諦者。泯一切法。俗諦者。立一切法(別示解釋三諦",
    "T49n2035_050:0446b02": "相也。中者不偏二邊也。諦者審而無虛也。統者總也。一切法者二邊之法也。真者無偽妄也。泯亡泯也。一",
    "T49n2035_050:0446b03": "切法者三千之法也。俗者世俗也。立者建立也。一切法者百界之法也。當知此約三諦別明。若從通說。應",
    "T49n2035_050:0446b04": "云一中一切中。無真無俗而不中。則三諦皆統理而絕待也。一真一切真。無中無俗而不真。則三諦俱亡泯",
    "T49n2035_050:0446b05": "而無相也。一俗一切俗。無中無真而不俗。則三諦並建立而宛然也)舉一即三。非",
    "T49n2035_050:0446b06": "前後也。含生本具非造作之所得也(上兩句示三諦",
    "T49n2035_050:0446b07": "融即。顯非縱橫之殊異也。下二句明三諦本具。彰無作之妙法也。舉一即三者。舉其中諦非真非俗。當體",
    "T49n2035_050:0446b08": "泯法。復名真諦。常自建立。又為俗諦。中諦之一即三既然。真俗之二即三亦爾。準諸祖誥亦應更云。即",
    "T49n2035_050:0446b09": "三而一有可相離。即一而三不可相混。非三非一。三一宛然。會之彌分。派之常合。橫之復高。竪之又廣。",
    "T49n2035_050:0446b10": "明鏡等譬。真好研詳。勿見三一相即之故。便乃不許俗諦世法真諦亡泯中諦統絕俗言洋洋。豈可誣哉)",
    "T49n2035_050:0446b11": "悲夫。祕藏不顯。蓋三惑之所覆也(三諦微妙眾生不了。稱",
    "T49n2035_050:0446b12": "之為祕。法界包用不可盡。目之為藏。性雖微妙濁成本有。譬如鏡天。喻若塵雲。今此總明。次文別爾)",
    "T49n2035_050:0446b13": "故無明翳乎法性。塵沙障乎化導。見思阻",
    "T49n2035_050:0446b14": "乎空寂(無明者。不了法界無所明也。塵沙者。譬無知之數多也。見思者。從解等立名也。應",
    "T49n2035_050:0446b15": "知三惑皆是性具。同體為障。難可了知。文云翳障阻者異其文耳)然茲三惑乃體上",
    "T49n2035_050:0446b16": "之虛妄也(結指惑障都非真實。空華之譬其在茲乎)於是大覺慈尊。",
    "T49n2035_050:0446b17": "喟然歎曰(大覺即妙覺喟然歎聲也)真如界內絕生佛之假",
    "T49n2035_050:0446b18": "名。平等慧中無自他之形相(通指三諦以為真如及平等慧。絕",
    "T49n2035_050:0446b19": "名離相)但以眾生妄想不自證得。莫之能返",
    "T49n2035_050:0446b20": "也。由是立乎三觀破乎三惑。證乎三智",
    "T49n2035_050:0446b21": "成乎三德(眾生在迷未能復性。是故須明惑觀等說。全性起脩性無所移。全脩在性脩常宛爾。",
    "T49n2035_050:0446b22": "一家所立三諦文在瓔珞仁王兩經。三觀文出瓔珞經下卷三惑準大品大論而開。三智具如大品三智品中。",
    "T49n2035_050:0446b23": "三德備在大涅槃經)空觀者。破見思惑證一切智成般",
    "T49n2035_050:0446b24": "若德假觀者。破塵沙惑證道種智成解脫",
    "T49n2035_050:0446b25": "德。中觀者。破無明惑證一切種智成法身",
    "T49n2035_050:0446b26": "德(一念無相謂之空。無法不備謂之假。不一不異謂之中。知一切法空寂一相名一切智。知十法界諸",
    "T49n2035_050:0446c01": "種差異為道種智。知於二邊無非中道名一切種智。照明為般若。解縛名解脫。清淨名法身。皆具常樂我淨。",
    "T49n2035_050:0446c02": "謂之德)然茲三惑三觀三智三德。非各別也。",
    "T49n2035_050:0446c03": "非異時也。天然之理具諸法故(上文別示。恐謂縱橫。故茲",
    "T49n2035_050:0446c04": "融即顯非別異。是故當知。三惑一念中破。三觀一心中脩。三智一念而證。三德一心而成。惑觀一如智德",
    "T49n2035_050:0446c05": "無別。苟非性具寧免異殊。山門教觀永異諸家。超過眾說良在茲焉)然此三諦性之",
    "T49n2035_050:0446c06": "自爾(重歎三諦非作所成)迷茲三諦轉成三惑。惑破藉",
    "T49n2035_050:0446c07": "乎三觀。觀成證乎三智。智成成乎三德(自迷",
    "T49n2035_050:0446c08": "之悟展轉相由。文中五三秖是一三無前無後因果理同)從因至果非漸修",
    "T49n2035_050:0446c09": "也(性德之行異乎歷別)說之次第理非次第(言不頓顯故有前後。若論其",
    "T49n2035_050:0446c10": "理實在剎那。其理者何。三千三諦)大綱如此。綱目可尋矣(諦德宏深。",
    "T49n2035_050:0446c11": "故曰大綱。諸法廣多。號為綱目。華嚴名法界。方等為實相。般若稱佛母。法華號髻珠。涅槃名佛師。三諦",
    "T49n2035_050:0446c12": "是一法。佛說種種名。龍猛悟之而造論。智者得之以開拓。荊溪傳之為心要。是則十方大覺諸祖所傳。莫",
    "T49n2035_050:0446c13": "不歸乎諦德祕藏。像末惰澆信心寡薄。如斯法門不能宗重。而更別求心要之術。良由近代習大乘者雜濫故也)。",
    "T49n2035_050:0446c14": "四十二章經疏序孤山法師　智圓",
    "T49n2035_050:0446c15": "古者能仁氏之王天下也。象無象之象。言",
    "T49n2035_050:0446c16": "無言之言。以復群生之性。由是佛教生焉。",
    "T49n2035_050:0446c17": "教之高下視根之利鈍。是故有頓焉有漸",
    "T49n2035_050:0446c18": "焉。然後混而為一。是謂開顯。而蚩蚩群彙。",
    "T49n2035_050:0446c19": "率其化復其性。蹈乎大方安乎祕藏者。",
    "T49n2035_050:0446c20": "可勝言哉。逮乎後漢其道東傳。時君仰其",
    "T49n2035_050:0446c21": "神。元元陶其訓。乃與仲尼伯陽之說三焉。",
    "T49n2035_050:0446c22": "原夫仲尼之為訓也。揚唐虞三王之道。尊",
    "T49n2035_050:0446c23": "仁而尚義。俾復其王而企於帝也。伯陽之",
    "T49n2035_050:0446c24": "為訓也。揚三王朴略之道。而絕聖棄智。",
    "T49n2035_050:0446c25": "俾復其皇而企於結繩也。矧茲二者。談性",
    "T49n2035_050:0446c26": "命則未極於唯心乎。言報應則未臻於",
    "T49n2035_050:0446c27": "三世乎。然於治天下安國家不可一日",
    "T49n2035_050:0447a01": "而無之矣。美乎哉。其可教乎域中也明矣。",
    "T49n2035_050:0447a02": "若夫釋尊之為訓也。指虛空世界悉我自心",
    "T49n2035_050:0447a03": "焉。非止言其太極生兩儀玄牝為天地根",
    "T49n2035_050:0447a04": "而已。考善惡報應悉我自業焉。非止言其",
    "T49n2035_050:0447a05": "上帝無常天網恢恢而已。有以見伯陽仲尼。",
    "T49n2035_050:0447a06": "雖欲謂之廣大悉備。至於濟神明研至",
    "T49n2035_050:0447a07": "理者。略指其趣耳。大暢其妙者。則存乎",
    "T49n2035_050:0447a08": "釋尊之訓歟。其可教乎域外也。又已明矣。",
    "T49n2035_050:0447a09": "域內則詳乎治身。而尚略乎治心。故謂之",
    "T49n2035_050:0447a10": "外教。域外則善乎治身。而極乎治心。故謂",
    "T49n2035_050:0447a11": "之內教。昔阮孝緒正以內外之名。為不誣",
    "T49n2035_050:0447a12": "矣。世人有謂。三者能混同焉。或幾乎失。或",
    "T49n2035_050:0447a13": "謂三者碩異焉。亦未為得也。何哉。復性有",
    "T49n2035_050:0447a14": "淺深。言事有遠近。則不得不異也。至於",
    "T49n2035_050:0447a15": "遷善而遠罪勝殘則去殺。則不得不同也",
    "T49n2035_050:0447a16": "(此略文耳。淨覺還源記有釋)。",
    "T49n2035_050:0447a17": "與駱御史書(名偃)孤山法師",
    "T49n2035_050:0447a18": "浮圖之法非古也。其來於東漢乎。其為體",
    "T49n2035_050:0447a19": "也清淨。其為用也仁恕。由是七六家十九流",
    "T49n2035_050:0447a20": "焉。為利於上下救弊於孔老。其亦至矣。",
    "T49n2035_050:0447a21": "請揚搉而陳之。夫秦火六經漢興雜覇。民",
    "T49n2035_050:0447a22": "澆俗漓。爭奪方熾。禮讓寖微。則仲尼之仁義。",
    "T49n2035_050:0447a23": "伯陽之道德。或幾乎息矣。賴我浮圖之為",
    "T49n2035_050:0447a24": "訓也。既以三世報應制其事。復明一心空",
    "T49n2035_050:0447a25": "寂窮其理。民有聞報應之說者。雖貪殘鄙",
    "T49n2035_050:0447a26": "吝之夫。亦庶乎振乏周急矣。民有聞空寂",
    "T49n2035_050:0447a27": "之說者。雖矜功用壯之夫。亦庶乎守雌保",
    "T49n2035_050:0447a28": "弱矣。能周振則博濟之道行。善保守則朴素",
    "T49n2035_050:0447a29": "之風還。博濟行則禮讓著。朴素還則刑罰措",
    "T49n2035_050:0447b01": "(利於民則仲尼伯陽之道。不遠而復矣。故曰為利於上下救弊於孔老焉。洎乎時君好之失其旨方袍事之違",
    "T49n2035_050:0447b02": "其道)以斯而失其旨則節制不行。違其道則",
    "T49n2035_050:0447b03": "寂默不守。乃以彫峻輪奐而奢夸。乃以輕",
    "T49n2035_050:0447b04": "肥溫飽而煒燁。徒以多為貴。則壞其道者",
    "T49n2035_050:0447b05": "眾矣。言以怪為美。則惑其聽庶矣。遞相沿",
    "T49n2035_050:0447b06": "襲寖以成俗。使夫清淨仁恕之風無乃蕩盡",
    "T49n2035_050:0447b07": "於是。蠶食蠹耗之謗自茲而生。斯乃好之者",
    "T49n2035_050:0447b08": "事之者之不善耳。非教之罪也而往世君民",
    "T49n2035_050:0447b09": "不察其所由。視其徒之不肖。而遷怒於善",
    "T49n2035_050:0447b10": "人教法者有焉。往往造毀佛之律。行挾釋",
    "T49n2035_050:0447b11": "之誅。亦何異乎以丹朱而罪堯。因商均而",
    "T49n2035_050:0447b12": "咎舜。服藥過度而歸過於神農。縱火致焚",
    "T49n2035_050:0447b13": "而反怨於燧人也耶。",
    "T49n2035_050:0447b14": "南岳止觀後序慈雲大師　遵式",
    "T49n2035_050:0447b15": "止觀用也。本乎明靜。明靜德也。本乎一性。",
    "T49n2035_050:0447b16": "性體本覺謂之明。覺體本寂謂之靜。明靜不",
    "T49n2035_050:0447b17": "二謂之體。體無所分則明靜安寄。體無不",
    "T49n2035_050:0447b18": "備則明靜斯在。語體則非一而常一。語德",
    "T49n2035_050:0447b19": "乃不二而常二。秖分而不分。秖一而不一",
    "T49n2035_050:0447b20": "耳體德無改。強名為萬法之性。體德無住。",
    "T49n2035_050:0447b21": "強名為萬法之本。萬法者復何謂也。謂舉體",
    "T49n2035_050:0447b22": "明靜之所為也。何其然乎。良由無始本覺之",
    "T49n2035_050:0447b23": "明強照照生而自惑謂之昏。無始無住之本",
    "T49n2035_050:0447b24": "隨緣緣起而自亂謂之動。昏動既作萬法生",
    "T49n2035_050:0447b25": "焉。揑目空華豈是他物。故云不變隨緣名",
    "T49n2035_050:0447b26": "之為心。隨緣不變名之為性。心昏動也。性",
    "T49n2035_050:0447b27": "明靜也。若知無始即明而為昏。故可了",
    "T49n2035_050:0447b28": "今即動而為靜。於是聖人見其昏動可即",
    "T49n2035_050:0447b29": "也明靜可復也故因靜以訓止。止其動也。",
    "T49n2035_050:0447b30": "因明以教觀。觀其昏也。使其究一念。即",
    "T49n2035_050:0447c01": "動而靜。即昏而明。昏動既息。萬法自亡。但",
    "T49n2035_050:0447c02": "存乎明靜之體矣。是為圓頓。是為無作。是",
    "T49n2035_050:0447c03": "如來行。是照性成修。修成而用廢。誰論止",
    "T49n2035_050:0447c04": "觀。體顯而性泯。亦無明靜。豁然誰寄。無所",
    "T49n2035_050:0447c05": "名焉。為示物指歸。止成謂之解脫。觀成謂",
    "T49n2035_050:0447c06": "之般若。體顯謂之法身。是三即一。是一即",
    "T49n2035_050:0447c07": "三。如伊三點。如天三日。非縱橫也。非一",
    "T49n2035_050:0447c08": "異也。是謂不思議二德。是為大般涅槃",
    "T49n2035_050:0447c09": "也。嗚呼此法。自鶴林韜光授大迦葉。迦葉",
    "T49n2035_050:0447c10": "授之阿難。阿難而下燈燈相屬。至第十一馬",
    "T49n2035_050:0447c11": "鳴。鳴授龍樹。樹以此法寄言於中觀論。",
    "T49n2035_050:0447c12": "論度東夏獨淮河慧文禪師解之授南嶽大",
    "T49n2035_050:0447c13": "師。南嶽從而照心。即復於性獲六根清",
    "T49n2035_050:0447c14": "淨。位隣乎聖。斯止觀之用驗矣。我大師惜",
    "T49n2035_050:0447c15": "之無聞後代。從大悲心出此數萬言。目為",
    "T49n2035_050:0447c16": "大乘止觀。亦名一乘。亦名曲示心要。分為",
    "T49n2035_050:0447c17": "二卷。初卷開止觀之解。次卷示止觀之行。",
    "T49n2035_050:0447c18": "解行備矣。猶目足焉。俾我安安不遷而運",
    "T49n2035_050:0447c19": "到清涼之池。噫斯文也。歲月遼遠。因韜晦",
    "T49n2035_050:0447c20": "於海外。道將復行也。果於咸平三祀。日本",
    "T49n2035_050:0447c21": "國圓通大師寂照。錫皆扶桑。杯泛諸夏。既",
    "T49n2035_050:0447c22": "登鄮嶺。解篋出卷。天竺沙門遵式首而得",
    "T49n2035_050:0447c23": "之。度支外郎朱公頓冠首序。出奉錢(奉音鳳。",
    "T49n2035_050:0447c24": "祿也。作俸旨葑皆誤)模板。而廣行之。大矣哉。斯文也。",
    "T49n2035_050:0447c25": "始自西傳。猶月之生。今復東返。猶日之升。",
    "T49n2035_050:0447c26": "素景圓暉。終環回於我土也。因序大略以",
    "T49n2035_050:0447c27": "紀顯晦耳。",
    "T49n2035_050:0447c28": "書紳(論語子張書諸紳)慈雲法師",
    "T49n2035_050:0447c29": "知白汝知(師字知白)日之所為。害善之法偏宜遠",
    "T49n2035_050:0447c30": "之(諸惡莫作)。損惡之道益其用之(眾善奉行)。口無自",
    "T49n2035_050:0448a01": "伐。心無自欺。勿抱內蠹(包藏無良如木有蠹)。勿揚外",
    "T49n2035_050:0448a02": "儀(詐現威儀徒增我慢)。欲人之譽畜己之私。殺義之始陷",
    "T49n2035_050:0448a03": "禍之基(求虛譽著滅於義。藏己私著蹈於禍)。自持其德必有餘譏。",
    "T49n2035_050:0448a04": "自務其達必有餘非(務德未充而自惟。故人多譏之。了達未至而",
    "T49n2035_050:0448a05": "自務。故人多非之)。眷屬集樹汝宜去之。利養毛繩汝",
    "T49n2035_050:0448a06": "宜畏之(近於眷屬則多惱。當用一術全身遠害。利於供養則多貪。如毛繩縛身入水愈急)。",
    "T49n2035_050:0448a07": "自行之際擇而思之。懲惡之餘何則是宜",
    "T49n2035_050:0448a08": "(欲從自行當須擇思。恐墮二乘也。既知徵惡。何法願求大乘也。立此質問。委在下文可見)。清香",
    "T49n2035_050:0448a09": "一炷紅蓮數枝。口勿輟誦意勿他思(常讀淨土",
    "T49n2035_050:0448a10": "經唯存淨土境)。安禪禮像其則勿虧(專修觀佛三昧。專禮阿彌陀佛)。量衣",
    "T49n2035_050:0448a11": "節食其志勿移造世文筆如佛誡之。說人",
    "T49n2035_050:0448a12": "長短如法謹之。從對賓侶口勿多辭。頻",
    "T49n2035_050:0448a13": "驚光景坐勿銷時(寸陰是競)。芭蕉虛質非汝久",
    "T49n2035_050:0448a14": "期(身實危脆)。蓮華淨土是汝真歸(由前禪誦禮念功。即得往生安樂剎)。",
    "T49n2035_050:0448a15": "俾夜作晝勤而行之(心心無間。念念往生。所謂無以睡眠一生空過)。",
    "T49n2035_050:0448a17": "觀心十法界圖",
    "T49n2035_050:0448b01": "修觀之道。曰從行。曰附法。曰託事。唯三而",
    "T49n2035_050:0448b02": "已。今觀心圖者。從行之正軌也。準夫止觀。",
    "T49n2035_050:0448b03": "二十五法為方便。十乘十境為正修者。固",
    "T49n2035_050:0448b04": "非於此能備。若其日用之際。以十界德過升",
    "T49n2035_050:0448b05": "沈鑑我心曲。雖絲髮不能自逃。其遷善",
    "T49n2035_050:0448b06": "改過之要乎。慈雲法師示我以觀心之圖。",
    "T49n2035_050:0448b07": "研味法喜心乎不忘。置諸座隅足以自警。",
    "T49n2035_050:0448b08": "而未見兼人之益。乃復命工形諸篆刻。用",
    "T49n2035_050:0448b09": "廣流行。庶幾乎仰承於師志也。",
    "T49n2035_050:0448b10": "皇宋天聖元年九月既望太原王欽若序",
    "T49n2035_050:0448b11": "其廣不可涯。高不可蓋。長不可尋。將盈",
    "T49n2035_050:0448b12": "而虛。將晦而明。雖邊而中。微妙深絕叵得",
    "T49n2035_050:0448b13": "而思議者。惟心也。天台師聞之於靈山。證",
    "T49n2035_050:0448b14": "之於三昧。知其寂默非數所求。而強以數",
    "T49n2035_050:0448b15": "數於非數。依法華作十界百界三千權實。",
    "T49n2035_050:0448b16": "以明諸性。非合也。非散也。自然而然曰諸",
    "T49n2035_050:0448b17": "法實相。使人易領也。然後示之。一念空三",
    "T49n2035_050:0448b18": "千皆空。一念假三千皆假。一念中三千皆中。",
    "T49n2035_050:0448b19": "成圓三觀觀圓三諦。以明諸修。大智也。大",
    "T49n2035_050:0448b20": "行也。不運而速曰白牛大車。使人頓入也。",
    "T49n2035_050:0448b21": "故得自因至果不移一念坐道場成正",
    "T49n2035_050:0448b22": "覺降魔說法度眾生入涅槃。而能事畢矣。",
    "T49n2035_050:0448b23": "用龍樹偈因緣即空即假即中。會而同之。十",
    "T49n2035_050:0448b24": "法界者何也。十統諸法也。三諦為界也。何",
    "T49n2035_050:0448b25": "者謂佛以中為法界者也。菩薩以俗為法",
    "T49n2035_050:0448b26": "界者也。緣覺聲聞同以空為法界者也。地",
    "T49n2035_050:0448b27": "獄鬼畜修羅人天。同以因緣生法為法界",
    "T49n2035_050:0448b28": "者也。空假中者。雖三而一也。十界者。亦一",
    "T49n2035_050:0448b29": "而十也。故使互含一復具九。如帝珠交映",
    "T49n2035_050:0448c01": "成百法界也。一因緣一切因緣。一空一切",
    "T49n2035_050:0448c02": "空。一假一切假。一中一切中。良由於此。三",
    "T49n2035_050:0448c03": "千者復何謂也。成界之法者也。有其十。謂",
    "T49n2035_050:0448c04": "如是相。如是性。如是體。如是力。如是作。如",
    "T49n2035_050:0448c05": "是因。如是緣。如是果。如是報。如是本末究竟",
    "T49n2035_050:0448c06": "等。斯總也。十法在佛為中為實為常為三",
    "T49n2035_050:0448c07": "智為五眼為十力為四無畏為不共法。",
    "T49n2035_050:0448c08": "在菩薩為假為權為榮為常為萬行為",
    "T49n2035_050:0448c09": "四攝。在二乘為空為權為三脫為四枯",
    "T49n2035_050:0448c10": "為無陋為涅槃。在凡夫為倒為惑為陋",
    "T49n2035_050:0448c11": "為蓋為纏為集惱為生死斯別也。統彼百",
    "T49n2035_050:0448c12": "界乃成千法。復播諸百界為三世間成三",
    "T49n2035_050:0448c13": "千法耳。百界三千一也。與夫一念非前後",
    "T49n2035_050:0448c14": "也非相合也統之有宗。會之有元。必歸",
    "T49n2035_050:0448c15": "乎不思議三諦無量三法三德密藏矣。噫一",
    "T49n2035_050:0448c16": "念心法既然。引而同之。彼彼佛法。彼彼眾生",
    "T49n2035_050:0448c17": "法。咸然也。經曰。如心佛亦爾。如佛眾生然。",
    "T49n2035_050:0448c18": "心佛及眾生。是三無差別。斯之謂歟。既知",
    "T49n2035_050:0448c19": "是已當觀日用。凡起一念必屬一界。即",
    "T49n2035_050:0448c20": "照此界為九為佛。九則隨情偏起。謂之無",
    "T49n2035_050:0448c21": "明。佛則稱理圓觀。謂之大慧。九界之念并",
    "T49n2035_050:0448c22": "(併俗)非佛界之心方是是非鑑矣。非則照之令",
    "T49n2035_050:0448c23": "是。是則護令成行。經曰。諸佛解脫當於眾",
    "T49n2035_050:0448c24": "生心行中求。行於非道能達佛道。斯之謂",
    "T49n2035_050:0448c25": "也。然則目雖在面。反臨鑑以正容。心實由",
    "T49n2035_050:0448c26": "中。要藉緣以薰慮。神靈潛密。照之或難。識",
    "T49n2035_050:0448c27": "想紛馳。檢之非易。故今引心於外。繪彼",
    "T49n2035_050:0448c28": "升沈之像。存志於中觀我是非之變。然後",
    "T49n2035_050:0448c29": "策心內照。正道由明。題為圓頓觀心十法界",
    "T49n2035_050:0449a01": "圖。於一心字派出十界。復引墨迭貫。方之",
    "T49n2035_050:0449a02": "聯珠。表一法界展轉具九成百法界。仍以",
    "T49n2035_050:0449a03": "日起行相書之左右。覽者欲深於性。請詳",
    "T49n2035_050:0449a04": "諸序。欲熟於修。當觀諸圖狀。",
    "T49n2035_050:0449a05": "佛界。若人因讀圓滿修多羅及聞善知識",
    "T49n2035_050:0449a06": "所說起淨信心。信已一念三道之性即三德",
    "T49n2035_050:0449a07": "性。苦道即法身。煩惱即般若。結業即解脫。法",
    "T49n2035_050:0449a08": "身究竟。般若清淨。解脫自在。一究竟一切",
    "T49n2035_050:0449a09": "究竟。般若解脫亦究竟。一清淨一切清淨。法",
    "T49n2035_050:0449a10": "身解脫亦清淨。一自在一切自在。法身般若",
    "T49n2035_050:0449a11": "亦自在。即一而三。即三而一。非縱非橫亦",
    "T49n2035_050:0449a12": "非一異。法身常住餘亦常住。樂我淨亦如",
    "T49n2035_050:0449a13": "是。是則常樂四德祕密之藏遍一切處。一切",
    "T49n2035_050:0449a14": "諸法悉是佛法。既信是已。以境繫心。以心",
    "T49n2035_050:0449a15": "繫境。心境念念相續不斷。必見法性。設未",
    "T49n2035_050:0449a16": "相應。當依一實無作四諦。起四大誓無可",
    "T49n2035_050:0449a17": "求中。吾故求之。依前苦道即苦諦。發一誓",
    "T49n2035_050:0449a18": "願未度者令度。煩惱及業即集諦。發一誓",
    "T49n2035_050:0449a19": "願未解者令解。苦道即法身即是滅諦。發",
    "T49n2035_050:0449a20": "一誓願未涅槃者令得涅槃。煩惱即菩提",
    "T49n2035_050:0449a21": "即是道諦發一誓願未安者令安。四弘不",
    "T49n2035_050:0449a22": "入當巧安心。如是次第具修十法。必入五",
    "T49n2035_050:0449a23": "品六根及分證位名佛法界。",
    "T49n2035_050:0449a24": "菩薩界。若觀根塵一念為迷解本。迷故則",
    "T49n2035_050:0449a25": "有十界苦集。悟故則有四聖道滅。緣此無",
    "T49n2035_050:0449a26": "量四諦起無量誓願。未度者令度。未解者",
    "T49n2035_050:0449a27": "令解。未安者令安。未涅槃者令得涅槃。善",
    "T49n2035_050:0449a28": "巧度生慈眼視物。所集福業與眾生共。如",
    "T49n2035_050:0449a29": "是起一念者。名菩薩法界○緣覺界。若根",
    "T49n2035_050:0449b01": "塵念起。則了之從無明生。生故有行。行招",
    "T49n2035_050:0449b02": "名色乃至老死。三世相續如舞火輪。因緣本",
    "T49n2035_050:0449b03": "空幻化不實。求自然慧樂獨善寂。觀空心",
    "T49n2035_050:0449b04": "重耽住寂定。雖得道果不慕化人。復有",
    "T49n2035_050:0449b05": "觀物榮落悟世非常聞空得道。名為獨",
    "T49n2035_050:0449b06": "覺。如是行者名緣覺法界○聲聞界。若根",
    "T49n2035_050:0449b07": "塵因緣隨有一念。依色心故苦。由煩惱故",
    "T49n2035_050:0449b08": "集。厭苦斷集非對治如何。遂依四諦修",
    "T49n2035_050:0449b09": "十六觀三十七道品。如救頭然。由四善根",
    "T49n2035_050:0449b10": "得入無漏四沙門果。證二涅槃。會偏真理。",
    "T49n2035_050:0449b11": "不得佛法。不慕化人。如麞獨跳不顧後",
    "T49n2035_050:0449b12": "群。如此一念名聲聞法界。○天界。若其念",
    "T49n2035_050:0449b13": "起多忻天樂。篤其善心希於來報。齋戒純",
    "T49n2035_050:0449b14": "淨飯食沙門。造立塔寺及佛形像。書寫大",
    "T49n2035_050:0449b15": "乘濟惠貧病。於十善法止作具修。自然成",
    "T49n2035_050:0449b16": "性。或關禁六根。使六情不蕩六塵不入。",
    "T49n2035_050:0449b17": "得欲界禪及色無色定。身心寂靜三業調良。",
    "T49n2035_050:0449b18": "如此一念名天法界○人界。若其念念以",
    "T49n2035_050:0449b19": "五常立德。五戒修身。於國惟忠。於家惟",
    "T49n2035_050:0449b20": "孝。謙損居家。中正存誠。推德於人。引咎向",
    "T49n2035_050:0449b21": "己。尊上恤下。給孤濟貧。慚愧是懷。慈和",
    "T49n2035_050:0449b22": "為性。深信因果崇重三寶。精修齋戒建",
    "T49n2035_050:0449b23": "立塔寺。但希世樂無升出心。貪惜自身戀",
    "T49n2035_050:0449b24": "著眷屬。如此一念名人法界○阿修羅界。",
    "T49n2035_050:0449b25": "若其念念雖好修善布施齋戒。而多猜嫌狐",
    "T49n2035_050:0449b26": "疑進退。所修福業多為勝他。見人修善情",
    "T49n2035_050:0449b27": "多嫉忌。貢高我慢珍己輕人。欲彼歸從不",
    "T49n2035_050:0449b28": "耐謙損。如[玄*鳥]高飛下視。外揚仁義內無",
    "T49n2035_050:0449b29": "實德。眾前談論引長於我。不循理正不愧",
    "T49n2035_050:0449c01": "賢能。如此行心是阿修羅法界○餓鬼界。若",
    "T49n2035_050:0449c02": "其念念無慚無愧。貪求無足慳悋鄙惜。不",
    "T49n2035_050:0449c03": "施一毛。剋削於人裒歸於我。見人布施",
    "T49n2035_050:0449c04": "傍起遮障。見人得利心生熱惱。性多諂",
    "T49n2035_050:0449c05": "曲常起邪見。人前正容屏處放恣。破齋犯",
    "T49n2035_050:0449c06": "戒恣貪飲食。不信罪福不信因果。不信",
    "T49n2035_050:0449c07": "三寶不孝所親。是名餓鬼法界○畜生界。",
    "T49n2035_050:0449c08": "若其念念耽湎五欲貪多眷屬。日增月甚而",
    "T49n2035_050:0449c09": "無厭足。曲理枉物斷不以公。非法取財動",
    "T49n2035_050:0449c10": "不由義。秖圖利己不惻孤貧。明負他財",
    "T49n2035_050:0449c11": "魯扈抵突。市易負直公行劫奪。不忠不孝。",
    "T49n2035_050:0449c12": "無賢無愚。不信因果不信三寶。癡騃無",
    "T49n2035_050:0449c13": "恥現同畜生。是名畜生法界○地獄界。若",
    "T49n2035_050:0449c14": "人親近邪惡友。及性自作惡。起增上心。念",
    "T49n2035_050:0449c15": "念相續。造上品十惡。謂殺盜婬。妄言綺語兩",
    "T49n2035_050:0449c16": "舌惡罵。貪嗔邪見。及五逆罪。犯四重禁污",
    "T49n2035_050:0449c17": "梵行人。沽酒醉亂。不思君父師長恩德。橫",
    "T49n2035_050:0449c18": "生熱惱挫抑賢能。黨比不肖破塔壞寺。",
    "T49n2035_050:0449c19": "燒毀經像謗毀大乘。斷學般若謗無諸",
    "T49n2035_050:0449c20": "佛。破戒受施。用三寶物。偷僧祇物。起於外",
    "T49n2035_050:0449c21": "道斷常諸見。破正因果三世之法。習十二種",
    "T49n2035_050:0449c22": "惡律儀法(一屠兒。二魁[利-禾+曾]。三養猪。四養雞。五捕魚。六獵者。七網鳥。八捕蟒。九呪",
    "T49n2035_050:0449c23": "龍。十獄卒。十一盜賊。十二為王家捕賊。及養蠶等業)如上等輩死墮阿鼻",
    "T49n2035_050:0449c24": "大熱大寒諸大地獄。是名地獄界。",
    "T49n2035_050:0449c25": "宗門尊祖議沙門志磐",
    "T49n2035_050:0449c26": "如來聖人。以開權顯實開迹顯本之道化天",
    "T49n2035_050:0449c27": "下後世者。謂之佛。佛弟子以次傳道為世",
    "T49n2035_050:0449c28": "宗主者。謂之祖。其實一道爾。故如來之將",
    "T49n2035_050:0449c29": "息化也。以無上大法付之飲光。飲光任持",
    "T49n2035_050:0450a01": "二十年。以付慶喜。慶喜持法宣化亦二十",
    "T49n2035_050:0450a02": "年。以付商那。下而至於十三世曰龍樹。",
    "T49n2035_050:0450a03": "始以文字般若著所證三觀之道。曰中觀",
    "T49n2035_050:0450a04": "論。暨譯傳東夏。於是北齊以宿悟已證立",
    "T49n2035_050:0450a05": "為觀法。以授南岳。南岳承其旨。悟法華",
    "T49n2035_050:0450a06": "淨六根。以授天台。天台始立五時張八教。",
    "T49n2035_050:0450a07": "用明法華開顯之妙。而大暢乎境觀之旨。時",
    "T49n2035_050:0450a08": "則有章安。執筆載為疏論。其道遂大明。法",
    "T49n2035_050:0450a09": "華天宮繼世講演。嗣其法者唯左溪。左溪",
    "T49n2035_050:0450a10": "門學。獨荊溪能承正統。述諸記以贊祖謨。",
    "T49n2035_050:0450a11": "則清涼異議為之寢息。以文字廣第一義",
    "T49n2035_050:0450a12": "諦。則莫若茲時之盛。以故世之學者取",
    "T49n2035_050:0450a13": "龍樹至例為九祖以奉清祀。其有由矣。",
    "T49n2035_050:0450a14": "自荊溪以來。用此道以傳授者。則有興道",
    "T49n2035_050:0450a15": "(邃師)至行(修師)講道不絕。會昌多難教卷散亡。正",
    "T49n2035_050:0450a16": "定妙說高論(外琇竦二法師)三世。唯傳止觀之論。迨",
    "T49n2035_050:0450a17": "乎螺溪。法運將泰(寂師)天假吳越(錢忠懿王)求遺書",
    "T49n2035_050:0450a18": "於海東。於是教籍復還。寶雲嗣興。敷揚二",
    "T49n2035_050:0450a19": "紀。而四明法智。以佛所生子垂迹海隅。一",
    "T49n2035_050:0450a20": "家教部毘陵師未記者。悉記之。四種三昧人",
    "T49n2035_050:0450a21": "所難行者。悉行之。斯慈雲之極言也。當是",
    "T49n2035_050:0450a22": "時有為異說者。如昭圓諸師。世方指為山",
    "T49n2035_050:0450a23": "外。而法智獨擅中興教觀之名。自興道訖",
    "T49n2035_050:0450a24": "四明凡八世。所以紹隆正統而顯揚大教",
    "T49n2035_050:0450a25": "者。有在於是。是宜等而上之用陪位於九",
    "T49n2035_050:0450a26": "祖。以尊大其道為可爾。然則今之宗門列",
    "T49n2035_050:0450a27": "剎。凡所以講天台四明之道者。有能起龍",
    "T49n2035_050:0450a28": "樹至法智。通祀為十七祖。以並為之位。誠",
    "T49n2035_050:0450a29": "有見於後學尊祖重道之心也。謹議。",
    "T49n2035_050:0450b01": "佛祖統紀卷第五十(終)"
}