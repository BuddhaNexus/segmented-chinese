{
    "X54n0870_005:0196b17": "注肇論疏卷第五",
    "X54n0870_005:0196b19": "姑蘇堯峯蘭若沙門　遵式　述",
    "X54n0870_005:0196b20": "△第二論文二。初題目。",
    "X54n0870_005:0196b21": "○涅槃無名論第四",
    "X54n0870_005:0196b22": "泥曰泥洹涅槃。此三名前後異出。蓋是楚夏不同",
    "X54n0870_005:0196b23": "耳。云涅槃音正也。疏曰。涅槃者是中國梵音。西有",
    "X54n0870_005:0196b24": "五天竺。唯中國音正。如此方夏音正楚音訛故。泥",
    "X54n0870_005:0196c01": "曰泥洹皆梵音之訛也。秦曰無為。亦云滅度。然萬",
    "X54n0870_005:0196c02": "法雖眾。不過心境。心境乃生住異滅有為之事也。",
    "X54n0870_005:0196c03": "事本無體。起必全真。真體湛然平等一相。是故即",
    "X54n0870_005:0196c04": "有為。而無生無住無異無滅。心如境如。故曰無為。",
    "X54n0870_005:0196c05": "生死本無起滅。煩惱本無縛脫。故曰滅度。此則前",
    "X54n0870_005:0196c06": "三論但境智未亡。今境智不二。故知四論說則前",
    "X54n0870_005:0196c07": "淺後深。理則同時一致。良由境則虗而無相。智則",
    "X54n0870_005:0196c08": "寂而無知。境智一如。即今無為滅度之義。然涅槃",
    "X54n0870_005:0196c09": "有四種。一自性清淨涅槃。謂理性本淨不待修也。",
    "X54n0870_005:0196c10": "二有餘依涅槃。謂煩惱永寂微苦所依未滅故。三",
    "X54n0870_005:0196c11": "無餘依涅槃。謂煩惱既盡餘依亦滅故。四無住處",
    "X54n0870_005:0196c12": "涅槃。謂真如出所知障。大悲般若常所輔翼。約修",
    "X54n0870_005:0196c13": "顯故。唯識云。一切有情皆有初一。二乘無學容有",
    "X54n0870_005:0196c14": "前三。此約定性。唯我世尊可言具四。然今一乘之",
    "X54n0870_005:0196c15": "教論此四者。中二約應化。前後約真實。但由應必",
    "X54n0870_005:0196c16": "全真。真不離應。事皆攬理。理外無事故。真應不二。",
    "X54n0870_005:0196c17": "通具四也。但真外執應。即為今之所破。若即應即",
    "X54n0870_005:0196c18": "真。竝今無為滅度之義。又於四中。後三約修。初不",
    "X54n0870_005:0196c19": "待修。若修即無修。證即無證。則三乘因果。竝得一",
    "X54n0870_005:0196c20": "乘無為之果。下之破立准此可知。言無名者。萬法",
    "X54n0870_005:0196c21": "歸本。各失自相。平等一味。不容異名。非唯即相無",
    "X54n0870_005:0196c22": "相。亦乃即名無名。故云以無所得故。得阿耨菩提。",
    "X54n0870_005:0196c23": "況涅槃也。又前則真俗同一。次則寂照同一。今則",
    "X54n0870_005:0196c24": "心境同一。不見二相。豈容異名也。論如前釋。第四",
    "X54n0870_005:0197a01": "者。次前三也。涅槃無名之論。依主釋。於前五名中。",
    "X54n0870_005:0197a02": "緣會諸法本無理智之異。緣會即本無。故曰一義。",
    "X54n0870_005:0197a03": "△二本文中二。初標章。",
    "X54n0870_005:0197a04": "九折十演者",
    "X54n0870_005:0197a05": "折者屈也。即下九章有名之難辭。演者水長流也。",
    "X54n0870_005:0197a06": "取連續不斷之義。即下十章無名之主義。雖以有",
    "X54n0870_005:0197a07": "名屈折。而無名之旨常通。故曰九折十演。者之一",
    "X54n0870_005:0197a08": "字。牒前標後故。",
    "X54n0870_005:0197a09": "△二正論一十九章。分三。初一章開宗定義。文二。",
    "X54n0870_005:0197a10": "初章名。",
    "X54n0870_005:0197a11": "開宗第一",
    "X54n0870_005:0197a12": "開啟涅槃無名真常之義。為下十八篇所宗。亦猶",
    "X54n0870_005:0197a13": "仲尼談孝。先有開宗明義之章。",
    "X54n0870_005:0197a14": "△二本文中二。初陳宗序意。文二。初陳宗二。初引",
    "X54n0870_005:0197a15": "經總標。",
    "X54n0870_005:0197a16": "無名曰。",
    "X54n0870_005:0197a17": "主者之宗尚。故標其所稱也。",
    "X54n0870_005:0197a18": "經稱有餘涅槃無餘涅槃者。",
    "X54n0870_005:0197a19": "此二涅槃。諸經皆說。餘殘也。煩惱雖盡。而身智未",
    "X54n0870_005:0197a20": "亡曰有餘。至於灰身滅智曰無餘。若定性二乘。從",
    "X54n0870_005:0197a21": "有入無。具此二種。迴心二乘。及一切菩薩。不入無",
    "X54n0870_005:0197a22": "餘。異二乘故。佛應化身。示現具二者。即牒經也。△",
    "X54n0870_005:0197a23": "二依經釋義三。初翻名釋涅槃。",
    "X54n0870_005:0197a24": "秦言無為。亦名滅度。",
    "X54n0870_005:0197b01": "秦朝翻上涅槃。有此二譯。下自釋云。",
    "X54n0870_005:0197b02": "無為者。取乎虗無寂莫。玅絕於有為。",
    "X54n0870_005:0197b03": "虗無寂寞者。真理無聲色也。玅絕者。即有而無也。",
    "X54n0870_005:0197b04": "有為者。三世四相心境諸法也。夫全真之事。雖事",
    "X54n0870_005:0197b05": "相宛然。而即事之真。真常虗寂故。過現未來生住",
    "X54n0870_005:0197b06": "異滅一切有為。本自不生。今亦無滅。無生無滅無",
    "X54n0870_005:0197b07": "去無來無色無聲。顯示此義故。翻曰無為也。故楞",
    "X54n0870_005:0197b08": "伽云。初生即有滅。不為愚者說。又楞嚴云。生滅去",
    "X54n0870_005:0197b09": "來本如來藏。",
    "X54n0870_005:0197b10": "滅度者。言其大患永滅。超度四流。",
    "X54n0870_005:0197b11": "大患者生死也。老子云。吾有大患。為吾有身。四流",
    "X54n0870_005:0197b12": "者。欲有見無明也。華嚴亦說此四。既常漂溺有情",
    "X54n0870_005:0197b13": "故曰流。生死是妄果。四流是妄因。若知生死本真",
    "X54n0870_005:0197b14": "四流常寂。故能滅大患度四流。不歷僧祇。而登玅",
    "X54n0870_005:0197b15": "覺者矣。前是通翻。謂一切有為皆即無為。此約別",
    "X54n0870_005:0197b16": "翻生死煩惱即滅度也。至於凡聖染淨依正等。一",
    "X54n0870_005:0197b17": "一皆可以即平等也。則涅槃義無處不顯。故大唐",
    "X54n0870_005:0197b18": "奘師。翻為圓寂。謂德無不備。障無不盡也。△二就",
    "X54n0870_005:0197b19": "理釋無名。",
    "X54n0870_005:0197b20": "斯蓋是鏡像之所歸。絕稱之幽宅也。",
    "X54n0870_005:0197b21": "斯者指涅槃也。鏡像者。鏡中現像似有實無。幽宅",
    "X54n0870_005:0197b22": "者。聖賢所住深理也。一切有為生死及四流。皆同",
    "X54n0870_005:0197b23": "鏡像之不實。推之不實。則同歸一性。性本平等。故",
    "X54n0870_005:0197b24": "絕差別之稱。乃曰涅槃無名。如百川歸海。各失本",
    "X54n0870_005:0197c01": "名。△三約應顯假名。",
    "X54n0870_005:0197c02": "而曰有餘無餘者。良是出處(上呼)之異號。應物之假名",
    "X54n0870_005:0197c03": "耳。",
    "X54n0870_005:0197c04": "良信也。處居也。從真起化。居處人天。故出現曰。有",
    "X54n0870_005:0197c05": "餘息化曰無餘。信此不虗。皆即真之事也。△二序",
    "X54n0870_005:0197c06": "意。",
    "X54n0870_005:0197c07": "余甞試言之。",
    "X54n0870_005:0197c08": "甞當也。試且也。未敢決言其理。當且議之。△二立",
    "X54n0870_005:0197c09": "義推宗三。初標宗敘義三。初明體超數表。",
    "X54n0870_005:0197c10": "夫涅槃之為道也。",
    "X54n0870_005:0197c11": "此句標所宗。則知所議是無為之至道。又道者所",
    "X54n0870_005:0197c12": "行處也。眾生雖不失。而常背此。聖人雖不取。而常",
    "X54n0870_005:0197c13": "履此。今議聖者所行所證之處故。此句為總。下多",
    "X54n0870_005:0197c14": "句為別。以別釋總。則句句上皆有此句。",
    "X54n0870_005:0197c15": "寂寥虗曠。不可以形名得。",
    "X54n0870_005:0197c16": "深廣不可測也。寂兮無聲。寥兮無色。沖虗故深。曠",
    "X54n0870_005:0197c17": "大故廣。故不可以形名求也。",
    "X54n0870_005:0197c18": "微玅無相。不可以有心知。",
    "X54n0870_005:0197c19": "微玅不可知也。有心知者。解心妄智不能及。",
    "X54n0870_005:0197c20": "超羣有以幽昇。",
    "X54n0870_005:0197c21": "非有也。羣有者。三界二十五有。謂四洲。四惡趣。六",
    "X54n0870_005:0197c22": "欲并梵天。無想。五淨居。四禪。四空處。此二十五處。",
    "X54n0870_005:0197c23": "皆屬有情所居。涅槃非有。故曰幽昇。",
    "X54n0870_005:0197c24": "量太虗而永久。",
    "X54n0870_005:0198a01": "非無也。量比也。太虗常住。體無生滅。道亦如之。故",
    "X54n0870_005:0198a02": "曰永久。",
    "X54n0870_005:0198a03": "隨之弗得其蹤。迎之罔眺其首。",
    "X54n0870_005:0198a04": "弗不也。罔無也。眺見也。隨順者無蹤迹可得。瞻迎",
    "X54n0870_005:0198a05": "者無端首可見。上句則得在於無得。下句見在於",
    "X54n0870_005:0198a06": "無見。無得者方能隨順。無見者乃曰瞻迎。玅在斯",
    "X54n0870_005:0198a07": "矣。",
    "X54n0870_005:0198a08": "六趣不能攝其生。",
    "X54n0870_005:0198a09": "即無生也。天人獄鬼脩羅畜。此六是迷塗生趣。不",
    "X54n0870_005:0198a10": "能攝之。故無生曰道。",
    "X54n0870_005:0198a11": "力負無以化其體。",
    "X54n0870_005:0198a12": "無滅也。力負者。變化之力趨新捨故。故力莫大於",
    "X54n0870_005:0198a13": "無常。不能化真常之玅體故。",
    "X54n0870_005:0198a14": "潢漭惚恍若存若往。",
    "X54n0870_005:0198a15": "積水曰潢。水大曰漭。今但語其深廣。惚恍者不定",
    "X54n0870_005:0198a16": "也。深廣之體。欲言其有心色兩亡。欲言其無幽靈",
    "X54n0870_005:0198a17": "常在。故若存若往。此顯不可思議也。",
    "X54n0870_005:0198a18": "五目不覩其容。二聽不聞其響。",
    "X54n0870_005:0198a19": "肉天慧法佛眼曰五目。左右二耳曰二聽。理絕見",
    "X54n0870_005:0198a20": "聞。故不可覩聽也。",
    "X54n0870_005:0198a21": "冥冥(深也)窈窈。(遠也)誰見誰曉。",
    "X54n0870_005:0198a22": "誰何也。以何為見。以何曉了。",
    "X54n0870_005:0198a23": "彌綸靡所不在。而獨曳於有無之表。",
    "X54n0870_005:0198a24": "彌綸者周徧義。靡無也。曳出也。徧無不在。而獨出",
    "X54n0870_005:0198b01": "有無之外。上句則即一切法。下句離一切相也。然",
    "X54n0870_005:0198b02": "上諸句皆談涅槃玅道。體本如是。文雖似重。義各",
    "X54n0870_005:0198b03": "有理。且別中初句離名相故。第二句絕知解故。三",
    "X54n0870_005:0198b04": "離常情故。四超斷見故。五佛非新得故。六菩薩莫",
    "X54n0870_005:0198b05": "窺故。七八生滅難求敁。九十存亡叵測故。十一十",
    "X54n0870_005:0198b06": "二見聞不及故。十三十四深遠難窮故。十五隨緣",
    "X54n0870_005:0198b07": "普周故。十六體常不變故。如是之義。皆語涅槃。諸",
    "X54n0870_005:0198b08": "佛既以八萬四千塵勞。一一為門。即知有塵沙玅",
    "X54n0870_005:0198b09": "義。今且略談十六句也。△二明比量難求。然法相",
    "X54n0870_005:0198b10": "宗說有三量。一心真見道曰現量。相見道曰比量。",
    "X54n0870_005:0198b11": "比度不真故曰非量。今比之既難。用比則失。失乃",
    "X54n0870_005:0198b12": "成非。是故一切深義。竝曰言語道斷心行處滅。唯",
    "X54n0870_005:0198b13": "現量者可證也。",
    "X54n0870_005:0198b14": "然則(承上也)言之者失其真。",
    "X54n0870_005:0198b15": "語言非是道。用言則失真。",
    "X54n0870_005:0198b16": "知之者反其愚。",
    "X54n0870_005:0198b17": "愚者昧也。道體常寂。如愚知解。非是道存。知失寂",
    "X54n0870_005:0198b18": "滅。",
    "X54n0870_005:0198b19": "有之者乖其性。無之者傷其軀。",
    "X54n0870_005:0198b20": "有無非正道。存之滯二邊。故傷其軀。而乖其性。蓋",
    "X54n0870_005:0198b21": "涅槃體。離此四故。四皆乖失。豈知見之比度也。非",
    "X54n0870_005:0198b22": "謂別有玄道不可四求。△三示現量之所以。",
    "X54n0870_005:0198b23": "所以(由比之不得故也)釋迦掩室於摩竭。",
    "X54n0870_005:0198b24": "釋迦始成道。在摩竭提國阿蘭若法菩提場中。七",
    "X54n0870_005:0198c01": "曰不說法。同掩室也。自受法樂故。或云思惟行因",
    "X54n0870_005:0198c02": "緣行故。今取前義。行滿證圓。現量親證。故無所說。",
    "X54n0870_005:0198c03": "七日之數。或云。一七二七。乃至七七。半年一年。但",
    "X54n0870_005:0198c04": "為見聞隨機。故諸經各異。智論云。佛初成道五七",
    "X54n0870_005:0198c05": "日不說法。法華亦云。三七日中。思惟如是事等。",
    "X54n0870_005:0198c06": "淨名杜口於毗耶。",
    "X54n0870_005:0198c07": "梵云維摩詰。此曰淨名。杜默也。梵云毗耶離。此曰",
    "X54n0870_005:0198c08": "廣嚴。即城名。昔維摩詰。與五千菩薩。在毗耶城室",
    "X54n0870_005:0198c09": "內。共談不二法門。維摩默然無言。文殊讚曰。是真",
    "X54n0870_005:0198c10": "入不二法門。",
    "X54n0870_005:0198c11": "須菩提唱無說以顯道。釋梵絕聽而雨華。",
    "X54n0870_005:0198c12": "大品經。須菩提於巖中晏坐。釋梵雨華為供。善吉",
    "X54n0870_005:0198c13": "曰。空中何以雨華。天曰。我見尊者。善說般若波羅",
    "X54n0870_005:0198c14": "蜜。曰我於般若未曾說一字。天曰。尊者無說。我乃",
    "X54n0870_005:0198c15": "無聞。無說無聞。是真說般若波羅蜜。又復雨華。上",
    "X54n0870_005:0198c16": "所顯者。初則果佛無說。次則菩薩無說。三則二乘",
    "X54n0870_005:0198c17": "無說。四則天人無說。是知證之則聖凡皆爾。背之",
    "X54n0870_005:0198c18": "則比度皆非。故引四事以證。廣在諸經。",
    "X54n0870_005:0198c19": "斯皆理為神御。故口以之而默。豈曰無辯。辯所不能",
    "X54n0870_005:0198c20": "言也。",
    "X54n0870_005:0198c21": "神者不測之智也。御著控也。理當以智御。故口默",
    "X54n0870_005:0198c22": "也。豈為無辯。辯才不能及此矣。此結成唯現量可",
    "X54n0870_005:0198c23": "到。非比度可解。△二引教推窮二。初引教明深。",
    "X54n0870_005:0198c24": "經云真解脫者。",
    "X54n0870_005:0199a01": "解脫是涅槃之一德。權教三乘。皆具解脫離縛之",
    "X54n0870_005:0199a02": "義。今一乘三德。簡異於彼。故云真。舉一即三故。但",
    "X54n0870_005:0199a03": "云解脫。",
    "X54n0870_005:0199a04": "離於言數寂滅永安。",
    "X54n0870_005:0199a05": "言詮數量不及。故曰離言數。生滅滅已故曰寂滅。",
    "X54n0870_005:0199a06": "真常不動故曰永安。上總。下別釋。",
    "X54n0870_005:0199a07": "無始無終。",
    "X54n0870_005:0199a08": "釋上寂滅義。即樂德。寂滅為樂故。",
    "X54n0870_005:0199a09": "不晦不明不寒不暑。",
    "X54n0870_005:0199a10": "體非晦明寒暑故。數量不能及故。釋上離數義。即",
    "X54n0870_005:0199a11": "我德。自在故。",
    "X54n0870_005:0199a12": "湛若虗空。",
    "X54n0870_005:0199a13": "水澄曰湛。故不動如虗空。溥徧常住。釋上永安義。",
    "X54n0870_005:0199a14": "即常德也。",
    "X54n0870_005:0199a15": "無名無說。",
    "X54n0870_005:0199a16": "體本無名故無說。釋上離言義。即淨德。離言偏過",
    "X54n0870_005:0199a17": "非故。未見涅槃經文。理必如此。",
    "X54n0870_005:0199a18": "論曰(衍論)涅槃非有(有即乖性)亦復非無(無即傷軀)言語道斷(言即",
    "X54n0870_005:0199a19": "失真)心行處滅(知即反愚)。",
    "X54n0870_005:0199a20": "文竝可見。△二推窮顯玅二。初總釋。",
    "X54n0870_005:0199a21": "尋夫經論之作。豈虗構哉。",
    "X54n0870_005:0199a22": "作立也。構成也。推究經論。皆以義立文。豈虗成立",
    "X54n0870_005:0199a23": "而無詮表耶。",
    "X54n0870_005:0199a24": "果有其所以不有。不可得而有。有其所以不無。不可",
    "X54n0870_005:0199b01": "得而無。",
    "X54n0870_005:0199b02": "果者決定義。尋其涅槃玅體。定非有無。故不可以",
    "X54n0870_005:0199b03": "有無名數而得也。非有無之所以。下自推釋。△二",
    "X54n0870_005:0199b04": "推釋。",
    "X54n0870_005:0199b05": "何者。",
    "X54n0870_005:0199b06": "有何所以。下釋。",
    "X54n0870_005:0199b07": "本之有境則五陰永滅。",
    "X54n0870_005:0199b08": "本者推求義。五陰者色受想行識也。此五覆法身",
    "X54n0870_005:0199b09": "真理。故曰五陰。即有為色心二事。既五陰即寂滅。",
    "X54n0870_005:0199b10": "方曰涅槃。則不可以涅槃為有也。",
    "X54n0870_005:0199b11": "推之無鄉則幽靈不竭。",
    "X54n0870_005:0199b12": "幽靈不竭者。寂寂惺惺之體無窮。故不可曰無。",
    "X54n0870_005:0199b13": "幽靈不竭則抱一湛然。五陰永滅則萬累都捐。",
    "X54n0870_005:0199b14": "抱一湛然者。兩手相合曰抱。合抱則同一。湛然者",
    "X54n0870_005:0199b15": "不變也。此幽靈不竭之體。理智不二。始終不改故。",
    "X54n0870_005:0199b16": "萬累都捐者。一切塵勞門。總曰萬累。捐者棄也。即",
    "X54n0870_005:0199b17": "事而真故。萬累當體都息矣。",
    "X54n0870_005:0199b18": "萬累都捐故。與道通洞。",
    "X54n0870_005:0199b19": "洞者達也。事與理同。故曰與道通洞。",
    "X54n0870_005:0199b20": "抱一湛然故。神而無功。",
    "X54n0870_005:0199b21": "不測之體絕二相故。故無能所修證之功。以能修",
    "X54n0870_005:0199b22": "能證即所修所證故。修而無修。證而無證等也。",
    "X54n0870_005:0199b23": "神而無功故。至功常存。",
    "X54n0870_005:0199b24": "以無修無證。無因無果。同真際等法性。故曰至功",
    "X54n0870_005:0199c01": "常存。",
    "X54n0870_005:0199c02": "與道通洞故。沖而不改。",
    "X54n0870_005:0199c03": "沖者虗也。由沖虗常不改故。即塵勞而道體通達。",
    "X54n0870_005:0199c04": "故淨名曰。菩薩行於非道。是為通達佛道。",
    "X54n0870_005:0199c05": "沖而不改。不可為有。",
    "X54n0870_005:0199c06": "道體不改沖虗。焉可曰有也。",
    "X54n0870_005:0199c07": "至功常存。不可為無。",
    "X54n0870_005:0199c08": "平等至功。豎貫三際。橫及十方。豈曰無也。由上義",
    "X54n0870_005:0199c09": "故。經論皆謂涅槃玅體。非心言有無可得者。故非",
    "X54n0870_005:0199c10": "虗構也。△三結示深玄。文三。初結難測。",
    "X54n0870_005:0199c11": "然則(總承前義)有無絕於內。(離性相也)稱(去)謂淪於外。(離名言也)視",
    "X54n0870_005:0199c12": "聽之所不暨。",
    "X54n0870_005:0199c13": "暨及也。體超名相。非聲非色。故視聽不及。",
    "X54n0870_005:0199c14": "四空之所昏昧。",
    "X54n0870_005:0199c15": "外道所修四空定。謂空無邊。識無邊。無所有。非非",
    "X54n0870_005:0199c16": "想。妄計為究竟。於此玅道迷而不知。故曰昏昧。△",
    "X54n0870_005:0199c17": "二結平等。",
    "X54n0870_005:0199c18": "恬焉而夷。怕焉而泰。",
    "X54n0870_005:0199c19": "恬怕者。心之寂靜。夷平也。泰通也。涅槃玅心平等",
    "X54n0870_005:0199c20": "通達。無所不在故。",
    "X54n0870_005:0199c21": "九流於是乎交歸。",
    "X54n0870_005:0199c22": "九流者。欲界一地為一流。上二界八地為八流。九",
    "X54n0870_005:0199c23": "類雖殊。理唯一致。故曰交歸。故會色歸空。歸是即",
    "X54n0870_005:0199c24": "義。",
    "X54n0870_005:0200a01": "眾聖於是乎冥會。",
    "X54n0870_005:0200a02": "眾聖者。三乘人也。冥會者契合也。三乘同歸一佛",
    "X54n0870_005:0200a03": "乘。一佛乘者無為滅度。故曰於是冥會也。以九流",
    "X54n0870_005:0200a04": "對眾聖。聖凡同體。故曰平等也。△三結超情。",
    "X54n0870_005:0200a05": "斯乃希夷之境。太玄之鄉。",
    "X54n0870_005:0200a06": "老子有希夷義。即無聲色也。楊子有太玄義。玄者",
    "X54n0870_005:0200a07": "黑也。黑故無異見。即不可測也。況玄之又玄曰太",
    "X54n0870_005:0200a08": "玄耶。今惜語。涅槃玅道。既非思議所得。故曰太玄",
    "X54n0870_005:0200a09": "之鄉也。",
    "X54n0870_005:0200a10": "而欲以有無題牓。標其方域。而語其神道者。不亦邈",
    "X54n0870_005:0200a11": "哉。",
    "X54n0870_005:0200a12": "題牓謂書題牓示。皆詮名也。邈遠也。此破三乘異",
    "X54n0870_005:0200a13": "見。既不能即事契真。乃謂實有有餘無餘名之與",
    "X54n0870_005:0200a14": "相。以為涅槃者。皆以書題牓示。標指生滅方域。語",
    "X54n0870_005:0200a15": "論玅道。迷之甚遠也。論主既欲返權順實。理當如",
    "X54n0870_005:0200a16": "此也。",
    "X54n0870_005:0200a17": "△後一十八章。問答推窮。合為九重。開解行證之",
    "X54n0870_005:0200a18": "次第。大分為三。初三就真應明等解。次四對三乘",
    "X54n0870_005:0200a19": "顯等行。後二就人法示等證。初中三重。一真應異",
    "X54n0870_005:0200a20": "同辯。文二。初敘應疑真問。文二。初章名。",
    "X54n0870_005:0200a21": "覈體第二",
    "X54n0870_005:0200a22": "覈責也。前云有無絕於內。稱謂淪於外。故今執示",
    "X54n0870_005:0200a23": "現生滅之相。責覈推究涅槃真體何以絕有無名",
    "X54n0870_005:0200a24": "相也。此據人天二乘所見。應化為實。故疑真身。何",
    "X54n0870_005:0200b01": "以離名絕相。",
    "X54n0870_005:0200b02": "△二正問中二。初序問。",
    "X54n0870_005:0200b03": "有名曰。",
    "X54n0870_005:0200b04": "難者所謂涅槃必有名相可得。故標有名為難者",
    "X54n0870_005:0200b05": "之辭。",
    "X54n0870_005:0200b06": "夫名號不虗生。",
    "X54n0870_005:0200b07": "名因相有。",
    "X54n0870_005:0200b08": "稱(平聲)謂不自起。",
    "X54n0870_005:0200b09": "稱說言謂必由名起。故不自然。此上是汎敘。",
    "X54n0870_005:0200b10": "經稱有餘涅槃無餘涅槃者。(即前經)蓋是返本之真名。",
    "X54n0870_005:0200b11": "神道之玅稱者也。",
    "X54n0870_005:0200b12": "返者歸也。由聖人歸本證神玅不測之道。是此有",
    "X54n0870_005:0200b13": "無二涅槃。故經文立此名稱也。然今有名者。陳相",
    "X54n0870_005:0200b14": "致問。蓋以二乘所見。應化為真。未達真身畢竟寂",
    "X54n0870_005:0200b15": "滅。報體相續長時。故執示現生滅之身。已為返本",
    "X54n0870_005:0200b16": "真實。則知向下所說。但認化身示成正覺。以為大",
    "X54n0870_005:0200b17": "覺法身圓滿。故說因果行相。正符小教。雖以法報。",
    "X54n0870_005:0200b18": "標名釋義。多論化相。此意為欲破二乘及諸凡夫",
    "X54n0870_005:0200b19": "執化為真。令達真化不一不二之旨耳。",
    "X54n0870_005:0200b20": "請試陳之。",
    "X54n0870_005:0200b21": "此句是無名者問曰。試且陳之。行相如何耶。△二",
    "X54n0870_005:0200b22": "立問中三。初陳有餘相。文二。初牒名述相中三。初",
    "X54n0870_005:0200b23": "牒名。",
    "X54n0870_005:0200b24": "有餘者。",
    "X54n0870_005:0200c01": "△二述相有五。初果德已圓相。",
    "X54n0870_005:0200c02": "謂如來。",
    "X54n0870_005:0200c03": "應身如來也。謂從如實道。來應眾生。",
    "X54n0870_005:0200c04": "大覺。",
    "X54n0870_005:0200c05": "自他覺滿故。",
    "X54n0870_005:0200c06": "始興。",
    "X54n0870_005:0200c07": "三十四心。斷三界九地惑盡。於金剛座上木菩提",
    "X54n0870_005:0200c08": "樹下。初成正覺時。",
    "X54n0870_005:0200c09": "法身初建。",
    "X54n0870_005:0200c10": "即戒定慧解脫解脫知見五分法身初圓也。即八",
    "X54n0870_005:0200c11": "相成道丈六之身。具三十二相八十種好。二乘既",
    "X54n0870_005:0200c12": "認此以為真佛。故今標指之。",
    "X54n0870_005:0200c13": "澡八解之清流。憩七覺之茂林。",
    "X54n0870_005:0200c14": "八解者八解脫。大品云。一內有相外觀色。二內無",
    "X54n0870_005:0200c15": "色相外觀色。三淨解脫。四空處定。五識處定。六無",
    "X54n0870_005:0200c16": "所有處定。七非非想處定。八滅受想定。此八有斷",
    "X54n0870_005:0200c17": "惑之能故。如清流有浣濯之用。佛已澡之。故得上",
    "X54n0870_005:0200c18": "法身初建也。憩息也。七覺者即七覺分。一擇法。二",
    "X54n0870_005:0200c19": "精進。三念。四定。五喜。六捨。七除。一一有覺分之言。",
    "X54n0870_005:0200c20": "或曰覺支。即菩提分法。共成覺道故。如園林秀茂。",
    "X54n0870_005:0200c21": "佛已憩其中也。故得上大覺始興也。此二義。多用",
    "X54n0870_005:0200c22": "淨名。彼云八解之浴池。定水湛然滿。布以七淨華。",
    "X54n0870_005:0200c23": "浴此無垢人。△二因行已滿相。",
    "X54n0870_005:0200c24": "積萬善於曠劫。",
    "X54n0870_005:0201a01": "小乘亦說。菩薩成佛。定滿三僧祇。修有漏四波羅",
    "X54n0870_005:0201a02": "蜜。及百劫修相好等。皆曠劫積善也。",
    "X54n0870_005:0201a03": "蕩無始之遺塵。",
    "X54n0870_005:0201a04": "直至菩提樹下。三千四心。一時斷惑。遺棄也。塵以",
    "X54n0870_005:0201a05": "坌污為義。即明見修煩惱。是無始可棄之塵垢。盡",
    "X54n0870_005:0201a06": "故今曰蕩也。即知小乘所說。前三僧祇。但是伏惑。",
    "X54n0870_005:0201a07": "直至菩提樹下。方有斷義。若約始教菩薩。則金剛",
    "X54n0870_005:0201a08": "心斷種義耳。",
    "X54n0870_005:0201a09": "三明鏡於內。神光照於外。",
    "X54n0870_005:0201a10": "天眼知現在。宿命知過去。漏盡知未來。曰三明。由",
    "X54n0870_005:0201a11": "內證根本。外發後得。故有三明神光外照也。此則",
    "X54n0870_005:0201a12": "智行滿。",
    "X54n0870_005:0201a13": "結僧那於始心。終大悲以赴難。",
    "X54n0870_005:0201a14": "僧那是梵語。此云四弘誓願。即煩惱願斷。法門願",
    "X54n0870_005:0201a15": "學。佛道願成。眾生願度。前三是智。後一是悲。悲智",
    "X54n0870_005:0201a16": "願三即菩提體。始結四心。雙行二行。自行已滿。利",
    "X54n0870_005:0201a17": "他無窮。故大悲終心。長時赴難。填度生願故也。此",
    "X54n0870_005:0201a18": "則願行也。",
    "X54n0870_005:0201a19": "仰攀玄根。俯提弱喪。",
    "X54n0870_005:0201a20": "上句智窮深理。故曰玄根。下句悲濟羣生。故提弱",
    "X54n0870_005:0201a21": "喪。弱謂劣機。即樂小法者。喪謂喪失。即三界眾生。",
    "X54n0870_005:0201a22": "此釋上四心。不過此二故也。",
    "X54n0870_005:0201a23": "超邁三域。獨蹈大方。",
    "X54n0870_005:0201a24": "超邁三域者。出三界也。獨蹈大方者。已成佛道。不",
    "X54n0870_005:0201b01": "共二乘。故云獨蹈。上句則報超三界。下句則果異",
    "X54n0870_005:0201b02": "二乘。△三利他益物相。",
    "X54n0870_005:0201b03": "啟八正之平路。坥眾庶之夷途。",
    "X54n0870_005:0201b04": "啟開也。八正則八正道。大品云。正見。正思惟。正語。",
    "X54n0870_005:0201b05": "正業。正命。正精進。正念。正定。此是三乘出離正道。",
    "X54n0870_005:0201b06": "故曰平路。坦平也。眾庶者不一之稱。夷途者斷常",
    "X54n0870_005:0201b07": "二邊邪見也。今以八正道。為平等之正路。平眾生",
    "X54n0870_005:0201b08": "之異見。同歸正道故。",
    "X54n0870_005:0201b09": "騁六通之神驥。",
    "X54n0870_005:0201b10": "騁奔也。即馳驟義。六通者。三明外更加二天耳三",
    "X54n0870_005:0201b11": "他心五如意。後得自有曰三明。赴他有六通。天耳",
    "X54n0870_005:0201b12": "察聲故。他心知他心行故。如意速疾而往故。神驥",
    "X54n0870_005:0201b13": "者。健行千里馬也。聖人六通赴機疾速。如神驥之",
    "X54n0870_005:0201b14": "奔騁。此明大悲願力利他無處不周也。",
    "X54n0870_005:0201b15": "乘五衍之安車。",
    "X54n0870_005:0201b16": "乘運也。衍者梵音。此云乘。即五乘為五衍也。三乘",
    "X54n0870_005:0201b17": "外加人天乘。安車者。安處車乘也。以六通神驥。運",
    "X54n0870_005:0201b18": "五乘安車。即皆令出離三塗及三界故。",
    "X54n0870_005:0201b19": "至於出生入死。與物推移。道無不洽。德無不施。",
    "X54n0870_005:0201b20": "洽霑也。出入生死界中。隨順五道。示現受身。無為",
    "X54n0870_005:0201b21": "道德。悉施眾生。如春澤普滋。此結利他事也。△四",
    "X54n0870_005:0201b22": "二智常行相。",
    "X54n0870_005:0201b23": "窮化母之始物。極玄樞之玅用。",
    "X54n0870_005:0201b24": "此明後得智達俗。化母者因緣也。一切事法。皆由",
    "X54n0870_005:0201c01": "因緣。從無而有。故因與緣為物之始。玄樞者俗智",
    "X54n0870_005:0201c02": "也。爾雅曰。制扇以附門傍者曰樞。有動運義。以喻",
    "X54n0870_005:0201c03": "智有照用。簡異邪智。故曰樞樞玅用。極智用以窮",
    "X54n0870_005:0201c04": "事也。",
    "X54n0870_005:0201c05": "廓虗宇於無疆。耀薩雲於幽燭。",
    "X54n0870_005:0201c06": "此明根本智達理。廓徹也。虗宇者。真理虗寂絕邊",
    "X54n0870_005:0201c07": "疆故。薩雲是梵語。具云薩雲若。此云一切智。即真",
    "X54n0870_005:0201c08": "智也。耀燭皆照義。以根本智。燭幽深理也。△五將",
    "X54n0870_005:0201c09": "欲示寂相。",
    "X54n0870_005:0201c10": "將絕眹於九止。永淪太虗。",
    "X54n0870_005:0201c11": "欲絕未絕故云將絕。眹者化迹。九止即前九類。是",
    "X54n0870_005:0201c12": "生靈止處。聖人示現欲息。息同太虗。",
    "X54n0870_005:0201c13": "而有餘緣不盡。餘迹不泯。業報猶魂。聖智尚存。",
    "X54n0870_005:0201c14": "緣不盡。即殘機未了。迹不泯。即化身未息。此是無",
    "X54n0870_005:0201c15": "漏業報所招。尚有神魂聖智存。此赴應故也。△三",
    "X54n0870_005:0201c16": "結名。",
    "X54n0870_005:0201c17": "此有餘涅槃也。",
    "X54n0870_005:0201c18": "結相就名也。△二引經證成。",
    "X54n0870_005:0201c19": "經云。陶冶塵滓如鍊真金。萬累都盡而靈覺獨存。",
    "X54n0870_005:0201c20": "先喻後法。鍊金之法。陶汰溶冶。滓鑛盡則真金現。",
    "X54n0870_005:0201c21": "修行證性理亦如之。定慧雙修二障盡則靈覺顯。",
    "X54n0870_005:0201c22": "靈覺身智即有餘也。△二陳無餘相中二。初牒名",
    "X54n0870_005:0201c23": "述相三。初牒名。",
    "X54n0870_005:0201c24": "無餘者。",
    "X54n0870_005:0202a01": "△二述相中二。初總陳。",
    "X54n0870_005:0202a02": "謂至人教緣都訖。靈照永滅。廓爾無眹。故曰無餘。",
    "X54n0870_005:0202a03": "教化也。訖畢也。靈照智也。廓空也。化相隨緣已畢。",
    "X54n0870_005:0202a04": "智照亦滅。身智既泯故。空廓無眹曰無餘。即八相",
    "X54n0870_005:0202a05": "中。入涅槃相也。△二別陳中四。初徵釋所因。",
    "X54n0870_005:0202a06": "何則(何以至人滅身智耶)夫大患莫若於有身。故滅身以歸無。",
    "X54n0870_005:0202a07": "老子云。吾有大患。為吾有身。今借彼語。大患者。分",
    "X54n0870_005:0202a08": "段變易二種生死有身故有。故今滅身則大患永",
    "X54n0870_005:0202a09": "離。",
    "X54n0870_005:0202a10": "勞勤莫先於有智。故絕智以淪虗。",
    "X54n0870_005:0202a11": "勞勤者。斷惑證理。棄妄求真行。一切淨行。皆策勤",
    "X54n0870_005:0202a12": "勞苦。由智故有。故今絕智則勞勤永息。二乘厭於",
    "X54n0870_005:0202a13": "人天起行實有如此故。滅身智以求寂滅。",
    "X54n0870_005:0202a14": "然則智以形倦。形以智勞。輪轉脩途。疲而弗已。",
    "X54n0870_005:0202a15": "智因形故。有生死之倦。形因智故。有損益之勞。脩",
    "X54n0870_005:0202a16": "途者。長途三界六道宛轉。無始皆由。身智互牽。轉",
    "X54n0870_005:0202a17": "而不息。△二引證因起。",
    "X54n0870_005:0202a18": "經曰智為雜毒。形為桎梏。",
    "X54n0870_005:0202a19": "毒藥能損身。喻之如智。則形以智勞桎梏者山海",
    "X54n0870_005:0202a20": "經云桎其足梏其手即械縛也。喻之如形。則智以",
    "X54n0870_005:0202a21": "形倦。",
    "X54n0870_005:0202a22": "淵默以之而遼。患難以之而起。",
    "X54n0870_005:0202a23": "淵默即無餘涅槃。由有身智故。遠於無餘。患難從",
    "X54n0870_005:0202a24": "生也。△三正明滅相。",
    "X54n0870_005:0202b01": "所以至人。灰身滅智。捐形絕慮。",
    "X54n0870_005:0202b02": "二乘不了化相示現。執為真實故。說佛身實有生",
    "X54n0870_005:0202b03": "滅。為破此執。特有斯問。灰身者。化火焚灰故。捐形",
    "X54n0870_005:0202b04": "滅智者。真俗智滅故絕慮。",
    "X54n0870_005:0202b05": "內無機照之勤。",
    "X54n0870_005:0202b06": "機智也。滅智故無勤勞。",
    "X54n0870_005:0202b07": "外息大患之本。",
    "X54n0870_005:0202b08": "捐形故大患無本。",
    "X54n0870_005:0202b09": "超然與羣有永分。渾爾與太虗同體。",
    "X54n0870_005:0202b10": "羣有。三界二十五有身心滅故。超越羣有。同太虗",
    "X54n0870_005:0202b11": "空。此明色心滅。",
    "X54n0870_005:0202b12": "寂焉無聞。怕爾無兆。冥冥長往。莫知所之。",
    "X54n0870_005:0202b13": "無聲曰寂。涅槃經云。寂然無聲便般涅槃也。怕爾",
    "X54n0870_005:0202b14": "無兆者。滅聲色故。但見冥寂。不可測其所往。△四",
    "X54n0870_005:0202b15": "引喻以況。",
    "X54n0870_005:0202b16": "其猶燈盡火滅。膏明俱竭。",
    "X54n0870_005:0202b17": "燈盡則火性滅。膏油竭喻身滅。光明竭喻智滅。△",
    "X54n0870_005:0202b18": "三結名。",
    "X54n0870_005:0202b19": "此無餘涅槃也。",
    "X54n0870_005:0202b20": "△二引經證成。",
    "X54n0870_005:0202b21": "經云。五陰永盡譬如燈滅。",
    "X54n0870_005:0202b22": "由此故。立無餘之名也。△三雙結正難文二。初雙",
    "X54n0870_005:0202b23": "結有無。",
    "X54n0870_005:0202b24": "然則有餘可以有稱(去)無餘可以無名。",
    "X54n0870_005:0202c01": "皆謂相上各可以立名也。",
    "X54n0870_005:0202c02": "無名立則宗虗者。欣尚於沖默。有稱生則懷德者。彌",
    "X54n0870_005:0202c03": "仰於聖功。",
    "X54n0870_005:0202c04": "顯立名之益。宗虗者。即趣寂之人故。欣尚沖默。懷",
    "X54n0870_005:0202c05": "德者。則大悲之人故。仰慕有餘功行。各從所尚。而",
    "X54n0870_005:0202c06": "有進修也。",
    "X54n0870_005:0202c07": "斯乃典誥之所垂文。先聖之所軌轍。",
    "X54n0870_005:0202c08": "名出勝鬘及諸經。故曰典誥。軌轍者。軌則途轍。皆",
    "X54n0870_005:0202c09": "證此二涅槃故也。△二牒前正難中四。初牒前難。",
    "X54n0870_005:0202c10": "而曰有無絕於內。稱謂淪於外。視聽之所不暨。四空",
    "X54n0870_005:0202c11": "之所昏昧。",
    "X54n0870_005:0202c12": "牒前也。下難云。",
    "X54n0870_005:0202c13": "使夫懷德者自絕。宗虗者靡託。",
    "X54n0870_005:0202c14": "靡無也。因聞涅槃。絕有無故。懷有餘者絕趣向。宗",
    "X54n0870_005:0202c15": "虗寂者無歸託。△二舉喻難。",
    "X54n0870_005:0202c16": "無異杜耳目於胎殻。掩玄象於霄外。而責宮商之異。",
    "X54n0870_005:0202c17": "辨玄素之殊者也。",
    "X54n0870_005:0202c18": "杜耳目於胎殻。即前視聽不暨也。掩玄象於霄外。",
    "X54n0870_005:0202c19": "即前四空之所。昏昧玄象。即四空天。掩閉霄外四。",
    "X54n0870_005:0202c20": "空天。即昏昧不顯也。責者問也。宮商則五音之二。",
    "X54n0870_005:0202c21": "玄黑也。素白也。則五色之二。責宮商者。要知五音",
    "X54n0870_005:0202c22": "清濁之異。辨玄素者。要別五色。黑白有殊。此則必",
    "X54n0870_005:0202c23": "有見聞之處。即前所謂九流交歸。眾聖冥會。必有",
    "X54n0870_005:0202c24": "歸會之處。此喻意謂涅槃既絕視聽。又非四空。如",
    "X54n0870_005:0203a01": "何令九流眾聖歸趣耶。似杜絕耳目。而欲問五音",
    "X54n0870_005:0203a02": "清濁。辨五色殊異。豈有此理也。△三詰責難。",
    "X54n0870_005:0203a03": "子徒知遠(句)推至人於有無之表。高韻絕唱於形名",
    "X54n0870_005:0203a04": "之外。而論旨竟莫知所歸。幽途故自蘊而未顯。",
    "X54n0870_005:0203a05": "子者。男子之通稱。召無名者也。徒虗也。知理不諦",
    "X54n0870_005:0203a06": "故為虗知。但以高絕才韻。推涅槃出有。無唱玅道。",
    "X54n0870_005:0203a07": "超形名而不知旨無所歸矣。涅槃幽途。自此蘊藏",
    "X54n0870_005:0203a08": "而不顯。△四結無益。",
    "X54n0870_005:0203a09": "靜思幽尋寄懷無所。",
    "X54n0870_005:0203a10": "難者靜心幽尋前章也。寄懷者。解心無所寄託。",
    "X54n0870_005:0203a11": "豈所謂朗大明於冥室。奏玄響於無聞者哉。",
    "X54n0870_005:0203a12": "大明即二相。玄響即二名。冥室是不見二相。無聞",
    "X54n0870_005:0203a13": "是不聞二名眾生。既無見聞之益故。宜表示之。令",
    "X54n0870_005:0203a14": "其熏善種。既泯絕名相。豈能示之以真相。奏之以",
    "X54n0870_005:0203a15": "真名耶。",
    "X54n0870_005:0203a16": "△二真應異同答。文中二。初章名。",
    "X54n0870_005:0203a17": "位體第三",
    "X54n0870_005:0203a18": "位次也。則應化之相。示生示滅。從有而無位次。如",
    "X54n0870_005:0203a19": "是體依也。涅槃玅性。本無名相。為萬法所依曰體。",
    "X54n0870_005:0203a20": "然即體之位。全真而起故。有出現入滅位次。即位",
    "X54n0870_005:0203a21": "之體全應。而顯本絕去來之形名。前難者。執化相",
    "X54n0870_005:0203a22": "以為真佛故。以名相有無難。前章絕名相之體。今",
    "X54n0870_005:0203a23": "先令達真應。假實不同。然後示化位。即體故曰位",
    "X54n0870_005:0203a24": "體。",
    "X54n0870_005:0203b01": "△二正答三。初敘難非真二。初翻前疑二。初破前",
    "X54n0870_005:0203b02": "疑。",
    "X54n0870_005:0203b03": "無名曰有餘無餘者。蓋是涅槃之外稱。應物之假名",
    "X54n0870_005:0203b04": "耳。",
    "X54n0870_005:0203b05": "前云返本真名神道玅稱。蓋不達示現耳。今直破",
    "X54n0870_005:0203b06": "之也。△二遣前執。",
    "X54n0870_005:0203b07": "而存稱(去)謂者封名。志器象者耽形。",
    "X54n0870_005:0203b08": "存執也。志慕也。封亦執也。耽著也。此四雖言別意",
    "X54n0870_005:0203b09": "同。蓋不了聖人示現名相。而執名稱言謂以為真。",
    "X54n0870_005:0203b10": "慕形器色象以為實。此則不了依他故起徧計。而",
    "X54n0870_005:0203b11": "不知情有理無耳。",
    "X54n0870_005:0203b12": "名也極於題目。形也盡於方圓。方圓有所不寫題目",
    "X54n0870_005:0203b13": "有所不傳。",
    "X54n0870_005:0203b14": "題目者。書題名目也。涅槃真體本絕名相故。方圓",
    "X54n0870_005:0203b15": "不能圖寫。題目不能傳說。下責云。",
    "X54n0870_005:0203b16": "焉可以名於無名。而形於無形者哉。",
    "X54n0870_005:0203b17": "△二示真應。文二。初明應化非真。",
    "X54n0870_005:0203b18": "難序云有餘無餘者。信是權寂致教之本意。亦是如",
    "X54n0870_005:0203b19": "來隱顯之誠迹也。",
    "X54n0870_005:0203b20": "難者所陳。二涅槃相者是如來。為執無者。顯現有",
    "X54n0870_005:0203b21": "餘權相。為執有者。隱現無餘寂相。致立教化之意。",
    "X54n0870_005:0203b22": "誠實之事迹耳。此明應化下顯非真。",
    "X54n0870_005:0203b23": "但未是玄寂絕言之幽致。",
    "X54n0870_005:0203b24": "玄寂幽致者。是即事而真。有無雙寂。顯上權寂。非",
    "X54n0870_005:0203c01": "此玄寂也。",
    "X54n0870_005:0203c02": "又非至人環中之玅術耳。",
    "X54n0870_005:0203c03": "環中者。空處也。術法也。至人所證微妙至寂之道。",
    "X54n0870_005:0203c04": "雖離一切相。而即一切法。隱顯二相。非此玅術也。",
    "X54n0870_005:0203c05": "△二示正觀真體。",
    "X54n0870_005:0203c06": "子獨不聞正觀之說歟。",
    "X54n0870_005:0203c07": "召有名者。曰子經有正觀之說。何獨不聞。",
    "X54n0870_005:0203c08": "維摩詰言。我觀如來。",
    "X54n0870_005:0203c09": "見阿閦佛品。世尊問曰。汝以何等觀如來耶。此即",
    "X54n0870_005:0203c10": "答文。彼有多句。今此略引維摩。以中道觀。觀第一",
    "X54n0870_005:0203c11": "義諦真身如來也。如謂真如。來而無來。故曰如來。",
    "X54n0870_005:0203c12": "無始無終。",
    "X54n0870_005:0203c13": "彼云前際不來。後際不去。今亦不住前際寂滅故",
    "X54n0870_005:0203c14": "無始。後際寂滅故無終。則中間寂滅故無住。即三",
    "X54n0870_005:0203c15": "際而無三相故。無始終也。",
    "X54n0870_005:0203c16": "六入已過三界已出。",
    "X54n0870_005:0203c17": "彼云。六入無積。眼耳鼻舌身心已過。謂真身寥廓。",
    "X54n0870_005:0203c18": "不可以根識塵六積聚處所攝也。又非欲色無色",
    "X54n0870_005:0203c19": "界地所收。",
    "X54n0870_005:0203c20": "不在方不離方。非有為非無為。",
    "X54n0870_005:0203c21": "方所也。法性無住故不在也。無處不全故不離也。",
    "X54n0870_005:0203c22": "為者造作義。體非新生。不由修得故。非有為不似",
    "X54n0870_005:0203c23": "太虗色。外別有空豁之體。故非無為。",
    "X54n0870_005:0203c24": "不可以識識。不可以智知。",
    "X54n0870_005:0204a01": "緣慮不到其體故。不可以識識。五眼不見其形故。",
    "X54n0870_005:0204a02": "不可以智知。",
    "X54n0870_005:0204a03": "無言無說心行處滅。",
    "X54n0870_005:0204a04": "彼云。不可以一切言說分別顯示。蓋為言說詮表。",
    "X54n0870_005:0204a05": "心識分別。皆不及故。",
    "X54n0870_005:0204a06": "以此觀者乃名正觀。以他觀者非見佛也。",
    "X54n0870_005:0204a07": "彼云。名為邪觀。此者前諸義也。他者即始終六入",
    "X54n0870_005:0204a08": "三界有無等相。本覺真體。當以中道正觀。而契不",
    "X54n0870_005:0204a09": "可以有無邪觀。即知有名者。邪觀未正。但認應化",
    "X54n0870_005:0204a10": "虗相。豈見真常佛體。△二正明位體三。初標宗顯",
    "X54n0870_005:0204a11": "義文二。初標宗中三。初引經。",
    "X54n0870_005:0204a12": "放光云佛。",
    "X54n0870_005:0204a13": "此云覺。法相教說。佛有三身。謂法報化。約理為法",
    "X54n0870_005:0204a14": "身。約智用為報身。約事用為化身。又報身有二。自",
    "X54n0870_005:0204a15": "受用他受用。終教合之為二。以自受用報合法為",
    "X54n0870_005:0204a16": "真身。他受用合化為應身雖說二身。而不一不二。",
    "X54n0870_005:0204a17": "以實教理智體用。雖有二義。而無二體。以始覺合",
    "X54n0870_005:0204a18": "本為真。全真起用為應。前難者。但執丈六化身。以",
    "X54n0870_005:0204a19": "為真佛。尚未知自報相續無窮。況法性真身湛然",
    "X54n0870_005:0204a20": "常住也。今但引經立實。以明不二之真佛。則權義",
    "X54n0870_005:0204a21": "自破疑執自除矣。",
    "X54n0870_005:0204a22": "如虗空。",
    "X54n0870_005:0204a23": "喻也。虗空有三義。橫徧故。豎窮故。含容故。真身徧",
    "X54n0870_005:0204a24": "一切處。窮三際時。具河沙淨功德故。",
    "X54n0870_005:0204b01": "無去無來。",
    "X54n0870_005:0204b02": "離有餘無餘去來相故。此上明真體也。下辨位。",
    "X54n0870_005:0204b03": "應緣而現無有方所。",
    "X54n0870_005:0204b04": "全真之應隨緣而現。應以佛身得度者。而現佛身。",
    "X54n0870_005:0204b05": "乃至三乘天人八部等品類。無有方所。良由大悲",
    "X54n0870_005:0204b06": "願力。稱法性故。隨一一根緣。現無方大用也。△二",
    "X54n0870_005:0204b07": "釋意。",
    "X54n0870_005:0204b08": "然則(承上經意)聖人之在天下也。",
    "X54n0870_005:0204b09": "此句總牒也。既曰全真而應。觸事皆真。則聖人無",
    "X54n0870_005:0204b10": "處不周。此語亦用繫辭。彼云。寂然不動感。而遂通",
    "X54n0870_005:0204b11": "天下之故。",
    "X54n0870_005:0204b12": "寂寞虗無。無執無競。",
    "X54n0870_005:0204b13": "此釋真身也。上句約理。寂寞者。無聲色也。本自虗",
    "X54n0870_005:0204b14": "無故。若以色見聲。求不能見如來。下句約智。執競",
    "X54n0870_005:0204b15": "者。無明妄動我法潛興。則有執著諍競。今言無執",
    "X54n0870_005:0204b16": "競者。始覺合本。無明麤細。俱離此則金剛位後一",
    "X54n0870_005:0204b17": "切種智圓滿之時。故起信云。遠離微細念故。得見",
    "X54n0870_005:0204b18": "心性心。即常住名究竟覺。以為真身也。此智與理。",
    "X54n0870_005:0204b19": "不一不二故。說自受用身土量周法界故。上經曰。",
    "X54n0870_005:0204b20": "佛如虗空。無去無來。",
    "X54n0870_005:0204b21": "導而弗先感而後應。",
    "X54n0870_005:0204b22": "此釋應身也。導者接引也。機緣未熟故。無先導之",
    "X54n0870_005:0204b23": "事。機熟為能感之緣。聖人定有應現。此明應身定",
    "X54n0870_005:0204b24": "從緣起。既隨緣各感故。有十重身土。及千丈丈六",
    "X54n0870_005:0204c01": "等別故。上經曰。應緣而現。無有方所。據前有名者。",
    "X54n0870_005:0204c02": "但以丈六之身為問。猶未知勝。應況真身耶。△二",
    "X54n0870_005:0204c03": "喻釋。",
    "X54n0870_005:0204c04": "譬猶幽谷之響明鏡之象。",
    "X54n0870_005:0204c05": "以喻上真應身不一不二之旨。山谷深遠曰幽。隨",
    "X54n0870_005:0204c06": "召則有響。明鏡當臺隨照則有象。谷唯幽鏡唯明。",
    "X54n0870_005:0204c07": "本無聲象。以喻真身。唯具性淨功德。本無名相。召",
    "X54n0870_005:0204c08": "之則有響。照之則有象。以喻隨緣應身。示現名相",
    "X54n0870_005:0204c09": "也。良由谷幽故能應響。鏡明故能現象。則以喻由",
    "X54n0870_005:0204c10": "智合理為真。方能起應。又由應響。方知谷幽現象。",
    "X54n0870_005:0204c11": "始知鏡明。則以喻由應化無方。始達理智究竟。以",
    "X54n0870_005:0204c12": "喻求法反覆可思。",
    "X54n0870_005:0204c13": "對之弗知其所以來。隨之罔識其所以往。恍焉而有。",
    "X54n0870_005:0204c14": "惚焉而亡。",
    "X54n0870_005:0204c15": "釋鏡像喻也。此明非唯真身。本無來去。應身來去",
    "X54n0870_005:0204c16": "之相。亦非實有。如鏡中像。對之則現來無所從隨",
    "X54n0870_005:0204c17": "順也。順而推求。求之既無。以何為往。但由外相對",
    "X54n0870_005:0204c18": "之。則恍有。有非定有。不對則惚無。無非實無。應身",
    "X54n0870_005:0204c19": "示現之相。理亦如是來。無所從去無所往。但由機",
    "X54n0870_005:0204c20": "緣感不感故。見生滅耳。",
    "X54n0870_005:0204c21": "動而逾寂。隱而彌彰。出幽入冥。變化無常。",
    "X54n0870_005:0204c22": "釋俗響喻也。亦顯應身去來之名。非實有也。在召",
    "X54n0870_005:0204c23": "者。見響曰動。谷本常寂。谷本無聲曰隱。處召之應",
    "X54n0870_005:0204c24": "彌彰。但由召者呵之則出幽。不呵則入冥。故曰谷",
    "X54n0870_005:0205a01": "響。有無變化無常示現之名。理亦如是。但由根有",
    "X54n0870_005:0205a02": "感不感故。說佛有去來名也。△二顯義三。初約化",
    "X54n0870_005:0205a03": "體名相顯。又二。初即名顯義。",
    "X54n0870_005:0205a04": "其為稱也。(牒二涅槃名)因應而作。(作者立也)顯迹為生。息迹為",
    "X54n0870_005:0205a05": "滅。生名有餘。滅名無餘。然則有無之稱。本乎無名。",
    "X54n0870_005:0205a06": "應本自真故。",
    "X54n0870_005:0205a07": "無名之道。於何不名。",
    "X54n0870_005:0205a08": "由無名故能順一切名。故曰於何不名。△二即相",
    "X54n0870_005:0205a09": "顯義。",
    "X54n0870_005:0205a10": "是以至人(牒上真應佛也)居方而方。止圓而圓。在天而天。處",
    "X54n0870_005:0205a11": "人而人。",
    "X54n0870_005:0205a12": "前云方圓不寫。今云隨方圓。得方圓之相。在人天",
    "X54n0870_005:0205a13": "得人天之形。以方圓汎舉天人正論故。又方圓約",
    "X54n0870_005:0205a14": "土。人天約身。非唯全真。起於應身亦乃全真。起於",
    "X54n0870_005:0205a15": "應土故。祖教明以緣就性。身土體同。以性就緣能",
    "X54n0870_005:0205a16": "所差別。今明以性就緣故。在方圓為依。人天為正",
    "X54n0870_005:0205a17": "故也。",
    "X54n0870_005:0205a18": "原夫能天能人者。豈天人之所能哉。",
    "X54n0870_005:0205a19": "反明也。豈有天人之所能能於天人之事耶。",
    "X54n0870_005:0205a20": "果以非天非人故。能天能人耳。",
    "X54n0870_005:0205a21": "順明不二也。由理絕天人故。能隨天人之緣也。△",
    "X54n0870_005:0205a22": "二約化用施為顯。",
    "X54n0870_005:0205a23": "其為治也。",
    "X54n0870_005:0205a24": "治上呼。即前有無二用。",
    "X54n0870_005:0205b01": "故應而不為。因而不施。",
    "X54n0870_005:0205b02": "前云因應而作而體絕施為之相。施謂施設。為謂",
    "X54n0870_005:0205b03": "作為。示現身土出生入滅住世說法。皆施為也。",
    "X54n0870_005:0205b04": "因而不施故施莫之廣。應而不為故。為莫之大。",
    "X54n0870_005:0205b05": "雖絕施為之迹。而施為應化。廣大莫加。其能廣大",
    "X54n0870_005:0205b06": "者。蓋出真起故。",
    "X54n0870_005:0205b07": "為莫之大故。乃返於小成。施莫之廣故。乃歸乎無名。",
    "X54n0870_005:0205b08": "返小成者。以大用無方。迴返丈六之身。一佛小成",
    "X54n0870_005:0205b09": "之劣用。以稱真廣大會。三乘有作之用。歸無名之",
    "X54n0870_005:0205b10": "化源。此約法性宗。即真之應。收前二教也。",
    "X54n0870_005:0205b11": "經曰菩提之道。",
    "X54n0870_005:0205b12": "菩提約智。涅槃約理。理智無二體故。今引經說菩",
    "X54n0870_005:0205b13": "提義。意證涅槃義也。",
    "X54n0870_005:0205b14": "不可圖度。",
    "X54n0870_005:0205b15": "此句為總離下諸句圖度之相。",
    "X54n0870_005:0205b16": "高而無上。廣不可極。淵而無下。深不可測。大包天地。",
    "X54n0870_005:0205b17": "細入無間。",
    "X54n0870_005:0205b18": "無上相故高。不能圖度等極。謂邊際相。水深曰淵。",
    "X54n0870_005:0205b19": "謂下盡相。此二句是一相。謂無高下是離豎窮相。",
    "X54n0870_005:0205b20": "無廣極是離橫徧相。此上遮相也。後二表相。言大",
    "X54n0870_005:0205b21": "則包藏天地。言細則入無中間。如隣虗塵。更無中",
    "X54n0870_005:0205b22": "間之位。亦全具道體故。入無間。",
    "X54n0870_005:0205b23": "故謂之道。",
    "X54n0870_005:0205b24": "結上所明不可圖度是謂菩提也。△三結成。",
    "X54n0870_005:0205c01": "然則涅槃之道。不可以有無得之明矣。",
    "X54n0870_005:0205c02": "以菩提絕圖度。例涅槃亦絕圖度。故不可以有無",
    "X54n0870_005:0205c03": "名相得之之義明矣。△二結責惑情。",
    "X54n0870_005:0205c04": "而惑者(不了真應之人)覩神變因謂之有。見滅度便謂之無。",
    "X54n0870_005:0205c05": "此責前云。有餘可以有稱。無餘可以無名。神變者。",
    "X54n0870_005:0205c06": "示現出世不測之用也。",
    "X54n0870_005:0205c07": "有無之境妄想之域。豈足以標牓玄道。而語聖心者",
    "X54n0870_005:0205c08": "哉。",
    "X54n0870_005:0205c09": "妄想者。倒心也。牓者示也。有名者。執有無名相。為",
    "X54n0870_005:0205c10": "返本真實神道妙稱故。今責之。有無唯妄心所居。",
    "X54n0870_005:0205c11": "豈以此標示為涅槃。而語論聖人心智耶。又有無",
    "X54n0870_005:0205c12": "不可標玄道妄想。豈足語聖心心為能證玄道是",
    "X54n0870_005:0205c13": "所證。此責以妄為真也。△三述意顯解三初述解",
    "X54n0870_005:0205c14": "意。",
    "X54n0870_005:0205c15": "意(解心)謂至人(證極曰至人。寄人以顯法體)寂怕無兆(真體常寂本無聲色)隱",
    "X54n0870_005:0205c16": "(無餘)顯(有餘)同源(應全真起)存不為有(示現有餘故非有)亡不為無(示現",
    "X54n0870_005:0205c17": "無餘故非無)。",
    "X54n0870_005:0205c18": "△二徵釋。",
    "X54n0870_005:0205c19": "何則(雙徵上不有無義也)佛言。吾無生不生。雖生不生。無形不",
    "X54n0870_005:0205c20": "形。雖形不形。",
    "X54n0870_005:0205c21": "先單釋不有義。佛出現事。生必兼形。形不兼生。八",
    "X54n0870_005:0205c22": "相成道。則有受生。若千丈及十重身土現形非生。",
    "X54n0870_005:0205c23": "凡可示現處。無不受生。現形既曰示現。於生形則",
    "X54n0870_005:0205c24": "體常寂滅。故曰存不為有。",
    "X54n0870_005:0206a01": "以知存不為有(結不有也)經云。菩薩入無盡三昧。盡見過",
    "X54n0870_005:0206a02": "去滅度諸佛。",
    "X54n0870_005:0206a03": "此下單釋不無義。智為能入。理為所入。三昧此云",
    "X54n0870_005:0206a04": "正受。亦云等持。從理之智。還契於理。理智不二。三",
    "X54n0870_005:0206a05": "際平等故。不可盡即諸佛之正體。示現之相雖滅。",
    "X54n0870_005:0206a06": "此不可滅故盡見也。",
    "X54n0870_005:0206a07": "又云。入於涅槃。而不般涅槃。",
    "X54n0870_005:0206a08": "般入也。示相入滅體本不生。何有入滅。故曰亡不",
    "X54n0870_005:0206a09": "為無。",
    "X54n0870_005:0206a10": "以知亡不為無。",
    "X54n0870_005:0206a11": "結不無也。下雙述成。",
    "X54n0870_005:0206a12": "亡不為無雖無而有。",
    "X54n0870_005:0206a13": "示無而真體常住故。",
    "X54n0870_005:0206a14": "存不為有雖有而無。",
    "X54n0870_005:0206a15": "示有而真體虗寂故。",
    "X54n0870_005:0206a16": "雖有而無故。所謂非有。雖無而有故。所謂非無。",
    "X54n0870_005:0206a17": "即應而真。以顯佛體本絕有無矣。△三結定。",
    "X54n0870_005:0206a18": "然則涅槃之道。果出有無之域。絕言象之逕斷矣。",
    "X54n0870_005:0206a19": "逕路也。故有無是言象之路。既出有無。則言象路",
    "X54n0870_005:0206a20": "絕斷。定如是矣。△三結責乖旨。文三。初牒前非理。",
    "X54n0870_005:0206a21": "子乃云。聖人患於有身故。滅身以歸無。勞勤莫先於",
    "X54n0870_005:0206a22": "有智。故絕智以淪虗(此牒前文)無乃乖乎神極。傷於玄旨",
    "X54n0870_005:0206a23": "者也。",
    "X54n0870_005:0206a24": "神極玄旨。皆語深理也。聖人證此。尚無能所之迹",
    "X54n0870_005:0206b01": "況外有身智。為患難。而欲棄滅之事耶。然此下論",
    "X54n0870_005:0206b02": "文。古人多謂重破無餘涅槃。以執有易遣滯無難",
    "X54n0870_005:0206b03": "除故。乍觀可爾。細尋則局以下有頓赴殊對象出",
    "X54n0870_005:0206b04": "心生等義非一向破。無既迷上位體玄旨執生執",
    "X54n0870_005:0206b05": "滅。竝為所破故。科曰結責乖旨。△二以理推破三。",
    "X54n0870_005:0206b06": "初引經立理。",
    "X54n0870_005:0206b07": "經曰。法身無象應物而形。般若無知對緣而照。",
    "X54n0870_005:0206b08": "前說聖人以身智為患故。今引經立真應身智正",
    "X54n0870_005:0206b09": "義。以為能破。各有二句。皆上句明真。下句明應。又",
    "X54n0870_005:0206b10": "上約理。下約事。法者軌持義。身者體義。法性有真",
    "X54n0870_005:0206b11": "軌持義。為萬法所依之體。聖人證此故曰法身。所",
    "X54n0870_005:0206b12": "謂湛然虗寂。本無色象故。金光明曰。佛真法身。猶",
    "X54n0870_005:0206b13": "若虗空。而能隨緣應。現示種種形。經又曰。應物現",
    "X54n0870_005:0206b14": "形。如水中月。般若智體。本自無知。而能對緣不失",
    "X54n0870_005:0206b15": "鑒照既身智。即真而應。應本自真故。即身無身。即",
    "X54n0870_005:0206b16": "智無智。何有患難。而欲滅耶。△二釋成正理。",
    "X54n0870_005:0206b17": "萬機頓赴。而不撓其神。",
    "X54n0870_005:0206b18": "釋上應物而形也。羣機不一故言萬。一時普應故",
    "X54n0870_005:0206b19": "頓。赴既無形而形故無撓動。",
    "X54n0870_005:0206b20": "千難殊對。而不干其慮。",
    "X54n0870_005:0206b21": "釋上對緣而照也。雖異問殊對。而無心普應。不干",
    "X54n0870_005:0206b22": "動其思慮故。",
    "X54n0870_005:0206b23": "動若行雲止猶谷神。",
    "X54n0870_005:0206b24": "雲無心而出岫。以喻頓赴。而不撓其神。谷無念而",
    "X54n0870_005:0206c01": "答聲。以喻殊對而不干其慮。",
    "X54n0870_005:0206c02": "豈有心於彼此。情係於動靜者乎。",
    "X54n0870_005:0206c03": "雙結上也。",
    "X54n0870_005:0206c04": "既無心於動靜。亦無象於去來。",
    "X54n0870_005:0206c05": "即應而真故。智本無心。形本無象。何有去來動靜。",
    "X54n0870_005:0206c06": "而有有無決定之名相耶。",
    "X54n0870_005:0206c07": "去來不以象。故。無器而不形。動靜不以心故。無感而",
    "X54n0870_005:0206c08": "不應。",
    "X54n0870_005:0206c09": "即真而應故。智無方形無礙。器者皿也。可承受義。",
    "X54n0870_005:0206c10": "機熟受化。則無不示形故。△三結破有無二。初破",
    "X54n0870_005:0206c11": "有。",
    "X54n0870_005:0206c12": "然則心生於有心。象。出於有象。",
    "X54n0870_005:0206c13": "此先破前有餘之執悲智心。生相好象。出在根感",
    "X54n0870_005:0206c14": "故。見有心象也。",
    "X54n0870_005:0206c15": "象非我出。故金石流而不焦。心非我生。故日用而不",
    "X54n0870_005:0206c16": "勤。紜紜自彼。於我何為。",
    "X54n0870_005:0206c17": "我者。即法身真我也。金石流而不焦者。劫火壞時。",
    "X54n0870_005:0206c18": "金石流散。此不可焦。蓋由真體無相故。又用無勤",
    "X54n0870_005:0206c19": "勞者。由真心無念故。紜紜自彼者。身智之事。自屬",
    "X54n0870_005:0206c20": "受化之機。非法身如是此破有畢。△二破無。",
    "X54n0870_005:0206c21": "所以智周萬物而不勞。形充八極而無患。",
    "X54n0870_005:0206c22": "次破前無餘之執。前說身智為患。今直非之。八極",
    "X54n0870_005:0206c23": "者。四方四維身智尚無。況有患難耶。",
    "X54n0870_005:0206c24": "益不可盈。損不可虧。",
    "X54n0870_005:0207a01": "損必有所益。真體有必有所。無前既無有此必無。",
    "X54n0870_005:0207a02": "無有非有故。益不可盈。無非無故。損不可虧。下責",
    "X54n0870_005:0207a03": "云。",
    "X54n0870_005:0207a04": "寧復痾癘中逵。壽極雙樹。靈竭天棺。體盡焚燎者哉。",
    "X54n0870_005:0207a05": "寧復者。責詞何有此事也。泥洹經云。佛將般涅槃。",
    "X54n0870_005:0207a06": "於中路患痢。爾雅曰。路有九達曰逵。雙樹者。即娑",
    "X54n0870_005:0207a07": "羅樹。此云堅固。有四雙八隻。四榮四枯。表四德破",
    "X54n0870_005:0207a08": "四倒。如來於中。頭西面南右脇而臥。示現入滅。靈",
    "X54n0870_005:0207a09": "竭者智滅也。體盡者身滅也。天棺者。以千疊纏身。",
    "X54n0870_005:0207a10": "內金棺中次銀次銅。次以鐵棺。灌滿香油。依輪王",
    "X54n0870_005:0207a11": "棺法。化火焚之也。經中廣有異事。皆是隨機見聞。",
    "X54n0870_005:0207a12": "非謂如來體。有生滅也。△三結責迷情。文三。初責",
    "X54n0870_005:0207a13": "有。",
    "X54n0870_005:0207a14": "而惑者居見聞之境。尋殊應之迹。",
    "X54n0870_005:0207a15": "即前所陳有餘行相。皆是殊異應迹耳。",
    "X54n0870_005:0207a16": "秉執規矩。而擬大方。",
    "X54n0870_005:0207a17": "秉亦執也。規矩者方圓也。老子曰。大方無隅。方圓",
    "X54n0870_005:0207a18": "豈能擬議。以顯真身。湛寂有相。豈能指陳耶。△二",
    "X54n0870_005:0207a19": "青無。",
    "X54n0870_005:0207a20": "欲以智勞至人。形患大聖。謂捨有入無。因以名之。",
    "X54n0870_005:0207a21": "此責前所陳無餘行相。因以名之者。因捨有入無。",
    "X54n0870_005:0207a22": "名為返本真實迷之甚也。△三結責。",
    "X54n0870_005:0207a23": "豈謂採微言於聽表。拔玄根於虗壤者哉。",
    "X54n0870_005:0207a24": "採拔皆取也。微言者。諸經之妙言也。即維摩放光",
    "X54n0870_005:0207b01": "等經。玄根者。法性真源也。虗壤者。不實之土。以喻",
    "X54n0870_005:0207b02": "應相。為前難者。執權名滯化相故。今責之。豈能採",
    "X54n0870_005:0207b03": "實教微言於聽表。又豈能取法性玄根。於應化之",
    "X54n0870_005:0207b04": "間。上釋真應異同辨竟。",
    "X54n0870_005:0207b05": "△二有無即離辨二。初有無難出問中二。初章名。",
    "X54n0870_005:0207b06": "徵出第四",
    "X54n0870_005:0207b07": "徵者推問也。因前章明涅槃出有無故。今雙牒有",
    "X54n0870_005:0207b08": "無。而推問涅槃出有無之理也。",
    "X54n0870_005:0207b09": "△正問二。初汎敘難端中二。初汎敘。",
    "X54n0870_005:0207b10": "有名曰。夫渾(上呼)元剖判。萬有參分。",
    "X54n0870_005:0207b11": "儒道窮五運之前。天地未分三才。渾為一氣。故曰",
    "X54n0870_005:0207b12": "混元。亦曰混沌。至於剖判清濁。則清昇曰天。濁墜",
    "X54n0870_005:0207b13": "曰地。和氣於中曰人。則三才啟運。萬物不過三。而",
    "X54n0870_005:0207b14": "分之也。",
    "X54n0870_005:0207b15": "有既有矣。不得不無。無不自無。必因於有。所以高下",
    "X54n0870_005:0207b16": "相傾有無相生。此乃自然之數數極於是。",
    "X54n0870_005:0207b17": "三才是有對有立無。於有無中。復暫有無。或高或",
    "X54n0870_005:0207b18": "下。相向相生。此則物理之數。自然如是非彊使之。",
    "X54n0870_005:0207b19": "以此而觀化母所育。理無幽顯。",
    "X54n0870_005:0207b20": "道經云。無名天地之始。有名萬物之母。母者母人",
    "X54n0870_005:0207b21": "有生育義故。未有三才名字之前。此為變化之本。",
    "X54n0870_005:0207b22": "今觀此理。幽顯萬物。無不統攝也。",
    "X54n0870_005:0207b23": "恢憰恑怪無非有也。",
    "X54n0870_005:0207b24": "莊子云。恢憰恑怪道通為一。此則言其變怪殊形",
    "X54n0870_005:0207c01": "好醜差別。無不屬有。亦不過有無所攝。",
    "X54n0870_005:0207c02": "有化而無無非無也。",
    "X54n0870_005:0207c03": "有而後化。化復歸無。無不屬無。",
    "X54n0870_005:0207c04": "然則有無之境理無不統。",
    "X54n0870_005:0207c05": "三才屬顯變怪屬幽竝不過有無故。理無不統。意",
    "X54n0870_005:0207c06": "謂真實涅槃。亦不過無之所統。△二引證。",
    "X54n0870_005:0207c07": "經云有無二法攝一切法。",
    "X54n0870_005:0207c08": "此證前為量。△二正伸難意文三。初別經標指。",
    "X54n0870_005:0207c09": "又稱三無為者。",
    "X54n0870_005:0207c10": "小乘說無為有三相宗說六。今約小乘人致問也。",
    "X54n0870_005:0207c11": "虗空。",
    "X54n0870_005:0207c12": "一也。太虗非生住異滅故。性離作為。",
    "X54n0870_005:0207c13": "數緣盡。",
    "X54n0870_005:0207c14": "二也。數即智也。以智為緣。揀擇諸惑。顯滅盡理。即",
    "X54n0870_005:0207c15": "擇滅無為也。",
    "X54n0870_005:0207c16": "非數緣盡。",
    "X54n0870_005:0207c17": "三也。即非擇滅無為。不假智數擇斷而得滅盡。如",
    "X54n0870_005:0207c18": "阿羅漢。永離三界苦果。果非擇斷故。云非擇滅。但",
    "X54n0870_005:0207c19": "斷集因。即擇滅也。",
    "X54n0870_005:0207c20": "數緣盡者。即涅槃也。",
    "X54n0870_005:0207c21": "標指擇滅所顯。以為真實無為之義。然前即雙執",
    "X54n0870_005:0207c22": "有無二相為真。今則已知有相非真故。疑無相必",
    "X54n0870_005:0207c23": "實雖則捨有取無意。謂亦不過二相故。責無為何",
    "X54n0870_005:0207c24": "離有無也。△二推求出意。",
    "X54n0870_005:0208a01": "而論云。有無之表。別有玅道。",
    "X54n0870_005:0208a02": "前云果出有無之域。",
    "X54n0870_005:0208a03": "玅於有無謂之涅槃。",
    "X54n0870_005:0208a04": "玅者不可思議故。不可以有無思議。謂之玅道。",
    "X54n0870_005:0208a05": "請覈玅道之本。",
    "X54n0870_005:0208a06": "請無名者。研覈其本。必不過於有無。",
    "X54n0870_005:0208a07": "果若有也。雖玅非無。雖妙非無。即入有境。",
    "X54n0870_005:0208a08": "此牒前云雖無而有。所謂非無乃徵之也。道若是",
    "X54n0870_005:0208a09": "有玅局非無。非無之玅。即當入有。故知非無即是",
    "X54n0870_005:0208a10": "有也。",
    "X54n0870_005:0208a11": "果若無也。無即無差。無而無差。即入無境。",
    "X54n0870_005:0208a12": "又前云雖有而無。所謂非有復徵之也。道若是無",
    "X54n0870_005:0208a13": "玅在無差。無差之玅。即當入無。",
    "X54n0870_005:0208a14": "總而括之即而究之。無有異有而非無。無有異無。而",
    "X54n0870_005:0208a15": "非有者明矣。",
    "X54n0870_005:0208a16": "有名者。總以非有非無之文。搜括推究。玅道之本",
    "X54n0870_005:0208a17": "如是也。無有者。不可也。異者非也。不可非有。又非",
    "X54n0870_005:0208a18": "無。又不可非無又非有。玅在非無則定有。玅在非",
    "X54n0870_005:0208a19": "有則定無。則非有非無。微玅之道。不過有無義已",
    "X54n0870_005:0208a20": "明矣。△三結責非理。",
    "X54n0870_005:0208a21": "而曰有無之外。別有玅道。非有非無。謂之涅槃。",
    "X54n0870_005:0208a22": "牒前所言出有無也。",
    "X54n0870_005:0208a23": "吾聞其語。未即於心也。",
    "X54n0870_005:0208a24": "未解此語故。即者契也。",
    "X54n0870_005:0208b01": "△二雙超不離答。文二。初章名。",
    "X54n0870_005:0208b02": "超境第五",
    "X54n0870_005:0208b03": "超出也。境謂色等六塵。界上難者。先以有無名相",
    "X54n0870_005:0208b04": "求真。次徵出有無之所以。今顯真體。超出色聲妄",
    "X54n0870_005:0208b05": "境故。不可以應化為真。故前云果出有無之域。乃",
    "X54n0870_005:0208b06": "曰超境。若了色性本寂有無元真故。下云豈曰有",
    "X54n0870_005:0208b07": "無之外別有一有而可稱哉。故科曰雙超不離也。",
    "X54n0870_005:0208b08": "△二正答。文二。初破汎難三。初縱奪破。",
    "X54n0870_005:0208b09": "無名曰有無之數。誠以法無不該。理無不統。",
    "X54n0870_005:0208b10": "此縱也。誠實也。法即萬法。理謂物理。前有名者。所",
    "X54n0870_005:0208b11": "陳有無實。能該統諸法道理。生則有攝。滅則歸無",
    "X54n0870_005:0208b12": "故。",
    "X54n0870_005:0208b13": "然其所統俗諦而已。",
    "X54n0870_005:0208b14": "奪破也。俗諦從緣故。有無可統。則知前章所明。但",
    "X54n0870_005:0208b15": "以俗難真耳。△二引經破。文三。初引經。",
    "X54n0870_005:0208b16": "經曰。真諦何耶。涅槃道是。俗諦何耶。有無法是。",
    "X54n0870_005:0208b17": "皆上句問。下句答。雖真俗二諦不即不離。然而難",
    "X54n0870_005:0208b18": "者。以俗混真為問故。今引經。且就不即門以示之。",
    "X54n0870_005:0208b19": "涅槃此曰無為。既無生住異滅為作之相。真諦豈",
    "X54n0870_005:0208b20": "有無可攝也。故知前說有無能統者。即俗諦且。△",
    "X54n0870_005:0208b21": "二推釋。",
    "X54n0870_005:0208b22": "何則(何謂有無是俗諦耶)有者有於無。無者無於有。",
    "X54n0870_005:0208b23": "無而忽有故曰有。於無有而忽無故曰無。於有。",
    "X54n0870_005:0208b24": "有無所以稱有。無有所以稱無。",
    "X54n0870_005:0208c01": "有其無故稱有。無其有故曰無。",
    "X54n0870_005:0208c02": "然則有生於無。(因無生有)無生於有。離有無無。離無無有。",
    "X54n0870_005:0208c03": "有無相生。其猶高下相傾。",
    "X54n0870_005:0208c04": "傾奪也。似高下相形奪也。",
    "X54n0870_005:0208c05": "有高必有下。有下必有高矣。",
    "X54n0870_005:0208c06": "△三結非。",
    "X54n0870_005:0208c07": "然則有無雖殊。俱未免於有也。",
    "X54n0870_005:0208c08": "有有故有無。乃不過有為對待所攝故。曰俗諦耳。",
    "X54n0870_005:0208c09": "△三結責。",
    "X54n0870_005:0208c10": "此乃言象之所以形。是非之所以生。",
    "X54n0870_005:0208c11": "此出過也。形現也。因有無故。言象可現。是非可生。",
    "X54n0870_005:0208c12": "下責云。",
    "X54n0870_005:0208c13": "豈足以統夫幽極。而擬夫神道者乎。",
    "X54n0870_005:0208c14": "幽極者。無為之理。幽深以至於極。神道者。道不可",
    "X54n0870_005:0208c15": "思議故曰神。豈以言象是非之理。而統之耶。△二",
    "X54n0870_005:0208c16": "答正難三。初明前章意。",
    "X54n0870_005:0208c17": "是以論稱出有無者。",
    "X54n0870_005:0208c18": "前位體論云果出有無也。",
    "X54n0870_005:0208c19": "良以有無之數。止乎六境之內。",
    "X54n0870_005:0208c20": "覈體中所陳有無二相。不過色等六境。",
    "X54n0870_005:0208c21": "六境之內。非涅槃之宅。(應化非真實故)故借出以祛之。",
    "X54n0870_005:0208c22": "祛遣也。位體中言出。乃假借之以遣。覈體中執應",
    "X54n0870_005:0208c23": "之惑。△二正顯超境。",
    "X54n0870_005:0208c24": "庶悕道之流。髣髴幽途。託情絕域。得意忘言。",
    "X54n0870_005:0209a01": "總勸離執也。庶望也。悕求也。髣髴者近也。幽途者",
    "X54n0870_005:0209a02": "正道也。託情者寄心也。望求道之人。不可任情執。",
    "X54n0870_005:0209a03": "而遠真旨。當以非有非無正解。髣髴近於正道寄",
    "X54n0870_005:0209a04": "解心。於絕六塵之域。得意趣而亡。出有無之言。固",
    "X54n0870_005:0209a05": "可求道矣。",
    "X54n0870_005:0209a06": "體其非有非無。",
    "X54n0870_005:0209a07": "此示正解也。體解也。真常法體。即應化而不可以",
    "X54n0870_005:0209a08": "有無聲色推求。方為體解。",
    "X54n0870_005:0209a09": "豈曰有無之外。別有一有。而可稱哉。",
    "X54n0870_005:0209a10": "此明不離義。若即應而真。真不離應故。非有無相",
    "X54n0870_005:0209a11": "外。別有真佛之體。△三示前經意。",
    "X54n0870_005:0209a12": "經曰。三無為者(前引之經也)蓋是羣生紛繞。生乎篤患。篤",
    "X54n0870_005:0209a13": "患之尤。莫先於有。",
    "X54n0870_005:0209a14": "此明經意。紛繞者。妄心紛飛眾惑纏遶篤重也。患",
    "X54n0870_005:0209a15": "害也。即善惡等業也。由妄動故。造業受報。故曰篤",
    "X54n0870_005:0209a16": "患。推其過尤本因。執有而興。",
    "X54n0870_005:0209a17": "絕有之稱(平)莫先於無。",
    "X54n0870_005:0209a18": "經說無為為真。欲絕有為惑業故。權教三乘。皆說",
    "X54n0870_005:0209a19": "擇斷惑業。永離苦果。而證無為。方為真實。",
    "X54n0870_005:0209a20": "故借無以明其非有。",
    "X54n0870_005:0209a21": "假借無為真實。以破有為顛倒。",
    "X54n0870_005:0209a22": "明其非有非謂無也。",
    "X54n0870_005:0209a23": "經中明其虗妄非有。非謂無是真實。又三乘之人。",
    "X54n0870_005:0209a24": "若明有為非有。更當了法性真常。非謂斷滅之無",
    "X54n0870_005:0209b01": "故。不可執權經疑實旨也。",
    "X54n0870_005:0209b02": "△三兩亦雙非辨二。初雙非即離問。二即離同時",
    "X54n0870_005:0209b03": "答。初中二。初章名。二正問。今初。",
    "X54n0870_005:0209b04": "搜玄第六",
    "X54n0870_005:0209b05": "搜求也。搜求前章玄旨。何以非即。又非離耶。",
    "X54n0870_005:0209b06": "△二正問三。初牒前敘疑。",
    "X54n0870_005:0209b07": "有名曰。論旨云。涅槃既不出有無。",
    "X54n0870_005:0209b08": "前云豈曰有無之外別有一有而可稱哉。",
    "X54n0870_005:0209b09": "又不在有無。",
    "X54n0870_005:0209b10": "得意忘言體其非有非無。",
    "X54n0870_005:0209b11": "不在有無。則不可於有無得之矣。不出有無。則不可",
    "X54n0870_005:0209b12": "離有無求之矣。求之無所。便應都無。",
    "X54n0870_005:0209b13": "即之不得離之不可恐應無道可求。△二重述疑",
    "X54n0870_005:0209b14": "意。",
    "X54n0870_005:0209b15": "然復不無其道。",
    "X54n0870_005:0209b16": "有名者。又復疑之云。道不可曰無。",
    "X54n0870_005:0209b17": "其道不無。則幽途可尋。",
    "X54n0870_005:0209b18": "既疑有道。必可搜尋。",
    "X54n0870_005:0209b19": "所以千聖同轍。未嘗虗返者也。",
    "X54n0870_005:0209b20": "此釋不無所以。千者大數也。轍車轍。有運載義。眾",
    "X54n0870_005:0209b21": "聖同以涅槃出離。未有不得。而却返三界者。乃知",
    "X54n0870_005:0209b22": "其道不無矣。△三搜求玄旨。",
    "X54n0870_005:0209b23": "其道既存。而曰不出不在。必有異旨。可得聞乎。",
    "X54n0870_005:0209b24": "雖知道存乎不出不在之間。未達不出不在之旨",
    "X54n0870_005:0209c01": "故。求於聞誨。此則解心已庶幾矣。",
    "X54n0870_005:0209c03": "注肇論疏卷第五"
}