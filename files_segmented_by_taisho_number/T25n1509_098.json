{
    "T25n1509_098:0737c19": "大智度論釋薩陀波崙品第八十",
    "T25n1509_098:0737c20": "八之餘(卷第九十八)",
    "T25n1509_098:0737c22": "龍樹菩薩造",
    "T25n1509_098:0737c23": "後秦龜茲國三藏鳩摩羅什譯",
    "T25n1509_098:0737c24": "◎【經】「是時，十方諸佛安慰薩陀波崙菩薩言：",
    "T25n1509_098:0737c25": "『善哉！善哉！善男子！我等本行菩薩道時，求般",
    "T25n1509_098:0737c26": "若波羅蜜，得是諸三昧，亦如汝今所得。我等",
    "T25n1509_098:0737c27": "得是諸三昧，善入般若波羅蜜，成就方便力，",
    "T25n1509_098:0737c28": "住阿鞞跋致地。我等觀是諸三昧性，不見有",
    "T25n1509_098:0737c29": "法出三昧、入三昧者，亦不見行佛道者，亦不",
    "T25n1509_098:0738a01": "見得阿耨多羅三藐三菩提者。善男子！是名",
    "T25n1509_098:0738a02": "般若波羅蜜，所謂不念有是諸法。善男子！我",
    "T25n1509_098:0738a03": "等於無所念法中住，得是金色身、丈六光",
    "T25n1509_098:0738a04": "明、三十二相、八十隨形好、不可思議智慧、無上",
    "T25n1509_098:0738a05": "戒、無上三昧、無上智慧，一切功德皆悉具足。",
    "T25n1509_098:0738a06": "一切功德具足故，佛尚不能取相說盡，何況",
    "T25n1509_098:0738a07": "聲聞、辟支佛及諸餘人！以是故，善男子！於是",
    "T25n1509_098:0738a08": "佛法中，倍應恭敬愛念，生清淨心；於善知識",
    "T25n1509_098:0738a09": "中，應生如佛想。何以故？為善知識守護故，菩",
    "T25n1509_098:0738a10": "薩疾得阿耨多羅三藐三菩提。』「是時，薩陀波",
    "T25n1509_098:0738a11": "崙菩薩白十方諸佛言：『何等是我善知識所",
    "T25n1509_098:0738a12": "應親近供養者？』「十方諸佛告薩陀波崙菩薩",
    "T25n1509_098:0738a13": "言：『汝善男子！曇無竭菩薩世世教化成就汝",
    "T25n1509_098:0738a14": "阿耨多羅三藐三菩提；曇無竭菩薩守護汝，",
    "T25n1509_098:0738a15": "教汝般若波羅蜜、方便力，是汝善知識。汝供",
    "T25n1509_098:0738a16": "養曇無竭菩薩，若一劫、若二劫、若三劫，乃至",
    "T25n1509_098:0738a17": "過百千劫，頂戴恭敬；以一切樂具，三千世界",
    "T25n1509_098:0738a18": "中所有妙色、聲、香、味、觸，盡以供養，未能報須",
    "T25n1509_098:0738a19": "臾之恩。何以故？曇無竭菩薩摩訶薩因緣故，",
    "T25n1509_098:0738a20": "令汝得如是等諸三昧，得般若波羅蜜、方便",
    "T25n1509_098:0738a21": "力。』諸佛如是教化安慰薩陀波崙菩薩，令歡",
    "T25n1509_098:0738a22": "喜已，忽然不現。」◎",
    "T25n1509_098:0738a23": "◎「是時，薩陀波崙菩薩從三昧起已，不復見",
    "T25n1509_098:0738a24": "佛，作是念：『是諸佛從何所來？去至何所？』不",
    "T25n1509_098:0738a25": "見諸佛故，復惆悵不樂：『誰斷我疑？』復作是念：",
    "T25n1509_098:0738a26": "『曇無竭菩薩久遠已來，常行般若波羅蜜，得",
    "T25n1509_098:0738a27": "方便力及諸陀羅尼，於菩薩法中得自在，多",
    "T25n1509_098:0738a28": "供養過去諸佛，世世為我師，常利益我，我當",
    "T25n1509_098:0738a29": "問曇無竭菩薩，諸佛從何所來？去至何所？』「爾",
    "T25n1509_098:0738b01": "時，薩陀波崙菩薩於曇無竭菩薩生恭敬、愛樂、",
    "T25n1509_098:0738b02": "尊重心，作是念：『我當以何供養曇無竭菩薩？",
    "T25n1509_098:0738b03": "今我貧窮，無華香、瓔珞、燒香、澤香、衣服、幡蓋、",
    "T25n1509_098:0738b04": "金、銀、真珠、琉璃、頗梨、珊瑚、虎珀——無有如",
    "T25n1509_098:0738b05": "是等物可以供養般若波羅蜜及說法師曇",
    "T25n1509_098:0738b06": "無竭菩薩。我法不應空往曇無竭菩薩所，",
    "T25n1509_098:0738b07": "我若空往，喜悅心不生。我當賣身得財，為般",
    "T25n1509_098:0738b08": "若波羅蜜故，供養法師曇無竭菩薩。何以故？",
    "T25n1509_098:0738b09": "我世世喪身無數，無始生死中或死、或賣，或",
    "T25n1509_098:0738b10": "為欲因緣故，世世在地獄中受無量苦惱，未",
    "T25n1509_098:0738b11": "曾為清淨法故、為供養說法師故喪身。』「是時，",
    "T25n1509_098:0738b12": "薩陀波崙菩薩中道入一大城，至市肆上，高",
    "T25n1509_098:0738b13": "聲唱言：『誰欲須人？誰欲須人？誰欲買人？』「爾",
    "T25n1509_098:0738b14": "時，惡魔作是念：『是薩陀波崙愛法故，自欲賣",
    "T25n1509_098:0738b15": "身，為般若波羅蜜故，供養曇無竭菩薩，當得",
    "T25n1509_098:0738b16": "正問般若波羅蜜及方便力：「云何菩薩摩訶",
    "T25n1509_098:0738b17": "薩行般若波羅蜜，疾得阿耨多羅三藐三菩",
    "T25n1509_098:0738b18": "提？」當得多聞具足，如大海水，是時不可沮",
    "T25n1509_098:0738b19": "壞，得具足一切功德，饒益諸菩薩摩訶薩；為阿",
    "T25n1509_098:0738b20": "耨多羅三藐三菩提故，過我境界，亦教餘人",
    "T25n1509_098:0738b21": "出我境界，得阿耨多羅三藐三菩提。我今當",
    "T25n1509_098:0738b22": "壞其事！』爾時，惡魔隱蔽諸婆羅門、居士，令不",
    "T25n1509_098:0738b23": "聞其自賣聲；除一長者女，魔不能蔽。「爾時，",
    "T25n1509_098:0738b24": "薩陀波崙賣身不售，憂愁啼哭，在一面立，涕",
    "T25n1509_098:0738b25": "泣而言：『我為大罪，賣身不售。我自賣身，為般",
    "T25n1509_098:0738b26": "若波羅蜜故，供養曇無竭菩薩。』「爾時，釋提桓",
    "T25n1509_098:0738b27": "因作是念：『是薩陀波崙菩薩愛法自賣其身，",
    "T25n1509_098:0738b28": "為般若波羅蜜故，欲供養曇無竭菩薩。我當",
    "T25n1509_098:0738b29": "試之，知是善男子實以深心愛法故，捨是身",
    "T25n1509_098:0738c01": "不？』是時，釋提桓因化作婆羅門身，在薩陀波",
    "T25n1509_098:0738c02": "崙菩薩邊行，問言：『汝善男子！何以憂愁啼哭，",
    "T25n1509_098:0738c03": "顏色焦悴，在一面立？』「答言：『婆羅門！我愛敬",
    "T25n1509_098:0738c04": "法，欲自賣身為般若波羅蜜故，欲供養曇無",
    "T25n1509_098:0738c05": "竭菩薩。今我賣身，無有買者，自念薄福，無財",
    "T25n1509_098:0738c06": "寶物，欲自賣身，供養般若波羅蜜及曇無竭菩",
    "T25n1509_098:0738c07": "薩，而無買者。』「爾時，婆羅門語薩陀波崙菩薩",
    "T25n1509_098:0738c08": "言：『善男子！我不須人，我今欲祠天，當須",
    "T25n1509_098:0738c09": "人心、人血、人髓，汝能賣與我不？』「爾時，薩陀",
    "T25n1509_098:0738c10": "波崙菩薩作是念：『我得大利，得第一利！我今",
    "T25n1509_098:0738c11": "便為具足般若波羅蜜方便力，得是買心、血、",
    "T25n1509_098:0738c12": "髓者！』是時，心大歡喜，悅樂無憂；以柔和心，語",
    "T25n1509_098:0738c13": "婆羅門言：『汝所須者，我盡與汝！』「婆羅門言：『善",
    "T25n1509_098:0738c14": "男子！汝須何價？』「答言：『隨汝意與我！』即時，薩陀",
    "T25n1509_098:0738c15": "波崙右手執利刀，刺左臂出血，割右髀肉，",
    "T25n1509_098:0738c16": "復欲破骨出髓。「時有一長者女，在閣上遙",
    "T25n1509_098:0738c17": "見薩陀波崙菩薩自割身體、不惜壽命，作是",
    "T25n1509_098:0738c18": "念：『是善男子何因緣故，困苦其身？我當往問。』",
    "T25n1509_098:0738c19": "長者女即下閣，到薩陀波崙所，問言：『善男",
    "T25n1509_098:0738c20": "子！何因緣困苦其身？用是心、血、髓，作何等？』「薩",
    "T25n1509_098:0738c21": "陀波崙答言：『賣與婆羅門，為般若波羅蜜故，",
    "T25n1509_098:0738c22": "供養曇無竭菩薩。』「長者女言：『善男子！作是賣",
    "T25n1509_098:0738c23": "身，欲自出心、血、髓，欲供養曇無竭菩薩，得何",
    "T25n1509_098:0738c24": "等功德利益？』「薩陀波崙答言：『善女人！是人",
    "T25n1509_098:0738c25": "善學般若波羅蜜及方便力，是人當為我說",
    "T25n1509_098:0738c26": "菩薩所應作、菩薩所應行道。我學是法、學是",
    "T25n1509_098:0738c27": "道，得阿耨多羅三藐三菩提時，為眾生作依",
    "T25n1509_098:0738c28": "止；當得金色身、三十二相、八十隨形好、大光、",
    "T25n1509_098:0738c29": "無量明，大慈、大悲、大喜、大捨，四無所畏，佛十",
    "T25n1509_098:0739a01": "力、四無礙智、十八不共法，六神通，不可思議",
    "T25n1509_098:0739a02": "清淨戒、禪定、智慧，得阿耨多羅三藐三菩提，",
    "T25n1509_098:0739a03": "於諸法中得無礙一切知見；以無上法寶",
    "T25n1509_098:0739a04": "分布與一切眾生。如是等諸功德利，我當從彼",
    "T25n1509_098:0739a05": "得之。』「是時，長者女聞是上妙佛法，即大歡",
    "T25n1509_098:0739a06": "喜，心驚毛竪，語薩陀波崙菩薩言：『善男子！",
    "T25n1509_098:0739a07": "甚希有！汝所說者，微妙難值！為是一一功",
    "T25n1509_098:0739a08": "德法故，應捨如恒河沙等身。何以故？汝所",
    "T25n1509_098:0739a09": "說者，甚大微妙！汝善男子！汝今所須，盡當相",
    "T25n1509_098:0739a10": "與——金、銀、真珠、琉璃、頗梨、虎珀、珊瑚等諸",
    "T25n1509_098:0739a11": "珍寶物，及華香、瓔珞、塗香、燒香、幡蓋、衣服、伎樂",
    "T25n1509_098:0739a12": "等供養之具，供養般若波羅蜜及曇無竭菩",
    "T25n1509_098:0739a13": "薩。汝善男子！莫自困苦其身！我亦欲往曇無",
    "T25n1509_098:0739a14": "竭菩薩所，共汝植諸善根，為得如是微妙法，",
    "T25n1509_098:0739a15": "如汝所說故。』「爾時，釋提桓因即復本身，讚薩",
    "T25n1509_098:0739a16": "陀波崙菩薩言：『善哉！善哉！善男子！汝堅受是",
    "T25n1509_098:0739a17": "事，其心不動。諸過去佛行菩薩道時，亦如",
    "T25n1509_098:0739a18": "是求般若波羅蜜及方便力，得阿耨多羅三藐",
    "T25n1509_098:0739a19": "三菩提。善男子！我實不用人心、血、髓，但來相",
    "T25n1509_098:0739a20": "試；汝願何等，我當相與。』「薩陀波崙言：『與我阿",
    "T25n1509_098:0739a21": "耨多羅三藐三菩提！』「釋提桓因言：『此非我力",
    "T25n1509_098:0739a22": "所辦，是諸佛境界。必相供養，更索餘願。』「薩",
    "T25n1509_098:0739a23": "陀波崙言：『汝若於此無力，汝必見供養，令我",
    "T25n1509_098:0739a24": "是身平復如故。』「是時，薩陀波崙身即平復，無",
    "T25n1509_098:0739a25": "有瘡瘢，如本不異。釋提桓因與其願已，忽然",
    "T25n1509_098:0739a26": "不現。「爾時，長者女語薩陀波崙菩薩言：『善男",
    "T25n1509_098:0739a27": "子！來到我舍，有所須者，從我父母索之，盡當",
    "T25n1509_098:0739a28": "相與。我亦當辭我父母，與諸侍女，共往供",
    "T25n1509_098:0739a29": "養曇無竭菩薩，為求法故。』「即時，薩陀波崙菩",
    "T25n1509_098:0739b01": "薩與長者女俱到其舍，在門外住。長者女入",
    "T25n1509_098:0739b02": "白父母：『與我眾妙花香及諸瓔珞、塗香、燒香、",
    "T25n1509_098:0739b03": "幡蓋、衣服、金、銀、琉璃、頗梨、真珠、珊瑚、虎珀",
    "T25n1509_098:0739b04": "及諸伎樂供養之具；亦聽我身及五百侍女",
    "T25n1509_098:0739b05": "先所給使，共薩陀波崙菩薩到曇無竭菩薩",
    "T25n1509_098:0739b06": "所，為供養般若波羅蜜故。曇無竭菩薩當為",
    "T25n1509_098:0739b07": "我等說法，我當如說行，當得諸佛法。』「女父母",
    "T25n1509_098:0739b08": "語女言：『薩陀波崙菩薩是何等人？』「女言：『是人",
    "T25n1509_098:0739b09": "今在門外。是善男子以深心求阿耨多羅三",
    "T25n1509_098:0739b10": "藐三菩提，欲度一切眾生無量生死苦。是",
    "T25n1509_098:0739b11": "善男子為法故，自賣其身，供養般若波羅蜜——",
    "T25n1509_098:0739b12": "般若波羅蜜名菩薩所學道。為供養般若波",
    "T25n1509_098:0739b13": "羅蜜及供養曇無竭菩薩故，在市肆上高聲",
    "T25n1509_098:0739b14": "唱言：「誰須人？誰須人？誰欲買人？」賣身不售，在",
    "T25n1509_098:0739b15": "一面立，憂愁啼哭。是時，釋提桓因化作婆羅",
    "T25n1509_098:0739b16": "門來、欲試之，問言：「善男子！何以憂愁啼哭，一",
    "T25n1509_098:0739b17": "面立？」答言：「婆羅門！我欲賣身，為供養般若波",
    "T25n1509_098:0739b18": "羅蜜及曇無竭菩薩摩訶薩故，而我薄福，賣身",
    "T25n1509_098:0739b19": "不售。」婆羅門語是善男子：「我不須人，我欲",
    "T25n1509_098:0739b20": "祠天，當用人心、人血、人髓，汝能賣不？」是時，",
    "T25n1509_098:0739b21": "是善男子不復憂愁，其心和悅，語是婆羅門",
    "T25n1509_098:0739b22": "言：「汝之所須，我盡相與。」婆羅門言：「汝須何",
    "T25n1509_098:0739b23": "價？」答言：「隨汝意與我。」即時，是善男子右手",
    "T25n1509_098:0739b24": "執利刀，刺左臂出血，割右髀肉，復欲破骨",
    "T25n1509_098:0739b25": "出髓。我在閣上，遙見是事；我爾時作是念：「是",
    "T25n1509_098:0739b26": "人何故困苦其身？我當往問。」我即下閣往問：",
    "T25n1509_098:0739b27": "「善男子！汝何因緣故自困苦其身？」是善男子",
    "T25n1509_098:0739b28": "答我言：「姊！我為法故，欲供養般若波羅蜜及",
    "T25n1509_098:0739b29": "曇無竭菩薩說法者。我貧窮無所有，無金、銀、",
    "T25n1509_098:0739c01": "琉璃、車磲、馬碯、珊瑚、虎珀、玻梨、真珠、",
    "T25n1509_098:0739c02": "花香、伎樂。姊！我為供養法故，自賣其身。今",
    "T25n1509_098:0739c03": "得買者，須人心、人血、人髓。我用是價，供養般",
    "T25n1509_098:0739c04": "若波羅蜜及曇無竭菩薩說法者。」我問是善",
    "T25n1509_098:0739c05": "男子：「汝今自出身心、血、髓，欲供養曇無竭菩",
    "T25n1509_098:0739c06": "薩，得何功德？」是善男子言：「曇無竭菩薩當",
    "T25n1509_098:0739c07": "為我說般若波羅蜜及方便力，此是菩薩所",
    "T25n1509_098:0739c08": "應學、菩薩所應作、菩薩所應住、菩薩所行",
    "T25n1509_098:0739c09": "道。我當學是道，得阿耨多羅三藐三菩提，為",
    "T25n1509_098:0739c10": "一切眾生作依止。我當得金色身、三十二相、",
    "T25n1509_098:0739c11": "八十隨形好、大光、無量明，大慈、大悲、大喜、大",
    "T25n1509_098:0739c12": "捨，四無所畏、四無礙智，佛十力、十八不共法，",
    "T25n1509_098:0739c13": "六神通，不可思議清淨戒、禪定、智慧；得阿耨",
    "T25n1509_098:0739c14": "多羅三藐三菩提，於諸法中得無礙一切知",
    "T25n1509_098:0739c15": "見；以無上法寶分布與一切眾生。如是等微",
    "T25n1509_098:0739c16": "妙大法，我當從彼得之。」我聞是微妙不可思",
    "T25n1509_098:0739c17": "議諸佛功德，聞其大願，我心歡喜，作是念：「是",
    "T25n1509_098:0739c18": "清淨、微妙、甚大、希有！乃至如是為一一",
    "T25n1509_098:0739c19": "法故，應捨如恒河沙等身。今善男子為法能",
    "T25n1509_098:0739c20": "受苦行難事，所謂不惜身命；我多有妙寶，云",
    "T25n1509_098:0739c21": "何不生願，勤求如是法，供養般若波羅蜜及",
    "T25n1509_098:0739c22": "曇無竭菩薩？」我如是思惟已，語薩陀波崙菩",
    "T25n1509_098:0739c23": "薩：「汝善男子！莫困苦其身，我當白我父母，多",
    "T25n1509_098:0739c24": "與汝金、銀、琉璃、車磲、馬瑙、珊瑚、虎珀、頗",
    "T25n1509_098:0739c25": "梨、真珠、花香、瓔珞、塗香、末香、衣服、旛蓋及諸",
    "T25n1509_098:0739c26": "伎樂，供養般若波羅蜜及曇無竭菩薩說法",
    "T25n1509_098:0739c27": "者。我亦求父母，與諸侍女，共汝俱去供養曇",
    "T25n1509_098:0739c28": "無竭菩薩說法者，共汝植諸善根，為得如",
    "T25n1509_098:0739c29": "是等微妙清淨法，如汝所說。」「『父母今聽我",
    "T25n1509_098:0740a01": "并五百侍女先所給者，亦聽我持眾妙花香、",
    "T25n1509_098:0740a02": "瓔珞、塗香、末香、衣服、幡蓋、伎樂、金、銀、琉璃供",
    "T25n1509_098:0740a03": "養之具，與薩陀波崙菩薩共去，供養般若波",
    "T25n1509_098:0740a04": "羅蜜及曇無竭菩薩說法者，為得如是等",
    "T25n1509_098:0740a05": "清淨微妙諸佛法故。』「爾時，父母報女言：『汝所",
    "T25n1509_098:0740a06": "讚者，希有難及！說是善男子為法精進，大樂",
    "T25n1509_098:0740a07": "法相，及是諸佛法不可思議，一切世間最為",
    "T25n1509_098:0740a08": "第一，一切眾生歡喜因緣。是善男子為是",
    "T25n1509_098:0740a09": "法故大莊嚴，我等聽汝往見曇無竭菩薩，親",
    "T25n1509_098:0740a10": "近供養。汝發大心，為得諸佛法故如是精進，",
    "T25n1509_098:0740a11": "我等云何當不隨喜？』「是女為供養曇無竭菩",
    "T25n1509_098:0740a12": "薩故，得蒙聽許，報父母言：『我等亦隨是心歡",
    "T25n1509_098:0740a13": "喜，我終不斷人善法因緣。』「是時，長者女莊嚴",
    "T25n1509_098:0740a14": "七寶車五百乘、身及侍女、種種寶物供養之",
    "T25n1509_098:0740a15": "具，持種種水陸生華，及金、銀、寶華、眾色寶衣、",
    "T25n1509_098:0740a16": "好香、擣香、澤香、瓔珞，及眾味飲食，共薩陀",
    "T25n1509_098:0740a17": "波崙菩薩、五百侍女各載一車，恭敬圍繞，漸",
    "T25n1509_098:0740a18": "漸東去。見眾香城七寶莊嚴，七重圍繞；七寶",
    "T25n1509_098:0740a19": "之塹、七寶行樹，皆亦七重。其城縱廣十二由",
    "T25n1509_098:0740a20": "旬，豐樂安靜，甚可喜樂，人民熾盛。百千市",
    "T25n1509_098:0740a21": "里，街巷相當，端嚴如畫，橋津如地，寬博清淨。",
    "T25n1509_098:0740a22": "遙見眾香城，既入城中，見曇無竭菩薩坐高",
    "T25n1509_098:0740a23": "臺法座上，無量百千萬億眾恭敬圍繞說法。",
    "T25n1509_098:0740a24": "薩陀波崙菩薩見曇無竭菩薩時，心即歡喜，",
    "T25n1509_098:0740a25": "譬如比丘入第三禪，攝心安隱；見已，作是念：",
    "T25n1509_098:0740a26": "『我等儀不應載車趣曇無竭菩薩。』作是念已，",
    "T25n1509_098:0740a27": "下車步進。長者女并五百侍女皆亦下車。薩",
    "T25n1509_098:0740a28": "陀波崙菩薩與長者女及五百侍女，眾寶莊",
    "T25n1509_098:0740a29": "嚴，圍繞恭敬，俱到曇無竭菩薩所。「爾時，曇",
    "T25n1509_098:0740b01": "無竭菩薩摩訶薩有七寶臺，赤牛頭栴檀以",
    "T25n1509_098:0740b02": "為莊嚴，真珠羅網以覆臺上，四角皆懸摩",
    "T25n1509_098:0740b03": "尼寶珠以為燈明，及四寶香鑪常燒名",
    "T25n1509_098:0740b04": "香，為供養般若波羅蜜故。其臺中有七寶大",
    "T25n1509_098:0740b05": "床、四寶小床，重敷其上；以黃金牒書《般若波",
    "T25n1509_098:0740b06": "羅蜜》，置小床上，種種幡蓋莊嚴垂覆其上。「薩",
    "T25n1509_098:0740b07": "陀波崙菩薩及諸女人見是妙臺眾寶嚴飾，",
    "T25n1509_098:0740b08": "及見釋提桓因與無量百千萬諸天以天曼",
    "T25n1509_098:0740b09": "陀羅花、碎末栴檀、磨眾寶屑以散臺上，鼓天",
    "T25n1509_098:0740b10": "伎樂於虛空中娛樂此臺。爾時，薩陀波崙菩",
    "T25n1509_098:0740b11": "薩問釋提桓因：『憍尸迦！何因緣故，與無量",
    "T25n1509_098:0740b12": "百千萬諸天以天曼陀羅花、碎末栴檀、磨眾",
    "T25n1509_098:0740b13": "寶屑以散臺上，鼓天伎樂於虛空中娛樂",
    "T25n1509_098:0740b14": "此臺？』「釋提桓因答言：『汝善男子不知耶？此是",
    "T25n1509_098:0740b15": "《摩訶般若波羅蜜》，是諸菩薩摩訶薩母，能生",
    "T25n1509_098:0740b16": "諸佛、攝持菩薩。菩薩學是般若波羅蜜，成就",
    "T25n1509_098:0740b17": "一切功德，得諸佛法、一切種智。』「是時，薩陀",
    "T25n1509_098:0740b18": "波崙菩薩即歡喜悅樂，問釋提桓因：『憍尸",
    "T25n1509_098:0740b19": "迦！般若波羅蜜，諸菩薩摩訶薩母，能生諸佛、",
    "T25n1509_098:0740b20": "攝持菩薩。菩薩學是般若波羅蜜，成就一切",
    "T25n1509_098:0740b21": "功德，得諸佛法、一切種智，今在何處？』「釋提",
    "T25n1509_098:0740b22": "桓因言：『善男子！是臺中有七寶大床，四寶小",
    "T25n1509_098:0740b23": "床重敷其上；以黃金牒書《般若波羅蜜》，置小",
    "T25n1509_098:0740b24": "床上。曇無竭菩薩以七寶印印之，我等不能",
    "T25n1509_098:0740b25": "得開以示汝。』「是時，薩陀波崙與長者女及五",
    "T25n1509_098:0740b26": "百侍女取供養具——華香、瓔珞、幡蓋分作二分：",
    "T25n1509_098:0740b27": "一分供養《般若波羅蜜》，一分供養法座上曇",
    "T25n1509_098:0740b28": "無竭菩薩。「爾時，薩陀波崙菩薩與五百女人",
    "T25n1509_098:0740b29": "持華香、瓔珞、幡蓋、伎樂及諸珍寶，供養般若",
    "T25n1509_098:0740c01": "波羅蜜已，然後到曇無竭菩薩所。到已，見曇",
    "T25n1509_098:0740c02": "無竭菩薩在法座上坐，以諸華香、瓔珞、擣香、",
    "T25n1509_098:0740c03": "澤香、金、銀、寶華、幡蓋、寶衣散其曇無竭菩薩",
    "T25n1509_098:0740c04": "上，為法故供養。是時，諸華香、寶衣於曇無竭",
    "T25n1509_098:0740c05": "菩薩上虛空中化成華臺；碎末栴檀、寶屑、金、銀、",
    "T25n1509_098:0740c06": "寶華化成寶帳；寶帳之上，所散種種寶衣化",
    "T25n1509_098:0740c07": "為寶蓋，寶蓋四邊垂諸寶幡。薩陀波崙及諸",
    "T25n1509_098:0740c08": "女人見曇無竭菩薩所作變化，皆大歡喜，作",
    "T25n1509_098:0740c09": "是念：『未曾有也！曇無竭大師神德乃爾！行菩",
    "T25n1509_098:0740c10": "薩道時，神通力尚能如是，何況得阿耨多羅",
    "T25n1509_098:0740c11": "三藐三菩提時！』是時，長者女及五百女人清",
    "T25n1509_098:0740c12": "淨信心敬重曇無竭菩薩，皆發阿耨多羅三",
    "T25n1509_098:0740c13": "藐三菩提心，作是願言：『如曇無竭菩薩得菩",
    "T25n1509_098:0740c14": "薩諸深法，如曇無竭菩薩供養般若波羅蜜，",
    "T25n1509_098:0740c15": "如曇無竭菩薩於大眾中演說顯示般若波羅",
    "T25n1509_098:0740c16": "蜜義，如曇無竭菩薩得般若波羅蜜、方便力、",
    "T25n1509_098:0740c17": "成就神通、於菩薩事中得自在，我等亦當如",
    "T25n1509_098:0740c18": "是。』「是時，薩陀波崙菩薩及五百女人，華香、寶",
    "T25n1509_098:0740c19": "物供養般若波羅蜜及曇無竭菩薩已，頭面",
    "T25n1509_098:0740c20": "禮曇無竭菩薩，合掌恭敬，一面立。一面立已，",
    "T25n1509_098:0740c21": "白曇無竭菩薩言：「『我本求般若波羅蜜時，於",
    "T25n1509_098:0740c22": "空閑林中，聞空中聲言：「善男子！汝從是東行，",
    "T25n1509_098:0740c23": "當得聞般若波羅蜜。」我受是語東行，東行不久，",
    "T25n1509_098:0740c24": "作是念：「我何不問空中聲：『我當何處去？去",
    "T25n1509_098:0740c25": "是遠近？當從誰聞？』」我是時大憂愁啼哭，於是",
    "T25n1509_098:0740c26": "處住七日七夜，憂愁故，乃至不念飲食，但念：",
    "T25n1509_098:0740c27": "「我何時當得聞般若波羅蜜？」我如是憂愁，一",
    "T25n1509_098:0740c28": "心念般若波羅蜜多，見佛身在虛空中，語我",
    "T25n1509_098:0740c29": "言：「善男子！汝大欲、大精進心莫放捨！以是大",
    "T25n1509_098:0741a01": "欲、大精進心，從是東行，去是五百由旬，有城",
    "T25n1509_098:0741a02": "名眾香，是中有菩薩摩訶薩名曇無竭，從",
    "T25n1509_098:0741a03": "是人所，當得聞般若波羅蜜。是菩薩世世是",
    "T25n1509_098:0741a04": "汝善知識，常守護汝。」我從佛受教誨已，便東",
    "T25n1509_098:0741a05": "行，更無餘心，但念：「我何時當見曇無竭菩薩，",
    "T25n1509_098:0741a06": "為我說般若波羅蜜？」我爾時中道住，於一切",
    "T25n1509_098:0741a07": "法中得無礙知見、得觀諸法性等諸三昧現在",
    "T25n1509_098:0741a08": "前；住是三昧已，見十方無量阿僧祇諸佛說",
    "T25n1509_098:0741a09": "是般若波羅蜜。諸佛讚我言：「善哉！善哉！善男",
    "T25n1509_098:0741a10": "子！我本求般若波羅蜜時，得諸三昧，亦如汝",
    "T25n1509_098:0741a11": "今日。得是諸三昧已，遍得諸佛法。」諸佛為我",
    "T25n1509_098:0741a12": "廣說法要，安慰我已，忽然不現。我從三昧",
    "T25n1509_098:0741a13": "起，作是念：「諸佛從何處來？去至何所？」我不見",
    "T25n1509_098:0741a14": "諸佛故大愁憂，復作是念：「曇無竭菩薩供養",
    "T25n1509_098:0741a15": "先佛、植諸善根、久行般若波羅蜜、善知方",
    "T25n1509_098:0741a16": "便力，於菩薩道中得自在，是我善知識，守護",
    "T25n1509_098:0741a17": "我。我當問曇無竭菩薩是事：『諸佛從何所來？",
    "T25n1509_098:0741a18": "去至何所？』」「『我今問大師：「是諸佛何處來、去",
    "T25n1509_098:0741a19": "至何處？」大師！當為我說諸佛所從來、所至",
    "T25n1509_098:0741a20": "處，令我得知；知已，亦常不離見諸佛！』」",
    "T25n1509_098:0741a21": "【論】釋曰：薩陀波崙渴仰欲聞般若故，見十",
    "T25n1509_098:0741a22": "方諸佛為大眾說法，其心歡喜、其意得滿。",
    "T25n1509_098:0741a23": "諸佛以其信力堅固、精進難動故，安慰其",
    "T25n1509_098:0741a24": "心，讚言：「善哉！我本初行菩薩道求般若",
    "T25n1509_098:0741a25": "時，亦如汝今。汝莫憂愁自謂福薄！」爾時，薩",
    "T25n1509_098:0741a26": "陀波崙大得諸三昧力，其心深著；是故諸佛",
    "T25n1509_098:0741a27": "為說求諸三昧性，不見實體，亦不見入三",
    "T25n1509_098:0741a28": "昧、出三昧者，眾生空、法空故。諸佛為略說般",
    "T25n1509_098:0741a29": "若波羅蜜相：「不念有是法，所謂一切法無",
    "T25n1509_098:0741b01": "相故不可念著。我等住是無所念法中，能",
    "T25n1509_098:0741b02": "具足六波羅蜜；具足六波羅蜜故，得佛",
    "T25n1509_098:0741b03": "金色身。」如經中說。諸佛教化利喜，安慰其",
    "T25n1509_098:0741b04": "心。問曰：上化佛已為說「曇無竭是汝世世善",
    "T25n1509_098:0741b05": "知識」，今何以復問「何等是我善知識」？答曰：",
    "T25n1509_098:0741b06": "以佛勅於善知識中倍應恭敬愛念故。又",
    "T25n1509_098:0741b07": "以欲於十方佛所聞曇無竭功德，欲自令",
    "T25n1509_098:0741b08": "信心堅固不疑故問。十方佛答，如經中說。薩",
    "T25n1509_098:0741b09": "陀波崙是曇無竭所度因緣人故，諸佛佐助",
    "T25n1509_098:0741b10": "示導。或有諸菩薩佐助佛所應度者，令",
    "T25n1509_098:0741b11": "至佛所。問曰：上聞虛空聲不問故，七日啼",
    "T25n1509_098:0741b12": "哭；今不見十方佛，何以不大憂愁、更求見",
    "T25n1509_098:0741b13": "佛，但欲於曇無竭所問諸佛去來事？答曰：",
    "T25n1509_098:0741b14": "薩陀波崙先時但有肉眼，未得三昧，以深",
    "T25n1509_098:0741b15": "心信著善法故，大啼哭；今得諸三昧力，又",
    "T25n1509_098:0741b16": "見十方佛，諸煩惱微薄，著心已離故，但一心",
    "T25n1509_098:0741b17": "念：「我當何時見曇無竭？」問曰：若薩陀波崙",
    "T25n1509_098:0741b18": "得是三昧力，何以不還入三昧，問十方諸",
    "T25n1509_098:0741b19": "佛從何所來、去至何所，而欲見問曇無竭？",
    "T25n1509_098:0741b20": "答曰：十方佛上以種種因緣讚「曇無竭世",
    "T25n1509_098:0741b21": "世是汝師」，是故欲問。是時，薩陀波崙念曇無",
    "T25n1509_098:0741b22": "竭菩薩，是我先世因緣，是故生恭敬、尊重心。",
    "T25n1509_098:0741b23": "以有大功德故尊重，是先世因緣故恭敬愛",
    "T25n1509_098:0741b24": "樂。問曰：先說「薩陀波崙不大著世間事，深",
    "T25n1509_098:0741b25": "愛般若波羅蜜故，愁憂啼哭」；今何以自鄙貧",
    "T25n1509_098:0741b26": "窮，無以供養？但以好心隨師意，則是",
    "T25n1509_098:0741b27": "法供養，何用華香為？答曰：法供養雖上，而",
    "T25n1509_098:0741b28": "世間眾生見遠來求法而空無所有，則不",
    "T25n1509_098:0741b29": "發喜心；以世法故，求供養具。復次，五波羅",
    "T25n1509_098:0741c01": "蜜為助般若波羅蜜法，助法中檀波羅蜜為",
    "T25n1509_098:0741c02": "首。薩陀波崙思惟：「我得尊重福田曇無竭",
    "T25n1509_098:0741c03": "菩薩，當以助道法根本供養。」亦欲為起發",
    "T25n1509_098:0741c04": "眾人：「薩陀波崙是智人、善人，貧窮而能供養，",
    "T25n1509_098:0741c05": "何況我等！」復次，諸善法行時、思惟時，其味各",
    "T25n1509_098:0741c06": "異；薩陀波崙欲行布施味，是故求供養具。",
    "T25n1509_098:0741c07": "問曰：薩陀波崙是大菩薩，能見十方佛，又得",
    "T25n1509_098:0741c08": "諸深三昧，何以貧窮？答曰：有人言：此人捨家",
    "T25n1509_098:0741c09": "求佛道，雖生富家，道里懸遠，一身獨去，不",
    "T25n1509_098:0741c10": "齎財物。有人言：雖是大人，宿世小罪因緣",
    "T25n1509_098:0741c11": "故，生貧窮家。有雖是小人，先世少行布",
    "T25n1509_098:0741c12": "施因緣故，生大富家。如蘇陀夷、尼陀等，",
    "T25n1509_098:0741c13": "是諸天所供養人，而生小家。貧有二種：一",
    "T25n1509_098:0741c14": "者、財貧，二者、功德法貧。功德法貧，最大可恥！",
    "T25n1509_098:0741c15": "財貧，好人亦有；法貧，好人所無。無有華香",
    "T25n1509_098:0741c16": "者，無有上妙寶華，又以少故言無。我若空",
    "T25n1509_098:0741c17": "往，師雖不須，我心不得大喜，是故欲賣",
    "T25n1509_098:0741c18": "身。問曰：若賣身與他，誰買此物往供養",
    "T25n1509_098:0741c19": "師？答曰：捨身即是大供養，去住無在。有人",
    "T25n1509_098:0741c20": "言：是人賣身取財，因人供養，我為供養故，",
    "T25n1509_098:0741c21": "賣身為奴。又人言：爾時世好，人皆知法，",
    "T25n1509_098:0741c22": "雖自賣身，主必能聽供養而還。復次，是人發",
    "T25n1509_098:0741c23": "深心，欲行檀波羅蜜，為供養法及法師，而",
    "T25n1509_098:0741c24": "無外物，唯有己身，是故賣是內物。於",
    "T25n1509_098:0741c25": "外、內物中，內施為重，惜之深故。是故欲不",
    "T25n1509_098:0741c26": "破布施願故，賣身供養。此中自說不悔因",
    "T25n1509_098:0741c27": "緣：「我世世喪身無數，未曾為清淨法故，今",
    "T25n1509_098:0741c28": "為供養說法者故喪是身，大得法利。」薩陀",
    "T25n1509_098:0741c29": "波崙定心，斷貪惜身意，於道中入一大城——",
    "T25n1509_098:0742a01": "欲得賣買如意故，入此大城。一心欲賣",
    "T25n1509_098:0742a02": "身，除羞愧、破憍慢故，唱言：「誰須人？」問曰：",
    "T25n1509_098:0742a03": "魔何以欲破其意？答曰：魔常為諸佛、菩薩",
    "T25n1509_098:0742a04": "怨家，故欲來破。復次，諸小菩薩未得諸法",
    "T25n1509_098:0742a05": "實相，魔及惡人能壞；若得無生法忍、住諸",
    "T25n1509_098:0742a06": "菩薩神通力，無能破者。如小樹栽，小兒能破；",
    "T25n1509_098:0742a07": "大，不可破。復次，此中自說魔破因緣，所謂",
    "T25n1509_098:0742a08": "「是薩陀波崙愛法故，自賣身供養般若波羅",
    "T25n1509_098:0742a09": "蜜及法盛菩薩，當得正聞般若波羅蜜」，如",
    "T25n1509_098:0742a10": "經中廣說。問曰：若魔欲壞薩陀波崙，先來",
    "T25n1509_098:0742a11": "聞空中聲及見十方佛時，何以不壞？今方",
    "T25n1509_098:0742a12": "隱蔽諸婆羅門、居士，令不聞其聲？答曰：薩",
    "T25n1509_098:0742a13": "陀波崙先心未定，惜身未盡；見十方佛已，",
    "T25n1509_098:0742a14": "得諸三昧，其心乃定。今定心相現，是故魔",
    "T25n1509_098:0742a15": "驚。若菩薩心未定，未能動魔；若大菩薩其",
    "T25n1509_098:0742a16": "心已定，魔亦不來。薩陀波崙今欲定心出",
    "T25n1509_098:0742a17": "魔境界，是故魔來。譬如負債人，未欲遠",
    "T25n1509_098:0742a18": "去，債主不遮；欲出他界，則不聽去。問曰：",
    "T25n1509_098:0742a19": "魔有大力，何以不殺此菩薩，而但破壞？答",
    "T25n1509_098:0742a20": "曰：魔本不嫉其壽命，但憎其作佛心，是故",
    "T25n1509_098:0742a21": "欲壞。又復諸天神法，人無重罪，不得妄殺，",
    "T25n1509_098:0742a22": "但得壞亂恐怖。若神無此法，則人無活者，",
    "T25n1509_098:0742a23": "是故不殺。婆羅門性中生，受戒故，名婆羅",
    "T25n1509_098:0742a24": "門；除此，通名居士。居士，真是居舍之士，",
    "T25n1509_098:0742a25": "非四姓中居士。除一長者女者，以其為",
    "T25n1509_098:0742a26": "佛道世世集功德故，魔不能蔽。復有人",
    "T25n1509_098:0742a27": "言：是薩陀波崙不應死故，令一女人聞。有",
    "T25n1509_098:0742a28": "人言：是曇無竭菩薩神通力故，令長者女得",
    "T25n1509_098:0742a29": "聞。如是三唱，無人買者，便大愁憂。問曰：薩",
    "T25n1509_098:0742b01": "陀波崙既不惜身，雖無人買，亦不應愁！",
    "T25n1509_098:0742b02": "答曰：既發大心，不滿其願，是故大愁。釋提",
    "T25n1509_098:0742b03": "桓因作是念：「薩陀波崙欲賣其身，無有買",
    "T25n1509_098:0742b04": "者。」如經中廣說。問曰：釋提桓因報得知他",
    "T25n1509_098:0742b05": "心，應知薩陀波崙心已決定，今何以來試？答",
    "T25n1509_098:0742b06": "曰：諸天但知世間人心，作佛、不作佛心，非其",
    "T25n1509_098:0742b07": "所知。除佛，無有能知其為佛道故與授",
    "T25n1509_098:0742b08": "記。復次，釋提桓因欲多所引導故來試",
    "T25n1509_098:0742b09": "之，令聞見者，皆發心求佛。又如金銀",
    "T25n1509_098:0742b10": "等諸寶，不以輕賤故燒鍛磨打；菩薩亦如",
    "T25n1509_098:0742b11": "是，若能割肉出血、破骨出髓，其心不動，是",
    "T25n1509_098:0742b12": "正定菩薩。是故天帝來試。問曰：帝釋是大天",
    "T25n1509_098:0742b13": "王，何以妄語作是言「我欲祠天，須人心、血、",
    "T25n1509_098:0742b14": "髓」？答曰：若以慳貪、瞋恚煩惱欲求自利故",
    "T25n1509_098:0742b15": "妄語，是故為罪。帝釋若作實身、實語，菩薩",
    "T25n1509_098:0742b16": "則不信；是故如其國法，天祠所須，為其信",
    "T25n1509_098:0742b17": "受故。是時，薩陀波崙信其語而大歡喜：「我得",
    "T25n1509_098:0742b18": "大利！」大利者，阿鞞跋致地；第一利者，是佛道。",
    "T25n1509_098:0742b19": "大利者，五波羅蜜；第一利者，般若波羅蜜。",
    "T25n1509_098:0742b20": "大利者，般若波羅蜜；第一利者，般若波羅蜜",
    "T25n1509_098:0742b21": "方便力。大利者，菩薩初地；第一利者，十地。",
    "T25n1509_098:0742b22": "大利者，從初地乃至十地；第一利者，第十",
    "T25n1509_098:0742b23": "地。大利者，菩薩地；第一利者，佛地。如是",
    "T25n1509_098:0742b24": "等分別。雖未具足，已住具足因緣，故言「便",
    "T25n1509_098:0742b25": "為具足」。問曰：若釋提桓因化身來，何以言",
    "T25n1509_098:0742b26": "「汝須何等價」？答曰：知其欲供養曇無竭",
    "T25n1509_098:0742b27": "菩薩，滿其願故。又復釋提桓因苦困薩陀",
    "T25n1509_098:0742b28": "波崙，畏其所索者大，是故言「須何等價」。",
    "T25n1509_098:0742b29": "隨汝意與我者，言：「於汝不大貪惜、不致",
    "T25n1509_098:0742c01": "悔恨者與我。」薩陀波崙無力勢故，不能得",
    "T25n1509_098:0742c02": "使旃陀羅，故自捉刀；婆羅門亦畏罪故不",
    "T25n1509_098:0742c03": "能破，是以自執刀破身。問曰：若長者女聞",
    "T25n1509_098:0742c04": "聲，何以不來問：「汝何以自賣身耶」？答曰：但",
    "T25n1509_098:0742c05": "空言賣身事輕，破身出心髓事重故，長者",
    "T25n1509_098:0742c06": "女發心。長者女住在閣上，見是人自割刺，",
    "T25n1509_098:0742c07": "作是念：「一切眾生皆求樂畏苦、貪愛其身；",
    "T25n1509_098:0742c08": "薩陀波崙而自割刺，是為希有！」又以先世福",
    "T25n1509_098:0742c09": "德因緣所牽故，即往到其所而問。薩陀波",
    "T25n1509_098:0742c10": "崙答：「欲供養曇無竭菩薩。」復問：「得何等利？」",
    "T25n1509_098:0742c11": "答言：「般若波羅蜜名菩薩所學，當從彼聞；",
    "T25n1509_098:0742c12": "我學是道，當得作佛，與一切眾生作依",
    "T25n1509_098:0742c13": "止。」譬如厚葉樹多所蔭覆；又如熱時曠野",
    "T25n1509_098:0742c14": "險道清涼大池。為說佛功德現事可以發",
    "T25n1509_098:0742c15": "心者，所謂金色身、三十二相，大光、無量光。",
    "T25n1509_098:0742c16": "大光，為閻浮提惡世眾生，諸佛真實光明",
    "T25n1509_098:0742c17": "無有限量。大慈乃至六神通義，如先說。不",
    "T25n1509_098:0742c18": "可思議清淨戒、禪定、智慧，如佛戒等五眾中",
    "T25n1509_098:0742c19": "說。於諸法中得一切無礙知見者，諸佛",
    "T25n1509_098:0742c20": "有無礙解脫，是解脫相應知見，一切法中",
    "T25n1509_098:0742c21": "無所礙。知、見分別，如先說。薩陀波崙言：「我",
    "T25n1509_098:0742c22": "得如是無量佛功德，以無上法寶，分布與",
    "T25n1509_098:0742c23": "一切眾生。」無上寶者，有人言：三寶中法寶。有",
    "T25n1509_098:0742c24": "人言：一切八萬四千法眾是為法寶，得是",
    "T25n1509_098:0742c25": "故，除諸煩惱、滅諸戲論，得脫一切苦。有人",
    "T25n1509_098:0742c26": "言：無上法寶即是阿耨多羅三藐三菩提，更",
    "T25n1509_098:0742c27": "無過上者故。有人言：涅槃是無上法寶。何",
    "T25n1509_098:0742c28": "以故？一切有為法皆有上。如《阿毘曇》言：「一",
    "T25n1509_098:0742c29": "切有為法及虛空、非數緣盡，名為有上法；數",
    "T25n1509_098:0743a01": "緣盡是無上法。」數緣盡即是涅槃之別名。有",
    "T25n1509_098:0743a02": "人言：涅槃道雖是有為，以其為涅槃故，",
    "T25n1509_098:0743a03": "於有為法中為無上。如是等法寶，分布為",
    "T25n1509_098:0743a04": "三乘與眾生。如是等無量佛法，當從師",
    "T25n1509_098:0743a05": "得，是故我捨是老、病、死所住處不淨臭穢之",
    "T25n1509_098:0743a06": "身，為供養般若波羅蜜故，當得佛身。金色",
    "T25n1509_098:0743a07": "等，如先說。長者女世世供養諸佛種善根，",
    "T25n1509_098:0743a08": "智慧明利，聞是法其心深入，大得法喜，乃",
    "T25n1509_098:0743a09": "至心驚毛竪；語薩陀波崙言：「甚為希有！汝",
    "T25n1509_098:0743a10": "所讚法大微妙！為是一一法故，應捨如恒",
    "T25n1509_098:0743a11": "河沙等身，何況一身！」長者女不知何因緣",
    "T25n1509_098:0743a12": "故困苦其身，而怜愍之，心謂不可；今聞",
    "T25n1509_098:0743a13": "是無量無邊無比清淨佛法，以是因緣可",
    "T25n1509_098:0743a14": "得故大歡喜，是故說：「為是法故，應捨如恒",
    "T25n1509_098:0743a15": "河沙身。」女言：「汝以貧故自苦困其身，於今",
    "T25n1509_098:0743a16": "可止；恣汝所須，當以相與，我亦隨汝而求",
    "T25n1509_098:0743a17": "是道。」問曰：是菩薩既自割截身體，云何能",
    "T25n1509_098:0743a18": "與長者女多說佛法？答曰：是菩薩心力大，",
    "T25n1509_098:0743a19": "雖有身苦不能覆心。是菩薩始以刀割",
    "T25n1509_098:0743a20": "肉流血，方欲破骨出髓，而長者女來，未",
    "T25n1509_098:0743a21": "大悶故，能得說法。釋提桓因知其心定，試",
    "T25n1509_098:0743a22": "之而已，故無所言，即復本身，讚言「善哉！汝",
    "T25n1509_098:0743a23": "心堅受是事」者，帝釋意：如汝今生死肉身，未",
    "T25n1509_098:0743a24": "得佛道，能如是不惜身，汝不久當於一",
    "T25n1509_098:0743a25": "切法中得無所著，住無生法忍中，疾得阿",
    "T25n1509_098:0743a26": "耨多羅三藐三菩提。以過去佛為證，如是",
    "T25n1509_098:0743a27": "等種種因緣，安慰其心。「我是天王，愛樂佛",
    "T25n1509_098:0743a28": "道，故來相試，欲知汝心堅軟云何？欲令汝",
    "T25n1509_098:0743a29": "信故，言須人心髓祠天，實不須也。汝願何",
    "T25n1509_098:0743b01": "等？當以相與。汝是好人，為是佛種，當相擁",
    "T25n1509_098:0743b02": "護。」薩陀波崙直信心善軟，深著佛道故，不",
    "T25n1509_098:0743b03": "分別眾生，聞帝釋語，便言：「與我阿耨多羅",
    "T25n1509_098:0743b04": "三藐三菩提！」帝釋言：「此非我力所能辦，是",
    "T25n1509_098:0743b05": "佛境界。」復次，有人言：「帝釋大苦困薩陀波崙，",
    "T25n1509_098:0743b06": "今以此語謝之。帝釋意謂求金銀寶物，不",
    "T25n1509_098:0743b07": "知乃索阿耨多羅三藐三菩提；既不能與，",
    "T25n1509_098:0743b08": "愧負而已！」復更語言：「必相供養，更索餘願。」帝",
    "T25n1509_098:0743b09": "釋語意：我既大相苦困，不得直爾而去，要相",
    "T25n1509_098:0743b10": "供養。薩陀波崙雖不惜身，欲以此身供養",
    "T25n1509_098:0743b11": "曇無竭，聞般若波羅蜜；是故語言：「若汝無",
    "T25n1509_098:0743b12": "此力，令我身體平復如故。」帝釋言：「如汝所",
    "T25n1509_098:0743b13": "言。」瘡即平滿，與本無異。問曰：先已割肉，云",
    "T25n1509_098:0743b14": "何令得平滿？答曰：佛說有五不可思議。龍",
    "T25n1509_098:0743b15": "事所作，尚不可思議，何況天！又虛空中微塵",
    "T25n1509_098:0743b16": "充滿，帝釋福德生心，便能和合平滿。如諸天",
    "T25n1509_098:0743b17": "及地獄中身，非是三生身，罪福因緣故，和",
    "T25n1509_098:0743b18": "合便有。是時，帝釋知其心堅，與願已，即時",
    "T25n1509_098:0743b19": "滅去。爾時，薩陀波崙宿世微罪已畢、福德明",
    "T25n1509_098:0743b20": "盛，是故長者女將歸，「有所須者，從我父",
    "T25n1509_098:0743b21": "母索之」，如經中廣說。問曰：是女先言「汝",
    "T25n1509_098:0743b22": "所須物，盡從我索之」，今何以言「從我父母",
    "T25n1509_098:0743b23": "索」？答曰：今既將歸到舍，以薩陀波崙目見",
    "T25n1509_098:0743b24": "入舍從父母得之，愧不稱前言，是故先自",
    "T25n1509_098:0743b25": "說：「從我父母索之。」又女雖力能得寶，以",
    "T25n1509_098:0743b26": "子女法故，從父母索之。女既入舍，如先",
    "T25n1509_098:0743b27": "所許，從父母索與。其國無有佛法，是故",
    "T25n1509_098:0743b28": "問女：「阿誰是薩陀波崙菩薩？」女如所見、如",
    "T25n1509_098:0743b29": "所聞，盡向父母說薩陀波崙事。「今父母當",
    "T25n1509_098:0743c01": "聽我與薩陀波崙菩薩俱，及五百侍女，并供",
    "T25n1509_098:0743c02": "養具，供養曇無竭菩薩。」父母聞其言，即聽",
    "T25n1509_098:0743c03": "如汝意。問曰：長者貴而有力，云何先不識",
    "T25n1509_098:0743c04": "薩陀波崙？聞其功德故，便能令女及其眷屬、",
    "T25n1509_098:0743c05": "寶物，與之俱去？答曰：長者亦植德本，以少",
    "T25n1509_098:0743c06": "因緣故生無佛國；暫聞佛德，發其宿識，心",
    "T25n1509_098:0743c07": "即開悟，故能發遣。譬如蓮花，生長具足，見日",
    "T25n1509_098:0743c08": "開敷。父母知女心淳熟，無不淨行，持操",
    "T25n1509_098:0743c09": "不妄，不樂世樂，但求法利；知其心至，不",
    "T25n1509_098:0743c10": "可制止，若違其意，恐其自害。思惟籌量",
    "T25n1509_098:0743c11": "已，既全其意，自得功德，歡喜令去。世間因",
    "T25n1509_098:0743c12": "緣，深著難解，愛之至故，尚不能違，何況為",
    "T25n1509_098:0743c13": "佛道故其心清淨無所染著而不聽之！女",
    "T25n1509_098:0743c14": "以父母為法見聽，不惜寶物，亦以隨喜心，",
    "T25n1509_098:0743c15": "為之歡喜。爾時，眾心既定，莊嚴七寶之車，與",
    "T25n1509_098:0743c16": "大眾圍遶，稍稍東行。是時，五百女親屬及城",
    "T25n1509_098:0743c17": "中眾人，見是希有難及之事，皆亦隨去。人",
    "T25n1509_098:0743c18": "眾既集，歡悅共行，渴仰眾香城，如渴者思",
    "T25n1509_098:0743c19": "飲。漸漸進路，遙見眾香城，乃至與長者女",
    "T25n1509_098:0743c20": "及五百女人，恭敬圍遶，欲往曇無竭所。問",
    "T25n1509_098:0743c21": "曰：曇無竭是大菩薩，得聞持等諸陀羅尼；般",
    "T25n1509_098:0743c22": "若波羅蜜義，已自通利、憶持，何用七寶臺，",
    "T25n1509_098:0743c23": "書般若經卷，著中供養？答曰：雖有種種因",
    "T25n1509_098:0743c24": "緣，略說有二義：一者、眾生心行不同，或樂",
    "T25n1509_098:0743c25": "見經卷，或樂聞演說。二者、曇無竭身為白",
    "T25n1509_098:0743c26": "衣，現有家屬。鈍根眾生或作是念：「此有居",
    "T25n1509_098:0743c27": "家，必有染著，何能以畢竟清淨無著般若波",
    "T25n1509_098:0743c28": "羅蜜利益眾生？自未無著，何能以無著",
    "T25n1509_098:0743c29": "法教化？」是故書其經文，著七寶牒上，眾寶",
    "T25n1509_098:0744a01": "供養；諸天、龍、鬼神皆亦共來恭敬，供養花香、",
    "T25n1509_098:0744a02": "幡蓋，雨於七寶。眾生見者，增益信根，則以",
    "T25n1509_098:0744a03": "此法示傳佛語，案文演教勸發。一切寶臺",
    "T25n1509_098:0744a04": "莊嚴之具及薩陀波崙問釋提桓因，如經中",
    "T25n1509_098:0744a05": "說。七寶印印者，是曇無竭真實印，常自手",
    "T25n1509_098:0744a06": "執以印於經。有人言：七寶印者，有求佛道",
    "T25n1509_098:0744a07": "七大神，是執金剛杵，常給曇無竭菩薩使",
    "T25n1509_098:0744a08": "守護經文，不令魔及魔民改更錯亂，為貴",
    "T25n1509_098:0744a09": "敬般若故。有人但聞演說而發心者，有",
    "T25n1509_098:0744a10": "人見其莊嚴文字而歡喜發心者；是故莊嚴",
    "T25n1509_098:0744a11": "寶臺，用金牒書，七寶印印。問曰：臺上書寫",
    "T25n1509_098:0744a12": "般若，曇無竭菩薩口所演說般若，雖二處俱",
    "T25n1509_098:0744a13": "有，而書寫處不能益人，何以先至臺所？答",
    "T25n1509_098:0744a14": "曰：所書般若，入法寶中。佛寶次第有法寶",
    "T25n1509_098:0744a15": "故，應先供養；曇無竭一人故，僧寶所不攝，",
    "T25n1509_098:0744a16": "是故先供養法寶。又曇無竭菩薩所說者",
    "T25n1509_098:0744a17": "雖是法，而眾生取人相故，多生著心；若見",
    "T25n1509_098:0744a18": "所書般若，不生人相，雖取餘相，著心少",
    "T25n1509_098:0744a19": "於著人生患，是故先供養經。經法諸佛尚",
    "T25n1509_098:0744a20": "供養，何況曇無竭及薩陀波崙！曇無竭因般",
    "T25n1509_098:0744a21": "若波羅蜜故得供養，所因之本，何得不先",
    "T25n1509_098:0744a22": "供養？是故分所供養具為二分。問曰：曇無",
    "T25n1509_098:0744a23": "竭有六萬婇女、五欲、宮殿，云何能以所散花",
    "T25n1509_098:0744a24": "物化為花臺？答曰：有人言：諸佛神力，因薩",
    "T25n1509_098:0744a25": "陀波崙所供養物作此變化。有人言：曇無",
    "T25n1509_098:0744a26": "竭是大菩薩法性生身，為度眾生故受五",
    "T25n1509_098:0744a27": "欲。如曇無竭菩薩名字義中說。問曰：菩薩法，",
    "T25n1509_098:0744a28": "先於眾生中起悲心，欲度眾生苦故，求",
    "T25n1509_098:0744a29": "阿耨多羅三藐三菩提。今但見曇無竭神力",
    "T25n1509_098:0744b01": "威德，云何發心？答曰：發心有種種：有聞說",
    "T25n1509_098:0744b02": "法而發心者，有於眾生起慈悲而發心者，",
    "T25n1509_098:0744b03": "有見神通力、大威德而發心者，然後漸漸而",
    "T25n1509_098:0744b04": "生悲心，如《智印經》中說。依愛而斷愛，依慢",
    "T25n1509_098:0744b05": "而斷慢。如人聞道法，愛著是法故，捨五",
    "T25n1509_098:0744b06": "欲出家。又有聞某甲得阿羅漢道，而生",
    "T25n1509_098:0744b07": "高心：「此人無勝我事，彼尚能爾，我何不",
    "T25n1509_098:0744b08": "能？」而生大精進，得阿羅漢道。佛道中亦如",
    "T25n1509_098:0744b09": "是。長者女等及五百女人常深貪勢力自在",
    "T25n1509_098:0744b10": "樂，聞往古有人神力變化，寶物具足，人中受",
    "T25n1509_098:0744b11": "天樂；後見曇無竭、臺觀、宮殿，在大法座上",
    "T25n1509_098:0744b12": "坐，天人供養；又見所供養物於虛空中化",
    "T25n1509_098:0744b13": "成大臺，心即大喜，發難遭想，知皆從福德",
    "T25n1509_098:0744b14": "因緣可辦是事，是故皆發作佛心。所聞發",
    "T25n1509_098:0744b15": "心者，行皆次第行。如《毘摩羅鞊經》中說：「愛、慢",
    "T25n1509_098:0744b16": "等諸煩惱，皆是佛道根本。」是故女人見是事",
    "T25n1509_098:0744b17": "已，生愛樂心，知以福德因緣可得是事，故",
    "T25n1509_098:0744b18": "皆發心。因是愛、慢，後得清淨好心，故言佛",
    "T25n1509_098:0744b19": "道根本，譬如蓮花生污泥。發心已作願：",
    "T25n1509_098:0744b20": "「如曇無竭所為，我等亦當得是！」時，薩陀",
    "T25n1509_098:0744b21": "波崙等頭面禮曇無竭菩薩。花、香等供養不",
    "T25n1509_098:0744b22": "貴故，先以供養；身貴重，故後禮拜。禮拜已，",
    "T25n1509_098:0744b23": "說本求般若因緣。如經中說：「我本求般若",
    "T25n1509_098:0744b24": "時，聞空中聲，乃至我今問大師：『諸佛從何",
    "T25n1509_098:0744b25": "所來？去至何處？』」問曰：薩陀波崙得諸大三",
    "T25n1509_098:0744b26": "昧，所謂破無明、觀諸法性等，云何不知空",
    "T25n1509_098:0744b27": "而取佛相、深生愛著？答曰：若新發意菩",
    "T25n1509_098:0744b28": "薩雖能總相知諸法空、無相，於諸佛所深",
    "T25n1509_098:0744b29": "愛著故，不能解佛相畢竟空，雖知空而不",
    "T25n1509_098:0744c01": "能與空合。何以故？諸佛有無量無邊實功",
    "T25n1509_098:0744c02": "德，是菩薩利根故，深入、深著。若佛不為是菩",
    "T25n1509_098:0744c03": "薩說空者，是菩薩為愛佛故，能自滅親族，",
    "T25n1509_098:0744c04": "何況餘人！但以解空故無是事。薩陀波崙",
    "T25n1509_098:0744c05": "深著諸佛故不能知，而問大師：「今為我說",
    "T25n1509_098:0744c06": "諸佛來去相，我見佛身無厭足故，常不離",
    "T25n1509_098:0744c07": "見諸佛。」",
    "T25n1509_098:0744c08": "大智度論卷第九十八"
}