{
    "T22n1421_019:0129a04": "五分律卷第十九(彌沙塞)",
    "T22n1421_019:0129a06": "宋罽賓三藏佛陀什",
    "T22n1421_019:0129a07": "共竺道生等譯",
    "T22n1421_019:0129a08": "第三分之三安居法",
    "T22n1421_019:0129a09": "佛在舍衛城。爾時諸比丘春夏冬一切時遊",
    "T22n1421_019:0129a10": "行，蹈殺虫草，擔衣物重，疲弊道路。諸居士見，",
    "T22n1421_019:0129a11": "譏訶言：「此諸外道沙門、婆羅門，尚知三時，夏",
    "T22n1421_019:0129a12": "則安居；眾鳥猶作巢窟，住止其中；而諸比丘",
    "T22n1421_019:0129a13": "不知三時，應行、不行。常說少欲，慈愍護念眾",
    "T22n1421_019:0129a14": "生；而今踐蹈無仁惻心。無沙門行，破沙門法！」",
    "T22n1421_019:0129a15": "諸長老比丘聞，種種訶責，以是白佛。佛以是",
    "T22n1421_019:0129a16": "事集比丘僧，問諸比丘：「汝等實爾不？」答言：「實",
    "T22n1421_019:0129a17": "爾。世尊！」佛種種訶責已，告諸比丘：「不應一切",
    "T22n1421_019:0129a18": "時遊行，犯者突吉羅！從今聽夏結安居。」結安",
    "T22n1421_019:0129a19": "居法，應偏袒右肩，脫革屣，胡跪合掌，向一比",
    "T22n1421_019:0129a20": "丘言：「長老一心念！我某甲比丘，於此住處夏",
    "T22n1421_019:0129a21": "安居，前三月，依某聚落、某房舍。若房舍壞，當",
    "T22n1421_019:0129a22": "補治。」如是三說。答言：「我知！」",
    "T22n1421_019:0129a23": "諸比丘便日日結安居，或二日乃至五日一",
    "T22n1421_019:0129a24": "結。以是白佛，佛言：「不應爾！應於春末布薩日，",
    "T22n1421_019:0129a25": "分房舍臥具，於夏初一日結安居。」有比丘欲",
    "T22n1421_019:0129a26": "依象下或依車輿結安居，復有比丘欲依覆",
    "T22n1421_019:0129a27": "鉢安居。以是白佛，佛言：「皆不應爾，犯者突吉",
    "T22n1421_019:0129a28": "羅！聽在結跏趺坐及衣鉢雨漏所不及處，依",
    "T22n1421_019:0129a29": "此安居。」有諸比丘在無救護處安居，為賊劫",
    "T22n1421_019:0129b01": "奪；復有諸比丘在塚間安居，為非人所惱；復",
    "T22n1421_019:0129b02": "有諸比丘在空樹中安居，為毒虫所困；復有",
    "T22n1421_019:0129b03": "諸比丘在皮覆屋中安居，鼻內生肉；復有諸",
    "T22n1421_019:0129b04": "比丘露地安居，肌皮剝脫。以是白佛，佛言：「皆",
    "T22n1421_019:0129b05": "不應爾！」",
    "T22n1421_019:0129b06": "時諸白衣請比丘於無救護處安居，白言：「大",
    "T22n1421_019:0129b07": "德！可於彼安居，我當遙作救護。」以是白佛，佛",
    "T22n1421_019:0129b08": "言：「聽受！」復有塚間比丘，患人間無房舍臥具，",
    "T22n1421_019:0129b09": "欲還塚間安居。以是白佛，佛言：「若能繫念在",
    "T22n1421_019:0129b10": "前，無所畏者聽。」復有諸比丘欲治護空中樹，",
    "T22n1421_019:0129b11": "於中安居。以是白佛，佛言：「聽應先以石擲樹，",
    "T22n1421_019:0129b12": "若以杖打，聽有何聲？有何物出？若無異聲、無",
    "T22n1421_019:0129b13": "有物出者，然後入中，仰塞泥合得使平立，作",
    "T22n1421_019:0129b14": "土埵，泥四邊地，安戶作開閉處。」",
    "T22n1421_019:0129b15": "爾時阿耨達龍王，請諸比丘於宮五百金銀",
    "T22n1421_019:0129b16": "眾寶窟中安居，諸比丘不敢往。以是白佛，佛",
    "T22n1421_019:0129b17": "言：「聽往。」諸比丘欲作階道，安置坐石，及洗脚",
    "T22n1421_019:0129b18": "石；而皆是金銀，慚愧不敢。以是白佛，佛言：",
    "T22n1421_019:0129b19": "「彼金銀猶此土石，隨意用之。」",
    "T22n1421_019:0129b20": "復有諸比丘安居，有賊難、王難、親里難。以是",
    "T22n1421_019:0129b21": "白佛，佛言：「應避去，餘處安居。有二種安居：前",
    "T22n1421_019:0129b22": "安居、後安居。若無事，應前安居；有事，聽後安",
    "T22n1421_019:0129b23": "居。」後安居比丘至餘處，彼比丘不與房舍臥",
    "T22n1421_019:0129b24": "具。以是白佛，佛言：「應與。」既與不住，奪他住",
    "T22n1421_019:0129b25": "房。以是白佛，佛言：「應隨所得而住。比丘欲安",
    "T22n1421_019:0129b26": "居時，應先籌量此處有難、無難，無難應住，",
    "T22n1421_019:0129b27": "有難應去。」",
    "T22n1421_019:0129b28": "爾時舍衛城，有長者名憂陀延，信樂佛法，",
    "T22n1421_019:0129b29": "常供給諸比丘；安居中，為僧作房，設入舍食，",
    "T22n1421_019:0129c01": "欲因以房施；請左右住處諸比丘，諸比丘慚",
    "T22n1421_019:0129c02": "愧不受，長者便嫌訶言：「我散財物，作此飲食，",
    "T22n1421_019:0129c03": "而諸比丘不肯受請！」諸比丘以是白佛，佛言：",
    "T22n1421_019:0129c04": "「聽受。若作比丘尼屋及外道房，乃至為壘階",
    "T22n1421_019:0129c05": "道、設食、請施，皆聽受。若有請、若無請，須出界",
    "T22n1421_019:0129c06": "外，一切皆聽七日往返。」有一比丘自不知",
    "T22n1421_019:0129c07": "律，不依持律，安居中生疑，作是念：「世尊不聽",
    "T22n1421_019:0129c08": "我安居時遊行，無有問處，不知云何？」以是",
    "T22n1421_019:0129c09": "白佛，佛言：「聽依有持律比丘處安居。若持",
    "T22n1421_019:0129c10": "律住處房舍迮狹，聽近持律七日得往返處，",
    "T22n1421_019:0129c11": "於中心念，遙依持律而安居。」有一比丘分房",
    "T22n1421_019:0129c12": "臥具竟，不作是念：「我今安居。」口亦不言，後生",
    "T22n1421_019:0129c13": "疑悔：「我不結安居，為成安居不？」以是白佛，佛",
    "T22n1421_019:0129c14": "言：「為安居受房舍、敷臥具。雖不發心、口言結",
    "T22n1421_019:0129c15": "之，亦得名安居。」",
    "T22n1421_019:0129c16": "時舍衛城人，欲於祇洹作渠通水，波斯匿",
    "T22n1421_019:0129c17": "王聞，令言：「若有於祇洹通水者，當與大罪。」後",
    "T22n1421_019:0129c18": "邊境有事，王自出征。後諸外道欲并力通渠，",
    "T22n1421_019:0129c19": "諸比丘以此語諸優婆塞，諸優婆塞言：「此非",
    "T22n1421_019:0129c20": "我等所制，可往白王。」諸比丘言：「世尊不聽安",
    "T22n1421_019:0129c21": "居中過七日往返，王去此遠，何由得往？」便以",
    "T22n1421_019:0129c22": "白佛，佛以是事集比丘僧，告諸比丘：「從今若",
    "T22n1421_019:0129c23": "有佛法僧事、若私事，於七日外，更聽白二羯",
    "T22n1421_019:0129c24": "磨受十五日，若一月日出界行。」一比丘唱言：",
    "T22n1421_019:0129c25": "「大德僧聽！此某甲比丘為某事，欲出界行，於",
    "T22n1421_019:0129c26": "七日外更受三十夜，還此安居。若僧時到僧",
    "T22n1421_019:0129c27": "忍聽。白如是。」「大德僧聽！此某甲比丘為某",
    "T22n1421_019:0129c28": "事，欲出界行，於七日外更受三十夜，還此安",
    "T22n1421_019:0129c29": "居。誰諸長老忍，默然；不忍者，說。僧已與某甲",
    "T22n1421_019:0130a01": "更受三十夜出界行竟；僧忍，默然故。是事如",
    "T22n1421_019:0130a02": "是持。」有一比丘安居，麁食不足，作是念：「我此",
    "T22n1421_019:0130a03": "中安居，麁食不足，而世尊不聽破安居，我當",
    "T22n1421_019:0130a04": "云何？」以是白佛，佛言：「聽以此因緣，破安居無",
    "T22n1421_019:0130a05": "罪。」復有一比丘安居，有一比丘尼誘共作不",
    "T22n1421_019:0130a06": "淨行，作是念：「人心易轉，後或失意，而世尊不",
    "T22n1421_019:0130a07": "聽破安居，我當云何？」以是白佛，佛言：「聽以此",
    "T22n1421_019:0130a08": "因緣，破安居無罪。」式叉摩那乃至黃門亦如",
    "T22n1421_019:0130a09": "是。若國王欲壞其梵行，乃至父母親戚亦如",
    "T22n1421_019:0130a10": "是。有一比丘安居見伏藏，作是念：「此藏足我",
    "T22n1421_019:0130a11": "一生用，若久住此或能失意，而世尊不聽破",
    "T22n1421_019:0130a12": "安居，我當云何？」以是白佛，佛言：「聽以此因緣，",
    "T22n1421_019:0130a13": "破安居無罪。」若見國王尊貴，乃至見父母親",
    "T22n1421_019:0130a14": "戚苦樂，恐失道意，皆亦如是。有一比丘安",
    "T22n1421_019:0130a15": "居，聞有比丘欲破僧，作是念：「若有破僧事，僧",
    "T22n1421_019:0130a16": "不和合，不得安樂，而世尊不聽破安居，我當",
    "T22n1421_019:0130a17": "云何？」以是白佛，佛言：「聽以此因緣，破安居",
    "T22n1421_019:0130a18": "無罪。」復有一比丘安居，聞異住處有比丘欲",
    "T22n1421_019:0130a19": "破僧，是己親厚，作是念：「若我往諫，必受我語，",
    "T22n1421_019:0130a20": "而世尊不聽破安居，我當云何？」以是白佛，佛",
    "T22n1421_019:0130a21": "言：「聽以此因緣，破安居無罪。」若能使人諫，為",
    "T22n1421_019:0130a22": "此而去。若彼處僧已破，若自和合、若使人和",
    "T22n1421_019:0130a23": "合，為此而去皆亦如是。比丘尼能和合僧亦",
    "T22n1421_019:0130a24": "如是。時有估客營住，諸比丘欲依安居。以是",
    "T22n1421_019:0130a25": "白佛，佛言：「聽依。」彼估客安居內，忽然復去。",
    "T22n1421_019:0130a26": "諸比丘不知云何？以是白佛，佛言：「聽隨去。」諸",
    "T22n1421_019:0130a27": "估客分作兩部，諸比丘不知云何？以是白佛，",
    "T22n1421_019:0130a28": "佛言：「若一部信樂，所之豐樂，隨去。比丘有",
    "T22n1421_019:0130a29": "持律，彼處亦多持律，聽隨此部去。」若依牧牛",
    "T22n1421_019:0130b01": "羊人、作椑栰人、船行人安居皆亦如是。有諸",
    "T22n1421_019:0130b02": "比丘安居中，燒房舍、臥具，無有住處。不知云",
    "T22n1421_019:0130b03": "何？以是白佛，佛言：「若火燒、若水漂，王難、賊難、",
    "T22n1421_019:0130b04": "非人難，師子、虎狼、諸毒虫難，乃至蟻子、水虱",
    "T22n1421_019:0130b05": "難，皆聽破安居無罪。」時跋難陀受安居請，布",
    "T22n1421_019:0130b06": "薩竟往中路，見二住處多有衣食施，便住",
    "T22n1421_019:0130b07": "其中二處各半，皆欲取分。諸比丘以是白",
    "T22n1421_019:0130b08": "佛。佛以是事集比丘僧，問跋難陀：「汝實爾",
    "T22n1421_019:0130b09": "不？」答言：「實爾。世尊！」佛種種訶責言：「汝愚癡",
    "T22n1421_019:0130b10": "人！云何已受他請，為利養故住二處安居？」告",
    "T22n1421_019:0130b11": "諸比丘：「從今若比丘受他前安居請，布薩竟",
    "T22n1421_019:0130b12": "往中路，見二住處多有衣食施便住，無前、後",
    "T22n1421_019:0130b13": "安居，得違言突吉羅罪。若比丘受他前安居",
    "T22n1421_019:0130b14": "請，布薩竟往不至，至十七日明相出，是比",
    "T22n1421_019:0130b15": "丘無前安居，有後安居，不破安居，得違言罪。",
    "T22n1421_019:0130b16": "若受他前安居請，布薩竟往結安居，不受七",
    "T22n1421_019:0130b17": "日出界外，七日內還、不還，是比丘無前安居，",
    "T22n1421_019:0130b18": "有後安居，不破安居，得違言罪；若受他前安",
    "T22n1421_019:0130b19": "居請，布薩竟往結安居，受七日出界外不還，",
    "T22n1421_019:0130b20": "無前安居，有後安居，不破安居，得違言罪；若",
    "T22n1421_019:0130b21": "七日內還，不破安居，不犯違言罪。若受他前",
    "T22n1421_019:0130b22": "安居請，布薩竟往結安居，未至自恣七日，無",
    "T22n1421_019:0130b23": "七日法出界外，亦無前安居，有後安居，不破",
    "T22n1421_019:0130b24": "安居，得違言罪；若有七日法出界外，不破安",
    "T22n1421_019:0130b25": "居，不犯違言罪。若比丘受他前安居請，往彼",
    "T22n1421_019:0130b26": "布薩亦如是。",
    "T22n1421_019:0130b27": "「若比丘受他後安居請，布薩竟往中路，見二",
    "T22n1421_019:0130b28": "住處多有衣食施，便住不往，破安居、違言二",
    "T22n1421_019:0130b29": "突吉羅罪。若受他後安居請，布薩竟往不",
    "T22n1421_019:0130c01": "至，至十七日明相出，是比丘破安居、違言二",
    "T22n1421_019:0130c02": "罪。若受他後安居請，布薩竟往結安居，不受",
    "T22n1421_019:0130c03": "七日出界外，七日內若還、若不還，及受七日，",
    "T22n1421_019:0130c04": "七日內不還，皆破安居、違言二罪；若七日內",
    "T22n1421_019:0130c05": "還，不破安居，不犯違言罪。若受他後安居",
    "T22n1421_019:0130c06": "請，布薩竟往結安居，未至自恣七日，無七日",
    "T22n1421_019:0130c07": "法出界外，破安居、違言二罪；若有七日法出",
    "T22n1421_019:0130c08": "界外，不破安居，不犯違言罪。若受他後安居",
    "T22n1421_019:0130c09": "請，往彼布薩亦如是。」",
    "T22n1421_019:0130c10": "有一比丘求安居處，見有空窟，作是念：「我當",
    "T22n1421_019:0130c11": "於此安居。」復有眾多比丘見，皆作是念，而不",
    "T22n1421_019:0130c12": "相知。至安居前布薩日，俱集於彼，皆言：「我已",
    "T22n1421_019:0130c13": "先取此窟。」不知誰應得住，以是白佛，佛言：「若",
    "T22n1421_019:0130c14": "先至者應作相，若題壁作自名，若語窟左",
    "T22n1421_019:0130c15": "右人，後引為證，此人應得。」復有比丘先占住",
    "T22n1421_019:0130c16": "處，後竟不來，餘比丘不敢住，遂空置此處。",
    "T22n1421_019:0130c17": "以是白佛，佛言：「應壞相，若語人令知，使餘比",
    "T22n1421_019:0130c18": "丘得住。」",
    "T22n1421_019:0130c19": "五分律第三分之四自恣法",
    "T22n1421_019:0130c20": "佛在舍衛城。爾時眾多比丘住一處安居，共",
    "T22n1421_019:0130c21": "議言：「我等若共語者或致增減，當共立制勿",
    "T22n1421_019:0130c22": "復有言，若乞食先還，便掃灑食處，以瓶盛水，",
    "T22n1421_019:0130c23": "出拭手脚巾，敷諸坐具，置盛長食器，量食有",
    "T22n1421_019:0130c24": "長，減著其中，如其得少，從此取足。食竟，次第",
    "T22n1421_019:0130c25": "除屏物事，若獨不勝，招伴共舉。如此安居得",
    "T22n1421_019:0130c26": "安樂住，無復是非增減之患。」作此議已，即便",
    "T22n1421_019:0130c27": "行之。安居既竟，諸佛常法，歲二大會，往",
    "T22n1421_019:0130c28": "到佛所，頭面禮足，却坐一面。佛慰問言：「汝等",
    "T22n1421_019:0130c29": "安居和合，乞食不乏，道路不疲耶？」答言：「安居",
    "T22n1421_019:0131a01": "和合，乞食不乏，道路不疲。」又問：「汝等安居云",
    "T22n1421_019:0131a02": "何和合？」諸比丘即具以答，佛種種訶責：「汝",
    "T22n1421_019:0131a03": "等愚癡，如怨家共住！云何而得和合安樂？我",
    "T22n1421_019:0131a04": "無數方便教汝等共住，當相誨誘，轉相覺悟，",
    "T22n1421_019:0131a05": "以盡道業。於今云何而行啞法？從今若復",
    "T22n1421_019:0131a06": "立不共語法，得突吉羅罪。」",
    "T22n1421_019:0131a07": "爾時六群比丘數數犯罪，諸比丘以佛教應",
    "T22n1421_019:0131a08": "相誨語，便語言：「汝等數數犯罪，應自見過，",
    "T22n1421_019:0131a09": "而修改悔，勿得污染梵行，自貽大苦，負人信",
    "T22n1421_019:0131a10": "施，空無所獲。」六群比丘不自改過，反更誣謗：",
    "T22n1421_019:0131a11": "「長老比丘犯種種罪。」彼聞已慚愧，便往佛所，",
    "T22n1421_019:0131a12": "以是白佛。佛以是事集比丘僧，問六群比丘：",
    "T22n1421_019:0131a13": "「汝實爾不？」答言：「實爾。世尊！」佛種種訶責已，告",
    "T22n1421_019:0131a14": "諸比丘：「若有比丘犯罪，應先問言：『我欲誨汝，",
    "T22n1421_019:0131a15": "汝聽我不？』言聽則誨，不聽則已；若不聽，犯",
    "T22n1421_019:0131a16": "突吉羅罪。」六群比丘後時犯罪，便逆問長老",
    "T22n1421_019:0131a17": "比丘：「我欲誨汝，汝聽我不？」彼作是念：「佛制",
    "T22n1421_019:0131a18": "不得不聽。」便答言：「隨意說之。」六群比丘復言：",
    "T22n1421_019:0131a19": "「若隨我意，當隨我，說何罪？何時說？何處說？」彼",
    "T22n1421_019:0131a20": "聞此語，便逐其後，不敢遠離。以是白佛，佛復",
    "T22n1421_019:0131a21": "問六群比丘：「汝實爾不？」答言：「實爾。世尊！」佛種",
    "T22n1421_019:0131a22": "種訶責已，告諸比丘：「若成就五法，不應問聽",
    "T22n1421_019:0131a23": "語罪：無慚愧、愚癡、少聞、自不如法、苟彰人惡。",
    "T22n1421_019:0131a24": "若有慚愧、多聞、智慧、自如法、實欲使人離惡，",
    "T22n1421_019:0131a25": "乃應問聽說罪。「復有五法，不應問聽說罪：隨",
    "T22n1421_019:0131a26": "愛、隨恚、隨癡、隨畏、不知時非時，反上應問聽",
    "T22n1421_019:0131a27": "說罪。「若成就五惡法而問，不應敬聽說罪；若",
    "T22n1421_019:0131a28": "成就五善法而問，應敬聽說罪。」",
    "T22n1421_019:0131a29": "時諸比丘作是議：「如世尊所說：應問聽、不應",
    "T22n1421_019:0131b01": "問聽，應敬聽、不應敬聽。唯有羅漢然後應",
    "T22n1421_019:0131b02": "問，我等云何而得行此？」以是白佛，佛以是事",
    "T22n1421_019:0131b03": "集比丘僧，問諸比丘：「汝等實作此議不？」答言：",
    "T22n1421_019:0131b04": "「實爾。世尊！」佛告諸比丘：「從今以十利故，為諸",
    "T22n1421_019:0131b05": "比丘作自恣法。應求僧自恣說罪言：「『諸大德！",
    "T22n1421_019:0131b06": "若見我罪，若聞我罪，若疑我罪，憐愍故自恣",
    "T22n1421_019:0131b07": "說，我當見罪悔過。』如是三說。」",
    "T22n1421_019:0131b08": "時諸比丘作是念：「世尊教我等自恣，應共奉",
    "T22n1421_019:0131b09": "行。」便日日自恣，或二日、三日至五日一自恣。",
    "T22n1421_019:0131b10": "以是白佛，佛言：「不應爾！應夏三月最後日自",
    "T22n1421_019:0131b11": "恣。」諸比丘便於比丘尼、式叉摩那、沙彌、沙彌",
    "T22n1421_019:0131b12": "尼前自恣，若白衣、外道、狂心、亂心、病壞心、被",
    "T22n1421_019:0131b13": "舉、滅擯、異見人前自恣。以是白佛，佛言：「不應",
    "T22n1421_019:0131b14": "爾！應在如法比丘眾中自恣。」有諸比丘坐床",
    "T22n1421_019:0131b15": "上自恣，以是白佛。佛言：「不應爾！」諸比丘既下",
    "T22n1421_019:0131b16": "地自恣，污衣服。以是白佛，佛言：「應好泥治地，",
    "T22n1421_019:0131b17": "布草於上自恣。」六群比丘言：「若次至我，然後",
    "T22n1421_019:0131b18": "下地。」以是白佛，佛言：「不應爾！應一比丘先",
    "T22n1421_019:0131b19": "唱言：「『大德僧聽！今僧自恣時到，僧當和合",
    "T22n1421_019:0131b20": "作自恣。白如是。』「然後俱下地，[跍*月]跪自恣。」諸",
    "T22n1421_019:0131b21": "比丘自恣未竟，上座老病不堪久跪。以是白",
    "T22n1421_019:0131b22": "佛，佛言：「聽自恣竟者還坐。」諸比丘已自恣竟，",
    "T22n1421_019:0131b23": "便出去。以是白佛，佛言：「不應先出，要待都",
    "T22n1421_019:0131b24": "竟。」諸比丘一時向上座自恣，不知誰已自恣，",
    "T22n1421_019:0131b25": "誰未自恣。以是白佛，佛言：「不應一時自恣。」諸",
    "T22n1421_019:0131b26": "比丘便復一一從上座自恣，有諸白衣欲布",
    "T22n1421_019:0131b27": "施、聽法，久不能得，便譏訶言：「我等多務，廢業",
    "T22n1421_019:0131b28": "來此；而諸比丘不時受施，為我說法。」諸比丘",
    "T22n1421_019:0131b29": "以是白佛，佛言：「不應一一自恣，聽上座八",
    "T22n1421_019:0131c01": "人一一自恣，自下同歲，同歲一時自恣。」諸比",
    "T22n1421_019:0131c02": "丘不知自恣已至何處？以是白佛，佛言：「應白",
    "T22n1421_019:0131c03": "二羯磨差自恣人，若二、若多。」一比丘唱言：「大",
    "T22n1421_019:0131c04": "德僧聽！此某甲、某甲比丘，能為僧作自恣人。",
    "T22n1421_019:0131c05": "僧今差某甲、某甲作自恣人。若僧時到僧忍",
    "T22n1421_019:0131c06": "聽。白如是。」「大德僧聽！此某甲、某甲比丘，能為",
    "T22n1421_019:0131c07": "僧作自恣人。僧今差某甲、某甲作自恣人。誰",
    "T22n1421_019:0131c08": "諸長老忍，默然；不忍者，說。僧已差某甲、某甲",
    "T22n1421_019:0131c09": "作自恣人竟；僧忍，默然故。是事如是持。」諸比",
    "T22n1421_019:0131c10": "丘差無智比丘作自恣人，以是白佛，佛言：「五",
    "T22n1421_019:0131c11": "法成就不應差，隨欲、恚、癡、畏、不知時非時。反",
    "T22n1421_019:0131c12": "上應差。」被差比丘應起，語諸比丘言：「同歲、同",
    "T22n1421_019:0131c13": "歲一處坐。」自恣人不知己何時當應自恣，",
    "T22n1421_019:0131c14": "以是白佛，佛言：「次第至已，便應自恣。」諸比丘",
    "T22n1421_019:0131c15": "作如是自恣，猶故遲，諸白衣如上譏訶。以是",
    "T22n1421_019:0131c16": "白佛，佛言：「被差人復應唱言：『各各相向自恣。』」",
    "T22n1421_019:0131c17": "諸比丘自恣竟，復更布薩。以是白佛，佛言：「自",
    "T22n1421_019:0131c18": "恣羯磨，亦名布薩。」",
    "T22n1421_019:0131c19": "爾時世尊，自恣日與諸比丘前後圍遶露地",
    "T22n1421_019:0131c20": "而坐，告諸比丘：「今僧和合自恣時到，應共自",
    "T22n1421_019:0131c21": "恣。」有一比丘起，白佛：「有病比丘不來。」佛言：「應",
    "T22n1421_019:0131c22": "差一比丘將來。」乃至出界自恣，如說戒中說。",
    "T22n1421_019:0131c23": "時六群比丘有罪自恣，以是白佛，佛言：「不應",
    "T22n1421_019:0131c24": "爾，犯者突吉羅！」彼猶故有罪自恣，以是白",
    "T22n1421_019:0131c25": "佛，佛言：「應住其自恣！」諸比丘未羯磨時，便",
    "T22n1421_019:0131c26": "住他自恣，復有自恣竟方住。以是白佛，佛言：",
    "T22n1421_019:0131c27": "「不應爾！羯磨竟、未自恣時，應住。」",
    "T22n1421_019:0131c28": "告諸比丘：「有四不如法住自恣，四如法住自",
    "T22n1421_019:0131c29": "恣。何謂四不如法住自恣？謂住無根破戒、無",
    "T22n1421_019:0132a01": "根破見、無根破威儀、無根破正命。若反上",
    "T22n1421_019:0132a02": "為四如法住自恣。「復有七不如法住自恣，七",
    "T22n1421_019:0132a03": "如法住自恣。何謂七不如法住自恣？謂住無",
    "T22n1421_019:0132a04": "根波羅夷、無根僧伽婆尸沙、無根偷羅遮、無",
    "T22n1421_019:0132a05": "根波逸提、無根波羅提提舍尼、無根突吉羅、",
    "T22n1421_019:0132a06": "無根惡說。反上為七如法住自恣。「復有八不",
    "T22n1421_019:0132a07": "如法住自恣，八如法住自恣。何謂為八不如",
    "T22n1421_019:0132a08": "法住自恣？謂住無根破戒無作、無根破見無",
    "T22n1421_019:0132a09": "作、無根破威儀無作、無根破正命無作。反",
    "T22n1421_019:0132a10": "上為八如法住自恣。「復有九不如法住自恣，",
    "T22n1421_019:0132a11": "有九如法住自恣。何謂九不如法住自恣？謂",
    "T22n1421_019:0132a12": "住無根破戒作、不作，無根破見、無根破威儀",
    "T22n1421_019:0132a13": "亦如是。反上為九如法住自恣。「復有十如法",
    "T22n1421_019:0132a14": "住自恣，十不如法住自恣。何謂十如法住自",
    "T22n1421_019:0132a15": "恣？有一比丘以此相，以此事，受如法治罪羯",
    "T22n1421_019:0132a16": "磨；若比丘見其以此相，以此事，受如法治罪",
    "T22n1421_019:0132a17": "羯磨。是比丘後於餘僧中，說其已受如法治",
    "T22n1421_019:0132a18": "罪羯磨，住其自恣，是謂如法住自恣。若住其",
    "T22n1421_019:0132a19": "自恣時，有難起僧皆散去，後見之復如前住",
    "T22n1421_019:0132a20": "其自恣，是謂如法住自恣。「若捨戒、若犯波羅",
    "T22n1421_019:0132a21": "夷、若犯僧伽婆尸沙、若犯偷羅遮、若犯波",
    "T22n1421_019:0132a22": "逸提、若犯波羅提提舍尼、若犯突吉羅、若",
    "T22n1421_019:0132a23": "犯惡說。若比丘以此相，以此事，於僧中說其",
    "T22n1421_019:0132a24": "犯，住其自恣，是名如法住自恣。反上名為不",
    "T22n1421_019:0132a25": "如法住自恣。」時優波離問佛言：「世尊！比丘",
    "T22n1421_019:0132a26": "以幾法住他自恣？」佛言：「以五法住他自恣：以",
    "T22n1421_019:0132a27": "實，不以虛；以時，不以非時；以有利益，不以",
    "T22n1421_019:0132a28": "無利益；以慈心，不以惡意；以柔軟語，不以剛",
    "T22n1421_019:0132a29": "強。」又問：「世尊！欲住他自恣，應幾法自籌量？」佛",
    "T22n1421_019:0132b01": "言：「應以五法自籌量：應量我住彼自恣，",
    "T22n1421_019:0132b02": "為實、為虛？若虛，不應住；若實，應更審定。為",
    "T22n1421_019:0132b03": "時、為非時？若非時，不應住；若時，應更審定。為",
    "T22n1421_019:0132b04": "有利益、為無利益？若無利益，不應住；若有利",
    "T22n1421_019:0132b05": "益，應更審定。為當因此起諍破和合僧、為",
    "T22n1421_019:0132b06": "不破？若破，不應住；若不破，應更審定。復應量",
    "T22n1421_019:0132b07": "我住彼自恣，持法、持律、解律儀、聰明、辯才、學",
    "T22n1421_019:0132b08": "戒比丘如法助我不？若彼必助，亦應更審。審",
    "T22n1421_019:0132b09": "已，以時住自恣。」",
    "T22n1421_019:0132b10": "又問：「世尊！欲住他自恣，應幾法自觀。」佛言：「應",
    "T22n1421_019:0132b11": "五法自觀：自觀身行清淨、口行清淨、意行清",
    "T22n1421_019:0132b12": "淨、多誦修多羅、善解阿毘曇不？若身口意",
    "T22n1421_019:0132b13": "行不清淨，諸比丘便當言：『汝身口意行不清",
    "T22n1421_019:0132b14": "淨，云何住他？』若不多誦修多羅，諸比丘便當",
    "T22n1421_019:0132b15": "言：『汝從誰聞？何經中說？未能不師人，何能師",
    "T22n1421_019:0132b16": "物？』若不善解阿毘曇，諸比丘便當言：『汝所",
    "T22n1421_019:0132b17": "說有何義？汝自不知義，云何住人？』」",
    "T22n1421_019:0132b18": "又問：「世尊！有幾法住他自恣，後無悔。」佛言：",
    "T22n1421_019:0132b19": "「有五法住他自恣，後無悔：憐愍故、利益故、欲",
    "T22n1421_019:0132b20": "濟拔故、使從惡戒出故、住全戒中故。」又告優",
    "T22n1421_019:0132b21": "波離：「有五種住他自恣，後生悔心。諸比丘語",
    "T22n1421_019:0132b22": "言：『汝說他罪不實，汝應止！』『汝所說非時，汝應",
    "T22n1421_019:0132b23": "止！』『汝所說無有利益，汝應止！』『汝以惡意說他",
    "T22n1421_019:0132b24": "罪，非是慈心，汝應止！』『汝所說剛強，非柔軟語，",
    "T22n1421_019:0132b25": "汝應止！』若反上，後不生悔心。",
    "T22n1421_019:0132b26": "「此彼住自恣比丘，有五事不應憂：諸比丘語",
    "T22n1421_019:0132b27": "言：『彼不實住汝自恣，汝不應憂！』『彼非時住汝",
    "T22n1421_019:0132b28": "自恣，汝不應憂！』『彼無利益住汝自恣，汝不應",
    "T22n1421_019:0132b29": "憂！』『彼以惡意住汝自恣，汝不應憂！』『彼非軟語",
    "T22n1421_019:0132c01": "住汝自恣，汝不應憂！』」",
    "T22n1421_019:0132c02": "優波離問佛：「若比丘入僧中，應以幾法？」佛言：",
    "T22n1421_019:0132c03": "「應以五法：一、下意，二、慈心，三、恭敬，四、知次第",
    "T22n1421_019:0132c04": "坐處，五、不論說餘事。「復有五法：不應反抄",
    "T22n1421_019:0132c05": "衣、不應左右反抄衣、不應扠腰、不應覆頭、",
    "T22n1421_019:0132c06": "應恭敬僧。」優波離問佛：「比丘有幾法，得與僧",
    "T22n1421_019:0132c07": "和合羯磨？」佛言：「有五法得與僧和合羯磨：應",
    "T22n1421_019:0132c08": "同見、應隨僧、應信有事、應自往、若與欲。」復語",
    "T22n1421_019:0132c09": "優波離：「若有僧事不應不往，若不往則異於",
    "T22n1421_019:0132c10": "僧。有五種見，於僧事為不如法：應心念而",
    "T22n1421_019:0132c11": "口語，應口語而心念，非法助僧，助非法人，犯",
    "T22n1421_019:0132c12": "言不犯。若反上為如法。」",
    "T22n1421_019:0132c13": "有一比丘自恣日犯突吉羅罪，向餘比丘說，",
    "T22n1421_019:0132c14": "半云是突吉羅，半云是惡說；二部中各有持",
    "T22n1421_019:0132c15": "律、聰明智慧、有慚愧心、樂學戒法，共諍不決，",
    "T22n1421_019:0132c16": "以住自恣。諸比丘不知云何？以是白佛，佛言：",
    "T22n1421_019:0132c17": "「應一比丘將至眼見耳不聞處，教作惡說悔過，",
    "T22n1421_019:0132c18": "還白僧：『彼比丘已作法，僧應自恣。』諸比丘不",
    "T22n1421_019:0132c19": "得問作何等法，問者突吉羅。」復有一比丘自",
    "T22n1421_019:0132c20": "恣日犯突吉羅罪，向餘比丘說，半云是波羅",
    "T22n1421_019:0132c21": "提提舍尼，半云是突吉羅；乃至半云是波羅",
    "T22n1421_019:0132c22": "夷，半云是突吉羅。二部中各有持律、聰明智",
    "T22n1421_019:0132c23": "慧、有慚愧心、樂學戒法，共諍不決，以住自恣。",
    "T22n1421_019:0132c24": "諸比丘不知云何？以是白佛，佛言：「應一比",
    "T22n1421_019:0132c25": "丘將至眼見耳不聞處，教作突吉羅悔過，還白",
    "T22n1421_019:0132c26": "僧：『彼比丘已作法，僧應自恣。』諸比丘不得問",
    "T22n1421_019:0132c27": "作何等法，問者突吉羅。犯波羅提提舍尼，乃",
    "T22n1421_019:0132c28": "至偷羅遮亦如是。」「若犯僧伽婆尸沙、若犯波",
    "T22n1421_019:0132c29": "羅夷，應白羯磨停此事：『大德僧聽！今停此事，",
    "T22n1421_019:0133a01": "自恣後當如法斷。白如是。』作此白已應自恣，",
    "T22n1421_019:0133a02": "不得不自恣。」",
    "T22n1421_019:0133a03": "有一比丘自恣日語諸比丘言：「有物無人。」因",
    "T22n1421_019:0133a04": "共空論，半云有物無人，半云有人無物，共諍",
    "T22n1421_019:0133a05": "紛紜。諸比丘不知云何？以是白佛，佛言：「應白",
    "T22n1421_019:0133a06": "停此事自恣，不得不自恣。若白停已，有還發",
    "T22n1421_019:0133a07": "此論者，犯波逸提。」",
    "T22n1421_019:0133a08": "有病比丘住病比丘自恣，病比丘住無病比",
    "T22n1421_019:0133a09": "丘自恣，無病比丘住病比丘自恣，不相順",
    "T22n1421_019:0133a10": "從。諸比丘不知云何？以是白佛，佛言：「不應",
    "T22n1421_019:0133a11": "爾，犯者皆突吉羅！若病比丘住病比丘自恣，",
    "T22n1421_019:0133a12": "諸比丘應語言：『汝今病，何以住他？』若病比丘",
    "T22n1421_019:0133a13": "住無病比丘自恣，亦應如是語。若無病比丘",
    "T22n1421_019:0133a14": "住病比丘自恣，諸比丘應語言：『汝且止！此比",
    "T22n1421_019:0133a15": "丘病，可待差住之。』」有諸比丘遣使住他自",
    "T22n1421_019:0133a16": "恣，諸比丘以是白佛，佛言：「不應遣使住他自",
    "T22n1421_019:0133a17": "恣，犯者突吉羅！」時跋難陀猶遣使住他自",
    "T22n1421_019:0133a18": "恣，諸比丘以是白佛，佛言：「受使人得突吉",
    "T22n1421_019:0133a19": "羅，跋難陀犯波逸提。」或愚癡比丘住愚癡比",
    "T22n1421_019:0133a20": "丘自恣，或愚癡比丘住智慧比丘自恣，或智",
    "T22n1421_019:0133a21": "慧比丘住愚癡比丘自恣，不相順從。諸比丘",
    "T22n1421_019:0133a22": "以是白佛，佛言：「不應爾，犯者突吉羅！」",
    "T22n1421_019:0133a23": "若比丘住他比丘自恣，眾僧知見彼人身口",
    "T22n1421_019:0133a24": "意業不清淨，少聞、愚癡者，不應受其語，但當",
    "T22n1421_019:0133a25": "自恣。若僧見彼人身口意業有清淨、有不清",
    "T22n1421_019:0133a26": "淨，及少聞、愚癡亦如是。若僧見彼人身口意",
    "T22n1421_019:0133a27": "淨，多聞、智慧，應受其語，當問言：「汝見彼有",
    "T22n1421_019:0133a28": "何等過？為破戒？為破見？為破威儀？為破正命？」",
    "T22n1421_019:0133a29": "若言破戒，應問：「汝知破戒相不？」若言不知，諸",
    "T22n1421_019:0133b01": "比丘應訶令慚，語言：「汝不知破戒相，而在僧",
    "T22n1421_019:0133b02": "中說他破戒！」僧若不作此訶，皆犯突吉羅；若",
    "T22n1421_019:0133b03": "言知，諸比丘應問：「何等是破戒？」答言：「犯波羅",
    "T22n1421_019:0133b04": "夷、僧伽婆尸沙。」若言破見，應問：「汝知破見相",
    "T22n1421_019:0133b05": "不？」若言不知，諸比丘應如上訶，若不訶皆犯",
    "T22n1421_019:0133b06": "突吉羅；若言知，應問：「何等是破見？」答言：「無",
    "T22n1421_019:0133b07": "今世後世、無罪福報應、無父、無母、無阿羅漢。」",
    "T22n1421_019:0133b08": "若言破威儀，應問：「汝知破威儀相不？」若言不",
    "T22n1421_019:0133b09": "知，諸比丘應如上訶，若不訶皆犯突吉羅；若",
    "T22n1421_019:0133b10": "言知，應問：「何等是破威儀？」答言：「犯波逸提、波",
    "T22n1421_019:0133b11": "羅提提舍尼、突吉羅、惡說。」若言破正命，諸比",
    "T22n1421_019:0133b12": "丘應問：「汝知破正命相不？」若言不知，諸比",
    "T22n1421_019:0133b13": "丘亦應如上訶，若不訶皆犯突吉羅；若言知，",
    "T22n1421_019:0133b14": "應問：「何等是破正命？」若言：「諂曲心，以求利",
    "T22n1421_019:0133b15": "養。」僧復應更問：「汝為見？為聞？為疑？」若言見，應",
    "T22n1421_019:0133b16": "問：「云何見？何時見？何處見？汝在何處？彼在",
    "T22n1421_019:0133b17": "何處？」若作是問不能答，應如法治已自恣，不",
    "T22n1421_019:0133b18": "應不自恣。聞疑亦如是。",
    "T22n1421_019:0133b19": "有一住處，眾僧於中安居三月，皆得道證，作",
    "T22n1421_019:0133b20": "是念：「若三月竟便自恣者，便應移去，則失此",
    "T22n1421_019:0133b21": "樂。」諸比丘不知云何？以是白佛，佛言：「今聽諸",
    "T22n1421_019:0133b22": "比丘三月自恣日，皆集一處，應一比丘唱言：",
    "T22n1421_019:0133b23": "『大德僧聽！我等於此安居得一心樂，若自恣",
    "T22n1421_019:0133b24": "便去者，則失此樂；今共停此至八月滿，作四",
    "T22n1421_019:0133b25": "月自恣。白如是。』如是白竟，若有欲遠行比",
    "T22n1421_019:0133b26": "丘聽自恣便去；若有欲住其自恣者，僧應為",
    "T22n1421_019:0133b27": "如法撿校，使得自恣而去。若去比丘欲住後",
    "T22n1421_019:0133b28": "比丘自恣，諸比丘應語言：『我等未自恣，汝",
    "T22n1421_019:0133b29": "云何得住？』若彼去已，至後自恣時還住諸比",
    "T22n1421_019:0133c01": "丘自恣者，諸比丘應如法檢校竟，應自恣。」",
    "T22n1421_019:0133c02": "有諸比丘一處安居，聞某處好鬪比丘當來，",
    "T22n1421_019:0133c03": "作是議言：「彼來必住我等自恣。」諸比丘不知",
    "T22n1421_019:0133c04": "云何？以是白佛，佛言：「未至自恣二、三日，應自",
    "T22n1421_019:0133c05": "恣而去。若聞今日至，應即自恣而去。若聞已",
    "T22n1421_019:0133c06": "入界內，應疾出界外自恣而還。若不得，應出",
    "T22n1421_019:0133c07": "迎，禮拜問訊，為捉衣鉢，辦洗浴具，將入浴室",
    "T22n1421_019:0133c08": "與塗身油蜜，出界外自恣。若復不得，應為辦",
    "T22n1421_019:0133c09": "食，隨在界內外；若在界內食，食時應出界外",
    "T22n1421_019:0133c10": "自恣；若在界外食，食時應住界內自恣。若",
    "T22n1421_019:0133c11": "復不得，應共集自恣後，一舊比丘白諸舊比",
    "T22n1421_019:0133c12": "丘言：『大德僧聽！今共布薩說戒，後四月黑十",
    "T22n1421_019:0133c13": "五日當自恣。白如是。』客比丘若言：『何故四月",
    "T22n1421_019:0133c14": "黑十五日自恣？』舊比丘應答言：『本不共安居，",
    "T22n1421_019:0133c15": "不應問我。』若客比丘復至黑十五日者，舊比",
    "T22n1421_019:0133c16": "丘復應如上白：『後白十五日當自恣。』乃至『不",
    "T22n1421_019:0133c17": "應問我。』亦如上。客比丘復至白十五日者，復",
    "T22n1421_019:0133c18": "應為作食如上，若得者善；若不得，便應強共",
    "T22n1421_019:0133c19": "和合自恣，不得不自恣。」",
    "T22n1421_019:0133c20": "五分律卷第十九"
}