{
    "T38n1782_006:1093c15": "說無垢稱經贊卷第六(本)",
    "T38n1782_006:1093c17": "大慈恩寺沙門基撰",
    "T38n1782_006:1093c18": "香臺品",
    "T38n1782_006:1093c19": "方便品下八品。明二利行。此之一品。明二利",
    "T38n1782_006:1093c20": "果。令於果德愛樂希求。故此一品。明菩提處。",
    "T38n1782_006:1093c21": "或上八品。別明二利。此之一品。總明二利。香",
    "T38n1782_006:1093c22": "臺佛號。一佛果德寄一佛標勝。令下位以希",
    "T38n1782_006:1093c23": "求。標佛號以為品名。明二利以修習。佛身",
    "T38n1782_006:1093c24": "支顯。相類高臺。積香為之。利濟群物。故名",
    "T38n1782_006:1093c25": "香臺。此品廣明彼事。名香臺品。",
    "T38n1782_006:1093c26": "經。時舍利子(至)當於何食。贊曰。品段有五。",
    "T38n1782_006:1093c27": "初鶖子念食。二無垢訶止。三命使往求法。",
    "T38n1782_006:1093c28": "四得食而返。五時眾獲益。此初文也。佛制以",
    "T38n1782_006:1093c29": "時。非時勿食。食時既生。所以思惟。摩訶大",
    "T38n1782_006:1094a01": "也。薩埵有情也。簡前小位。言大有情。舊經唯",
    "T38n1782_006:1094a02": "云菩薩當於何食。今亦有聲聞。",
    "T38n1782_006:1094a03": "經。時無垢稱(至)而聞正法。贊曰。下第二明無",
    "T38n1782_006:1094a04": "垢訶止。此訶也。隨順小乘八解脫除貪欲。大",
    "T38n1782_006:1094a05": "乘八解除定障故。又定障中貪為首故。八解",
    "T38n1782_006:1094a06": "脫觀。為除五境所有貪欲。仁今已住。貪欲",
    "T38n1782_006:1094a07": "水亡。財食有悕。染習猶在。勿以污心而聞",
    "T38n1782_006:1094a08": "正法。應除財食之欲。而生法食之願。又阿含",
    "T38n1782_006:1094a09": "經說。食有九種。謂段觸思識禪願念解脫及",
    "T38n1782_006:1094a10": "喜。應常專念捨初四食。應勤修常業欣後五",
    "T38n1782_006:1094a11": "種出世間食。故云解脫仁者己住。勿以財食",
    "T38n1782_006:1094a12": "染污其心。財食即是段食攝故。",
    "T38n1782_006:1094a13": "經。若欲食者(至)未曾有食。贊曰。此止也。止",
    "T38n1782_006:1094a14": "今思。許當說。",
    "T38n1782_006:1094a15": "經。時無垢稱(至)殊勝神通。贊曰。下第三段命",
    "T38n1782_006:1094a16": "使往求。有四。初示有食之處。二選誰能往求。",
    "T38n1782_006:1094a17": "三化令傳此言。四使承威往請。初文有三。",
    "T38n1782_006:1094a18": "初總標起用。次別陳所示。後結成眾覩。此初",
    "T38n1782_006:1094a19": "文也。雖恒在定。順俗今入。若不現通。他終不",
    "T38n1782_006:1094a20": "見故也。",
    "T38n1782_006:1094a21": "經。示諸菩薩(至)安穩住持。贊曰。下別陳所",
    "T38n1782_006:1094a22": "示。有十四。此文有六。一令見者。菩薩聲聞。",
    "T38n1782_006:1094a23": "二處所。上方界念。三近遠。四十二殑伽沙",
    "T38n1782_006:1094a24": "等。四界名。一切妙香。一切國土皆香作故。五",
    "T38n1782_006:1094a25": "佛號。香臺。六起滅。現在住持。",
    "T38n1782_006:1094a26": "經。彼世界中(至)一切周滿。贊曰。此文有二。",
    "T38n1782_006:1094a27": "一總陳香氣最勝。由修五蘊因最勝故。彼國",
    "T38n1782_006:1094a28": "眾生宜得聞香氣而入道故　諸佛利樂事非",
    "T38n1782_006:1094a29": "一故。破世有情耽香味故。二顯樹出香周流",
    "T38n1782_006:1094b01": "普薰。",
    "T38n1782_006:1094b02": "經。彼中無有(至)為其說法。贊曰。此文有二。",
    "T38n1782_006:1094b03": "一眾唯大乘。二佛應說法。",
    "T38n1782_006:1094b04": "經。彼世界中(至)無量佛土。贊曰。此文有二。",
    "T38n1782_006:1094b05": "一眾事香成。二食香第一。離香味觸。三為食",
    "T38n1782_006:1094b06": "體香宜利益。香氣最勝。",
    "T38n1782_006:1094b07": "經。時彼如來(至)及諸菩薩。贊曰。此文亦二。",
    "T38n1782_006:1094b08": "一佛等方食。食必依此。利益機會故。二香嚴",
    "T38n1782_006:1094b09": "供養。顯佛福田。眾生修行法供養故。舊云有",
    "T38n1782_006:1094b10": "諸天子皆號香嚴。此唯一名。本有異故。",
    "T38n1782_006:1094b11": "經。時此大眾(至)如是等事。贊曰。此結成眾覩。",
    "T38n1782_006:1094b12": "經。時無垢稱(至)取妙香食。贊曰。下第二選",
    "T38n1782_006:1094b13": "誰能往求。有四。一問眾。二默答。三重徵。四",
    "T38n1782_006:1094b14": "返責。此初文也。推眾不能。方施自化。欲顯讓",
    "T38n1782_006:1094b15": "以為德。故禮推於眾也。",
    "T38n1782_006:1094b16": "經。以妙吉祥(至)咸能默然。贊曰。此默答",
    "T38n1782_006:1094b17": "也。默意有四。一食以侍賓。賓不可往。吉祥",
    "T38n1782_006:1094b18": "怪其問客。咸使默然。二大士求法。不規財食。",
    "T38n1782_006:1094b19": "彼雖推問。此令默然。三顯諸菩薩於食無染。",
    "T38n1782_006:1094b20": "故咸令默。彰此深裏。四彰無垢稱神通自在。",
    "T38n1782_006:1094b21": "示諸菩薩。令欣仰故。",
    "T38n1782_006:1094b22": "經。時無垢稱(至)令其乃爾。贊曰。此重徵也。",
    "T38n1782_006:1094b23": "菩薩利物。命進問安。談謔設座。座雖久設。談",
    "T38n1782_006:1094b24": "謔次施。故調吉祥何不威神加護諸德令",
    "T38n1782_006:1094b25": "其緘默乃爾無酬。",
    "T38n1782_006:1094b26": "經。妙吉祥言(至)勿輕末學。贊曰。此反責",
    "T38n1782_006:1094b27": "也。令默所由已如前辨。對眾徵挵。想非所",
    "T38n1782_006:1094b28": "宜。故今責之。勿輕末學。未學尚不可輕。先",
    "T38n1782_006:1094b29": "德如何輒鄙。事未可知。",
    "T38n1782_006:1094c01": "經。時無垢稱(至)蔽於眾會。贊曰。下第三他",
    "T38n1782_006:1094c02": "令傳此言。有二。初明神化。後使傳言。此神化",
    "T38n1782_006:1094c03": "也。問。何故請座。心念即來。今時請食。令化",
    "T38n1782_006:1094c04": "使往。答。食有隨來之者近客。故使化人。座",
    "T38n1782_006:1094c05": "無隨座之賓請座。不須使往。又神通化用不",
    "T38n1782_006:1094c06": "一權宜。何必濟命化人未必並須無信。",
    "T38n1782_006:1094c07": "經。而告之曰(至)方共坐食。贊曰。下使傳言有",
    "T38n1782_006:1094c08": "二。初示處。後傳言。此示處也。",
    "T38n1782_006:1094c09": "經。汝往到彼(至)安樂住不。贊曰。下傳言有",
    "T38n1782_006:1094c10": "四。一教軌儀。至彼頂禮。二命敬慰應作是言",
    "T38n1782_006:1094c11": "等。三請食。四所由。此初二文也。舊經但有傳",
    "T38n1782_006:1094c12": "言頂禮。無教化者至彼稽首。",
    "T38n1782_006:1094c13": "經。遙心右繞(至)施作佛事。贊曰。正明請食。",
    "T38n1782_006:1094c14": "經。令此下劣(至)名稱普聞。贊曰。請食所由",
    "T38n1782_006:1094c15": "有二。見食發心。名欣大慧。眾生利益。并揚佛",
    "T38n1782_006:1094c16": "德。名稱遠聞。由此二義。故令請食。",
    "T38n1782_006:1094c17": "經。時化菩薩(至)香臺佛足。贊曰。下第四使承",
    "T38n1782_006:1094c18": "威往請。有二。一見到彼國。二聞傳此言。此",
    "T38n1782_006:1094c19": "初也。",
    "T38n1782_006:1094c20": "經。又聞其言(至)安樂住不。贊曰。下聞傳此",
    "T38n1782_006:1094c21": "言。有三。初聞敬慰。二聞請食。三聞所由。此",
    "T38n1782_006:1094c22": "初也。",
    "T38n1782_006:1094c23": "經。遙心各繞(至)施作佛事。贊曰。請食也。",
    "T38n1782_006:1094c24": "經。令此下劣(至)名稱普聞。贊曰。聞所由也。",
    "T38n1782_006:1094c25": "經。時彼上方(至)下劣欲樂。贊曰。下第四大",
    "T38n1782_006:1094c26": "段得食而返。有六。一在彼未還。二得食而返。",
    "T38n1782_006:1094c27": "三眾聞皆集。四勸眾食之。五此問彼佛。六彼",
    "T38n1782_006:1094c28": "問此法。初中有四。一菩薩歎問。二彼佛具陳。",
    "T38n1782_006:1094c29": "三重請所由。四廣談勝德。讚歎可知。發問有",
    "T38n1782_006:1095a01": "三。一問東方。二問界所。三問下劣意樂。如",
    "T38n1782_006:1095a02": "文可知。",
    "T38n1782_006:1095a03": "經。尋問最上(至)為說斯事。贊曰。結成請答。",
    "T38n1782_006:1095a04": "經。佛便告曰(至)宣揚正法。贊曰。下彼佛具",
    "T38n1782_006:1095a05": "陳。有二。一陳釋迦。二陳無垢。此陳釋迦。出",
    "T38n1782_006:1095a06": "五濁世。為度下劣欲樂有情。宣揚正法。此答",
    "T38n1782_006:1095a07": "二問。一答界所。下劣等也。二答下劣意樂。五",
    "T38n1782_006:1095a08": "濁之世有情也。梵去索訶。此云堪忍。堪能忍",
    "T38n1782_006:1095a09": "受諸苦事故。天授出血。善星掃跡。如是等也。",
    "T38n1782_006:1095a10": "經。彼有菩薩(至)開示妙法。贊曰。下陳無垢。",
    "T38n1782_006:1095a11": "有二。一陳己身。二陳遣信。此初也。",
    "T38n1782_006:1095a12": "經。遣化菩薩(至)善根增進。贊曰。此陳遣信。",
    "T38n1782_006:1095a13": "所以稱揚我及此土。令彼菩薩善根增故。即",
    "T38n1782_006:1095a14": "前所說當欣大慧。此答前問從何處來。",
    "T38n1782_006:1095a15": "經。彼菩薩眾(至)無畏若斯。贊曰。重請所由",
    "T38n1782_006:1095a16": "也。其無垢稱。道德何如。神通無畏如此可愛。",
    "T38n1782_006:1095a17": "若如也。斯此也。",
    "T38n1782_006:1095a18": "經。彼佛告言(至)無量有情。贊曰。此廣談德",
    "T38n1782_006:1095a19": "也。初地菩薩。為百百億國。二地。千百億。乃",
    "T38n1782_006:1095a20": "至十地。遍於十方一切佛國。頓令化往施作",
    "T38n1782_006:1095a21": "佛事。利樂有情。彼無垢稱。位德既高。故能若",
    "T38n1782_006:1095a22": "此。",
    "T38n1782_006:1095a23": "經。於是最上(至)化菩薩手。贊曰。下第二段得",
    "T38n1782_006:1095a24": "食而返。有七。一香臺與食。二菩薩請來。三彼",
    "T38n1782_006:1095a25": "佛許勅。四彼眾至此。五化座待之。六食香普",
    "T38n1782_006:1095a26": "薰。七眾聞驚悅。此初也。有一香器。能生眾",
    "T38n1782_006:1095a27": "香。盛滿香食。授化菩薩。佛力所加。盛食授",
    "T38n1782_006:1095a28": "與。顯佛慈悲欲為利益。自盛付之。或顯由",
    "T38n1782_006:1095a29": "佛。力。未必自盛。",
    "T38n1782_006:1095b01": "經。時彼佛土(至)聽聞正法。贊曰。二菩薩請來。",
    "T38n1782_006:1095b02": "請來至此。禮敬三寶。此請禮敬佛。及聞正",
    "T38n1782_006:1095b03": "法。舊文無法。",
    "T38n1782_006:1095b04": "經。并欲瞻仰禮敬(至)加護聽許。贊曰。此敬",
    "T38n1782_006:1095b05": "禮僧。陳請來意。願加聽許。",
    "T38n1782_006:1095b06": "經。彼佛告曰(至)今正是時。贊曰。三彼佛許",
    "T38n1782_006:1095b07": "勅。有二。初許。後勅。此許也。",
    "T38n1782_006:1095b08": "經。汝等皆應(至)醉悶放逸。贊曰。下勅有三。",
    "T38n1782_006:1095b09": "初勅攝香。次勅隱色。後勅於世界勿生劣想。",
    "T38n1782_006:1095b10": "或初為人。後為世界。故有勅之。初有二勅。此",
    "T38n1782_006:1095b11": "初文也。堪忍惡界。氣惡無香。乍聞香極。恐生",
    "T38n1782_006:1095b12": "醉悶。耽染愛著。既醉悶已。無所覺知。乃為放",
    "T38n1782_006:1095b13": "逸。不自策勵。",
    "T38n1782_006:1095b14": "經。汝等皆應(至)心生愧恥。贊曰。此勅隱色。",
    "T38n1782_006:1095b15": "彼大菩薩。相好嚴身色相第一。此小菩薩。隨",
    "T38n1782_006:1095b16": "劣惡生。外非勝相。顧己觀他。心生愧恥。故應",
    "T38n1782_006:1095b17": "隱色勿遣生慚。",
    "T38n1782_006:1095b18": "經。汝等於彼(至)而作障礙。贊曰。下勅於界勿",
    "T38n1782_006:1095b19": "生劣想。初標。後釋。此初也。妙香世界。珍寶",
    "T38n1782_006:1095b20": "香成。此土穢處。實為下劣。障礙有二。一於世",
    "T38n1782_006:1095b21": "界生下劣想。心生卑賤。不敬彼佛。不度彼生。",
    "T38n1782_006:1095b22": "自為障礙。二於世界生下劣想。心生卑劣。不",
    "T38n1782_006:1095b23": "為化度。與此眾生而作障礙。",
    "T38n1782_006:1095b24": "經。所以者何(至)無有差別。贊曰。此釋勅意。",
    "T38n1782_006:1095b25": "一切國土。無有實體。猶若虛空。或法性土。無",
    "T38n1782_006:1095b26": "相如空。何善何惡。佛為化生。隨樂示現。染淨",
    "T38n1782_006:1095b27": "無定。然佛所感報土。清淨無別。故知釋迦土",
    "T38n1782_006:1095b28": "穢。隨樂現之。本土清淨。與我無異。故於彼土",
    "T38n1782_006:1095b29": "勿生下劣。",
    "T38n1782_006:1095c01": "經。時化菩薩(至)欻然而現。贊曰。四彼眾至",
    "T38n1782_006:1095c02": "此。彼佛許來以赴淨名之意。無垢心念以利",
    "T38n1782_006:1095c03": "所宜之生。故雙承威神。欻然至此。",
    "T38n1782_006:1095c04": "經。時無垢稱(至)皆坐其上。贊曰。五化座待",
    "T38n1782_006:1095c05": "之。命進設座。待賓當機。故化為之。以安上",
    "T38n1782_006:1095c06": "客。",
    "T38n1782_006:1095c07": "經。時化菩薩(至)香氣芬馥。贊曰。六食香普",
    "T38n1782_006:1095c08": "薰。有三。初以食器授。二普薰世界。三由薰氣",
    "T38n1782_006:1095c09": "馥。如文可知。",
    "T38n1782_006:1095c10": "經。廣嚴大城(至)身心踴悅。贊曰。七眾聞驚悅",
    "T38n1782_006:1095c11": "也。",
    "T38n1782_006:1095c12": "經。時化城中(至)無垢稱室。贊曰。下第三段眾",
    "T38n1782_006:1095c13": "聞皆集。有二。初人王入室。後天神來儀。欲顯",
    "T38n1782_006:1095c14": "可尊。幽顯咸萃。人王有三。一入。二歎。三禮。",
    "T38n1782_006:1095c15": "此入也。人聞香氣。近眾皆來。",
    "T38n1782_006:1095c16": "經。見此室中(至)歎未曾有。贊曰。二歎也。覩",
    "T38n1782_006:1095c17": "眾甚多。見座高廣。故生歡喜。歎未曾有。",
    "T38n1782_006:1095c18": "經。禮諸菩薩(至)却住一面。贊曰。三禮也。菩",
    "T38n1782_006:1095c19": "薩聲聞。變身稱座。彼來既覩。故為敬禮。",
    "T38n1782_006:1095c20": "經。時諸地神(至)無垢稱室。贊曰。此天神來",
    "T38n1782_006:1095c21": "儀。有靈聞香。理應尋至。況諸威德聞已不來。",
    "T38n1782_006:1095c22": "色界諸天。雖無鼻識。聖根互用。聞香亦來。",
    "T38n1782_006:1095c23": "應依定聞。故皆來至。",
    "T38n1782_006:1095c24": "經。時無垢稱(至)甘露味食。贊曰。下第四段勸",
    "T38n1782_006:1095c25": "眾食之。有六。初勸皆食。二有念食少。三化者",
    "T38n1782_006:1095c26": "結之。四食已有餘。五食已安樂。六身出諸",
    "T38n1782_006:1095c27": "香。初文有二。初勸。後誡。此勸也。此食乃是",
    "T38n1782_006:1095c28": "香臺如來所施甘露。能消一切煩惱毒害。上",
    "T38n1782_006:1095c29": "妙味食。",
    "T38n1782_006:1096a01": "經。如是食者(至)定不能消。贊曰。此誡也。佛",
    "T38n1782_006:1096a02": "行大悲。薰擊身心。變起此食。本欲利樂諸",
    "T38n1782_006:1096a03": "有情故。勿以生死自利少分下劣之心而食",
    "T38n1782_006:1096a04": "此食。無大悲意。定不能消。誡生大意。",
    "T38n1782_006:1096a05": "經。時眾會中(至)如是大眾。贊曰。二者念食",
    "T38n1782_006:1096a06": "少也。",
    "T38n1782_006:1096a07": "經。時化菩薩(至)無量福慧。贊曰。三化者誥",
    "T38n1782_006:1096a08": "之。有二。初略誥。後廣顯。略誥有二。初標。後",
    "T38n1782_006:1096a09": "釋。此標也。此食乃是如來所設。勿以小福輕",
    "T38n1782_006:1096a10": "量不足。",
    "T38n1782_006:1096a11": "經。所以者何(至)終無有盡。贊曰。此釋也。海",
    "T38n1782_006:1096a12": "水有窮。食終無盡。佛力能置。故使然也。",
    "T38n1782_006:1096a13": "經。假使無量(至)猶不能盡。贊曰。下廣顯前",
    "T38n1782_006:1096a14": "義。有二。初標。後釋。此標也。設使大千一切",
    "T38n1782_006:1096a15": "有情。一一以手。握摶此食。量等妙高。經劫",
    "T38n1782_006:1096a16": "摶握。而欲食之。猶不能盡。",
    "T38n1782_006:1096a17": "經。所以者何(至)終不能盡。贊曰。下釋所由。",
    "T38n1782_006:1096a18": "戒定等五。如前已釋。食從此等無邊因生。果",
    "T38n1782_006:1096a19": "亦無量。佛食之餘。故諸有情經百千劫。食終",
    "T38n1782_006:1096a20": "不盡。",
    "T38n1782_006:1096a21": "經。於是大眾(至)而尚有餘。贊曰。食已有餘。",
    "T38n1782_006:1096a22": "乍觀食器。一力所。聖德所加眾食不盡。",
    "T38n1782_006:1096a23": "經。時諸聲聞(至)之所住持。贊曰。五食已安",
    "T38n1782_006:1096a24": "樂。初法。後喻。妙食所持。聖威所引。本為濟",
    "T38n1782_006:1096a25": "物。故身安樂。舉喻成言。食者此食者。譬如",
    "T38n1782_006:1096a26": "一切十方報土。安樂莊嚴世界菩薩安定之",
    "T38n1782_006:1096a27": "身。胎悅無惱。與彼同故。不但西方極樂世",
    "T38n1782_006:1096a28": "界。十方一切安樂世界。皆以為喻。",
    "T38n1782_006:1096a29": "經。身諸毛孔(至)種種妙香。贊曰。六身出諸",
    "T38n1782_006:1096b01": "香。食此食者。亦如十方妙香世界。眾妙香樹。",
    "T38n1782_006:1096b02": "常出妙香。晝夜無盡。不但上方妙香世界香",
    "T38n1782_006:1096b03": "樹為喻。十方一切妙香世界。皆所喻之。義",
    "T38n1782_006:1096b04": "無異故。",
    "T38n1782_006:1096b05": "經。時無垢稱(至)云何說法。贊曰。下第五段此",
    "T38n1782_006:1096b06": "問彼佛。有二。初問。後答。此問也。即階小位。",
    "T38n1782_006:1096b07": "亦有不知。故試問言汝等知不。",
    "T38n1782_006:1096b08": "經。彼諸菩薩(至)皆悉調伏。贊曰。下答有二。",
    "T38n1782_006:1096b09": "初答不同。後釋利相。此初文也。不同此土依",
    "T38n1782_006:1096b10": "音聲起文詞說法。但以妙香。令其息惡。故云",
    "T38n1782_006:1096b11": "調伏。",
    "T38n1782_006:1096b12": "經。彼諸菩薩(至)菩薩功德。贊曰。此釋利相。",
    "T38n1782_006:1096b13": "菩薩座樹。香氣皆流。彼聞妙香。即得勝定。",
    "T38n1782_006:1096b14": "定為根本。使能發慧。菩薩功德。因此而生。",
    "T38n1782_006:1096b15": "定能發生一切功德。故名一切德莊嚴定。",
    "T38n1782_006:1096b16": "經。時彼上方(至)云何說法。贊曰。下第六段彼",
    "T38n1782_006:1096b17": "問此法。大文有六。一問化宜。二答化法。三彼",
    "T38n1782_006:1096b18": "讚歎。四述成。五問生淨土之因。六答得淨",
    "T38n1782_006:1096b19": "土之業。此問化宜也。",
    "T38n1782_006:1096b20": "經。無垢稱言(至)而調化之。贊曰。下答化法有",
    "T38n1782_006:1096b21": "三。初標答以言。次別顯言相。後釋言所由。此",
    "T38n1782_006:1096b22": "初也。夫行化者。皆為應宜。宜既難調。化須剛",
    "T38n1782_006:1096b23": "強。以言導利。初物可從。香味引之。彼使乖",
    "T38n1782_006:1096b24": "角。故以剛強之語。化彼難調之眾。",
    "T38n1782_006:1096b25": "經。云何名為(至)剛強語言。贊曰。下別顯言",
    "T38n1782_006:1096b26": "相。有三。初問。次答。後結顯成。此問也。",
    "T38n1782_006:1096b27": "經。謂為宣說(至)是諸根缺。贊曰。下答有二。",
    "T38n1782_006:1096b28": "初四段。唯示惡因果令生厭斷。後有廿對。通",
    "T38n1782_006:1096b29": "示善惡令生欣厭。此初段有五句示惡果。無",
    "T38n1782_006:1096c01": "暇生者。八無暇處生也。無暇之義。如前已說。",
    "T38n1782_006:1096c02": "三惡趣中。應說處所形量若相命限。如餘處",
    "T38n1782_006:1096c03": "辨。恐繁不述。",
    "T38n1782_006:1096c04": "經。此是身惡行(至)是意惡行果。贊曰。此第二",
    "T38n1782_006:1096c05": "段有三句。示三業中惡因果也。三業體性。有",
    "T38n1782_006:1096c06": "表無表。諸支多少。界地寬狹。皆如別章。然",
    "T38n1782_006:1096c07": "通加行根本後起三種。輕重之業。皆此所攝。",
    "T38n1782_006:1096c08": "故惡十業道外別明三業。業道唯重。唯根本",
    "T38n1782_006:1096c09": "故。",
    "T38n1782_006:1096c10": "經。此是斷生命(至)是欲邪行果。贊曰。下第三",
    "T38n1782_006:1096c11": "段有十句。示十業道惡因果也。此身三惡。",
    "T38n1782_006:1096c12": "不與取者。舊云偷盜。不但白劫竊盜方名此",
    "T38n1782_006:1096c13": "罪。今顯一切地物他心不與而強取之。皆此",
    "T38n1782_006:1096c14": "罪故。名不與取。欲邪行者。欲謂貪欲。顯究竟",
    "T38n1782_006:1096c15": "時皆貪欲故。要非自物。設是自物。非時非處",
    "T38n1782_006:1096c16": "非量非度。亦成業道。異此自物。便非業道。故",
    "T38n1782_006:1096c17": "名邪行。",
    "T38n1782_006:1096c18": "經。此是虛誑語(至)是雜穢語果。贊曰。此語四",
    "T38n1782_006:1096c19": "惡。心境相乖名虛。以令他解名誑。若言妄語",
    "T38n1782_006:1096c20": "生死實語。亦名妄語。體虛妄故。離間語者。舊",
    "T38n1782_006:1096c21": "名兩舌兩頭道舌。可名兩舌。五頭首舌。",
    "T38n1782_006:1096c22": "並名五舌。由此但應言離間語。出言離間他",
    "T38n1782_006:1096c23": "親好故。麁惡語者。舊云惡口。此非口惡。是語",
    "T38n1782_006:1096c24": "惡故。發世猥言。麁鄙可惡。名麁惡語。雜穢語",
    "T38n1782_006:1096c25": "者。舊云綺語。雜飾名綺。諸讚嘆詞。皆應綺",
    "T38n1782_006:1096c26": "語。今名雜穢。文詞綺雜。鄙猥名穢。諸讚歎",
    "T38n1782_006:1096c27": "詞。便無此過。",
    "T38n1782_006:1096c28": "經。此是貪欲(至)是邪見果。贊曰。意三惡也。",
    "T38n1782_006:1096c29": "此惡業果名名有四。一異熟果。為造下品十",
    "T38n1782_006:1097a01": "惡業道生餓鬼。中品生畜生。上品生那落迦。",
    "T38n1782_006:1097a02": "人天之果。並善業招。設有別報不善業果。不",
    "T38n1782_006:1097a03": "名異熟。由此但說三惡趣有。二等流果。謂",
    "T38n1782_006:1097a04": "從惡趣沒後生人中。由殺生故。短壽多病。不",
    "T38n1782_006:1097a05": "與取故。乏少財物。欲邪行故。妻不貞良。虛誑",
    "T38n1782_006:1097a06": "語故。多被誹謗。離間語故。親友乖離。麁惡語",
    "T38n1782_006:1097a07": "故。恒聞不如意聲。雜穢語故。言不威肅。由貪",
    "T38n1782_006:1097a08": "欲故。貪轉猛威。由嗔恚故。嗔轉猛盛。由邪",
    "T38n1782_006:1097a09": "見故。癡轉猛盛。諸邪見者癡增上故。三增",
    "T38n1782_006:1097a10": "上果。由殺生故。一切外事乏少光澤。不與取",
    "T38n1782_006:1097a11": "故。多遭霜雹。欲邪行故。多諸塵坌。虛誑語",
    "T38n1782_006:1097a12": "故。多諸臭穢。離間語故。高下險阻。麁惡語",
    "T38n1782_006:1097a13": "故。其地鹹鹵磽确穢惡。雜穢語故。時候乖變。",
    "T38n1782_006:1097a14": "貪欲故。果實尠少。嗔恚故。果味辛苦。邪見",
    "T38n1782_006:1097a15": "故。果味辛苦或全無果。四士用果者。令相應",
    "T38n1782_006:1097a16": "俱有二法增長。或更無別體。即此三果五蘊",
    "T38n1782_006:1097a17": "假者之所感得。無多別相。所以不說。此等一",
    "T38n1782_006:1097a18": "一。皆如瑜伽第五十九六十。對法第七。及如",
    "T38n1782_006:1097a19": "經說。",
    "T38n1782_006:1097a20": "經。此是慳悋(至)是愚癡果。贊曰。下第四段有",
    "T38n1782_006:1097a21": "六句。示六蔽惡因果。亦有三果。准前應知。隨",
    "T38n1782_006:1097a22": "義別配。",
    "T38n1782_006:1097a23": "經。此受所學(至)此非應作。贊曰。下廿對。舊",
    "T38n1782_006:1097a24": "有九對。通諸善惡。令生欣厭。此有三對。受所",
    "T38n1782_006:1097a25": "學者。初所受戒。持別解脫者。受持戒。或初遮",
    "T38n1782_006:1097a26": "戒。後是性戒。或後是初時。初捨惡故。初是後",
    "T38n1782_006:1097a27": "時。領所受故。翻上二可知。此應作者。作持之",
    "T38n1782_006:1097a28": "戒。非應作者。止持之戒。或作犯之戒。",
    "T38n1782_006:1097a29": "經。此是瑜伽(至)此非障礙。贊曰。此有三對。",
    "T38n1782_006:1097b01": "瑜伽者。相應觀行義。永斷者。聖道棄之。障礙",
    "T38n1782_006:1097b02": "者。障聖道法。",
    "T38n1782_006:1097b03": "經。此是犯罪(至)此是邪道。贊曰。此有三對。",
    "T38n1782_006:1097b04": "出罪者。懺悔法。雜染者。染謂煩惱等。與染雜",
    "T38n1782_006:1097b05": "者諸有漏也。",
    "T38n1782_006:1097b06": "經。此是善(至)此是過失。贊曰。此有六對。順",
    "T38n1782_006:1097b07": "理益物名善。可毀可壞名世間。可厭可怖名",
    "T38n1782_006:1097b08": "罪。漏者煩惱。猶如漏舍。甚可厭惡。有此煩",
    "T38n1782_006:1097b09": "惱。故名有漏。為之言作。有所為作名為有為。",
    "T38n1782_006:1097b10": "加功而得此德。名為功德。翻上可知。",
    "T38n1782_006:1097b11": "經。此是有苦(至)此是涅槃。贊曰。此有五對。",
    "T38n1782_006:1097b12": "逼迫名苦。適悅名樂。惡法可厭。劣法可捨。囂",
    "T38n1782_006:1097b13": "繁名生死。翻上可知。",
    "T38n1782_006:1097b14": "經。如是等法有無量門。贊曰。此結類成。上",
    "T38n1782_006:1097b15": "來諸門。名無量義。恐繁不述。應如理思。餘土",
    "T38n1782_006:1097b16": "眾生。根利易化。見光明等。便能入道。此土不",
    "T38n1782_006:1097b17": "然。故須丁寧一一教示。",
    "T38n1782_006:1097b18": "經。此土有情(至)令其調伏。贊曰。下釋語言所",
    "T38n1782_006:1097b19": "以。有三。一法。二喻。三合。此法說也。",
    "T38n1782_006:1097b20": "經。譬世如象馬(至)然後調伏。贊曰。此喻說",
    "T38n1782_006:1097b21": "也。舊文兩喻。加楚毒者苦鞭捶等。",
    "T38n1782_006:1097b22": "經。如是此土(至)趣入正法。贊曰。此合說也。",
    "T38n1782_006:1097b23": "誨者示也。喻者曉也。苦切曉示。令其調伏趣",
    "T38n1782_006:1097b24": "入正位。",
    "T38n1782_006:1097b25": "經。時彼上方(至)得未曾有。贊曰。三彼讚歎有",
    "T38n1782_006:1097b26": "二。初得未曾。後興讚歎。此初也。",
    "T38n1782_006:1097b27": "經。皆作是言(至)調伏攝益。贊曰。下與讚歎。",
    "T38n1782_006:1097b28": "初歎如來。後歎菩薩。釋迦能也。是佛之姓。牟",
    "T38n1782_006:1097b29": "尼寂靜義。能寂默於生死諸惡。故云能寂。釋",
    "T38n1782_006:1097c01": "迦姓也。瞿曇望也。此云日炙。又名甘蔗。如人",
    "T38n1782_006:1097c02": "姓盧是鬼子盧。此盧可重。餘盧即非。若姓釋",
    "T38n1782_006:1097c03": "迦。是瞿曇釋迦。此釋迦可重。餘釋迦則非。說",
    "T38n1782_006:1097c04": "此本緣。如別章說。釋迦實德。嘆美不窮。現為",
    "T38n1782_006:1097c05": "劣生。故名隱覆。極惡眾生。故名下劣。無聖法",
    "T38n1782_006:1097c06": "財。故名貧匱。調伏斷惡。攝益與善。",
    "T38n1782_006:1097c07": "經。是諸菩薩(至)難化有情。贊曰。此歎菩薩。",
    "T38n1782_006:1097c08": "忍種種勞倦者。利眾生時。苦惱事也。勝希堅",
    "T38n1782_006:1097c09": "牢者。眾事惱亂不退敗也。過外道等名勝精",
    "T38n1782_006:1097c10": "進。世間難遇名希有。不可退屈名堅牢不可",
    "T38n1782_006:1097c11": "思議。策勵深也。大悲精進。為物起也。此精進",
    "T38n1782_006:1097c12": "言。通上諸義。一勝。二希。三堅牢。四不思議。",
    "T38n1782_006:1097c13": "五大悲精進。",
    "T38n1782_006:1097c14": "經。無垢稱言(至)難化有情。贊曰。四此述成有",
    "T38n1782_006:1097c15": "二。初述成。後嘆勝。此述成前讚嘆如來。",
    "T38n1782_006:1097c16": "經。諸菩薩眾(至)無量有情。贊曰。此述成前讚",
    "T38n1782_006:1097c17": "嘆菩薩。",
    "T38n1782_006:1097c18": "經。大士當知(至)所得功德。贊曰。下歎勝有",
    "T38n1782_006:1097c19": "三。一標勝。二顯勝。三結勝。此初也。此土修",
    "T38n1782_006:1097c20": "行諸菩薩行。忍苦精勤。攝益弘廣。所以一生",
    "T38n1782_006:1097c21": "修福。勝彼一切妙香世界百千大劫。彼界眾",
    "T38n1782_006:1097c22": "事。皆妙香成。故言一切。",
    "T38n1782_006:1097c23": "經。所以者何(至)之所無有。贊曰。下顯勝有",
    "T38n1782_006:1097c24": "二。初顯所由。後顯勝行。此初文也。由修十",
    "T38n1782_006:1097c25": "法。濟有苦眾生。勝餘佛土。餘佛土中無苦",
    "T38n1782_006:1097c26": "有情及煩惱等。亦無二乘。故一生修。勝餘多",
    "T38n1782_006:1097c27": "劫。",
    "T38n1782_006:1097c28": "經。何等為十。贊曰。下顯勝行。有三。初徵。次",
    "T38n1782_006:1097c29": "顯。後結。此徵也。",
    "T38n1782_006:1098a01": "經。一以惠施(至)攝諸愚癡。贊曰。此六到彼",
    "T38n1782_006:1098a02": "岸。除於六蔽。以拔苦生。餘佛土中。純行勝",
    "T38n1782_006:1098a03": "行。無六蔽故。",
    "T38n1782_006:1098a04": "經。七以說除(至)樂小法者。贊曰。四輪摧於",
    "T38n1782_006:1098a05": "八難。普攝有情。如前已說。餘土無八難故。以",
    "T38n1782_006:1098a06": "大乘法攝樂小者。餘土無小。故為殊勝。",
    "T38n1782_006:1098a07": "經。九以種種(至)一切有情。贊曰。餘土無有未",
    "T38n1782_006:1098a08": "種善根。一切皆是善根熟者。故此勝餘。餘土",
    "T38n1782_006:1098a09": "無有惡法有情。不須四攝。此行四攝。攝惡有",
    "T38n1782_006:1098a10": "情。故勝餘土。",
    "T38n1782_006:1098a11": "經。是為十種修集善法。贊曰。此結也。",
    "T38n1782_006:1098a12": "經。此堪忍界(至)之所無有。贊曰。此結勝也。",
    "T38n1782_006:1098a13": "經。時彼佛土(至)生餘淨土。贊曰。五問淨土之",
    "T38n1782_006:1098a14": "因也。此土菩薩。行前十法。住在地前。成熟幾",
    "T38n1782_006:1098a15": "法。不毀此法。無傷善行。或不毀善。無傷起",
    "T38n1782_006:1098a16": "惡。得住十地。後生淨土。若已住十地。任運生",
    "T38n1782_006:1098a17": "淨土。不假此問也。",
    "T38n1782_006:1098a18": "經。無垢稱言(至)生餘淨土。贊曰。六答得淨土",
    "T38n1782_006:1098a19": "之業。有三。一標。二顯。三結。此初也。",
    "T38n1782_006:1098a20": "經。何等為八。贊曰。下顯有二。初徵。後顯。此",
    "T38n1782_006:1098a21": "徵也。",
    "T38n1782_006:1098a22": "經。一者菩薩(至)希望善報。贊曰。下顯為八。",
    "T38n1782_006:1098a23": "見彼於已有恩。成已菩提故。非已於彼有益。",
    "T38n1782_006:1098a24": "不見大利故。況說三事空。有希善根。",
    "T38n1782_006:1098a25": "經。二者菩薩(至)悉迴施與。贊曰。大悲廣運。",
    "T38n1782_006:1098a26": "代彼受苦。大慈廣運。迴施善根。",
    "T38n1782_006:1098a27": "經。三者菩薩(至)心無罣礙。贊曰。怨親不二。",
    "T38n1782_006:1098a28": "平等濟拔。不為愛憎。心無障礙。罣者障故。",
    "T38n1782_006:1098a29": "經。四者菩薩(至)敬愛如佛。贊曰。憍謂醉逸。",
    "T38n1782_006:1098b01": "縱蕩身心。慢謂踞傲。自尊卑物。憍有七種。謂",
    "T38n1782_006:1098b02": "無病憍。少年憍。長壽憍。族姓憍。色力憍。富",
    "T38n1782_006:1098b03": "貴憍。多聞憍。慢亦有七。一慢。謂於劣計已",
    "T38n1782_006:1098b04": "勝。或於勝計已等。二過慢。謂於勝計已等。及",
    "T38n1782_006:1098b05": "於等計已勝。三慢過慢。謂於勝計已勝。四我",
    "T38n1782_006:1098b06": "慢。謂恃我高舉。五增上慢。少得多得。六卑",
    "T38n1782_006:1098b07": "慢。多分勝已。謂已少分劣。七邪慢。已全無",
    "T38n1782_006:1098b08": "德。謂已有德。昔由內憍。於外生慢。故沈生",
    "T38n1782_006:1098b09": "死。今應除之。敬他如佛。",
    "T38n1782_006:1098b10": "經。五者菩薩(至)無疑無謗。贊曰。昔不聞法。",
    "T38n1782_006:1098b11": "設聞疑謗。故沈生死。今得聽聞。應斷疑謗。",
    "T38n1782_006:1098b12": "經。六者菩薩(至)不生憍慢。贊曰。昔妬他榮。",
    "T38n1782_006:1098b13": "憍慢自利。故沈生死。今於他利。應無嫉妬。自",
    "T38n1782_006:1098b14": "利不慢。",
    "T38n1782_006:1098b15": "經。七者菩薩(至)不譏他犯。贊曰。調伏自心。",
    "T38n1782_006:1098b16": "令離眾惡。以心如猨猴難可禁制。故應調伏。",
    "T38n1782_006:1098b17": "吾日三省尚為世仁。況常思過。不毀他非。非",
    "T38n1782_006:1098b18": "菩薩也。",
    "T38n1782_006:1098b19": "經。八者菩薩(至)菩提分法。贊曰。於惡不放",
    "T38n1782_006:1098b20": "逸。於善法常求。修菩提分。曾無懈癈。",
    "T38n1782_006:1098b21": "經。堪忍世界(至)生餘淨土。贊曰。結也。",
    "T38n1782_006:1098b22": "經。其無垢稱(至)無生法忍。贊曰。品第五段。",
    "T38n1782_006:1098b23": "時眾利益。未求趣者。皆同發心。已修行者。得",
    "T38n1782_006:1098b24": "無生忍。",
    "T38n1782_006:1098b25": "菩薩行品",
    "T38n1782_006:1098b26": "合十一品。正陳本宗分中有三。上來九品。明",
    "T38n1782_006:1098b27": "菩薩境。此之一品。明菩薩行。識境方起菩薩",
    "T38n1782_006:1098b28": "行故。菩薩之義。如上已釋。行者因業。菩薩所",
    "T38n1782_006:1098b29": "修成佛因業。此品廣明。名菩薩行品。",
    "T38n1782_006:1098c01": "經。佛時猶在(至)皆現金色。贊曰。品段有三。",
    "T38n1782_006:1098c02": "初未至菴園以現相。次至佛所以陳述。後菩",
    "T38n1782_006:1098c03": "薩讚請以歸還。初中復三。初未至現相。次",
    "T38n1782_006:1098c04": "阿難怪問。後世尊具告。此初也。其彼欲來。預",
    "T38n1782_006:1098c05": "現前相。一變廣博。增大行故。二變嚴淨。滅",
    "T38n1782_006:1098c06": "煩惱故。三變金色。顯成第一殊勝果故。",
    "T38n1782_006:1098c07": "經。時阿難陀(至)皆現金色。贊曰。阿難怪問。",
    "T38n1782_006:1098c08": "不識此相。問此由誰。",
    "T38n1782_006:1098c09": "經。佛告具壽(至)現此前相。贊曰。世尊具告。",
    "T38n1782_006:1098c10": "經。時無垢稱(至)聽受妙法。贊曰。下第二段至",
    "T38n1782_006:1098c11": "佛所以陳述。大文有四。初平章欲至。二到已",
    "T38n1782_006:1098c12": "歸禮。三世尊指詰。四聞香怪問。初中復二。初",
    "T38n1782_006:1098c13": "無垢平論。後吉祥答可。此初也。佛遣來問理",
    "T38n1782_006:1098c14": "合自辨。況加瞻仰而為聞法。應與大眾往佛",
    "T38n1782_006:1098c15": "所耶。",
    "T38n1782_006:1098c16": "經。妙吉祥曰(至)可同行矣。贊曰。此吉祥答",
    "T38n1782_006:1098c17": "可。眾生根就。佛悲廣運。故云是時可同行",
    "T38n1782_006:1098c18": "矣。",
    "T38n1782_006:1098c19": "經。時無垢稱(至)往詣佛所。贊曰。第二到已歸",
    "T38n1782_006:1098c20": "禮。有三。初掌持往詣。次到已歸禮。後佛命就",
    "T38n1782_006:1098c21": "座。此初也。以神境通。令眾不起本座。并座置",
    "T38n1782_006:1098c22": "掌。持詣佛所。",
    "T38n1782_006:1098c23": "經。到已置地(至)儼然而立。贊曰。到已歸禮有",
    "T38n1782_006:1098c24": "三。初無垢歸禮。次菩薩歸初禮。後大眾歸",
    "T38n1782_006:1098c25": "禮。此初也。以眾置地。自禮世尊。繞已却住。",
    "T38n1782_006:1098c26": "儼然而立。頂禮屈五輪以歸尊。右繞規六通",
    "T38n1782_006:1098c27": "而現化。七匝滅七隨眠。得七覺分。成七清淨。",
    "T38n1782_006:1098c28": "而佛得一切智地。得一無相。合掌表冥真",
    "T38n1782_006:1098c29": "境。儼然而立。蒙佛垂喻。",
    "T38n1782_006:1099a01": "經。諸大菩薩(至)儼然而立。贊曰。此菩薩歸禮。",
    "T38n1782_006:1099a02": "經。諸大聲聞(至)儼然而立。贊曰。此大眾歸",
    "T38n1782_006:1099a03": "禮。方申須敬。下座而歸。聞法將行。故皆儼",
    "T38n1782_006:1099a04": "然而立。",
    "T38n1782_006:1099a05": "經。於是世尊(至)各復本座。贊曰。下佛命就",
    "T38n1782_006:1099a06": "座。初命。後座。此命也。接來有禮。如法慰問。",
    "T38n1782_006:1099a07": "將悟聖道。令各復座。",
    "T38n1782_006:1099a08": "經。時諸大眾(至)恭敬而坐。贊曰。稟命不輕。",
    "T38n1782_006:1099a09": "各還本座。表將涅槃。所以先坐。坐必臥故。",
    "T38n1782_006:1099a10": "臥極涅槃。",
    "T38n1782_006:1099a11": "經。爾時世尊(至)之所為乎。贊曰。第三世尊指",
    "T38n1782_006:1099a12": "詰為四。一佛問。二彼答。三重徵。四彼述。此",
    "T38n1782_006:1099a13": "初文也。無垢大士。住解脫位。由此第一。名最",
    "T38n1782_006:1099a14": "勝智。任運能現。名為自在。妙用無礙。名神力",
    "T38n1782_006:1099a15": "為。",
    "T38n1782_006:1099a16": "經。舍利子言唯然已見。贊曰。二彼答也。",
    "T38n1782_006:1099a17": "經。世尊復問汝起何想。贊曰。三重徵。汝於",
    "T38n1782_006:1099a18": "此中。起何相解。",
    "T38n1782_006:1099a19": "經。舍利子言起難思想。贊曰。四彼述有二。",
    "T38n1782_006:1099a20": "初標。後釋。此標也。",
    "T38n1782_006:1099a21": "經。我見大士(至)不能述歎。贊曰。下釋難思。",
    "T38n1782_006:1099a22": "有二。初說無垢難思。故云我見大士不可思",
    "T38n1782_006:1099a23": "議。後說神力難思。於其作用神力功德。不能",
    "T38n1782_006:1099a24": "以算而數。不能以思而思。惟亦思也不能",
    "T38n1782_006:1099a25": "以言而稱以心而量。皆是尋伺道故。由此四",
    "T38n1782_006:1099a26": "義。不能陳述而歎揚耳。舊云非意所圖非度",
    "T38n1782_006:1099a27": "所測。人非意所圖。事非度所測。又度者根",
    "T38n1782_006:1099a28": "也人度下不測上故。",
    "T38n1782_006:1099a29": "經。時阿難陀(至)為是誰香。贊曰。第四聞香怪",
    "T38n1782_006:1099b01": "問。有四。初阿難驚疑難。二鶖子傍通。三問",
    "T38n1782_006:1099b02": "住久如。四歎陳佛事。初中有二。初阿難疑問。",
    "T38n1782_006:1099b03": "後世尊正答。此疑問也。",
    "T38n1782_006:1099b04": "經。佛告之言(至)毛孔所出。贊曰。此世尊答。",
    "T38n1782_006:1099b05": "經。時舍利子(至)然出是香。贊曰。二鶖子傍",
    "T38n1782_006:1099b06": "通。有三。初鶖子答。二阿難問。三鶖子述。此",
    "T38n1782_006:1099b07": "初也。阿難白佛。佛答菩薩毛孔所出。鶖子",
    "T38n1782_006:1099b08": "不問說已亦有遂自陳誠。",
    "T38n1782_006:1099b09": "經。阿難陀曰(至)何緣而有。贊曰。二阿難問。",
    "T38n1782_006:1099b10": "菩薩所出。乍可修成。汝等何緣復能流出。",
    "T38n1782_006:1099b11": "經。舍利子言(至)供諸大眾。贊曰。下鶖子述。",
    "T38n1782_006:1099b12": "初述食來所由。後述香馨所由。此初也。",
    "T38n1782_006:1099b13": "經。其聞取有(至)皆出是香。贊曰。此述香馨",
    "T38n1782_006:1099b14": "所由。",
    "T38n1782_006:1099b15": "經。時阿難陀(至)當住久如。贊曰。三問住久",
    "T38n1782_006:1099b16": "如。有四。一問香久近。二答盡食消。三問食消",
    "T38n1782_006:1099b17": "久近。四答食消時分。此初問也。香氣住身久",
    "T38n1782_006:1099b18": "近時即。猶如何等。",
    "T38n1782_006:1099b19": "經。無垢稱言(至)其香猶住。贊曰。二答盡食消",
    "T38n1782_006:1099b20": "也。香隨食質。食有香存。食起香氣。食消香滅。",
    "T38n1782_006:1099b21": "經。阿難陀曰(至)當皆消滅。贊曰。三問食消久",
    "T38n1782_006:1099b22": "近。",
    "T38n1782_006:1099b23": "經。無垢稱言(至)而不為患。贊曰。四答食消時",
    "T38n1782_006:1099b24": "分。有三。初總答。次別顯。後喻成。此初也。食",
    "T38n1782_006:1099b25": "之勢分。亦隨世食。七日七夜。住已方消。大悲",
    "T38n1782_006:1099b26": "神力。雖久未消。而不為患。不同世食雖經七",
    "T38n1782_006:1099b27": "日勢盡消化而有為患。此言七日。且隨世食。",
    "T38n1782_006:1099b28": "多分為論。非要定爾。或增或減有不定故。且",
    "T38n1782_006:1099b29": "如聲聞利根得果。有六十劫。菩薩發心證無",
    "T38n1782_006:1099c01": "生等。必一大阿僧祇。若得已方消。豈只七日",
    "T38n1782_006:1099c02": "得聲聞果。唯經七日證無生等。三生得果。不",
    "T38n1782_006:1099c03": "經七日由此故處。且隨世食。多分為論。",
    "T38n1782_006:1099c04": "經。具壽當知(至)然後乃消。贊曰。二別顯有",
    "T38n1782_006:1099c05": "三。初顯得聲聞。後顯得菩薩。聲聞有三。此",
    "T38n1782_006:1099c06": "從凡得見諦。具壽者。舊云慧命。呼阿難陀為",
    "T38n1782_006:1099c07": "具壽也。世間有情。多愛於命。聞言長壽。誰不",
    "T38n1782_006:1099c08": "生歡。出家之人。多愛智慧聞言智慧。誰不生",
    "T38n1782_006:1099c09": "喜。亦如俗人之愛命也。由此舊經呼為慧命。",
    "T38n1782_006:1099c10": "壽者命也。具足世命。及具出世之智慧命。不",
    "T38n1782_006:1099c11": "可偏彰故。命雙呼。通言具壽。已發聲聞之",
    "T38n1782_006:1099c12": "心。未入見諦。食已要入。然後乃消。極速三",
    "T38n1782_006:1099c13": "生極遲六十劫。正性離生義如前釋。",
    "T38n1782_006:1099c14": "經。未離欲者(至)然後乃消。贊曰。此第二從見",
    "T38n1782_006:1099c15": "諦得離欲。得離欲者。不還果也。",
    "T38n1782_006:1099c16": "經。未解脫者(至)然後乃消。贊曰。此第三從有",
    "T38n1782_006:1099c17": "學得無學。心解脫者俱解脫阿羅漢果。得離",
    "T38n1782_006:1099c18": "諸欲定障解脫涅槃八解脫故。",
    "T38n1782_006:1099c19": "經。諸有大乘(至)然後乃消。贊曰。下顯得菩",
    "T38n1782_006:1099c20": "薩。有四。此從凡夫具菩薩性。要發大心。然後",
    "T38n1782_006:1099c21": "消化。義顯無性不得此食。不發心故。雖具世",
    "T38n1782_006:1099c22": "間有漏五根。此利出世。故彼不得。義顯此食",
    "T38n1782_006:1099c23": "至得部行獨覺。然後乃消類聲聞故多不逢",
    "T38n1782_006:1099c24": "佛。故不說之。類顯聲聞具種姓者得食發心",
    "T38n1782_006:1099c25": "然後乃消。此文中略。義類應有。",
    "T38n1782_006:1099c26": "經。已發無上(至)然後乃消。贊曰。二已發心。",
    "T38n1782_006:1099c27": "要得初地。無生初得。在初地故。三從初地要",
    "T38n1782_006:1099c28": "得八地。具足不退。在八地故。四從八地要至",
    "T38n1782_006:1099c29": "補處補處乃在一生繫故。亦應一生繫得此",
    "T38n1782_006:1100a01": "食已。成佛乃消。然為一生多居知足。此食不",
    "T38n1782_006:1100a02": "至一生之身。故略不說。或義應有。文略無之。",
    "T38n1782_006:1100a03": "經。具壽當知(至)然後乃消。贊曰。三喻成也。",
    "T38n1782_006:1100a04": "初喻。後合。此喻也。",
    "T38n1782_006:1100a05": "經。食此食者(至)然後乃消。贊曰。此合也。食",
    "T38n1782_006:1100a06": "如藥王。惑同眾毒。准此法喻。唯喻得道斷",
    "T38n1782_006:1100a07": "惑根本。不喻種姓創發心等。未斷惑故。或復",
    "T38n1782_006:1100a08": "此喻。通喻一切伏斷正斷。皆名除故。",
    "T38n1782_006:1100a09": "經。阿難陀言(至)作諸佛事。贊曰。下第四以",
    "T38n1782_006:1100a10": "歎陳佛事。有二。初阿難讚歎。後佛陳佛事。此",
    "T38n1782_006:1100a11": "初也。佛以利樂有情之事。故名佛事。",
    "T38n1782_006:1100a12": "經。佛即告言(至)作諸佛事。贊曰。下陳佛事。",
    "T38n1782_006:1100a13": "有三。初印談佛事。二例說所餘。三佛身同異。",
    "T38n1782_006:1100a14": "此初也。如是如是。印成前說。談其佛事。所致",
    "T38n1782_006:1100a15": "如此。",
    "T38n1782_006:1100a16": "經。爾時佛復(至)作諸佛事。贊曰。下例說所",
    "T38n1782_006:1100a17": "餘。有三。初牒無垢佛事。次顯所餘佛土。後結",
    "T38n1782_006:1100a18": "成勝益。此初也。",
    "T38n1782_006:1100a19": "經。如是於餘(至)而作佛事。贊曰。下顯所餘佛",
    "T38n1782_006:1100a20": "土。餘有十四餘種。分四。初之十種。別別悟",
    "T38n1782_006:1100a21": "入。次有二種。悟入三性。次有一種。因言悟",
    "T38n1782_006:1100a22": "道。後有一種。因寂證法。名為佛事。此初五",
    "T38n1782_006:1100a23": "種。由觀光明。或光所觸。眾苦皆除。思得智",
    "T38n1782_006:1100a24": "慧滅癡闇故。見菩提樹。思覺樹生。起四無量。",
    "T38n1782_006:1100a25": "蔭群生故。見諸菩薩。發心修行。希同類故。如",
    "T38n1782_006:1100a26": "念地藏。不念釋迦之類。見佛相好。發心欣樂。",
    "T38n1782_006:1100a27": "厭生死身。獲大果故。由見化人。根器方熟。知",
    "T38n1782_006:1100a28": "佛神用。起願樂故。",
    "T38n1782_006:1100a29": "經。或有佛土(至)而作佛事。贊曰。此有五種。",
    "T38n1782_006:1100b01": "由見衣服。起慚愧故。出見臥具。欣修四禪。",
    "T38n1782_006:1100b02": "起淨命故。由見飲食。思求覺漿解脫之味。欣",
    "T38n1782_006:1100b03": "法食故。由見園林。修習總持無漏法故。由見",
    "T38n1782_006:1100b04": "臺觀。欣淨土等諸妙處故。",
    "T38n1782_006:1100b05": "經。或有佛土(至)而得調伏。贊曰。下有二種悟",
    "T38n1782_006:1100b06": "入三性。為二。初別悟入二性。後一悟入依他。",
    "T38n1782_006:1100b07": "此入所執及知圓成。由觀虛空。都無性相。",
    "T38n1782_006:1100b08": "悟入所執生法二我體無亦爾。由此有情調",
    "T38n1782_006:1100b09": "伏斷執。悟二性無。達二空理。",
    "T38n1782_006:1100b10": "經。或有佛土(至)而作佛事。贊曰。此入依他。",
    "T38n1782_006:1100b11": "聞言宣說幻等十喻。非有似有。誑惑愚夫。因",
    "T38n1782_006:1100b12": "緣之事。便入依他。",
    "T38n1782_006:1100b13": "經。或有佛土(至)而作佛事。贊曰。此之一種。",
    "T38n1782_006:1100b14": "因言悟道。聞語宣說諸法真性。便知圓成。聞",
    "T38n1782_006:1100b15": "說俗相。便知依他。既知二諦。悟所執無。唯有",
    "T38n1782_006:1100b16": "境相。便知所執。名入三性。詮此三故。",
    "T38n1782_006:1100b17": "經。或有佛土(至)而作佛事。贊曰。此後一種。",
    "T38n1782_006:1100b18": "因寂悟法。由見佛土寂然漠然。無言惡。無說",
    "T38n1782_006:1100b19": "善。無所訶責。亦無讚歎。無所思惟。無推求",
    "T38n1782_006:1100b20": "諸法。亦無分別戲論諸法。無表彰。無指示。悟",
    "T38n1782_006:1100b21": "法性相本性寂漠。體離言路。過尋思境。或前",
    "T38n1782_006:1100b22": "因言。悟世俗諦。今因寂寞。悟勝義諦。",
    "T38n1782_006:1100b23": "經。如是當知(至)亦無數量。贊曰。下結成勝",
    "T38n1782_006:1100b24": "益。有四。初顯佛事眾多。二顯動止皆益。三明",
    "T38n1782_006:1100b25": "眾多所以。四勸示道理。此初也。以世界無量。",
    "T38n1782_006:1100b26": "佛土無邊。佛既無邊。利事無數。",
    "T38n1782_006:1100b27": "經。以要言之(至)皆名佛事。贊曰。此顯動止皆",
    "T38n1782_006:1100b28": "益。行住坐臥名威儀。或去或住名進止。緣領",
    "T38n1782_006:1100b29": "諸境名受用。凡所起作名施為。不獲廣說。且",
    "T38n1782_006:1100c01": "要言者。如是等類。一切皆令所化調伏調生",
    "T38n1782_006:1100c02": "長善伏制斷惡。是故一切皆名佛事。如問阿",
    "T38n1782_006:1100c03": "難當天雨不。知而問者。欲令餘人審諦事故。",
    "T38n1782_006:1100c04": "佛知尚問。況於我等。故皆佛事。",
    "T38n1782_006:1100c05": "經。又諸世間(至)而作佛事。贊曰。此明眾多所",
    "T38n1782_006:1100c06": "以。八萬四千法門者。賢劫經云。時有菩薩。名",
    "T38n1782_006:1100c07": "曰喜王。宴坐思惟。過七日已。來謂佛所。自",
    "T38n1782_006:1100c08": "言世尊。行何三昧。速證法門。佛告喜王。有三",
    "T38n1782_006:1100c09": "昧名了諸法本際。菩薩行已。速入八萬四千",
    "T38n1782_006:1100c10": "法門。如從最勝光曜。乃至最後分布佛體。有",
    "T38n1782_006:1100c11": "三百五十。於此一一。皆行六波羅蜜。成二千",
    "T38n1782_006:1100c12": "一百。如彼經中一一別說彼六度相。此復一",
    "T38n1782_006:1100c13": "一。對治貪嗔愚癡各增及三等分。此之四種。",
    "T38n1782_006:1100c14": "有情心行。成八千四百。如是一一。復各對治",
    "T38n1782_006:1100c15": "四大種中及六無義所生過失。如是合成八",
    "T38n1782_006:1100c16": "萬四千。六無義者。即六境也。不生義利。故名",
    "T38n1782_006:1100c17": "無利。由眾生機有八萬四千。所起之病亦八",
    "T38n1782_006:1100c18": "萬四千。所治之病既八萬四千。能對治行亦",
    "T38n1782_006:1100c19": "八萬四千。行既八萬四千。能詮法門亦八萬",
    "T38n1782_006:1100c20": "四千。眾生既為四魔所嬈。八萬四千煩惱所",
    "T38n1782_006:1100c21": "嬈。如來即以對治彼法。施作佛事。佛事者。本",
    "T38n1782_006:1100c22": "治惑病。應物機故。",
    "T38n1782_006:1100c23": "經。汝今當知(至)一切佛法。贊曰。四勸示道",
    "T38n1782_006:1100c24": "理。有四。初牒示悟入。二勸除順違。三令生信",
    "T38n1782_006:1100c25": "樂。四釋成前義。此初也。能知上法。名為悟入",
    "T38n1782_006:1100c26": "一切佛法。悟知佛法。本利生故。能詮所詮。能",
    "T38n1782_006:1100c27": "治所治。能生所生。不過如前所說法故。",
    "T38n1782_006:1100c28": "經。若諸菩薩(至)不生憂恚。贊曰。二勸除順",
    "T38n1782_006:1100c29": "違。見淨土之順已。勿生歡喜而起貪著。見穢",
    "T38n1782_006:1101a01": "土之違已。勿生憂惱而起嗔恚。淨之與穢。俱",
    "T38n1782_006:1101a02": "利樂故。",
    "T38n1782_006:1101a03": "經。於諸佛所(至)歎未會有。贊曰。三令生信樂",
    "T38n1782_006:1101a04": "也勿起下劣。當生上品信樂欲等。",
    "T38n1782_006:1101a05": "經。諸佛世尊(至)差別佛土。贊曰。釋成前義。",
    "T38n1782_006:1101a06": "十方諸佛。功德皆同。由得真如平等性故。又",
    "T38n1782_006:1101a07": "初地上得三平等。一佛。二菩薩。三一切有情。",
    "T38n1782_006:1101a08": "佛身功德均。菩薩二行均。眾生大悲均。空無",
    "T38n1782_006:1101a09": "實我均故。又得十種平等性故。一證得諸法",
    "T38n1782_006:1101a10": "增上喜愛。二違離異相非相。三領受一切緣",
    "T38n1782_006:1101a11": "起。四弘濟大慈。五無待大悲。六隨諸眾生所",
    "T38n1782_006:1101a12": "樂示現。七一切有情敬受所說。八世間寂靜",
    "T38n1782_006:1101a13": "皆同一味。九世間苦樂皆同一味。十修殖無",
    "T38n1782_006:1101a14": "量功德究竟。由證真如及三十平等。故佛功",
    "T38n1782_006:1101a15": "德一切平等。勿生憂喜貪嗔違順。但為眾生。",
    "T38n1782_006:1101a16": "現土淨穢。非法不平土有好惡。本同末異故。",
    "T38n1782_006:1101a17": "經。汝今當知(至)都無差別。贊曰。自下第三佛",
    "T38n1782_006:1101a18": "身同異。國土同異。便說身故。大文有二。初",
    "T38n1782_006:1101a19": "舉喻顯同異所由。後廣法說平等之相。初中",
    "T38n1782_006:1101a20": "有二。初喻。後法。此喻也。雖所依地勝劣不",
    "T38n1782_006:1101a21": "同。金銀淨穢。相有異故。而上虛空。都無差別。",
    "T38n1782_006:1101a22": "經。如是當知(至)都無差別。贊曰。應物現身。",
    "T38n1782_006:1101a23": "種種不同。合前所依地有勝劣。無礙智慧。究",
    "T38n1782_006:1101a24": "竟無盡。圓滿無缺。都無差別。合上虛空無盡",
    "T38n1782_006:1101a25": "亦無缺。福慧似彼。故以為喻。他受用身及變",
    "T38n1782_006:1101a26": "化身。為物現故。有種種異。自受用身。一切平",
    "T38n1782_006:1101a27": "等。由證真如等法身故。",
    "T38n1782_006:1101a28": "經。汝今當知(至)悉皆平等。贊曰。下廣法說平",
    "T38n1782_006:1101a29": "等之相。文有其四。初佛德平等。二名號平等。",
    "T38n1782_006:1101b01": "三讚歎深達。四阿難謙退。初復有二。初標。後",
    "T38n1782_006:1101b02": "顯。此標也。",
    "T38n1782_006:1101b03": "經。所謂最上(至)不其佛法。贊曰。下顯平等。",
    "T38n1782_006:1101b04": "最上者第一故。周圓者遍十方。無極者後無",
    "T38n1782_006:1101b05": "盡。此三句通下諸別句。一一皆通下諸句故。",
    "T38n1782_006:1101b06": "下別句中。初別明內德。次別明外德。後雙顯",
    "T38n1782_006:1101b07": "二德。此初有九。一形量色。二威光。三相好。",
    "T38n1782_006:1101b08": "四族姓。五尊貴。六清淨五蘊。七諸力。八無",
    "T38n1782_006:1101b09": "畏。九不共佛法。此九皆最上周圓無極故。初",
    "T38n1782_006:1101b10": "五身等。後四德等。",
    "T38n1782_006:1101b11": "經。大慈大悲(至)威儀所行。贊曰。此別明外",
    "T38n1782_006:1101b12": "德。有七。一大慈。二大悲。三大喜。四大捨。五",
    "T38n1782_006:1101b13": "利益。六安樂。七威儀所行。四無量者。凡聖三",
    "T38n1782_006:1101b14": "乘。通有漏無漏。通假實想。唯觀欲色。不通無",
    "T38n1782_006:1101b15": "色。此言大者。唯聖非凡。唯大非小。唯無漏非",
    "T38n1782_006:1101b16": "有漏。唯實相觀非假想。通緣三界。唯佛所起。",
    "T38n1782_006:1101b17": "境大。行大。利樂大故。別標大名。利益攝善。",
    "T38n1782_006:1101b18": "安樂離惡。利益離苦。安樂與樂。如是等門。有",
    "T38n1782_006:1101b19": "十義別。如唯識疏。威儀者。行住坐臥利益方",
    "T38n1782_006:1101b20": "便。所行者。佛所行處。謂遊化境。",
    "T38n1782_006:1101b21": "經。正行壽量(至)悉皆平等。贊曰。下雙顯二",
    "T38n1782_006:1101b22": "德。有六。一正。行三業也。二壽量。隨眾生略",
    "T38n1782_006:1101b23": "無盡期故。三說法。四度脫。令離苦。五成就。",
    "T38n1782_006:1101b24": "令得離果。上明內身。六明淨土。如是一切悉",
    "T38n1782_006:1101b25": "皆平等。由謂往因。時分遇緣。精懃意樂。證真",
    "T38n1782_006:1101b26": "法性。三十平等。皆平等故。今得果時。內外",
    "T38n1782_006:1101b27": "二法。內身外土。一切無別。",
    "T38n1782_006:1101b28": "經。以諸如來(至)名為佛陀。贊曰。二名號平",
    "T38n1782_006:1101b29": "等也。以諸佛法最上周圓究竟無盡。無盡即",
    "T38n1782_006:1101c01": "無極。三義等故。其名亦同。一同名。三藐三",
    "T38n1782_006:1101c02": "佛陀。謂正等覺。初三者正也。藐者等也。又",
    "T38n1782_006:1101c03": "三正也。佛陀覺者也。應云正覺者。等覺者正",
    "T38n1782_006:1101c04": "覺者。合名正等覺者。初正覺者。異凡夫。凡夫",
    "T38n1782_006:1101c05": "耶覺故。次等覺者。異二乘。二乘唯知生空無",
    "T38n1782_006:1101c06": "我。偏覺法故。後正覺者。簡異菩薩。菩薩雖正",
    "T38n1782_006:1101c07": "覺等覺。未正圓滿覺諸法故。兩正名同。合名",
    "T38n1782_006:1101c08": "正等覺。二同名達他揭多。此云如來。涅槃經",
    "T38n1782_006:1101c09": "云。如過去諸佛所行妙行三十七品十一空",
    "T38n1782_006:1101c10": "等。來至涅槃。故名如來。如他修行。如他證",
    "T38n1782_006:1101c11": "理。來證涅槃。故名如來。佛陀覺者。具一切智",
    "T38n1782_006:1101c12": "一切種智。能自開覺。亦能開覺一切有情。如",
    "T38n1782_006:1101c13": "睡夢覺。如蓮花開。自覺覺他覺行圓滿。故名",
    "T38n1782_006:1101c14": "佛陀。佛有十號。但舉三者。正等覺智德也。覺",
    "T38n1782_006:1101c15": "諸法故。如來斷德也。斷諸煩惱。顯真理斷。故",
    "T38n1782_006:1101c16": "名斷德。佛陀恩德也。覺悟他故。又三最勝。所",
    "T38n1782_006:1101c17": "以偏彰。",
    "T38n1782_006:1101c18": "經。汝今當知(至)亦不能盡。贊曰。三讚歎深",
    "T38n1782_006:1101c19": "遠。有四。初略總顯說法難窮。次設指陳聽聞",
    "T38n1782_006:1101c20": "難盡。三顯諸佛万能了說。四總結成德辨難",
    "T38n1782_006:1101c21": "思。此初也。",
    "T38n1782_006:1101c22": "經。假使三千(至)亦不能盡。贊曰。此設指陳聽",
    "T38n1782_006:1101c23": "聞難盡。念者明記。總持者聞文義持。多聞者",
    "T38n1782_006:1101c24": "廣聞三藏。久積聞故。",
    "T38n1782_006:1101c25": "經。此正等覺(至)唯除諸佛。贊曰。此顯諸佛方",
    "T38n1782_006:1101c26": "能了說。除佛非餘所能究竟說了三義。宣揚",
    "T38n1782_006:1101c27": "者言說也。決擇者慧了也。",
    "T38n1782_006:1101c28": "經。如是當知(至)不可思議。贊曰。此總結成德",
    "T38n1782_006:1101c29": "辨難思。功德既無量。妙辨亦難思。菩提無量。",
    "T38n1782_006:1102a01": "故能決擇。妙辨難思。故能宣說。",
    "T38n1782_006:1102a02": "經。說是語已(至)多聞第一。贊曰。四阿難謙退。",
    "T38n1782_006:1102a03": "初後佛止。此初也。於此三義。久聽不知。昔",
    "T38n1782_006:1102a04": "號多聞。今成少識。故今謙退。不敢福第一。",
    "T38n1782_006:1102a05": "經。佛便告曰(至)非於菩薩。贊曰。佛止有三。",
    "T38n1782_006:1102a06": "初會昔名多聞第一。次總止之不應高測。後",
    "T38n1782_006:1102a07": "校量勝劣。此初也。",
    "T38n1782_006:1102a08": "經。汝今且止(至)無能測者。贊曰。此總止之不",
    "T38n1782_006:1102a09": "應高測。結喻顯成不聽高測。文可知也。",
    "T38n1782_006:1102a10": "經。汝等聲聞(至)亦不能及。贊曰。此量勝劣。",
    "T38n1782_006:1102a11": "汝勿輒思菩薩所有一切境界。下測上位。根",
    "T38n1782_006:1102a12": "地人度悉有異故。其無垢稱。於一食前。請座",
    "T38n1782_006:1102a13": "設食屏室納賓。如上所陳。所現神力。二乘",
    "T38n1782_006:1102a14": "乃於百千劫作所不能及。解脫菩薩。既非餘",
    "T38n1782_006:1102a15": "境。不可校量。神通境故。",
    "T38n1782_006:1102a16": "經。時彼上方(至)捨離是心。贊曰。下品第三段",
    "T38n1782_006:1102a17": "菩薩讚請以歸還。有三。初讚悔請法。次佛為",
    "T38n1782_006:1102a18": "廣說。後歡喜供養讚德而還。初中有二。初讚",
    "T38n1782_006:1102a19": "悔。後請法。初中復二。初標。後釋。此初也。本",
    "T38n1782_006:1102a20": "在香城。見穢下想。今聞妙理。生悔愧後。本",
    "T38n1782_006:1102a21": "謂釋迦身卑土穢。生下劣想。謂下劣於妙香",
    "T38n1782_006:1102a22": "佛界。何知今者佛身內德。及實淨土。本來平",
    "T38n1782_006:1102a23": "等。為有情現。身土不同。故悔前心。而生後",
    "T38n1782_006:1102a24": "悔。",
    "T38n1782_006:1102a25": "經。所以者何(至)示現佛土。贊曰。此釋前標所",
    "T38n1782_006:1102a26": "悔愧事。佛境難思。為有情故。我時不測。故有",
    "T38n1782_006:1102a27": "悔心。如如有情者。有情意樂非唯一故。如是",
    "T38n1782_006:1102a28": "如是者。佛利樂事亦非一故。隨彼有情種種",
    "T38n1782_006:1102a29": "所樂。佛乃為現種種身土。我先不知。故生下",
    "T38n1782_006:1102b01": "劣。今知是已。故生悔愧。",
    "T38n1782_006:1102b02": "經。唯然世尊(至)常念如來。贊曰。此請法也。",
    "T38n1782_006:1102b03": "覩物思人。在俗常意。況聞妙法。不念如來。",
    "T38n1782_006:1102b04": "經。說是語已(至)當勤修學。贊曰。下佛為廣說",
    "T38n1782_006:1102b05": "有二。初總也。後別。此總也。解脫法者。即無",
    "T38n1782_006:1102b06": "為理。無漏諸法。離諸煩惱。名為解脫。門者",
    "T38n1782_006:1102b07": "教也。教能顯義。名之為門。",
    "T38n1782_006:1102b08": "經。云何名為有盡無盡。贊曰。下別有三。初",
    "T38n1782_006:1102b09": "釋二義令不盡不住。次廣說二不盡不住。後",
    "T38n1782_006:1102b10": "結成二不盡不住勸勤修學。初復有三。初問。",
    "T38n1782_006:1102b11": "次顯。後勸令不盡不住。此初也。",
    "T38n1782_006:1102b12": "經。言有盡者(至)無生滅法。贊曰。此釋二相。",
    "T38n1782_006:1102b13": "盡有二義。一剎那盡滅。二後終盡滅。有為有",
    "T38n1782_006:1102b14": "盡。無為無之。",
    "T38n1782_006:1102b15": "經。菩薩不應(至)住於無為。贊曰。此勸彼令不",
    "T38n1782_006:1102b16": "盡有為不住無為。令不盡有。滅盡有為而更",
    "T38n1782_006:1102b17": "不起。以諸菩薩常修有為行。故名不應盡其",
    "T38n1782_006:1102b18": "有為。不究竟住無為涅槃。常殖生死化眾生",
    "T38n1782_006:1102b19": "故。此顯不盡涅槃之道。或離二邊。顯中道",
    "T38n1782_006:1102b20": "義。",
    "T38n1782_006:1102b21": "經。云何菩薩不盡有為。贊曰。下廣說二不",
    "T38n1782_006:1102b22": "盡不住。有三。初別明不盡有為。次別明不",
    "T38n1782_006:1102b23": "住無為。後二相對雙辨二種。初中復三。初",
    "T38n1782_006:1102b24": "問。次答。後結。此問也。",
    "T38n1782_006:1102b25": "經。謂諸菩薩(至)不捨大悲。贊曰。次答有二。",
    "T38n1782_006:1102b26": "初明不盡之意。後明不盡之相。此初也。何故",
    "T38n1782_006:1102b27": "不盡滅有為。而更起作。以諸菩薩不棄慈悲。",
    "T38n1782_006:1102b28": "常於生死。化眾生故。不棄慈悲。通下諸句。由",
    "T38n1782_006:1102b29": "不棄二。故有下事。",
    "T38n1782_006:1102c01": "經。曾所生起(至)而不暫忘。贊曰。下明不盡之",
    "T38n1782_006:1102c02": "相。今有五十五句。舊經但有五十句。此初句",
    "T38n1782_006:1102c03": "也。於得一切智之心增上意樂。寶重勿忘。此",
    "T38n1782_006:1102c04": "等諸位。不應別配。但可總釋。或此諸行。皆唯",
    "T38n1782_006:1102c05": "十地。不棄慈悲。皆言大故。增上意樂。名曾生",
    "T38n1782_006:1102c06": "故。若在地前。其增上意。正在其位。不名曾",
    "T38n1782_006:1102c07": "故。由此故知唯說十地。",
    "T38n1782_006:1102c08": "經。成就有情(至)終無厭足。贊曰。此有四句。",
    "T38n1782_006:1102c09": "一利生無倦。二不棄攝事。三護持正法。四於",
    "T38n1782_006:1102c10": "善無厭。",
    "T38n1782_006:1102c11": "經。常樂安立(至)而無怖畏。贊曰。此有五句。",
    "T38n1782_006:1102c12": "一凡所修善常修迴向。二求法無懈。三演法",
    "T38n1782_006:1102c13": "不捲。捲謂捲縮。一向施故。不捲縮惜。",
    "T38n1782_006:1102c14": "四膽供諸佛。五生死不畏。上已十句。",
    "T38n1782_006:1102c15": "經。雖遇興衰(至)能不耽染。贊曰。此有五句。",
    "T38n1782_006:1102c16": "一八風不動。興衰不欣慼。二不輕末學。後",
    "T38n1782_006:1102c17": "可過己故。三己學敬愛。四於煩惱所雜一切",
    "T38n1782_006:1102c18": "有漏。能如理思。不隨增長。五於涅槃樂。能不",
    "T38n1782_006:1102c19": "耽染。",
    "T38n1782_006:1102c20": "經。於己樂事(至)生善友想。贊曰。此有五句。",
    "T38n1782_006:1102c21": "一己樂不著。二他樂不嫉。三不味諸禪。四雖",
    "T38n1782_006:1102c22": "淤三界五起四生。而行化導。如遊宮苑。甚",
    "T38n1782_006:1102c23": "生歡喜。不為厭離。五見求來者。生善友想。成",
    "T38n1782_006:1102c24": "我菩提之大業故。二十句已。",
    "T38n1782_006:1102c25": "經。捨諸所有(至)不令究竟。贊曰。此有五句。",
    "T38n1782_006:1102c26": "一好捨無悋。二於智迴向。三救護犯禁。四速",
    "T38n1782_006:1102c27": "滿諸度。重如父母。五於三十七品。如世翼從。",
    "T38n1782_006:1102c28": "助成聖道。不同二乘。修令究竟。",
    "T38n1782_006:1102c29": "經。於諸善法(至)無礙大施。贊曰。此有五句。",
    "T38n1782_006:1103a01": "一常勤修善。二樂嚴佛土。三欣讚佛土。四速",
    "T38n1782_006:1103a02": "成佛土。舊經此三合而為一。明佛土故。五為",
    "T38n1782_006:1103a03": "滿相好。修無礙施。三十句也。",
    "T38n1782_006:1103a04": "經。為身語心(至)忿恨煩惱。贊曰。此有二句。",
    "T38n1782_006:1103a05": "一持戒嚴三業。二堪忍固身心。舊云意而有",
    "T38n1782_006:1103a06": "勇。",
    "T38n1782_006:1103a07": "經。為令所修(至)般若刀杖。贊曰。此有三句。",
    "T38n1782_006:1103a08": "一流轉滿所修。舊云生死無數劫。文少意異。",
    "T38n1782_006:1103a09": "將新解之。然此句居前。前句居後。二聽法堅",
    "T38n1782_006:1103a10": "自心。三修慧害煩惱。般若如刀杖。禦害煩惱",
    "T38n1782_006:1103a11": "諸怨賊故。上六六度。",
    "T38n1782_006:1103a12": "經。為欲荷(至)善巧化智。贊曰。此有三句。一",
    "T38n1782_006:1103a13": "遍知三科荷有情智慧故。能度有情。知唯有",
    "T38n1782_006:1103a14": "法可能化度。故名荷擔。二精進降魔。魔謂四",
    "T38n1782_006:1103a15": "魔。此四即軍。或軍有十。如龍樹說。欲為汝初",
    "T38n1782_006:1103a16": "軍。憂愁為第二。飢渴第三軍。渴愛為第四。睡",
    "T38n1782_006:1103a17": "眠第五軍。怖畏為第六。疑悔第七軍。嗔恚為",
    "T38n1782_006:1103a18": "第八。利養虛稱九。自高蔑人十。如是等軍眾。",
    "T38n1782_006:1103a19": "厭沒出家人。我以禪智力。破汝等諸軍。得",
    "T38n1782_006:1103a20": "成於佛道度脫一切人。三離慢求於巧化道",
    "T38n1782_006:1103a21": "智。為護正法。不自貢高。善求利他之智。於佛",
    "T38n1782_006:1103a22": "正法。能為護持舊云常求無念實相智慧。無",
    "T38n1782_006:1103a23": "所思念無漏正智。名為無念。非無心念。",
    "T38n1782_006:1103a24": "經。為諸世間(至)一切世界。贊曰。此有二句。",
    "T38n1782_006:1103a25": "一常有小欲不多求。知足不更求。修行八大",
    "T38n1782_006:1103a26": "人覺等故。欲令世間愛重自身受我化故。若",
    "T38n1782_006:1103a27": "性多求。得已更求。世便不重。不受自化。二雖",
    "T38n1782_006:1103a28": "順世間。世法不染。四十句已。",
    "T38n1782_006:1103a29": "經。於諸威儀(至)正念總持。贊曰。此有三句。",
    "T38n1782_006:1103b01": "一示現殺等。一切所作而守威儀。二發通起",
    "T38n1782_006:1103b02": "慧。利樂有情。三持所聞法。為起慧念。",
    "T38n1782_006:1103b03": "經。發生諸根(至)常無權滯。贊曰。此有二句。",
    "T38n1782_006:1103b04": "一發生諸根勝劣妙智。為斷疑惑。應根說故。",
    "T38n1782_006:1103b05": "二證無礙辨。演法無擁。",
    "T38n1782_006:1103b06": "經。為受人天(至)四無量智。贊曰。此有二句。",
    "T38n1782_006:1103b07": "一修十善。為受喜樂。二修四無量。開梵天路。",
    "T38n1782_006:1103b08": "生梵天者。修四無量。無量乃是梵天因路。令",
    "T38n1782_006:1103b09": "修無量。名開彼路。不必生於梵天處故。",
    "T38n1782_006:1103b10": "經。為得諸佛(至)心無深滯。贊曰。此有三句。",
    "T38n1782_006:1103b11": "一為得佛聲。勸他說法。隨喜他善。讚言善哉。",
    "T38n1782_006:1103b12": "二為得佛威儀。修靜三業。三為所修勝。於法",
    "T38n1782_006:1103b13": "無染。五十句已。",
    "T38n1782_006:1103b14": "經。為善調御(至)勸眾生學。贊曰。此有一句。",
    "T38n1782_006:1103b15": "勸學大乘調御菩薩。",
    "T38n1782_006:1103b16": "經。為不失壞(至)種種大願。贊曰。此有二句。",
    "T38n1782_006:1103b17": "一恒不放逸。功德不失。二常修妙願。善根增",
    "T38n1782_006:1103b18": "進。願所策故。",
    "T38n1782_006:1103b19": "經。為欲莊嚴(至)善巧方便。贊曰。此有二句。",
    "T38n1782_006:1103b20": "一修善根莊嚴佛土。二修善巧所修無盡。迴",
    "T38n1782_006:1103b21": "向佛智。故善無窮。不爾所修受果盡故。此五",
    "T38n1782_006:1103b22": "句已。舊經中。前佛土闕二。及闕此後三。故",
    "T38n1782_006:1103b23": "唯五十句。",
    "T38n1782_006:1103b24": "經。諸善男子(至)不盡有為。贊曰。此第三結。",
    "T38n1782_006:1103b25": "經。云何菩薩不住無為。贊曰。下第二解不",
    "T38n1782_006:1103b26": "住無為。有三。初問。次答。後結。此問也。",
    "T38n1782_006:1103b27": "經。謂諸菩薩(至)不樂作證。贊曰。下答有二十",
    "T38n1782_006:1103b28": "一句。舊有十九句。亦通所修。不須別配凡聖",
    "T38n1782_006:1103b29": "位次。此有三句。行者緣覺。證者冥會。雖流此",
    "T38n1782_006:1103c01": "三。智不畢竟。專冥會三。不同二乘住彼三中。",
    "T38n1782_006:1103c02": "此中三境。皆取無為。不是畢竟證於無為。名",
    "T38n1782_006:1103c03": "為不住。",
    "T38n1782_006:1103c04": "經。雖行無作(至)故意受生。贊曰。此有三句。",
    "T38n1782_006:1103c05": "作謂造作。因緣和合之所作故。體即有為。雖",
    "T38n1782_006:1103c06": "行無為無作之法。不樂作證。雖觀有為後終",
    "T38n1782_006:1103c07": "滅盡無常真如。於善不厭。雖觀苦理。故意",
    "T38n1782_006:1103c08": "受生。利樂一切。大乘無常苦空無我理。如前",
    "T38n1782_006:1103c09": "聲聞品中已說。",
    "T38n1782_006:1103c10": "經。雖樂觀察(至)厭患身心。贊曰。此有四句。",
    "T38n1782_006:1103c11": "觀自身無我。不厭身故。不入涅槃。觀他無有",
    "T38n1782_006:1103c12": "情。化他無倦。雖觀涅槃。而不畢竟永入寂滅。",
    "T38n1782_006:1103c13": "化眾生故。雖觀真如遠離苦身。而得安樂。不",
    "T38n1782_006:1103c14": "厭身心。願安樂。不厭身心。願盡生死。度有情",
    "T38n1782_006:1103c15": "故。",
    "T38n1782_006:1103c16": "經。雖樂觀察(至)利眾生事。贊曰。此有二句。",
    "T38n1782_006:1103c17": "阿賴那者。雖具三藏。今取能執藏。無阿賴",
    "T38n1782_006:1103c18": "耶。是無能執藏義。雖無能執藏體。亦有能藏",
    "T38n1782_006:1103c19": "之法。即請白法藏大乘教也。經十德中。第",
    "T38n1782_006:1103c20": "八清淨。第九鮮白。清淨者。自性解脫故。其",
    "T38n1782_006:1103c21": "所說法。一剎那中亦無過失離三毒根。離諸",
    "T38n1782_006:1103c22": "繫縛。故性解脫。非有三毒而起說故。鮮白者。",
    "T38n1782_006:1103c23": "相續解脫故。非唯一念無其過失。相續說之",
    "T38n1782_006:1103c24": "亦離諸過。又前清淨法體離過。此中鮮白。能",
    "T38n1782_006:1103c25": "令學者身亦鮮白。雖觀生死永盡。無能執藏",
    "T38n1782_006:1103c26": "之體。不棄清白之教。以化眾生。雖觀無生之",
    "T38n1782_006:1103c27": "理。常行荷負利眾生事。",
    "T38n1782_006:1103c28": "經。雖觀無漏(至)不捨大悲。贊曰。此有三句。",
    "T38n1782_006:1103c29": "雖觀無漏無為。還順有漏流轉。行者運動起",
    "T38n1782_006:1104a01": "作之義。無行即無為。雖觀無行。常行利樂。雖",
    "T38n1782_006:1104a02": "觀內外無我之理。不捨大悲。拔有情苦。",
    "T38n1782_006:1104a03": "經。雖觀無生(至)所修智慧。贊曰。此有三句。",
    "T38n1782_006:1104a04": "雖因同二乘觀無生理。不隨二乘之正位。",
    "T38n1782_006:1104a05": "雖觀空寂。而不空寂所修福德。雖觀遠離。不",
    "T38n1782_006:1104a06": "遠智慧。",
    "T38n1782_006:1104a07": "經。雖觀諸法(至)安立佛種。贊曰。此有三句。",
    "T38n1782_006:1104a08": "雖觀有為無實之理。真如法性。常安住圓",
    "T38n1782_006:1104a09": "滿。思惟無惙。雖觀諸法無主真如。求自然",
    "T38n1782_006:1104a10": "智。精勤匪懈。有標幟者。諸有為也。如王以旗",
    "T38n1782_006:1104a11": "而為標幟。且諸有為。有能相所相。以能相四",
    "T38n1782_006:1104a12": "相為能標幟。一切所相諸有為法為所標幟。",
    "T38n1782_006:1104a13": "無為無此。名無標幟。雖觀此無為。而於了義",
    "T38n1782_006:1104a14": "教中。聽聞正法。安立佛種。以上諸句所言",
    "T38n1782_006:1104a15": "觀者。皆觀無為。所言而者皆是不住。",
    "T38n1782_006:1104a16": "經。諸善男子(至)不住無為。贊曰。第三結也。",
    "T38n1782_006:1104a17": "經。又善男子(至)不盡有為。贊曰。下第三段。",
    "T38n1782_006:1104a18": "以二相對雙辨二種。有十六對。舊經有四對。",
    "T38n1782_006:1104a19": "此有二對。修者為福。受勝生死。不住無為。",
    "T38n1782_006:1104a20": "修智資糧。拔眾生苦。求大菩提。故不盡有為。",
    "T38n1782_006:1104a21": "若住無為。盡於有為。便成二乘。永入寂滅。自",
    "T38n1782_006:1104a22": "利非他。是下文意。一切當知。若不住無為。不",
    "T38n1782_006:1104a23": "盡有為。不同二乘永入寂滅。能成二利。與樂",
    "T38n1782_006:1104a24": "無缺。不住無為。大悲利物。不盡有為。",
    "T38n1782_006:1104a25": "經。利益安樂(至)不盡有為。贊曰。此有二對。",
    "T38n1782_006:1104a26": "利生無替。不住無為。圓成佛法。不盡有為。",
    "T38n1782_006:1104a27": "成滿佛身。不住無為。得無畏等。不盡有為。",
    "T38n1782_006:1104a28": "經。方便善巧(至)不盡有為。贊曰。此有二對。",
    "T38n1782_006:1104a29": "善巧化生。不住無為。妙智常觀。不盡有為。修",
    "T38n1782_006:1104b01": "報化等佛土圓滿。不住無為。佛之報身常住",
    "T38n1782_006:1104b02": "無盡。不盡有為。",
    "T38n1782_006:1104b03": "經。常作饒益(至)不盡有為。贊曰。此有二對。",
    "T38n1782_006:1104b04": "常益有情。不住無為。受法無廢。不盡有為。善",
    "T38n1782_006:1104b05": "根無盡。不住無為。善根不壞。不盡有為。由善",
    "T38n1782_006:1104b06": "根力。持身功德。皆不斷壞。不盡有為。",
    "T38n1782_006:1104b07": "經。為欲成滿(至)不盡有為。贊曰。此有二對。",
    "T38n1782_006:1104b08": "成願利生。不住無為。不希永入於畢竟滅。不",
    "T38n1782_006:1104b09": "盡有為。圓意善淨進行利他。不住無為。上意",
    "T38n1782_006:1104b10": "神淨自利無盡。不盡有為。",
    "T38n1782_006:1104b11": "經。恒常遊戲(至)不盡有為。贊曰。此有二對。",
    "T38n1782_006:1104b12": "五通利物。不住無為。善圓佛智。善滿六通。究",
    "T38n1782_006:1104b13": "竟無盡。不盡有為。諸度自利圓滿。不住無",
    "T38n1782_006:1104b14": "為。本思利他未滿。不盡有為。",
    "T38n1782_006:1104b15": "經。集法財寶(至)不盡有為。贊曰。此有二對。",
    "T38n1782_006:1104b16": "法財無厭。不住無為。不樂二乘少法。唯示",
    "T38n1782_006:1104b17": "大乘廣法。不盡有為。誓願無退。恒度有情。不",
    "T38n1782_006:1104b18": "住無為。誓願圓滿。無休息故。不盡有為。",
    "T38n1782_006:1104b19": "經。積集一切(至)不盡有為。贊曰。此有二對。",
    "T38n1782_006:1104b20": "集妙法藥不息。不住無為。隨病授藥無休。不",
    "T38n1782_006:1104b21": "盡有為。知眾生病能外用故。不住無為。能息",
    "T38n1782_006:1104b22": "眾病永不休息。不盡有為。",
    "T38n1782_006:1104b23": "經。諸善男子(至)精勤修學。贊曰。此結成二不",
    "T38n1782_006:1104b24": "盡不住。",
    "T38n1782_006:1104b25": "經。爾時一切(至)身心踊躍。贊曰。自下第三歡",
    "T38n1782_006:1104b26": "喜供養讚德而還。有三。初聞法歡喜。次花香",
    "T38n1782_006:1104b27": "供養。後讚禮而還。此初也。聞法開發曾未悟",
    "T38n1782_006:1104b28": "者。勸勵已悟諸菩薩心。故大歡喜。身心踊躍。",
    "T38n1782_006:1104b29": "經。以無量種(至)深沒於膝。贊曰。此花香供",
    "T38n1782_006:1104c01": "養。有二。初供養三尊。後散遍世界。如文可",
    "T38n1782_006:1104c02": "知。有法之處。如佛塔廟。理須供養。況表佛",
    "T38n1782_006:1104c03": "土本所唯淨。亦表有情滅煩惱惡。故覆於地。",
    "T38n1782_006:1104c04": "足可修行法性等益。故深沒膝。",
    "T38n1782_006:1104c05": "經。時諸菩薩(至)便往彼國。贊曰。此讚禮而",
    "T38n1782_006:1104c06": "還。身業歸故頂禮。語業歸故稱讚。利益既周。",
    "T38n1782_006:1104c07": "故須還國。",
    "T38n1782_006:1104c08": "說無垢稱經贊卷第六(本)",
    "T38n1782_006:1104c11": "說無垢稱經贊卷第六(末)",
    "T38n1782_006:1104c13": "觀如來品",
    "T38n1782_006:1104c14": "合十一品。正陳本宗分中。分三。初九品明菩",
    "T38n1782_006:1104c15": "薩境。次上一品明菩薩行。此之一品。明菩薩",
    "T38n1782_006:1104c16": "果。修行當必成大果故。如來之名。已如前釋。",
    "T38n1782_006:1104c17": "觀者察。智見照察。名之為觀。恐修妙行者",
    "T38n1782_006:1104c18": "執有實如來。不解正觀二身差別。今教正",
    "T38n1782_006:1104c19": "觀。求證作佛。因無垢之來意。陳如來之妙體。",
    "T38n1782_006:1104c20": "此品廣明。名觀如來品。",
    "T38n1782_006:1104c21": "經。爾時世尊(至)觀如來乎。贊曰。佛身有二。",
    "T38n1782_006:1104c22": "一實。二權。由此二種。品段有二。初如來發",
    "T38n1782_006:1104c23": "問。明觀法身如來。或兼自受用身。證會一切",
    "T38n1782_006:1104c24": "智智下。明自受用身。俱實身故。後鶖子發問。",
    "T38n1782_006:1104c25": "因見無動佛事。明觀他受用身。兼顯釋迦居",
    "T38n1782_006:1104c26": "雜穢土是化身佛。俱權身故。下鶖子歎無垢",
    "T38n1782_006:1104c27": "稱言。乃能捨彼清淨佛土。而來樂此多雜穢",
    "T38n1782_006:1104c28": "土。故知無動是他受用。釋迦為化身。諸佛之",
    "T38n1782_006:1104c29": "身。不過實權。此觀如來。一切皆具。但以釋迦",
    "T38n1782_006:1105a01": "權化隨事因鑒。法報二身。理幽頗曉。寄此發",
    "T38n1782_006:1105a02": "問。明觀如來。非唯觀釋迦之化身也。佛地論",
    "T38n1782_006:1105a03": "云。佛身有二。一法身。二生身。真如法身及自",
    "T38n1782_006:1105a04": "受用身。俱名法身。實功德法所集成故。他受",
    "T38n1782_006:1105a05": "用佛及化身佛。俱名生身。非實德故。由此科",
    "T38n1782_006:1105a06": "文。准彼為二。初文有二。初問。後答。此初也。",
    "T38n1782_006:1105a07": "牒先來意。為觀如來。汝於如來云何觀耶。為",
    "T38n1782_006:1105a08": "觀權相。為觀實身。",
    "T38n1782_006:1105a09": "經。無垢稱言(至)如是而觀。贊曰。下答有三。",
    "T38n1782_006:1105a10": "初總標。次別釋。後結正。此初也。空理義云。",
    "T38n1782_006:1105a11": "釋迦之身。權形世俗。有相可見。真佛之體。諸",
    "T38n1782_006:1105a12": "法性空。無形無相。都不可見。今觀真佛。故言",
    "T38n1782_006:1105a13": "我觀都無見也。般若經云。若以色見我。以音",
    "T38n1782_006:1105a14": "聲尋我。彼生履耶路。不能當見我。故觀如來。",
    "T38n1782_006:1105a15": "都無所見。應理義云。法身真理。無相無形。",
    "T38n1782_006:1105a16": "自受用身雖是五蘊。微細殊妙。十地菩薩。尚",
    "T38n1782_006:1105a17": "不能知。況餘下位。體充法界。亦不可以色",
    "T38n1782_006:1105a18": "心形相而可取之。亦都無見。故此總答如",
    "T38n1782_006:1105a19": "是而觀。舊云。如自觀身實相。觀佛亦然。實相",
    "T38n1782_006:1105a20": "即真如。與新稍別。唯得作法身一解。",
    "T38n1782_006:1105a21": "經。何以故(至)現在不住。贊曰。下別釋也。空",
    "T38n1782_006:1105a22": "理義云。下觀真身有二。初略釋。後廣釋。此略",
    "T38n1782_006:1105a23": "釋也。依俗化形。從於過去前際修來。往於未",
    "T38n1782_006:1105a24": "來後際化導。現在出世。住教眾生。可有所見。",
    "T38n1782_006:1105a25": "真諦無形。性本空故。都無三世來往現住。如",
    "T38n1782_006:1105a26": "何可見。故觀如來。都無所見。般若又云。彼如",
    "T38n1782_006:1105a27": "來妙體即導師法身。彼體不可見。彼識不能",
    "T38n1782_006:1105a28": "識。應理義云。下釋有二。初至蕭然解脫。明觀",
    "T38n1782_006:1105a29": "法身。後證會已下明觀自受用身。初中有二。",
    "T38n1782_006:1105b01": "初略。後廣。此略也。何故觀法身都無所見。非",
    "T38n1782_006:1105b02": "三世故。三世攝者可有見故。",
    "T38n1782_006:1105b03": "經。所以何者(至)其性非識。贊曰。空理義云。",
    "T38n1782_006:1105b04": "下廣釋。觀真身。永離一切世俗眾相。雖有種",
    "T38n1782_006:1105b05": "種文句不同。意論真身離眾相也。雜蘊性",
    "T38n1782_006:1105b06": "空。然非一向。故觀蘊外。真性非識。應理義",
    "T38n1782_006:1105b07": "云。下廣法身。文合有六。一離五蘊相。二異",
    "T38n1782_006:1105b08": "三有身。三順出世道。四遣法非法。五同真超",
    "T38n1782_006:1105b09": "俗。六離繫解脫。此初文也。五蘊真如。是佛法",
    "T38n1782_006:1105b10": "身。故觀蘊如非即五蘊。故般若云。以色見我。",
    "T38n1782_006:1105b11": "音聲求我。是行邪道。不能見如來。加來妙",
    "T38n1782_006:1105b12": "體。即法身佛。體不可見。識不能知。然涅槃等",
    "T38n1782_006:1105b13": "云。捨無常色。獲得常色。受想行識。亦復如",
    "T38n1782_006:1105b14": "是者。是報身佛。故不相違。舊經云。不觀色。",
    "T38n1782_006:1105b15": "不觀色如。不觀色性者。依空理義云。聲謂",
    "T38n1782_006:1105b16": "有相。如謂空相。性謂因緣。色屬因緣。都無自",
    "T38n1782_006:1105b17": "性。依應理義云。聲謂依他。如謂圓成。性謂",
    "T38n1782_006:1105b18": "所執。此三依詮。法身廢詮。故皆不觀。雖作",
    "T38n1782_006:1105b19": "此解。違新翻文。義可同也。",
    "T38n1782_006:1105b20": "經。不住四界(至)遠離三垢。贊曰。二異三有",
    "T38n1782_006:1105b21": "身。有六。一不住四界地水火風。非四成故。二",
    "T38n1782_006:1105b22": "同虛空界。無所罣礙。唯以虛空為譬喻故。三",
    "T38n1782_006:1105b23": "非內六處。起性自常故。舊曰。六入無積。非",
    "T38n1782_006:1105b24": "積六塵為自性故。四趣世六根路。正智所證",
    "T38n1782_006:1105b25": "故。五不雜三界。純無漏故。六遠離三垢。遠貪",
    "T38n1782_006:1105b26": "嗔癡。垢為自體故。",
    "T38n1782_006:1105b27": "經。順三解脫(至)無障礙障。贊曰。三順出世",
    "T38n1782_006:1105b28": "道。有三。一順三解脫。三解脫體。謂空無相無",
    "T38n1782_006:1105b29": "願。法身乃是妙智之境。順能緣之正智也。二",
    "T38n1782_006:1105c01": "隨明者。宿命天眼漏盡三智。斷三際愚。照洞",
    "T38n1782_006:1105c02": "三世。故名三明。至者到也。到三明者。謂菩提",
    "T38n1782_006:1105c03": "智佛之法身。隨順能到之三明也。此真如體。",
    "T38n1782_006:1105c04": "非是無漏慧明。而稱為明。慧真性故釋明義。",
    "T38n1782_006:1105c05": "非能到而稱到。體是所到。能到性故釋至義。",
    "T38n1782_006:1105c06": "三至一切法無障礙際。此真如性。到一切法。",
    "T38n1782_006:1105c07": "或智障品。無障無礙。極邊際故。",
    "T38n1782_006:1105c08": "經。實際非際(至)其性俱離。贊曰。四遣法非",
    "T38n1782_006:1105c09": "法。有四十七句。舊有二十九句。此有三句此",
    "T38n1782_006:1105c10": "中諸句。一向遮執。但是言說。但是分別。一切",
    "T38n1782_006:1105c11": "皆非法身本性。言說分別不稱理故。今為遮",
    "T38n1782_006:1105c12": "此。故言非也。且如初句。雖是實際。非是名言",
    "T38n1782_006:1105c13": "及分別際。二真如亦爾。非定真如。三故常",
    "T38n1782_006:1105c14": "無所住。亦非能緣智。故不相應。時等依等處",
    "T38n1782_006:1105c15": "等事等名相應故。亦俱離真如境與智也。",
    "T38n1782_006:1105c16": "經。非因所生(至)非異能初。贊曰。此有六句。",
    "T38n1782_006:1105c17": "一非因緣起。二非有無相。三非自他相。四非",
    "T38n1782_006:1105c18": "一異。五非所相。六非能相。因親唯因緣。緣疎",
    "T38n1782_006:1105c19": "餘三緣。所相者所表。能相者能表。此二皆有",
    "T38n1782_006:1105c20": "即離同異。一切皆非。舊云。不一相空。不異相",
    "T38n1782_006:1105c21": "有也。不自相自相。不他相共相。非無相遣相",
    "T38n1782_006:1105c22": "也。非取相取相也。",
    "T38n1782_006:1105c23": "經。非此岸(至)無住無去。贊曰。此有九句。三",
    "T38n1782_006:1105c24": "去及來。合為一故。此岸謂生死。彼岸謂涅槃。",
    "T38n1782_006:1105c25": "中流謂煩惱。非俱者。非亦內外。非不俱者。非",
    "T38n1782_006:1105c26": "非內非非外也。舊云。而化眾生觀於寂滅而",
    "T38n1782_006:1105c27": "不永滅云而非眾生觀應寂滅。非永滅也。",
    "T38n1782_006:1105c28": "非是法身而能化也。不此彼體也。不以此彼",
    "T38n1782_006:1105c29": "者。不以此彼而可顯示。不可世智知。不可以",
    "T38n1782_006:1106a01": "分別心識。",
    "T38n1782_006:1106a02": "經。無名無相(至)無少義可說。贊曰。此有七",
    "T38n1782_006:1106a03": "句。名謂能詮。相謂所詮。不住色蘊有分身中。",
    "T38n1782_006:1106a04": "亦不離此。無少體可以指示。無少義理可為",
    "T38n1782_006:1106a05": "他說。",
    "T38n1782_006:1106a06": "經。無施無慳(至)無慧無愚。贊曰。此有六句。",
    "T38n1782_006:1106a07": "六度六蔽各各對故。",
    "T38n1782_006:1106a08": "經。無諦無妄(至)非所取。贊曰。此有八句。諦",
    "T38n1782_006:1106a09": "實妄虛也。一切語言施為造作。普皆斷惑。",
    "T38n1782_006:1106a10": "經。非相(至)平等平等。贊曰。此有六句。非相",
    "T38n1782_006:1106a11": "狀。非不相狀。非為作。非不為作。體無算數。",
    "T38n1782_006:1106a12": "離諸算數。體無障礙。前後相似平等。前如後",
    "T38n1782_006:1106a13": "前平等。後如前後平等。",
    "T38n1782_006:1106a14": "經。同真實際(至)無覺不知。贊曰。五同真超",
    "T38n1782_006:1106a15": "俗。初二句同真。下七句超俗。實際者。無分別",
    "T38n1782_006:1106a16": "智。無到所緣。法身同彼。法界者。諸功德法",
    "T38n1782_006:1106a17": "性。法身等彼義等體故。此二句同真。能稱者",
    "T38n1782_006:1106a18": "能說。所稱者所說。諸稱性者能所說性。量謂",
    "T38n1782_006:1106a19": "籌量。三義亦爾。",
    "T38n1782_006:1106a20": "經。離諸繫縛蕭然解脫。贊曰。六離繫解脫。",
    "T38n1782_006:1106a21": "不為物物。名法身也。",
    "T38n1782_006:1106a22": "經。證會一切(至)周遍一切。贊曰。下觀自受用",
    "T38n1782_006:1106a23": "身。合有十七句。初四句。明報身體。後十三",
    "T38n1782_006:1106a24": "句。離法執著。此初也。能緣正智。能證會此。",
    "T38n1782_006:1106a25": "而成一切智及一切種智。心境兩冥。理與神",
    "T38n1782_006:1106a26": "會。故言平等。獲得有情無二本性。本性真如",
    "T38n1782_006:1106a27": "無差別故。或此悲智。等緣有情無有二故。逮",
    "T38n1782_006:1106a28": "者及到。到一切法無差別性。即此心智佛",
    "T38n1782_006:1106a29": "之菩提自受用身。周遍一切。無所不在。等真",
    "T38n1782_006:1106b01": "如故。舊云等諸智。得一切智智諸佛皆等。同",
    "T38n1782_006:1106b02": "眾生者。觀諸眾生無二。真性同故。",
    "T38n1782_006:1106b03": "經。無罪無倦(至)無起無盡。贊曰。下有十三",
    "T38n1782_006:1106b04": "句。離諸執著。此有七句。罪謂苦果可毀厭故。",
    "T38n1782_006:1106b05": "愆謂業惑甚過失故。濁謂三業依止外道顛",
    "T38n1782_006:1106b06": "倒見生。聖教對治不信混濁之所攝故。穢謂",
    "T38n1782_006:1106b07": "三業能污相續。依此發生如是障業。又損滅",
    "T38n1782_006:1106b08": "見所攝增惡清淨所立法義名穢。薩迦耶見",
    "T38n1782_006:1106b09": "所攝障真無我見義名濁。一切無礙。亦無執",
    "T38n1782_006:1106b10": "著。離三分別及七分別八分別等。無物之所",
    "T38n1782_006:1106b11": "作。無物之所生。此遮自然等作之與生。亦遮",
    "T38n1782_006:1106b12": "有實諸法作生。亦無虛實及實起盡。或復無",
    "T38n1782_006:1106b13": "趣生起。亦無諸起盡。",
    "T38n1782_006:1106b14": "經。無曾無當(至)所不能說。贊曰。此有六句。",
    "T38n1782_006:1106b15": "無實過未。故無曾當。無五怖。無漏染。八風不",
    "T38n1782_006:1106b16": "動。故無憂喜。已到究竟。故無欣厭。二三七",
    "T38n1782_006:1106b17": "等。分別不緣。唯智能證。言不可說。無言能",
    "T38n1782_006:1106b18": "證。性是依他。亦離諸著。",
    "T38n1782_006:1106b19": "經。世尊如來(至)名為邪觀。贊曰。此結正。此",
    "T38n1782_006:1106b20": "觀法報二種真身。名為正觀。權為真及邪觀",
    "T38n1782_006:1106b21": "故。",
    "T38n1782_006:1106b22": "經。爾時舍利子(至)堪忍世界。贊曰。下第二段",
    "T38n1782_006:1106b23": "鶖子發問。因見無動佛。修觀他受用身。兼顯",
    "T38n1782_006:1106b24": "釋迦居雜穢土。是化身佛。俱權身中有四。初",
    "T38n1782_006:1106b25": "鶖子發問。二如來廣答。三欣見妙喜。四鶖子",
    "T38n1782_006:1106b26": "讚揚。此初問也。不但鶖子未識來由。亦寄此",
    "T38n1782_006:1106b27": "徵。以彰他報。天女既言本性。問往不問所",
    "T38n1782_006:1106b28": "從。淨名既為物生。問來而不問往。",
    "T38n1782_006:1106b29": "經。世尊告曰汝應問彼。贊曰。下如來廣答。",
    "T38n1782_006:1106c01": "有三。初推答以顯理。後自答以彰事。舊云。問",
    "T38n1782_006:1106c02": "維摩詰。無問佛文。下佛自陳。又無問處。極成",
    "T38n1782_006:1106c03": "乖角。初中有二。初推問。後問彼。此初也。鶖",
    "T38n1782_006:1106c04": "子問事從何處來。故佛自陳事跡而答。因今",
    "T38n1782_006:1106c05": "訪問。得悟深理。故推問也。",
    "T38n1782_006:1106c06": "經。時舍利子(至)來生此土。贊曰。下問彼有",
    "T38n1782_006:1106c07": "八。一正問。二返詰。三正答。四責徵。五正答。",
    "T38n1782_006:1106c08": "六引問。七印可。八陳正。此初也。",
    "T38n1782_006:1106c09": "經。無垢稱言(至)可沒生乎。贊曰。二返詰也。",
    "T38n1782_006:1106c10": "若應遍知。滅應作證。舉有漏無漏之異。正",
    "T38n1782_006:1106c11": "證理時。而為問也。",
    "T38n1782_006:1106c12": "經。舍利子言(至)可沒生也。贊曰。三正答也。",
    "T38n1782_006:1106c13": "正證入理。無少沒生。",
    "T38n1782_006:1106c14": "經。無垢稱言(至)來生此土。贊曰。四責徵有",
    "T38n1782_006:1106c15": "二。一責先徵。二更徵責。此初也。",
    "T38n1782_006:1106c16": "經。又舍利子(至)而來生此。贊曰。更徵責也。",
    "T38n1782_006:1106c17": "上以理窮理無沒生。下以事詰事無沒生。",
    "T38n1782_006:1106c18": "經。舍利子言(至)有沒生也。贊曰。五正答也。",
    "T38n1782_006:1106c19": "化既非真。故無生沒。",
    "T38n1782_006:1106c20": "經。無垢稱言(至)如幻化耶。贊曰。六引問。引",
    "T38n1782_006:1106c21": "教為問。以徵義宗。",
    "T38n1782_006:1106c22": "經。舍利子言如是如是。贊曰。七印可也。",
    "T38n1782_006:1106c23": "經。無垢稱言(至)來生此土。贊曰。八陳正。前",
    "T38n1782_006:1106c24": "以理等已無沒生。今以事齊何須發問。有",
    "T38n1782_006:1106c25": "二。初直例。後顯示。此初也。",
    "T38n1782_006:1106c26": "經。又舍利子(至)諸行續相。贊曰。下顯示有",
    "T38n1782_006:1106c27": "二。初別解沒生之相。後正釋之。今言。沒者有",
    "T38n1782_006:1106c28": "為諸行死斷滅相。生生者諸行相續之相。體",
    "T38n1782_006:1106c29": "非常斷。似彼二相。故名沒生。",
    "T38n1782_006:1107a01": "經。菩薩雖沒(至)惡法行相。贊曰。此正釋之。",
    "T38n1782_006:1107a02": "雖示有沒。不斷善行。無斷相也。雖示有生。不",
    "T38n1782_006:1107a03": "續惡行。無常相也。此沒生無斷常相。",
    "T38n1782_006:1107a04": "經。爾時世尊(至)來生此界。贊曰。下自答以彰",
    "T38n1782_006:1107a05": "事。有三。初佛指告。次鶖子讚揚。後無垢問",
    "T38n1782_006:1107a06": "答。此初也。東方世界。名曰妙喜。種種莊嚴見",
    "T38n1782_006:1107a07": "生喜故。佛號阿閦。此云無動。八風不擾。四魔",
    "T38n1782_006:1107a08": "不侵。常安不變。故云無動。為度眾生。此從彼",
    "T38n1782_006:1107a09": "生。",
    "T38n1782_006:1107a10": "經。舍利子言(至)多雜穢處。贊曰。此鶖子讚",
    "T38n1782_006:1107a11": "揚。彼他報土。故言清淨。此變化土。故言雜穢。",
    "T38n1782_006:1107a12": "經。無垢稱曰(至)樂相雜住。贊曰。下無垢稱問",
    "T38n1782_006:1107a13": "答。有五。此無垢問。",
    "T38n1782_006:1107a14": "經。舍利子言(至)眾冥都息。贊曰。二鶖子答。",
    "T38n1782_006:1107a15": "明生暗滅。故不樂雜。意顯菩薩實不樂與惡",
    "T38n1782_006:1107a16": "生同住。",
    "T38n1782_006:1107a17": "經。無垢稱言(至)行瞻部州。贊曰。三無垢問。",
    "T38n1782_006:1107a18": "為釋疑云。若不樂雜。何故菩薩來生此耶。",
    "T38n1782_006:1107a19": "故為此問。",
    "T38n1782_006:1107a20": "經。舍利子言(至)作照明故。贊曰。四鶖子答。",
    "T38n1782_006:1107a21": "經。無垢稱曰(至)煩惱暗耳。贊曰。五無垢稱",
    "T38n1782_006:1107a22": "釋。文顯義易。故不重解。",
    "T38n1782_006:1107a23": "經。爾時大眾(至)聲聞等眾。贊曰。下第三段欣",
    "T38n1782_006:1107a24": "見妙喜。有七。一眾咸希見。二佛命現之。三無",
    "T38n1782_006:1107a25": "垢思惟。四正起神力。五世尊問勸。六人天獲",
    "T38n1782_006:1107a26": "益。七事畢還處。此初有三。一希見土。二希見",
    "T38n1782_006:1107a27": "法主。三希見徒眾。如文可知。",
    "T38n1782_006:1107a28": "經。佛知眾會(至)令所願滿。贊曰。二佛命現。",
    "T38n1782_006:1107a29": "何故如來不現令見。命無垢現。欲顯居士助",
    "T38n1782_006:1107b01": "佛化者。尚示神通。況如來耶。又彼本土。令其",
    "T38n1782_006:1107b02": "自現。何假佛耶。又何簡自他。宜現便得。又欲",
    "T38n1782_006:1107b03": "顯菩薩皆生淨土。必有他受用身。知釋迦身",
    "T38n1782_006:1107b04": "為他權化。故令彼現。理亦無違。",
    "T38n1782_006:1107b05": "經。時無垢稱(至)男女大小。贊曰。三無垢思",
    "T38n1782_006:1107b06": "惟。有三。一思移世間器有情界。二思移出世",
    "T38n1782_006:1107b07": "佛利樂事。三思移大千示諸大眾。此初文也。",
    "T38n1782_006:1107b08": "王都已前妙喜器界。菩薩聲聞男女大小彼",
    "T38n1782_006:1107b09": "有情界。",
    "T38n1782_006:1107b10": "經。乃至廣說(至)海會大眾。贊曰。二思移出世",
    "T38n1782_006:1107b11": "佛利樂事。有二。一思移佛及大眾。二思移於",
    "T38n1782_006:1107b12": "佛事。此初有三。一移如來。二移覺樹。三移海",
    "T38n1782_006:1107b13": "眾。眾會無邊。猶如海故。",
    "T38n1782_006:1107b14": "經。諸寶蓮華(至)作佛事者。贊曰。下思移佛",
    "T38n1782_006:1107b15": "事。有二。一移華。二移階。此移華也。十方佛",
    "T38n1782_006:1107b16": "國。欲作佛事。先以蓮華。或寄或散。如說般",
    "T38n1782_006:1107b17": "若。隨其近遠。十方世界。皆寄蓮華。與釋迦",
    "T38n1782_006:1107b18": "佛。而作佛事。法華化佛。寄華亦爾。彼淨土",
    "T38n1782_006:1107b19": "中。有此蓮華。故今移取。",
    "T38n1782_006:1107b20": "經。三道寶階(至)寶階而上。贊曰。二移階道。",
    "T38n1782_006:1107b21": "釋迦寶階。天帝使作。無動寶階。從地涌出。",
    "T38n1782_006:1107b22": "釋迦騰空。往於助利。三月坐夏。為報母恩。",
    "T38n1782_006:1107b23": "未憂將歸。天帝使大力鬼神。為佛而作寶",
    "T38n1782_006:1107b24": "階。中道黃金。左道馬惱。右道水精。故名三",
    "T38n1782_006:1107b25": "道。彼土寶階。為令人天往來有為。故從地踴。",
    "T38n1782_006:1107b26": "亦不相違。天下人間。為見佛聞法。人上天處。",
    "T38n1782_006:1107b27": "為觀天帝宮城園苑。故須寶階。十方佛事。各",
    "T38n1782_006:1107b28": "不同故。彼雖淨土。亦現有彼輪圍山等。如極",
    "T38n1782_006:1107b29": "樂佛。亦有王城父母妻子魔王調達種種等",
    "T38n1782_006:1107c01": "故。",
    "T38n1782_006:1107c02": "經。如是清淨(至)示諸大眾。贊曰。三思移大千",
    "T38n1782_006:1107c03": "示諸大眾。下從水際。不取金風。留所依故。至",
    "T38n1782_006:1107c04": "色究竟。不取無色。無形器故。西方取華。以繩",
    "T38n1782_006:1107c05": "之貫。為髣嚴飾。持彼置手。相亦類之。",
    "T38n1782_006:1107c06": "經。其無垢稱(至)入此界中。贊曰。四正起佛",
    "T38n1782_006:1107c07": "力。有四。初正起神通。二有緣驚問。三無緣不",
    "T38n1782_006:1107c08": "違。四彼此無違。此初也。",
    "T38n1782_006:1107c09": "經。彼土聲聞(至)救護我等。贊曰。二有緣驚",
    "T38n1782_006:1107c10": "問。有二。初問。後答。此問也。得天眼者。方覩",
    "T38n1782_006:1107c11": "界移。故言善逝救我護我。",
    "T38n1782_006:1107c12": "經。時無動佛(至)非我所能。贊曰。是波佛答。",
    "T38n1782_006:1107c13": "顯此菩薩有大威神。方便推言非我所能。豈",
    "T38n1782_006:1107c14": "佛不能起此神力。由此經言為化眾生方便",
    "T38n1782_006:1107c15": "告也。",
    "T38n1782_006:1107c16": "經。彼土初學(至)不知不見。贊曰。三無緣不",
    "T38n1782_006:1107c17": "違。有二。初明不知。後明驚問。此初也。報淨",
    "T38n1782_006:1107c18": "土內。理無人天二初等眾。今諸菩薩。如來化",
    "T38n1782_006:1107c19": "作。故現不知。亦無過失。或淨土者。通有報化",
    "T38n1782_006:1107c20": "淨土。淨土中。有人天眾江海等器。何所相違。",
    "T38n1782_006:1107c21": "經。聞是語已(至)當何所往。贊曰。此明驚問。",
    "T38n1782_006:1107c22": "聞諸有緣菩薩發問無動垂告。聞此語已。為",
    "T38n1782_006:1107c23": "方驚問。佛既先告。後皆審知。故此無答。",
    "T38n1782_006:1107c24": "經。妙喜國土(至)與本無異。贊曰。四彼此無",
    "T38n1782_006:1107c25": "違。彼淨土相。不隨此減。亦不增長。此亦不由",
    "T38n1782_006:1107c26": "他咸迫迮。二界相雜。見與本同。",
    "T38n1782_006:1107c27": "經。爾時世尊(至)聲聞等耶。贊曰。五世尊問",
    "T38n1782_006:1107c28": "勸。有四。一佛問。二眾答。三無垢施華。四如",
    "T38n1782_006:1107c29": "來重勸。此初也。",
    "T38n1782_006:1108a01": "經。一切咸言世尊已見。贊曰。二眾答也。",
    "T38n1782_006:1108a02": "經。時無垢稱(至)菩薩等。贊曰。三無垢施華。",
    "T38n1782_006:1108a03": "神力化作種種華香。自作教他。令眾供養。彼",
    "T38n1782_006:1108a04": "菩薩等。顯大慈悲勸眾行故。此明無垢勸修。",
    "T38n1782_006:1108a05": "下明如來勸修。",
    "T38n1782_006:1108a06": "經。於是世尊(至)諸菩薩行。贊曰。四如來重",
    "T38n1782_006:1108a07": "勸。欲外成淨土。內身為菩薩。應學彼佛本菩",
    "T38n1782_006:1108a08": "薩行。即諸經言。度脫諸眾生。即生不動國。等",
    "T38n1782_006:1108a09": "一切勝行。",
    "T38n1782_006:1108a10": "經。其無垢稱(至)所居佛土。贊曰。六人天獲",
    "T38n1782_006:1108a11": "益。初人天發願。後佛記當生。如文可解。",
    "T38n1782_006:1108a12": "經。時無垢稱(至)兩眾皆相見。贊曰。七事畢",
    "T38n1782_006:1108a13": "還處。分離之時。彼此皆見。",
    "T38n1782_006:1108a14": "經。爾時世尊(至)菩薩等不。贊曰。下第四段鶖",
    "T38n1782_006:1108a15": "子讚揚。有二。初佛問彼。後彼答讚。此初也。",
    "T38n1782_006:1108a16": "知其已見而更間者。欲發其詞。令聲聞等同",
    "T38n1782_006:1108a17": "願讚故。",
    "T38n1782_006:1108a18": "經。舍利子言(至)世尊已見。贊曰。答讚有四。",
    "T38n1782_006:1108a19": "一答。二願。三欣。四讚。此答也。",
    "T38n1782_006:1108a20": "經。願諸有情(至)如無垢稱。贊曰。二願有三。",
    "T38n1782_006:1108a21": "一願諸眾生皆居淨土。二願成福慧似無動",
    "T38n1782_006:1108a22": "佛。三願獲神通如無垢稱。如文可知。",
    "T38n1782_006:1108a23": "經。世尊我等(至)如是大士。贊曰。三欣也。欣",
    "T38n1782_006:1108a24": "慶自已得植良緣。學彼勤修菩薩行故。",
    "T38n1782_006:1108a25": "經。其諸有情(至)精進修行。贊曰。四讚有十。",
    "T38n1782_006:1108a26": "一三慧俱能益。但聞此教。猶名大益。尚能畢",
    "T38n1782_006:1108a27": "竟永拔生死。何況六德。一信解。二受持。三",
    "T38n1782_006:1108a28": "讀。四誦。五說。六修。中邊論云。謂書寫。供養。",
    "T38n1782_006:1108a29": "施他。聽。披讀。受持。正開演。諷誦。及思。修行。",
    "T38n1782_006:1108b01": "十法行者。獲福聚無量勝故。無盡故。由攝他",
    "T38n1782_006:1108b02": "不息。此總標中信解。即是思惟所攝。下文有",
    "T38n1782_006:1108b03": "二。供養書寫。并前為九。下隨喜者。或是施他",
    "T38n1782_006:1108b04": "十行皆足。",
    "T38n1782_006:1108b05": "經。若諸有情(至)諸佛相續。贊曰。下有九句。",
    "T38n1782_006:1108b06": "別顯經德。舊有六句。此有二句。一手得獲",
    "T38n1782_006:1108b07": "珍財。若手得。便獲法寶。能為大利。可珍重",
    "T38n1782_006:1108b08": "故。修行所攝。二信解紹佛種。若信解。便繼佛",
    "T38n1782_006:1108b09": "身。相續身也。信解即是信。及聞思慧為佛因。",
    "T38n1782_006:1108b10": "故名紹繼。",
    "T38n1782_006:1108b11": "經。若諸有情(至)無上止法。贊曰。此有二句。",
    "T38n1782_006:1108b12": "一讀誦為勝伴。若讀若誦。身為菩薩教為法",
    "T38n1782_006:1108b13": "佛。讀誦不離。名二為勝伴。二受持便攝正",
    "T38n1782_006:1108b14": "法。若有受持。便攝正法。攝者苞綜。受者領",
    "T38n1782_006:1108b15": "納。任持在心。恒無忘失。便為攝受無上正法。",
    "T38n1782_006:1108b16": "無上正法。體即大乘教理行果。",
    "T38n1782_006:1108b17": "經。若有供養(至)一切智智。贊曰。此有二句。",
    "T38n1782_006:1108b18": "一供學室有佛。學此法者。當持佛身。身中",
    "T38n1782_006:1108b19": "已有報化身因。所學即是法身如來。故能供",
    "T38n1782_006:1108b20": "養。學此法者。當知其室即有如來。二書寫攝",
    "T38n1782_006:1108b21": "福慧。若書寫供養此法。便為攝受福德智慧。",
    "T38n1782_006:1108b22": "此經能生福慧二故。",
    "T38n1782_006:1108b23": "經。若有隨喜(至)不退轉位。贊曰。此有二句。",
    "T38n1782_006:1108b24": "一隨喜設法施。有隨喜便為法施。此法能為",
    "T38n1782_006:1108b25": "眾生利益。故若隨喜。令得流行。不為障礙。",
    "T38n1782_006:1108b26": "便他修學。其隨喜者。便成法施。二演說近",
    "T38n1782_006:1108b27": "不退。為他說一四句頌。便近不退。一四句者。",
    "T38n1782_006:1108b28": "四句為一頌。說此經理四句周圓之處。名一",
    "T38n1782_006:1108b29": "四句頌。不退有四。一信。二位。三證。四行。如",
    "T38n1782_006:1108c01": "前已說。隨其所應。近此不退。",
    "T38n1782_006:1108c02": "經。者善男子(至)已得授記。贊曰。此有一句。",
    "T38n1782_006:1108c03": "思惟得授記。於此法門。一信。二解。三忍可。",
    "T38n1782_006:1108c04": "四領納。五愛樂。六觀察。即於菩提。已得授",
    "T38n1782_006:1108c05": "記。有此佛因。當得大果。雖無佛言。與記無",
    "T38n1782_006:1108c06": "別。故名已得。",
    "T38n1782_006:1108c07": "法供養品",
    "T38n1782_006:1108c08": "此一部中。合十四品。初之一品。說詮緣起",
    "T38n1782_006:1108c09": "分。次十一品。正陳本宗分。上已解訖。後之二",
    "T38n1782_006:1108c10": "品。讚授流通分中。分二。此之一品。讚歎流",
    "T38n1782_006:1108c11": "通。讚揚人法。令其修學。後屬累品。付授流",
    "T38n1782_006:1108c12": "通。付授彌勒。傳行末代。若不讚揚勝德。何以",
    "T38n1782_006:1108c13": "勸傳末世也。隨奉所須名供。育資身德曰養。",
    "T38n1782_006:1108c14": "此通財法。財為資身之什。法為長道之具。財",
    "T38n1782_006:1108c15": "為近世之須。順當時而有益。法為遠代之利。",
    "T38n1782_006:1108c16": "剋聖道而為資。今題此勝因。勸有情以信學。",
    "T38n1782_006:1108c17": "捨乎劣業。助法體而持修。此品具陳。名法供",
    "T38n1782_006:1108c18": "養品。",
    "T38n1782_006:1108c19": "經。爾時天帝釋(至)解脫法門。贊曰。品段有",
    "T38n1782_006:1108c20": "三。初天帝讚揚。二世尊印述。後具陳往事。勸",
    "T38n1782_006:1108c21": "發勝修。初中復四。初我獲希聞。二他資勝益。",
    "T38n1782_006:1108c22": "三敬養學者。四隨處勸說。此初也。往逢二聖。",
    "T38n1782_006:1108c23": "常聞妙法。今取勝境。實未曾聞。舊云自在。",
    "T38n1782_006:1108c24": "神通事勝也。決定實相理勝也利他自利二",
    "T38n1782_006:1108c25": "為勝故。此為所詮。經是能詮。",
    "T38n1782_006:1108c26": "經。如我解佛(至)如理修習。贊曰。二他資勝",
    "T38n1782_006:1108c27": "益。有二。初設修劣業。已成法器。況修勝行。不",
    "T38n1782_006:1108c28": "成大益。後明修勝行之利益。劣行有六。一聽",
    "T38n1782_006:1108c29": "聞。二信解。思惟也。三受持。四讀。五誦。六為",
    "T38n1782_006:1109a01": "他說。尚為法器。修法安法之器宇也。上說聞",
    "T38n1782_006:1109a02": "思。雖為劣因。已為法器。何況精勤如理修者。",
    "T38n1782_006:1109a03": "依教奉行。第十法行。正成佛因。謂以修慧依",
    "T38n1782_006:1109a04": "教行故。",
    "T38n1782_006:1109a05": "經。如是有情(至)善趣戾塗。贊曰。下明修勝",
    "T38n1782_006:1109a06": "行之利益。如理修習者。總有七句。分為三對。",
    "T38n1782_006:1109a07": "或通前劣業。皆有此能。一閉惡開善路。二遇",
    "T38n1782_006:1109a08": "善離惡緣。三得智觀妙境。此初也。三惡趣者。",
    "T38n1782_006:1109a09": "險惡徑道。善能開閉。人天趣者。夷平塗路。善",
    "T38n1782_006:1109a10": "能開闢。或惡趣是惡果。險徑是惡因。善趣是",
    "T38n1782_006:1109a11": "善果。夷塗是善因。於此二道。善道塞故。",
    "T38n1782_006:1109a12": "經。常見一切(至)暴惡魔軍。贊曰。此三句。遇",
    "T38n1782_006:1109a13": "善離惡緣。初一句。遇善緣修妙行故。後二句。",
    "T38n1782_006:1109a14": "離惡緣當成七辨及十力故。",
    "T38n1782_006:1109a15": "經。淨菩提道(至)所行之路。贊曰。此二句。得",
    "T38n1782_006:1109a16": "智觀妙境。道者因也。由淨菩提之因。當安妙",
    "T38n1782_006:1109a17": "覺之智。因此履踐。觀佛所行境界妙路。",
    "T38n1782_006:1109a18": "經。復言世尊(至)善女人等。贊曰。三敬養學者。",
    "T38n1782_006:1109a19": "經。世尊若有令無障難。贊曰。四隨處勸說",
    "T38n1782_006:1109a20": "也。若有處所通此法門。我等為聞。共往彼處。",
    "T38n1782_006:1109a21": "未信此者。勸令生信。已信學者。護令無難。令",
    "T38n1782_006:1109a22": "其得證。或流通者。謂書寫等。",
    "T38n1782_006:1109a23": "經。爾時世尊(至)微妙法門。贊曰。自下第二世",
    "T38n1782_006:1109a24": "尊印述。有二。初印可前說。後述經勝益。此初",
    "T38n1782_006:1109a25": "也。於善不背。讚揚慶助。是名隨喜。舊云吾",
    "T38n1782_006:1109a26": "助汝喜。彼非隨喜。義勢相背。",
    "T38n1782_006:1109a27": "經。天帝當知(至)略說開示。贊曰。下述經勝",
    "T38n1782_006:1109a28": "益。有二。初說勝故勝。後校量故勝。初中復",
    "T38n1782_006:1109a29": "二。初同宣勝法。後便成供養。此初也。菩提要",
    "T38n1782_006:1109b01": "抄不可虛廣而陳故。皆於此法門。略說開示。",
    "T38n1782_006:1109b02": "經。是故若有(至)現在諸佛。贊曰。便成供養",
    "T38n1782_006:1109b03": "也。宣三世佛無上菩提無相真理無上覺慧。",
    "T38n1782_006:1109b04": "今見隨順。則為法供養三世如來。如來之德。",
    "T38n1782_006:1109b05": "不過理慧二門攝故。此中有八。一聽聞。二信",
    "T38n1782_006:1109b06": "解。三受持。四讀。五誦。六為說。七書寫。八供",
    "T38n1782_006:1109b07": "養其施他修習。准此亦然。",
    "T38n1782_006:1109b08": "經。又天帝釋(至)奉施供養。贊曰。下校量故",
    "T38n1782_006:1109b09": "勝。有三。初校量為問。次天帝為答。後如來重",
    "T38n1782_006:1109b10": "成。校量有三。初現在校量。次成後校量。後",
    "T38n1782_006:1109b11": "正以為問。此初有三。初喻佛多少。次時節虔",
    "T38n1782_006:1109b12": "恭。後四事供養。西方人庶。多蒔甘蔗及竹葦",
    "T38n1782_006:1109b13": "麻稻。山林有。其木勁直。堅可擔。山生多稠",
    "T38n1782_006:1109b14": "密。如深山中。自作木林。故以為喻。如來滿",
    "T38n1782_006:1109b15": "果。稠滿亦然。經劫或餘。一身行恭敬。二意",
    "T38n1782_006:1109b16": "行尊重。三語行讚歎。四三業行承事。無所虧",
    "T38n1782_006:1109b17": "違。供具有三。一飲食。二臥具。三湯藥。所居",
    "T38n1782_006:1109b18": "唯一。謂房舍。以此上妙四事供養。能生安樂",
    "T38n1782_006:1109b19": "具。故名安樂供具取居。",
    "T38n1782_006:1109b20": "經。於諸如來(至)嚴飾第一。贊曰。次滅後校",
    "T38n1782_006:1109b21": "量。有二。初供舍利以起塔。後經時以供養。此",
    "T38n1782_006:1109b22": "初有三。初供舍利。次造塔量。後明莊飾。窣堵",
    "T38n1782_006:1109b23": "波者。先云浮圖。音訛略也。此云高顯。量闊四",
    "T38n1782_006:1109b24": "洲。上至梵世。上安表柱輪盤。傍設香華幡",
    "T38n1782_006:1109b25": "蓋。間以眾寶。供以伎樂。最為第一。",
    "T38n1782_006:1109b26": "經。如是建立(至)讚歎供養。贊曰。此經時供",
    "T38n1782_006:1109b27": "養。有三。初明時節。次明外供。後明內業。外",
    "T38n1782_006:1109b28": "供有十二。一華鬘。二曉香。三塗香。四末香。",
    "T38n1782_006:1109b29": "五衣服。六幡。七蓋。八寶幢。九燈輪。十眾珍。十",
    "T38n1782_006:1109c01": "一伎樂。十二種種。此各有三。一身供敬。二意",
    "T38n1782_006:1109c02": "尊重。三語讚歎。以此外十二事。經復時供養。",
    "T38n1782_006:1109c03": "燒香者。沈香之類可燒之香。塗香者。摩栴",
    "T38n1782_006:1109c04": "檀香以塗塔上。末香者。以香為末。散塔上故。",
    "T38n1782_006:1109c05": "經。於意云何(至)獲福多不。贊曰。三正以為問。",
    "T38n1782_006:1109c06": "經。天帝釋言(至)其福聚量。贊曰。二入帝為",
    "T38n1782_006:1109c07": "答。",
    "T38n1782_006:1109c08": "經。佛告天帝(至)甚多於彼。贊曰。三如來重",
    "T38n1782_006:1109c09": "成。初標。次釋。後結。此初也。",
    "T38n1782_006:1109c10": "經。所以者何(至)非以財物。贊曰。此釋所由。",
    "T38n1782_006:1109c11": "佛無上智。從此有故。法身因顯。報身因生。經",
    "T38n1782_006:1109c12": "唯言生。舉報佛菩提故。唯法供名供。此法利",
    "T38n1782_006:1109c13": "事大故。非以財物。財物供佛及窣堵波。不顯",
    "T38n1782_006:1109c14": "法身。不生報佛。故學此經。獲福多彼。",
    "T38n1782_006:1109c15": "經。天帝當知(至)其福甚多。贊曰。此結也。果",
    "T38n1782_006:1109c16": "無上覺功德甚多。供此法因。其福不少。",
    "T38n1782_006:1109c17": "經。爾時世尊(至)佛世尊。贊曰。下第三段具陳",
    "T38n1782_006:1109c18": "往事勸發勝修。有三。初陳往事。次以古即今。",
    "T38n1782_006:1109c19": "後歎法先勸修勝益。初復有五。初佛在供養。",
    "T38n1782_006:1109c20": "二勸子令學。三月蓋思益。四藥王海示。五",
    "T38n1782_006:1109c21": "月蓋傳通。初文有七。一明時節。二標佛名。三",
    "T38n1782_006:1109c22": "陳界名。四彰劫名。五明佛壽。六二部僧數。七",
    "T38n1782_006:1109c23": "輪王供養。此初二文。劫有眾多。此說大劫。佛",
    "T38n1782_006:1109c24": "十號中。如來應正等覺。如前已釋。瑜伽八十",
    "T38n1782_006:1109c25": "三云。明行圓滿。所謂三明。遮行行。行行皆",
    "T38n1782_006:1109c26": "悉圓滿。又清淨三業。現行正命。及四增上心。",
    "T38n1782_006:1109c27": "現法樂住。皆悉圓滿。前是行行。後是住行。密",
    "T38n1782_006:1109c28": "護根門。是遮行圓滿。此二能顯三種不護無",
    "T38n1782_006:1109c29": "忘失法。由不造過。世間靜慮。遮自苦行。善逝",
    "T38n1782_006:1110a01": "者。謂於長夜具一切種二利德故。此中意言。",
    "T38n1782_006:1110a02": "如世見人富貴成立。便言此人已去竟也。今",
    "T38n1782_006:1110a03": "佛至果。已好去竟。故言善逝。世間解者。謂一",
    "T38n1782_006:1110a04": "切種有情世間及器世間。皆善通達故。由善",
    "T38n1782_006:1110a05": "悟入有情世間。依前後際。宿住生死。依一切",
    "T38n1782_006:1110a06": "時。八萬四千行差別故。於器世間。謂東方等",
    "T38n1782_006:1110a07": "十方世界。無邊成壞。善了知故。又於世間諸",
    "T38n1782_006:1110a08": "法自性因緣愛味過患出離能趣行等。皆善",
    "T38n1782_006:1110a09": "知故。無上丈夫調御士者。智無等故。無過上",
    "T38n1782_006:1110a10": "故。於現法中。是大丈夫。多分調御。無量丈",
    "T38n1782_006:1110a11": "夫。最第一故。最尊勝故。天人師者。由彼天",
    "T38n1782_006:1110a12": "人解甚深義。勤修正行。有力能故。言佛陀",
    "T38n1782_006:1110a13": "者。謂畢竟斷一切煩惱等諸習氣。現正等",
    "T38n1782_006:1110a14": "覺阿耨多羅三藐三菩提故。薄伽梵者。坦然",
    "T38n1782_006:1110a15": "安坐。得妙菩提座。任運摧滅一切魔軍。大勢",
    "T38n1782_006:1110a16": "力故。此中如來。是初總序。應正等覺。謂永解",
    "T38n1782_006:1110a17": "脫一切煩惱障及所知障故。於其別中。略有",
    "T38n1782_006:1110a18": "二種。所謂共德。及不共德。於共德中。且說解",
    "T38n1782_006:1110a19": "脫諸煩惱障及所知障。自餘明行圓滿等句。",
    "T38n1782_006:1110a20": "是不共德。細尋文義。亦可知也。雖涅槃經",
    "T38n1782_006:1110a21": "大般若等亦解十號。今且隨論。任情取捨。",
    "T38n1782_006:1110a22": "經。彼佛世界(至)十二俱胝。贊曰。此文有四。",
    "T38n1782_006:1110a23": "一陳界名。二彰劫名。三明佛壽。二十中劫。此",
    "T38n1782_006:1110a24": "以日月歲數為劫。故成二十。非增減等。違正",
    "T38n1782_006:1110a25": "理故。四顯僧數。三乘聖眾為弟子故。",
    "T38n1782_006:1110a26": "經。時有輪王(至)能伏他軍。贊曰。七輪王供",
    "T38n1782_006:1110a27": "養。有二。一明輪王。二明供養。此初也。七寶",
    "T38n1782_006:1110a28": "者。一象。二馬。三主兵臣。四主藏臣。五玉女。",
    "T38n1782_006:1110a29": "六珠。七輪寶。金輪王。七寶方具。故王四洲。",
    "T38n1782_006:1110b01": "此皆帝釋所有。輪王出世。從天來下。此七各",
    "T38n1782_006:1110b02": "各有別勝用。如正法念經第二卷及彌勒成",
    "T38n1782_006:1110b03": "佛經疏廣說。",
    "T38n1782_006:1110b04": "經。時王寶蓋(至)奉施供養。贊曰。此明供養以",
    "T38n1782_006:1110b05": "財供也。",
    "T38n1782_006:1110b06": "經。過五劫已(至)奉施供養。贊曰。二勸子令",
    "T38n1782_006:1110b07": "學。有二。初勸。後從。此初勸也。",
    "T38n1782_006:1110b08": "經。於是千子(至)皆曰菩哉。贊曰。下從有二。",
    "T38n1782_006:1110b09": "一語從。二行從。此語從也。",
    "T38n1782_006:1110b10": "經。一切協同(至)奉施供養。贊曰。此行從也。",
    "T38n1782_006:1110b11": "父誡既重。語行皆從。協和也。無乖諍故。",
    "T38n1782_006:1110b12": "經。時一王子(至)過於此不。贊曰。三月蓋思",
    "T38n1782_006:1110b13": "益。有五。一思益。二空告。三尋問。四天答。五",
    "T38n1782_006:1110b14": "申請。此初也。我今殷重處世已無。更若有過。",
    "T38n1782_006:1110b15": "當修被法。",
    "T38n1782_006:1110b16": "經。以佛神力(至)最為殊勝。贊曰。二空告也。",
    "T38n1782_006:1110b17": "財供世事。未足可珍。法供出世。故為最勝。",
    "T38n1782_006:1110b18": "經。即問云何名法供養。贊曰。三尋問也。",
    "T38n1782_006:1110b19": "經。天答月蓋(至)廣說開示。贊曰。四天答也。",
    "T38n1782_006:1110b20": "經。王子月蓋(至)其相云何。贊曰。五申請中。",
    "T38n1782_006:1110b21": "却住已上。正申請儀。白言已下。後正請申。",
    "T38n1782_006:1110b22": "經。藥王如來(至)總持經王。贊曰。四藥王誨",
    "T38n1782_006:1110b23": "示。有二。初明依教。多分地前行法供養。後明",
    "T38n1782_006:1110b24": "依行。多分十地行法供養。初中有三。初標。次",
    "T38n1782_006:1110b25": "顯。後結。顯中復二。初明所供養法。後於是經",
    "T38n1782_006:1110b26": "典樂聽聞下。正法供養。所供養中有二。初明",
    "T38n1782_006:1110b27": "經體。後明經用。此經體也。有二種經。一真實",
    "T38n1782_006:1110b28": "甚深。二相似甚深。空理義云。初是勝義三無",
    "T38n1782_006:1110b29": "性空教。後是世俗三性有教。應理義云。初是",
    "T38n1782_006:1110c01": "不空不有三性等教。後唯說空三無性教。此",
    "T38n1782_006:1110c02": "二種經。有十種義。一世離信受。二離可越",
    "T38n1782_006:1110c03": "度。修學究竟。三離見。四幽玄深遠。五細密",
    "T38n1782_006:1110c04": "微妙。六無雜染。七了義大乘。八非三七分別",
    "T38n1782_006:1110c05": "能知。九菩薩藏攝。非二乘教。十總持經王。苞",
    "T38n1782_006:1110c06": "含一切。若教若理皆悉周備。經之王故。舊文",
    "T38n1782_006:1110c07": "有七。",
    "T38n1782_006:1110c08": "經。佛印所印(至)所應攝受。贊曰。此明經用。",
    "T38n1782_006:1110c09": "有三十句。舊有二十五句。此中四句。一佛印",
    "T38n1782_006:1110c10": "所印。無相真如。名為佛印。餘證真如。猶未圓",
    "T38n1782_006:1110c11": "故。獨名佛印。教為理所印。故言佛印所印。舊",
    "T38n1782_006:1110c12": "云陀羅尼印。總持性印所印。亦即真如無相",
    "T38n1782_006:1110c13": "理印。二能分別能開示四不退輪。三六到彼",
    "T38n1782_006:1110c14": "岸由斯而起。四善攝所攝所應攝受者。謂教",
    "T38n1782_006:1110c15": "所詮善妙道理。及教所益一切有情。舊云。善",
    "T38n1782_006:1110c16": "分別義。即此二種。",
    "T38n1782_006:1110c17": "經。菩提分法(至)甚深緣起。贊曰。此有六句。",
    "T38n1782_006:1110c18": "一菩提分法行所隨行。隨教行於菩提分故。",
    "T38n1782_006:1110c19": "二七等覺支親能導發。謂教是覺支親所導",
    "T38n1782_006:1110c20": "引。親所發起。若七覺支。是教親導。親所發",
    "T38n1782_006:1110c21": "起。與菩提分。正所隨行。便無差別。舊云眾",
    "T38n1782_006:1110c22": "經之上。由覺支引。故為上也。三能辨說能開",
    "T38n1782_006:1110c23": "示大慈大悲。四拔濟有情苦。引安樂與有情。",
    "T38n1782_006:1110c24": "或由說慈悲。故能拔苦。舊經無此。五遠離五",
    "T38n1782_006:1110c25": "見六十二見趣。及離四魔怨。六分別闡揚十",
    "T38n1782_006:1110c26": "二緣起。",
    "T38n1782_006:1110c27": "經。辨內無我(至)無起相應。贊曰。此有二句。",
    "T38n1782_006:1110c28": "一辨四處離我。內處至我。外處無有情。中",
    "T38n1782_006:1110c29": "間無壽命及養育者。并都畢竟無數取趣。此",
    "T38n1782_006:1111a01": "皆是我之別名也。二與性空無相無願無生",
    "T38n1782_006:1111a02": "起理相應。教順理故。",
    "T38n1782_006:1111a03": "經。能引妙覺(至)稱歎供養。贊曰。此有三句。",
    "T38n1782_006:1111a04": "一能引妙覺。妙覺佛也。二能轉法輪。由教能",
    "T38n1782_006:1111a05": "轉聖道輪故。三八部供養。",
    "T38n1782_006:1111a06": "經。引道眾生(至)大法祀祠。贊曰。此有二句。",
    "T38n1782_006:1111a07": "一引法供養一切勝田起十行故。二圓滿眾",
    "T38n1782_006:1111a08": "生一切祠祀。祠祀者法施會也。能滿法施之",
    "T38n1782_006:1111a09": "祠會故。舊經合此二為一。云令入佛法藏。",
    "T38n1782_006:1111a10": "經。一切聖賢(至)之所歸依。贊曰。此有三句。",
    "T38n1782_006:1111a11": "一聖賢攝受。為極教故。二開發妙行。因教知",
    "T38n1782_006:1111a12": "故。三法義歸依。真實法與義。皆在此中。故名",
    "T38n1782_006:1111a13": "所歸。",
    "T38n1782_006:1111a14": "經。最勝無礙(至)法嗢柁南。贊曰。此有二句。",
    "T38n1782_006:1111a15": "一勝四無礙因斯而起。舊經無此。二辨法略",
    "T38n1782_006:1111a16": "集。梵云嗢柁南。此云略集。法嗢柁南。教略集",
    "T38n1782_006:1111a17": "也。四法略集者。一諸行無常。二有漏皆苦。三",
    "T38n1782_006:1111a18": "諸法無我。四涅槃寂靜。此如菩薩地及大般",
    "T38n1782_006:1111a19": "若勝天王說。若云鄔柁南。此云集施。即諸經",
    "T38n1782_006:1111a20": "中集義之偈。謂以偈頌。集諸義理。施諸學者。",
    "T38n1782_006:1111a21": "名為集施。今法略集。唯是長行。故不同也。或",
    "T38n1782_006:1111a22": "說四義略集生四略集之教。開之為二。",
    "T38n1782_006:1111a23": "經。遣除一切(至)惡魔軍眾。贊曰。此有四句。",
    "T38n1782_006:1111a24": "一除棄六蔽。舊但云能救毀禁。唯是戒度所",
    "T38n1782_006:1111a25": "除之蔽。二驚怖外道惡見他倫執著。三開諸",
    "T38n1782_006:1111a26": "有情善法勢力。令生長故。四摧伏惡魔。舊經",
    "T38n1782_006:1111a27": "令此與外道同。",
    "T38n1782_006:1111a28": "經。諸佛聖賢(至)諸佛共說。贊曰。此有四句。",
    "T38n1782_006:1111a29": "一聖賢共歎。二除生死苦。顯涅槃樂。四諸",
    "T38n1782_006:1111b01": "佛共說。",
    "T38n1782_006:1111b02": "經。於是經典(至)名法供養。贊曰。上明所供養",
    "T38n1782_006:1111b03": "法。下明法供養。此有八行。一聽聞。二信解。",
    "T38n1782_006:1111b04": "三受持。四讀。五誦。此二並通利。六思惟。令",
    "T38n1782_006:1111b05": "理顯自心之中。施設安立。其義分別開示。此",
    "T38n1782_006:1111b06": "理明了現前。自作此已。七復為他說。八方便",
    "T38n1782_006:1111b07": "善巧。攝護正法。如教修行。名法供養。法門有",
    "T38n1782_006:1111b08": "十。如前已說。其書寫及施他二。皆為財供。故",
    "T38n1782_006:1111b09": "略不論。唯舉七行。信解即是思惟所攝。行此",
    "T38n1782_006:1111b10": "則是供養所收。此行雖八。體唯有七。舊經唯",
    "T38n1782_006:1111b11": "六。",
    "T38n1782_006:1111b12": "經。復次月蓋(至)如法修行。贊曰。下明依行多",
    "T38n1782_006:1111b13": "分十地行法供養。有三。一標。二顯。三結。顯",
    "T38n1782_006:1111b14": "中有十六句。舊有十三句。此有二句。一調伏",
    "T38n1782_006:1111b15": "三業離諸惡也。二如法修行修諸善也。舊經",
    "T38n1782_006:1111b16": "無此。合為一文。義亦得二。",
    "T38n1782_006:1111b17": "經。隨順緣起(至)及無有情。贊曰。此有三句。",
    "T38n1782_006:1111b18": "一隨觀緣起染淨順逆。而不同獨覺作證。故",
    "T38n1782_006:1111b19": "言隨順。或心順境而觀緣起。故名隨順。由此",
    "T38n1782_006:1111b20": "能離撥無因果之邪見也。二修無生忍。三悟",
    "T38n1782_006:1111b21": "入內身無我外無有情。",
    "T38n1782_006:1111b22": "經。於諸因緣(至)無所攝受。贊曰。此有二句。",
    "T38n1782_006:1111b23": "一於因緣義理既無違語。無諍故不起異論。",
    "T38n1782_006:1111b24": "二離我我所。無所攝受。攝受諸法。有所計",
    "T38n1782_006:1111b25": "著。由執二故。",
    "T38n1782_006:1111b26": "經。依趣於義(至)見有所得。贊曰。此說四依。",
    "T38n1782_006:1111b27": "有四句可知。如涅槃經廣配位次。亦如瑜伽",
    "T38n1782_006:1111b28": "第二帙說。義理可依。非文字故。智能決斷。非",
    "T38n1782_006:1111b29": "於識故。了義明顯。非密義故。法可軌摸。但緣",
    "T38n1782_006:1111c01": "於法。非依數取趣見之有所得。即使信也。",
    "T38n1782_006:1111c02": "經。如其性相(至)滅阿賴耶。贊曰。此有二句。",
    "T38n1782_006:1111c03": "一應理義云。如依他起相圓成實性。而悟解",
    "T38n1782_006:1111c04": "之。空理義云。隨諸世間。如其性相。解成無",
    "T38n1782_006:1111c05": "得。二悟入真如無所攝藏。滅阿賴耶。",
    "T38n1782_006:1111c06": "經。息除無明(至)捨諸見趣。贊曰。此有三句。",
    "T38n1782_006:1111c07": "一息十二緣起支。二息緣起果。除愁歎苦愛",
    "T38n1782_006:1111c08": "煩惱。此等皆從老死生故。是緣起果。三觀諸",
    "T38n1782_006:1111c09": "緣起相引無盡。離終盡故及常引發。曾不斷",
    "T38n1782_006:1111c10": "故。悲願有情。有此緣起。恒不捨離。而拔濟",
    "T38n1782_006:1111c11": "之。捨諸見趣。除於無因惡因等見。",
    "T38n1782_006:1111c12": "經。如是名為上法供養。贊曰。結也。依此修",
    "T38n1782_006:1111c13": "行。或十地所修勝果前行名上供也。前未正",
    "T38n1782_006:1111c14": "行。此正行故。",
    "T38n1782_006:1111c15": "經。佛告天帝(至)得順法愆。贊曰。五月蓋傳",
    "T38n1782_006:1111c16": "通。有四。一清傳通。二為授記。三出家獲果。",
    "T38n1782_006:1111c17": "四滅後行化。初中有三。一聞法獲益。二答施",
    "T38n1782_006:1111c18": "衣嚴。三正陳清。此初也。無生法忍。證在初",
    "T38n1782_006:1111c19": "地。順在地前決擇忍位。今聞法故。獲得地前",
    "T38n1782_006:1111c20": "順法之忍。又依仁王經。五忍配位。一伏忍在",
    "T38n1782_006:1111c21": "地前。二信忍初二三地。三順忍四五六地。四",
    "T38n1782_006:1111c22": "無生忍七八九地。五寂滅忍十地佛地。今順",
    "T38n1782_006:1111c23": "忍創登四地。故舊經云得柔順忍。二解任取。",
    "T38n1782_006:1111c24": "經。即脫寶衣(至)藥王如來。贊曰。二答施衣嚴。",
    "T38n1782_006:1111c25": "經。白言世尊(至)修菩薩行。贊曰。三正陳諸。",
    "T38n1782_006:1111c26": "我希滅後攝受正法。而行法供養。以護持正",
    "T38n1782_006:1111c27": "法。若不攝受法。便非法供養。亦非護持正法。",
    "T38n1782_006:1111c28": "故願佛垂哀施慈悲也。加威與力。濟神通也。",
    "T38n1782_006:1111c29": "一令無離。二令降魔。三令護法。四令修行。",
    "T38n1782_006:1112a01": "經。樂上如來(至)能護正法誠。贊曰。二為",
    "T38n1782_006:1112a02": "授記。見其因修。復發願請。觀因見果。故為之",
    "T38n1782_006:1112a03": "記。正法如城。行者如人居城中住。月蓋能護",
    "T38n1782_006:1112a04": "正法。言能護法城。",
    "T38n1782_006:1112a05": "經。時彼王子(至)修諸善法。贊曰。三出家獲",
    "T38n1782_006:1112a06": "果。有五句。此有二句。一歡喜出家。二精進修",
    "T38n1782_006:1112a07": "善。修涅槃遠離。名為非家。",
    "T38n1782_006:1112a08": "經。勤修善故(至)無斷妙辨。贊曰。此有三句。",
    "T38n1782_006:1112a09": "一得五通。二得總持。三得七辨。或六辨中無",
    "T38n1782_006:1112a10": "斷盡辨。并詑羅尼辨。舊文加一通菩薩道。",
    "T38n1782_006:1112a11": "經。藥王如來(至)所轉法輪。贊曰。四滅後行",
    "T38n1782_006:1112a12": "化。有二。初明行化時節。二明所化多少。此初",
    "T38n1782_006:1112a13": "也。十中劫者。亦是日月歲數之劫。非餘劫也。",
    "T38n1782_006:1112a14": "違正理故。",
    "T38n1782_006:1112a15": "經。月蓋苾芻(至)令生天上。贊曰。此明所化多",
    "T38n1782_006:1112a16": "少。有三。一令證大乘四不退位。二令於二乘",
    "T38n1782_006:1112a17": "心善調順。得阿羅漢果。佛地經初讚無學德。",
    "T38n1782_006:1112a18": "心調順故。三引無種姓令生天上初二有姓",
    "T38n1782_006:1112a19": "隨得三乘。後一無姓故生天上。",
    "T38n1782_006:1112a20": "經。佛告天帝(至)寶焰如來。贊曰。下第二段。",
    "T38n1782_006:1112a21": "以古即今。有三。一即輪王。二即千子。三即月",
    "T38n1782_006:1112a22": "蓋。此初也。",
    "T38n1782_006:1112a23": "經。其王千子(至)餘在當來。贊曰。以下古即",
    "T38n1782_006:1112a24": "今。此即千子。此中千子。且說一緣。更有別",
    "T38n1782_006:1112a25": "緣。如千佛因緣經并藥王藥上經。乃彌勒上",
    "T38n1782_006:1112a26": "生疏解第一迦洛迦忖陀佛。第二迦洛迦牟",
    "T38n1782_006:1112a27": "尼佛。第三迦葉波佛。第四釋迦牟尼佛。已出",
    "T38n1782_006:1112a28": "世訖。餘當來出世。劫數次第時位。一一皆如",
    "T38n1782_006:1112a29": "上生疏解。",
    "T38n1782_006:1112b01": "經。彼時護法(至)即我身是。贊曰。此即月蓋。",
    "T38n1782_006:1112b02": "顯親受持護此法故。行法供養。今得菩提。勸",
    "T38n1782_006:1112b03": "諸有情。亦應如我護持受學行法供養。",
    "T38n1782_006:1112b04": "經。天帝當知(至)最為無上。贊曰。下歎法先勸",
    "T38n1782_006:1112b05": "修勝益。有二。初歎。後勸。此歎也。最尊者。行",
    "T38n1782_006:1112b06": "高極故。最勝行者。過越故。最上者。行第一",
    "T38n1782_006:1112b07": "故。最妙者。行微善故。無上者。更無先故。或",
    "T38n1782_006:1112b08": "隨次第。初四最勝以飲食衣服臥具湯藥供",
    "T38n1782_006:1112b09": "養。無上一種。由前四勝。故體無上。又由法供",
    "T38n1782_006:1112b10": "養。能得無漏五蘊法身。謂戒定慧解脫解脫",
    "T38n1782_006:1112b11": "智見五蘊。如次配之。或得清淨法界大圓鏡",
    "T38n1782_006:1112b12": "智平等性智妙觀察智成所作智。如次配之。",
    "T38n1782_006:1112b13": "故說五最。",
    "T38n1782_006:1112b14": "經。是故天帝(至)無以財物。贊曰。此勸也。諸",
    "T38n1782_006:1112b15": "佛菩薩。本心所為。欲令有情修習法行。當得",
    "T38n1782_006:1112b16": "出世。故法供養。勝於財養。故大般若勝天王",
    "T38n1782_006:1112b17": "會言。二人遠離王賊等。所不能侵大寶藏。百",
    "T38n1782_006:1112b18": "千大劫法歡聞。得聞不持不施等。大菩提心",
    "T38n1782_006:1112b19": "護正法。如教修行修供養。自利利他平等心。",
    "T38n1782_006:1112b20": "是則名真供養佛。於諸供養中。法供養為最。",
    "T38n1782_006:1112b21": "俗書尚云。雖日殺三性之養。違於父母。猶",
    "T38n1782_006:1112b22": "為不孝。況出世乎。佛本不希財供養故。金剛",
    "T38n1782_006:1112b23": "經云。日捨三恒之身。劣受持於四句。故以法",
    "T38n1782_006:1112b24": "供勝財無量。財生長感。如界為塵。此能滅",
    "T38n1782_006:1112b25": "惡。如日破暗。故非喻也。",
    "T38n1782_006:1112b26": "囑累品",
    "T38n1782_006:1112b27": "後之二品。讚授流通中。前法供養。讚歎流通。",
    "T38n1782_006:1112b28": "此之一品。付授流通。若不丁寧付授。或恐慢",
    "T38n1782_006:1112b29": "法不明。故鄭重付之。令生信學。以言付授名",
    "T38n1782_006:1112c01": "屬。重疊告之稱累。此品廣明。名囑累品。",
    "T38n1782_006:1112c02": "經。爾時佛告(至)付屬於汝。贊曰。品段有三。",
    "T38n1782_006:1112c03": "初付授丁寧。次問名持法。後時利既訖歡喜",
    "T38n1782_006:1112c04": "流通。初復有二。初付菩薩。自所行故。後付聲",
    "T38n1782_006:1112c05": "聞。令取捨故。初復有三。初付授彌勒。二菩薩",
    "T38n1782_006:1112c06": "請持。三天王權衛。初復有三。初如來付屬。",
    "T38n1782_006:1112c07": "次彌勒讚受。後世尊稱讚。初復有二。初以法",
    "T38n1782_006:1112c08": "付。後陳德失。初復有二。初付令行。後釋所",
    "T38n1782_006:1112c09": "以。初復有三。初總以法付。次明法勝妙。後令",
    "T38n1782_006:1112c10": "末代傳通。此初也。聖行海因所集之果。明體",
    "T38n1782_006:1112c11": "用大。以付於汝。",
    "T38n1782_006:1112c12": "經。如是經典(至)之所加護。贊曰。此明法勝",
    "T38n1782_006:1112c13": "妙。佛威所住。由此不滅。佛威加護。故無災",
    "T38n1782_006:1112c14": "橫。",
    "T38n1782_006:1112c15": "經。汝於如來(至)無便隱滅。贊曰。此令末代",
    "T38n1782_006:1112c16": "傳通。攝受者加護也。攝持領受。加護異名。",
    "T38n1782_006:1112c17": "經。所以者何(至)無量勝利。贊曰。上付令行。",
    "T38n1782_006:1112c18": "下釋所以。有二。初明二人損益。後以人法付",
    "T38n1782_006:1112c19": "屬。初復有二。初明有損。後明有益。此初也。",
    "T38n1782_006:1112c20": "此有二人。一雖未發大心。已種勝善根。二若",
    "T38n1782_006:1112c21": "已發大心。勝解廣大。即地前位。十三住中。地",
    "T38n1782_006:1112c22": "前諸心。名勝解行。故勝解大。地前凡夫。若不",
    "T38n1782_006:1112c23": "聞經。未發心者。不能發心。已發心者。不能",
    "T38n1782_006:1112c24": "進益。名退勝剎。",
    "T38n1782_006:1112c25": "經。若彼得聞(至)歡喜頂受。贊曰。此明聞法益",
    "T38n1782_006:1112c26": "也。舊云發菩提心為一。樂大法第二故。信",
    "T38n1782_006:1112c27": "樂頂受。次第配之。然以應發應樂。解同新文。",
    "T38n1782_006:1112c28": "亦無過矣。",
    "T38n1782_006:1112c29": "經。我今以彼(至)廣宣流布。贊曰。此以人法",
    "T38n1782_006:1113a01": "付屬。付人令護念無障雖。聽聞是經。付法",
    "T38n1782_006:1113a02": "令行廣宣流布。",
    "T38n1782_006:1113a03": "經。慈氏當知(至)菩薩相印。贊曰。下陳德失。",
    "T38n1782_006:1113a04": "有三。初標。次顯。後釋。此初也。印有二種。一",
    "T38n1782_006:1113a05": "無相印。如前已釋。二者有相印。此是也。相者",
    "T38n1782_006:1113a06": "狀貌。印者決定。相狀決定。名為相印。此二教",
    "T38n1782_006:1113a07": "名印。印一菩薩故。",
    "T38n1782_006:1113a08": "經。何等為二(至)悟入相印。贊曰。此顯有二。",
    "T38n1782_006:1113a09": "初徵。後顯。此初也。一受綺詞理隨曲直。二於",
    "T38n1782_006:1113a10": "深法隨性相即所樂等。為相印體。入者證解。",
    "T38n1782_006:1113a11": "經。若諸菩薩(至)久學菩薩。贊曰。此釋有二。",
    "T38n1782_006:1113a12": "初文可知。受文不受理故。第二菩薩於無雜",
    "T38n1782_006:1113a13": "染無執著等。即是深法。於此無畏。聞已信解。",
    "T38n1782_006:1113a14": "乃至修行。由此便得出世淨信。名久字者。",
    "T38n1782_006:1113a15": "若不久學。畢竟不能信樂此故。",
    "T38n1782_006:1113a16": "經。慧氏當知(至)甚深法忍。贊曰。下陳失相。",
    "T38n1782_006:1113a17": "有二。次第明前二菩薩故。初又有三。初標。次",
    "T38n1782_006:1113a18": "顯。後結。此初也。法忍者。初地於諦教法所得",
    "T38n1782_006:1113a19": "智忍。由四緣故。初學菩薩。不得初地。",
    "T38n1782_006:1113a20": "經。何等為四(至)從何而至。贊曰。下顯有二。",
    "T38n1782_006:1113a21": "初徵。後顯。顯中分二。初二於法。後二於人。",
    "T38n1782_006:1113a22": "此初也。一於未聞能生二事。一驚怖疑。心不",
    "T38n1782_006:1113a23": "隨喜。故生違背。二設聞已。背處誹謗。對前輕",
    "T38n1782_006:1113a24": "毀。言非我昔所聞。從何處來。從無來由。以",
    "T38n1782_006:1113a25": "生謗毀。",
    "T38n1782_006:1113a26": "經。三者見有(至)誹謗。贊曰。此二於人。一見",
    "T38n1782_006:1113a27": "信此人。不樂親近。不樂恭敬。不樂禮拜。二於",
    "T38n1782_006:1113a28": "信此人。後時身輕慢。心增嫉。語對前毀辱。背",
    "T38n1782_006:1113a29": "處誹謗。舊經令四以為二門。法人同故。",
    "T38n1782_006:1113b01": "經。由是四緣(至)甚深法忍。贊曰。此結也。",
    "T38n1782_006:1113b02": "經。慈氏當知(至)無生法忍。贊曰。下文亦三。",
    "T38n1782_006:1113b03": "此初標也。無生法忍相續得者。在於八地。前",
    "T38n1782_006:1113b04": "說新學不得初地。此說有學不得八地。或亦",
    "T38n1782_006:1113b05": "不得初地。",
    "T38n1782_006:1113b06": "經。何等為四(至)教受教誡。贊曰。下顯有二。",
    "T38n1782_006:1113b07": "初徵。後顯。初二於人。後二於法。一輕新學。",
    "T38n1782_006:1113b08": "二於新學。不樂攝受以為子又。不樂告誨示",
    "T38n1782_006:1113b09": "其學處。不樂教授與其善法。不樂教誡勅勿",
    "T38n1782_006:1113b10": "造惡。由此二緣。令新學者無所進修。舊云而",
    "T38n1782_006:1113b11": "不教誨。即第二也。",
    "T38n1782_006:1113b12": "經。三者甚深(至)清淨法施。贊曰。下二於法。",
    "T38n1782_006:1113b13": "廣大學處菩薩戒。甚深者。攝大乘說。菩薩行",
    "T38n1782_006:1113b14": "殺生等十業。而無有罪。生無量福。速證菩提",
    "T38n1782_006:1113b15": "等。廣大有四。一種種無量學處大。二無量福",
    "T38n1782_006:1113b16": "德大。三利生意樂大。四建立菩提大。皆如彼",
    "T38n1782_006:1113b17": "說。或甚深者。難測量故。廣大者。體用弘博",
    "T38n1782_006:1113b18": "故。一於此法不深敬重。雜敬而輕。二樂財施",
    "T38n1782_006:1113b19": "不樂法施。見現利樂。非後利故。舊經無後二。",
    "T38n1782_006:1113b20": "亦無結文。",
    "T38n1782_006:1113b21": "經。由是四緣(至)無生法忍。贊曰。此結也。",
    "T38n1782_006:1113b22": "經。慈氏菩薩(至)甚為微妙。贊曰。自下第二彌",
    "T38n1782_006:1113b23": "勒讚受。有三。初讚。次受。後結。此讚也。希有",
    "T38n1782_006:1113b24": "者難聞。微妙者難入。",
    "T38n1782_006:1113b25": "經。如佛所示(至)究竟遠離。贊曰。下受有二。",
    "T38n1782_006:1113b26": "初受德失相。後受前付屬。此初也。所說新文。",
    "T38n1782_006:1113b27": "菩薩過失。謙虛讓德。不敢自受。云是過失我",
    "T38n1782_006:1113b28": "當遠離。顯自居因。未至果位。至果可盡。故言",
    "T38n1782_006:1113b29": "當離。",
    "T38n1782_006:1113c01": "經。如來所有(至)令不隱滅。贊曰。下受前付",
    "T38n1782_006:1113c02": "屬。有二。初受法。後受人。此初也。護此大法。",
    "T38n1782_006:1113c03": "令不沒故。有人流通。法便行故。",
    "T38n1782_006:1113c04": "經。若未來世(至)廣為他說。贊曰。此受付人。",
    "T38n1782_006:1113c05": "有求大乘真法器者。我令手得如是經典。及",
    "T38n1782_006:1113c06": "與念力。令於此經受持。乃至廣為他說。故",
    "T38n1782_006:1113c07": "今乎得信解廣說。皆是彌勒與念力也。",
    "T38n1782_006:1113c08": "經。世尊後世(至)住持加護。贊曰。此結。成前",
    "T38n1782_006:1113c09": "受及與力。",
    "T38n1782_006:1113c10": "經。世尊告曰(至)如是正法。贊曰。此文第三世",
    "T38n1782_006:1113c11": "尊稱讚。三業不背。名為隨喜。攝受領納。權",
    "T38n1782_006:1113c12": "護住持。極善妙也。",
    "T38n1782_006:1113c13": "經。爾時會中(至)廣宣流布。贊曰。第二大段菩",
    "T38n1782_006:1113c14": "薩請持。有二。初護法。後護人。此初也。佛在",
    "T38n1782_006:1113c15": "威神自能加護。故滅度後。我當護持。此方任",
    "T38n1782_006:1113c16": "運護持。他界亦來擁衛。",
    "T38n1782_006:1113c17": "經。若善男子(至)令無障礙。贊曰。此護人也。",
    "T38n1782_006:1113c18": "一與念力。令記法不忘。二令無障礙廣演流",
    "T38n1782_006:1113c19": "布。",
    "T38n1782_006:1113c20": "經。時此眾中(至)此法門者。贊曰。第三大段天",
    "T38n1782_006:1113c21": "王擁護。有二。初明擁護。後明近遠。此初也。",
    "T38n1782_006:1113c22": "一護法。二護人。法門者法者假者故。",
    "T38n1782_006:1113c23": "經。於四方面(至)得其便者。贊曰。此明近遠。",
    "T38n1782_006:1113c24": "踰繕那者。舊云由旬。准俱舍論。五百弓為一",
    "T38n1782_006:1113c25": "俱慮舍。二里也。八俱慮舍一踰繕那。十六里",
    "T38n1782_006:1113c26": "也。古有相傳。或以四十里。為一踰繕那。此亦",
    "T38n1782_006:1113c27": "無失。百由旬內。令其安隱。天魔外道災障衰",
    "T38n1782_006:1113c28": "厄不能為障。亦無惡人伺得其便。除業決定。",
    "T38n1782_006:1113c29": "經。爾時世尊(至)令其流布。贊曰。上付囑菩",
    "T38n1782_006:1114a01": "薩。兼法界兼人。下付聲聞。非人。唯法。有二。",
    "T38n1782_006:1114a02": "一付。二受。此初也。",
    "T38n1782_006:1114a03": "經。阿難陀曰(至)如是法門。贊曰。二受也。",
    "T38n1782_006:1114a04": "經。世尊如是(至)我云何持。贊曰。下品第二段",
    "T38n1782_006:1114a05": "問名持法。有二。一問。二告。此問也。一問名",
    "T38n1782_006:1114a06": "字。二問持法。",
    "T38n1782_006:1114a07": "經。世尊告曰(至)應如是持。贊曰。此告也。總",
    "T38n1782_006:1114a08": "告一名而受。即是持法。不可思議者。超言情",
    "T38n1782_006:1114a09": "之量也。自在者。任運也。神變者。通果妙用。",
    "T38n1782_006:1114a10": "轉換無方。無而欻有也。解脫者。無漏定果。解",
    "T38n1782_006:1114a11": "脫定障。故名解脫。或復定果。名自在神變。真",
    "T38n1782_006:1114a12": "如離繫。名為解脫。法門者。能詮教也。教法能",
    "T38n1782_006:1114a13": "顯所詮義也。應如是持。勸其修學令領受也。",
    "T38n1782_006:1114a14": "經。時薄伽梵(至)信受奉行。贊曰。品第三段。",
    "T38n1782_006:1114a15": "勝利既訖。歡喜流通。道從無悔。離憂苦起。所",
    "T38n1782_006:1114a16": "以歡喜。順而心淨。顧而在情。依而傳習。故言",
    "T38n1782_006:1114a17": "信受奉而行之。",
    "T38n1782_006:1114a18": "說無垢稱經贊卷第六",
    "T38n1782_006:1114a20": "基以咸享三年十二月二十七日。曾不披",
    "T38n1782_006:1114a21": "讀古德章疏。遂被并州大原縣平等寺諸",
    "T38n1782_006:1114a22": "德迫講舊經。乃同講次。制作此文。以贊玄",
    "T38n1782_006:1114a23": "旨。夜制朝講。隨時遂怠。曾未覆問。又以",
    "T38n1782_006:1114a24": "五年七月。遊至幽明蘇地。更講舊經。方",
    "T38n1782_006:1114a25": "得重覽。文雖疏而義蜜。詞雖淺而理深。但",
    "T38n1782_006:1114a26": "以時序怱迫。不果周委言。今經文不同之",
    "T38n1782_006:1114a27": "處。略并敘之。諸德幸留心而覽也。",
    "T38n1782_006:1114a28": "保安二年閏五月興福寺陽信披讀終",
    "T38n1782_006:1114b01": "了碩師遊京師得知足坊清慶本或全備或",
    "T38n1782_006:1114b02": "殘闕予所寫者是也更對校原本間以已見",
    "T38n1782_006:1114b03": "正其誤寫至疑者闕焉得善本者正之幸而",
    "T38n1782_006:1114b04": "已。",
    "T38n1782_006:1114b05": "　享保辛亥年八月二十四日",
    "T38n1782_006:1114b06": "　　　　　　　緣山羽由翼　真　徵",
    "T38n1782_006:1114b07": "此書先年馳他筆雖已繕寫之而未曾拜讀",
    "T38n1782_006:1114b08": "此歲三月以來積聚稍間是以謹拜覽烏焉",
    "T38n1782_006:1114b09": "魯魚是圓展轉傳寫。",
    "T38n1782_006:1114b10": "茲時天保第七丙申四月朔日依自珍師之",
    "T38n1782_006:1114b11": "命書寫之畢。",
    "T38n1782_006:1114b12": "　　　　　　　　湖中沙門　覺　城"
}