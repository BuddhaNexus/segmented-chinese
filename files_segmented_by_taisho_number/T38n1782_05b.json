{
    "T38n1782_05b:1083c06": "folio_5b 說無垢稱經疏卷第五末",
    "T38n1782_05b:1083c08": "經　時彼天花至便著不隨。贊曰：下明著",
    "T38n1782_05b:1083c09": "與不著。有二：初明著不著、後明去不得。此初",
    "T38n1782_05b:1083c10": "文也。",
    "T38n1782_05b:1083c11": "經　時聲聞眾至皆不能去。贊曰：此明去不得。",
    "T38n1782_05b:1083c12": "經　爾時天女至何故云花。贊曰：下問答破",
    "T38n1782_05b:1083c13": "執。有三：初天女問、次鶖子答、後天女說。此",
    "T38n1782_05b:1083c14": "天女問。",
    "T38n1782_05b:1083c15": "經　舍利子言至我故去之。贊曰：此鶖子答。",
    "T38n1782_05b:1083c16": "經　天女言止至為不如法。贊曰：下天女。有",
    "T38n1782_05b:1083c17": "二：初標、後顯。此初也。",
    "T38n1782_05b:1083c18": "經　所以者何至自不如法。贊曰：下顯。有二：",
    "T38n1782_05b:1083c19": "初以人花相對、後以大小相對。初中有二：初",
    "T38n1782_05b:1083c20": "顯、後釋。此顯也。",
    "T38n1782_05b:1083c21": "經　所以者何至有異分別。贊曰：此釋人華二",
    "T38n1782_05b:1083c22": "別所以。無分別者，無總執分別。無異分別者，",
    "T38n1782_05b:1083c23": "無差別。又初無共相、後無別相。",
    "T38n1782_05b:1083c24": "經　於善說法至是已如法。贊曰：下大小相",
    "T38n1782_05b:1083c25": "對。有二：初明人有差別、後明花著有殊。此初",
    "T38n1782_05b:1083c26": "文也。於佛戒律而出家者，有二分別，名不如",
    "T38n1782_05b:1083c27": "法，乖理真故。無二分別，名如法者，順正理",
    "T38n1782_05b:1083c28": "故。",
    "T38n1782_05b:1083c29": "經　唯舍利子至及異分別。贊曰：下明花著有",
    "T38n1782_05b:1084a01": "殊。有二：一明分別有異有著不著、二明習斷",
    "T38n1782_05b:1084a02": "有異有著不著。初中復二：初明分別有異有",
    "T38n1782_05b:1084a03": "著不著、後明畏不畏異有著不著。此初文也。",
    "T38n1782_05b:1084a04": "菩薩無二分別，故花不著；聲聞有二分別，故",
    "T38n1782_05b:1084a05": "花著身。",
    "T38n1782_05b:1084a06": "經　唯舍利子至不得其便。贊曰：下明畏不畏",
    "T38n1782_05b:1084a07": "異有著不著。初喻、後合。此喻也。非人者，鬼神",
    "T38n1782_05b:1084a08": "等類。",
    "T38n1782_05b:1084a09": "經　若畏生死至不其便。贊曰：此合也。二乘",
    "T38n1782_05b:1084a10": "畏於生死，諸境得便亂惑其心；菩薩不畏生",
    "T38n1782_05b:1084a11": "死，諸境不能亂惑其意。",
    "T38n1782_05b:1084a12": "經　又舍利子至花不著也。贊曰：此明習斷有",
    "T38n1782_05b:1084a13": "異有著不著。習者習氣，麁重是也。離種子外",
    "T38n1782_05b:1084a14": "別有體性，如惡口習、起舞習等。",
    "T38n1782_05b:1084a15": "經　舍利子言至經今幾何。贊曰：天女對揚破",
    "T38n1782_05b:1084a16": "聲聞執中，自下第二鶖子問答。大文有五：初",
    "T38n1782_05b:1084a17": "問住室久近、二問發趣何乘、三問合轉女",
    "T38n1782_05b:1084a18": "身、四問後生何處、五問證果時節。初中問答，",
    "T38n1782_05b:1084a19": "合有十二。此初問也。",
    "T38n1782_05b:1084a20": "經：天女答言至所住解脫。贊曰：二答也。解",
    "T38n1782_05b:1084a21": "脫者擇滅無為，有餘涅槃本性住空，故如住",
    "T38n1782_05b:1084a22": "解脫。",
    "T38n1782_05b:1084a23": "經　舍利子言至如是久耶。贊曰：三問也。",
    "T38n1782_05b:1084a24": "經　天女復言至亦何如久。贊曰：四返問也。",
    "T38n1782_05b:1084a25": "其汝解脫，猶如何等之久近也。",
    "T38n1782_05b:1084a26": "經　時舍利子默然不答。贊曰：五不答也。",
    "T38n1782_05b:1084a27": "經　天曰尊者至默然不答。贊曰：六更問。慧",
    "T38n1782_05b:1084a28": "辨第一，何不答也。",
    "T38n1782_05b:1084a29": "經　舍利子言至竟知何說。贊曰：七答也。涅",
    "T38n1782_05b:1084b01": "槃無名，性離言故，況本性有？答住久近也。",
    "T38n1782_05b:1084b02": "經　天曰至皆解脫相。贊曰：八釋解脫。有三：",
    "T38n1782_05b:1084b03": "一標、二釋、三結。此標也。",
    "T38n1782_05b:1084b04": "經　所以者何至中間可得。贊曰：下釋。有二：",
    "T38n1782_05b:1084b05": "一釋解脫相、二解文字相。此釋解脫相以真",
    "T38n1782_05b:1084b06": "如為體。",
    "T38n1782_05b:1084b07": "經　文字亦爾至中間可得。贊曰：此解文字",
    "T38n1782_05b:1084b08": "相。於音聲上假名安立，無實文字，何有內外？",
    "T38n1782_05b:1084b09": "經　是故至其性平等。贊曰：以一切法與真如",
    "T38n1782_05b:1084b10": "性真解脫體都無差別。",
    "T38n1782_05b:1084b11": "經　舍利子都言至為解脫耶。贊曰：九問也。",
    "T38n1782_05b:1084b12": "鶖子以離煩惱繫縛所得擇滅而為解脫，故",
    "T38n1782_05b:1084b13": "為此問。",
    "T38n1782_05b:1084b14": "經　天曰至解脫。贊曰：十釋也。二乘名為增",
    "T38n1782_05b:1084b15": "上慢者，未得佛果謂為第一而更不求，小得",
    "T38n1782_05b:1084b16": "謂多，名增上慢。皆無覆性。為此等故，說離煩",
    "T38n1782_05b:1084b17": "惱所得擇滅名為解脫。諸菩薩等名遠離者，",
    "T38n1782_05b:1084b18": "為此等故，說諸煩惱本性真如以為解脫。",
    "T38n1782_05b:1084b19": "經　舍利子言至慧辨若斯。贊曰：十一問也。",
    "T38n1782_05b:1084b20": "汝何所得、汝何所證，慧辨如此。",
    "T38n1782_05b:1084b21": "經　天曰至為增上慢。贊曰：十一答。諸法本",
    "T38n1782_05b:1084b22": "空，無得無證。言有得證名增上慢，實有小",
    "T38n1782_05b:1084b23": "得，非多得故。",
    "T38n1782_05b:1084b24": "經　舍利子言至為何發趣。贊曰：下第二問發",
    "T38n1782_05b:1084b25": "趣何乘？有四：一問、二答、三難、四通。此初問",
    "T38n1782_05b:1084b26": "也。",
    "T38n1782_05b:1084b27": "經　天女答言至並皆發起。贊曰：二答也。",
    "T38n1782_05b:1084b28": "經　舍利子言至作如是說。贊曰：三難也。依",
    "T38n1782_05b:1084b29": "根學法，名之為乘。總趣三乘，言難解了，名為",
    "T38n1782_05b:1084c01": "密意。",
    "T38n1782_05b:1084c02": "經　天曰我常至我為大乘。贊曰：四通。有三：",
    "T38n1782_05b:1084c03": "初自行彼行、次應彼陳法、後釋諸疑難。此初",
    "T38n1782_05b:1084c04": "文也，舊經無之。聲聞有二：一《法花》第二說聞",
    "T38n1782_05b:1084c05": "法信受；二〈信解品〉中以道令聞。今依後義，故",
    "T38n1782_05b:1084c06": "名聲聞。自然現覺真法性故，不待他教，樂",
    "T38n1782_05b:1084c07": "獨善寂，故名獨覺。不說觀待緣而起悟覺，亦",
    "T38n1782_05b:1084c08": "名緣覺。不離慈悲，故為大乘。",
    "T38n1782_05b:1084c09": "經　又舍利子至我為大乘。贊曰：此應彼陳法。",
    "T38n1782_05b:1084c10": "應物宣揚，或現彼形，故號三乘。",
    "T38n1782_05b:1084c11": "經　又舍利子至草麻等香。贊曰：下釋疑難。",
    "T38n1782_05b:1084c12": "謂有疑難云：天女現為三乘，此室何故不見",
    "T38n1782_05b:1084c13": "二乘人、不聞二乘法？下有四段，釋此疑妨。我",
    "T38n1782_05b:1084c14": "雖為三乘有三乘德，室唯大乘，故不見二乘",
    "T38n1782_05b:1084c15": "人、不聞二乘法。下四段中，一唯大乘行、二唯",
    "T38n1782_05b:1084c16": "大乘理、三唯大乘教、四唯大乘果。行如香薰，",
    "T38n1782_05b:1084c17": "增長善故。理如香體，能息惡故。餘二可知。初",
    "T38n1782_05b:1084c18": "文有三：一喻說、二法說、三釋說。此喻也。瞻",
    "T38n1782_05b:1084c19": "博迦者，舊云瞻蔔，此土所無，香最第一也。",
    "T38n1782_05b:1084c20": "經　如是答有至功德香等。贊曰：此法說也。",
    "T38n1782_05b:1084c21": "經　由此室中至常所熏故。贊曰：功德妙香，",
    "T38n1782_05b:1084c22": "大乘行也。",
    "T38n1782_05b:1084c23": "經　又舍利子至妙香而出。贊曰：二唯大乘",
    "T38n1782_05b:1084c24": "理也。那迦，龍也。一切皆為膽大乘人，聞所說",
    "T38n1782_05b:1084c25": "理，解理即歸，持香而出。",
    "T38n1782_05b:1084c26": "經　又舍利子至相應言論。贊曰：三唯大乘",
    "T38n1782_05b:1084c27": "教。十二年者，即是菩薩十二住也，謂種性勝",
    "T38n1782_05b:1084c28": "解行極喜增上，戒增上心，三慧無相有功用、",
    "T38n1782_05b:1084c29": "無相無功用，及與無礙解最上菩薩住及與",
    "T38n1782_05b:1085a01": "如來住。前十二住，名為菩薩顯入菩薩位。不",
    "T38n1782_05b:1085a02": "曾聞說二乘法教，教理相順，名曰相應。不曾",
    "T38n1782_05b:1085a03": "聞說二乘道理相順之教，唯聞大乘相應法",
    "T38n1782_05b:1085a04": "教。",
    "T38n1782_05b:1085a05": "經　又舍利子至殊勝之法。贊曰：四唯大乘",
    "T38n1782_05b:1085a06": "果。由修大乘，得此八種殊勝之果。有三：一",
    "T38n1782_05b:1085a07": "標、二釋、三結。此標也。",
    "T38n1782_05b:1085a08": "經　何等為八。贊曰：下釋。有二：初問、後答也。",
    "T38n1782_05b:1085a09": "此問也。",
    "T38n1782_05b:1085a10": "經　謂舍利子至殊勝之法。贊曰：答即為八，",
    "T38n1782_05b:1085a11": "初希也。事居空室，有此八希，表住真空能生",
    "T38n1782_05b:1085a12": "八事。隨應可悉，恐繁且止。內有智慧、外感光",
    "T38n1782_05b:1085a13": "明。第一遍知金色普照相續圓滿晝夜為明，",
    "T38n1782_05b:1085a14": "唯說大乘，不以二乘日月為照。",
    "T38n1782_05b:1085a15": "經　又舍利子至殊勝之法。贊曰：二希也。聞",
    "T38n1782_05b:1085a16": "法為緣，煩惱不害。",
    "T38n1782_05b:1085a17": "經　又舍利子至殊勝之法。贊曰：三希也。親",
    "T38n1782_05b:1085a18": "近善緣，故集不空。",
    "T38n1782_05b:1085a19": "經　又舍利子至殊勝之法。贊曰：四希也。法",
    "T38n1782_05b:1085a20": "教深妙，宣說六度不退法輪。",
    "T38n1782_05b:1085a21": "經　又舍利子至殊勝之法。贊曰：五希也。供",
    "T38n1782_05b:1085a22": "具殊妙，故有法樂。",
    "T38n1782_05b:1085a23": "經　又舍利子至殊勝之法。贊曰：六希也。四",
    "T38n1782_05b:1085a24": "大藏者，無量攝事，內行滿故。外感四藏，法慧",
    "T38n1782_05b:1085a25": "滿足，故豐財施。財少曰貪，全無曰窮。無婦",
    "T38n1782_05b:1085a26": "曰鰥，無夫曰寡。無父母曰孤，無兄弟曰獨。無",
    "T38n1782_05b:1085a27": "親旅者名曰無依。",
    "T38n1782_05b:1085a28": "經　又舍利子至殊勝之法。贊曰：七希也。內",
    "T38n1782_05b:1085a29": "見法身、外觀報佛，況化身利物，何求不至。",
    "T38n1782_05b:1085b01": "故至心祈請，應念則來；感切希法，聞已而去。",
    "T38n1782_05b:1085b02": "總十一佛。",
    "T38n1782_05b:1085b03": "經　又舍利子至殊勝之法。贊曰：八希也。眾",
    "T38n1782_05b:1085b04": "生劫盡，淨土常安。凡覩小室，聖知淨土，況能",
    "T38n1782_05b:1085b05": "現化。不有天宮，但由內德周備外相莊嚴，",
    "T38n1782_05b:1085b06": "小室尚八希棄，大國恒沙難有。濟八難、愍八",
    "T38n1782_05b:1085b07": "部、斷八識，去八邪、顯八正道、得八解脫，所",
    "T38n1782_05b:1085b08": "以希奇但現八種。",
    "T38n1782_05b:1085b09": "經　唯舍利子至獨覺法乎。贊曰：第三結也。",
    "T38n1782_05b:1085b10": "故現無二乘，聞唯大法。",
    "T38n1782_05b:1085b11": "經　時舍利子至轉此女身。贊曰：下第三問令",
    "T38n1782_05b:1085b12": "轉女身。有三：一令女轉身、二轉舍利子、三還",
    "T38n1782_05b:1085b13": "復本形。初中有五：一問、二答、三返問、四劫",
    "T38n1782_05b:1085b14": "答、五正釋。此問也。鶖子下位不測上階，謂實",
    "T38n1782_05b:1085b15": "女身，故問令轉。",
    "T38n1782_05b:1085b16": "經　天女答言至當何所轉。贊曰：答也。十二",
    "T38n1782_05b:1085b17": "年者，或十二因緣，寄言十二年。自居生死，求",
    "T38n1782_05b:1085b18": "實女身都不得故。或言菩薩十二住中寄言",
    "T38n1782_05b:1085b19": "十二年，發心已來，求實女人了不可得。或親",
    "T38n1782_05b:1085b20": "侍淨名，入此室中十二年矣，不須寄說。不但",
    "T38n1782_05b:1085b21": "化為女相，求實女人性亦不可得。既無女",
    "T38n1782_05b:1085b22": "人，當何所轉？問：前答居此如住解脫，都無年",
    "T38n1782_05b:1085b23": "載。何故今言十二年乎？答：前依真理解脫而",
    "T38n1782_05b:1085b24": "答，故答無時；今依修行及住生死之分限故，",
    "T38n1782_05b:1085b25": "答十二年。不相違也。",
    "T38n1782_05b:1085b26": "經　唯舍利至為正問不。贊曰：三返問也。顯",
    "T38n1782_05b:1085b27": "已為女，化而不真。",
    "T38n1782_05b:1085b28": "經　舍利子言至當何所轉。贊曰：四却答也。",
    "T38n1782_05b:1085b29": "經：天曰如是至不轉女身。贊曰：五正釋也。",
    "T38n1782_05b:1085c01": "一切有為猶如幻化，女既非真，何所可轉",
    "T38n1782_05b:1085c02": "而令轉耶？",
    "T38n1782_05b:1085c03": "經　即時天女至不轉女身。贊曰：二轉舍利",
    "T38n1782_05b:1085c04": "子。有三：一轉問、二答迷、三正釋。此轉問也。",
    "T38n1782_05b:1085c05": "彼此轉摸，復問鶖子。",
    "T38n1782_05b:1085c06": "經　時舍利子至轉生女身。贊曰：答迷也。不",
    "T38n1782_05b:1085c07": "知男滅女轉所因。",
    "T38n1782_05b:1085c08": "經　天女復言至亦當能轉。贊曰：此正釋。有",
    "T38n1782_05b:1085c09": "三：一略例、二廣成、三引教。此初也。",
    "T38n1782_05b:1085c10": "經　如舍利子至而實非女。贊曰：此廣成也。",
    "T38n1782_05b:1085c11": "舉他顯自，化女非實。",
    "T38n1782_05b:1085c12": "經　世尊依此至非男非女。贊曰：此引教也。",
    "T38n1782_05b:1085c13": "相有男女，實無男女。事有男女，理實無故。言",
    "T38n1782_05b:1085c14": "中一向，故名密意。",
    "T38n1782_05b:1085c15": "經　爾時天女至今何所在。贊曰：三還復本",
    "T38n1782_05b:1085c16": "形。有三：一復形發問、二依理為酬、三讚揚引",
    "T38n1782_05b:1085c17": "教。此初也。",
    "T38n1782_05b:1085c18": "經　舍利子言至無在無變。贊曰：依理為酬。",
    "T38n1782_05b:1085c19": "女相已無，云不在。元非實女，何所變？又法",
    "T38n1782_05b:1085c20": "性空，何者在？何者變？舊云「無在無不在」，無",
    "T38n1782_05b:1085c21": "有實女昔在今不在。無無實女，何在不在？",
    "T38n1782_05b:1085c22": "經　天曰尊者至是真佛諸。贊曰：讚揚引教。",
    "T38n1782_05b:1085c23": "法性本空，何在何變？又無如彼相，立一切法，",
    "T38n1782_05b:1085c24": "悉皆無在，新新生故。無實自性，云何所變？舊",
    "T38n1782_05b:1085c25": "云「一切法亦無在無不在」，無實性故。",
    "T38n1782_05b:1085c26": "經　時舍利子至當生何所。贊曰：下第四問沒",
    "T38n1782_05b:1085c27": "生何處。有四：一問、二答、三難、四通。此問也。",
    "T38n1782_05b:1085c28": "不問所從但問所往者，既言住此如住解脫，",
    "T38n1782_05b:1085c29": "故不問從，唯問往也。",
    "T38n1782_05b:1086a01": "經　天女答言至我當生彼。贊曰：二答也。佛",
    "T38n1782_05b:1086a02": "之化人當生之處，哉當生彼。",
    "T38n1782_05b:1086a03": "經　舍利子言至當所至處。贊曰：三難也。化",
    "T38n1782_05b:1086a04": "既非真，無沒無生，云何今言當有生處？",
    "T38n1782_05b:1086a05": "經　天曰尊者至當生何所。贊曰：空理義云，",
    "T38n1782_05b:1086a06": "勝義諦中，諸法有情既無體性，當何所生？應",
    "T38n1782_05b:1086a07": "理義云：遍計所執法及有情都無實體，當何",
    "T38n1782_05b:1086a08": "所往？況我化現，而得有生？",
    "T38n1782_05b:1086a09": "經　時舍利子至正等菩提。贊曰：下第五問證",
    "T38n1782_05b:1086a10": "果時節。有九，此初問也。汝於久近當得菩提，",
    "T38n1782_05b:1086a11": "當如何等？",
    "T38n1782_05b:1086a12": "經　天女答言至久近亦爾。贊曰：亦答也。如",
    "T38n1782_05b:1086a13": "汝還成異生假者，身中復起異生有漏，如此",
    "T38n1782_05b:1086a14": "久近，當得菩提。",
    "T38n1782_05b:1086a15": "經　舍利子言至異生之法。贊曰：三返答也。",
    "T38n1782_05b:1086a16": "無道理處所時位還成異生。",
    "T38n1782_05b:1086a17": "經　天曰尊者至證菩提者。贊曰：四返成也。",
    "T38n1782_05b:1086a18": "真如理為大菩提，故無住處，亦無時位可能",
    "T38n1782_05b:1086a19": "證得及能證者。故《般若》云「實無少法名為菩",
    "T38n1782_05b:1086a20": "提」。",
    "T38n1782_05b:1086a21": "經　舍利子言至已證當證。贊曰：五引教難。",
    "T38n1782_05b:1086a22": "現在現證，未來當證，過去已證。",
    "T38n1782_05b:1086a23": "經　天曰尊者至超過三世。贊曰：六以理通。",
    "T38n1782_05b:1086a24": "經言三世當得菩提，依世文字語言說有，非",
    "T38n1782_05b:1086a25": "依勝義真如菩提可有三世而言證得，真如",
    "T38n1782_05b:1086a26": "菩提過三世故。",
    "T38n1782_05b:1086a27": "經　又舍利子至阿羅漢耶。贊曰：七又返問。",
    "T38n1782_05b:1086a28": "欲令義明，故為此問。",
    "T38n1782_05b:1086a29": "經　舍利子言至得無所得。贊曰：八答也。從",
    "T38n1782_05b:1086b01": "來不得，今時證得，解脫也。從來謂得，今無所",
    "T38n1782_05b:1086b02": "得，妄境也。證無學時，先不得者今得，先得者",
    "T38n1782_05b:1086b03": "今不得，故名得無得。又言不得即有所得，若",
    "T38n1782_05b:1086b04": "欲得者，即無所無所得。",
    "T38n1782_05b:1086b05": "經　天曰尊者至證無所證。贊曰：九釋成也。",
    "T38n1782_05b:1086b06": "菩提亦爾，從來不證，今證真如也。無所證者，",
    "T38n1782_05b:1086b07": "今無所證所執也，所證或妄境也。",
    "T38n1782_05b:1086b08": "經　時無垢稱至永不退轉。贊曰：此第三段無",
    "T38n1782_05b:1086b09": "垢讚歎。初讚其德、後釋為女所由。此初也。",
    "T38n1782_05b:1086b10": "有六德：一遇良緣、二得神通力、三得智慧、四",
    "T38n1782_05b:1086b11": "願滿足、五得無生忍、六至不退地。",
    "T38n1782_05b:1086b12": "經　乘本願力至成熟有情。贊曰：此釋為女所",
    "T38n1782_05b:1086b13": "由。乘因本願，隨欲受生，故居此室。任物情",
    "T38n1782_05b:1086b14": "宜，故現為女。",
    "T38n1782_05b:1086b15": "8 菩提分品(五末)菩提分品",
    "T38n1782_05b:1086b16": "〈方方品〉等下之五品，利他勝行。次上一品，觀",
    "T38n1782_05b:1086b17": "所化處；次下二品，真實義處，明自利行；初之",
    "T38n1782_05b:1086b18": "一品，真實有為世俗事行；次後一品，真實無",
    "T38n1782_05b:1086b19": "為出世理行。利他之後，必自利故。欲證其理，",
    "T38n1782_05b:1086b20": "先修事故。菩提覺果，分者因義，得佛菩提之",
    "T38n1782_05b:1086b21": "因位行。今此廣明，名菩提分，非唯三十七菩",
    "T38n1782_05b:1086b22": "提分也。",
    "T38n1782_05b:1086b23": "經　時妙吉祥至到究竟趣。贊曰：品段有三，",
    "T38n1782_05b:1086b24": "初吉祥發問略明菩提之因、次無垢發問便",
    "T38n1782_05b:1086b25": "明如來之種、後善現發問廣明菩提之業。能",
    "T38n1782_05b:1086b26": "到佛趣，是菩提因，正修行故。能生因者，是如",
    "T38n1782_05b:1086b27": "來種，談本性故。法父母等，是菩提業，果已滿",
    "T38n1782_05b:1086b28": "故。無菩提因，佛果何以為證？無如來種，覺",
    "T38n1782_05b:1086b29": "分如何得生？無父母等，佛果何相圓滿？故為",
    "T38n1782_05b:1086c01": "三段。初為順因、次為建因、後明果德。未得菩",
    "T38n1782_05b:1086c02": "提時，善不善法皆名佛性，故二皆因，善為",
    "T38n1782_05b:1086c03": "報身因，不善為法身因。故《勝鬘》云「有二種如",
    "T38n1782_05b:1086c04": "來藏，空智煩惱亦名如來藏也。」初中有四：一",
    "T38n1782_05b:1086c05": "問、二答、三徵、四釋。此問也。諸佛法者，謂通",
    "T38n1782_05b:1086c06": "因果究竟所趣，即佛果中菩提涅槃。云何能",
    "T38n1782_05b:1086c07": "到得覺因也，非三十七菩提之分，彼共三乘，",
    "T38n1782_05b:1086c08": "此不共故。",
    "T38n1782_05b:1086c09": "經　無垢稱言至到究竟趣。贊曰：二答也。凡",
    "T38n1782_05b:1086c10": "夫所歸，名之為趣。聖人所歸，非凡所趣。遊",
    "T38n1782_05b:1086c11": "此非趣，名行非趣。或趣有二：所趣名趣，謂佛",
    "T38n1782_05b:1086c12": "果法；能趣非趣，菩提分是。今修覺分能趣，故",
    "T38n1782_05b:1086c13": "言行於非趣。行此非趣，能到究竟趣。舊云「行",
    "T38n1782_05b:1086c14": "於非道」，道者趣也，如五道等。",
    "T38n1782_05b:1086c15": "經　妙吉祥言至行於非趣。贊曰：三徵也。",
    "T38n1782_05b:1086c16": "經　無垢稱言至煩惱塵垢。贊曰：四釋。有二：",
    "T38n1782_05b:1086c17": "初釋、後結。釋中有三十三句，大文分二：初十",
    "T38n1782_05b:1086c18": "九句，不同凡夫行；後有十四句，不同二乘行。",
    "T38n1782_05b:1086c19": "然總分七：初六句依趣離惡行、次三句依根",
    "T38n1782_05b:1086c20": "滅毒行、次十句依障修度行、次兩句依小修",
    "T38n1782_05b:1086c21": "大行、次五句依惡修吾行、次四句依劣修勝",
    "T38n1782_05b:1086c22": "行、後三句中修不住行。舊有三十一句，初唯",
    "T38n1782_05b:1086c23": "有五句，末後唯二句故。初六句依趣離惡行",
    "T38n1782_05b:1086c24": "中，初二句地獄、一句傍生、一句阿素洛、一句",
    "T38n1782_05b:1086c25": "餓鬼、一句天趣，略無人趣及色界天。舊經亦",
    "T38n1782_05b:1086c26": "有色界天者，錆也。此舉最勝難修處，故無",
    "T38n1782_05b:1086c27": "人及色界諸天。菩薩常依二處化故，易而不",
    "T38n1782_05b:1086c28": "論。此初二句，依地獄也。五無間者，謂殺父害",
    "T38n1782_05b:1086c29": "母等五重逆業，此通三乘。若唯大乘，破塔寺",
    "T38n1782_05b:1087a01": "等，無間生彼。既生彼已，受苦無間，故名無",
    "T38n1782_05b:1087a02": "間。生五無間，必是極惡，多起恚惱忿恨毒心。",
    "T38n1782_05b:1087a03": "菩薩生彼，利眾生故無恚惱，心菩提分也。那",
    "T38n1782_05b:1087a04": "洛迦者，此云惡者。㮈落迦者，此云苦器，舊云",
    "T38n1782_05b:1087a05": "地獄。生苦器者，名為惡者。有情生彼，煩惱塵",
    "T38n1782_05b:1087a06": "垢必是極重；菩薩生彼，塵垢皆無。此除最",
    "T38n1782_05b:1087a07": "下，所餘地獄以下諸句，言行彼者，皆是菩薩",
    "T38n1782_05b:1087a08": "隨類化生，示行惡處、示起惡法，而能於彼無",
    "T38n1782_05b:1087a09": "所作，事菩提分也。一切準知，更不重釋。",
    "T38n1782_05b:1087a10": "經　雖復行於至傲慢故逸。贊曰：旁生名黑",
    "T38n1782_05b:1087a11": "闇。非天多自特傲慢憍逸，菩薩皆離。",
    "T38n1782_05b:1087a12": "經　雖復行於至不樂趣向。贊曰：焰魔者，此",
    "T38n1782_05b:1087a13": "云靜息，舊云「閻羅」也。地下過五百由旬，有焰",
    "T38n1782_05b:1087a14": "魔王國，其王或不退菩薩所作，或有情為之。",
    "T38n1782_05b:1087a15": "凡處焰魔者，多不嚴勝因；菩薩生彼，能集福",
    "T38n1782_05b:1087a16": "慧。得無色定寂靜解脫，多樂趣向，彼定彼生。",
    "T38n1782_05b:1087a17": "菩薩行彼，不樂定生。",
    "T38n1782_05b:1087a18": "經　雖復行於至而自調伏。贊曰：第二有三",
    "T38n1782_05b:1087a19": "句，依根滅毒行。貪於所欲多生染著，瞋於有",
    "T38n1782_05b:1087a20": "情非情境中多生恚害，癡於一切黑暗無知",
    "T38n1782_05b:1087a21": "不自調伏。菩薩雖行三不善根，而皆能滅此",
    "T38n1782_05b:1087a22": "三毒性。",
    "T38n1782_05b:1087a23": "經　雖復示行至見大怖畏。贊曰：第三有十",
    "T38n1782_05b:1087a24": "句，依障修度行。此初二句。雖復慳貪，布施財",
    "T38n1782_05b:1087a25": "位，不顧身命。雖示犯戒，而立清涼十二杜多，",
    "T38n1782_05b:1087a26": "少欲不多求、知足更不求。八大人覺等及戒",
    "T38n1782_05b:1087a27": "四支，小罪大怖。杜多者，除棄義，棄諸惡故。如",
    "T38n1782_05b:1087a28": "〈聲聞地〉及別經說。八大人覺，如《涅槃》、《遺教》。",
    "T38n1782_05b:1087a29": "具戒四支，如〈決擇分〉。",
    "T38n1782_05b:1087b01": "經　雖復示行至精進無智。贊曰：雖示行瞋，",
    "T38n1782_05b:1087b02": "安住慈悲，安忍無恚。雖行懈怠，修善無休。",
    "T38n1782_05b:1087b03": "經　雖復示行至波羅密多。贊曰：雖示根亂，",
    "T38n1782_05b:1087b04": "而常恬寂靜默住定。雖示惡慧，常達一切信",
    "T38n1782_05b:1087b05": "所信境，至慧到彼岸。",
    "T38n1782_05b:1087b06": "經　雖復示行至濟度憍梁。贊曰：諂曲詐偽",
    "T38n1782_05b:1087b07": "令他歡喜，障方便善巧。菩薩雖示諂曲詐偽，",
    "T38n1782_05b:1087b08": "而能修習方便善巧，亦今他喜。由憍慢故，",
    "T38n1782_05b:1087b09": "多起密語，自恣陵他，起世耶願、障大妙願。菩",
    "T38n1782_05b:1087b10": "薩示行憍慢耶願，而成濟度出世橋梁妙願，",
    "T38n1782_05b:1087b11": "能為濟拔、能為橋梁，度有情故。如世願言：無",
    "T38n1782_05b:1087b12": "病長壽。菩薩亦隨而呪願之，意符出世，為世",
    "T38n1782_05b:1087b13": "橋梁。",
    "T38n1782_05b:1087b14": "經　雖復示行至不隨他緣。贊曰：雖起煩惱，",
    "T38n1782_05b:1087b15": "而成勝力，性淨無染。雖示眾魔，證佛覺慧，",
    "T38n1782_05b:1087b16": "不隨魔縛。隨他緣者，隨他緣縛。上十九句，不",
    "T38n1782_05b:1087b17": "同凡夫行。後十四句，不同二乘行。二乘得有",
    "T38n1782_05b:1087b18": "貪鈌根等諸惡劣故，曲分為七，其義分明。",
    "T38n1782_05b:1087b19": "經　雖復示行至成熟有情。贊曰：第四有兩",
    "T38n1782_05b:1087b20": "句，依小修大行。聲聞自利，不濟眾生；菩",
    "T38n1782_05b:1087b21": "薩處之，為他說法。獨覺亦爾，無大慈悲；菩",
    "T38n1782_05b:1087b22": "薩有之，成熟有情。",
    "T38n1782_05b:1087b23": "經　雖復現處至妙色嚴身。贊曰：第五有五",
    "T38n1782_05b:1087b24": "句，依惡修善行。雖處貧窮，而得珍寶之手，",
    "T38n1782_05b:1087b25": "出之無盡。雖示缺根，而具相好。相有其惡，心",
    "T38n1782_05b:1087b26": "實得善故。",
    "T38n1782_05b:1087b27": "經　雖復現處至福慧資糧。贊曰：雖示現處卑",
    "T38n1782_05b:1087b28": "賤家生，實生清淨法界佛家，種姓尊貴，修福",
    "T38n1782_05b:1087b29": "慧因。",
    "T38n1782_05b:1087c01": "經　雖復現處至超諸死畏。贊曰：雖現身處羸",
    "T38n1782_05b:1087c02": "疲劣弱醜陋之形，眾所憎惡，而得勝妙那羅延",
    "T38n1782_05b:1087c03": "天身。那羅延天身最為第一，眾所樂見。雖現",
    "T38n1782_05b:1087c04": "老病，而能離此根本業惑，超生死中五種怖畏。",
    "T38n1782_05b:1087c05": "經　雖復現處至遠離之行。贊曰：第六有四",
    "T38n1782_05b:1087c06": "句，依劣修勝行。預流、一來，尚有五劣；菩薩不",
    "T38n1782_05b:1087c07": "爾，所餘皆通無學有之。現作質易，而觀無",
    "T38n1782_05b:1087c08": "常，不生貪著，息諸希求。雖處戲具，而出五",
    "T38n1782_05b:1087c09": "欲淤泥之中，修遠離行。",
    "T38n1782_05b:1087c10": "經　雖復現處至度諸世間。贊曰：口不道忠信",
    "T38n1782_05b:1087c11": "之言為頑，心不測德義之理曰囂。雖現處此",
    "T38n1782_05b:1087c12": "愚癡類中，而具才辨總持念慧。雖現耶道處",
    "T38n1782_05b:1087c13": "外道等中，而以正道化度一切。",
    "T38n1782_05b:1087c14": "經　雖復現處至生死相續。贊曰：第七有三",
    "T38n1782_05b:1087c15": "句，中修不住行。此二不住生死涅槃。舊有二",
    "T38n1782_05b:1087c16": "句，處生死能永斷，處涅槃能不住故。",
    "T38n1782_05b:1087c17": "經　雖復現處至相續無斷。贊曰：此一不住因",
    "T38n1782_05b:1087c18": "之與果。雖現得果，仍修因行。",
    "T38n1782_05b:1087c19": "經　唯妙吉祥至到究竟趣。贊曰：第二結也。",
    "T38n1782_05b:1087c20": "經　時無垢稱至願為略說。贊曰：自下第二，無",
    "T38n1782_05b:1087c21": "垢發問，便明如來之種。有四：一問、二答、三",
    "T38n1782_05b:1087c22": "徵、四釋。此問也。種者因，性者類。佛因體類，",
    "T38n1782_05b:1087c23": "名如來種性。",
    "T38n1782_05b:1087c24": "經　妙吉祥言至是如來種性。贊曰：二答。有",
    "T38n1782_05b:1087c25": "二：初別說、後結略。別說有二：初別陳、後類",
    "T38n1782_05b:1087c26": "說。此別陳，有四也。佛性之義乃有多端，且《涅",
    "T38n1782_05b:1087c27": "槃》云「或有佛性，善根人有，闡提人無。或有佛",
    "T38n1782_05b:1087c28": "性，闡提人有，善根人無。或有佛性，二人俱",
    "T38n1782_05b:1087c29": "有。或有佛性，二人俱無。」故《涅槃》云「不得阿",
    "T38n1782_05b:1088a01": "耨多羅三藐三菩提時，一切善不善法皆名",
    "T38n1782_05b:1088a02": "佛性。」此經亦言「塵勞之輩為如來種性。」種性",
    "T38n1782_05b:1088a03": "有二：一無漏、二有漏。無漏有二：一無為性。",
    "T38n1782_05b:1088a04": "《勝鬘經》云「在纏名如來藏，出纏為法身。」《涅",
    "T38n1782_05b:1088a05": "槃》云「師子吼者，是決定說，一切眾生，悉有佛",
    "T38n1782_05b:1088a06": "性。」二有因緣性。在纏名多聞熏習法爾種子，",
    "T38n1782_05b:1088a07": "出纏名報身。《楞伽經》云「阿梨耶識名空如來",
    "T38n1782_05b:1088a08": "藏，具足無漏熏習法故，名不空如來藏。」《勝",
    "T38n1782_05b:1088a09": "鬘》依無為義，煩惱為能覆藏，真理為所覆藏。",
    "T38n1782_05b:1088a10": "《楞伽》依有為義，阿賴耶識為能攝藏，種子名",
    "T38n1782_05b:1088a11": "所攝藏。二種能藏、二種所藏，皆名如來藏。有",
    "T38n1782_05b:1088a12": "漏有二，皆增上緣。一加行善者，隨順性，隨",
    "T38n1782_05b:1088a13": "增長無漏種故。二餘不善者，違背性，違背",
    "T38n1782_05b:1088a14": "障礙無漏法故。因斷於此，而得菩提。由此煩",
    "T38n1782_05b:1088a15": "惱能覆真理，由現起此增功德故，名如來藏。",
    "T38n1782_05b:1088a16": "由具二義，故此不善名如來藏。是故教云：未",
    "T38n1782_05b:1088a17": "得菩提持，菩提為煩惱，不覺故迷，後處苦",
    "T38n1782_05b:1088a18": "故。既得菩提已，煩惱為菩提，不迷故覺，因斷",
    "T38n1782_05b:1088a19": "彼緣得菩提故。偽身種性，即薩迦耶見所緣",
    "T38n1782_05b:1088a20": "五蘊身也。有愛者，潤後有愛。由身見本，無明",
    "T38n1782_05b:1088a21": "為因、有愛為因，三界生死以為種性。三毒四",
    "T38n1782_05b:1088a22": "倒後隨之起，亦皆如是。",
    "T38n1782_05b:1088a23": "經　如是所有至是如來種性。贊曰：此類說",
    "T38n1782_05b:1088a24": "也。五蓋、六處、八耶、十不善業道，並如前說。七",
    "T38n1782_05b:1088a25": "識住者，一身異相異，如人、欲界天及初靜",
    "T38n1782_05b:1088a26": "慮，除劫初起想，謂苦樂不苦樂想。二身異想",
    "T38n1782_05b:1088a27": "一，如梵眾天，謂劫初起，形貌既殊，同想梵王",
    "T38n1782_05b:1088a28": "為眾生父。三身一想異，如第二靜慮，身貌不",
    "T38n1782_05b:1088a29": "殊，樂捨交雜。四身一想一，謂第三靜慮，唯有",
    "T38n1782_05b:1088b01": "樂想，故名想一。初靜慮中，由染污想，故言",
    "T38n1782_05b:1088b02": "想一。第二靜慮，由二善想，故名想異。第三靜",
    "T38n1782_05b:1088b03": "慮，由異熟想，故名想一。上四識住已，其下三",
    "T38n1782_05b:1088b04": "無色名別自成，五蘊四蘊，如其所應，是名識",
    "T38n1782_05b:1088b05": "住。餘處損識，不立識住。惡趣重苦，第四靜",
    "T38n1782_05b:1088b06": "慮、無想定天、非想地中有滅盡定，能壞於",
    "T38n1782_05b:1088b07": "識，令相續斷，故非識住。又有別解，如《俱舍》",
    "T38n1782_05b:1088b08": "第八頌曰「身異及想異，身異同一想，翻此身",
    "T38n1782_05b:1088b09": "想一，并無色下三。故識住有七，餘非有損壞。」",
    "T38n1782_05b:1088b10": "九惱事者，體皆即瞋。愛我怨家、憎我親友",
    "T38n1782_05b:1088b11": "及我己身，為三種。三世各三，此九能惱眾生",
    "T38n1782_05b:1088b12": "之事，名九惱事。",
    "T38n1782_05b:1088b13": "經　以要言之至是如來種性。贊曰：此結略",
    "T38n1782_05b:1088b14": "也。不能具說，是故要言。一切煩惱惡不善法，",
    "T38n1782_05b:1088b15": "皆名佛種。此前所說，偽身識住，是有滿果。",
    "T38n1782_05b:1088b16": "不善業道，是有漏業。所餘一切皆是煩惱，除",
    "T38n1782_05b:1088b17": "善順因，略攝所餘生死法盡。",
    "T38n1782_05b:1088b18": "經　無垢稱言至作如是說。贊曰：第三徵也。",
    "T38n1782_05b:1088b19": "種者因義，能生了因，不善性乖，如何為種？故",
    "T38n1782_05b:1088b20": "問此說何密意耶，言甚難了。",
    "T38n1782_05b:1088b21": "經　妙吉祥言至正等覺心。贊曰：第四釋中有",
    "T38n1782_05b:1088b22": "二，初廣釋、後讚嘆。初中有二：初釋、後結。釋",
    "T38n1782_05b:1088b23": "中有三法：初喻高原花不生，卑濕方能起；二",
    "T38n1782_05b:1088b24": "喻空中不種植，有處方生長；三喻依海有勝",
    "T38n1782_05b:1088b25": "寶，非海即無珍。初中有三：一法、二喻、三合。",
    "T38n1782_05b:1088b26": "此法也。正性者諦理也。入者預也。生謂異生，",
    "T38n1782_05b:1088b27": "離此異生名為離生。位謂位次，預在諦理，離",
    "T38n1782_05b:1088b28": "異生位，即預流等。非彼能發正等覺心，要住",
    "T38n1782_05b:1088b29": "煩惱方能發故。此文多說未發心前二乘聖",
    "T38n1782_05b:1088c01": "者，非諸二乘畢竟不發。又此多依猛利速疾",
    "T38n1782_05b:1088c02": "超越發心，故說二乘不能發心，非二乘者不",
    "T38n1782_05b:1088c03": "趣大也。《法華》三周授聲聞記，《涅槃》亦說「須陀",
    "T38n1782_05b:1088c04": "涅人八萬劫到，乃至辟支十千劫到。」又云「所",
    "T38n1782_05b:1088c05": "言到者，到阿耨菩提心。」又云「我於一時，說",
    "T38n1782_05b:1088c06": "一乘一道一行一緣，能為眾生作大寂靜，永",
    "T38n1782_05b:1088c07": "斷一切結縛愁苦苦及苦因，令一切眾生到",
    "T38n1782_05b:1088c08": "於一有。我諸弟子不解我意，作如是言：『如來",
    "T38n1782_05b:1088c09": "說一切眾生皆得佛道。』乃至廣說，說須陀洹",
    "T38n1782_05b:1088c10": "乃至阿羅漢背不得佛道，皆不解我意。」故",
    "T38n1782_05b:1088c11": "知二乘亦有得者，如論廣說，故言不得一向",
    "T38n1782_05b:1088c12": "為論。",
    "T38n1782_05b:1088c13": "經　譬如高原至此四種花。贊曰：喻也。殟鉢",
    "T38n1782_05b:1088c14": "羅，青色也。鉢持摩，黃色也。拘母陀，赤色。奔",
    "T38n1782_05b:1088c15": "茶利，白色也。此乃四色蓮花。",
    "T38n1782_05b:1088c16": "經　如是聲聞至諸佛法故。贊曰：合也。二乘",
    "T38n1782_05b:1088c17": "如原，不能生故；煩惱如泥，能生花故。由惑覆",
    "T38n1782_05b:1088c18": "理，理顯道生，道如花故。煩惱礙智，斷之智",
    "T38n1782_05b:1088c19": "生，智如花故。由起煩惱，利樂眾生，增長智",
    "T38n1782_05b:1088c20": "慧，慧如花故。",
    "T38n1782_05b:1088c21": "經　又善男子至乃得生長。贊曰：下第二喻。",
    "T38n1782_05b:1088c22": "初喻、後法。此喻也。",
    "T38n1782_05b:1088c23": "經　如是聲開至諸佛法也。贊曰：此法也。二",
    "T38n1782_05b:1088c24": "乘如空，不可種植，以無我故。身見如地，能生",
    "T38n1782_05b:1088c25": "善故。二乘證空，不能進修。為我出世，不濟",
    "T38n1782_05b:1088c26": "度眾，不生能進修故。",
    "T38n1782_05b:1088c27": "經　又善男子至無價珍寶。贊曰：下第三喻。",
    "T38n1782_05b:1088c28": "初喻、後法。此喻也。",
    "T38n1782_05b:1088c29": "經　不入生死至一切智心。贊曰：此法也。要",
    "T38n1782_05b:1089a01": "入惑海，識之起之及斷之故，方發起大心。",
    "T38n1782_05b:1089a02": "經　是故當知至是如來種性。贊曰：第二結也。",
    "T38n1782_05b:1089a03": "經　爾時尊者至是如來種性。贊曰：二讚嘆",
    "T38n1782_05b:1089a04": "也。有三：初讚標舉、次釋所由、後結成義。此",
    "T38n1782_05b:1089a05": "初文也。善說總也，實、如、無異，三語別也。初",
    "T38n1782_05b:1089a06": "中後三，前三譬喻，如次配之。或如次配煩",
    "T38n1782_05b:1089a07": "惱、業、苦。或言：不虛名實，言順義名如，更無別",
    "T38n1782_05b:1089a08": "名無異。",
    "T38n1782_05b:1089a09": "經　所以者何至正等覺心。贊曰：下釋所由。",
    "T38n1782_05b:1089a10": "有二：初略、後廣。略中有二：初明不能、後明",
    "T38n1782_05b:1089a11": "設能。此初也。相續者身。心身之中，煩惱種",
    "T38n1782_05b:1089a12": "子已斷憔敗，厭心不切、行心不猛，故不能也。",
    "T38n1782_05b:1089a13": "經　寧可成就至究竟解脫。贊曰：此明設能。",
    "T38n1782_05b:1089a14": "設造無間業者能發心，非二乘等。",
    "T38n1782_05b:1089a15": "經　所以者何至永無此能。贊曰：下廣。有二：",
    "T38n1782_05b:1089a16": "初釋前、後喻顯。此釋前也。「成就」已下，廣上設",
    "T38n1782_05b:1089a17": "能；「我等」以下，廣上不能，文意可解。法花會",
    "T38n1782_05b:1089a18": "前心猶未猛，不能自知，故自謙責。",
    "T38n1782_05b:1089a19": "經　如缺根士至諸佛妙法。贊曰：此喻顯也。",
    "T38n1782_05b:1089a20": "隨缺五根，於五境中無能受用。諸阿羅漢缺",
    "T38n1782_05b:1089a21": "煩惱根，故於佛法不志求也。",
    "T38n1782_05b:1089a22": "經　是故異生至終不能報。贊曰：結成前義。",
    "T38n1782_05b:1089a23": "初略、後廣。此略也。",
    "T38n1782_05b:1089a24": "經　所以者何至一切佛法。贊曰：下廣結成。",
    "T38n1782_05b:1089a25": "初廣異生報恩、後廣二乘不能。此初文也。異",
    "T38n1782_05b:1089a26": "生能速疾猛利發心修行，頓證成辨佛法；二",
    "T38n1782_05b:1089a27": "乘不能。故《涅槃》云「須陀洹八萬劫到，乃至辟",
    "T38n1782_05b:1089a28": "支十千劫到。」今說速疾猛利損發，二乘不",
    "T38n1782_05b:1089a29": "能，非全不能。又說決定性不能，非不定性。",
    "T38n1782_05b:1089b01": "又說多分不能，非全不能。",
    "T38n1782_05b:1089b02": "經　聲聞獨覺至正等覺心。贊曰：此廣二乘不",
    "T38n1782_05b:1089b03": "能。義如前說。",
    "T38n1782_05b:1089b04": "經　爾時眾中至皆何所在。贊曰：自下第三，",
    "T38n1782_05b:1089b05": "善現為問，廣明菩提業。有二：初問、後答。此",
    "T38n1782_05b:1089b06": "問也。",
    "T38n1782_05b:1089b07": "經　時無垢稱至思空勝義舍。贊曰：下答。有",
    "T38n1782_05b:1089b08": "四十二頌，分二：初四十頌正答前問、後二頌",
    "T38n1782_05b:1089b09": "結勸發心。發答前問中，三十九頌別答、後一",
    "T38n1782_05b:1089b10": "頌總答。三十九頌別答之中，分三：初十二頌，",
    "T38n1782_05b:1089b11": "以出世法隨配世法，以答前問；次有上頌，",
    "T38n1782_05b:1089b12": "以出世行隨配事世，以答前問；後有二十二",
    "T38n1782_05b:1089b13": "頌，示隨世事，以答前問。雖事亦有親族之類，",
    "T38n1782_05b:1089b14": "欲令有情欣德修行，故假德行以配臣僚。或",
    "T38n1782_05b:1089b15": "初明行、次明境、後明智。故下總答云「如是無",
    "T38n1782_05b:1089b16": "邊行及無邊所行無邊智圓滿，以度諸眾生。」",
    "T38n1782_05b:1089b17": "初段分二：初三頌半，以出世法隨配有情；後",
    "T38n1782_05b:1089b18": "八頌半，以出世法隨配非情。有情有五：一父",
    "T38n1782_05b:1089b19": "母、二妻子、三僕使、四親友、五眷屬。或分為",
    "T38n1782_05b:1089b20": "十，開父母妻子男女，舍妓女別故。雖舍一種，",
    "T38n1782_05b:1089b21": "亦是非情。理為本依，故此先說；從宗為論，總",
    "T38n1782_05b:1089b22": "名有情。此初一頌有一，謂父母。第二頌有一，",
    "T38n1782_05b:1089b23": "謂妻子。慧第六度無分別智，眾善根本，故名",
    "T38n1782_05b:1089b24": "為母。第七方便度為父，後得智故。世間菩",
    "T38n1782_05b:1089b25": "薩諸佛導師生，皆由此二智生故。舊云「智度",
    "T38n1782_05b:1089b26": "為母」，即第十度，非眾德本，如何為母？故知智",
    "T38n1782_05b:1089b27": "度無分別智，非第十也。法樂為妻，聞法喜樂，",
    "T38n1782_05b:1089b28": "生善行故。慈悲為女，能柔知故。諦法為男，",
    "T38n1782_05b:1089b29": "續果善故。由聞諦教，善法種生，紹三寶故。",
    "T38n1782_05b:1089c01": "空理義云：世俗諦中諸有所思，勝義諦空以",
    "T38n1782_05b:1089c02": "為其舍，一切菩薩之所歸故。應理義云：諸所",
    "T38n1782_05b:1089c03": "思空，真如勝義以為其舍。如來家有，真如",
    "T38n1782_05b:1089c04": "理也。問：《佛地經》說「法樂為食」，何故此中說為",
    "T38n1782_05b:1089c05": "妻也？答：據義名別。彼據任持，故名為食；此",
    "T38n1782_05b:1089c06": "據能生，故名為妻，亦不相違。《法花經》言「慈悲",
    "T38n1782_05b:1089c07": "心為室，諸法空為坐。」何故此中以空為舍？二",
    "T38n1782_05b:1089c08": "各別故。有為及無為，勝劣舍別故。",
    "T38n1782_05b:1089c09": "經　煩惱為賤隷至四攝為伎女。贊曰：此中有",
    "T38n1782_05b:1089c10": "三，一僕俠、二親友、三眷屬。伎女亦入眷屬",
    "T38n1782_05b:1089c11": "所攝。煩惱為賤隷，任意起滅故。覺分為親友，",
    "T38n1782_05b:1089c12": "能成菩提故。能成佛因，皆名覺分，非三十七",
    "T38n1782_05b:1089c13": "菩提分也。六度為眷屬，攝受萬行故。四攝為",
    "T38n1782_05b:1089c14": "伎女，能生利樂故。",
    "T38n1782_05b:1089c15": "經　結集正法言至說除諸垢穢。贊曰：下八",
    "T38n1782_05b:1089c16": "頌半，以出世法隨配非情。有十六：一奇樂、",
    "T38n1782_05b:1089c17": "二園林、三花菓、四池蓮、五車馬、六馳路、七",
    "T38n1782_05b:1089c18": "嚴具、八衣鬘、九珍財、十床褥、十一飲食、十",
    "T38n1782_05b:1089c19": "二沐浴、十三塗香、十四殄財、十五除然、十",
    "T38n1782_05b:1089c20": "六建幢。此中有四。一法音為樂，悅心靈故。二",
    "T38n1782_05b:1089c21": "總持為苑，攝持諸行故。大乘法為林，萬德",
    "T38n1782_05b:1089c22": "滋茂故。三三十七覺品為花，當開菓實故。解",
    "T38n1782_05b:1089c23": "脫涅槃菩提智慧為果，因花有故。四八解脫",
    "T38n1782_05b:1089c24": "為浴池，除貪十垢故。定水湛然漏者，八解",
    "T38n1782_05b:1089c25": "脫池中常有定水，不動搖故。池寬水狹，如理",
    "T38n1782_05b:1089c26": "應思。七清淨花常彌布中，如蓮處池。浴池何",
    "T38n1782_05b:1089c27": "為？除惑垢故。垢謂六垢，害、恨、惱、諂、誑、憍。七清",
    "T38n1782_05b:1089c28": "淨者，一戒淨、二心淨、三見淨、四度疑淨、五道",
    "T38n1782_05b:1089c29": "非道智見淨、六行智見淨、七行斷智見淨。或",
    "T38n1782_05b:1090a01": "總分三十三，此中有九，開林水花，除垢故。",
    "T38n1782_05b:1090a02": "經　神通為象馬至迴向大菩提。贊曰：此中有",
    "T38n1782_05b:1090a03": "五。一神通為象馬，能運化故。大乘作車，能載",
    "T38n1782_05b:1090a04": "利故。大乘之體即二真智，故能載利。准《法花》",
    "T38n1782_05b:1090a05": "中，後得智為一乘體，無分別智為白牛。二能",
    "T38n1782_05b:1090a06": "調御菩提之心，馳於八道，八聖道也。三以三",
    "T38n1782_05b:1090a07": "十二相而為嚴具，八十隨好而為綺間，莊嚴",
    "T38n1782_05b:1090a08": "內德故。四慚悅為衣服，御眾惡故。勝意樂",
    "T38n1782_05b:1090a09": "為鬘，瑩心首故。五正法為財，或七聖財，如前",
    "T38n1782_05b:1090a10": "已說。或諸聖法，皆名為財，施諸眾生，曉示此",
    "T38n1782_05b:1090a11": "法以為方便，自無倒行以為勝利，迴向菩",
    "T38n1782_05b:1090a12": "提而自受用。財有他自受用之德，故以正法",
    "T38n1782_05b:1090a13": "而為喻也。或此有十二，開車御者綺好意鬘，",
    "T38n1782_05b:1090a14": "方便行行所迴向故。",
    "T38n1782_05b:1090a15": "經　四靜慮為床至建立菩提幢。贊曰：此中",
    "T38n1782_05b:1090a16": "有七。一四靜處為床，心恒安處故。無貪淨命",
    "T38n1782_05b:1090a17": "以為菌耨，三業恒以為近依故。菌者單文。",
    "T38n1782_05b:1090a18": "褥如單文名為菌褥。舊云「從於淨命生」，義",
    "T38n1782_05b:1090a19": "稍難解，近藉身故。由念明記及智觀察，常自",
    "T38n1782_05b:1090a20": "覺悟，恒在定中，故以靜慮而為床等。舊云「多",
    "T38n1782_05b:1090a21": "聞增智慧」，因定增慧故。以為自覺音，將所問",
    "T38n1782_05b:1090a22": "法以為自覺之音聲故，更無別配。二既飡真，",
    "T38n1782_05b:1090a23": "如不死之法，無起滅故。還飲擇滅解脫之味，",
    "T38n1782_05b:1090a24": "離諸苦故。舊解脫味說為漿，除煩惱熱渴故。",
    "T38n1782_05b:1090a25": "三於八解脫池，浴妙淨心，令無染故。四於此",
    "T38n1782_05b:1090a26": "心上塗上品戒香，滅眾惡故、熏身心故，菩薩",
    "T38n1782_05b:1090a27": "戒也。五殄滅煩惱賊，是故勇健更無勝者。六",
    "T38n1782_05b:1090a28": "摧伏四怨。七建菩提幢，無上菩提極高大故，",
    "T38n1782_05b:1090a29": "由此喻幢。或此有十二，開菌褥、念智、常定、飲",
    "T38n1782_05b:1090b01": "味、勇健故。",
    "T38n1782_05b:1090b02": "經　雖實無起滅至利物無體倦。贊曰：下有",
    "T38n1782_05b:1090b03": "五頌，以出世行隨配世事，以答前問。有六：",
    "T38n1782_05b:1090b04": "一受生、二現土、三供養、四修業、五變現、六",
    "T38n1782_05b:1090b05": "破惡。此中有四。一雖無生死，而故思於欲色",
    "T38n1782_05b:1090b06": "受生。二能現佛土，明如日照生。三供養如來，",
    "T38n1782_05b:1090b07": "三事體空，一切無分別，兼攝供具亦體空",
    "T38n1782_05b:1090b08": "故。四雖知佛國及有情空，修淨土業及利物",
    "T38n1782_05b:1090b09": "業，曾無休息亦無勞倦。",
    "T38n1782_05b:1090b10": "經　一切有情類至有表事皆成。贊曰：此有二",
    "T38n1782_05b:1090b11": "也。一有情色聲威儀等法，學四無畏十力菩",
    "T38n1782_05b:1090b12": "薩，一剎那中皆能現起。二生死魔業，雖能覺",
    "T38n1782_05b:1090b13": "知，而能示現隨彼起轉，至究竟時，以慧方",
    "T38n1782_05b:1090b14": "便能還斷盡。初覺魔業而示起者，表後斷滅，",
    "T38n1782_05b:1090b15": "故至究竟，以慧方便皆能斷盡，名有表事皆",
    "T38n1782_05b:1090b16": "能成辨。本心所期，今滿足故。舊云「隨意皆",
    "T38n1782_05b:1090b17": "能現」，皆能現前而斷盡也。",
    "T38n1782_05b:1090b18": "經　或示現自身至照令知速滅。贊曰：自下第",
    "T38n1782_05b:1090b19": "三，有二十二頌，示隨世事以答前問。有六：二",
    "T38n1782_05b:1090b20": "頌示無常、一頌勸求佛、二頌遍知達、七頌除",
    "T38n1782_05b:1090b21": "憂苦、三頌現善巧、七頌濟危。此初文也。如遊",
    "T38n1782_05b:1090b22": "戲具而作幻術示現病死，非真亦爾。有情多",
    "T38n1782_05b:1090b23": "執世界為常，故現火起及老病身，令知速滅。",
    "T38n1782_05b:1090b24": "經　千俱胝有情至皆令趣菩提。贊曰：此一頌",
    "T38n1782_05b:1090b25": "勸令求佛，受彼諸供，勸趣菩提。",
    "T38n1782_05b:1090b26": "經　於諸禁呪術至而不隨諸見。贊曰：此二",
    "T38n1782_05b:1090b27": "頌遍知達。初頌知六藝至究竟以利樂，後頌",
    "T38n1782_05b:1090b28": "隨諸道以出家而利生。雖隨出家，不隨彼",
    "T38n1782_05b:1090b29": "見，斷染見故。",
    "T38n1782_05b:1090c01": "經　或作日月天至饒益諸有情。贊曰：下七",
    "T38n1782_05b:1090c02": "頌，除憂苦。有四：此一頌，為有情及物，隨時而",
    "T38n1782_05b:1090c03": "利濟。",
    "T38n1782_05b:1090c04": "經　能於疾疫劫至欣然無恚害。贊曰：此三頌，",
    "T38n1782_05b:1090c05": "屬三災，以救生。",
    "T38n1782_05b:1090c06": "經　能於大戰陳至勸發菩提心。贊曰：此一",
    "T38n1782_05b:1090c07": "頌勸怨，因國以和好，仍令發心。",
    "T38n1782_05b:1090c08": "經　諸佛土無量至利樂名本生。贊曰：此二頌，",
    "T38n1782_05b:1090c09": "往惡道而救。難佛土地獄，故菩薩救他，亦",
    "T38n1782_05b:1090c10": "示無邊。彼背正法而行眾惡，故墮地獄；亦",
    "T38n1782_05b:1090c11": "復無邊，悲速拔苦。慈與安樂，現為大魚，於",
    "T38n1782_05b:1090c12": "鱗甲內養諸小虫而令噉食。現為鹿王，救",
    "T38n1782_05b:1090c13": "懷孕鹿。現為飛雉，救諸被燒諸有情類。如",
    "T38n1782_05b:1090c14": "是往救利樂。此成佛已，名為本生，正是菩",
    "T38n1782_05b:1090c15": "薩本生事故。",
    "T38n1782_05b:1090c16": "經　示受於諸欲至後令修佛智。贊曰：此三頌，",
    "T38n1782_05b:1090c17": "現善巧。有二：初二頌，現二善巧：一受欲境而",
    "T38n1782_05b:1090c18": "修定、二擾亂惡魔令不得便。下重釋初受欲",
    "T38n1782_05b:1090c19": "修定。第三頌，示為婬女，勸修佛智。合有三",
    "T38n1782_05b:1090c20": "種之善巧也。",
    "T38n1782_05b:1090c21": "經　或為城邑宰宰至令趣大菩提。贊曰：下",
    "T38n1782_05b:1090c22": "有七頌，濟危。分六，此有二：一為尊能利下，",
    "T38n1782_05b:1090c23": "初頌也。二現財乃施貧，後頌也。",
    "T38n1782_05b:1090c24": "經　於諸憍慢者至令發菩提心。贊曰：此有",
    "T38n1782_05b:1090c25": "二，一有力除憍慢、二巧便斷恐怖。悸者，性怖",
    "T38n1782_05b:1090c26": "也。驚恐怯怖，善巧安慰，仍令發心。",
    "T38n1782_05b:1090c27": "經　現作五通仙至皆能善修學。贊曰：此有",
    "T38n1782_05b:1090c28": "二，一自現為仙，淨修梵行，勸眾生類，住戒忍",
    "T38n1782_05b:1090c29": "慈。二見乏供侍，方便事之，隨彼種種智慧方",
    "T38n1782_05b:1091a01": "便，進諫勸修，愛樂正法，令於菩薩修行方便",
    "T38n1782_05b:1091a02": "皆能隨學。",
    "T38n1782_05b:1091a03": "經　如是無邊行至度脫無邊眾。贊曰：此一頌",
    "T38n1782_05b:1091a04": "總答。一無邊行業、二無邊所行境、三無邊智、",
    "T38n1782_05b:1091a05": "四以上三種度脫無邊眾。由以智證境，起無",
    "T38n1782_05b:1091a06": "邊行，度脫眾生。",
    "T38n1782_05b:1091a07": "經　假令一切佛至都無有慧者。贊曰：此二頌",
    "T38n1782_05b:1091a08": "結勸發心。初頌結勝故讚不窮，後頌勸之發",
    "T38n1782_05b:1091a09": "心修學。上來略解文之意況，諸有智者思之",
    "T38n1782_05b:1091a10": "可知。不可以已未悟之心而反責於人也。新",
    "T38n1782_05b:1091a11": "舊同異一一應陳，恐厭繁文，故略而止。",
    "T38n1782_05b:1091a12": "9 不二法門品(五末)不二法門品",
    "T38n1782_05b:1091a13": "〈菩提分品〉及此一品，真實義處，明自利門。",
    "T38n1782_05b:1091a14": "前品真實有為世俗事行，此品真實無為出",
    "T38n1782_05b:1091a15": "世理行。利他之行必自利故，欲證其理先修",
    "T38n1782_05b:1091a16": "事故。二者差別之義，二與非二俱名為二，一",
    "T38n1782_05b:1091a17": "三四等名非二故。花嚴等以一為二，法自在",
    "T38n1782_05b:1091a18": "等以二為二，甚深覺等以三為二，光幢等",
    "T38n1782_05b:1091a19": "以五為二，喜見等以六為二，准執一等，故皆",
    "T38n1782_05b:1091a20": "是二。此除分別及事差別，名不二故。借其二",
    "T38n1782_05b:1091a21": "名，表二及非二。非由言二體，唯詮二故。初有",
    "T38n1782_05b:1091a22": "十六菩薩以二為二，後有十五以非二為二，",
    "T38n1782_05b:1091a23": "文殊師利以言心為二，無垢稱以有說為二，",
    "T38n1782_05b:1091a24": "至下當知。空理義云：空性無差，俗妄有異。今",
    "T38n1782_05b:1091a25": "說真同性，不同俗妄異，故言不二法。此空即",
    "T38n1782_05b:1091a26": "門，緣此能生真空智故。談其真性，非二非不",
    "T38n1782_05b:1091a27": "二；今遮妄二法，故言不二法。妄不生空智，真",
    "T38n1782_05b:1091a28": "空方可生，遮彼非門，故非門強說門。此品廣",
    "T38n1782_05b:1091a29": "明，名不二法門品。應理義云：俗事及所執，妄",
    "T38n1782_05b:1091b01": "謂皆有異。真理非妄，成非妄異。今顯無相真",
    "T38n1782_05b:1091b02": "如理唯是一，恐聞一定一，不說於一，但遮妄",
    "T38n1782_05b:1091b03": "異，故言不二。不二之理，可軌可摸，故名為",
    "T38n1782_05b:1091b04": "法。此能通生死、無漏智解，立以門名。據實真",
    "T38n1782_05b:1091b05": "如非不二，非法非二法、非門非不門，遮二",
    "T38n1782_05b:1091b06": "故強名不二，遮非法故名法，遮非門故名",
    "T38n1782_05b:1091b07": "門。此品廣明，名不二法門品。",
    "T38n1782_05b:1091b08": "經　時無垢稱至各隨樂說。贊曰：品段有二，",
    "T38n1782_05b:1091b09": "初明不二法門、後明利益。初中復二：初明說",
    "T38n1782_05b:1091b10": "不二法門；後明入不二法門，無垢稱入不二",
    "T38n1782_05b:1091b11": "法是。說中又二：初無垢稱問諸菩薩說不二",
    "T38n1782_05b:1091b12": "法門、後諸菩薩問妙吉祥說不二法門。或三",
    "T38n1782_05b:1091b13": "十一菩薩以分別執為二、無分別理名不二，",
    "T38n1782_05b:1091b14": "智會此理名入不二。文殊以言說為二、離言",
    "T38n1782_05b:1091b15": "法性名不二，智達此性名入不二。無垢以假",
    "T38n1782_05b:1091b16": "智言說俱名為二、諸法真如名為不二，正智",
    "T38n1782_05b:1091b17": "證真名入不二。故故成各別。初中復二：",
    "T38n1782_05b:1091b18": "初問、後答。此問也。入者，證也解也。證解真",
    "T38n1782_05b:1091b19": "理，名入不二。各隨辨才，隨情樂說。",
    "T38n1782_05b:1091b20": "經　時眾會中至次第而說。贊曰：下答。有二：",
    "T38n1782_05b:1091b21": "初略、後廣。此略也。",
    "T38n1782_05b:1091b22": "經　時有菩薩至不二法門。贊曰：下廣。合有",
    "T38n1782_05b:1091b23": "三十一箇菩薩，別答前問。一一答中，文皆有",
    "T38n1782_05b:1091b24": "四：一標菩薩名、二陳二法、三明不二、四總結",
    "T38n1782_05b:1091b25": "之。然空理義，並以俗妄有二，真空無二。應理",
    "T38n1782_05b:1091b26": "義云：皆以所執依他有二，圓成真如實無有",
    "T38n1782_05b:1091b27": "二。此之二義，言勢遮執，解文雖同，意況常別。",
    "T38n1782_05b:1091b28": "恐厭文繁，更不別對一一疏條，諸尋文者可",
    "T38n1782_05b:1091b29": "具知也。生滅為二，理名不二，證此無生正智",
    "T38n1782_05b:1091c01": "名忍。初地已上，此忍證真如入不二。空理義",
    "T38n1782_05b:1091c02": "云：空無有二。應理義云：理無事二。以生滅",
    "T38n1782_05b:1091c03": "二，不說分別故。",
    "T38n1782_05b:1091c04": "經　復有菩薩至不二法門。贊曰：我我所分別",
    "T38n1782_05b:1091c05": "名二，無二理名不二，證此無二理名入不",
    "T38n1782_05b:1091c06": "二。此下皆以理遮執二，故言不二，所以二中",
    "T38n1782_05b:1091c07": "皆言分別。舊經都無分別之言，意存空理故。",
    "T38n1782_05b:1091c08": "經　復有菩薩至不二法門。贊曰：有取者有著",
    "T38n1782_05b:1091c09": "也，無取者無著也，有著無著分別為二。著",
    "T38n1782_05b:1091c10": "有著，有所得。有所得故有增減，有增故有起",
    "T38n1782_05b:1091c11": "作、有減故有息滅。若了證無著，即無所得，無",
    "T38n1782_05b:1091c12": "所得故無增減，無增減故無起作、無息滅，",
    "T38n1782_05b:1091c13": "故於諸法中無所執著、無執著心。達解此理，",
    "T38n1782_05b:1091c14": "名入不二。",
    "T38n1782_05b:1091c15": "經　復有菩薩至不二法門。贊曰：寂滅跡者，即",
    "T38n1782_05b:1091c16": "真理，理為智跡。智喻足，能履故；理為跡，所",
    "T38n1782_05b:1091c17": "履故。",
    "T38n1782_05b:1091c18": "經　復有菩薩至不二法門。贊曰：散動者心馳",
    "T38n1782_05b:1091c19": "外境，思惟者攝念內緣。初了二無則無作",
    "T38n1782_05b:1091c20": "意，後住二無都無作意。",
    "T38n1782_05b:1091c21": "經　復有菩薩至不二法門。贊曰：一相者，空",
    "T38n1782_05b:1091c22": "無我等共相之理。無相者，真如了知諸法無",
    "T38n1782_05b:1091c23": "有共相亦無自相，自相即別異相也。知此共",
    "T38n1782_05b:1091c24": "自二有為相，一切都無，亦無真無相之體。知",
    "T38n1782_05b:1091c25": "此有為及無為理二智平等，名入不二。共相",
    "T38n1782_05b:1091c26": "自相俱是有為，對彼無為故名為二。",
    "T38n1782_05b:1091c27": "經　復有菩薩至不二法門。贊曰：聲聞菩薩",
    "T38n1782_05b:1091c28": "二因緣心，性皆如幻。達二幻理，名入不二。",
    "T38n1782_05b:1091c29": "經　復有菩薩至二法門。贊曰：善及不善，無",
    "T38n1782_05b:1092a01": "所起作，此二有相及與無相二俱平等，無善",
    "T38n1782_05b:1092a02": "可取、無惡可捨。了知於此，名入不二。",
    "T38n1782_05b:1092a03": "經　復有菩薩至不二法門。贊曰：有罪名縛、",
    "T38n1782_05b:1092a04": "無罪名解。以金剛無漏之智達無縛解，名入",
    "T38n1782_05b:1092a05": "不二。",
    "T38n1782_05b:1092a06": "經。復有菩薩至二法門。贊曰。有想者有漏",
    "T38n1782_05b:1092a07": "想也。無想者無漏想也。或有漏生名有想。",
    "T38n1782_05b:1092a08": "無漏生名無想。或有心想名有想。滅或無心",
    "T38n1782_05b:1092a09": "想名無想。",
    "T38n1782_05b:1092a10": "經　復有菩薩至不二法門。贊曰：遠離一切有",
    "T38n1782_05b:1092a11": "為諸行，起於覺慧，即觀無為如空之智極善",
    "T38n1782_05b:1092a12": "清淨。或遠有為行，即無為覺慧如空之智極",
    "T38n1782_05b:1092a13": "善清淨。既都無執，亦無所遣，名入不二。",
    "T38n1782_05b:1092a14": "經　復有菩薩至不二法門。贊曰：可毀可壞，",
    "T38n1782_05b:1092a15": "故名世間，翻此名出世。了世間空，初既不入，",
    "T38n1782_05b:1092a16": "後亦不出。以不入故，無隨生死流。舊云「溢」者，",
    "T38n1782_05b:1092a17": "流溢之義。以不出故，亦無散滅離於世間。境",
    "T38n1782_05b:1092a18": "既如此，心亦不執。",
    "T38n1782_05b:1092a19": "經　復有菩薩至不二法門。贊曰：知生死空，",
    "T38n1782_05b:1092a20": "本無流轉亦無涅槃，二境本空，分別便滅。",
    "T38n1782_05b:1092a21": "經　復有菩薩至則名無盡。贊曰：此兩翻釋。",
    "T38n1782_05b:1092a22": "初了都無有盡無盡，要究竟盡乃名為盡。即",
    "T38n1782_05b:1092a23": "煩惱等究竟盡流，名為有盡。既究竟盡，不",
    "T38n1782_05b:1092a24": "復更得常可有盡，則名無盡。有有盡則無",
    "T38n1782_05b:1092a25": "無盡，無便無體，即有有盡，有盡亦無體，",
    "T38n1782_05b:1092a26": "故都無二。",
    "T38n1782_05b:1092a27": "經　又有盡者至不法門。贊曰：此第二翻釋。",
    "T38n1782_05b:1092a28": "前約相續以解無二，此約剎那。或前約染法，",
    "T38n1782_05b:1092a29": "此約淨法。一剎那法，暫等滅無，定無有盡",
    "T38n1782_05b:1092b01": "即是無盡。一剎那中有盡無故，無盡亦無。了",
    "T38n1782_05b:1092b02": "二本空，分別不起，名入不二。舊云「若究竟盡",
    "T38n1782_05b:1092b03": "者更不可盡」，故有盡者即是無盡。",
    "T38n1782_05b:1092b04": "經　復有菩薩至不二法門。贊曰：我、無我體，",
    "T38n1782_05b:1092b05": "其性都無，不可論二。此二分別，名之為二。了",
    "T38n1782_05b:1092b06": "二境空，其分別斷，智達此理，名入不二。",
    "T38n1782_05b:1092b07": "經　復有菩薩至不法門。贊曰：了知無明本",
    "T38n1782_05b:1092b08": "性空理即是於明，執二為實俱不可得，不可",
    "T38n1782_05b:1092b09": "算計為有，超算計之路。觀此無二，名入不二。",
    "T38n1782_05b:1092b10": "經　復有菩薩至不二法門。贊曰：上十六菩薩",
    "T38n1782_05b:1092b11": "以兩為二，下十五菩薩以非二為二。或可總",
    "T38n1782_05b:1092b12": "說以二為二，五蘊為一、空為一故，下皆准知。",
    "T38n1782_05b:1092b13": "空理義云：世俗取蘊性即真空，空與蘊體二",
    "T38n1782_05b:1092b14": "種無別，取蘊現在即有真空，非蘊滅已方有",
    "T38n1782_05b:1092b15": "空性。由此故言「即是色空，非色滅空」者，此",
    "T38n1782_05b:1092b16": "破二執：一執世俗色外別有真空，為破此故",
    "T38n1782_05b:1092b17": "云即是色空，色空無別。二執俗色滅方有真",
    "T38n1782_05b:1092b18": "空，為破此故，云非色滅空，蘊現有時已有空",
    "T38n1782_05b:1092b19": "故。應理義云：略有二解。一解：所執色即是",
    "T38n1782_05b:1092b20": "空，色空無別體，非所執色滅方始有空，現色",
    "T38n1782_05b:1092b21": "相時性已空故。色既所執色，空亦即空無。二",
    "T38n1782_05b:1092b22": "解：所執及依他色，並即真如空，空與真如更",
    "T38n1782_05b:1092b23": "無別體，亦非二色滅方有真如空，二色現時",
    "T38n1782_05b:1092b24": "真如有故。既無二別，名入不二。",
    "T38n1782_05b:1092b25": "經　復有菩薩至不二法門。贊曰：四界者：地水",
    "T38n1782_05b:1092b26": "火風。空者，空理義云：謂真空性。應理義者，",
    "T38n1782_05b:1092b27": "所執即空無，真如是空性，准前取蘊與空二",
    "T38n1782_05b:1092b28": "解。前中後際，去來今也。性皆無倒，即真理故。",
    "T38n1782_05b:1092b29": "經　復有菩薩至不二法門。贊曰：眼色分別為",
    "T38n1782_05b:1092c01": "二，乃至意法分別為二，根境對故。了知六二",
    "T38n1782_05b:1092c02": "其性皆空，見眼空性，於色境上便無三毒，乃",
    "T38n1782_05b:1092c03": "至意法亦復如是。見已靜住，名入不二。",
    "T38n1782_05b:1092c04": "經　復有菩薩至不二法門。贊曰：布施為一，",
    "T38n1782_05b:1092c05": "迴向一切智性為一，故名為二。一切智性即",
    "T38n1782_05b:1092c06": "真如理，是智體故。知布施等即真如性，故名",
    "T38n1782_05b:1092c07": "不二。",
    "T38n1782_05b:1092c08": "經　復有菩薩至不二法門。贊曰：空觀我等為",
    "T38n1782_05b:1092c09": "無，無相無願。緣無為有為為有，了知我空都",
    "T38n1782_05b:1092c10": "無有相。此無相中亦無可願，此無願中心意",
    "T38n1782_05b:1092c11": "識三都不可起，所取無故，能取亦無。又不別",
    "T38n1782_05b:1092c12": "於無願以生心小，空即無願故。《楞伽經》云",
    "T38n1782_05b:1092c13": "「藏識說名心，思量性名意。能了諸境相，是說",
    "T38n1782_05b:1092c14": "名為識。」如是於一空解脫門，具攝三種。能此",
    "T38n1782_05b:1092c15": "通達，名入不二。《成唯識》云「空無相願，於計所",
    "T38n1782_05b:1092c16": "執依他圓成或皆通緣，或次第別緣。」此依",
    "T38n1782_05b:1092c17": "通緣，故名不二。乃至於無願，亦即空無相，皆",
    "T38n1782_05b:1092c18": "准此知。",
    "T38n1782_05b:1092c19": "經　復有菩薩至不二法門。贊曰：佛為先、法",
    "T38n1782_05b:1092c20": "僧為後，三寶別體，分別為二。了佛尋法僧，",
    "T38n1782_05b:1092c21": "三寶同體，皆無為相，與虛空等，無不在故。諸",
    "T38n1782_05b:1092c22": "法亦爾，皆真如性，名為不二。同體三寶，義如",
    "T38n1782_05b:1092c23": "前說。",
    "T38n1782_05b:1092c24": "經　後有菩薩至不二法門。贊曰：薩迦耶者，",
    "T38n1782_05b:1092c25": "虛偽身也。滅者真理。偽身與如，分別為二。知",
    "T38n1782_05b:1092c26": "偽身即滅，不起偽身見，故於偽身及滅二種，",
    "T38n1782_05b:1092c27": "無總分別及別分別，證二真如究竟滅性，無",
    "T38n1782_05b:1092c28": "所猜凝、無驚無懼。執有身見，乃有猜疑，亦",
    "T38n1782_05b:1092c29": "有驚懼。",
    "T38n1782_05b:1093a01": "經　後有菩薩至不二法門。贊曰：身語二色",
    "T38n1782_05b:1093a02": "及意非色，分別為二。空理義云：了三本空皆",
    "T38n1782_05b:1093a03": "無造作，無造作之相相之故。其相無二，身空",
    "T38n1782_05b:1093a04": "即語空，語空即意空，意空即一切法空。若能",
    "T38n1782_05b:1093a05": "隨入一切法空無造作相，名入不二。應理義",
    "T38n1782_05b:1093a06": "云：了三律儀本真如性皆無造作，身真如即",
    "T38n1782_05b:1093a07": "語真如，語真如即意真如，意真如即一切法",
    "T38n1782_05b:1093a08": "真如。能隨入此無作真如，名入不二。",
    "T38n1782_05b:1093a09": "經　復有菩薩至不法門。贊曰：諸不善業可",
    "T38n1782_05b:1093a10": "毀可厭，名為罪行。欲界善業可愛可樂，名為",
    "T38n1782_05b:1093a11": "福行。色無色界諸善定心，住於一境，名不動",
    "T38n1782_05b:1093a12": "行。散定二地，分別為二。無作相者，空理無",
    "T38n1782_05b:1093a13": "作相即真空性，應理無作相性即真如，故此",
    "T38n1782_05b:1093a14": "空中無三差別。",
    "T38n1782_05b:1093a15": "經　復有菩薩至不二法門。贊曰：此等以一為",
    "T38n1782_05b:1093a16": "二。一切二法者，一切分別差別之法皆從我",
    "T38n1782_05b:1093a17": "起。知我真實之理，即不起二。不起二故，即無",
    "T38n1782_05b:1093a18": "能了。無能了故，即無所了，名入不二，無彼本",
    "T38n1782_05b:1093a19": "來差別二故。",
    "T38n1782_05b:1093a20": "經　復有菩薩至不二法門。贊曰：二法者謂",
    "T38n1782_05b:1093a21": "一切分別差別。有所得者謂本見有相。若了",
    "T38n1782_05b:1093a22": "本有所得，若成本來無所得，則無所起取",
    "T38n1782_05b:1093a23": "捨本末二。既無取捨二，名入不二。",
    "T38n1782_05b:1093a24": "經　復有菩薩至不二法門。贊曰：了本真理",
    "T38n1782_05b:1093a25": "則無明暗，明暗無二故。如滅定無心，無心漏",
    "T38n1782_05b:1093a26": "明、無有漏暗，都無分別，故舉為喻。",
    "T38n1782_05b:1093a27": "經　復有菩薩至不二法門。贊曰：了知生死涅",
    "T38n1782_05b:1093a28": "槃本真理性無二，則無欣厭。究竟之理，生死",
    "T38n1782_05b:1093a29": "無縛、涅槃非解，何所欣厭？",
    "T38n1782_05b:1093b01": "經　復有菩薩至不二法門。贊曰：善住正道，",
    "T38n1782_05b:1093b02": "耶道便滅不行。若見有邪道，可見有正道。",
    "T38n1782_05b:1093b03": "邪道既不見行，正道如何得有，二境相既無",
    "T38n1782_05b:1093b04": "二，能覺非有。無二覺故，名入不二。",
    "T38n1782_05b:1093b05": "經　復有菩薩至不二法門。贊曰：虛謂有為",
    "T38n1782_05b:1093b06": "事。實謂無為理。理諦可證，尚不見實，何況虛",
    "T38n1782_05b:1093b07": "法不可為證而能見之？此真理性，非肉眼可",
    "T38n1782_05b:1093b08": "見，唯慧眼能見。無分別智慧眼證時，於一切",
    "T38n1782_05b:1093b09": "無分別故，無見無不見，名入不二。",
    "T38n1782_05b:1093b10": "經　如是會中至不二法門。贊曰：下第二，諸菩",
    "T38n1782_05b:1093b11": "薩問妙吉祥說不二法門。初結前生後以為",
    "T38n1782_05b:1093b12": "問，後隨問以為答。「各別說已」以上結前，「同時",
    "T38n1782_05b:1093b13": "發問」已下生後以為問。客來小位，解釋已周，",
    "T38n1782_05b:1093b14": "故問上賓，談彰大義。",
    "T38n1782_05b:1093b15": "經　時妙吉祥至猶名為二。贊曰：此隨問以為",
    "T38n1782_05b:1093b16": "答。初非前、後正述。此非前也。汝等雖遮二之",
    "T38n1782_05b:1093b17": "分別名為不二，以有言說及帶分別，猶名為",
    "T38n1782_05b:1093b18": "二；我今除言及絕分別，名為不二。故知二者",
    "T38n1782_05b:1093b19": "分別差別，不是兩法，名為二也。",
    "T38n1782_05b:1093b20": "經　若諸菩薩至不二法門。贊曰：此正述也。",
    "T38n1782_05b:1093b21": "無言無說，無表彰、無指示，離言說之戲論，絕",
    "T38n1782_05b:1093b22": "起心之分別，名為不二。以不可言不可分別",
    "T38n1782_05b:1093b23": "之理，遮於言說分別，故名不二。",
    "T38n1782_05b:1093b24": "經　時妙吉祥至不二法門。贊曰：上來明說方",
    "T38n1782_05b:1093b25": "便因位，外化利物不二法門；下明證入根本",
    "T38n1782_05b:1093b26": "果位，內證自利不二法門。初問、次入、後讚。此",
    "T38n1782_05b:1093b27": "問也。",
    "T38n1782_05b:1093b28": "經　時無垢稱默然無說。贊曰：此入也。正理",
    "T38n1782_05b:1093b29": "幽玄，言蹄不測。縱以不言之言遣言，終非會",
    "T38n1782_05b:1093c01": "於妙理，故默無說，以智冥真，名入不二，最為",
    "T38n1782_05b:1093c02": "深極。",
    "T38n1782_05b:1093c03": "經　妙吉祥言至說分別。贊曰：此讚也。我說",
    "T38n1782_05b:1093c04": "不二，以言遣言；汝入不二，以智冥真。會妙雖",
    "T38n1782_05b:1093c05": "同，親疎杳隔。說契真者，真由證故，說為疎",
    "T38n1782_05b:1093c06": "也。證契真者，離言說故，證為親也。",
    "T38n1782_05b:1093c07": "經　此諸菩薩至無生法忍。贊曰：下第二段，明",
    "T38n1782_05b:1093c08": "利益也。創入初地，名悎不二。不二之理，即",
    "T38n1782_05b:1093c09": "真如法。證會無生，亦初得也。或任運入不",
    "T38n1782_05b:1093c10": "入，八地也。相續無生，亦八地也。",
    "T38n1782_05b:1093c11": "說無垢稱經疏卷第五末"
}