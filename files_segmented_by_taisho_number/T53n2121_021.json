{
    "T53n2121_021:0113a02": "經律異相卷第二十一(聲聞現行惡行僧部第十)",
    "T53n2121_021:0113a04": "梁沙門僧旻寶唱等集",
    "T53n2121_021:0113a05": "調達與佛結怨之始一調達欲害佛及佛",
    "T53n2121_021:0113a06": "弟子二調達博學兼修神足止要利養三",
    "T53n2121_021:0113a07": "調達拘迦利更相讚歎四調達就佛",
    "T53n2121_021:0113a08": "索眾不得翻失眷屬五調達先身為野狐",
    "T53n2121_021:0113a09": "六調達欲侵陵拘夷身入地獄七提婆",
    "T53n2121_021:0113a10": "達多昔為野干破瓶喪命八提婆達多昔",
    "T53n2121_021:0113a11": "為獼猴取井中月九提婆達多先身殺金",
    "T53n2121_021:0113a12": "色師子十提舍等四比丘受罪輕重十一",
    "T53n2121_021:0113a13": "善星比丘違反如來謗無因果十二",
    "T53n2121_021:0113a14": "調達與佛結怨之始一",
    "T53n2121_021:0113a15": "爾時調達。心念毒害誹謗如來。自謂有道。眾",
    "T53n2121_021:0113a16": "人呵之。天龍鬼神釋梵四王。悉共曉喻。卿欲",
    "T53n2121_021:0113a17": "毀佛。由如舉手欲擲日月。調達聞之。其心不",
    "T53n2121_021:0113a18": "改。時諸比丘。具以啟佛。調達有何重嫌懷結",
    "T53n2121_021:0113a19": "乃爾。佛告諸比丘。調達不但今生。世世如是。",
    "T53n2121_021:0113a20": "過去世時。有梵志女。端正殊妙色像第一。",
    "T53n2121_021:0113a21": "諸梵志法假使處女與明經者。請諸同學五",
    "T53n2121_021:0113a22": "百之眾。供養三月察其所知。時五百人中。一",
    "T53n2121_021:0113a23": "人博達。而年朽耄面醜眼青。父母愁憂。女亦",
    "T53n2121_021:0113a24": "懷惱。云何當為此人作婦。可以怨鬼。當",
    "T53n2121_021:0113a25": "奈之何。於時遠方有一梵志。年既幼少。顏貌",
    "T53n2121_021:0113a26": "殊好。聰明智慧。聞彼梵志請諸同學欲處於",
    "T53n2121_021:0113a27": "女。尋時往詣。難問諸梵志等。皆窮無辭。五百",
    "T53n2121_021:0113a28": "之眾智皆不及。時女父母及女。見之皆大歡",
    "T53n2121_021:0113a29": "喜。吾求女婿今乃獲願。年尊梵志曰。吾年",
    "T53n2121_021:0113b01": "既老久許我。女以為我妻。且以暇我所得施",
    "T53n2121_021:0113b02": "遺。悉用與卿。傷我年高。勿相毀辱。年少答",
    "T53n2121_021:0113b03": "曰。不可越法以從人情。我應納之。三月畢竟。",
    "T53n2121_021:0113b04": "即以處女用與年少。其年老者。心懷毒惡。即",
    "T53n2121_021:0113b05": "相毀辱而奪我婦。世世所在與卿作怨。終不",
    "T53n2121_021:0113b06": "相置。年少梵志常行慈心。彼獨懷害。佛告諸",
    "T53n2121_021:0113b07": "比丘。爾時年尊梵志。今調達是。年少梵志。我",
    "T53n2121_021:0113b08": "身是也。其女者瞿夷是(出生經第一卷)。",
    "T53n2121_021:0113b09": "調達欲害佛及佛弟子二",
    "T53n2121_021:0113b10": "調達與阿闍世王。共議毀佛及諸弟子。王勅",
    "T53n2121_021:0113b11": "國人不得奉佛。時舍利弗等。及波和提比丘",
    "T53n2121_021:0113b12": "尼等。各將弟子去到他國。唯佛與五百羅漢。",
    "T53n2121_021:0113b13": "住崛山中。調達至王所言。佛諸弟子今已迸",
    "T53n2121_021:0113b14": "散。尚有五百弟子在佛左右。願王明日請佛",
    "T53n2121_021:0113b15": "入城。吾當飲五百大象。使醉令蹋殺之。吾當",
    "T53n2121_021:0113b16": "作佛教化世間。王聞歡喜。即往請佛。佛知其",
    "T53n2121_021:0113b17": "謀。答言。大善。王退而去。還報調達。明日食",
    "T53n2121_021:0113b18": "時。佛與羅漢共入城門。醉象鳴鼻而前。唐",
    "T53n2121_021:0113b19": "突牆壁。樹木折敗一城戰慄。五百羅漢飛在",
    "T53n2121_021:0113b20": "空中。獨有尊者阿難在邊。醉象齊頭徑前趣",
    "T53n2121_021:0113b21": "佛。佛舉五指為五師子。同聲俱吼。震動天地。",
    "T53n2121_021:0113b22": "醉象伏地不敢舉頭。醉解垂淚悔過。王及臣",
    "T53n2121_021:0113b23": "民莫不敬肅。世尊徐前至王殿上。與諸羅漢",
    "T53n2121_021:0113b24": "食訖呪願。王白佛言。稟性不明。信彼讒言。興",
    "T53n2121_021:0113b25": "造逆惡。願垂大慈。恕我迷愚。佛告阿闍世及",
    "T53n2121_021:0113b26": "諸大眾。世有八事。興長誹謗。皆由名譽以",
    "T53n2121_021:0113b27": "致大罪。何等為八。利衰毀譽稱譏苦樂。自古",
    "T53n2121_021:0113b28": "至今尠不為惑。佛即說偈(文多不載)佛曰。昔有國王。",
    "T53n2121_021:0113b29": "喜食雁肉。常遣獵師。張網捕雁。日送一雁。以",
    "T53n2121_021:0113c01": "供王食。時有雁王。將五百雁飛下求食。雁王",
    "T53n2121_021:0113c02": "墮網為獵師所得。餘雁驚飛徘徊不去。時有",
    "T53n2121_021:0113c03": "一雁連翻追隨。不避弓矢悲鳴吐血。晝夜不",
    "T53n2121_021:0113c04": "息。獵師見之。感憐其義。即放雁王令相隨去。",
    "T53n2121_021:0113c05": "群雁得王歡喜迴繞。爾時獵師。具以聞王。王",
    "T53n2121_021:0113c06": "感其義。斷不捕雁。時雁王者。我身是也。一雁",
    "T53n2121_021:0113c07": "者阿難是也。五百群雁。今五百羅漢是也。食",
    "T53n2121_021:0113c08": "雁國王者。今大王是也。時獵師者。今調達",
    "T53n2121_021:0113c09": "是前世已來。恒欲害我。我以大慈之力。因",
    "T53n2121_021:0113c10": "而得濟。不念怨惡。自致得佛。王及群臣。莫不",
    "T53n2121_021:0113c11": "歡喜(出法句經第四卷)。",
    "T53n2121_021:0113c12": "調達博學兼修神足止要利養三",
    "T53n2121_021:0113c13": "昔有比丘。名曰調達。聰明廣學。十二年中坐",
    "T53n2121_021:0113c14": "禪入定心不移易。十二頭陀初不缺減。起不",
    "T53n2121_021:0113c15": "淨觀。了出入息。世間第一法。乃至頂法一一",
    "T53n2121_021:0113c16": "分別。所誦佛經六萬。象載不勝。後意轉退漸",
    "T53n2121_021:0113c17": "生惡念。望人供養著世利養。至世尊所頭面",
    "T53n2121_021:0113c18": "禮足。在一面立前白佛言。唯然世尊願說神",
    "T53n2121_021:0113c19": "足之道。我聞此已當善修行。使我得神足已。",
    "T53n2121_021:0113c20": "遊至他方處處教化。世尊告曰。汝今且置神",
    "T53n2121_021:0113c21": "足。何不學四。非常義。苦義空義無我之義。是",
    "T53n2121_021:0113c22": "時調達比丘。便生此念。如來所以不與我說",
    "T53n2121_021:0113c23": "神足者。恐有勝己恥在不如。調達即捨如",
    "T53n2121_021:0113c24": "來。往舍利弗所。求神足道。時舍利弗謂調達",
    "T53n2121_021:0113c25": "曰。汝今且置。何不修四非常。調達思惟。此舍",
    "T53n2121_021:0113c26": "利弗智慧第一。如吾觀之猶如螢火比於日",
    "T53n2121_021:0113c27": "月。吾所誦習無與等者。猶尚不解神足之道。",
    "T53n2121_021:0113c28": "況舍利弗豈能解乎。即便捨去。至目連所。求",
    "T53n2121_021:0113c29": "神足道。目連語曰。止止調達。始行之人先學",
    "T53n2121_021:0114a01": "四非常。復當精修四禪。爾乃得神足道耳。調",
    "T53n2121_021:0114a02": "達恚怒。此目連者自誇神足無與等者。所以",
    "T53n2121_021:0114a03": "不與我者。恐其不如我。若得者己無名譽。吾",
    "T53n2121_021:0114a04": "今處處學神足道。皆不教我。吾弟阿難多聞",
    "T53n2121_021:0114a05": "博學。眾德具足吾今當往問之。語阿難曰。吾",
    "T53n2121_021:0114a06": "聞卿善解神足之道。可與吾說。吾得神足已",
    "T53n2121_021:0114a07": "遊至他方。處處教化。是時阿難便與說之。調",
    "T53n2121_021:0114a08": "達聞已。在閑靜處專心一意。以麁入微復從",
    "T53n2121_021:0114a09": "微起還至於麁。以心舉身以身舉心。身心俱",
    "T53n2121_021:0114a10": "合漸漸離地。初如胡麻轉如胡桃。漸離於地",
    "T53n2121_021:0114a11": "從地至床。從床至屋從屋至空。在虛空中作",
    "T53n2121_021:0114a12": "十八變。涌沒自由。化作嬰孩小兒。形貌端正。",
    "T53n2121_021:0114a13": "頭上五處面如桃華。在阿闍世太子膝上。或",
    "T53n2121_021:0114a14": "笑或號現嬰兒態。然太子知是調達身。終日",
    "T53n2121_021:0114a15": "翫弄無有厭足。或嗚嗽唾。或擎其身傅左",
    "T53n2121_021:0114a16": "右手。太子思惟。調達神足勝彼瞿曇。能作無",
    "T53n2121_021:0114a17": "數變化。阿闍世日給五百釜食。隨時供養不",
    "T53n2121_021:0114a18": "令有乏。爾時眾多比丘。見阿闍世供給調達。",
    "T53n2121_021:0114a19": "具白世尊。佛告諸比丘。汝等勿貪調達供養。",
    "T53n2121_021:0114a20": "調達自陷亦陷他人。二俱墮罪。如芭蕉樹。愚",
    "T53n2121_021:0114a21": "人求實不能剋獲。竹蘆亦然。駏驉懷妊二命",
    "T53n2121_021:0114a22": "俱喪。昔有群鷲各各孚乳。鷲告其雛曰。汝若",
    "T53n2121_021:0114a23": "學飛懸在虛空。見地如槃慎勿上過。有隨藍",
    "T53n2121_021:0114a24": "風傷害於汝。頭腦支節各在異處。時雛不隨",
    "T53n2121_021:0114a25": "父教。飛越過量為風所吹喪命異處。汝等比",
    "T53n2121_021:0114a26": "丘勿興斯意。比丘當知猶如群龜。告語諸子。",
    "T53n2121_021:0114a27": "汝等自護莫至某處。彼有獵者備獲汝身分",
    "T53n2121_021:0114a28": "為五分。時諸龜子不隨其語。便至某處共相",
    "T53n2121_021:0114a29": "歡娛。便為獵者所獲。或有安隱還得歸者。龜",
    "T53n2121_021:0114b01": "問其子汝從何來。子報父母。我等相將至彼",
    "T53n2121_021:0114b02": "處觀。不見獵者。唯覩長綖而追我後。龜語其",
    "T53n2121_021:0114b03": "子。此綖逐汝由來久矣。先祖父母皆由此綖",
    "T53n2121_021:0114b04": "而致喪亡。諸比丘當知。猶如蠱狐晝夜伺求",
    "T53n2121_021:0114b05": "大便。畜獸屎糞已自食訖。復自大便。調達比",
    "T53n2121_021:0114b06": "丘。貪致供養亦復如是。昔大月支國。風俗常",
    "T53n2121_021:0114b07": "儀要當蘇煎麥食猪。時官馬駒謂其母曰。",
    "T53n2121_021:0114b08": "我等與王致力不計遠近。皆赴其命。然食以",
    "T53n2121_021:0114b09": "草芻。飲以潦水。馬告其子。汝等慎勿興此",
    "T53n2121_021:0114b10": "意羨彼蘇煎麥也。如是不久自當現驗。時逼",
    "T53n2121_021:0114b11": "節會新歲垂至。家家縛猪投於鑊湯。舉聲[口*睪]",
    "T53n2121_021:0114b12": "喚。馬母告子。汝等頗憶蘇煎麥不。欲知證",
    "T53n2121_021:0114b13": "驗可往觀之。諸馬駒等知之審然。方知煎御",
    "T53n2121_021:0114b14": "情分。食草時復遇麥。護而不噉。佛說偈言。",
    "T53n2121_021:0114b15": "　芭蕉以實死　　竹蘆實亦然",
    "T53n2121_021:0114b16": "　駏驉坐妊身　　士以貪自喪(出出耀經第十卷)",
    "T53n2121_021:0114b17": "調達拘迦利更相讚歎四",
    "T53n2121_021:0114b18": "佛告諸比丘。調達凶危。橫相嗟嘆。拘迦利",
    "T53n2121_021:0114b19": "比丘讚嘆調達。調達亦復嘆拘迦利。其彼二",
    "T53n2121_021:0114b20": "人無義無理。諸比丘聞。唯然大聖。觀拘迦",
    "T53n2121_021:0114b21": "利比丘。長因因依正典緣法律教。以信出家。",
    "T53n2121_021:0114b22": "橫歎調達。調達嗟歎拘迦利。並以非為是。",
    "T53n2121_021:0114b23": "以是為非。佛言。此輩愚騃。前世亦然。過去世",
    "T53n2121_021:0114b24": "時。黃門命過棄樗樹間。時作蠱狐烏鳥共來",
    "T53n2121_021:0114b25": "食肉。更相讚歎。鳥曰。",
    "T53n2121_021:0114b26": "　君體如師子　　君頭若仙人",
    "T53n2121_021:0114b27": "　脂由鹿中王　　善哉如好華",
    "T53n2121_021:0114b28": "蠱狐讚曰。",
    "T53n2121_021:0114b29": "　唯尊在樹上　　智慧最第一",
    "T53n2121_021:0114c01": "　明照於十方　　如積紫磨金",
    "T53n2121_021:0114c02": "如是往反。時大仙人言。橫相嗟嘆言虛無實。",
    "T53n2121_021:0114c03": "蠱狐者調達是。鳥者拘迦利是。仙人者則",
    "T53n2121_021:0114c04": "菩薩是(出佛說蠱狐鳥經)。",
    "T53n2121_021:0114c05": "調達就佛索眾不得翻失眷屬五",
    "T53n2121_021:0114c06": "調達。往至世尊所。頭面禮足在一面立。白佛",
    "T53n2121_021:0114c07": "言。我觀如來。顏色變易諸根純熟。年過少",
    "T53n2121_021:0114c08": "壯垂朽老邁。唯願世尊。自閉靜室禪定自",
    "T53n2121_021:0114c09": "娛。四部之眾願見付授。我當教戒如佛無",
    "T53n2121_021:0114c10": "異。隨時供養四事不乏。佛曰。咄愚癡人。不慮",
    "T53n2121_021:0114c11": "後殃。舍利弗目連比丘。由尚不付。況汝懶",
    "T53n2121_021:0114c12": "惰弊惡之人。而可付授聖眾。調達內興妬",
    "T53n2121_021:0114c13": "嫉。聞世尊語。倍生恚怒。如來今日讚嘆舍利",
    "T53n2121_021:0114c14": "弗目連比丘。而更輕賤小弟子。要當求便喪",
    "T53n2121_021:0114c15": "滅師徒。使此國界眾生不覩其形不聞其聲。",
    "T53n2121_021:0114c16": "時調達比丘。即從坐起禮足而退。在在周",
    "T53n2121_021:0114c17": "章巧言偽辭。誑惑俗人誘得數十。在在處處",
    "T53n2121_021:0114c18": "共相勸勉。取要言之。佛與大眾圍遶說法。時",
    "T53n2121_021:0114c19": "調達告己弟子曰。汝等莫聽瞿曇所說不隨",
    "T53n2121_021:0114c20": "正法。吾有一一深經好義。當以相教。但求",
    "T53n2121_021:0114c21": "方便欲壞聖眾。佛言止止。調達。慎勿興意壞",
    "T53n2121_021:0114c22": "亂聖眾。後備受報其痛難忍。調達固執不改",
    "T53n2121_021:0114c23": "知其意正。佛觀過去因緣宿對知不可迴。調",
    "T53n2121_021:0114c24": "達將五百弟子。如來亦將五百弟子。俱遊寶",
    "T53n2121_021:0114c25": "積山側。菩薩門徒寬仁柔和。教以正法。修持",
    "T53n2121_021:0114c26": "禁戒出入進止不越其序。調達之眾出言麁",
    "T53n2121_021:0114c27": "䵃。語輒興恚。與弟子語如怨鬪訟。弟子厭",
    "T53n2121_021:0114c28": "患盡共捨之。往就菩薩。並自稱說。吾有千弟",
    "T53n2121_021:0114c29": "子。眾德具足。與世殊絕誰能及者。調達恚怒。",
    "T53n2121_021:0115a01": "即發誓願。此人今日。誘我弟子壞我門徒。正",
    "T53n2121_021:0115a02": "使成佛我當壞其徒眾。如今無異。如來觀知",
    "T53n2121_021:0115a03": "調達。必壞聖眾定無有疑。如來即從坐起。捨",
    "T53n2121_021:0115a04": "眾而去。有五事。知不得壞亂眾僧。一者如來",
    "T53n2121_021:0115a05": "目前。如來威神不捨本誓故。二者如來般泥",
    "T53n2121_021:0115a06": "洹後。設有人言。我今成佛逮最正覺。應當問",
    "T53n2121_021:0115a07": "之。釋迦文佛在時汝為所在。三者未曾有惡",
    "T53n2121_021:0115a08": "時。四者比丘不競利養。五者智慧神足弟子",
    "T53n2121_021:0115a09": "和合。如來以宿命智觀。必知調達當壞亂眾",
    "T53n2121_021:0115a10": "僧。如來即捨而去。調達在後與眾說法。若有",
    "T53n2121_021:0115a11": "眾生。事我為尊承受教戒。當習五法(五法文多不載)",
    "T53n2121_021:0115a12": "諸有比丘修此五法者。早得解脫盡有漏成",
    "T53n2121_021:0115a13": "無漏。何假瞿曇八直行耶。語舍利弗目連言。",
    "T53n2121_021:0115a14": "吾獲大利成三界尊像如來。告舍利弗目連",
    "T53n2121_021:0115a15": "曰。吾患脊痛小欲安睡。卿等二人與聖眾說",
    "T53n2121_021:0115a16": "法。調達右脇著地欲得睡寐。天神強勉調",
    "T53n2121_021:0115a17": "達左脇在地天神復厭誑有言語鼾聲現外穢",
    "T53n2121_021:0115a18": "氣遠徹。目連以神足力。飛騰虛空作十八變。",
    "T53n2121_021:0115a19": "坐臥經行涌沒自由。舍利弗告眾會人。如來",
    "T53n2121_021:0115a20": "身神德無量。具足一切智。前達無窮却達無",
    "T53n2121_021:0115a21": "極。如來法者。得現法報快樂無為。智者之所",
    "T53n2121_021:0115a22": "修學。非愚者之所習。如來聖眾者。五分法身",
    "T53n2121_021:0115a23": "皆悉成就。可敬可貴承事供養。為眾生良祐",
    "T53n2121_021:0115a24": "福田。時諸比丘各生此念。我等愚惑不識真",
    "T53n2121_021:0115a25": "正。捨實就華棄本逐末。今觀二賢所說世之",
    "T53n2121_021:0115a26": "希有。我等寧可捨此調達就如來眾。不亦快",
    "T53n2121_021:0115a27": "乎。舍利弗知其心念。即從坐起。五百比丘皆",
    "T53n2121_021:0115a28": "亦相隨。目連在後追隨而去。瞿波離比丘。",
    "T53n2121_021:0115a29": "以右脚蹋調達曰。弊惡調達何為耽睡。舍利",
    "T53n2121_021:0115b01": "弗目連二人。將汝弟子去盡。調達寐覺甚懷",
    "T53n2121_021:0115b02": "憂慼(出調達問佛顏色經彌沙塞律略同)。",
    "T53n2121_021:0115b03": "調達先身為野狐六",
    "T53n2121_021:0115b04": "乃往古昔。有一摩納(梁言仙人)在山窟中誦剎利",
    "T53n2121_021:0115b05": "書。有一野狐往其左右。專聽誦書心有所解。",
    "T53n2121_021:0115b06": "作是念。如我解此書語。足作諸獸中王。便起",
    "T53n2121_021:0115b07": "遊行。逢一羸瘦野狐。便欲殺之。彼言何故殺",
    "T53n2121_021:0115b08": "我。答言。我是獸王。汝不伏我。彼言。願莫見",
    "T53n2121_021:0115b09": "殺。我當隨從。於是二狐便共遊行。復逢一狐。",
    "T53n2121_021:0115b10": "問答如上。如是展轉伏一切狐。便以群狐伏",
    "T53n2121_021:0115b11": "一切象。復以眾象伏一切虎。復以眾虎伏一",
    "T53n2121_021:0115b12": "切師子。遂便權得作獸中王。復作是念。我為",
    "T53n2121_021:0115b13": "獸王。不應以獸為婦。便乘白象。使諸群獸",
    "T53n2121_021:0115b14": "圍迦夷國。數百千匝。王遣使問。何故如是。野",
    "T53n2121_021:0115b15": "狐答曰。我是獸王。應娶汝女。若不與我當",
    "T53n2121_021:0115b16": "滅汝國。使還白王。王集臣議。唯除一臣。皆云",
    "T53n2121_021:0115b17": "應與。國之所恃唯賴象馬。我有象馬彼有師",
    "T53n2121_021:0115b18": "子。象馬聞氣惶怖伏地。戰必不如。何惜一女",
    "T53n2121_021:0115b19": "而喪一國。時一大臣聰銳遠略。白王言。臣",
    "T53n2121_021:0115b20": "觀古今未曾聞見人王之女與下賤獸。臣雖",
    "T53n2121_021:0115b21": "弱昧。要殺此狐群獸散走。王即問焉。大臣答",
    "T53n2121_021:0115b22": "言。王但遣使剋期戰日。從求一願。令師子",
    "T53n2121_021:0115b23": "先戰後吼。彼謂吾畏必令師子先吼後戰。王",
    "T53n2121_021:0115b24": "至戰日。當勅城內皆令塞耳。王用其語然後",
    "T53n2121_021:0115b25": "出軍。軍陣欲交。野狐果令師子先吼。野狐聞",
    "T53n2121_021:0115b26": "之心破七分。便於象上墜落于地。群獸散",
    "T53n2121_021:0115b27": "走。佛說偈言。",
    "T53n2121_021:0115b28": "　野狐憍慢盛　　欲求其眷屬",
    "T53n2121_021:0115b29": "　行到迦夷城　　自稱是獸王",
    "T53n2121_021:0115c01": "　人憍亦如是　　現領於徒眾",
    "T53n2121_021:0115c02": "　在摩竭之國　　法主以自號",
    "T53n2121_021:0115c03": "告諸比丘。爾時迦夷王者我是。聰銳大臣者",
    "T53n2121_021:0115c04": "舍利弗是。野狐王者調達是(出野狐求王事出彌沙塞律第四卷)。",
    "T53n2121_021:0115c05": "調達欲侵陵拘夷身入地獄七",
    "T53n2121_021:0115c06": "調達在羅閱城。興謀害心。後事彰露。時阿闍",
    "T53n2121_021:0115c07": "世王。語調達曰。汝宜出國不須住此。十六大",
    "T53n2121_021:0115c08": "國莫不聞知。調達造惡向於如來。調達聞已",
    "T53n2121_021:0115c09": "內懷憂慼。便還本國恚結所纏。唐突菩薩宮",
    "T53n2121_021:0115c10": "內。語瞿夷曰。我欲拜汝為第一夫人。不審聖",
    "T53n2121_021:0115c11": "女為可爾不。瞿夷語曰。前汝右手吾欲把之。",
    "T53n2121_021:0115c12": "調達舒手使把扼。腕骨碎五指血出。當時迷",
    "T53n2121_021:0115c13": "悶良久乃蘇。是時調達轉進入宮。踞菩薩床。",
    "T53n2121_021:0115c14": "宮人見之捉擲床下。即傷左髂不堪行來。輿",
    "T53n2121_021:0115c15": "還本舍。諸釋皆嫌皆來告語。汝今宜可詣佛",
    "T53n2121_021:0115c16": "懺悔。調達聞之。私設巧詐。密作鐵爪。害毒塗",
    "T53n2121_021:0115c17": "之。外形柔和內懷瞋恚。爾時調達憶佛所說。",
    "T53n2121_021:0115c18": "瞿曇沙門恒陳此言。有身無瘡痏不為毒所",
    "T53n2121_021:0115c19": "害。毒無奈瘡何。無惡無所造。我今當往佯",
    "T53n2121_021:0115c20": "如懺悔。以爪摑壞其脚。毒氣流溢自當取",
    "T53n2121_021:0115c21": "死。諸人輦輿往詣世尊。去三七仞語左右人。",
    "T53n2121_021:0115c22": "下我在地吾欲步往。尋下在地。時勇火沸出",
    "T53n2121_021:0115c23": "纏裹其身。將入地獄(出調達生身入地獄經)。",
    "T53n2121_021:0115c24": "提婆達多昔為野干破瓶喪命八",
    "T53n2121_021:0115c25": "佛住王舍城。是時提婆達多。欲破和合僧。比",
    "T53n2121_021:0115c26": "丘三諫而亦不止。佛言。過去世時。波羅奈",
    "T53n2121_021:0115c27": "國。有一婆羅門。於曠野中造立義井。供給行",
    "T53n2121_021:0115c28": "者。日已向暮。有群野干來飲殘水。有野干",
    "T53n2121_021:0115c29": "王不飲地水。便內頭罐中飲水。飲水已戴罐",
    "T53n2121_021:0116a01": "高舉撲破。諸野干輩善意語之而不從受。如",
    "T53n2121_021:0116a02": "是非一破十四罐。時婆羅門伺見野干。便作",
    "T53n2121_021:0116a03": "木罐堅固難破。入易出難持著井邊。捉杖伺",
    "T53n2121_021:0116a04": "之。野干群集。王如前飲訖。撲地不能令破。",
    "T53n2121_021:0116a05": "時婆羅門捉杖來出。打殺野干。時野干王",
    "T53n2121_021:0116a06": "者。今提婆達多是。時群野干者。今諸比丘諫",
    "T53n2121_021:0116a07": "提婆達多者是(出僧祇律第八卷)。",
    "T53n2121_021:0116a08": "提婆達多昔為獼猴取井中月九",
    "T53n2121_021:0116a09": "佛住王舍城。時諸比丘。為提婆達多作舉羯",
    "T53n2121_021:0116a10": "磨。六群比丘即同提婆達多同語同見。佛告",
    "T53n2121_021:0116a11": "比丘。過去世時。於空閑處。有五百獼猴遊行",
    "T53n2121_021:0116a12": "林中。到一尼俱律樹。樹下有井井有月影。時",
    "T53n2121_021:0116a13": "獼猴王見是月影。語諸伴言。月今死落乃在",
    "T53n2121_021:0116a14": "井中。當共出之莫令世間長夜闇冥。共作議",
    "T53n2121_021:0116a15": "言云何能出。時獼猴王言。我知出法。我捉",
    "T53n2121_021:0116a16": "樹枝汝捉我尾。展轉相連乃可出之。時諸獼",
    "T53n2121_021:0116a17": "猴即如王語。展轉相捉小未至水。連獼猴重",
    "T53n2121_021:0116a18": "樹弱枝折一切獼猴墮井水中。時獼猴王者。",
    "T53n2121_021:0116a19": "今提婆達多是。爾時餘獼猴者。今六群比丘",
    "T53n2121_021:0116a20": "是(出僧祇律第八卷)。",
    "T53n2121_021:0116a21": "提婆達多先身殺金色師子十",
    "T53n2121_021:0116a22": "佛告阿難。若有眾生起一惡心。向三世佛等。",
    "T53n2121_021:0116a23": "若辟支若羅漢及著染衣人諸沙門等。獲罪",
    "T53n2121_021:0116a24": "無量。所以者何。染色之衣是賢聖標式。若能",
    "T53n2121_021:0116a25": "發心敬染衣人。獲福難量。我由信心敬戴之",
    "T53n2121_021:0116a26": "故致得成佛。阿難白言。昔往敬心其事云何。",
    "T53n2121_021:0116a27": "佛告阿難。古昔無量劫。此閻浮提有大國(報恩經云",
    "T53n2121_021:0116a28": "波羅奈國)王名提毘領八萬四千諸小國王。世無佛",
    "T53n2121_021:0116a29": "法。有辟支佛。在於山間坐禪行道。時諸野",
    "T53n2121_021:0116b01": "狩咸來親附。有一師子。名號[跳-兆+荼]迦羅毘(梁言堅誓)",
    "T53n2121_021:0116b02": "軀體金色光相煥然。食菓噉草不害群生。時",
    "T53n2121_021:0116b03": "有獵師。剃頭著袈裟。內佩弓箭行於澤中。見",
    "T53n2121_021:0116b04": "師子睡眠(報恩經云舐比丘足)便以毒箭射之師子驚覺即",
    "T53n2121_021:0116b05": "欲馳害見著袈裟便自念言此染衣者善人標",
    "T53n2121_021:0116b06": "相。我若害之。則為惡心向諸賢聖。思惟還息。",
    "T53n2121_021:0116b07": "箭毒內行命在不久。便說偈言耶羅婆奢沙",
    "T53n2121_021:0116b08": "婆呵。說此語時。天地大動無雲雨血。諸天駭",
    "T53n2121_021:0116b09": "惕。即以天眼觀見。獵師殺於師子。雨諸天華",
    "T53n2121_021:0116b10": "供養其屍。是時獵師剝師子皮。奉提毘王。時",
    "T53n2121_021:0116b11": "王念言。經言。有狩金色必是菩薩。問獵師",
    "T53n2121_021:0116b12": "言。師子死時有何瑞應。答言如上。王聞是語。",
    "T53n2121_021:0116b13": "悲喜交懷信心益猛。即召諸臣耆舊智人。令",
    "T53n2121_021:0116b14": "解是義。時空林中有一仙人字奢摩。為王解",
    "T53n2121_021:0116b15": "說。耶羅其義。唯剔頭著染衣。當於生死疾",
    "T53n2121_021:0116b16": "得解脫。婆奢沙者。皆是賢聖之相近於涅槃。",
    "T53n2121_021:0116b17": "婆呵者。當為一切諸天世人所見敬仰。於時",
    "T53n2121_021:0116b18": "仙人解是語已。提毘歡喜。即召諸王悉集此",
    "T53n2121_021:0116b19": "處。作七寶車張師子皮。表示一切悉共敬戴。",
    "T53n2121_021:0116b20": "燒香散華而以供養。後復打金為棺。盛師子",
    "T53n2121_021:0116b21": "皮以用起塔。爾時師子。由發善心向染衣人。",
    "T53n2121_021:0116b22": "十億萬劫作轉輪聖王。佛告阿難。時師子者。",
    "T53n2121_021:0116b23": "我身是。時國王者今彌勒是。時仙人者今舍",
    "T53n2121_021:0116b24": "利弗是。時獵師者今提婆達多是(出賢愚經第十三卷)。",
    "T53n2121_021:0116b25": "提舍等四比丘受罪輕重十一",
    "T53n2121_021:0116b26": "婆伽婆在舍衛城。祇樹給孤獨園。告諸比丘。",
    "T53n2121_021:0116b27": "有四大泥梨。一提舍大泥梨。身出火炎長二",
    "T53n2121_021:0116b28": "十肘。二瞿波梨大泥梨。身出火炎長三十",
    "T53n2121_021:0116b29": "肘。三調達大泥梨。身出火炎長四十肘。四末",
    "T53n2121_021:0116c01": "佉梨大泥梨。身出火炎長六十肘。諸有人民",
    "T53n2121_021:0116c02": "欲求安隱。獲其氣者。若二十大海水灌彼身",
    "T53n2121_021:0116c03": "上。彼海水盡火故不滅。猶如融銅。若有人",
    "T53n2121_021:0116c04": "以二十海渧水。澆融銅水渧速滅。提舍比",
    "T53n2121_021:0116c05": "丘火炎不滅。若復有人欲求安隱獲其義者。",
    "T53n2121_021:0116c06": "復以二十大海水。灌其身上彼水速盡。提",
    "T53n2121_021:0116c07": "舍比丘愚人。遮比丘僧使一日不得食。使",
    "T53n2121_021:0116c08": "提舍比丘入大地獄。瞿波離比丘。有人欲",
    "T53n2121_021:0116c09": "使安隱獲其義者。以大海水灌其身上。彼",
    "T53n2121_021:0116c10": "海水速盡。譬如二日所融銅。或有一人。以",
    "T53n2121_021:0116c11": "三十海水。著融銅中消盡。瞿波離比丘愚人。",
    "T53n2121_021:0116c12": "或有人起欲使獲安隱義者。以三十大海水。",
    "T53n2121_021:0116c13": "灌其身上。大海水速盡。瞿波離比丘愚人。謗",
    "T53n2121_021:0116c14": "舍利弗目犍連比丘。身壞命終生三惡道。墮",
    "T53n2121_021:0116c15": "鉢頭摩地獄。瞿波離比丘入大泥梨。調達大",
    "T53n2121_021:0116c16": "泥梨。若復有人欲使獲安隱義者。復以四十",
    "T53n2121_021:0116c17": "大海水。灌其身上。彼大海速盡彼火不滅。譬",
    "T53n2121_021:0116c18": "如三日所融銅。若有人以四十渧水。著融",
    "T53n2121_021:0116c19": "銅中。即時消盡無餘。調達愚人。若有人起欲",
    "T53n2121_021:0116c20": "使獲安隱義。以四十大海水灌其身上。彼大",
    "T53n2121_021:0116c21": "海火速盡彼火不滅。所以然者。調達愚人。欲",
    "T53n2121_021:0116c22": "害如來殺阿羅漢比丘尼。壞亂比丘僧。身壞",
    "T53n2121_021:0116c23": "命終三惡道生阿鼻地獄。調達比丘入大地",
    "T53n2121_021:0116c24": "獄。身出火炎長四十肘。諸有比丘。彼末佉梨",
    "T53n2121_021:0116c25": "大泥梨。若有一人欲使安隱。以六十大海水",
    "T53n2121_021:0116c26": "灌其身上。海水速盡彼火不滅。譬如四日所",
    "T53n2121_021:0116c27": "融銅。若有人以六十渧水。著融銅中即時",
    "T53n2121_021:0116c28": "消盡。末佉梨亦復如是。以六十大海水灌其",
    "T53n2121_021:0116c29": "身上。大海水速盡此火不滅。此末佉梨愚人。",
    "T53n2121_021:0117a01": "教受百拘梨人。使行邪見(出四泥梨經)。",
    "T53n2121_021:0117a02": "善星比丘違反如來謗無因果十二",
    "T53n2121_021:0117a03": "佛言。我於一時。住王舍城。善星比丘為我給",
    "T53n2121_021:0117a04": "使。我於初夜。為天帝釋說諸法要。弟子之法",
    "T53n2121_021:0117a05": "應後師眠。爾時善星。以我久坐心生惡念。時",
    "T53n2121_021:0117a06": "王舍城小男小女。若啼不止父母則語。汝若",
    "T53n2121_021:0117a07": "不止。當將汝付薄拘羅鬼。爾時善星反被拘",
    "T53n2121_021:0117a08": "執。而語我言。速入禪室薄拘羅來。帝釋言。世",
    "T53n2121_021:0117a09": "尊。如是人等。亦復得入佛法中耶。我言。亦有",
    "T53n2121_021:0117a10": "佛性。當得無上菩提。我雖為是善星說法。而",
    "T53n2121_021:0117a11": "彼都無信受之心。我在迦尸國尸婆富羅城。",
    "T53n2121_021:0117a12": "善星為我給使。我入城乞食。無量眾生虛心",
    "T53n2121_021:0117a13": "渴仰欲見我跡。善星隨後毀滅。既不能滅。而",
    "T53n2121_021:0117a14": "令眾生生不善心。我入城已。於酒家舍見一",
    "T53n2121_021:0117a15": "尼乾。捲脊蹲地飡食酒糟。善星言。世間若",
    "T53n2121_021:0117a16": "有阿羅漢者。是人最勝。何以故。是人所說無",
    "T53n2121_021:0117a17": "因無果。我言癡人。汝常不聞。阿羅漢者不飲",
    "T53n2121_021:0117a18": "酒不害人不欺誑不盜婬。如是之人。殺害父",
    "T53n2121_021:0117a19": "母食噉酒糟。云何而言是阿羅漢。是人捨身。",
    "T53n2121_021:0117a20": "必定當墮阿鼻地獄。阿羅漢者。永斷三惡。云",
    "T53n2121_021:0117a21": "何而言是阿羅漢。善星即言。四大之性猶可",
    "T53n2121_021:0117a22": "轉易。欲令是人必墮阿鼻。無有是處。我言癡",
    "T53n2121_021:0117a23": "人。汝常不聞諸佛如來誠言無二。我雖為說",
    "T53n2121_021:0117a24": "法。而無信受之心。善男子。我與善星住王舍",
    "T53n2121_021:0117a25": "城。有一尼乾。名曰苦得。常作是言。眾生煩惱",
    "T53n2121_021:0117a26": "無有因緣。眾生解脫亦無因緣。善星言。世間",
    "T53n2121_021:0117a27": "若有阿羅漢者。苦得為上。我言。癡人苦得尼",
    "T53n2121_021:0117a28": "乾。實非羅漢。不能解了阿羅漢道。善星復言。",
    "T53n2121_021:0117a29": "何故羅漢。於阿羅漢而生妬嫉。我言癡人。我",
    "T53n2121_021:0117b01": "於羅漢不生妬嫉。而汝自生惡邪見耳。若言",
    "T53n2121_021:0117b02": "苦得是羅漢者。却後七日。當患宿食腹痛而",
    "T53n2121_021:0117b03": "死。生於食吐鬼中。其同學輩當輿其屍置寒",
    "T53n2121_021:0117b04": "林中。善星即語尼乾。長老。好善思惟作諸方",
    "T53n2121_021:0117b05": "便。當令世尊墮妄語中。苦得斷食。從初一",
    "T53n2121_021:0117b06": "日乃至六日。滿七日已便食黑蜜。復飲冷水",
    "T53n2121_021:0117b07": "腹痛而終。同學輿屍置寒林中。即作食吐餓",
    "T53n2121_021:0117b08": "鬼之形。在其屍邊。善星至寒林中。見苦得身。",
    "T53n2121_021:0117b09": "善星語言。大德死耶。苦得答言。我已死矣。云",
    "T53n2121_021:0117b10": "何死耶。答言。因腹痛死。誰出汝屍。答言。同",
    "T53n2121_021:0117b11": "學。出置何處。答言癡人。汝今不識是寒林耶。",
    "T53n2121_021:0117b12": "得何等身。答言。我得食吐鬼身。善星言。世尊。",
    "T53n2121_021:0117b13": "苦得尼乾生三十三天。我言癡人。阿羅漢者",
    "T53n2121_021:0117b14": "無有生處。云何而言。苦得生於三十三天。如",
    "T53n2121_021:0117b15": "來與迦葉。往善星所。善星遙見生惡邪心。生",
    "T53n2121_021:0117b16": "身陷入墮阿鼻獄。譬如有人沒圊廁中。有善",
    "T53n2121_021:0117b17": "知識以手撓之。若得首髮便欲拔出。久求不",
    "T53n2121_021:0117b18": "得。爾乃息意。我亦如是。求覓善星微少善根。",
    "T53n2121_021:0117b19": "便欲拔濟。終日求之。乃至不得如毛髮許。是",
    "T53n2121_021:0117b20": "故不得拔其地獄(出大涅槃經第三十七卷)。",
    "T53n2121_021:0117b21": "經律異相卷第二十一"
}