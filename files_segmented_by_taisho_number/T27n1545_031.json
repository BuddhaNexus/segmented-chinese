{
    "T27n1545_031:0158a15": "阿毘達磨大毘婆沙論卷第三十",
    "T27n1545_031:0158a16": "一",
    "T27n1545_031:0158a18": "五百大阿羅漢等造",
    "T27n1545_031:0158a19": "三藏法師玄奘奉　詔譯",
    "T27n1545_031:0158a20": "雜蘊第一中愛敬納息第四之三",
    "T27n1545_031:0158a21": "已說佛十力。當說四無畏。云何為四。一正",
    "T27n1545_031:0158a22": "等覺無畏。如契經說我是諸法正等覺者。若",
    "T27n1545_031:0158a23": "有世間沙門梵志天魔梵等依法立難。或",
    "T27n1545_031:0158a24": "令憶念於如是法非正等覺無有是處設",
    "T27n1545_031:0158a25": "當有者我於是事正見無由故得安隱無",
    "T27n1545_031:0158a26": "怖無畏。自稱我處大仙尊位。於大眾中正",
    "T27n1545_031:0158a27": "師子吼轉大梵輪。一切世間沙門梵志天魔",
    "T27n1545_031:0158a28": "梵等所不能轉二漏永盡無畏。如契經說。",
    "T27n1545_031:0158a29": "我於諸漏已得永盡若有世間沙門梵志",
    "T27n1545_031:0158b01": "天魔梵等依法立難。或令憶念有如是漏",
    "T27n1545_031:0158b02": "未得永盡無有是處。設當有者乃至廣說。",
    "T27n1545_031:0158b03": "三說障法無畏。如契經說。我為弟子說能",
    "T27n1545_031:0158b04": "障法染必為障。若有世間沙門梵志天魔梵",
    "T27n1545_031:0158b05": "等依法立難。或令憶念有此障法染不",
    "T27n1545_031:0158b06": "為障無有是處。設當有者乃至廣說。四說",
    "T27n1545_031:0158b07": "出道無畏。如契經說。我為弟子說能出道",
    "T27n1545_031:0158b08": "修必出苦。若有世間沙門梵志天魔梵等",
    "T27n1545_031:0158b09": "依法立難。或令憶念修如是道不能出",
    "T27n1545_031:0158b10": "苦無有是處。設當有者我於是事正見",
    "T27n1545_031:0158b11": "無由故得安隱無怖無畏。自稱我處大仙尊",
    "T27n1545_031:0158b12": "位。於大眾中正師子吼轉大梵輪。一切世間",
    "T27n1545_031:0158b13": "沙門梵志天魔梵等所不能轉問此四無畏",
    "T27n1545_031:0158b14": "以何為自性。答亦以智為自性。所以者何。",
    "T27n1545_031:0158b15": "初無畏即初力。第二無畏即第十力。第三無",
    "T27n1545_031:0158b16": "畏即第二力。第四無畏即第七力故。已說自",
    "T27n1545_031:0158b17": "性。所以今當說。問何故名無畏無畏是何",
    "T27n1545_031:0158b18": "義。答不怯弱義是無畏義。不傾動義。勇猛義。",
    "T27n1545_031:0158b19": "安隱義。清淨義。鮮白義。不驚怖義。是無畏",
    "T27n1545_031:0158b20": "義。界者此四無畏。有漏者三界繫。無漏者是",
    "T27n1545_031:0158b21": "不繫。地者此四無畏有漏者在十一地。無漏",
    "T27n1545_031:0158b22": "者在九地。所依者此四無畏皆依欲界人贍",
    "T27n1545_031:0158b23": "部洲大丈夫身。唯依此身得成佛故。行",
    "T27n1545_031:0158b24": "相者初無畏十六行相。或餘行相。第二無畏",
    "T27n1545_031:0158b25": "諸有欲令緣漏盡境故名漏盡無畏者。彼",
    "T27n1545_031:0158b26": "說滅四行相。或餘行相。諸有欲令依漏盡",
    "T27n1545_031:0158b27": "身故名漏盡無畏者。彼說十六行相。或餘",
    "T27n1545_031:0158b28": "行相。第三無畏苦集八行相。或餘行相。第四",
    "T27n1545_031:0158b29": "無畏十六行相。或餘行相。所緣者初無畏緣",
    "T27n1545_031:0158c01": "一切法。第二無畏若緣漏盡境故則緣滅",
    "T27n1545_031:0158c02": "諦。若依漏盡身故則緣一切法。第三無畏",
    "T27n1545_031:0158c03": "緣苦集諦。第四無畏但緣四諦。念住者第二",
    "T27n1545_031:0158c04": "無畏若緣漏盡境故則法念住。若依漏盡",
    "T27n1545_031:0158c05": "身故則四念住。餘三無畏皆四念住。智者初",
    "T27n1545_031:0158c06": "及第四無畏皆通十智。第二無畏若緣漏盡",
    "T27n1545_031:0158c07": "境故則唯六智。謂法智類智滅智盡智無生",
    "T27n1545_031:0158c08": "智世俗智。若依漏盡身故則通十智。第三",
    "T27n1545_031:0158c09": "無畏唯有八智。謂除滅道。三摩地俱者。初",
    "T27n1545_031:0158c10": "及第四無畏三三摩地俱或不俱。第二無畏",
    "T27n1545_031:0158c11": "若緣漏盡境故則無相俱或不俱。若依漏盡",
    "T27n1545_031:0158c12": "身故則三三摩地俱或不俱。第三無畏緣苦",
    "T27n1545_031:0158c13": "集空無願俱或不俱。根相應者總說皆與三",
    "T27n1545_031:0158c14": "根相應。謂樂喜捨。過去未來現在者。此四無",
    "T27n1545_031:0158c15": "畏皆通三世。緣過去未來現在者。初及第",
    "T27n1545_031:0158c16": "四無畏緣三世及離世。第二無畏若緣漏盡",
    "T27n1545_031:0158c17": "境故則緣離世。若依漏盡身故則緣三世",
    "T27n1545_031:0158c18": "及離世第三無畏但緣三世。善不善無記者。",
    "T27n1545_031:0158c19": "此四無畏皆是善。緣善不善無記者。第二無",
    "T27n1545_031:0158c20": "畏若緣漏盡境故則但緣善。若依漏盡身",
    "T27n1545_031:0158c21": "故則緣三種。餘三無畏皆緣三種繫不繫",
    "T27n1545_031:0158c22": "者。此四無畏有漏者三界繫。無漏者是不繫。",
    "T27n1545_031:0158c23": "緣繫不繫者。初及第四無畏緣三界繫及",
    "T27n1545_031:0158c24": "不繫第二無畏若緣漏盡境故則緣不繫若",
    "T27n1545_031:0158c25": "依漏盡身故則緣三界繫及不繫。第三無畏",
    "T27n1545_031:0158c26": "但緣三界繫。學無學非學非無學者。此四無",
    "T27n1545_031:0158c27": "畏無漏者是無學。有漏者。是非學非無學。緣",
    "T27n1545_031:0158c28": "學無學非學非無學者。初及第四無畏緣三",
    "T27n1545_031:0158c29": "種第二無畏若緣漏盡境故則緣非學非無",
    "T27n1545_031:0159a01": "學。若依漏盡身故則緣三種。第三無畏但",
    "T27n1545_031:0159a02": "緣非學非無學。見所斷修所斷不斷者。此四",
    "T27n1545_031:0159a03": "無畏有漏者修所斷。無漏者是不斷。緣見所",
    "T27n1545_031:0159a04": "斷修所斷不斷者。初及第四無畏緣三種。第",
    "T27n1545_031:0159a05": "二無畏若緣漏盡境故則緣不斷。若依漏",
    "T27n1545_031:0159a06": "盡身故則緣三種。第三無畏緣見修所斷。緣",
    "T27n1545_031:0159a07": "名緣義者。第二無畏若緣漏盡境故則但緣",
    "T27n1545_031:0159a08": "義。若依漏盡身故通緣名義。餘三無畏皆",
    "T27n1545_031:0159a09": "緣名義緣自相續他相續非相續者。初及第",
    "T27n1545_031:0159a10": "四無畏緣三種。第二無畏若緣漏盡境故則",
    "T27n1545_031:0159a11": "緣非相續。若依漏盡身故則緣三種第三無",
    "T27n1545_031:0159a12": "畏緣自他相續加行得離染得者。此四無畏",
    "T27n1545_031:0159a13": "皆可言加行得。三無數劫積集殊勝加行得",
    "T27n1545_031:0159a14": "故皆可言離染得。離有頂染得盡智時得",
    "T27n1545_031:0159a15": "無畏故。問此四無畏加行云何答此加行有",
    "T27n1545_031:0159a16": "二種一近加行謂順決擇分等。二遠加行謂初",
    "T27n1545_031:0159a17": "不退菩提心等。如是所說十力四無所畏。一",
    "T27n1545_031:0159a18": "一力攝四無畏。一一無畏攝十力故則有四",
    "T27n1545_031:0159a19": "十力四十無畏。然前說初無畏即初力。第二",
    "T27n1545_031:0159a20": "無畏即第十力。第三無畏即第二力。第四無",
    "T27n1545_031:0159a21": "畏即第七力者。依相顯說理實。世尊成就四",
    "T27n1545_031:0159a22": "十力四十無畏。依根本說但言成就十力四",
    "T27n1545_031:0159a23": "無所畏。問若十力攝四無畏。四無畏攝十力",
    "T27n1545_031:0159a24": "者。力與無畏有何差別。有說此二無有差",
    "T27n1545_031:0159a25": "別互相攝故。有說此二亦有差別且名即差",
    "T27n1545_031:0159a26": "別謂名力名無畏。復次堅強是力。勇決是無",
    "T27n1545_031:0159a27": "畏。復次安住是力。不可傾動是無畏。復次",
    "T27n1545_031:0159a28": "不可屈伏是力。不怯弱是無畏。復次自利是",
    "T27n1545_031:0159a29": "力。利他是無畏。復次自攝受是力。攝受他是",
    "T27n1545_031:0159b01": "無畏。復次非他所勝是力。能勝他是無畏。",
    "T27n1545_031:0159b02": "復次非他所降伏是力。能降伏他是無畏。",
    "T27n1545_031:0159b03": "復次自相智是力。共相智是無畏。復次智是",
    "T27n1545_031:0159b04": "力。辯是無畏。復次因是力。果是無畏。復次",
    "T27n1545_031:0159b05": "自通達是力。能為他說是無畏。復次通達",
    "T27n1545_031:0159b06": "義是力。通達文是無畏。復次法義無礙解",
    "T27n1545_031:0159b07": "是力。詞辯無礙解是無畏。復次於法義無礙",
    "T27n1545_031:0159b08": "解究竟明了是力。於詞辯無礙解究竟明了",
    "T27n1545_031:0159b09": "是無畏。復次積集是力。受用是無畏。復次如",
    "T27n1545_031:0159b10": "自豐財寶是力。如能分施他是無畏。復次",
    "T27n1545_031:0159b11": "如解醫方是力。如能療病是無畏。復次智",
    "T27n1545_031:0159b12": "慧明了是力。不怯他難是無畏。力與無畏",
    "T27n1545_031:0159b13": "是謂差別。已說無畏。當說大悲。問大悲以",
    "T27n1545_031:0159b14": "何為自性。答以智為自性。有說。大悲別有",
    "T27n1545_031:0159b15": "自性非智所攝。如是說者。大悲是智無別",
    "T27n1545_031:0159b16": "有體知藥病等而救療故已說自性。所以",
    "T27n1545_031:0159b17": "今當說。問何故名大悲。大悲是何義。答拔",
    "T27n1545_031:0159b18": "濟有情增上苦難故名大悲。謂從地獄傍生",
    "T27n1545_031:0159b19": "鬼趣大苦難中拔濟令出安置人天喜樂等",
    "T27n1545_031:0159b20": "處。復次拔眾生出增上淤泥故名大悲。謂",
    "T27n1545_031:0159b21": "有情類沒在煩惱大淤泥中授正法手拔之",
    "T27n1545_031:0159b22": "令出安置聖道及道果中。復次授諸有情",
    "T27n1545_031:0159b23": "增上義利故名大悲謂教眾生斷三惡行",
    "T27n1545_031:0159b24": "修三妙行。種植尊貴富樂種子。感得尊貴",
    "T27n1545_031:0159b25": "大富樂果。形色美妙眾所樂見。膚體細軟光",
    "T27n1545_031:0159b26": "明清淨。或為輪王。或作帝釋。或為魔主。",
    "T27n1545_031:0159b27": "或作梵王。展轉乃至或生有頂。或復種植",
    "T27n1545_031:0159b28": "三乘種子引得三乘菩提涅槃。如是皆由大",
    "T27n1545_031:0159b29": "悲威力。復次大價所得故名大悲。謂一切時",
    "T27n1545_031:0159c01": "於一切處。捨施一切所愛身財及妻子等。濟",
    "T27n1545_031:0159c02": "諸眾生匱乏苦難。具足受持清淨禁戒寧捨",
    "T27n1545_031:0159c03": "身命終無毀犯。打罵[夌*欠]辱割截身支乃",
    "T27n1545_031:0159c04": "至斷命曾無嗔忿。精進苦行未嘗暫息。恒",
    "T27n1545_031:0159c05": "居寂靜專修靜慮。為勝慧故求法無怠。",
    "T27n1545_031:0159c06": "如是福德智慧資糧大價圓滿乃得如是救",
    "T27n1545_031:0159c07": "眾苦難清淨大悲。非如二乘或施一食持",
    "T27n1545_031:0159c08": "一宿戒乃至思惟一四句頌便得彼果。復",
    "T27n1545_031:0159c09": "次大加行得故名大悲。謂必經三無數大劫",
    "T27n1545_031:0159c10": "修習百千難行苦行方得如是無限大悲。",
    "T27n1545_031:0159c11": "非如聲聞極利根者經六十劫修諸加行",
    "T27n1545_031:0159c12": "便得菩提。非如獨覺極利根者唯經百劫",
    "T27n1545_031:0159c13": "修諸加行便得菩提。復次依大身起故名",
    "T27n1545_031:0159c14": "大悲。謂此大悲決定依止三十二種大丈夫",
    "T27n1545_031:0159c15": "相所莊嚴身。八十隨好間飾支體。身真金色",
    "T27n1545_031:0159c16": "常光一尋無能見頂。眾生遇者無不獲益。",
    "T27n1545_031:0159c17": "大悲依止如是勝身。非如二乘所獲功德",
    "T27n1545_031:0159c18": "依止矬陋支體不具諸根缺減無威德身",
    "T27n1545_031:0159c19": "亦能現起。復次捨大安樂救大苦難故名",
    "T27n1545_031:0159c20": "大悲。謂佛世尊棄捨殊勝增上熾盛無量無",
    "T27n1545_031:0159c21": "邊不共佛法大安樂事。逾越百千俱胝大海",
    "T27n1545_031:0159c22": "輪圍山等諸險難處。遊歷十方救眾生苦",
    "T27n1545_031:0159c23": "作安樂事。如是皆由大悲威力。復次為度",
    "T27n1545_031:0159c24": "無量難化有情造作難為大劬勞事故名",
    "T27n1545_031:0159c25": "大悲。謂佛雖居極尊貴位為眾生故。或",
    "T27n1545_031:0159c26": "作陶師。或作商人。或作力士。或作獵主。或",
    "T27n1545_031:0159c27": "作俳優。或販花鬘。或賃船筏。作如是等",
    "T27n1545_031:0159c28": "諸猥雜類。拔濟種種所化有情。或將阿難",
    "T27n1545_031:0159c29": "遊歷五趣。晝夜無間饒益有情。或為指鬘得",
    "T27n1545_031:0160a01": "度脫故延促地界時遠時近。令其調伏",
    "T27n1545_031:0160a02": "然後化之。雖復成就增上慚愧而為有情",
    "T27n1545_031:0160a03": "現陰藏相。令彼見已誹謗止息。無量有情",
    "T27n1545_031:0160a04": "聞皆從化。雖復久斷輕躁調戲而為有情",
    "T27n1545_031:0160a05": "現廣長舌。乃至髮際遍覆面輪令諸有情",
    "T27n1545_031:0160a06": "因受佛化。如是等事無量無邊一切皆由大",
    "T27n1545_031:0160a07": "悲威力。復次傾動大捨故名大悲。謂佛成就",
    "T27n1545_031:0160a08": "二種大法。一者大捨。二者大悲。若佛安住大",
    "T27n1545_031:0160a09": "捨法時假使十方諸有情類。一時吹擊大角",
    "T27n1545_031:0160a10": "大鼓。或現雷震掣電霹靂諸山大地傾覆動",
    "T27n1545_031:0160a11": "搖不能令佛舉心視聽。若佛現起大悲法",
    "T27n1545_031:0160a12": "時。擊大捨山令其振動。亦令無量那羅延",
    "T27n1545_031:0160a13": "力所合成身。如大猛風吹小草葉處處飄",
    "T27n1545_031:0160a14": "轉作諸有情利樂勝事。由斯等義故名大",
    "T27n1545_031:0160a15": "悲。如是大悲界者唯是色界。地者唯在第四",
    "T27n1545_031:0160a16": "靜慮所依者唯依欲界人贍部洲大丈夫身。",
    "T27n1545_031:0160a17": "唯依此身得大悲故。行相者非十六行相",
    "T27n1545_031:0160a18": "是餘行相。所緣者通緣三界諸法有情。念住",
    "T27n1545_031:0160a19": "者唯法念住。智者唯世俗智。三摩地俱者非",
    "T27n1545_031:0160a20": "三摩地俱。根相應者捨根相應。過去未來現",
    "T27n1545_031:0160a21": "在者是三世。緣過去未來現在者緣三世善",
    "T27n1545_031:0160a22": "不善無記者唯是善。緣善不善無記者緣三",
    "T27n1545_031:0160a23": "種。繫不繫者唯色界繫。緣繫不繫者緣三界",
    "T27n1545_031:0160a24": "繫。學無學非學非無學者唯是非學非無學。",
    "T27n1545_031:0160a25": "緣學無學非學非無學者。但緣非學非無學。",
    "T27n1545_031:0160a26": "見所斷修所斷不斷者唯修所斷。緣見所斷",
    "T27n1545_031:0160a27": "修所斷不斷者。緣見修所斷緣名緣義者",
    "T27n1545_031:0160a28": "通緣名義。緣自相續他相續非相續者。雖",
    "T27n1545_031:0160a29": "通緣自他相續而多緣他相續。加行得離染",
    "T27n1545_031:0160b01": "得者。可言加行得。三無數劫積集殊勝加行",
    "T27n1545_031:0160b02": "得故。可言離染得。離有頂染得盡智時得",
    "T27n1545_031:0160b03": "大悲故。問云何名為大悲加行。答此加行有",
    "T27n1545_031:0160b04": "二種。一近加行謂順決擇分等。二遠加行謂初",
    "T27n1545_031:0160b05": "不退菩提心等。問此大悲何力攝。答處非處",
    "T27n1545_031:0160b06": "智力攝。以佛世尊不共功德多分攝在處非",
    "T27n1545_031:0160b07": "處智力中故。問悲與大悲有何差別。答應",
    "T27n1545_031:0160b08": "知略有八種差別。一自性差別。謂悲無嗔善",
    "T27n1545_031:0160b09": "根為自性。大悲無癡善根為自性。二行相差",
    "T27n1545_031:0160b10": "別。謂悲作苦苦行相。大悲作三苦行相。三",
    "T27n1545_031:0160b11": "所緣差別。謂悲唯緣欲界。大悲通緣三界。四",
    "T27n1545_031:0160b12": "依地差別。謂悲通依十地。即四靜慮四近分",
    "T27n1545_031:0160b13": "靜慮中間及欲界地。大悲唯在第四靜慮五",
    "T27n1545_031:0160b14": "所依差別。謂悲通依三乘及異生身。大悲唯",
    "T27n1545_031:0160b15": "依佛身。六證得差別。謂悲離欲界乃至第三",
    "T27n1545_031:0160b16": "靜慮染時得。大悲唯離有頂染時得。七救",
    "T27n1545_031:0160b17": "濟差別。謂悲唯希望救濟。大悲救濟事成。八",
    "T27n1545_031:0160b18": "哀愍差別。謂悲哀愍不平等。大悲哀愍平等。",
    "T27n1545_031:0160b19": "是謂悲與大悲差別。已說佛大悲。當說三",
    "T27n1545_031:0160b20": "念住。云何為三。一者佛說法時。若諸弟子恭",
    "T27n1545_031:0160b21": "敬聽受如教奉行。如來於彼不生歡喜心",
    "T27n1545_031:0160b22": "不踊躍。但起大捨住念正知隨宜教誨。",
    "T27n1545_031:0160b23": "二者佛說法時。若諸弟子不恭敬聽受不",
    "T27n1545_031:0160b24": "如教奉行。如來於彼不生嗔恨。心無悵恨",
    "T27n1545_031:0160b25": "不捨保任。但起大捨住念正知隨宜教誨。",
    "T27n1545_031:0160b26": "三者佛說法時。一分弟子恭敬聽受如教奉",
    "T27n1545_031:0160b27": "行。一分弟子不恭敬聽受不如教奉行。如來",
    "T27n1545_031:0160b28": "於彼不生歡喜亦不嗔恨。但起大捨住念",
    "T27n1545_031:0160b29": "正知。如是三種不共念住應知亦攝在處非",
    "T27n1545_031:0160c01": "處智力。廣分別義如理應思。問此十八種",
    "T27n1545_031:0160c02": "不共佛法幾於說法能為勝支。答除三念住",
    "T27n1545_031:0160c03": "餘十五種。皆於說法能為勝支。所以者何。",
    "T27n1545_031:0160c04": "佛由十力能立自論。由四無畏能破他論。",
    "T27n1545_031:0160c05": "由大悲故起說法欲。由此三種說法事成。",
    "T27n1545_031:0160c06": "三種念住無如是力。但說法時於弟子眾不",
    "T27n1545_031:0160c07": "生憂喜。發起大捨住念正知名不共法",
    "T27n1545_031:0160c08": "如契經說。如來成就七種妙法。云何為七。",
    "T27n1545_031:0160c09": "一者知法。二者知義。三者知時。四者知量。",
    "T27n1545_031:0160c10": "五者自知。六者知眾。七者知補特伽羅勝劣",
    "T27n1545_031:0160c11": "差別問此七妙法誰幾智性。答此七皆是世",
    "T27n1545_031:0160c12": "俗智性。有作是說。知法知量知眾三種唯",
    "T27n1545_031:0160c13": "世俗智。知義一種諸有欲令唯有涅槃是",
    "T27n1545_031:0160c14": "勝義者六智為性謂法智類智滅智盡智無",
    "T27n1545_031:0160c15": "生智及世俗智。諸有欲令一切法皆是勝義",
    "T27n1545_031:0160c16": "者十智為性。知時自知八智為性。除滅智",
    "T27n1545_031:0160c17": "及他心智。知補特伽羅勝劣差別九智為性",
    "T27n1545_031:0160c18": "除滅智。有餘師說。知時亦以九智為性謂",
    "T27n1545_031:0160c19": "除滅智。評曰。如是所說雖亦有理。然契經",
    "T27n1545_031:0160c20": "中說此七種一切皆是世俗智性皆知事法",
    "T27n1545_031:0160c21": "有差別故。問此七妙法何力所攝。答皆處",
    "T27n1545_031:0160c22": "非處智力所攝。",
    "T27n1545_031:0160c23": "如契經說如來成就五聖智三摩地云何為",
    "T27n1545_031:0160c24": "五。一者有內證智生。知此三摩地是聖離染",
    "T27n1545_031:0160c25": "二者有內證智生知此三摩地非愚者所近",
    "T27n1545_031:0160c26": "是智者所讚。三者有內證智生。知此三摩地",
    "T27n1545_031:0160c27": "現樂後樂。四者有內證智生。知此三摩地寂",
    "T27n1545_031:0160c28": "靜微妙是止息道令心一趣有所證得。五者",
    "T27n1545_031:0160c29": "有內證智生。知此三摩地正念故入正念故",
    "T27n1545_031:0161a01": "出。問此五聖智三摩地誰幾智性。答此五皆",
    "T27n1545_031:0161a02": "是世俗智性。有作是說。皆八智性。謂除滅",
    "T27n1545_031:0161a03": "智及他心智。尊者妙音作如是說。皆六智性。",
    "T27n1545_031:0161a04": "謂除苦集滅他心智。如是說者。如是所說",
    "T27n1545_031:0161a05": "雖亦有理。然契經中說此五種一切皆是世",
    "T27n1545_031:0161a06": "俗智性。皆知定事有差別故。問此五聖智",
    "T27n1545_031:0161a07": "三摩地何力所攝。答皆處非處智力所攝。因",
    "T27n1545_031:0161a08": "釋身力傍論已了。",
    "T27n1545_031:0161a09": "云何擇滅乃至廣說。問何故作此論。答為",
    "T27n1545_031:0161a10": "止他宗顯正義故。謂或有執。擇滅非擇滅",
    "T27n1545_031:0161a11": "無常滅非實有體。如譬喻者為遮彼執顯",
    "T27n1545_031:0161a12": "三種滅皆有實體。或復有執。此三種滅皆是",
    "T27n1545_031:0161a13": "無為。如分別論者。為遮彼執顯二滅是無",
    "T27n1545_031:0161a14": "為。無常滅是有為。故作斯論。云何擇滅。答",
    "T27n1545_031:0161a15": "諸滅是離繫。謂諸法滅亦得離繫得離繫得",
    "T27n1545_031:0161a16": "是名擇滅。云何非擇滅。答諸滅非離繫。謂",
    "T27n1545_031:0161a17": "諸法滅得不離繫不得離繫得名非擇滅。",
    "T27n1545_031:0161a18": "云何無常滅。答諸行散壞破沒亡退是謂無",
    "T27n1545_031:0161a19": "常滅。此中散壞破沒亡退文字雖有差別而",
    "T27n1545_031:0161a20": "同顯無常滅。又諸行散等言。非如散穀豆",
    "T27n1545_031:0161a21": "等令往異處。但顯由無常滅無復作用。",
    "T27n1545_031:0161a22": "又散等言不顯諸行自性滅壞但顯諸行",
    "T27n1545_031:0161a23": "由無常滅無復作用。謂有為法自性恒有",
    "T27n1545_031:0161a24": "由生相故。有作用起由滅相故。無復作用",
    "T27n1545_031:0161a25": "名為散壞破沒亡退。",
    "T27n1545_031:0161a26": "非擇滅無常滅何差別。答非擇滅者。不由",
    "T27n1545_031:0161a27": "擇力解脫疫癘災橫愁惱種種魔事行世苦",
    "T27n1545_031:0161a28": "法。非於貪欲調伏斷越。無常滅者諸行散壞",
    "T27n1545_031:0161a29": "破沒亡退。是謂二滅差別。此中解脫疫癘",
    "T27n1545_031:0161a30": "災橫愁惱種種魔事苦法者。顯有漏法非擇",
    "T27n1545_031:0161b01": "滅解脫行世法者。顯無漏法非擇滅非於",
    "T27n1545_031:0161b02": "貪欲調伏斷越者。顯異擇滅問何故此中但",
    "T27n1545_031:0161b03": "說非擇滅無常滅差別不說擇滅耶。答是",
    "T27n1545_031:0161b04": "作論者意欲爾故乃至廣說。復次此中應作",
    "T27n1545_031:0161b05": "是說。擇滅非擇滅無常滅何差別。答擇滅者",
    "T27n1545_031:0161b06": "由擇力故有漏法滅。非擇滅者不由擇力",
    "T27n1545_031:0161b07": "解脫疫癘廣說如前。無常滅者諸行散壞破",
    "T27n1545_031:0161b08": "沒亡退。復次擇滅是解脫是離繫相。非擇滅",
    "T27n1545_031:0161b09": "是解脫非離繫相。無常滅非解脫非離繫",
    "T27n1545_031:0161b10": "相。復次擇滅於三世有漏法得。非擇滅於",
    "T27n1545_031:0161b11": "未來不生有為法得。無常滅於現在一切法",
    "T27n1545_031:0161b12": "轉。復次擇滅是善。彼得亦善。非擇滅是無記。",
    "T27n1545_031:0161b13": "彼得亦無記。無常滅通三種。彼得亦三種。復",
    "T27n1545_031:0161b14": "次擇滅是無漏。彼得通有漏無漏。非擇滅是",
    "T27n1545_031:0161b15": "無漏。彼得唯有漏。無常滅通二種。彼得亦二",
    "T27n1545_031:0161b16": "種。復次擇滅是不繫。彼得或色界繫。或無色",
    "T27n1545_031:0161b17": "界繫或不繫。非擇滅是不繫。彼得唯三界繫。",
    "T27n1545_031:0161b18": "無常滅三界繫。或不繫。彼得亦三界繫或不",
    "T27n1545_031:0161b19": "繫。復次擇滅是非學非無學。彼得或學或無",
    "T27n1545_031:0161b20": "學或非學非無學。非擇滅是非學非無學。彼",
    "T27n1545_031:0161b21": "得亦唯非學非無學。無常滅通三種。彼得亦",
    "T27n1545_031:0161b22": "三種復次擇滅是不斷。彼得或修所斷或不",
    "T27n1545_031:0161b23": "斷。非擇滅是不斷。彼得唯修所斷。無常滅",
    "T27n1545_031:0161b24": "通三種。彼得亦三種。復次擇滅非擇滅俱不",
    "T27n1545_031:0161b25": "染污。彼得亦俱不染污。無常滅通染污不染",
    "T27n1545_031:0161b26": "污。彼得亦二種如染污不染污。有罪無罪退",
    "T27n1545_031:0161b27": "不退亦爾。復次擇滅無異熟。彼得或有異熟。",
    "T27n1545_031:0161b28": "或無異熟。非擇滅無異熟。彼得亦無異熟。",
    "T27n1545_031:0161b29": "無常滅通二種。彼得亦二種。復次擇滅是道",
    "T27n1545_031:0161c01": "果。彼得或是道是道果。或非道非道果。非擇",
    "T27n1545_031:0161c02": "滅非道非道果。彼得亦非道非道果。無常滅",
    "T27n1545_031:0161c03": "或是道非道果。或是道亦道果。或非道非道",
    "T27n1545_031:0161c04": "果。彼得亦爾。復次擇滅滅諦攝。彼得三諦攝",
    "T27n1545_031:0161c05": "除滅諦。非擇滅非諦攝。彼得二諦攝謂苦",
    "T27n1545_031:0161c06": "集。無常滅三諦攝除滅諦。彼得亦爾。應作",
    "T27n1545_031:0161c07": "如是廣辨差別。而不爾者前已說故。謂擇",
    "T27n1545_031:0161c08": "滅是離繫。非擇滅無常滅非離繫。俱非離繫",
    "T27n1545_031:0161c09": "須辨差別。有說。二滅俱不用功得。須辨",
    "T27n1545_031:0161c10": "差別。擇滅用功得與二有異故不須說。",
    "T27n1545_031:0161c11": "問已知擇滅離繫為體。應說何故名擇滅",
    "T27n1545_031:0161c12": "耶答擇者謂慧。滅是彼果。擇所得滅故名",
    "T27n1545_031:0161c13": "擇滅。復次一向劬勞。一向加行。一向功用",
    "T27n1545_031:0161c14": "簡擇諸法方得此滅。故名擇滅。復次數數",
    "T27n1545_031:0161c15": "決擇苦等得滅。故名擇滅。謂苦忍苦智決",
    "T27n1545_031:0161c16": "擇苦諦。於見苦所斷法得滅。集忍集智決",
    "T27n1545_031:0161c17": "擇集諦。於見集所斷法得滅。滅忍滅智決",
    "T27n1545_031:0161c18": "擇滅諦。於見滅所斷法得滅。道忍道智決",
    "T27n1545_031:0161c19": "擇道諦。於見道所斷法得滅。以苦等智數",
    "T27n1545_031:0161c20": "數決擇苦聖諦等。於修所斷法得滅。故名",
    "T27n1545_031:0161c21": "擇滅。問擇滅自性為是一物為多物耶。有",
    "T27n1545_031:0161c22": "說。一物。問若爾證見所斷法擇滅時。亦證",
    "T27n1545_031:0161c23": "修所斷法擇滅不。若亦證者修後對治應成",
    "T27n1545_031:0161c24": "無用。若不證者云何一物少分證少分不",
    "T27n1545_031:0161c25": "證。有說。二物。一見所斷法擇滅。二修所斷",
    "T27n1545_031:0161c26": "法擇滅。問若爾證見苦所斷法擇滅時。亦",
    "T27n1545_031:0161c27": "證見集滅道所斷。法擇滅不。若亦證者修後",
    "T27n1545_031:0161c28": "對治應成無用。若不證者云何一物少分證",
    "T27n1545_031:0161c29": "少分不證。有說。五物謂見所斷法擇滅有",
    "T27n1545_031:0162a01": "四。修所斷擇滅有一。問若爾證欲界見修所",
    "T27n1545_031:0162a02": "斷法擇滅時。亦證色無色界見修所斷法擇",
    "T27n1545_031:0162a03": "滅不。若亦證者修後對治應成無用。若不",
    "T27n1545_031:0162a04": "證者云何一物少分證少分不證有說擇滅",
    "T27n1545_031:0162a05": "有十一物。謂見所斷法擇滅有八。修所斷法",
    "T27n1545_031:0162a06": "擇滅有三。問若爾證欲界修所斷上上品法",
    "T27n1545_031:0162a07": "擇滅時。亦證欲界修所斷後八品法擇滅",
    "T27n1545_031:0162a08": "不。若亦證者修後對治應成無用。若不證",
    "T27n1545_031:0162a09": "者云何一物少分證少分不證。色無色界修",
    "T27n1545_031:0162a10": "所斷九品法擇滅徵問亦爾。有說。擇滅有三",
    "T27n1545_031:0162a11": "十五。謂見所斷法擇滅有八。修所斷法擇滅",
    "T27n1545_031:0162a12": "三界各九為二十七。足前八為三十五。問",
    "T27n1545_031:0162a13": "若爾證初靜慮修所斷法擇滅時。亦證後三",
    "T27n1545_031:0162a14": "靜慮修所斷法擇滅不。若亦證者修後對治",
    "T27n1545_031:0162a15": "應成無用。若不證者云何一物少分證少分",
    "T27n1545_031:0162a16": "不證。四無色地修所斷法徵問亦爾。有說。",
    "T27n1545_031:0162a17": "擇滅有八十九。謂見所斷法擇滅有八。修所",
    "T27n1545_031:0162a18": "斷法擇滅九地各九為八十一。足前八為",
    "T27n1545_031:0162a19": "八十九。問若爾見所斷法三界九地各有四",
    "T27n1545_031:0162a20": "部九品差別。云何擇滅但有八種。又見修所",
    "T27n1545_031:0162a21": "斷法一一地一一部一一品各有多種。云何擇",
    "T27n1545_031:0162a22": "滅但有一種。評曰。應作是說隨有漏法有",
    "T27n1545_031:0162a23": "爾所體擇滅亦爾。隨所繫事體有爾所離",
    "T27n1545_031:0162a24": "繫亦有爾所體故。問已知擇滅隨所繫事",
    "T27n1545_031:0162a25": "有爾所量。諸有情類證擇滅時。為共證一",
    "T27n1545_031:0162a26": "為各別證。設爾何失。二俱有過。若共證一。",
    "T27n1545_031:0162a27": "云何涅槃名不共法。又若爾者若一有情得",
    "T27n1545_031:0162a28": "涅槃時。一切有情亦應皆得。若爾則應不",
    "T27n1545_031:0162a29": "由功用自然解脫。若各別證。云何涅槃名",
    "T27n1545_031:0162b01": "不同類。又契經說當云何通。如說。如來解",
    "T27n1545_031:0162b02": "脫與餘阿羅漢等解脫無異。答應作是說。",
    "T27n1545_031:0162b03": "諸有情類證擇滅時皆共證一。問若爾云何",
    "T27n1545_031:0162b04": "涅槃名不共法。答涅槃體雖實是共。而約",
    "T27n1545_031:0162b05": "得說名不共。以離繫得一一有情自相續中",
    "T27n1545_031:0162b06": "各別起故。問若一有情得涅槃時。諸餘有",
    "T27n1545_031:0162b07": "情何故不得。答若身中有涅槃得者名得",
    "T27n1545_031:0162b08": "涅槃。無則不爾。故無一時一切有情得涅",
    "T27n1545_031:0162b09": "槃失。有餘師說。諸有情類證擇滅時各各",
    "T27n1545_031:0162b10": "別證。問若爾云何涅槃名不同類。答遮同類",
    "T27n1545_031:0162b11": "因故作是說。謂諸擇滅無同類因名不同",
    "T27n1545_031:0162b12": "類。非諸有情無別擇滅展轉相似。問苦法智",
    "T27n1545_031:0162b13": "忍無同類因。亦應名為不同類法。何故有",
    "T27n1545_031:0162b14": "為皆名同類。但說涅槃名不同類。答苦法",
    "T27n1545_031:0162b15": "智忍雖無同類因。而能與他作同類因故",
    "T27n1545_031:0162b16": "亦名同類。涅槃不爾。復次諸有為法同蘊界",
    "T27n1545_031:0162b17": "處三門所攝。同墮三世。同有生滅。同下中上。",
    "T27n1545_031:0162b18": "同有先後。同從因生。同能生果。故名同類。",
    "T27n1545_031:0162b19": "涅槃不爾名不同類。復次一切法中唯有涅",
    "T27n1545_031:0162b20": "槃是善是常。餘不爾故名不同類。謂所餘",
    "T27n1545_031:0162b21": "法有善非常有常非善有二俱非。涅槃獨",
    "T27n1545_031:0162b22": "具善常二義。是故獨名不同類法。問契經所",
    "T27n1545_031:0162b23": "說復云何通。如說。如來解脫與餘阿羅漢等",
    "T27n1545_031:0162b24": "解脫無異。答三乘身中解脫雖異而善常同",
    "T27n1545_031:0162b25": "故說無異。復次此言顯示一相續中有三乘",
    "T27n1545_031:0162b26": "道同證解脫。謂望他身所證解脫。雖各有",
    "T27n1545_031:0162b27": "異而一身中有三乘性同證解脫。隨依何",
    "T27n1545_031:0162b28": "乘引起聖道。皆能證得此涅槃故。評曰。彼",
    "T27n1545_031:0162b29": "不應作是說。應作是說。諸有情類普於一",
    "T27n1545_031:0162c01": "一有漏法中。皆共證得一擇滅體。前說擇滅",
    "T27n1545_031:0162c02": "隨所繫事多少量故。由此前說於理為善",
    "T27n1545_031:0162c03": "問於外物中為亦證得擇滅體不。設爾何",
    "T27n1545_031:0162c04": "失。若亦證得擇滅體者。既於外法無成就",
    "T27n1545_031:0162c05": "義。云何成就彼擇滅耶。又契經說當云何",
    "T27n1545_031:0162c06": "通。如說。尊者舍利子言。我斷諸愛得內解",
    "T27n1545_031:0162c07": "脫。若外物中不得擇滅。契經所說復云何",
    "T27n1545_031:0162c08": "通。如說一切行斷故名斷界。一切行離故名",
    "T27n1545_031:0162c09": "離界。一切行滅故名滅界。答應作是說。於",
    "T27n1545_031:0162c10": "外物中亦得擇滅。問若爾既於外物無成",
    "T27n1545_031:0162c11": "就義云何於彼得擇滅耶。答雖於外物無",
    "T27n1545_031:0162c12": "成就者。而亦於彼有得擇滅。如不成就過",
    "T27n1545_031:0162c13": "去未來命等八根。而有於彼證得擇滅。外",
    "T27n1545_031:0162c14": "物亦爾何所相違。問契經所說復云何通。如",
    "T27n1545_031:0162c15": "說。尊者舍利子言。我斷諸愛得內解脫。答",
    "T27n1545_031:0162c16": "說於內蘊得解脫故。當知於外亦得解",
    "T27n1545_031:0162c17": "脫。復次外物解脫依內得故。亦名為內。謂",
    "T27n1545_031:0162c18": "內身中修道方得。復次外物解脫得是內故",
    "T27n1545_031:0162c19": "亦名為內。謂得彼得是內蘊攝。復次斷內",
    "T27n1545_031:0162c20": "煩惱而得彼滅故亦名內。謂外物中所有",
    "T27n1545_031:0162c21": "擇滅斷內能繫煩惱方得。是故經言。得內",
    "T27n1545_031:0162c22": "解脫。有餘師說。外物中無擇滅可得。唯斷",
    "T27n1545_031:0162c23": "能繫諸煩惱縛得擇滅故。問若爾契經所說",
    "T27n1545_031:0162c24": "當云何通。如說。一切行斷故名斷界。乃至",
    "T27n1545_031:0162c25": "廣說。答彼經應說。諸行斷故名為斷界。乃",
    "T27n1545_031:0162c26": "至廣說。不應言一切而說一切者。當知",
    "T27n1545_031:0162c27": "彼說少分一切。謂一切有二種。一少分一",
    "T27n1545_031:0162c28": "切。二全分一切。彼經但說少分一切。有作",
    "T27n1545_031:0162c29": "是說。諸外物中雖有擇滅而不可得。評曰。",
    "T27n1545_031:0163a01": "彼不應作是說。寧說為無不應說有而",
    "T27n1545_031:0163a02": "不可得。既不可得何須如是無用滅為應",
    "T27n1545_031:0163a03": "作是說。亦有亦得。所以者何。諸有漏法無始",
    "T27n1545_031:0163a04": "時來煩惱所繫不得解脫。若斷煩惱彼離",
    "T27n1545_031:0163a05": "繫故便得解脫。如人被縛後解脫時人名",
    "T27n1545_031:0163a06": "解脫。非謂繩等。既於所繫證得解脫故外",
    "T27n1545_031:0163a07": "物中亦得解脫。若不爾者與品類足所說",
    "T27n1545_031:0163a08": "相違。如說。云何得作證法。答一切善法。若",
    "T27n1545_031:0163a09": "外物中雖有擇滅而不可得。應有善法非",
    "T27n1545_031:0163a10": "得作證便違彼說。故外亦有擇滅可得。問",
    "T27n1545_031:0163a11": "擇滅自性為即是蘊為但蘊無。若即是蘊。",
    "T27n1545_031:0163a12": "有情本來應得解脫。以皆本來成就蘊故。",
    "T27n1545_031:0163a13": "若但蘊無。如何為無勤修聖道。答應說。擇",
    "T27n1545_031:0163a14": "滅非即是蘊。亦非蘊無。但於有漏諸蘊中",
    "T27n1545_031:0163a15": "得別有自性。",
    "T27n1545_031:0163a16": "說一切有部發智大毘婆沙論卷第三十一"
}