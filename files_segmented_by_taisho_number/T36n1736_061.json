{
    "T36n1736_061:0485a02": "大方廣佛華嚴經隨疏演義鈔卷",
    "T36n1736_061:0485a03": "第六十一",
    "T36n1736_061:0485a05": "唐清涼山大華嚴寺沙門澄觀述",
    "T36n1736_061:0485a06": "第三厭分。論云下。問答生起先舉論。二不樂",
    "T36n1736_061:0485a07": "下。疏釋論。先釋厭名。其無量下通妨。以是",
    "T36n1736_061:0485a08": "厭果非厭分故。通意可知。疏。經文下。科",
    "T36n1736_061:0485a09": "釋為七相。約義不同。束為三者順文分",
    "T36n1736_061:0485a10": "段。疏。今初此菩薩下。釋修行中三。一正釋",
    "T36n1736_061:0485a11": "文。二引瑜伽通示修證。三以經意總相圓",
    "T36n1736_061:0485a12": "融今初。即取次下作意釋。此中四相文皆有",
    "T36n1736_061:0485a13": "四。初中四者。一得聞法已。即牒經文。二即",
    "T36n1736_061:0485a14": "依何修者總示義相。三以依正法故者。即",
    "T36n1736_061:0485a15": "釋成上義。四即了相作意者。以論義收。下",
    "T36n1736_061:0485a16": "瑜伽中為順世禪了欣厭相。即厭下苦麁",
    "T36n1736_061:0485a17": "障。欣上淨妙離。今云正法其義通深。若約",
    "T36n1736_061:0485a18": "寄位全同瑜伽。若約勤求淨菩薩行。則所",
    "T36n1736_061:0485a19": "聞法必當深妙。如下夜神所得四禪。下三各",
    "T36n1736_061:0485a20": "四例此可知。疏次攝心安住即第二相。言",
    "T36n1736_061:0485a21": "即攝樂作意者。下瑜伽釋少分觸證。是加行",
    "T36n1736_061:0485a22": "益相。疏。次於空下即第三相。言即遠離作意",
    "T36n1736_061:0485a23": "者。下釋遠離。云與斷道俱。今空閑處何名",
    "T36n1736_061:0485a24": "斷道。故上疏云空閑通事理。理之空閑即",
    "T36n1736_061:0485a25": "是道斷。疏。次作是思惟即第四相。言即何故",
    "T36n1736_061:0485a26": "修者。是修所以。良以不修則不證故。言即",
    "T36n1736_061:0485a27": "勝解作意者。下釋正是修行。謂勝解於境",
    "T36n1736_061:0485a28": "印持為性。不可引轉為業。是故修行非此",
    "T36n1736_061:0485a29": "不成。疏。瑜伽三十三下。第二通示修證。於",
    "T36n1736_061:0485b01": "中二。先正引論後對文顯示。前中略釋從",
    "T36n1736_061:0485b02": "此超過聞思惟用修行。於所起緣相。發",
    "T36n1736_061:0485b03": "起勝解。修奢摩他毘鉢舍那。數修習已。如",
    "T36n1736_061:0485b04": "所尋伺麁相淨相數起勝解。如是名為勝",
    "T36n1736_061:0485b05": "作意。前五可知。六加行究竟作意者。論云",
    "T36n1736_061:0485b06": "從此倍更樂斷。修習奢摩他毘鉢舍那。鄭重",
    "T36n1736_061:0485b07": "觀察修習對治。時時觀察先所已斷。由是因",
    "T36n1736_061:0485b08": "緣。從欲界繫。一切煩惱心得離繫。由此離時",
    "T36n1736_061:0485b09": "伏斷方便非是究竟。永害種子。當於爾時。",
    "T36n1736_061:0485b10": "初禪靜慮地前加行道已得究竟。一切煩惱",
    "T36n1736_061:0485b11": "對治作意已得生起。是名加行究竟作意。七",
    "T36n1736_061:0485b12": "加行究竟果作意者。論云。從此無間由是",
    "T36n1736_061:0485b13": "因緣。證入根本初靜慮定。俱行作意名加",
    "T36n1736_061:0485b14": "行究竟果作意。釋曰。論就初禪略釋其相。",
    "T36n1736_061:0485b15": "後例所餘。今疏總舉故取大意。略釋而已。",
    "T36n1736_061:0485b16": "下例可知。疏。上修行中下。第二對文顯示",
    "T36n1736_061:0485b17": "下。八定中各有後二者。謂即離欲惡不善",
    "T36n1736_061:0485b18": "法等。是加行究竟作意住初禪等即加行究",
    "T36n1736_061:0485b19": "竟果作意。疏。故此總修下。亦總發者然有",
    "T36n1736_061:0485b20": "四句。一總修總發。謂總相修行不偏修。一八",
    "T36n1736_061:0485b21": "定俱起名為總發。二別修別發。謂偏修初",
    "T36n1736_061:0485b22": "禪發於初禪。修二發二修空發空等。三總",
    "T36n1736_061:0485b23": "修別發。總相修行唯發一定等。四別修總",
    "T36n1736_061:0485b24": "發。謂唯修一定發得多定。前二如修後二",
    "T36n1736_061:0485b25": "不如。其故何耶。宿世偏修。今雖總修唯發",
    "T36n1736_061:0485b26": "一定。如地有一種雨。雖普潤唯一芽生。四",
    "T36n1736_061:0485b27": "則昔修多門。今雖修一諸定齊發。如多種",
    "T36n1736_061:0485b28": "子共在一處。少分沃潤諸芽齊生。望定現",
    "T36n1736_061:0485b29": "前名之為發。望人修得稱之為入。然此",
    "T36n1736_061:0485c01": "即是天台之意。今菩薩總修下皆總發。若別",
    "T36n1736_061:0485c02": "修相具如瑜伽智論等說。疏。然皆即妄下。",
    "T36n1736_061:0485c03": "三以經意總相圓融。所以融者。以文畢",
    "T36n1736_061:0485c04": "歷別更引瑜伽。欣厭等言。恐謂全是故此揀",
    "T36n1736_061:0485c05": "之。以寄位故引法相宗。證成經文。據鳥跡",
    "T36n1736_061:0485c06": "意理須融會。疏。初結前即何時修證下疏",
    "T36n1736_061:0485c07": "文分四。一正釋文。二論經下。對彼辨異。三",
    "T36n1736_061:0485c08": "今經闕下。引今經闕。反成論有四。但前下",
    "T36n1736_061:0485c09": "出經無意。疏。廣如別章者。大乘法師法苑法",
    "T36n1736_061:0485c10": "華疏等。皆有其章。今疏四門已略其要。初",
    "T36n1736_061:0485c11": "入意中四。一直顯經意。二論云下舉本論",
    "T36n1736_061:0485c12": "釋。三又示入禪下。會通權實。四然無量下",
    "T36n1736_061:0485c13": "解妨難。二中先問。遠公云。菩薩正應修習",
    "T36n1736_061:0485c14": "出世道禪等。世法何要入耶。答為五種眾生",
    "T36n1736_061:0485c15": "故。有四類法。四等開故。故成五種。言五",
    "T36n1736_061:0485c16": "為邪歸依等者。邪歸之人智慧微薄。取信",
    "T36n1736_061:0485c17": "耳目。故為現通方可信受。疏。先釋四禪等",
    "T36n1736_061:0485c18": "者。疏文有三。初正釋。二故瑜伽下引證。三",
    "T36n1736_061:0485c19": "是以靜能下揀定。疏。次無色下二釋無色。",
    "T36n1736_061:0485c20": "其超過違害及無容生。三相云何。言超過者。",
    "T36n1736_061:0485c21": "地法增勝故。言違害者。違害有色故。言",
    "T36n1736_061:0485c22": "無容生者。如火中華故。疏。無色謂無色者。",
    "T36n1736_061:0485c23": "所引俱舍皆是定品。二十八論下當具引。言",
    "T36n1736_061:0485c24": "俱舍論中廣破有色者。論云。皆無色故。立無",
    "T36n1736_061:0485c25": "色名。外難云。此因不成許有色故。次反徵",
    "T36n1736_061:0485c26": "云。若爾何故立無色名。彼答云。由彼色微",
    "T36n1736_061:0485c27": "故名無色。如微黃物亦名無黃。論主問云。",
    "T36n1736_061:0485c28": "許彼界中色有何相。若彼唯有身語律儀。",
    "T36n1736_061:0485c29": "身語既無律儀寧有。又無大種何以造色。",
    "T36n1736_061:0486a01": "若謂如有無漏律儀。不爾無漏依有漏大",
    "T36n1736_061:0486a02": "種故。又彼定中亦遮有故。若許於彼有色",
    "T36n1736_061:0486a03": "根身。如何可言彼色微少。若謂於彼身量",
    "T36n1736_061:0486a04": "小故。水中細蟲極微之物亦應名無色。亦",
    "T36n1736_061:0486a05": "身量小不可見故。若謂彼身極清妙故中",
    "T36n1736_061:0486a06": "應有色。若謂彼身清妙中極。應唯有頂",
    "T36n1736_061:0486a07": "得無色名。如定生身有勝劣故。更有廣破",
    "T36n1736_061:0486a08": "略知其旨。疏。一修得俱舍云。是善性攝者。",
    "T36n1736_061:0486a09": "頌云。靜慮四各二。於中生已說定。謂善一",
    "T36n1736_061:0486a10": "境。并伴五蘊性。釋云。靜慮有二。一生靜慮。",
    "T36n1736_061:0486a11": "二定靜慮。定即修得。言於中生已說者。即",
    "T36n1736_061:0486a12": "世界品說十七天即生靜慮。即以無覆無",
    "T36n1736_061:0486a13": "記五蘊為性。今疏具有言善性攝者。此言猶",
    "T36n1736_061:0486a14": "漫剋實言之。以善等持而為其性。言心",
    "T36n1736_061:0486a15": "一境性者。謂能令心專一所緣故。疏。無色",
    "T36n1736_061:0486a16": "下出無色體。於中二。先正釋。就小乘明。後",
    "T36n1736_061:0486a17": "諸教料揀。今初引俱舍云四蘊離下地者。次",
    "T36n1736_061:0486a18": "後偈云。并上三近分總名除色想無。色謂",
    "T36n1736_061:0486a19": "無色後。色起從心。今此正引初之七字。出",
    "T36n1736_061:0486a20": "無色體。謂亦用善性攝心一境性。以善等",
    "T36n1736_061:0486a21": "持為其自性。但并助伴唯除色蘊。無色無",
    "T36n1736_061:0486a22": "有隨轉色故。其離下地自屬別立。四名不",
    "T36n1736_061:0486a23": "同在一句中。因便引耳。下方別釋。疏。若大",
    "T36n1736_061:0486a24": "乘宗下。二就諸教料揀。無異轍者。即通諸",
    "T36n1736_061:0486a25": "教。若會相下。正明始教。若事盡理現下。辨",
    "T36n1736_061:0486a26": "終教。從泯絕已下即是頓教。若事理圓融下",
    "T36n1736_061:0486a27": "辨圓教。疏。四禪之中下。疏文分二。先義理。",
    "T36n1736_061:0486a28": "後釋文。文前分四。一等立四支。二歷禪有",
    "T36n1736_061:0486a29": "異。三舉其實法。四建立所由今初分三。初",
    "T36n1736_061:0486b01": "列支名。次四中後三下料揀同異。後雖後後",
    "T36n1736_061:0486b02": "下通妨。妨云。從初一非支上生難。難云。",
    "T36n1736_061:0486b03": "即初離障皆非是支。二禪離障云滅覺觀。",
    "T36n1736_061:0486b04": "覺觀即是初禪二支。何言非支。今答云。雖",
    "T36n1736_061:0486b05": "是前支於我非支。餘二亦然。疏。然四禪通",
    "T36n1736_061:0486b06": "說有十八支者。第二歷禪有異。於中又二。",
    "T36n1736_061:0486b07": "先正明。後出所以。今初。俱舍頌云。初禪具",
    "T36n1736_061:0486b08": "五支。尋伺喜樂定。二禪具四支。內淨喜樂",
    "T36n1736_061:0486b09": "定。三禪具五支。捨念慧樂定。四禪具四支。",
    "T36n1736_061:0486b10": "捨念中受定故。今疏云初三各五二四皆四。",
    "T36n1736_061:0486b11": "疏。為欲惡下。出彼立支多少所以。病深藥",
    "T36n1736_061:0486b12": "多賊微兵少。疏。其間除重下。第三舉其實",
    "T36n1736_061:0486b13": "法。此依大乘三事行捨異。後捨受。疏。若分",
    "T36n1736_061:0486b14": "二樂則有十一者。俱舍云。此實事十一。初二",
    "T36n1736_061:0486b15": "樂輕安。內淨即信根。喜即是喜受。謂初二禪",
    "T36n1736_061:0486b16": "樂。是輕安樂。第三禪樂是樂受樂。故成十",
    "T36n1736_061:0486b17": "一。疏。內淨無別體則唯有九者。謂俱舍內淨",
    "T36n1736_061:0486b18": "即是信心。大乘雜集等。但合第三禪捨念正",
    "T36n1736_061:0486b19": "知三支。以為內淨。無別內淨故。但有九。",
    "T36n1736_061:0486b20": "疏。此等皆為順益下。第四建立為支所以。",
    "T36n1736_061:0486b21": "以益於禪故。支即分義。及因義故。瑜伽下",
    "T36n1736_061:0486b22": "引證。疏。一煩惱欲二事欲者。煩惱約內事",
    "T36n1736_061:0486b23": "欲約外。內心不與欲貪相應。名相應離。",
    "T36n1736_061:0486b24": "不染外境名境界離。疏。尋伺心麁細者。即",
    "T36n1736_061:0486b25": "是界品。釋曰。尋為尋求伺為伺察。心之麁",
    "T36n1736_061:0486b26": "性名之為尋。心之細性名之為伺。疏。國土",
    "T36n1736_061:0486b27": "等者。等取族姓覺及輕安。覺即是八覺。廣",
    "T36n1736_061:0486b28": "如發心功德品說。疏。三離生喜樂者。瑜伽十",
    "T36n1736_061:0486b29": "一明斷除五法。謂欲所引喜樂。及憂不善所",
    "T36n1736_061:0486c01": "引憂喜及捨。彼五受故生喜樂。言喜者深慶",
    "T36n1736_061:0486c02": "適悅樂者。身心適悅得無損害及解脫樂。",
    "T36n1736_061:0486c03": "疏。慶離欲惡等者。等取不善法。言身心猗",
    "T36n1736_061:0486c04": "息者。猗者美也。此輕安樂異解脫樂。疏。得",
    "T36n1736_061:0486c05": "大輕安身心調暢有堪能故者。即引文重釋",
    "T36n1736_061:0486c06": "輕安義唯識第六云。輕安者。謂遠離麁重",
    "T36n1736_061:0486c07": "調暢身心堪任為性。對治昏沈轉依為業。",
    "T36n1736_061:0486c08": "釋曰。謂離煩惱麁重為輕。身心調暢為安。",
    "T36n1736_061:0486c09": "令所依身輕安適悅。名有堪能。疏。順瑜伽",
    "T36n1736_061:0486c10": "略不釋輕。疏。四住初禪等者。先釋依止。後",
    "T36n1736_061:0486c11": "而言初下。釋初住字。第二禪。疏。覺觀麁動",
    "T36n1736_061:0486c12": "發生三識者。謂眼耳身。遠公云。初禪之中覺",
    "T36n1736_061:0486c13": "觀有三。一定心。二出定時。三識身力麁動覺",
    "T36n1736_061:0486c14": "觀。此三並是動亂之心。二禪勝靜皆盡遣之。",
    "T36n1736_061:0486c15": "二內淨之義前已總釋。此具二宗。顯揚雜集",
    "T36n1736_061:0486c16": "名內等淨。顯揚第二云。謂為對治尋伺故。",
    "T36n1736_061:0486c17": "攝念正知於自內體其心捨住。遠離尋伺塵",
    "T36n1736_061:0486c18": "濁法。故名內等淨。雜集疏云。所言等者。謂",
    "T36n1736_061:0486c19": "內定體由離尋伺體得平等捨住。又念慧",
    "T36n1736_061:0486c20": "非一故名平等。若婆沙云。謂信平等令內",
    "T36n1736_061:0486c21": "心淨。疏。前滅覺觀下通妨。妨云。謂上滅覺",
    "T36n1736_061:0486c22": "觀。今復云無。豈非重復。答意云。前舉覺",
    "T36n1736_061:0486c23": "觀是此所滅。云顯所治。此言無者。不同初",
    "T36n1736_061:0486c24": "禪。用此覺觀以為能治。云顯能治無。遠公",
    "T36n1736_061:0486c25": "云。前滅覺觀。如呼滅諦以為無染。此無覺",
    "T36n1736_061:0486c26": "觀。如呼道諦以為無染故。疏。本論釋一",
    "T36n1736_061:0486c27": "心云下。先引論。後欲異世間是如實修下。",
    "T36n1736_061:0486c28": "疏釋論文。上釋無漏。此下釋一心。然論經",
    "T36n1736_061:0486c29": "一心云心行一處。今釋論文。乃以二意釋",
    "T36n1736_061:0487a01": "行一處。謂一以不斷三昧。即約無漏相續無",
    "T36n1736_061:0487a02": "間。即竪說一心。二以行一境者。約事對緣",
    "T36n1736_061:0487a03": "橫說一心。由二禪已上唯以意識行法塵",
    "T36n1736_061:0487a04": "故。從由此即名下。結成三昧無漏。但緣一",
    "T36n1736_061:0487a05": "境即是三昧。今復相續故。是無漏無有漏",
    "T36n1736_061:0487a06": "法來相間故。瑜伽云。世間靜慮但捨彼品",
    "T36n1736_061:0487a07": "麁重。不捨種子。無漏靜慮二種俱捨。故無",
    "T36n1736_061:0487a08": "有間。疏。如淨鑑止水者。欲惡如泥。初禪之",
    "T36n1736_061:0487a09": "定如淨動水。今無欲惡復滅覺觀。如淨止",
    "T36n1736_061:0487a10": "水。是則初禪慶其所離。此慶所得得亡照",
    "T36n1736_061:0487a11": "故。疏。若智論下敘異釋也。前解定生。定在",
    "T36n1736_061:0487a12": "二禪。今云定生定在初禪。背於初禪有覺",
    "T36n1736_061:0487a13": "觀定。得二禪故。欲界無定為可背故。初",
    "T36n1736_061:0487a14": "名離生。疏。二禪雖離下通難。難云。初禪離",
    "T36n1736_061:0487a15": "欲惡即名為離生。二禪離覺觀。亦合名離",
    "T36n1736_061:0487a16": "生故。為此通。通云。初禪離欲惡。無定名",
    "T36n1736_061:0487a17": "離生。二禪離覺觀有定名定生。然其設難",
    "T36n1736_061:0487a18": "唯難前解及通難云。初禪有定二解俱成欲",
    "T36n1736_061:0487a19": "界無定為所背故即成前解。初禪有定為",
    "T36n1736_061:0487a20": "所背故。即通後解。疏。初禪離欲大障者。",
    "T36n1736_061:0487a21": "約障大小解離欲大障。初名離生。二無大",
    "T36n1736_061:0487a22": "障。二不名離。第三禪疏。一住捨者即是捨。",
    "T36n1736_061:0487a23": "數者。謂是善十一中。一心數法。善十一者。唯",
    "T36n1736_061:0487a24": "識頌云。善謂信慚愧。無貪等三根。勤安不放",
    "T36n1736_061:0487a25": "逸。行捨及不害。今明行捨即是其一。彼論",
    "T36n1736_061:0487a26": "釋云。言行捨者。即精進三根。令心平等正",
    "T36n1736_061:0487a27": "直。無功用住為性。對治掉舉不寂靜住為",
    "T36n1736_061:0487a28": "業。釋曰。此即四法為體。故云精進三根。三",
    "T36n1736_061:0487a29": "根即無貪等善行故。次疏云揀非捨受。捨",
    "T36n1736_061:0487b01": "受唯是無記。非是善性故。行捨善性。故今",
    "T36n1736_061:0487b02": "揀之。行心調停者。行捨通捨貪等三不善",
    "T36n1736_061:0487b03": "根。今對二禪之喜云捨喜過故。疏。顯揚下",
    "T36n1736_061:0487b04": "引論顯於捨相。唯識通說行捨。顯揚正釋",
    "T36n1736_061:0487b05": "三禪中捨。故云住捨。疏。於已生喜不忍可",
    "T36n1736_061:0487b06": "者。不忍可言即是捨義。言疏平等正直無",
    "T36n1736_061:0487b07": "動安住者。三品捨相一同。唯識平等為初。",
    "T36n1736_061:0487b08": "離沈掉故。正直為次。於染不怯故。無動安",
    "T36n1736_061:0487b09": "住為後。即寂靜住。即上唯識云無功用住。",
    "T36n1736_061:0487b10": "不忘明記為念義故。遠公釋云。念前喜過",
    "T36n1736_061:0487b11": "守心一境。疏。三正知者。正知即慧。遠公云",
    "T36n1736_061:0487b12": "分別喜過。而言正者。論名安慧。遠公云。慧",
    "T36n1736_061:0487b13": "靜名安。安即正義。靜鑑雙流故名為正。正",
    "T36n1736_061:0487b14": "故得安。疏。上三下結成勝義。疏。設心受樂",
    "T36n1736_061:0487b15": "者下引瑜伽色身意身俱名身故。故瑜伽下",
    "T36n1736_061:0487b16": "引證。於中有五。初明能治。二令心下顯其",
    "T36n1736_061:0487b17": "治能。即前離喜。三離喜寂靜下生起下文身",
    "T36n1736_061:0487b18": "受樂義。明是離喜之樂。故云與喜相違心受",
    "T36n1736_061:0487b19": "生起。心受生起即意身受樂。四彼於下正釋",
    "T36n1736_061:0487b20": "身受樂義。五是故下結釋經文。上約根本",
    "T36n1736_061:0487b21": "說故。遠公云。身受者受有二種。謂身與心",
    "T36n1736_061:0487b22": "分別有二。一約根本分別。五識等受依色",
    "T36n1736_061:0487b23": "根生。故名身受。意識中受從意根生。故名",
    "T36n1736_061:0487b24": "心受。二約所益分別身心。下品之受適暢",
    "T36n1736_061:0487b25": "在心。名為心受。上品之受適遍身心。就所",
    "T36n1736_061:0487b26": "遍處從末為名。故曰身受。今從後義。樂實",
    "T36n1736_061:0487b27": "心法。此處增上遍滿身心。故說身受。顯樂",
    "T36n1736_061:0487b28": "增上樂。是心受之義不待言說。釋曰。遠公",
    "T36n1736_061:0487b29": "有二義。意但取後。今疏具用。上引瑜伽證",
    "T36n1736_061:0487c01": "成前義。意識名身。故云心受亦名身受。疏。",
    "T36n1736_061:0487c02": "如土石下引山水喻。即順後義。約所益說",
    "T36n1736_061:0487c03": "有品數故。則土喻於心石喻於身。水總喻",
    "T36n1736_061:0487c04": "樂。初禪心樂故。如水不入石中。二禪已遍",
    "T36n1736_061:0487c05": "身心。如水遍山無石礙故。然為喜覆如",
    "T36n1736_061:0487c06": "土覆水。但是潛潤。三禪身樂遍增。如池水",
    "T36n1736_061:0487c07": "在外。水遍山內居然可知。疏。釋成勝義者。",
    "T36n1736_061:0487c08": "上舉三山已知三禪樂勝故。今方出勝義。",
    "T36n1736_061:0487c09": "於中有六。一上一句標。二謂下正明勝義。",
    "T36n1736_061:0487c10": "無如是樂者。無有無喜勝樂及無間捨者。",
    "T36n1736_061:0487c11": "明無能治行。捨則下地有樂無捨。上地有",
    "T36n1736_061:0487c12": "捨無樂。今有捨有樂。故樂最勝。三是故下",
    "T36n1736_061:0487c13": "引證消經。明其有樂有捨。四故諸樂下結",
    "T36n1736_061:0487c14": "成勝義。五此瑜伽下結彈異解。謂遠公將能",
    "T36n1736_061:0487c15": "捨兩字。屬於上句。云諸聖所說能捨。釋云。",
    "T36n1736_061:0487c16": "唯聖弟子能說能過堪能捨離。非凡所能彰",
    "T36n1736_061:0487c17": "此樂深。今將能捨兩字屬下。云能捨有念",
    "T36n1736_061:0487c18": "受樂故。樂為勝故。諸聖者共說此樂者。最",
    "T36n1736_061:0487c19": "為勝耳。遠公但云樂勝。不知何以得勝思",
    "T36n1736_061:0487c20": "之。是故結云有文有理。不應別解。六文中",
    "T36n1736_061:0487c21": "下。會經同論。言但有捨念已殊上下者。有",
    "T36n1736_061:0487c22": "捨念故異下。有樂故異上。疏。第四禪初正",
    "T36n1736_061:0487c23": "明問答。初禪有樂那未斷苦。答意可知。",
    "T36n1736_061:0487c24": "疏。若依小乘下約教揀異故。俱捨云初二樂",
    "T36n1736_061:0487c25": "輕安。則顯前論皆約樂受。又此正斷下明",
    "T36n1736_061:0487c26": "其所宜。此亦遮難。難言。一種相攝何不舉",
    "T36n1736_061:0487c27": "不憂不喜。攝苦樂耶。答云。一五受中無別",
    "T36n1736_061:0487c28": "名故。二所對樂近憂苦遠故。先已斷故。疏。",
    "T36n1736_061:0487c29": "喜心浮動下釋無正知所以。三若遠顯清淨",
    "T36n1736_061:0488a01": "下重顯清淨之言。上但對三禪明四清淨。",
    "T36n1736_061:0488a02": "今總對前三以明清淨。先引論文。後此論",
    "T36n1736_061:0488a03": "略舉六事者。疏。釋論文無苦及憂。故云略",
    "T36n1736_061:0488a04": "舉。亦以遠故。正明從初禪來下地災患。已",
    "T36n1736_061:0488a05": "斷憂及苦之現行。俱在欲界。故略不言。俱",
    "T36n1736_061:0488a06": "舍論云。第四名不動。離八災患故。八災患",
    "T36n1736_061:0488a07": "者。謂尋伺苦樂憂喜出息入息。疏。第二四空",
    "T36n1736_061:0488a08": "下釋此分四。一義門料揀。二釋文。三指廣。",
    "T36n1736_061:0488a09": "四觀行。四中初一彰差別。二釋別名。三例",
    "T36n1736_061:0488a10": "科為四。四顯支別。今初。即前所引四蘊離",
    "T36n1736_061:0488a11": "下地。離下地言是顯差別。疏。差別既爾下。",
    "T36n1736_061:0488a12": "二釋別名。於中六。一總徵。二彼次頌下引",
    "T36n1736_061:0488a13": "論答。三謂修定下釋論文。四以前三下出",
    "T36n1736_061:0488a14": "異所以。所以同四無色。受名不同者。前三根",
    "T36n1736_061:0488a15": "本不一所緣故。五瑜伽下引例為證。六加",
    "T36n1736_061:0488a16": "行等者。指相在文。五中然瑜伽乃有二意。此",
    "T36n1736_061:0488a17": "是一意。論云。此中依於近分。乃至未入上",
    "T36n1736_061:0488a18": "根本定。唯緣虛空等。若已得入上根本定。",
    "T36n1736_061:0488a19": "亦緣虛空亦緣自地諸蘊。釋曰。言近分唯",
    "T36n1736_061:0488a20": "緣空者。約八解脫道中少分而說。解脫亦",
    "T36n1736_061:0488a21": "緣自地蘊故。九無間道此全不論根本。亦",
    "T36n1736_061:0488a22": "緣自地蘊者。初剎那心緣自地蘊。後心而",
    "T36n1736_061:0488a23": "得緣上下蘊。今揀後心故云亦也。第二釋",
    "T36n1736_061:0488a24": "者。前三加行亦緣自蘊。取其解脫道中以",
    "T36n1736_061:0488a25": "少分緣義。及無間道緣自蘊故。前釋從其",
    "T36n1736_061:0488a26": "多分。俱舍唯取一義。疏。然此四下。三例科",
    "T36n1736_061:0488a27": "為四。疏。問若有下。四顯支差別。先問後答。",
    "T36n1736_061:0488a28": "答中四。一雙酬。二經論下會通。三如初下示",
    "T36n1736_061:0488a29": "有四故。五下結示。疏。今初空處。下釋文有",
    "T36n1736_061:0488b01": "三。初標而言處者。順正理云。四空名處",
    "T36n1736_061:0488b02": "者。謂有情生長處故。二文中下釋文。三總",
    "T36n1736_061:0488b03": "結。二中三句即為三別釋。初句中二先雙標。",
    "T36n1736_061:0488b04": "今初句者。以經三句連為義句故。曲有三。疏",
    "T36n1736_061:0488b05": "言離障下雙釋。先釋離障後釋對治。今初。",
    "T36n1736_061:0488b06": "疏文有四。一總標。二別釋三句。三總釋想",
    "T36n1736_061:0488b07": "字。四通妨難。今初。言謂離三有對等色",
    "T36n1736_061:0488b08": "者。俱舍界品中。明十八界諸門分別。總有",
    "T36n1736_061:0488b09": "二十二門。今此要二。謂問云。幾有見無見幾",
    "T36n1736_061:0488b10": "有對無對。偈云。一有見謂色。十有色有對。釋",
    "T36n1736_061:0488b11": "曰。十八界中謂色界一。此一是有見。謂為眼",
    "T36n1736_061:0488b12": "根所觀照。故名為有見。五根五境。此之十",
    "T36n1736_061:0488b13": "界。有色有對。謂此十界體是色故。極微所成",
    "T36n1736_061:0488b14": "更相障礙。故名有對。論云。如手礙手如石",
    "T36n1736_061:0488b15": "礙石。或二相礙手石名二。應知有對。總有",
    "T36n1736_061:0488b16": "三種。一障礙有對。即十色為體。障礙即有",
    "T36n1736_061:0488b17": "對。持業釋也。二境界有對。謂十三界。即六",
    "T36n1736_061:0488b18": "根六識法界一分。謂於法界中唯取心所。",
    "T36n1736_061:0488b19": "此十三法於色等境。而能取故為境所拘。",
    "T36n1736_061:0488b20": "名為有對。境界之有對。依主釋也。三所緣有",
    "T36n1736_061:0488b21": "對。其體即是七心界全。今謂六識及意。并法",
    "T36n1736_061:0488b22": "界一分。亦心所也。言所緣者。色等六境。言",
    "T36n1736_061:0488b23": "有對者即七心等。為六境界所拘礙故。然",
    "T36n1736_061:0488b24": "對是礙義。礙有二種。一障礙礙。二拘礙礙。",
    "T36n1736_061:0488b25": "三有對中障礙有對。即障礙礙。餘二有對是",
    "T36n1736_061:0488b26": "拘礙礙。論自問云。境界所緣彼有何別。論答",
    "T36n1736_061:0488b27": "云。若於彼法此有功能。即說彼為此法境",
    "T36n1736_061:0488b28": "界心心所法。執彼而起。彼於心等名為所",
    "T36n1736_061:0488b29": "緣。釋曰。彼即六境。此即根識等。意云。若根",
    "T36n1736_061:0488c01": "識等於色等境。有能見等之功能故。即詺",
    "T36n1736_061:0488c02": "色等為我境界。若心心所猶如羸人非杖",
    "T36n1736_061:0488c03": "不起。託境方生。即色境等名為心等之所",
    "T36n1736_061:0488c04": "緣也。是則境界有對能緣力強。所緣有對所",
    "T36n1736_061:0488c05": "緣力強。故所緣中但有七心。境界之中具有",
    "T36n1736_061:0488c06": "根識。以根不託境而生故。故能取境邊名",
    "T36n1736_061:0488c07": "境界有對。為境引邊名所緣有對。而大雲釋",
    "T36n1736_061:0488c08": "云。礙取境義邊名境界有對。礙緣境義邊",
    "T36n1736_061:0488c09": "名所緣有對。似非本意。以論引施設足論",
    "T36n1736_061:0488c10": "四句分別境界有對。謂一於水有礙非陸。",
    "T36n1736_061:0488c11": "如魚等眼。二於陸有礙非水。如人等眼。三",
    "T36n1736_061:0488c12": "俱礙。如捕魚人及蝦蟆等眼。四俱非礙。謂",
    "T36n1736_061:0488c13": "除前根。釋曰。以此而明以見等為礙耳。非",
    "T36n1736_061:0488c14": "礙見等也。又論自釋礙義。云何眼等於自",
    "T36n1736_061:0488c15": "境界及自所緣轉時。名為有礙。答云。越彼",
    "T36n1736_061:0488c16": "於餘此不轉故。釋曰。謂眼緣色不聽聲等",
    "T36n1736_061:0488c17": "故。眼於色名為有礙。礙我餘緣故則礙取",
    "T36n1736_061:0488c18": "境義。斯亦有理。而疏不言礙取餘境。但",
    "T36n1736_061:0488c19": "言礙取境邊。故非論意。三有對義。彼論為",
    "T36n1736_061:0488c20": "難。今已略顯。然第三有對。體雖七心要緣",
    "T36n1736_061:0488c21": "六境。故亦有色。又言等者。等於下別無對",
    "T36n1736_061:0488c22": "色故。此無對色。亦六境中法界攝耳。疏。論",
    "T36n1736_061:0488c23": "云下。第二別釋三句。句皆有三。如初句中。",
    "T36n1736_061:0488c24": "初標經二過眼識等論釋。三此明超可見有",
    "T36n1736_061:0488c25": "對。即疏釋論下。二句亦然。其疏釋三句。",
    "T36n1736_061:0488c26": "亦即俱舍界品明五蘊中色。辨麁細門。一可",
    "T36n1736_061:0488c27": "見有對者。謂色境也。二不可見有對者。謂眼",
    "T36n1736_061:0488c28": "等五根聲香味觸也。三無見無對者。為無表",
    "T36n1736_061:0488c29": "色。今初可見有對。即前界品中一可見謂色。",
    "T36n1736_061:0489a01": "瑜伽名為超於顯色。論云。次於虛空起勝",
    "T36n1736_061:0489a02": "解故。所有青黃赤白相應顯色想。由不顯",
    "T36n1736_061:0489a03": "故。及厭離故。皆能超越。疏。二滅有對想者。",
    "T36n1736_061:0489a04": "標經。三有對言因此句生。耳鼻舌下論釋",
    "T36n1736_061:0489a05": "取四識和合。但謂四塵。即聲香味觸。識必",
    "T36n1736_061:0489a06": "依根即兼前可見。皆障礙有對。故瑜伽云。",
    "T36n1736_061:0489a07": "由不顯現超越彼想以為因故。所有種種",
    "T36n1736_061:0489a08": "眾多品類。因諸顯色和合積集。有障礙想",
    "T36n1736_061:0489a09": "皆得除遣。疏。三不念下釋第三句不念。先",
    "T36n1736_061:0489a10": "以論釋。此滅下二疏釋。先正釋。後意識緣下",
    "T36n1736_061:0489a11": "通妨可知。然此第三通於境界及所緣。攝",
    "T36n1736_061:0489a12": "是法塵故。意識緣故。已如上說。瑜伽云。由",
    "T36n1736_061:0489a13": "遠離彼想以為因故。所有彼種種聚中差",
    "T36n1736_061:0489a14": "別想轉。謂飲食瓶衣車乘莊嚴具城舍軍林",
    "T36n1736_061:0489a15": "等想。一切不作意轉。疏皆云想者。第三別釋",
    "T36n1736_061:0489a16": "想字。先依小乘後依大乘。前中俱舍云。亦",
    "T36n1736_061:0489a17": "總名除色想。然無色亦二。一者生得。生得",
    "T36n1736_061:0489a18": "即果。果滅色形。二者修得。修得在因身居",
    "T36n1736_061:0489a19": "欲色修空定時。但滅於想。應有問言何不",
    "T36n1736_061:0489a20": "滅餘。故疏答云。想取色相故偏說滅。非不",
    "T36n1736_061:0489a21": "滅餘。疏。大乘之中下二約大乘。謂縱生無",
    "T36n1736_061:0489a22": "色亦唯滅想。先正釋。後若超色相下。以例",
    "T36n1736_061:0489a23": "反成。謂生識處不滅於空。生無所有不",
    "T36n1736_061:0489a24": "滅於識。何生空處而滅色耶。斯理善成。",
    "T36n1736_061:0489a25": "疏。問香味之想下。四通妨。先難後答。答中",
    "T36n1736_061:0489a26": "二。先竪約漸修。後橫約頓證。前中又二。先",
    "T36n1736_061:0489a27": "通香味。後色聲下通餘三想可知。疏。若於",
    "T36n1736_061:0489a28": "色界頓修空定下。約頓證以明。言意緣一",
    "T36n1736_061:0489a29": "切法亦無揀故者。前明意識之中。唯取",
    "T36n1736_061:0489b01": "緣色之想。故今辨之。通緣一切。論主但云",
    "T36n1736_061:0489b02": "滅意識和合故。意識分別一切法。故說",
    "T36n1736_061:0489b03": "別異想曾不揀。言唯取意中之色想耳。",
    "T36n1736_061:0489b04": "故知通也。疏。已明離障云何對治下。二釋",
    "T36n1736_061:0489b05": "對治。上二句結前生後。後前三句中下正釋。",
    "T36n1736_061:0489b06": "然其不念之言。對治義顯。初超次滅亦是對",
    "T36n1736_061:0489b07": "治。上引瑜伽三句之內。皆具對治。謂由遠",
    "T36n1736_061:0489b08": "離彼想為因等下總釋云除遣。如是有色",
    "T36n1736_061:0489b09": "有對種種想已。餘無邊想虛空勝解是也。疏。",
    "T36n1736_061:0489b10": "何以不念見無我故者。即是論釋不念之",
    "T36n1736_061:0489b11": "言。謂色無自實當體即空。故云無我即法",
    "T36n1736_061:0489b12": "無我。從約菩薩實治下。即疏釋論。言但",
    "T36n1736_061:0489b13": "厭下苦麁以為加行者。此即有漏六行伏惑。",
    "T36n1736_061:0489b14": "謂厭下苦麁障。欣上淨妙離。略言苦麁。然",
    "T36n1736_061:0489b15": "此對治。經雖無文論主義取不念釋耳。疏。",
    "T36n1736_061:0489b16": "從順正理下引論釋成加行之相。然云有",
    "T36n1736_061:0489b17": "法雖與色俱者。有法即空。空遍一切色非色",
    "T36n1736_061:0489b18": "處。今明色中之空。故云雖與色俱。言而其自",
    "T36n1736_061:0489b19": "體不依屬色者。空是無礙色是變礙故。故下",
    "T36n1736_061:0489b20": "經云。譬如虛空遍至一切色非色處。非至",
    "T36n1736_061:0489b21": "非不至。何以故。虛空無身故。此約事空。若",
    "T36n1736_061:0489b22": "約理空。義亦同此。故經云。譬如法界遍一",
    "T36n1736_061:0489b23": "切。不可見取為一切是也。上辨虛空之體。",
    "T36n1736_061:0489b24": "從諸有於色下。辨觀行之相。言而待色無",
    "T36n1736_061:0489b25": "方得顯了者。然顯空相略有二義。一滅色",
    "T36n1736_061:0489b26": "明空。謂先有色。今此已無故。二對色明空。",
    "T36n1736_061:0489b27": "此處是色無色處是空。今待色無義含二",
    "T36n1736_061:0489b28": "意故。婆沙八十云。但由加行名空無邊處。",
    "T36n1736_061:0489b29": "謂初業者。先應思惟牆上樹上岸上舍上等",
    "T36n1736_061:0489c01": "諸空之相。取此相已假相勝解。觀察照了",
    "T36n1736_061:0489c02": "無邊空相。以先思惟無邊空相。而修加行。",
    "T36n1736_061:0489c03": "展轉引起初無色定。故說此名虛空無邊",
    "T36n1736_061:0489c04": "處。曾聞苾芻出此定已。便舉兩手捫模虛",
    "T36n1736_061:0489c05": "空。有見問言。汝何所覓。苾芻答言。我不見",
    "T36n1736_061:0489c06": "自身。彼言汝身即在床上。如何餘處更覓自",
    "T36n1736_061:0489c07": "身。故知入此定已。亦不見身。起定猶爾。",
    "T36n1736_061:0489c08": "今疏但明加行之相耳。疏。瑜伽云。由已超",
    "T36n1736_061:0489c09": "過下。疏文有三。初引論。二準瑜伽意下。釋",
    "T36n1736_061:0489c10": "彼論文。三後之三下結例。二中以加行究竟",
    "T36n1736_061:0489c11": "作意。即是第六。以彼釋云。謂心得離繫故。",
    "T36n1736_061:0489c12": "言利益是勝解作意者。以雖彼當第二釋",
    "T36n1736_061:0489c13": "云正是修行以下。彼二依止是加行究竟果",
    "T36n1736_061:0489c14": "作意。彼釋云。謂無間證入則知利益。是正修",
    "T36n1736_061:0489c15": "行矣。疏。又此四義下。第三總結何所超者。",
    "T36n1736_061:0489c16": "謂色云何能超。謂無分別。何緣者謂緣虛空",
    "T36n1736_061:0489c17": "無邊尤顯此句是修行相。何所證者。即空",
    "T36n1736_061:0489c18": "處心一境性。疏。正理云下。引論證成加行",
    "T36n1736_061:0489c19": "之相。言得入根本。即彼二依止三昧。疏四非",
    "T36n1736_061:0489c20": "想中。疏文有二。先釋名。後超一切下釋",
    "T36n1736_061:0489c21": "文。釋初句中。疏文有三。初牒經標章。次",
    "T36n1736_061:0489c22": "云何下顯治。後經闕。下會釋。疏即入非有想",
    "T36n1736_061:0489c23": "下。釋第三句分二。先略釋。後瑜伽下廣釋。",
    "T36n1736_061:0489c24": "於中二。先釋非有想。後又言下釋非無想。",
    "T36n1736_061:0489c25": "於中三。初對他釋。二唯有下約自地釋。三",
    "T36n1736_061:0489c26": "此中所以下。對無漏定以辨憂劣。疏。然婆",
    "T36n1736_061:0489c27": "沙下。指廣在餘。言諸論者。雜集第九亦廣",
    "T36n1736_061:0489c28": "分別。疏。今更下約觀心釋兼通禪門。第四",
    "T36n1736_061:0489c29": "厭果分。疏。今初所以先明者下。疏。文有六。",
    "T36n1736_061:0490a01": "一來意。二然入之所以下入意。三為對生死",
    "T36n1736_061:0490a02": "下建立。四此四皆緣下釋總名。五若總相",
    "T36n1736_061:0490a03": "下出體。六文中下。釋文四中疏通始終之教。",
    "T36n1736_061:0490a04": "準大集第九云。如諸眾生心性本淨。是名",
    "T36n1736_061:0490a05": "為慈。觀於一切等如虛空。是名為悲。斷",
    "T36n1736_061:0490a06": "一切喜是名為喜。遠一切行是名為捨。此",
    "T36n1736_061:0490a07": "通終頓。若圓教明。如下離世間品。各有",
    "T36n1736_061:0490a08": "十義。及圓融等。疏。若總相下。第五出體中",
    "T36n1736_061:0490a09": "二。先總出體。皆以定慧而為體者。雜集十三",
    "T36n1736_061:0490a10": "云。慈等三昧故。後得智中所建立故。然論",
    "T36n1736_061:0490a11": "四無量總有五門。一以靜慮為所依。二以",
    "T36n1736_061:0490a12": "有情為所緣境界。三與樂等相應為行相。",
    "T36n1736_061:0490a13": "四定慧為自體。一切功德皆奢摩他毘鉢舍",
    "T36n1736_061:0490a14": "那之所攝故。五諸心心所以為助伴。疏皆舍",
    "T36n1736_061:0490a15": "有。疏。若別明下二別出體兼舍行相。此有",
    "T36n1736_061:0490a16": "四句。句皆有二。慈即與樂此明行相。無瞋",
    "T36n1736_061:0490a17": "為體。即是出體。拔苦悲相。不害出體。慶他",
    "T36n1736_061:0490a18": "喜相。不嫉出體。自他捨惑是捨行相。即是善",
    "T36n1736_061:0490a19": "捨是出捨體。俱舍頌云。無量有四種。對治",
    "T36n1736_061:0490a20": "瞋等故。慈悲無瞋性。喜喜捨無貪。此行相如",
    "T36n1736_061:0490a21": "次。與樂及拔苦欣慰有情等。緣欲界有情。",
    "T36n1736_061:0490a22": "喜初二靜慮。餘六或五十。不能斷諸惑。人",
    "T36n1736_061:0490a23": "起定成三。釋曰。初句標。次句辨治。治有四",
    "T36n1736_061:0490a24": "種。一瞋。二害。三不欣慰。四欲貪。言瞋等",
    "T36n1736_061:0490a25": "者。等取下三。次二句出體。慈悲以無瞋為",
    "T36n1736_061:0490a26": "性。喜即喜受。捨即無貪。此即婆沙論意。若",
    "T36n1736_061:0490a27": "俱舍論云。悲以不害為體故。疏依之捨",
    "T36n1736_061:0490a28": "以無貪無瞋共為其體。今言行捨是雜集",
    "T36n1736_061:0490a29": "意。次三句行相。與樂是慈行相。拔苦是悲行",
    "T36n1736_061:0490b01": "相。欣慰是喜行相。有情等是捨行相。怨親平",
    "T36n1736_061:0490b02": "等故。次句明所緣。唯緣欲界上界無瞋等",
    "T36n1736_061:0490b03": "故。次兩句明所依喜。初二靜慮餘六者。謂三",
    "T36n1736_061:0490b04": "無量依於六地。謂四靜慮及未至中間或五",
    "T36n1736_061:0490b05": "者。有餘師說。唯依五地除未至定。謂修無",
    "T36n1736_061:0490b06": "量者。是定與德。已離欲者乃能修故。或十",
    "T36n1736_061:0490b07": "者。欲令此四通依十地。謂欲界定四靜慮",
    "T36n1736_061:0490b08": "根本。及四近分并中間禪。有二義故。不能",
    "T36n1736_061:0490b09": "斷惑。一有漏根本緣故。二勝解作意相應故",
    "T36n1736_061:0490b10": "斷惑。要須真實作意故。今遍緣一切有情",
    "T36n1736_061:0490b11": "境界故。斷惑要緣法作意故。次句明處及",
    "T36n1736_061:0490b12": "成唯在人中。成一即成三種。疏。慈之種類",
    "T36n1736_061:0490b13": "總有其三者。疏。依常義。經論大同。涅槃十",
    "T36n1736_061:0490b14": "五更有一義。云眾生緣者。緣於五蘊願與",
    "T36n1736_061:0490b15": "樂故。法緣者。緣諸眾生所須之物。無緣者。",
    "T36n1736_061:0490b16": "緣於如來是名無緣慈者。多緣於貧窮眾",
    "T36n1736_061:0490b17": "生。如來大師永離貧窮。受第一樂。若緣眾",
    "T36n1736_061:0490b18": "生則不緣佛。法亦如是。以是義故。緣如",
    "T36n1736_061:0490b19": "來者名曰無緣。次更有義。即是今疏所明。",
    "T36n1736_061:0490b20": "於中三。初囑經文。次初一下料揀。後今初",
    "T36n1736_061:0490b21": "下釋文。言與欲界之樂。即五欲樂同喜之",
    "T36n1736_061:0490b22": "樂。二禪之中一切因果。三禪亦然。非唯樂",
    "T36n1736_061:0490b23": "受。三禪已上以喜為患。離故名樂。不二者。",
    "T36n1736_061:0490b24": "三樂平等與故者。論云不二者。亦是廣大無",
    "T36n1736_061:0490b25": "量。即重牒前三。以此三樂遍與眾生。不",
    "T36n1736_061:0490b26": "揀彼此云平等與。疏次二治障者。即經無",
    "T36n1736_061:0490b27": "怨無對慈行平等不等是障。怨應與苦。今皆",
    "T36n1736_061:0490b28": "與樂。故無慈障。怨與其樂。可名治障。親",
    "T36n1736_061:0490b29": "與其樂。何名治障。不以親故偏與之也。故",
    "T36n1736_061:0490c01": "疏云無偏情也。與前不二有何別耶。前唯",
    "T36n1736_061:0490c02": "就樂以明不二。今就苦樂相對遣也。疏。次",
    "T36n1736_061:0490c03": "一清淨即經無障。然經云無障。論為清淨。",
    "T36n1736_061:0490c04": "前說無障。無障却云治障者。由前治障",
    "T36n1736_061:0490c05": "得此無障。無障即淨。又前是慈用。用平等",
    "T36n1736_061:0490c06": "慈治於怨親。此據慈體體是禪果。所依依",
    "T36n1736_061:0490c07": "禪治下欲惡等染。故名清淨。身心不調造",
    "T36n1736_061:0490c08": "十惡業。調故無之。五蓋等者。等上十惡及",
    "T36n1736_061:0490c09": "怨親也。言行清淨慈者。即淨名觀眾生品",
    "T36n1736_061:0490c10": "云。行清淨慈諸法性淨故。契深行淨障蓋",
    "T36n1736_061:0490c11": "不生。疏。後一攝果即經無惱。先依論釋。故",
    "T36n1736_061:0490c12": "論云。欲色界中。正受善果無苦惱事。疏別",
    "T36n1736_061:0490c13": "配釋。後故修慈下。引證廣釋。於中三。初舉",
    "T36n1736_061:0490c14": "彼經。次然此中下。束成諸果。後修一慈下",
    "T36n1736_061:0490c15": "結示勸修。三報即現生後。五果即異熟等。",
    "T36n1736_061:0490c16": "疏。一緣聖凡五蘊之法者。是所與樂人見",
    "T36n1736_061:0490c17": "無我故。如諸論說。二者眾生所有分別作業",
    "T36n1736_061:0490c18": "法者。即涅槃意隨其所作化與樂故。經遍",
    "T36n1736_061:0490c19": "至一切世間者。正約有情世間義兼餘二。",
    "T36n1736_061:0490c20": "正覺器界是所與故。然約圓教。下離世間",
    "T36n1736_061:0490c21": "品各有十義。第二五神通明行功用果等者。",
    "T36n1736_061:0490c22": "疏文有八。一上句辨定所屬。二前內懷下。",
    "T36n1736_061:0490c23": "次明來意。言從多分說者。會上論文。三妙",
    "T36n1736_061:0490c24": "用下釋總名。四文中下列別名。五外色下",
    "T36n1736_061:0490c25": "釋別名。六若語其體下出體性。言順眼義",
    "T36n1736_061:0490c26": "者。就眼辨智。廢體從眼。故云約見。天耳",
    "T36n1736_061:0490c27": "何不名廢智。就根名聞聞不順智。不如",
    "T36n1736_061:0490c28": "眼故。七餘處下辨次第。亦是三業分別。五",
    "T36n1736_061:0490c29": "通皆智。智皆意業。今從用相。故分三業。八",
    "T36n1736_061:0491a01": "今初身下釋文。疏。後別中三種自在者。經",
    "T36n1736_061:0491a02": "有十句。論攝為三。初二各一。後八為一。論",
    "T36n1736_061:0491a03": "亦分八。然總十事亦十八變。文有不足。故",
    "T36n1736_061:0491a04": "論直分。疏以經難留在下說。今且依論作",
    "T36n1736_061:0491a05": "業自在中八者。一傍行無礙。如經石壁山障",
    "T36n1736_061:0491a06": "所往無礙猶如虛空故。二者上行。如經於",
    "T36n1736_061:0491a07": "虛空中加趺而去同於飛鳥故。三者下行。如",
    "T36n1736_061:0491a08": "經入地如水故。四者涉水不沒。如經履水",
    "T36n1736_061:0491a09": "如地故。五者其身熾然。如經身出烟焰如大",
    "T36n1736_061:0491a10": "火聚故。六者身能注水。如經復雨於水猶",
    "T36n1736_061:0491a11": "如大雲故。七者身能捫摸。如經日月在空。",
    "T36n1736_061:0491a12": "有大威力而能以手捫摸摩觸故。八者自在",
    "T36n1736_061:0491a13": "乃至梵世間。器世間。隨意轉變得自在故。",
    "T36n1736_061:0491a14": "如經其身自在乃至梵者。釋曰。曰若會十",
    "T36n1736_061:0491a15": "八變者。三種之中初一即振動。二中有四。",
    "T36n1736_061:0491a16": "一者一身為多身是舒。二者多身為一身",
    "T36n1736_061:0491a17": "是卷。三隱。四顯。三為八中攝為五種。一傍",
    "T36n1736_061:0491a18": "行。二上行。皆是往來。三四皆轉變。五六皆熾",
    "T36n1736_061:0491a19": "然。七即眾象入身。以高大故。八即所作自",
    "T36n1736_061:0491a20": "在。上三段中。初一次四後五。但有其十。餘",
    "T36n1736_061:0491a21": "八略無。論見多無。別無科釋。餘如善住知",
    "T36n1736_061:0491a22": "識處明。疏一以初六心明隨煩惱者。疏文有",
    "T36n1736_061:0491a23": "四。一釋論立名。二言有貪下別釋初對。三",
    "T36n1736_061:0491a24": "即三不善下。例以總釋。四論今下。會通論",
    "T36n1736_061:0491a25": "意。二中貪是心所。心王之體與貪相應。名",
    "T36n1736_061:0491a26": "貪纏所纏。餘亦如是。疏。二心明使即是隨",
    "T36n1736_061:0491a27": "眠者。論中名使。隨眠往來猶如公使。隨逐",
    "T36n1736_061:0491a28": "捉縛故。疏。或略非略攝之者。以論經無略",
    "T36n1736_061:0491a29": "非略。下釋即散不散中開出。今以論中不",
    "T36n1736_061:0491b01": "說於上二無色故。以此當之。無所有想即",
    "T36n1736_061:0491b02": "是略也。非想非非想中。此想亦劣故名非略。",
    "T36n1736_061:0491b03": "疏。四有四心學三昧行者。異後得定。以略",
    "T36n1736_061:0491b04": "釋止者。故唯識釋睡眠云。昧略為性。略揀",
    "T36n1736_061:0491b05": "寤時昧揀定中。定中是略而不昧故。繫緣",
    "T36n1736_061:0491b06": "一境即是略義。略非略中略心為得。非略為",
    "T36n1736_061:0491b07": "失。散非散中。散則為失。非散為得。疏。前二",
    "T36n1736_061:0491b08": "約定者。以論無略非略。但名學三昧行。今",
    "T36n1736_061:0491b09": "以三昧有止觀品。故別用之。疏。以得四禪。",
    "T36n1736_061:0491b10": "謂得四果者。得初禪。謂得初果。餘三如",
    "T36n1736_061:0491b11": "次。疏。論經名求不求者。仍在上無上前。",
    "T36n1736_061:0491b12": "疏。九有二心大乘得失者。論經無此。論亦無",
    "T36n1736_061:0491b13": "義。令以義釋耳。疏。上之九類下。通相料揀",
    "T36n1736_061:0491b14": "有三。一三雜染料揀。二亦即下四諦料揀。三",
    "T36n1736_061:0491b15": "皆如實下總釋如實知義。有五教意。初通",
    "T36n1736_061:0491b16": "小乘。初教理實通人法二空故。二亦非心外",
    "T36n1736_061:0491b17": "下。通始終二教。唯識之義通二教故。三若",
    "T36n1736_061:0491b18": "自他相絕下。通於終頓兩教。但同一體即",
    "T36n1736_061:0491b19": "是頓教。兼取不壞能所知義。即是終教。",
    "T36n1736_061:0491b20": "又總取雙絕雙存。亦圓教中同教義故。四又",
    "T36n1736_061:0491b21": "他心是總下。六相圓融。唯屬圓教一乘之",
    "T36n1736_061:0491b22": "別教義。疏。即生心時隨心用現在前者。此",
    "T36n1736_061:0491b23": "有三重自在。上明散動不能縛。則入定自",
    "T36n1736_061:0491b24": "在。二此段欲入則入欲出則出。入出自在。",
    "T36n1736_061:0491b25": "是則定散皆不能縛。即是地初明盛心也。",
    "T36n1736_061:0491b26": "三大悲方便下。受生自在。則報果無縛。論",
    "T36n1736_061:0491b27": "云。彼淳厚深念心此成就。示現者。謂地初十",
    "T36n1736_061:0491b28": "種深心中第八心。今經當勇猛心故。上論釋",
    "T36n1736_061:0491b29": "云。又不隨禪解脫力生。疏。釋云地滿方成",
    "T36n1736_061:0491c01": "正指此也。疏。論主從勝等者。佛菩薩處勝",
    "T36n1736_061:0491c02": "諸穢處及自利者。為滿自利菩提分故。近",
    "T36n1736_061:0491c03": "佛菩薩。若約利他。瑜伽地持皆云。隨他見",
    "T36n1736_061:0491c04": "已生道法處。故。今疏云。不揀淨穢能滿",
    "T36n1736_061:0491c05": "二利。菩提分處即生其中。第二位果。疏。不",
    "T36n1736_061:0491c06": "生不滅即法性觀者。約真諦觀則顯因緣",
    "T36n1736_061:0491c07": "而有。是因緣觀是俗諦觀。不見增減者。以法",
    "T36n1736_061:0491c08": "性中無淨穢故。體無增減故性無二故。疏。",
    "T36n1736_061:0491c09": "一者成上者。即隨順觀世諦。即入第一義",
    "T36n1736_061:0491c10": "也。疏。二約不壞相者。約即真之俗也。疏。一",
    "T36n1736_061:0491c11": "切法不生般若生者。即大般若文。悟法無",
    "T36n1736_061:0491c12": "生名般若。故知無可生照見惑源。故無",
    "T36n1736_061:0491c13": "可滅也。疏。又以此三地下。結說之由。疏。若",
    "T36n1736_061:0491c14": "合色有者。有當無色今合為一。即上二界",
    "T36n1736_061:0491c15": "總名有縛。故為四縛。四流如初二地說。上",
    "T36n1736_061:0491c16": "辨開合二。見縛先滅下釋經。則五中初一",
    "T36n1736_061:0491c17": "見道所斷。已隔二地故云先也。論云下先",
    "T36n1736_061:0491c18": "舉論。後謂煩惱下釋論。言與當地所知障",
    "T36n1736_061:0491c19": "種同滅者。以地地各別斷所知障。而種現",
    "T36n1736_061:0491c20": "雙斷故。此地初云。此地斷暗鈍障。謂所知障",
    "T36n1736_061:0491c21": "中俱生一分。開成二愚。及彼麁重。麁重即是",
    "T36n1736_061:0491c22": "種子。所知種現體即無明。故云無明習氣。習",
    "T36n1736_061:0491c23": "氣即是麁重。其俱生煩惱。若約現行亦地",
    "T36n1736_061:0491c24": "地別斷故。與所知障種現俱滅。煩惱種子。",
    "T36n1736_061:0491c25": "直至金剛方永斷盡。今約現行故得云滅。",
    "T36n1736_061:0491c26": "若約種子。但言微薄。以現斷故種隨微薄。",
    "T36n1736_061:0491c27": "文斷現故亦得薄名。疏。揀細異麁者。望於",
    "T36n1736_061:0491c28": "二地故得名細。非望後地而得細名麁",
    "T36n1736_061:0491c29": "障。見道初地已斷者。即分別起麁障修者。",
    "T36n1736_061:0492a01": "二地已斷者。然煩惱有三。一正起者初地",
    "T36n1736_061:0492a02": "斷。二誤心起者二地已斷三不善根。使任運",
    "T36n1736_061:0492a03": "性成。三地已上。漸次斷之。又貪等惑。略有",
    "T36n1736_061:0492a04": "二種。一者不善。凡夫所起。二者是善愛佛",
    "T36n1736_061:0492a05": "名貪憎厭世間。說之為瞋。分別有無說以",
    "T36n1736_061:0492a06": "為癡。上三處斷是不善煩惱。善煩惱斷亦",
    "T36n1736_061:0492a07": "有三處。一者正起地上漸斷。八地時盡。二",
    "T36n1736_061:0492a08": "者習起。八地已上漸次除斷。十地時盡。三者",
    "T36n1736_061:0492a09": "使性至佛乃盡。今此但斷不善之性。不說",
    "T36n1736_061:0492a10": "現斷。至七地中方說斷於求佛貪等。疏。他",
    "T36n1736_061:0492a11": "人陵我以剛強等者。即借老子之言。彼云。",
    "T36n1736_061:0492a12": "柔弱勝剛強。又云。天下之至柔。馳騁天下之",
    "T36n1736_061:0492a13": "至堅。例而用之耳。疏。以萬頃之陂為其量",
    "T36n1736_061:0492a14": "故者。蔡邕歎郭林宗云。汪汪若萬頃之陂。",
    "T36n1736_061:0492a15": "既撓之不濁。亦澄之不清。言其量大也。",
    "T36n1736_061:0492a16": "疏。受恩常念小恩大報者。即涅槃文。十行",
    "T36n1736_061:0492a17": "已引。眾生於我有恩者。若無眾生。不能",
    "T36n1736_061:0492a18": "成我普賢行故。疏。譣詖者。毛詩序云。內",
    "T36n1736_061:0492a19": "有進賢之志。而無譣詖之心。蒼頡篇云。詖",
    "T36n1736_061:0492a20": "謂諂佞也。攝報果經云。得百千三昧者。初",
    "T36n1736_061:0492a21": "地百。二地千。此為十倍。三地百千。即已百",
    "T36n1736_061:0492a22": "倍。四地億數。然其百千已用中等數法。百百",
    "T36n1736_061:0492a23": "變之方是一萬。若百萬為億。四地望三亦",
    "T36n1736_061:0492a24": "是百倍。五地千億已是千倍。六地百千億。若",
    "T36n1736_061:0492a25": "云百箇千億。亦是百倍。若總云百千億。則",
    "T36n1736_061:0492a26": "數難分。七地百千億那由他。則已有那由他",
    "T36n1736_061:0492a27": "倍。由有百千億箇那由他故。準阿僧祇品",
    "T36n1736_061:0492a28": "云。一百洛叉為一俱胝。此中等數洛叉為",
    "T36n1736_061:0492a29": "億。俱胝當兆。次云俱胝。俱胝為一阿廋",
    "T36n1736_061:0492b01": "多。阿廋多阿廋多為一那由他。自此已上皆",
    "T36n1736_061:0492b02": "用上等之數。倍倍變之。故百千億箇那由",
    "T36n1736_061:0492b03": "他。已非心識思量之境。況八地云百萬三千",
    "T36n1736_061:0492b04": "大千世界微塵數。九地云百萬阿僧祇國土",
    "T36n1736_061:0492b05": "微塵數。十地云不可說百千億那由他佛剎",
    "T36n1736_061:0492b06": "微塵數三昧等。此上三地皆以剎塵當前一",
    "T36n1736_061:0492b07": "數。故難思中難思也。況一一地中。皆悉結云。",
    "T36n1736_061:0492b08": "若以殊勝願力復過於此。百劫千劫百千億",
    "T36n1736_061:0492b09": "那由他劫。不能數知。此約行布。況圓融耶。",
    "T36n1736_061:0492b10": "以登地難量。故略寄數以揀深淺。空中鳥",
    "T36n1736_061:0492b11": "跡難可宣示。纓絡亦云。初地一念無相法",
    "T36n1736_061:0492b12": "身。成就百萬阿僧祇功德。雙照二諦心心",
    "T36n1736_061:0492b13": "寂滅。法流水中不可以凡心識思量二種",
    "T36n1736_061:0492b14": "法身。況二地三地乃至等覺地。但就應化道",
    "T36n1736_061:0492b15": "中。可以初地有百身千身萬身乃至無量身",
    "T36n1736_061:0492b16": "等。釋曰。據此等文寄其數量。非盡理說。第",
    "T36n1736_061:0492b17": "四焰慧地。疏所以來下。疏文分二。一依三",
    "T36n1736_061:0492b18": "學。二若依本論下依寄位。前中二。先總後",
    "T36n1736_061:0492b19": "別。先總引瑜伽。引深密者。意欲雙明具",
    "T36n1736_061:0492b20": "經論故。經當第四波羅蜜品。觀自在問言。",
    "T36n1736_061:0492b21": "佛說十地。佛地幾清淨攝。幾分所攝。佛言。",
    "T36n1736_061:0492b22": "善男子。當知諸地四種清淨。十一分攝。云何",
    "T36n1736_061:0492b23": "名為四種清淨。能攝諸地。謂增上意。樂清",
    "T36n1736_061:0492b24": "淨攝於初地。增上戒清淨攝第二地。增上心",
    "T36n1736_061:0492b25": "清淨攝第三地。增上慧清淨攝於後後地。轉",
    "T36n1736_061:0492b26": "勝妙故。當知能攝從第四地乃至佛地。釋",
    "T36n1736_061:0492b27": "曰。上言十一分者。即十地及佛地。疏。又慧",
    "T36n1736_061:0492b28": "有多種下。第二別明。又分為二。先對後辨",
    "T36n1736_061:0492b29": "來。後又前地下對前辨來。捨於定愛者。前",
    "T36n1736_061:0492c01": "有八定故。有定愛有聞持故。有法愛言",
    "T36n1736_061:0492c02": "今修證彼者。證彼菩提分法。疏。二約地中",
    "T36n1736_061:0492c03": "下。此釋有四。一引論正釋。然唯識文即攝",
    "T36n1736_061:0492c04": "論意。次下正引。即攝論第七意。世親釋云。",
    "T36n1736_061:0492c05": "由此地中安住最勝菩提分法。由住此故。",
    "T36n1736_061:0492c06": "能燒一切根本煩惱及隨煩惱。皆為灰燼。然",
    "T36n1736_061:0492c07": "以菩提分而為慧者。非皆是慧。慧之焰故",
    "T36n1736_061:0492c08": "從喻為名也。二由住第四下。以文成上約",
    "T36n1736_061:0492c09": "地中義。三若唯下反成前義。四以此地正",
    "T36n1736_061:0492c10": "明下釋妨難。難云。若許此第一釋者。何以",
    "T36n1736_061:0492c11": "諸論多依第二。故為此通。通意可知。於中",
    "T36n1736_061:0492c12": "文二。先正通。後攝論云下出多釋文。略舉",
    "T36n1736_061:0492c13": "五釋。一攝論。即上第七論。二莊嚴論。當第",
    "T36n1736_061:0492c14": "十三。三引瑜伽論。亦即第四。文多同前。四",
    "T36n1736_061:0492c15": "引金光明。即第三經云。能燒煩惱以智慧",
    "T36n1736_061:0492c16": "光。增長光明故。是修行道品依處。是故四",
    "T36n1736_061:0492c17": "地名為焰慧。五引顯揚。亦當第三。論云。焰",
    "T36n1736_061:0492c18": "慧地者。謂諸菩薩住此地中。先善修治第三",
    "T36n1736_061:0492c19": "地故。超過一切聲聞緣覺地。證得極清淨。",
    "T36n1736_061:0492c20": "緣諸覺分能取法境微妙慧蘊能現前。燒",
    "T36n1736_061:0492c21": "一切煩惱。是故此地名為焰慧。然上五釋義",
    "T36n1736_061:0492c22": "皆相成。故疏總云不殊此意。疏。三約地滿等",
    "T36n1736_061:0492c23": "者。前約證智為焰。此約教智為焰。疏。然",
    "T36n1736_061:0492c24": "所燒下。三明所斷障。疏文有四。一舉唯識。",
    "T36n1736_061:0492c25": "二亦攝法愛定愛。兼收本論。三菩提分下正",
    "T36n1736_061:0492c26": "明斷義。四由斯四地下。別說二愚。然唯識",
    "T36n1736_061:0492c27": "一分之下。更有論云。第六識俱身見等。攝",
    "T36n1736_061:0492c28": "最下品故。不作意緣故。遠隨現行故名微",
    "T36n1736_061:0492c29": "細。釋曰。第六識言揀第七識。第七識俱以",
    "T36n1736_061:0493a01": "微細名故。此地未斷。今言微細望前地",
    "T36n1736_061:0493a02": "說有三義。故立微細名。一第六識中。分別",
    "T36n1736_061:0493a03": "身見名為上品。唯不善故。獨頭貪等名為中",
    "T36n1736_061:0493a04": "品。通善不善。此唯無記故名下品。二不作",
    "T36n1736_061:0493a05": "意緣故。即任運生義。三遠隨現行故。從",
    "T36n1736_061:0493a06": "無始來隨逐於身故。有上三義故名微細。",
    "T36n1736_061:0493a07": "論云。彼障四地菩提分法。入四地時便能",
    "T36n1736_061:0493a08": "永斷。釋曰。以有身見。不能觀身為不淨",
    "T36n1736_061:0493a09": "等。問上言所知障中俱生一分那名煩惱。",
    "T36n1736_061:0493a10": "答此所知障。昔時多分與煩惱障同一體起。",
    "T36n1736_061:0493a11": "立煩惱名。由菩提分正斷所知。彼之身見",
    "T36n1736_061:0493a12": "亦不行故。前之三地何不爾耶。以相同世",
    "T36n1736_061:0493a13": "間。今此出世方能離之。疏。亦攝定愛下。二",
    "T36n1736_061:0493a14": "出本論名。名離解法慢障。略云解法。實亦",
    "T36n1736_061:0493a15": "有定。本分中說。亦唯識文。論云身見等言。",
    "T36n1736_061:0493a16": "亦攝無始所知障。攝定愛法愛。彼定法愛三",
    "T36n1736_061:0493a17": "地尚增。入四地時方能永害。由斯四地說斷",
    "T36n1736_061:0493a18": "二愚及彼麁重。一等至愛愚。即是此中定愛",
    "T36n1736_061:0493a19": "俱者。二法愛愚。即是此中法愛俱者。所知障",
    "T36n1736_061:0493a20": "攝二愚斷故。煩惱二愛亦永斷不行。今得無",
    "T36n1736_061:0493a21": "漏定及無漏教者。故違於彼。即疏彼釋。愚",
    "T36n1736_061:0493a22": "即所知。愛即煩惱。故說俱斷。疏。由此證得",
    "T36n1736_061:0493a23": "下。四所證如。亦前唯識引攝論文。世親釋",
    "T36n1736_061:0493a24": "云。於此如中無計我所。無攝我所。如北",
    "T36n1736_061:0493a25": "洲人無繫屬故。應說此如。非我執我慢我",
    "T36n1736_061:0493a26": "愛無明邊見我所見等所依取故從得此真",
    "T36n1736_061:0493a27": "如下。是今疏結成。次明成行。如文具之。由",
    "T36n1736_061:0493a28": "達無下六得果者。不為我攝方能攝生。",
    "T36n1736_061:0493a29": "大方廣佛華嚴經隨疏演義鈔卷第六十一"
}