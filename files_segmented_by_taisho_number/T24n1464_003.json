{
    "T24n1464_003:0860b16": "鼻奈耶卷第三",
    "T24n1464_003:0860b18": "姚秦涼州沙門竺佛念譯",
    "T24n1464_003:0860b19": "僧殘法之一",
    "T24n1464_003:0860b20": "佛世尊遊舍衛國祇樹給孤獨園。爾時尊者",
    "T24n1464_003:0860b21": "迦留陀夷(迦留陀夷，黑光也，阿難從弟也)於祇桓歲坐，掃灑",
    "T24n1464_003:0860b22": "房室，於中敷床，前著澡罐，外復有澡罐。到",
    "T24n1464_003:0860b23": "時著衣持鉢入舍衛城分衛，得食而還，入房",
    "T24n1464_003:0860b24": "舉衣鉢息。迦留陀夷婬意偏多，憶向所見得",
    "T24n1464_003:0860b25": "食之家婦女，婬意熾盛，以手弄陰精墮。即便",
    "T24n1464_003:0860b26": "洗手澡浴掃灑房室，如是再三，乃至竟夏坐。",
    "T24n1464_003:0860b27": "時諸比丘是迦留陀夷知識，在拘薩羅結夏",
    "T24n1464_003:0860b28": "坐。坐已具補納衣，一日竟衣，著衣持鉢來至",
    "T24n1464_003:0860b29": "舍衛國祇樹給孤獨園。時諸比丘往詣迦留",
    "T24n1464_003:0860c01": "陀夷比丘所，各各相向禮拜問訊已，在一面",
    "T24n1464_003:0860c02": "坐。「云何優陀夷！體履健不？於夏坐中無苦不",
    "T24n1464_003:0860c03": "乞求婆？」優陀夷答：「我於此間掃灑房室，乃",
    "T24n1464_003:0860c04": "至弄陰。」具向諸比丘說。諸比丘答：「云何優陀",
    "T24n1464_003:0860c05": "夷無數方便，世尊說婬不淨，向婬念婬、婬熾",
    "T24n1464_003:0860c06": "盛，說婬之惡露。卿云何於中起婬意？」如是諸",
    "T24n1464_003:0860c07": "比丘極苦責諫。責諫已便起去，往詣世尊，",
    "T24n1464_003:0860c08": "如事具白世尊。世尊知而自問優陀夷：「審為",
    "T24n1464_003:0860c09": "此事耶？」時優陀夷內懷慚愧外則恥眾，從坐",
    "T24n1464_003:0860c10": "起，偏袒右肩右膝著地叉手向佛，白世尊言：",
    "T24n1464_003:0860c11": "「審爾。世尊！」世尊告曰：「云何癡人，我不以無數",
    "T24n1464_003:0860c12": "方便說婬之不淨，向婬念婬、婬熾盛婬之惡",
    "T24n1464_003:0860c13": "露。云何癡人而以此手受長者信施，復以此",
    "T24n1464_003:0860c14": "手而捉此形弄耶？」如是佛世尊無數方便誨",
    "T24n1464_003:0860c15": "責，因此事集和合僧，備十功德，世尊為沙門",
    "T24n1464_003:0860c16": "結戒：「諸沙門當共防此。若比丘憶念弄陰墮",
    "T24n1464_003:0860c17": "精，僧伽婆施沙(秦言眾決斷)。」",
    "T24n1464_003:0860c18": "世尊遊舍衛國祇樹給孤獨園。時有一比丘",
    "T24n1464_003:0860c19": "在祇桓夏坐。此比丘於夢中失精，覺已便懷",
    "T24n1464_003:0860c20": "狐疑：「我不犯僧伽婆施沙耶？」便問諸比丘。",
    "T24n1464_003:0860c21": "諸比丘不知當何報？諸比丘往白世尊。世尊",
    "T24n1464_003:0860c22": "告曰：「夢中失精無罪。若比丘弄陰失精，除其",
    "T24n1464_003:0860c23": "夢中，僧伽婆施沙。」時尊者優波離問世尊：",
    "T24n1464_003:0860c24": "「失精有幾處，是僧伽婆施沙？」世尊告曰：「左",
    "T24n1464_003:0860c25": "右手弄者，僧伽婆施沙，使他手弄亦爾。他兩",
    "T24n1464_003:0860c26": "曲肘弄者，及屈膝間兩掖間臍兩邊，及岐間",
    "T24n1464_003:0860c27": "尻溝間，兩肩上項間，現身上屈申處衣裏",
    "T24n1464_003:0860c28": "弄者，伏床褥弄者，畫女像木女像作處所弄",
    "T24n1464_003:0860c29": "失精者，僧伽婆施沙。」",
    "T24n1464_003:0861a01": "佛遊舍衛國祇樹給孤獨園。時尊者難陀婬",
    "T24n1464_003:0861a02": "意偏多，入舍衛城分衛。有一長者婦，以手接",
    "T24n1464_003:0861a03": "難陀足作禮，女人手濡，難陀便失精墮此人",
    "T24n1464_003:0861a04": "手上。女人即舉手塗頂上：「我今得大利，乃使",
    "T24n1464_003:0861a05": "尊者難陀婬意熾盛，梵行全碩，意不犯戒。」",
    "T24n1464_003:0861a06": "難陀便懷狐疑：「我不犯僧伽婆施沙？」便問諸",
    "T24n1464_003:0861a07": "比丘。諸比丘不知報，即往具白世尊。時世尊",
    "T24n1464_003:0861a08": "因此事，集和合僧。世尊知而問難陀：「實如",
    "T24n1464_003:0861a09": "此事不？難陀！」時尊者難陀，內懷慚愧外則恥",
    "T24n1464_003:0861a10": "眾，偏袒右肩右膝著地叉手向佛，白世尊言：",
    "T24n1464_003:0861a11": "「審爾。世尊！」爾時世尊於眾人前歎難陀言：「善",
    "T24n1464_003:0861a12": "哉善哉！難陀！乃能作是全梵行能爾。行梵行",
    "T24n1464_003:0861a13": "者得大果報、得大功德。」時世尊告諸比丘：「其",
    "T24n1464_003:0861a14": "族姓子見難陀者，誰能呰言不端政乎？身體",
    "T24n1464_003:0861a15": "柔濡筋力勝人，婬意偏多，誰能勝難陀也？",
    "T24n1464_003:0861a16": "如是比丘！難陀族姓子閉塞根門，飲食知足，",
    "T24n1464_003:0861a17": "夜不失時，念定不亂(此上四句，其人名曰修妬路，是本明也)，難陀",
    "T24n1464_003:0861a18": "能盡形壽淨修梵行。彼難陀族姓子云何能",
    "T24n1464_003:0861a19": "閉塞諸根門？於此難陀族姓子，眼見色者意",
    "T24n1464_003:0861a20": "無染著，設使見色眼根不具者，當念無明憂",
    "T24n1464_003:0861a21": "惡不善法，意不向者則護眼根。如是耳鼻舌",
    "T24n1464_003:0861a22": "身意法知已不起染著，設使意根不具者，當",
    "T24n1464_003:0861a23": "念無明憂惡不善法，意不向者則護意根。此",
    "T24n1464_003:0861a24": "是難陀族姓子閉塞根門。彼難陀族姓子云",
    "T24n1464_003:0861a25": "何飲食知足？於此難陀族姓子摶飯食知足，",
    "T24n1464_003:0861a26": "無有貪餮，不求顏色氣力無細滑意。所以食",
    "T24n1464_003:0861a27": "者，欲使身體久住，以滅故病、新者不興，樂得",
    "T24n1464_003:0861a28": "行道。譬如有人有瘡痍病，以膏塗之。所以塗",
    "T24n1464_003:0861a29": "者何？欲使瘡愈。如是難陀族姓子飲食知足，",
    "T24n1464_003:0861b01": "無有貪餮，乃至樂得行道。譬如有人以脂膏",
    "T24n1464_003:0861b02": "車。所以膏者何？以其重載故。如是難陀族姓",
    "T24n1464_003:0861b03": "子飲食知足，無有貪餮，乃至樂得行道。此是",
    "T24n1464_003:0861b04": "難陀族姓子飲食知足。彼難陀族姓子云何",
    "T24n1464_003:0861b05": "是夜不失時？於此難陀族姓子，晝日經行坐",
    "T24n1464_003:0861b06": "禪，夜亦經行坐禪。初夜時經行坐禪，降伏心",
    "T24n1464_003:0861b07": "不使睡眠，中夜之時襞憂多僧使四疊而敷",
    "T24n1464_003:0861b08": "坐上，舉僧伽梨著頭前，右脇著地、累足更互",
    "T24n1464_003:0861b09": "申脚，繫想在明，何時當曉？後夜即起經行坐",
    "T24n1464_003:0861b10": "禪，降伏心法。此是難陀族姓子初夜後夜不",
    "T24n1464_003:0861b11": "失時。彼難陀族姓子云何念定不亂？於此難",
    "T24n1464_003:0861b12": "陀族姓子，若欲視東，正身思惟而視東，無有",
    "T24n1464_003:0861b13": "亂意。若欲視南西北，正身思惟而視，無有亂",
    "T24n1464_003:0861b14": "意。於是難陀族姓子，若欲有痛想終不失智，",
    "T24n1464_003:0861b15": "行識亦爾，痛想未起不令使興，若痛想有起",
    "T24n1464_003:0861b16": "次第滅之。此是難陀族姓子念定不亂。是故",
    "T24n1464_003:0861b17": "難陀失精無罪。若復當有如是失者，亦復無",
    "T24n1464_003:0861b18": "罪。諸比丘！從今以去，當著舍勒(半泥洹僧)。弄陰者",
    "T24n1464_003:0861b19": "義何所趣？獨處興意念想，若己若彼身體相",
    "T24n1464_003:0861b20": "近弄陰，是弄義也。」",
    "T24n1464_003:0861b21": "佛遊釋羈瘦迦惟羅越那拘陀園。爾時尊",
    "T24n1464_003:0861b22": "者迦留陀夷當五日直，有諸長者婦女來至",
    "T24n1464_003:0861b23": "園中諸房間觀。時尊者迦留陀夷手執鑰牡",
    "T24n1464_003:0861b24": "在門外立，呼言：「諸姊來前，入此園遊觀，中有",
    "T24n1464_003:0861b25": "浴池泉源。」時諸婦女即入園遊觀，開諸房戶",
    "T24n1464_003:0861b26": "使入觀看。歷陰室內，捉諸婦女抱鳴捻挃身",
    "T24n1464_003:0861b27": "體。諸婦女或欲從者、或不從者。其不從者出",
    "T24n1464_003:0861b28": "語諸比丘：「常無畏處，安隱處而更大有恐畏。」",
    "T24n1464_003:0861b29": "諸比丘問：「有何恐畏？」即以所見事具白諸比",
    "T24n1464_003:0861c01": "丘。諸比丘不知當何報，往詣世尊具白此事。",
    "T24n1464_003:0861c02": "世尊知而問尊者優陀夷：「審為此事耶？」時",
    "T24n1464_003:0861c03": "優陀夷內懷慚愧外則恥眾，偏袒右肩右膝",
    "T24n1464_003:0861c04": "著地合掌向佛，白世尊言：「審爾。世尊！」世尊告",
    "T24n1464_003:0861c05": "曰：「云何我前不為癡人無數方便說婬不淨，",
    "T24n1464_003:0861c06": "向婬念婬、婬意熾盛婬之惡露。云何憂陀",
    "T24n1464_003:0861c07": "夷！我前不向憂填王說婬不淨耶？王憂",
    "T24n1464_003:0861c08": "填問我：『瞿曇！此諸比丘年少端正，新來入法",
    "T24n1464_003:0861c09": "鼻奈，諸根善具眼鼻充澤、皮濡如桃花，安",
    "T24n1464_003:0861c10": "詳不犯他婦女，盡命淨修梵行。』爾時我語",
    "T24n1464_003:0861c11": "王：『諸比丘其像母者當呼言母，其像姊妹者",
    "T24n1464_003:0861c12": "當呼言姊妹，像女者亦當呼言女。以是義",
    "T24n1464_003:0861c13": "理故，大王！使諸比丘年少端正者，乃至不犯",
    "T24n1464_003:0861c14": "女色，盡形命得修梵行。』王復問：『世尊！人心",
    "T24n1464_003:0861c15": "多想。設使我等像母言母，乃至像女言女，",
    "T24n1464_003:0861c16": "心故走世法。頗更有餘義，使諸年少比丘盡",
    "T24n1464_003:0861c17": "命淨修梵行不？』世尊告曰：『我以語諸比丘，大",
    "T24n1464_003:0861c18": "王！諸比丘當觀此身，從足拇指上至髮際，",
    "T24n1464_003:0861c19": "觀種種惡露不淨。此身中有髮毛爪齒塵垢、",
    "T24n1464_003:0861c20": "皮肉血筋脈骨髓、心肝脾腎肺腸胃腹、屎溺肪",
    "T24n1464_003:0861c21": "膏膽涕唾涎腦膜。以是義故，大王！使諸年少",
    "T24n1464_003:0861c22": "比丘盡命得修梵行。』王復問：『世尊！此心多想。",
    "T24n1464_003:0861c23": "說使我等觀此惡露，故謂是淨，頗更有餘義，",
    "T24n1464_003:0861c24": "使諸年少比丘盡命得修梵行不？』世尊告曰：",
    "T24n1464_003:0861c25": "『我前以說，大王！諸比丘當閉諸根門，守念不",
    "T24n1464_003:0861c26": "忘、意不分散。設眼見色心不染著，設眼見色",
    "T24n1464_003:0861c27": "有染著者，心念無明憂惱不善之法使不近",
    "T24n1464_003:0861c28": "者，則守念眼根。如是耳鼻舌身意法無有染",
    "T24n1464_003:0861c29": "著，假有染著意，心念無明憂惱不善之法，使",
    "T24n1464_003:0862a01": "不近者則守念意根。以是義故，大王！使諸年",
    "T24n1464_003:0862a02": "少比丘盡命得修梵行。』王白世尊：『儻有此義，",
    "T24n1464_003:0862a03": "諸年少比丘盡命得修梵行。若我入宮裏時",
    "T24n1464_003:0862a04": "不護身念根，意不端一則心走向婬意世法。",
    "T24n1464_003:0862a05": "若護身念根，意端一心無分散，不向婬世法。",
    "T24n1464_003:0862a06": "是故世尊！可奇可特。誰聞沙門瞿曇此語，能",
    "T24n1464_003:0862a07": "不具諸根？我今自歸佛、歸法、歸比丘僧。願世",
    "T24n1464_003:0862a08": "尊聽為優婆塞，盡命不殺生，受三自歸。』」爾時",
    "T24n1464_003:0862a09": "世尊告優陀夷：「此世人常能爾，癡人而不防",
    "T24n1464_003:0862a10": "此。像母者當言母，乃至女亦如是。」爾時世尊",
    "T24n1464_003:0862a11": "以無數方便誨責優陀夷，集和合僧，備十功",
    "T24n1464_003:0862a12": "德，為比丘結戒：「若比丘婬意熾盛，手摸女人，",
    "T24n1464_003:0862a13": "若執手捉臂捉髮及諸身體腕節，摩抆把",
    "T24n1464_003:0862a14": "持，犯者，僧伽婆施沙。」時尊者優波離問佛：",
    "T24n1464_003:0862a15": "「把持女人幾處，是僧伽婆施沙？」世尊告曰：",
    "T24n1464_003:0862a16": "「若比丘以婬意熾盛，從堂上抱女子著象上，",
    "T24n1464_003:0862a17": "僧伽婆施沙。若象上抱下著馬上、馬上抱著",
    "T24n1464_003:0862a18": "車上、車上抱著輿上、輿上抱著床上、床上抱",
    "T24n1464_003:0862a19": "著繩床上、繩床上抱著机上、机上抱著地，若",
    "T24n1464_003:0862a20": "復從地抱展轉還至堂上者，僧伽婆施沙。除",
    "T24n1464_003:0862a21": "其母姊妹、病人，無染著意者，不犯戒。」",
    "T24n1464_003:0862a22": "佛世尊遊舍衛國祇樹給孤獨園。爾時有眾",
    "T24n1464_003:0862a23": "比丘於拘薩羅國夏坐，夏坐已補納衣，一日",
    "T24n1464_003:0862a24": "成衣，著衣持鉢來至舍衛。去舍衛不遠有江，",
    "T24n1464_003:0862a25": "名阿脂賴跋提，南岸止住，水流駃疾。時有諸",
    "T24n1464_003:0862a26": "婦女白比丘言：「諸嚴賢等渡我等。」諸比丘答：",
    "T24n1464_003:0862a27": "「諸姊當知，世尊不許得渡女人。」諸女人各相",
    "T24n1464_003:0862a28": "執手便入水中，為水所漂。即稱怨言：「諸賢諸",
    "T24n1464_003:0862a29": "賢，誰有慈心能勝釋子，我今沒溺，願來見救。」",
    "T24n1464_003:0862b01": "諸比丘愍念，往執手救。諸比丘各懷疑：「不犯",
    "T24n1464_003:0862b02": "僧伽婆施沙？」即問諸比丘。諸比丘不知當何",
    "T24n1464_003:0862b03": "報，往白世尊。世尊告曰：「無染著意不犯罪。以",
    "T24n1464_003:0862b04": "慈心往救，若復當有溺沒者，若捉髮執衣不",
    "T24n1464_003:0862b05": "得持體。火厄亦爾。」有一女人行嶮峪側，時比",
    "T24n1464_003:0862b06": "丘捉手過。比丘便疑：「我不犯僧伽婆施沙？」",
    "T24n1464_003:0862b07": "往白世尊。世尊告曰：「無染著意不犯罪。若復",
    "T24n1464_003:0862b08": "當更有如此者，以衣裹手往捉臂過。」",
    "T24n1464_003:0862b09": "佛世尊遊舍衛國祇樹給孤獨園。時尊者迦",
    "T24n1464_003:0862b10": "留陀夷於祇桓止住。有諸長者婦女來至浴",
    "T24n1464_003:0862b11": "池房園觀看，執鑰牡開諸房戶，呼曰：「諸姊",
    "T24n1464_003:0862b12": "來入浴池觀看。」婦女至浴池園觀，優陀夷共",
    "T24n1464_003:0862b13": "諸婦女談語經時，說婬快樂相娛樂事。其中",
    "T24n1464_003:0862b14": "婦女或有然可、或不然可。其不然可者，出白",
    "T24n1464_003:0862b15": "諸比丘：「常聞無畏安隱處，而更恐畏。」諸比丘",
    "T24n1464_003:0862b16": "問：「有何恐畏？」諸婦女具白比丘。時優陀夷以",
    "T24n1464_003:0862b17": "出，語諸比丘亦爾。諸比丘諫責優陀夷：「世尊",
    "T24n1464_003:0862b18": "不以無數方便說婬不淨，向婬念婬、婬意熾",
    "T24n1464_003:0862b19": "盛婬之惡露？」諸比丘苦諫已，往白世尊。世尊",
    "T24n1464_003:0862b20": "知而問尊者優陀夷：「審為此事，如諸比丘所",
    "T24n1464_003:0862b21": "白不？」優陀夷內懷慚愧外則恥眾，偏袒右肩",
    "T24n1464_003:0862b22": "右膝著地叉手向佛，白世尊言：「審爾。世尊！」世",
    "T24n1464_003:0862b23": "尊告曰：「我不以無數方便說婬之不淨，向婬",
    "T24n1464_003:0862b24": "念婬、婬意熾盛婬之惡露？卿云何歎婬相娛",
    "T24n1464_003:0862b25": "樂事？」世尊無數方便誨責，集和合僧，備十功",
    "T24n1464_003:0862b26": "德，為比丘結戒：「若比丘婬意熾盛，向女人歎",
    "T24n1464_003:0862b27": "婬相娛樂事，惡語相向惡眼相視，若大若小",
    "T24n1464_003:0862b28": "女人，犯者僧伽婆施沙。」",
    "T24n1464_003:0862b29": "佛世尊遊舍衛國祇樹給孤獨園。時諸比丘",
    "T24n1464_003:0862c01": "各行乞食至揭貳迦村(婬聚)，諸長者見，嫌其到",
    "T24n1464_003:0862c02": "彼：「此諸釋子吉無不利，自知稱好而入此婬",
    "T24n1464_003:0862c03": "聚，如彼婬人，入者以婬故。亦入諸女家大",
    "T24n1464_003:0862c04": "童女家，如欲娶婦者。」諸比丘以此因緣具白",
    "T24n1464_003:0862c05": "世尊。世尊告曰：「比丘有五事不應行。云何五？",
    "T24n1464_003:0862c06": "入婬種家、入大童女家、若寡婦不端者家、",
    "T24n1464_003:0862c07": "沽酒家、偷賊家。比丘此五不應行，比丘不",
    "T24n1464_003:0862c08": "得入。若其入者，此比丘為犯罪、為有重過。」",
    "T24n1464_003:0862c09": "佛世尊遊舍衛國祇樹給孤獨園。彼有一婆",
    "T24n1464_003:0862c10": "羅門生女，顏色姝好端正無雙，以其端正故",
    "T24n1464_003:0862c11": "母字為善光。初生之日為相師婆羅門見記：",
    "T24n1464_003:0862c12": "「此女人當與五百人通。」遂長十六歲，諸人聞",
    "T24n1464_003:0862c13": "記當與五百人通，無有娶者。有一入海商人，",
    "T24n1464_003:0862c14": "與共比村，遙見此女端正，便起婬想，即問：",
    "T24n1464_003:0862c15": "「此誰家女？」答者言：「婆羅門女。」復問：「為嫁未？」答：",
    "T24n1464_003:0862c16": "「未也。」「若爾者我當娶為婦。」答者言：「此女盡好，",
    "T24n1464_003:0862c17": "有一不可。」問：「是何事？」答者具語：「初生之日，相",
    "T24n1464_003:0862c18": "師梵志記，當與五百人通。」商人復作是念：「我",
    "T24n1464_003:0862c19": "舍無有人入，唯有釋子。然釋子無有此意。」",
    "T24n1464_003:0862c20": "商人便娉為婦娶之。未遠有商人入海採寶，",
    "T24n1464_003:0862c21": "彼國常法，其有商人數入海者常使導前，若",
    "T24n1464_003:0862c22": "自不肯，王逼之。時商人來語此商人：「君次應",
    "T24n1464_003:0862c23": "在前採寶。」商人便勅守門者：「我今入海採寶。",
    "T24n1464_003:0862c24": "莫使異人於此止宿，除其釋子。所以爾者，釋",
    "T24n1464_003:0862c25": "子無有婬意。」即日發引入海。有沙門婆羅門",
    "T24n1464_003:0862c26": "至此家乞食者，婦便共調戲說婬之歡樂：「可",
    "T24n1464_003:0862c27": "來與我作不淨行。」諸比丘不知當何報，各懷",
    "T24n1464_003:0862c28": "疑往詣世尊，具白此事。世尊告曰：「如此家者",
    "T24n1464_003:0862c29": "比丘不得入乞食。若入乞食者，不得坐、不得",
    "T24n1464_003:0863a01": "與言語。何以故？如此家壞人梵行。設坐聽受",
    "T24n1464_003:0863a02": "語者，僧伽婆施沙。」彼女人婬意熾盛，即日向",
    "T24n1464_003:0863a03": "暮便死，莊嚴服飾輿棄塚間。時有五百群賊",
    "T24n1464_003:0863a04": "從塚間過，見此女尸便起婬意，向五百人盡",
    "T24n1464_003:0863a05": "為不淨行。如前婆羅門所記，其語不虛。坐與",
    "T24n1464_003:0863a06": "沙門婆羅門調戲故，由此因緣生三惡趣，天",
    "T24n1464_003:0863a07": "竺國北泉水名毘怛吐作龍妻，有五百龍常",
    "T24n1464_003:0863a08": "與共通。",
    "T24n1464_003:0863a09": "佛世尊遊舍衛國祇樹給孤獨園。爾時有諸",
    "T24n1464_003:0863a10": "長者婦女來至房舍園觀觀看，時六群比丘",
    "T24n1464_003:0863a11": "語諸長者婦女言：「我等國王子端正無雙，身",
    "T24n1464_003:0863a12": "體香潔精進無比。於法中最上者，汝等可與",
    "T24n1464_003:0863a13": "我戲笑相娛樂，能以身施者於檀中最尊。」其",
    "T24n1464_003:0863a14": "中婦女或然可者、不然可者。其不然者出語",
    "T24n1464_003:0863a15": "諸比丘：「常無恐懼安隱之處，而更有恐懼。」諸",
    "T24n1464_003:0863a16": "比丘問：「有何事？」諸婦女具白比丘。比丘不知",
    "T24n1464_003:0863a17": "當何報，往白世尊。世尊知而問六群諸比丘：",
    "T24n1464_003:0863a18": "「審為此事耶？」比丘內懷慚愧外則恥眾，偏袒",
    "T24n1464_003:0863a19": "右臂右膝著地長跪叉手，白佛言：「審爾。世尊！」",
    "T24n1464_003:0863a20": "世尊告曰：「云何癡人！我不說婬如蛇毒蜇",
    "T24n1464_003:0863a21": "人(修妬路)，寧為蛇毒虺毒黑蟒毒所蜇，不與",
    "T24n1464_003:0863a22": "剎利種婆羅門種長者種婦女交會。雖復端",
    "T24n1464_003:0863a23": "正無雙服飾殊好，寧投身入火不與交會。我",
    "T24n1464_003:0863a24": "不說婬如大聚薪(修妬路)放火然，大聚薪火炎熾",
    "T24n1464_003:0863a25": "盛，寧身投入中，不與剎利種婆羅門長者婦女",
    "T24n1464_003:0863a26": "交接娛樂。我不說婬如深火坑(修妬路)，大深坑盛",
    "T24n1464_003:0863a27": "滿火，但有赤炭無有烟氣，寧投身入，不與剎",
    "T24n1464_003:0863a28": "利婆羅門長者種婦女交接娛樂。婬如狗齩",
    "T24n1464_003:0863a29": "(五巧反)骨、如鳥銜肉，肉既少少受苦多也。如蜜",
    "T24n1464_003:0863b01": "塗刀，婬亦復爾。如王有教取彼罪人，日三時",
    "T24n1464_003:0863b02": "拷拷則矛刺百瘡，婬亦復然。亦如畫瓶中",
    "T24n1464_003:0863b03": "盛臭處、如毒花香向鼻則死，寧飲毒漿而不",
    "T24n1464_003:0863b04": "向婬。如人彈琴，但有空聲，亦如劍樹上下",
    "T24n1464_003:0863b05": "刺人，如怨家盜賊常無善意，如沸屎灰河地",
    "T24n1464_003:0863b06": "獄，婬亦復然。我不說婬義因緣、婬本末鬪諍、",
    "T24n1464_003:0863b07": "縣官佞讒眩惑欺誑，作種種無數惡法，皆由",
    "T24n1464_003:0863b08": "婬起。我無數方便說婬不淨，向婬念婬、婬意",
    "T24n1464_003:0863b09": "熾盛婬之惡露。卿等云何於中造惡？」時世尊",
    "T24n1464_003:0863b10": "無數方便誨責，因此事集和合僧，備十功德，",
    "T24n1464_003:0863b11": "佛為比丘結戒：「若比丘婬意熾盛，於女人前",
    "T24n1464_003:0863b12": "自歎身端正，又言精進比丘，於法中最上淨",
    "T24n1464_003:0863b13": "行。作如是法行者，僧伽婆施沙。」(一跋難陀，二難陀，生",
    "T24n1464_003:0863b14": "天迦留陀夷，闡怒闡怒車匿也。佛去世已，於阿難許得道，二人般涅槃，馬師、弗那跋，生龍中。六人也。",
    "T24n1464_003:0863b15": "皆從弟。闡觸綿反。怒奴故反)",
    "T24n1464_003:0863b16": "佛世尊遊舍衛國祇樹給孤獨園。爾時尊者",
    "T24n1464_003:0863b17": "阿難，平旦著衣持鉢入舍衛城分衛，分衛已",
    "T24n1464_003:0863b18": "還出城。爾時甚熱夏後月暑盛，時尊者阿難",
    "T24n1464_003:0863b19": "行路中道焦渴。彼中道有旃荼羅女名鉢吉",
    "T24n1464_003:0863b20": "蹄，於井汲水。時阿難詣井乞水，語：「大妹！我",
    "T24n1464_003:0863b21": "今須水，施我少水。」時女報阿難：「我是摩鄧伽",
    "T24n1464_003:0863b22": "種。」阿難語：「我不問是義旃荼羅非旃荼羅也。",
    "T24n1464_003:0863b23": "我今須水，但施我水。」女報：「君母種成就，沙門",
    "T24n1464_003:0863b24": "瞿曇第一弟子，王波斯匿所敬末利夫人阿",
    "T24n1464_003:0863b25": "闍梨。我是旃荼羅種，不敢持水相與。」阿難語",
    "T24n1464_003:0863b26": "女：「我不問汝旃荼羅非旃荼羅。我今須水，速",
    "T24n1464_003:0863b27": "以水見與。」女答：「若須水者便取。」時女先掬水",
    "T24n1464_003:0863b28": "澆阿難足，復掬水澆阿難手。澆手足已，復生",
    "T24n1464_003:0863b29": "婬意。時尊者阿難飲水已，便前進路。時鉢吉",
    "T24n1464_003:0863c01": "蹄女見阿難前行不遠，捉水瓶還家，啟白父",
    "T24n1464_003:0863c02": "母：「阿母！願以沙門阿難為夫婿。」母答：「此阿難",
    "T24n1464_003:0863c03": "者轉輪王家子，剎利釋種，姓瞿曇。國王大臣",
    "T24n1464_003:0863c04": "盡識知，沙門瞿曇弟子。是波斯匿所敬、末利",
    "T24n1464_003:0863c05": "夫人師。我等小家旃荼羅種，當云何得阿難",
    "T24n1464_003:0863c06": "以為夫婿？」女報母：「若不得阿難為夫婿者，我",
    "T24n1464_003:0863c07": "若當飲毒、以刀自刺、若自絞死。」母報女曰：",
    "T24n1464_003:0863c08": "「此間亦有摩鄧伽神語符呪，能移日月以墮",
    "T24n1464_003:0863c09": "著地，復能移著。彼亦能呪因帝梵天使下，況",
    "T24n1464_003:0863c10": "不能得沙門。阿難使來，或能以一事不可得，",
    "T24n1464_003:0863c11": "若死若生不能婬。設復為沙門瞿曇所護者，",
    "T24n1464_003:0863c12": "我不能得，除此可得。」女聞此語歡喜踊躍，便",
    "T24n1464_003:0863c13": "起澡浴莊嚴身體，著白服飾敷臥具思想而",
    "T24n1464_003:0863c14": "望來。時母亦藻浴著白服飾，以牛屎塗地，",
    "T24n1464_003:0863c15": "以五色綖結縷，盛滿四瓶水、盛滿四椀血、盛",
    "T24n1464_003:0863c16": "滿椀四種香水、盛滿四椀䴵漿，以四口大刀",
    "T24n1464_003:0863c17": "竪牛屎，四角頭竪四枚箭，然八明燈。取四死",
    "T24n1464_003:0863c18": "人髑髏，種種香塗其上。以花布地，捉熨斗燒",
    "T24n1464_003:0863c19": "香繞三匝，向東方跪而誦摩鄧伽呪術。時阿",
    "T24n1464_003:0863c20": "難於祇桓意便恍惚，為呪所縛，如魚被鐵鉤、",
    "T24n1464_003:0863c21": "如象隨鉤。時尊者阿難隨呪術至旃荼羅家，",
    "T24n1464_003:0863c22": "母便語女：「阿難已至，從卿所為。」時鉢吉蹄",
    "T24n1464_003:0863c23": "女見阿難，踊躍歡喜，前抱阿難坐著床上，牽",
    "T24n1464_003:0863c24": "掣衣裳捻挃阿難。譬如力人手捉長毛小羊，",
    "T24n1464_003:0863c25": "從其人手。爾時尊者阿難見十方盡闇冥，譬",
    "T24n1464_003:0863c26": "如日月為羅睺阿須倫手所障，無復有明。如",
    "T24n1464_003:0863c27": "是阿難為大呪所厭不得動。於是阿難有大",
    "T24n1464_003:0863c28": "力人力(當十大力士力，拘夷力亦如阿難)，為呪術所厭，不能得",
    "T24n1464_003:0863c29": "動。時尊者阿難聖道諦力念還得寤：「我今困",
    "T24n1464_003:0864a01": "厄，世尊不慈愍我？」世尊知阿難為旃荼羅呪",
    "T24n1464_003:0864a02": "術所縛，便誦佛語：",
    "T24n1464_003:0864a03": "「佛者最極尊於世間，　　諦無有能過佛之前，",
    "T24n1464_003:0864a04": "　佛者最極尊於人天，　　諦諸法之王無上田。",
    "T24n1464_003:0864a05": "「阿難以此實義，於旃荼羅舍得解。",
    "T24n1464_003:0864a06": "「法者最極尊於世間，　　諦無有能過法之前，",
    "T24n1464_003:0864a07": "　法者最極尊於人天，　　諦斷諸縛結永息田。",
    "T24n1464_003:0864a08": "「阿難以此實義，於旃荼羅舍得解。",
    "T24n1464_003:0864a09": "「僧者最極尊於世間，　　諦無有能過僧之前，",
    "T24n1464_003:0864a10": "　僧者最極尊於人天，　　諦美福第一無上田。",
    "T24n1464_003:0864a11": "「阿難以此實義，於旃荼羅舍得解。」誦偈適竟，",
    "T24n1464_003:0864a12": "旃荼羅家內所設呪具，刀箭碎折瓶甕破壞、",
    "T24n1464_003:0864a13": "燈滅髑髏迸碎、黑風起展轉不相見，旃荼羅",
    "T24n1464_003:0864a14": "呪術不行。母便告女：「此必瞿曇沙門神力",
    "T24n1464_003:0864a15": "所為，眾物碎散、呪術不行。」時阿難便作是念：",
    "T24n1464_003:0864a16": "「此將是世尊恩力。」時尊者阿難得解，譬如大",
    "T24n1464_003:0864a17": "象王盛年六十，醉暴凶惡身大牙長，從鐵靽",
    "T24n1464_003:0864a18": "得解，從城走向空閑處。阿難亦爾，乃尊誦",
    "T24n1464_003:0864a19": "佛語從旃荼羅舍得解，還向祇桓。時此女人",
    "T24n1464_003:0864a20": "逐阿難至祇桓門，並作是語：「阿難是我夫！阿",
    "T24n1464_003:0864a21": "難是我夫！」如犢隨母不離須臾，時此女人逐",
    "T24n1464_003:0864a22": "阿難後不離須臾。時尊者阿難往詣世尊所，",
    "T24n1464_003:0864a23": "頭面禮足具白世尊。世尊告曰：「我於諸法中",
    "T24n1464_003:0864a24": "不見幻惑誑人如女人者，人亦復爾。何以故？",
    "T24n1464_003:0864a25": "以其婬繫意故。是故阿難！當覺意方便，不為",
    "T24n1464_003:0864a26": "六欲所牽。」時尊者阿難平旦著衣持鉢入舍",
    "T24n1464_003:0864a27": "衛分衛。此女人亦逐其後，語諸長者：「阿難是",
    "T24n1464_003:0864a28": "我夫！阿難是我夫！」時阿難分衛竟還至佛所，",
    "T24n1464_003:0864a29": "前白佛言：「此女去處，語諸長者污染人，不審",
    "T24n1464_003:0864b01": "當何為？」世尊告曰：「汝往共語，如姊妹相向。何",
    "T24n1464_003:0864b02": "以故？此女人應當作比丘尼。」時此女人來到",
    "T24n1464_003:0864b03": "佛所，白世尊言：「願世尊還我沙門阿難，用作",
    "T24n1464_003:0864b04": "夫婿。」世尊告曰：「若須阿難者，於我法中為比",
    "T24n1464_003:0864b05": "丘尼，當與汝阿難。」時此女人歡喜踊躍：「爾",
    "T24n1464_003:0864b06": "時世尊當為道。世尊當為道。」如來世尊問：",
    "T24n1464_003:0864b07": "「有父母不？辭父母未？」女報：「有父母而未辭父",
    "T24n1464_003:0864b08": "母。」「汝往辭父母還。」時此女人即從坐起，詣父",
    "T24n1464_003:0864b09": "母所，而以此事具白父母。父母聞此語已，歡",
    "T24n1464_003:0864b10": "喜踊躍，本殖善根各應得道。母告女：「欲為",
    "T24n1464_003:0864b11": "道者便為，我等亦欲共往見世尊。」時父母及",
    "T24n1464_003:0864b12": "女往詣佛所，頭面禮足在一面住。時世尊為",
    "T24n1464_003:0864b13": "此女故，廣與大眾說法。無數方便現諸法義，",
    "T24n1464_003:0864b14": "柔濡義、檀義、尸義、天義、說婬不淨義、增長生",
    "T24n1464_003:0864b15": "根諸結義、出家義、諸道品義。時世尊說四聖",
    "T24n1464_003:0864b16": "諦苦習盡道，時此女人即在坐上解四聖諦，",
    "T24n1464_003:0864b17": "父母得阿那含道，女得須陀洹道。譬如純帛",
    "T24n1464_003:0864b18": "[疊*毛]衣易為作色，彼聞法亦爾。時父母叉手白",
    "T24n1464_003:0864b19": "佛：「從今以往歸佛歸法歸眾，聽為優婆塞，盡",
    "T24n1464_003:0864b20": "命不殺歸命。」時鉢吉蹄女現世得果，頭面禮",
    "T24n1464_003:0864b21": "佛足叉手向佛，白世尊言：「所犯過者，世尊含",
    "T24n1464_003:0864b22": "容，願如來不尤責。如小兒如癡、如無善，所向",
    "T24n1464_003:0864b23": "阿難作不善意，願恕聽入道為比丘尼，得依",
    "T24n1464_003:0864b24": "世尊修行梵行。」時世尊告阿難：「汝往，阿難！將",
    "T24n1464_003:0864b25": "二比丘尼及此女人，往夏坐比丘尼所，摩訶",
    "T24n1464_003:0864b26": "鉢柘鉢提瞿曇彌。『世尊有教，以此女為道，授",
    "T24n1464_003:0864b27": "具足戒。』」時阿難受此教已，將二比丘尼及此",
    "T24n1464_003:0864b28": "女人，往詣鉢柘鉢提瞿曇彌所：「世尊有教，使",
    "T24n1464_003:0864b29": "此女為道，授具足戒。」大愛道問阿難：「云何阿",
    "T24n1464_003:0864c01": "難！世尊許旃荼羅女為道耶？」阿難報：「瞿曇彌！",
    "T24n1464_003:0864c02": "此女人以得道果，何以不得為道？」時大愛道",
    "T24n1464_003:0864c03": "即與剔髮為道，授具足戒，教威儀禮節，得",
    "T24n1464_003:0864c04": "八解脫禪、得阿羅漢道。時大愛道將此女人",
    "T24n1464_003:0864c05": "及五百比丘尼往詣佛所，頭面作禮在一面",
    "T24n1464_003:0864c06": "立。時世尊觀鉢吉蹄女人意，語言：「汝今須阿",
    "T24n1464_003:0864c07": "難為夫不？」時比丘尼慚愧羞恥，長跪白佛言：",
    "T24n1464_003:0864c08": "「尊者阿難是我兄，同一法、同一水乳。」時阿難",
    "T24n1464_003:0864c09": "意懷狐疑：「我不犯僧伽婆施沙不？」即問諸",
    "T24n1464_003:0864c10": "比丘。諸比丘不知當云何答，往白世尊。世尊",
    "T24n1464_003:0864c11": "告曰：「阿難不犯罪，此乃摩鄧伽呪所惑。若復",
    "T24n1464_003:0864c12": "當有被呪術者，彼亦無罪。」",
    "T24n1464_003:0864c13": "鼻奈耶卷第三"
}