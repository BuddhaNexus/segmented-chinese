{
    "T37n1764_006:0757a02": "2涅槃義記卷第六",
    "T37n1764_006:0757a04": "隋淨影寺沙門釋慧遠述",
    "T37n1764_006:0757a05": "下明捨果，文別有三：一問答略辨、二問答廣",
    "T37n1764_006:0757a06": "釋、三「住是地於一切法無滯礙」下釋顯地名。",
    "T37n1764_006:0757a07": "略中，迦葉初先領前，問後起發。「修慈、悲、喜得",
    "T37n1764_006:0757a08": "一子地」是領前也，「修捨得何」是問後也。下佛",
    "T37n1764_006:0757a09": "先讚，後為辯釋。「修捨得住空平等地」總以標",
    "T37n1764_006:0757a10": "舉，「如須菩提」就人類顯，「菩薩所得勝過須菩」",
    "T37n1764_006:0757a11": "以麁況細，且言如耳。亦可須菩實是菩薩，證",
    "T37n1764_006:0757a12": "空淵深，故就指斥。下別顯之，於中初法、次",
    "T37n1764_006:0757a13": "喻、後合。法中，「住空不見父」等是眾生空，「不見",
    "T37n1764_006:0757a14": "陰」等是其法空，「眾生壽命」復明生空。與前何",
    "T37n1764_006:0757a15": "別？前離生性，法空前得；此離生相，法空後得。",
    "T37n1764_006:0757a16": "依法所成，假生亦無。喻文可知。合中，「諸法亦",
    "T37n1764_006:0757a17": "復如是，無有父母乃至壽命」就法以合，明其空",
    "T37n1764_006:0757a18": "義。「菩薩」見下就人以合，明得空地。廣中先",
    "T37n1764_006:0757a19": "問，但問空理，不問能見。下佛答之，文別有四：",
    "T37n1764_006:0757a20": "一明空義、二約空辯觀、三「從菩薩得如是」下",
    "T37n1764_006:0757a21": "就向後段結明觀益、四「我今於是眾中說」下",
    "T37n1764_006:0757a22": "就上初段結明說益。初中，空義開合非一，",
    "T37n1764_006:0757a23": "今據一門，且論十一，前十相空，後一真空，就",
    "T37n1764_006:0757a24": "彼妄情所取法中以明空義名為相空，就真",
    "T37n1764_006:0757a25": "識中以辯空義名曰真空。亦得說言前十境",
    "T37n1764_006:0757a26": "空，後一智空，真智空矣。於妄分齊情外有",
    "T37n1764_006:0757a27": "法，破之顯寂，故前十種就境明空。據實以求，",
    "T37n1764_006:0757a28": "心外無法，一切諸法皆即真心，真心體寂，故",
    "T37n1764_006:0757a29": "後一種就智說空，故《地論》言，一切法如說自",
    "T37n1764_006:0757b01": "體空，名智自空。就前十中，初八以無破有為",
    "T37n1764_006:0757b02": "空，第九以有遣無為空，第十以其非有非無",
    "T37n1764_006:0757b03": "雙破有無名之為空，與《地經》中十平等同。就",
    "T37n1764_006:0757b04": "前八中，初七明其眾生及法無性故空，後一",
    "T37n1764_006:0757b05": "明其眾生及法無相故空。因緣假中而無定",
    "T37n1764_006:0757b06": "性名無性空，畢竟空中無因緣相名無相空。",
    "T37n1764_006:0757b07": "就前七中，初六明其眾生無性即是生空，後",
    "T37n1764_006:0757b08": "一明其諸法無性即是法空。復前六中，初五",
    "T37n1764_006:0757b09": "就其現在觀空，後一就其過去觀空。現中初",
    "T37n1764_006:0757b10": "三就內外事以觀空理，後二就其有為、無為",
    "T37n1764_006:0757b11": "法相觀空。就前三中，眾生為內，非情為外。就",
    "T37n1764_006:0757b12": "內法中，觀無神主、眾生、壽命名為內空，未空",
    "T37n1764_006:0757b13": "法體；觀彼外法非我、我所，故名外空。又復觀",
    "T37n1764_006:0757b14": "彼舍宅、叢林、車乘等事虛假無實亦名外空，",
    "T37n1764_006:0757b15": "未空法體。內外合觀名內外空。何故須合？解",
    "T37n1764_006:0757b16": "有兩義：一隨人分別。人有三種：一著內情多，",
    "T37n1764_006:0757b17": "須教觀內；二著外情多，須教觀外；三內外俱",
    "T37n1764_006:0757b18": "著，須教合觀。二就觀行始終分別，凡夫本來",
    "T37n1764_006:0757b19": "謂內有我，故先觀內，內未不得謂外有之，故",
    "T37n1764_006:0757b20": "復觀外。向者觀內不及其外，觀外之時復不",
    "T37n1764_006:0757b21": "及內，於此二中猶疑有我，故須合觀。問曰：諸",
    "T37n1764_006:0757b22": "法總知即易，別知則難，故二乘人但能總相",
    "T37n1764_006:0757b23": "知於苦等，不能別知，菩薩方能差別異知，云",
    "T37n1764_006:0757b24": "何今此先別後總？釋言：諸法有其二種：一者",
    "T37n1764_006:0757b25": "同相、二者別相。空、無我等諸法齊觀總通名",
    "T37n1764_006:0757b26": "為同相，色、受、想等事相各異名為別相。於此",
    "T37n1764_006:0757b27": "二中若欲尋同以知其別，總易別難，故先觀",
    "T37n1764_006:0757b28": "總，後觀其別；若欲尋別以知其同，別易總難，",
    "T37n1764_006:0757b29": "故先別觀，後為總觀。今依後門，先別後總。此",
    "T37n1764_006:0757c01": "前三種就事明空，有為、無為就法明空。苦、無",
    "T37n1764_006:0757c02": "常等生滅法數是其有為，虛空數滅、非數減",
    "T37n1764_006:0757c03": "等是其無為。有為法中，無我、我所名有為空，",
    "T37n1764_006:0757c04": "非空法體；無為法中，無我、我所名無為空，是",
    "T37n1764_006:0757c05": "中亦未空其法體。問曰：向前內外等中離合",
    "T37n1764_006:0757c06": "為三，今此有為、無為法中何故不然？釋言：准",
    "T37n1764_006:0757c07": "置理亦無傷，但今為明內外二法同是有故，",
    "T37n1764_006:0757c08": "合觀則易，是故第三內外總觀有為、無為。有",
    "T37n1764_006:0757c09": "無位別，合觀則難，故無總矣。此前五種就現",
    "T37n1764_006:0757c10": "觀空，「無始空」者更無別法，但就過去觀前五",
    "T37n1764_006:0757c11": "空名無始空。何不就當說無終空？准置應",
    "T37n1764_006:0757c12": "得，故《地持》中三世俱觀，但今為明過去之法",
    "T37n1764_006:0757c13": "起患根本，無始已來所執著處故須觀之。過",
    "T37n1764_006:0757c14": "現既空，類後可知，不就後說，無終空矣。又三",
    "T37n1764_006:0757c15": "世法次第相生，過為現本，現為當本，現法易",
    "T37n1764_006:0757c16": "觀故先觀之。現由過生，故就其本說無始空。",
    "T37n1764_006:0757c17": "本壞末隨，故不就後說無終空。又問者，爾六",
    "T37n1764_006:0757c18": "通之中亦應如是但知過現，何用天眼知未",
    "T37n1764_006:0757c19": "來乎？釋言：不類。六通知事，三世事別，故須別",
    "T37n1764_006:0757c20": "知；此觀空理，理同可推，故不別論。上來六種",
    "T37n1764_006:0757c21": "明其生空，次辯法空。言「性空」者，觀法虛假無",
    "T37n1764_006:0757c22": "有自性名為性空。上來七門是無性空。「無所",
    "T37n1764_006:0757c23": "有」者，見因緣相亦無所有名無所有空，此無",
    "T37n1764_006:0757c24": "相空。是以下言「如人無子名之為空，非是就",
    "T37n1764_006:0757c25": "子明無性空；亦如貧人，無物名空，非是就物",
    "T37n1764_006:0757c26": "明無性空。」上來八空以無破有，「第一義空」以",
    "T37n1764_006:0757c27": "有破無，名前八空為第一義，一切諸法空而",
    "T37n1764_006:0757c28": "常有，故非定無，非定無故，無第一義自性可",
    "T37n1764_006:0757c29": "得，是故名為第二義空。上來九空別破有無。",
    "T37n1764_006:0758a01": "第十「空空」，有、無雙遣。又前九空遣有、無性，第",
    "T37n1764_006:0758a02": "十遣其有、無別相，前有及無二俱是空，故曰",
    "T37n1764_006:0758a03": "空空。是義云何？因緣之法有無同體，以同體",
    "T37n1764_006:0758a04": "故，無法為有、有法為無，無為有故有即非有、",
    "T37n1764_006:0758a05": "有為無故無即非無，非有非無故曰空空。此",
    "T37n1764_006:0758a06": "前十門破遣情相以明空理。第十一空就實",
    "T37n1764_006:0758a07": "辯空，真心離相故名為空。又真識中曠備法",
    "T37n1764_006:0758a08": "界恒沙佛法，是諸佛法同一體性互相集成，",
    "T37n1764_006:0758a09": "未有一門別守自性，故說為空。法界皆空，空",
    "T37n1764_006:0758a10": "寧不大？是以就實說為「大空」。但就實中，經說",
    "T37n1764_006:0758a11": "不同，《地經》之中就隱論之，故彼宣說阿梨耶",
    "T37n1764_006:0758a12": "識以為大空。此就顯時，故說波若以為大空，",
    "T37n1764_006:0758a13": "即彼真識顯為波若，非是妄治緣照波若，波",
    "T37n1764_006:0758a14": "若體寂故曰大空。上來明空，下約辨觀。先",
    "T37n1764_006:0758a15": "觀內空，於中初問、次辯、後結。辯中義三，文別",
    "T37n1764_006:0758a16": "有四。言義三者：一觀內中無彼妄計眾生壽",
    "T37n1764_006:0758a17": "命常樂我淨、二於此空中無其外物、三於此",
    "T37n1764_006:0758a18": "空中無佛法僧及與佛性。以此相空未及實",
    "T37n1764_006:0758a19": "故，始從內空乃至無始例有此三，但於空中",
    "T37n1764_006:0758a20": "所無異耳。文別四者：一觀內中無有父母、",
    "T37n1764_006:0758a21": "眾生、壽命，乃至無彼妄情所討常、樂、我、淨。二",
    "T37n1764_006:0758a22": "於此空中無佛、法、僧。三於此空中無外財物。",
    "T37n1764_006:0758a23": "問曰：內中無外財物應是互無，今以何義說",
    "T37n1764_006:0758a24": "為理空？釋言：內中無外財物實是互無，但今",
    "T37n1764_006:0758a25": "於彼內空之中無外財物，故是理空。下外空",
    "T37n1764_006:0758a26": "中無內物等類皆同爾，應當知之。四於此空",
    "T37n1764_006:0758a27": "中無其佛性，是內法中雖有佛性窮實明有，",
    "T37n1764_006:0758a28": "而是佛性非內非外，隨相說無。今此正明內",
    "T37n1764_006:0758a29": "中無人，未辯餘義，故無佛性，是中唯應說性",
    "T37n1764_006:0758b01": "非內非外乘論。「所以」下釋，先問、後斷。以性常",
    "T37n1764_006:0758b02": "住故非內、非外，良以內空隨法治空，佛性是",
    "T37n1764_006:0758b03": "常，與彼全別，所以不在。次觀外空，「外亦如",
    "T37n1764_006:0758b04": "是」舉後類前。三義同前故云如是。「無有內法」",
    "T37n1764_006:0758b05": "彰其異義。向前宣說內空之中無外財物，今",
    "T37n1764_006:0758b06": "此宣說外空之中無內陰法，有斯異耳。次",
    "T37n1764_006:0758b07": "觀內外，「內外如是」舉後類前，三義同一故曰",
    "T37n1764_006:0758b08": "如是。「唯有」已下解釋如來、法、僧佛性不在三",
    "T37n1764_006:0758b09": "空，於中先舉，「何以」下釋，「是故」下結，「是名內外」",
    "T37n1764_006:0758b10": "總以結之。「有為空」中，先牒，次釋，後總結之。",
    "T37n1764_006:0758b11": "釋中，「有為悉皆是空」是總釋也。「所謂」下別，別",
    "T37n1764_006:0758b12": "中二義，備如上辯：一有為法中無彼橫計眾",
    "T37n1764_006:0758b13": "生、壽命、常、樂、我、淨；二於此空中無內、外事；三",
    "T37n1764_006:0758b14": "於此空中無佛法僧及與佛性。文中先明無",
    "T37n1764_006:0758b15": "內外事，「常樂」已下明無妄計常、樂、我、淨、眾生、",
    "T37n1764_006:0758b16": "壽命。「如來」已下明此空中無佛、法、僧及與佛",
    "T37n1764_006:0758b17": "性，第一義者猶是佛性，相不及實是故皆空。",
    "T37n1764_006:0758b18": "「是中」已下別釋此空無佛性義，文顯可知。",
    "T37n1764_006:0758b19": "「無為空」中，先問，次辯，後總結之。辯中，「無為悉",
    "T37n1764_006:0758b20": "皆是空」總以標舉。「所謂」下別，別中三義備如",
    "T37n1764_006:0758b21": "上辯：一無為空中無有橫計眾生、壽命、常樂",
    "T37n1764_006:0758b22": "我淨，是中未空無為法體；二於此空中無內",
    "T37n1764_006:0758b23": "外事及有為法；三於此空中無佛、法、僧及與",
    "T37n1764_006:0758b24": "佛性義。唯此三文有六句：一明此空中無苦、",
    "T37n1764_006:0758b25": "無常、不淨、無我有為之法，「所謂」已下少一「無」",
    "T37n1764_006:0758b26": "字，若具，應言謂無無常、苦、無我等；二明此空",
    "T37n1764_006:0758b27": "中無陰界入內、外之事；三明此空中無眾生、",
    "T37n1764_006:0758b28": "壽命，此正所空；四重就初句明無有為、有漏",
    "T37n1764_006:0758b29": "之法；王重就第二明無一切內、外之事；六明",
    "T37n1764_006:0758c01": "此空中無佛、法、僧及與佛性，「佛等四法非是",
    "T37n1764_006:0758c02": "有為亦非無為」略以標舉，「性善」下釋性是善",
    "T37n1764_006:0758c03": "故非無為者，就無為中虛空非數滅，體是無",
    "T37n1764_006:0758c04": "記，佛等是善，故不在中之無為中，世俗等智",
    "T37n1764_006:0758c05": "斷結數滅，體雖是善，以麁淺故，佛等不同，如",
    "T37n1764_006:0758c06": "此之義今略不論。常非有為，理在易知，是中",
    "T37n1764_006:0758c07": "正應明非無為，有為是其無為家對，乘以論",
    "T37n1764_006:0758c08": "之。「無始空」中，先問起發，次辯，後結。辯中，「生",
    "T37n1764_006:0758c09": "死無始悉空」總以標舉。「所謂」下別，別中三義，",
    "T37n1764_006:0758c10": "備如上辯：初明無彼妄情所計常、樂、我、淨、眾",
    "T37n1764_006:0758c11": "生、壽命；二明此空中無佛、法、僧及與佛性；三",
    "T37n1764_006:0758c12": "明此空中無彼內、外，有為、無為一切諸法。文",
    "T37n1764_006:0758c13": "中但明無無為法，餘略不論。就「性空」中，初",
    "T37n1764_006:0758c14": "問起發，次辯，後結。辯中，「菩薩觀一切法本性",
    "T37n1764_006:0758c15": "皆空」總以標舉，「謂陰」下別，謂陰界入無常、苦",
    "T37n1764_006:0758c16": "等舉有為法。常樂我淨舉無為法，常樂我淨",
    "T37n1764_006:0758c17": "有其二種：一是方便常樂我淨，從緣修生，本",
    "T37n1764_006:0758c18": "無自性；二者自體常樂我淨，性出自古。今就",
    "T37n1764_006:0758c19": "初門宣說性空，後門即是大空所攝，今此不",
    "T37n1764_006:0758c20": "論。「如是等法不見本性」總就明空，從緣始集",
    "T37n1764_006:0758c21": "本無自性是以不見，此等即說法體無性，不",
    "T37n1764_006:0758c22": "同前六法中無人，雖說性空，未空因緣假名",
    "T37n1764_006:0758c23": "之相，故不同後無所有空。問曰：向前六空之",
    "T37n1764_006:0758c24": "中並簡如來、法、僧、佛性，此性空中何故不然？",
    "T37n1764_006:0758c25": "釋言：今此通就報果常、樂、我、淨以明性空，常",
    "T37n1764_006:0758c26": "樂我淨是佛、法、僧，所以不簡。又，佛常、樂、我、淨",
    "T37n1764_006:0758c27": "報果通亦名性，以是義故，相不簡佛性。下餘",
    "T37n1764_006:0758c28": "空中不簡例然。「無所有」中，先問，次辯，後總",
    "T37n1764_006:0758c29": "結之。辯中，先明假名人相本無所有，「愚癡人」",
    "T37n1764_006:0759a01": "下明其因緣假名法相本無所有。前中先喻，",
    "T37n1764_006:0759a02": "「如人無子言舍空」者，子相亦無，不但無性，畢",
    "T37n1764_006:0759a03": "竟觀空無有親愛約之顯法，此無人相不同",
    "T37n1764_006:0759a04": "前六空無人性。後中先喻，「愚癡之人言諸方",
    "T37n1764_006:0759a05": "空」明其所異，愚人雖說諸方是空，於事分齊",
    "T37n1764_006:0759a06": "方實不空。「貧窮之人言一切空」彰其所同，貧",
    "T37n1764_006:0759a07": "窮之人言無物者，物相亦無，非直無性。「如是",
    "T37n1764_006:0759a08": "所計或空、不空」重辯前喻，貧人所計實無所",
    "T37n1764_006:0759a09": "有故言或空，愚人所計事實不空名或不空。",
    "T37n1764_006:0759a10": "下約顯法，「菩薩觀空如貧無物，一切皆空」，不",
    "T37n1764_006:0759a11": "同愚人不空言空。「第一義」中，先問，次辯，後",
    "T37n1764_006:0759a12": "總結之。辯中，初先明第一義，後就說空。前中，",
    "T37n1764_006:0759a13": "初先就眼說空，後類諸法。後中，先問何等名",
    "T37n1764_006:0759a14": "為第一義空，有業、有報故非定無，非定無故",
    "T37n1764_006:0759a15": "第一義空。以其因緣假有破無，不將性有而",
    "T37n1764_006:0759a16": "破彼無，故復說言「不見作者」。「如是」下結。就",
    "T37n1764_006:0759a17": "「空空」中，先問，次辯，後總結之。辯中四句：一寄",
    "T37n1764_006:0759a18": "對顯深，乃是聲聞、緣覺迷處。二正辯其相，「是",
    "T37n1764_006:0759a19": "有、是無是名空空」就詮辯理。是有牒前第一",
    "T37n1764_006:0759a20": "義空，第一義空以有破無故言是有。言是無",
    "T37n1764_006:0759a21": "者牒前八空，前八空中以無破有故曰是無。",
    "T37n1764_006:0759a22": "就此有、無以說空義，故曰空空。「是是、非是是",
    "T37n1764_006:0759a23": "名空空」破詮顯理。前句雖復就詮辯理，非留",
    "T37n1764_006:0759a24": "彼詮故復破之，是向有是、是向無是，兩俱非",
    "T37n1764_006:0759a25": "是方名空空，非留有無說為空空。是義云何？",
    "T37n1764_006:0759a26": "已如上辯，因緣諸法有無同體，以同體故說",
    "T37n1764_006:0759a27": "無為有、說有為無，無為有故有即非有、有為",
    "T37n1764_006:0759a28": "無故無即非無，非有非無故曰空空。三「十",
    "T37n1764_006:0759a29": "住」下就人顯深，十住菩薩尚通少分，猶如微",
    "T37n1764_006:0759b01": "塵，何況餘人？四「如是空空亦不同」下寄對顯",
    "T37n1764_006:0759b02": "異，聲聞所得論說不同，《毘曇》法中說聲聞人",
    "T37n1764_006:0759b03": "先觀五陰非我、我所，直名為空，後觀前智亦",
    "T37n1764_006:0759b04": "復非是我及我所故曰空空。《成實》法中先觀",
    "T37n1764_006:0759b05": "生法空無自性，直名為空，後觀前智亦空無",
    "T37n1764_006:0759b06": "性故曰空空。今此所論離有無相，故曰不同。",
    "T37n1764_006:0759b07": "上來十空與《地經》中十法平等其義相似，彼",
    "T37n1764_006:0759b08": "中初一總相明空，餘九是別。別中，初七以",
    "T37n1764_006:0759b09": "無破有，同此初八。彼中第八以有破無，同此",
    "T37n1764_006:0759b10": "第九。彼中後一以非有無雙破有無，同此空",
    "T37n1764_006:0759b11": "空。就「大空」中，先問，次辯。諸佛菩薩滅觀",
    "T37n1764_006:0759b12": "波若，離一切相、離一切性故名為空。言離相",
    "T37n1764_006:0759b13": "者，如淨醍醐，體雖是有，而無青、黃、赤、白等相。",
    "T37n1764_006:0759b14": "亦如一切眾生心識，體雖是有，而無大、小、長、",
    "T37n1764_006:0759b15": "短等相。此亦如是，無何等相？謂非有相、亦非",
    "T37n1764_006:0759b16": "無相，非非有相、非非無相，非有無俱相，亦無",
    "T37n1764_006:0759b17": "自相、亦無他相，亦無非自他相、亦無自他俱",
    "T37n1764_006:0759b18": "相，如是一切妄心分別，悉不相應。言離性者，",
    "T37n1764_006:0759b19": "此波若中曠備法界恒沙佛法，是諸佛法同",
    "T37n1764_006:0759b20": "一體性，以同體故無有一法別守自性，故名",
    "T37n1764_006:0759b21": "為空。此空深廣，是以言大。又龍樹云「十八空",
    "T37n1764_006:0759b22": "觀名小智慧門，滅觀波若名大智慧門」，大慧",
    "T37n1764_006:0759b23": "體寂故名大空，此義猶是《地經》之中自體本",
    "T37n1764_006:0759b24": "空，智自空矣。「是名」下結。上來第二廣明空觀，",
    "T37n1764_006:0759b25": "自下第三結明觀益，為此觀時得住空地。",
    "T37n1764_006:0759b26": "四「我今」下結明說益，謂說空時十恒河沙",
    "T37n1764_006:0759b27": "諸菩薩等得住空地，前略、次廣。自下第三",
    "T37n1764_006:0759b28": "釋顯地名，文有三句：前二離障，清淨如空，故",
    "T37n1764_006:0759b29": "名空地；後一攝德，寬廣如空，故曰空地。就前",
    "T37n1764_006:0759c01": "三中，初離癡見，後離貪、瞋，先喻後合。第三句",
    "T37n1764_006:0759c02": "中先喻後合，文皆可知。自下次明七善法",
    "T37n1764_006:0759c03": "果，以修七善化他智故，成就出世一切智德",
    "T37n1764_006:0759c04": "是其果也。於中，初明具八知見，「得何利」下得",
    "T37n1764_006:0759c05": "四無礙。前八知見所知寬廣名一切智，後四",
    "T37n1764_006:0759c06": "無礙所知自在名無礙智。隨相分別，由前知",
    "T37n1764_006:0759c07": "時、知足、自知、知眾及與知尊卑，故具八知見；",
    "T37n1764_006:0759c08": "由前知法及知義故得四無礙。通則俱得。八",
    "T37n1764_006:0759c09": "知見中，先總、後別。「於一切法亦見亦知」是其",
    "T37n1764_006:0759c10": "總也，於中略以二門分別：一辯知見同異之",
    "T37n1764_006:0759c11": "義、二明知見取法差別。言同異者，知之與見",
    "T37n1764_006:0759c12": "通釋是一，分別有異。異有五種：一約明智",
    "T37n1764_006:0759c13": "以別其異，如下文說「智慧了法名之為知，天",
    "T37n1764_006:0759c14": "眼照境說以為見」。二約一境始終分別，初解",
    "T37n1764_006:0759c15": "名知，窮證顯了方名為見。三約一境是非分",
    "T37n1764_006:0759c16": "別，如下文說「知行邪法得解脫者無有是處」",
    "T37n1764_006:0759c17": "名之為知，「知行邪法必墮地獄」所知決了故",
    "T37n1764_006:0759c18": "說為見，餘亦如是。四約別境麁細分別，如",
    "T37n1764_006:0759c19": "下文說「不善因果浮麁易了，觀矚分明」說之為",
    "T37n1764_006:0759c20": "見；「善法因果微細難識，觀照難明」說之為知。",
    "T37n1764_006:0759c21": "如善、不善，世、出世間，小乘、大乘，若因、若果皆亦",
    "T37n1764_006:0759c22": "如是。五約別境深淺分別，世諦麁淺，知之顯",
    "T37n1764_006:0759c23": "了，說名為見；真諦幽深，見之難明，故說為知。",
    "T37n1764_006:0759c24": "故下文中，知常、無常，苦、樂等相名之為見，了知",
    "T37n1764_006:0759c25": "佛性如來法身說名為知。又復二諦差別易",
    "T37n1764_006:0759c26": "了，觀照分明，說之為見；一實深玄，照見難明，說",
    "T37n1764_006:0759c27": "名為知。知見同異，辨之略爾。次明知見取法",
    "T37n1764_006:0759c28": "差別，別有三種：一知而不見，如下文說「知諸",
    "T37n1764_006:0759c29": "眾生習行邪法，不見其人得解脫果」，如是一",
    "T37n1764_006:0760a01": "切；二亦見亦知，如下文說「見生造惡墮於惡",
    "T37n1764_006:0760a02": "道，知生修善生於天人及得解脫」，如是一切；",
    "T37n1764_006:0760a03": "三亦見亦知、不見不知，如下文說「隨俗言說",
    "T37n1764_006:0760a04": "有男女等可見可知，若隨聖人祕藏之言，無",
    "T37n1764_006:0760a05": "有男女舍宅等事不可見知」，如是一切。何故",
    "T37n1764_006:0760a06": "不說見而不知？知易見難，但見皆知，故不說",
    "T37n1764_006:0760a07": "之。知見取法有此差別，今此總中據要即舉，",
    "T37n1764_006:0760a08": "是故直言亦見亦知。「若行」下別，別中初先",
    "T37n1764_006:0760a09": "開列章門，第二總結，第三廣辨，第四總結。前",
    "T37n1764_006:0760a10": "開門中准結應有八門，然今文中少一，若說",
    "T37n1764_006:0760a11": "故但有七。就八門中，初一知非，後七知是。前",
    "T37n1764_006:0760a12": "知非中，「若行緣」者，知邪法緣是不得出離解",
    "T37n1764_006:0760a13": "脫故曰行緣。後知是中，初二知其因果道理，",
    "T37n1764_006:0760a14": "後五知其修行之法。就前二中，「若性、若相」此",
    "T37n1764_006:0760a15": "之一門知其二諦法相道理，了知佛性名之為",
    "T37n1764_006:0760a16": "性，知其苦、樂，常、無常等法相差別目之為相。",
    "T37n1764_006:0760a17": "「若因、若緣」此之一門知因果事，知惡因緣墮",
    "T37n1764_006:0760a18": "於惡道、善業因緣生於善趣及得解脫，故曰因",
    "T37n1764_006:0760a19": "緣。就後五中，初一知其修心次第、次一知其",
    "T37n1764_006:0760a20": "所依之人、次二知其所修行業、後一知其所",
    "T37n1764_006:0760a21": "依之法。就初修心次第之中，「心」是眾生信樂",
    "T37n1764_006:0760a22": "之心，「根」是眾生大小乘根，依此所生世俗善",
    "T37n1764_006:0760a23": "法名為「禪定」，依此所生出世聖道說以為「乘」，",
    "T37n1764_006:0760a24": "此四知人修心次第始終相成，故合為一。其",
    "T37n1764_006:0760a25": "次一門，所依人中「若知識」者，知佛菩薩為善知",
    "T37n1764_006:0760a26": "識。其次兩門，所修行中，初「若持戒」知其戒行，",
    "T37n1764_006:0760a27": "下說其有身戒、心慧，今略舉戒。言「若施」者，知",
    "T37n1764_006:0760a28": "其施行，末後所少。若說一門知行依法。上來",
    "T37n1764_006:0760a29": "別竟，「如是等法一切知見」總以結之。下次廣",
    "T37n1764_006:0760b01": "辯，與前不次。先廣初門，「若行、若緣，住是地中，",
    "T37n1764_006:0760b02": "知而不見」總以標舉。下辯其相，先廣明知，後",
    "T37n1764_006:0760b03": "顯不見，文相可解。下次超廣第三因緣，「復",
    "T37n1764_006:0760b04": "次，菩薩亦見亦知」總以標舉。下別顯之，行邪",
    "T37n1764_006:0760b05": "墮惡麁顯易了，觀矚分明故說為見；修善得",
    "T37n1764_006:0760b06": "脫微隱難識，觀照難明故不名見，說以為知。",
    "T37n1764_006:0760b07": "下次却廣第二門中若性若相，「復次，菩薩亦",
    "T37n1764_006:0760b08": "見亦知」總以標舉。下別顯之，常、無常等是其",
    "T37n1764_006:0760b09": "世諦，法相麁顯易可辨了，知之分明故名為",
    "T37n1764_006:0760b10": "見。無常、苦等是生死法，常、樂、我等是佛方便",
    "T37n1764_006:0760b11": "涅槃之法，如來法身、眾生佛性深細難測，知",
    "T37n1764_006:0760b12": "之難明故不名見，但說為知。於中先明知佛",
    "T37n1764_006:0760b13": "法身，後明知性。次廣第四心、根、禪、乘，「復次，",
    "T37n1764_006:0760b14": "菩薩亦見亦知」總以標舉。下別顯之，於此門",
    "T37n1764_006:0760b15": "中智知名知、眼見名見。初知眾生心、根、禪、乘",
    "T37n1764_006:0760b16": "正廣前門；後見眾生生死出沒，對以論之。前",
    "T37n1764_006:0760b17": "中，初問，次辯，後結。辯中，「知生信心成」者，解前",
    "T37n1764_006:0760b18": "若心求於大乘，斷前若根，依根趣法，故說為",
    "T37n1764_006:0760b19": "求。乘、根別所趣各異，今舉求大，小略不論。",
    "T37n1764_006:0760b20": "「是人順」等解於向前若禪、若乘，順流是禪，逆",
    "T37n1764_006:0760b21": "流正住及與到岸是前乘也。修世八禪是凡",
    "T37n1764_006:0760b22": "夫法，隨順生死故名順流；修習聖道，出離生",
    "T37n1764_006:0760b23": "死，故名逆流，乃至到岸。下辯可知。見中，初問，",
    "T37n1764_006:0760b24": "次辯，後結。辯中，初言「菩薩修梵」明見所依，「以",
    "T37n1764_006:0760b25": "淨天眼」舉其能見。下明所見，初見眾生造惡",
    "T37n1764_006:0760b26": "下墜，次見眾生修善上昇，後見眾生轉輪出",
    "T37n1764_006:0760b27": "沒。從三塗出，還入三塗，名「闇入闇」；從三塗出，",
    "T37n1764_006:0760b28": "上生人天，名「闇入明」；捨人天身，墜落三塗，名",
    "T37n1764_006:0760b29": "「明入闇」；善趣相入，名「明入明」。自下超廣第",
    "T37n1764_006:0760c01": "六若戒，前直舉戒，今此具明身戒、心慧，「復次，",
    "T37n1764_006:0760c02": "菩薩亦知亦見」總以標舉。下別顯之，初「知眾",
    "T37n1764_006:0760c03": "生修身戒」等正廣前門，後見不修行身戒、心",
    "T37n1764_006:0760c04": "等對以論之。就前知中，先辯、後結。辯中有二：",
    "T37n1764_006:0760c05": "一見修吾身戒、心慧、清淨行故轉重令輕，身",
    "T37n1764_006:0760c06": "戒、心慧廣如下辯；二「云何」下見修懺悔，滅罪",
    "T37n1764_006:0760c07": "行故轉重令輕，先問、後辯。「懺悔發露」是滅罪",
    "T37n1764_006:0760c08": "行，「後更不作，慚愧成就」是防過行，「供養三寶」",
    "T37n1764_006:0760c09": "是歸善行，「常自呵責」是悔過行，「以是業緣」轉",
    "T37n1764_006:0760c10": "重令輕。見中，初問，次辯，後結。辯中有二：一見",
    "T37n1764_006:0760c11": "不修身戒、心慧、清淨行故轉輕令重；二「是人",
    "T37n1764_006:0760c12": "少思，不能懺」下見其不修懺悔發露滅罪行故",
    "T37n1764_006:0760c13": "轉輕令重。下次却廣第五門中若善知識，",
    "T37n1764_006:0760c14": "彼善知識有其三品：一下品知識，知而不見，",
    "T37n1764_006:0760c15": "謂從種性乃至九地諸菩薩等，知一切生皆有",
    "T37n1764_006:0760c16": "佛性，雖復知之，而為煩惱覆蔽己心不能得",
    "T37n1764_006:0760c17": "見；二中品知識，所謂十住諸菩薩等知諸眾",
    "T37n1764_006:0760c18": "生皆有佛性，見不明了，如夜所見，喻以顯之；",
    "T37n1764_006:0760c19": "三上品知識，謂佛如來見一切生皆有佛性，",
    "T37n1764_006:0760c20": "見之了了。下次超廣第八若說，「復有見知、",
    "T37n1764_006:0760c21": "不見不知」總以標舉。下別顯之，隨世語言，有",
    "T37n1764_006:0760c22": "其男女、瓶瓫、車乘、舍宅等事可以知見，名見",
    "T37n1764_006:0760c23": "名知；依於聖人破相密語，無男女等可見可",
    "T37n1764_006:0760c24": "知，名不知見。下次廣辯第七若施，「有知不",
    "T37n1764_006:0760c25": "見」總以標舉。下辯其相，依教世諦有施可解",
    "T37n1764_006:0760c26": "故名為知，知所捨財名知所施，知供三寶名",
    "T37n1764_006:0760c27": "知供處，知受施人名受知者，知施為因、後受",
    "T37n1764_006:0760c28": "果報名知因果，知如是等名為知施。於第一",
    "T37n1764_006:0760c29": "義無施可見，故名不見，翻前可見。上來廣辯，",
    "T37n1764_006:0761a01": "下總結之。「知有八種」牒上所知，上亦有見，且",
    "T37n1764_006:0761a02": "舉其知，「即是如來五眼所知」結會餘德：前隨",
    "T37n1764_006:0761a03": "世語見男女等是其肉眼；前以天眼見造善",
    "T37n1764_006:0761a04": "惡受苦樂等是其天眼；前隨聖言不見男女、",
    "T37n1764_006:0761a05": "舍宅、車乘及所施等是其慧眼；前見行、緣，及",
    "T37n1764_006:0761a06": "常、無常，苦、樂等相辨知眾生心根禪乘，如是",
    "T37n1764_006:0761a07": "一切是其法眼；前知如來法身佛性是其佛",
    "T37n1764_006:0761a08": "眼。",
    "T37n1764_006:0761a09": "自下第二明無礙智，於中有二：一明菩薩具",
    "T37n1764_006:0761a10": "八知見，得四無礙；二「迦葉白：如佛光說〈梵行",
    "T37n1764_006:0761a11": "品〉」下就四無礙明得、不得。前中，迦葉初問起",
    "T37n1764_006:0761a12": "發，「能如是知，得何等利」。下佛答之，文別有四：",
    "T37n1764_006:0761a13": "一明所得，得四無礙；二列四名；三廣辯相；四",
    "T37n1764_006:0761a14": "「聲聞、緣覺若得是四，無是處」下就人辯足。「菩",
    "T37n1764_006:0761a15": "薩知見得四無礙」是初段也，「法義辭樂」第二列",
    "T37n1764_006:0761a16": "名，義如別章，此應具論。第三廣中，五義分",
    "T37n1764_006:0761a17": "別。依如《地經》，說四無礙有十一種：二總就二",
    "T37n1764_006:0761a18": "諦觀入論四、二就自相、三就同相、四就行相、",
    "T37n1764_006:0761a19": "五就說相、六就智相、七無我慢相、八大乘小",
    "T37n1764_006:0761a20": "乘相、九菩薩地相、十如來地相、十一作住持",
    "T37n1764_006:0761a21": "相。廣釋如彼。《地持論》中別有一門，通前十二。",
    "T37n1764_006:0761a22": "彼《地持》中說知教法名法無礙，知諸法相名",
    "T37n1764_006:0761a23": "義無礙，此名二諦。為諸法相知法名字為辭",
    "T37n1764_006:0761a24": "無礙，隨音異說名樂說無礙。今此且以五義",
    "T37n1764_006:0761a25": "辯之，於中初番不與《地持》十地說同，後四麁",
    "T37n1764_006:0761a26": "同《地經》所說。其五是何？一約教義以別四種，",
    "T37n1764_006:0761a27": "「知一切教及法名字」名法無礙。知二諦義名",
    "T37n1764_006:0761a28": "義無礙。知諸世論名辭無礙。「隨字論」者，廣辯",
    "T37n1764_006:0761a29": "字相；「正音論」者，辯定語音；「闡陀論」者，巧妙言",
    "T37n1764_006:0761b01": "辭，如似此方詩頌之流；「世辯論」者，廣辯世事。",
    "T37n1764_006:0761b02": "依前三種起說自在，隨人心欲，名樂說無礙。",
    "T37n1764_006:0761b03": "「凡所演說無障礙」者，言辭流滑，無有忽滯，不",
    "T37n1764_006:0761b04": "可動轉，言辭楷正。「無所畏省」，所說決定，不畏",
    "T37n1764_006:0761b05": "他人有已得失名「無畏省，難可摧伏」。「是名」下",
    "T37n1764_006:0761b06": "結。二約大乘、小乘辯四，依如《地經》，了知一",
    "T37n1764_006:0761b07": "乘名法無礙，知三乘別名義無礙。今此經中",
    "T37n1764_006:0761b08": "知三乘別名法無礙，了知一乘名義無礙，有",
    "T37n1764_006:0761b09": "斯左右。「於一法中作種種名，說不可盡」名辭",
    "T37n1764_006:0761b10": "無礙。依前名義種種異說多劫不盡，稱人心",
    "T37n1764_006:0761b11": "欲，名樂說無礙。第三約就無我慢相以辯四",
    "T37n1764_006:0761b12": "種，初先正辯，依如《地經》，於第二義心無取著",
    "T37n1764_006:0761b13": "名法無礙，了知世諦、心無取著名義無礙。今",
    "T37n1764_006:0761b14": "此經中於世諦法而不取著名法無礙，於第",
    "T37n1764_006:0761b15": "一義心無取著名義無礙，有此左右。於法名",
    "T37n1764_006:0761b16": "字知而不著名辭無礙，於說不著名樂說無",
    "T37n1764_006:0761b17": "礙。「何以」下辯，「若取著者不名菩薩」返以釋之，",
    "T37n1764_006:0761b18": "道言取著不名菩薩，即顯菩薩法不取著。「迦",
    "T37n1764_006:0761b19": "葉白」下問答重顯。迦葉先難。「若不取著則不",
    "T37n1764_006:0761b20": "知法」以不取著難破有知。「若知法者則是取",
    "T37n1764_006:0761b21": "著」以有所知，難破不著。「若知不著則無所知」",
    "T37n1764_006:0761b22": "雙牒以徵，雖言有知，以不著故，還無所知。「云",
    "T37n1764_006:0761b23": "何如來說知不著」結非上言。下佛答之，初先",
    "T37n1764_006:0761b24": "正明菩薩無著，「以是緣」下引說證成。前中初",
    "T37n1764_006:0761b25": "言「夫取著者，不名無礙，以為一門」舉失顯得，無",
    "T37n1764_006:0761b26": "所取著乃名無礙，復為一門辯得異失。「是故」",
    "T37n1764_006:0761b27": "以下廣上初門，明著有失。於中，初言「有取著」",
    "T37n1764_006:0761b28": "者，心無無礙。人非菩薩，但名凡夫。「何故取著",
    "T37n1764_006:0761b29": "名凡」下辨，句別有四：一明凡夫取著於色乃",
    "T37n1764_006:0761c01": "至著識、二著故生貪、三貪故繫縛故不得免",
    "T37n1764_006:0761c02": "生老病死及諸煩惱。「是故」下結，「是故取著名",
    "T37n1764_006:0761c03": "為凡夫」結成向前人非菩薩，是取著者有前",
    "T37n1764_006:0761c04": "過故名為凡夫。「以是義」下結成向前心無無",
    "T37n1764_006:0761c05": "礙，以取著者貪縛義故無四無礙。「菩薩已",
    "T37n1764_006:0761c06": "於無量劫」下廣上後門明不取得，句別有六：",
    "T37n1764_006:0761c07": "一明菩薩無量劫來知法知義、二知法義故",
    "T37n1764_006:0761c08": "於色不著乃至於識、三不著故不生貪心、四",
    "T37n1764_006:0761c09": "不貪故不為色等之所繫縛、五不縛故脫生",
    "T37n1764_006:0761c10": "老死一切煩惱、六「以是」下結。上來正明菩薩",
    "T37n1764_006:0761c11": "無著，「以是緣」下引說證成，於中初法、次喻、後",
    "T37n1764_006:0761c12": "合，「以是」下結。第四約就修多羅說相辯四",
    "T37n1764_006:0761c13": "無礙，知字不忘名法無礙。於中初法，次舉六",
    "T37n1764_006:0761c14": "喻，下合顯法。知彼字義名義無礙，「雖知名字",
    "T37n1764_006:0761c15": "而不知義」舉劣顯勝，「得義無礙則知於義」辯",
    "T37n1764_006:0761c16": "勝過劣。「云何知」下正辯其相，於中先問，「謂地」",
    "T37n1764_006:0761c17": "下辨，先解向前法中六喻，後約顯法。自以言",
    "T37n1764_006:0761c18": "辭宣說前義名辭無礙，於中初明「以種種辭",
    "T37n1764_006:0761c19": "演說一義，亦無有義」名辭無礙，「猶如」已下即",
    "T37n1764_006:0761c20": "事以顯，此等世法假有實無故曰無義。「何故」",
    "T37n1764_006:0761c21": "已下釋無所以，初先徵問，「失義」已下舉有顯",
    "T37n1764_006:0761c22": "無，真實之義佛菩薩境，辭是凡境，所以無義。",
    "T37n1764_006:0761c23": "「以是義故得辭無礙」總以結之，說前辭義不",
    "T37n1764_006:0761c24": "可窮盡名為樂說。第五約就二諦觀入以別",
    "T37n1764_006:0761c25": "四種，與《地經》中初總同矣。於此門中「了知世",
    "T37n1764_006:0761c26": "諦」名法無礙，「知第二義」名義無礙，「習毘伽羅",
    "T37n1764_006:0761c27": "生智之論」名辭無礙，「修餘世論」名樂說無礙。",
    "T37n1764_006:0761c28": "所謂習前隨字論等，以此門中攝法寬多久",
    "T37n1764_006:0761c29": "字乃窮，是故皆言「無量劫修」。上來廣辯，自",
    "T37n1764_006:0762a01": "下第四就人辯定，亦得名為簡大異小。於中",
    "T37n1764_006:0762a02": "初明聲聞、緣覺無四無礙，「迦葉白」下問答會",
    "T37n1764_006:0762a03": "通。前中，初先總明二乘無四無礙，「何以故」下",
    "T37n1764_006:0762a04": "別明二乘無四無礙，「聲聞、緣覺不能畢竟知",
    "T37n1764_006:0762a05": "辭義」下復總明其聲聞、緣覺無四無礙。就初",
    "T37n1764_006:0762a06": "總中，「聲聞、緣覺得四無礙無有是處」正明不",
    "T37n1764_006:0762a07": "得。「九部經」下拂權顯實明其不得，先舉昔權，",
    "T37n1764_006:0762a08": "後拂顯實。就下別中，先問起發，昔時言得，",
    "T37n1764_006:0762a09": "今以何義道其不得？下對釋之，於中先明緣",
    "T37n1764_006:0762a10": "覺不得，後辯聲聞。就緣覺中，初總明其無四",
    "T37n1764_006:0762a11": "無礙，「何故默」下別明不得，「是故緣覺一切無」",
    "T37n1764_006:0762a12": "下總以結之。就初總中，「菩薩度生修四無礙」",
    "T37n1764_006:0762a13": "舉大顯小，「緣覺修寂，若化眾生，但現神通，默",
    "T37n1764_006:0762a14": "無所說，云何當有」辯小異大。別中，先明無辭",
    "T37n1764_006:0762a15": "無樂，「何故默然」徵前起後。下對釋之，於中先",
    "T37n1764_006:0762a16": "明緣覺之人不能說法令人得燸，乃至不能",
    "T37n1764_006:0762a17": "令人發於三菩提心，「何以」下釋，以無經故。「是",
    "T37n1764_006:0762a18": "故」下結，不能說故，無辭無樂。次明無法，句別",
    "T37n1764_006:0762a19": "有四：一明其人，「雖知於法，無法無礙」；二「何以」",
    "T37n1764_006:0762a20": "下釋無所以，緣覺知字，無字無礙，為是無之；",
    "T37n1764_006:0762a21": "三「何以」下辨，前無字無礙，所以不知常住二",
    "T37n1764_006:0762a22": "字故無；四「是故」下結。下明無義，「雖知於義，無",
    "T37n1764_006:0762a23": "義無礙」正明其無，「真知義」下舉大顯小成其",
    "T37n1764_006:0762a24": "無義，「以是」下結。上來別解，「是故緣覺無四無",
    "T37n1764_006:0762a25": "礙」總以結之。下次別明聲聞無四，先問、後",
    "T37n1764_006:0762a26": "解。於中先明聲聞之人無三善巧，次別，後結。",
    "T37n1764_006:0762a27": "上來別明二乘無竟，下復總顯，「聲聞、緣覺",
    "T37n1764_006:0762a28": "不能畢竟知辭知義」略以摽舉，辭為樂本，義",
    "T37n1764_006:0762a29": "為法原，故偏舉之。下別解釋，於中七句：前三",
    "T37n1764_006:0762b01": "解釋無義所以，「無自在智知於境界」無無礙",
    "T37n1764_006:0762b02": "智，「無有十力、四無所畏」無一切智，「不能度於",
    "T37n1764_006:0762b03": "十二緣河」無清淨智；後四解釋無辭所以，一",
    "T37n1764_006:0762b04": "不知根、二「未能」下不能知於應根之法、三「不",
    "T37n1764_006:0762b05": "知欲」、四「不能善」下不能知於應欲之法。「是故」",
    "T37n1764_006:0762b06": "下結。上來廣辯二乘無竟，下次會通，今言",
    "T37n1764_006:0762b07": "異昔，故須會之。迦葉先問，「若聲聞等一切無",
    "T37n1764_006:0762b08": "者」牒佛今語，「云何」已下以今徵昔，雖舉舍利",
    "T37n1764_006:0762b09": "及大目連，為取拘絺，「如其無」下重復結徵。下",
    "T37n1764_006:0762b10": "佛為會，文別有三：一對勝彰劣，明二乘人四",
    "T37n1764_006:0762b11": "無礙智劣於菩薩，故今說無；二「我為凡」下對",
    "T37n1764_006:0762b12": "劣顯勝，「勝過凡夫」故昔言有；三「聲聞人或得",
    "T37n1764_006:0762b13": "一」下以理辯釋。前中，初先舉其喻事，「如是」已",
    "T37n1764_006:0762b14": "下明實不等，下約顯法。第二句中，初明為凡",
    "T37n1764_006:0762b15": "說拘絺羅無礙第一，「汝問如是」總以結會。第",
    "T37n1764_006:0762b16": "三句中，「或得一」者，四無礙中趣得一種，二亦",
    "T37n1764_006:0762b17": "如是，成前為凡說其第一。具四無礙，成前不",
    "T37n1764_006:0762b18": "及菩薩之義。上來正辯四無礙竟，下就無",
    "T37n1764_006:0762b19": "礙明得不得。初說無得今人捨著，「如來先為",
    "T37n1764_006:0762b20": "純陀說」下宣說有得使人證入。明無得中，迦",
    "T37n1764_006:0762b21": "葉初先難破有得，成其無得。次佛述成，廣明",
    "T37n1764_006:0762b22": "無得。「迦葉」下，復顯已問意。就初難中，「如佛先",
    "T37n1764_006:0762b23": "說〈梵行品〉中菩薩知見得四無礙」牒佛上言，",
    "T37n1764_006:0762b24": "「菩薩知見則無所得，亦無有心」言無所得辯正",
    "T37n1764_006:0762b25": "道理，菩薩得正知見之時不取有相故無所",
    "T37n1764_006:0762b26": "得，不取無相故亦無心，言「無所得」。「是菩薩」下",
    "T37n1764_006:0762b27": "以實無得破佛有得。於中，先牒向前無得，「若",
    "T37n1764_006:0762b28": "使」已下徵破有得，「云何」已下結非佛語。下佛",
    "T37n1764_006:0762b29": "先嘆，後述其言廣明無得，有十復次，前九復",
    "T37n1764_006:0762c01": "次以言遣相明其無得，後一復次以言遣言",
    "T37n1764_006:0762c02": "明其無得。就前九中，初一正就四無礙智以",
    "T37n1764_006:0762c03": "明無得，後八傍就餘義說之，餘義是其無礙",
    "T37n1764_006:0762c04": "眷屬，所以通辯。初復次中，「無所得者名四無",
    "T37n1764_006:0762c05": "礙」當相正辯，菩薩無礙證實方成，證實離相",
    "T37n1764_006:0762c06": "故名無得。「何以故」下破遣有得，成前無得。「何",
    "T37n1764_006:0762c07": "故」徵問。下對顯之，得名為礙，礙名四倒，反舉",
    "T37n1764_006:0762c08": "有得。情取名得，得妨實慧，故名為礙。礙是常",
    "T37n1764_006:0762c09": "樂我淨四倒，故復指之。「菩薩無倒，故得無礙」",
    "T37n1764_006:0762c10": "破得顯無。「是故」下結。後八番中，初就解惑相",
    "T37n1764_006:0762c11": "對分別，第二生死、涅槃相對，第三大乘、小乘",
    "T37n1764_006:0762c12": "相對，第四方等、十一部相對，第五空定、有心",
    "T37n1764_006:0762c13": "相對，第六常、樂、我、淨之法與彼無常、苦、無我",
    "T37n1764_006:0762c14": "等八法相對，第七一門情理相對，第八大小",
    "T37n1764_006:0762c15": "菩提相對。下還就此宣說有得，宜審記知。",
    "T37n1764_006:0762c16": "就初對中，句別有二：一當相正辯，「無所得者",
    "T37n1764_006:0762c17": "名為智慧，菩薩得慧故無所得」；二破遣有得",
    "T37n1764_006:0762c18": "成前無得，先舉有得，次明菩薩斷故無得，「是",
    "T37n1764_006:0762c19": "故」下結。餘對例爾，文皆可知。上來九番以言",
    "T37n1764_006:0762c20": "遣相，明其無得。第十番中，「汝問無得，我說無",
    "T37n1764_006:0762c21": "得」以言遣言，明無所得。咽咳舌齒和合出聲，",
    "T37n1764_006:0762c22": "為問、為說，實則不有，故無所得。「若說有得，是",
    "T37n1764_006:0762c23": "魔眷屬，非我弟子」舉過勸捨。自下迦葉顯已",
    "T37n1764_006:0762c24": "問意，於中先明如來宣說無得之益，令多眾",
    "T37n1764_006:0762c25": "生斷有相心，「以是事」下明已問意。自下第",
    "T37n1764_006:0762c26": "二次明有得。於中，初先略明有得，「如文殊等",
    "T37n1764_006:0762c27": "詎有幾」下廣明有得。前中，迦葉先舉上偈請",
    "T37n1764_006:0762c28": "問如來，以此偈中備含得義故舉請佛。下佛",
    "T37n1764_006:0762c29": "答之，先明此偈普為一切，彰一切人悉有所",
    "T37n1764_006:0763a01": "得。「時文殊」下彰彼文殊先已解知，不須更說。",
    "T37n1764_006:0763a02": "前中約對四人辯之：一明為化凡夫眾生而",
    "T37n1764_006:0763a03": "說是偈，彰彼凡夫有所得義。凡夫之人現有",
    "T37n1764_006:0763a04": "生死染污之法名為本有，現無出世涅槃淨",
    "T37n1764_006:0763a05": "法說為今無；現無出世涅槃淨法故名本無，",
    "T37n1764_006:0763a06": "現有生死染污之法說為今有。凡夫本有生",
    "T37n1764_006:0763a07": "死之法，三世常有無是處故，當必除捨；本無淨",
    "T37n1764_006:0763a08": "法，三世常無無是處故，當必得之，故非無得。",
    "T37n1764_006:0763a09": "二「亦為」下明為聲聞、辟支佛說，即顯二乘有",
    "T37n1764_006:0763a10": "所得義，義同前解。二乘現有無常、苦等名為",
    "T37n1764_006:0763a11": "本有，現無諸佛常、樂、淨等說為今無；現無諸",
    "T37n1764_006:0763a12": "佛常、樂、淨等名為本無，現有無常、苦、無我等",
    "T37n1764_006:0763a13": "說為今有。二乘本有無常、苦等，三世常有無",
    "T37n1764_006:0763a14": "是處故，當必除捨。本時所無常、樂、淨等，三世",
    "T37n1764_006:0763a15": "常無無是處故，當必得之，故非無得。三明此",
    "T37n1764_006:0763a16": "偈為文殊說，言對文殊即是通為諸菩薩說，",
    "T37n1764_006:0763a17": "即顯菩薩有所得義，義如前釋。四明此偈為",
    "T37n1764_006:0763a18": "純陀說，彰佛有得。純陀向前疑佛不得常住",
    "T37n1764_006:0763a19": "之法，故對其人明佛有得，義如上解。以此會",
    "T37n1764_006:0763a20": "通不但說佛，是以說言「不但正為純陀一人」。",
    "T37n1764_006:0763a21": "下明文殊先已解知，不勞更說。「文殊將問，我",
    "T37n1764_006:0763a22": "知為說，即得解」者，道前三乘同性中說彼得",
    "T37n1764_006:0763a23": "解也。以此驗求，明知文殊前有問意，但默不",
    "T37n1764_006:0763a24": "彰。為此語者，彰前偈義文殊解意，不勞更釋，",
    "T37n1764_006:0763a25": "欲使迦葉更為餘人啟請起發。上來略辯，次",
    "T37n1764_006:0763a26": "廣論，迦葉先請，「如文殊等詎有幾人」簡勝",
    "T37n1764_006:0763a27": "異劣，「唯願更說」為下啟請。下佛初先勅聽",
    "T37n1764_006:0763a28": "許說，後為辯釋，文別有二：一正解前偈，明佛",
    "T37n1764_006:0763a29": "有得；二「如來普為諸眾生」下就佛化他，明他",
    "T37n1764_006:0763b01": "有得。前中八番，今先對上十無得法辯其同",
    "T37n1764_006:0763b02": "異，然後釋文。言同異者，此八番中五番同上。",
    "T37n1764_006:0763b03": "第一番中，涅槃波若同前十中第二智慧、第三",
    "T37n1764_006:0763b04": "涅槃。第三番中，常樂我淨同前第七。第六番",
    "T37n1764_006:0763b05": "中，畢竟空定同前第六。第七一乘同前第四，",
    "T37n1764_006:0763b06": "第八方等同前第五，餘皆不同。何故不同？法",
    "T37n1764_006:0763b07": "門無量，趣舉皆得。今初番中，約就波若及大",
    "T37n1764_006:0763b08": "涅槃宣說有得，文別有三：一釋偈中「本有今",
    "T37n1764_006:0763b09": "無」，本有煩惱，今無涅槃，即說本昔有煩惱時",
    "T37n1764_006:0763b10": "以之為今，無涅槃者望方便淨，無體故無，望",
    "T37n1764_006:0763b11": "性淨果，未顯故無；二解偈中「本無今有」，本無",
    "T37n1764_006:0763b12": "波若，今有煩惱；三「若沙門」下解釋三世無有",
    "T37n1764_006:0763b13": "是處，本有煩惱，三世恒有，無是處故，佛今斷",
    "T37n1764_006:0763b14": "盡，此明有斷，即顯本昔所無，涅槃及與波若",
    "T37n1764_006:0763b15": "三世恒無，無是處故，今已證會，此明有得。",
    "T37n1764_006:0763b16": "第二約就如來法身宣說有得，句亦有三：一解",
    "T37n1764_006:0763b17": "偈中「本有今無」，本時但有父母生身，無佛法",
    "T37n1764_006:0763b18": "身，此乃如來法、報兩身通名法身，望佛報身",
    "T37n1764_006:0763b19": "無體故無，望佛法身未顯故無；二釋偈中「本",
    "T37n1764_006:0763b20": "無今有」；三「若沙門」下釋三世有無是處義，本",
    "T37n1764_006:0763b21": "時所有生死之身，三世恒有，無是處故，佛今",
    "T37n1764_006:0763b22": "斷除，此明有斷，即顯本昔所無法身三世常",
    "T37n1764_006:0763b23": "無，無是處故佛今得之，此明有得。第三約就",
    "T37n1764_006:0763b24": "常、樂、我、淨宣說有得，三句同前。第四約就六",
    "T37n1764_006:0763b25": "度明得，第五約就三十七品無邊之身以明",
    "T37n1764_006:0763b26": "有得，第六約就空定說得，第七約就一乘辯",
    "T37n1764_006:0763b27": "得，第八約就方等經典宣說有得，文皆三句，",
    "T37n1764_006:0763b28": "類上可知。自下次明化他有得，文別有二：",
    "T37n1764_006:0763b29": "一略明有得、二「迦葉言：第一義諦亦名道」下",
    "T37n1764_006:0763c01": "廣明有得。又，前略中就第一義明其有得，廣",
    "T37n1764_006:0763c02": "中就通菩提涅槃以明有得。略中有三：一明",
    "T37n1764_006:0763c03": "如來隨化眾生種種異說；二「一切世諦若於",
    "T37n1764_006:0763c04": "如來即第一」下明佛化意，為使眾生得第一",
    "T37n1764_006:0763c05": "義故說世諦；三「是故汝先不應難」下明諸眾",
    "T37n1764_006:0763c06": "生因化有得，非無現得。前中五句：一明如來",
    "T37n1764_006:0763c07": "隨化眾生種種異說、二「何以」下釋、三明如來",
    "T37n1764_006:0763c08": "所說不虛、四「何以」下釋、五明眾生因妄得益",
    "T37n1764_006:0763c09": "佛亦說之。初中，「如來普為眾生，雖知諸法說",
    "T37n1764_006:0763c10": "不知」者，隨順世諦說知諸法，於第二義無法",
    "T37n1764_006:0763c11": "可知，故云不知。「雖見諸法說不見」者，類同前",
    "T37n1764_006:0763c12": "釋，此義如上八知見中具廣分別。「有相之法",
    "T37n1764_006:0763c13": "說無相」者，世諦有相，於第一義宣說無相。「無",
    "T37n1764_006:0763c14": "相之法說有相」者，翻前可知。「實有無常說有",
    "T37n1764_006:0763c15": "當」者，生死無常宣說其中有常法性。「常說無",
    "T37n1764_006:0763c16": "常」，翻前可知。又如佛說三十三天常樂我淨，",
    "T37n1764_006:0763c17": "此亦是其無常說常。如來實常，隨化示滅，此",
    "T37n1764_006:0763c18": "亦是其常說無常。樂、我、淨等類皆同爾。「三乘",
    "T37n1764_006:0763c19": "說一、一說三」者，隨化三乘，就實論一，真實一",
    "T37n1764_006:0763c20": "乘隨化分三。「略相說廣、廣說略」者，如上文說。",
    "T37n1764_006:0763c21": "十二因緣總名有為名廣說略，一有為中開",
    "T37n1764_006:0763c22": "分十二名略說廣，如是一切。此前就經，下",
    "T37n1764_006:0763c23": "就律辯。「四重之法說偷蘭」者，如《僧祇律》，盜人",
    "T37n1764_006:0763c24": "四錢三角已上名波羅夷。《四分律》等說為偷",
    "T37n1764_006:0763c25": "蘭，是事云何？彼說十九摩沙迦成一吉利沙，",
    "T37n1764_006:0763c26": "一吉利沙分為四分，盜得一分即名犯重，是",
    "T37n1764_006:0763c27": "故說為四錢三角。摩沙應是古大銅錢。「偷蘭",
    "T37n1764_006:0763c28": "遮法說四重」者，翻前即是。「犯說非犯、非犯說",
    "T37n1764_006:0763c29": "犯」者，如八不淨，儉畜非犯、豐則成犯，如是一",
    "T37n1764_006:0764a01": "切。「輕罪說重、重說輕」者，如《四分》中於他財物",
    "T37n1764_006:0764a02": "燒埋壞色犯波羅夷；《十誦律》中，犯越毘尼突",
    "T37n1764_006:0764a03": "吉羅罪。又，《四分》中著白色衣犯波逸提，不點",
    "T37n1764_006:0764a04": "而畜犯突吉羅；《僧祇律》中，著白色衣犯突吉",
    "T37n1764_006:0764a05": "羅，不點而畜犯波逸提。又，《四分》中說有女人",
    "T37n1764_006:0764a06": "父母夫主不聽強度，其和上尼犯波逸提；《僧",
    "T37n1764_006:0764a07": "祇律》中說犯僧殘。諸如是等名重說輕、輕說",
    "T37n1764_006:0764a08": "重也。「何以」下釋，明見根異故說不同，餘句可",
    "T37n1764_006:0764a09": "解。",
    "T37n1764_006:0764a10": "自下第二明佛化意，為使眾生得第一義說",
    "T37n1764_006:0764a11": "前世諦。於中四句：一明向前所說世諦若於",
    "T37n1764_006:0764a12": "如來即第一義；二「何以」下釋，如來為顯第一",
    "T37n1764_006:0764a13": "義諦宣說世諦，故即第一；三「亦今」下明為第",
    "T37n1764_006:0764a14": "一說世諦意，為使眾生得第一義，故為第一",
    "T37n1764_006:0764a15": "宣說世諦，先順後反；四「如來有時演說世」下",
    "T37n1764_006:0764a16": "辯明如來化意難測。「如來說世，眾生謂佛說",
    "T37n1764_006:0764a17": "第一」者，如佛昔說苦集滅道，小乘眾生取為",
    "T37n1764_006:0764a18": "真諦。「有說第一，眾生謂佛說世諦」者，如說佛",
    "T37n1764_006:0764a19": "性為陰界入、十二緣等，眾生便謂同已所解，",
    "T37n1764_006:0764a20": "取為世諦。下結難解，「此唯佛境，非二乘知」，為",
    "T37n1764_006:0764a21": "此語者，欲使眾生於向異說不應定執取為世",
    "T37n1764_006:0764a22": "諦，佛意皆為顯第一義。自下第三明諸眾",
    "T37n1764_006:0764a23": "生因化有得，於中有二：一呵前顯後，如來說",
    "T37n1764_006:0764a24": "法為令眾生得第一故，不應難言菩薩無得；",
    "T37n1764_006:0764a25": "二「菩薩常」下舉彼菩薩得第一義，成前不應。",
    "T37n1764_006:0764a26": "自下第二廣明有得，向前宣說得第一義，未",
    "T37n1764_006:0764a27": "說得道、菩提、涅槃，故下辯之。迦葉先難，有得",
    "T37n1764_006:0764a28": "乖上所以難之。於中，先牒向前所得第一義",
    "T37n1764_006:0764a29": "諦，共道、菩提、涅槃相即，即顯此三皆有得義；",
    "T37n1764_006:0764b01": "下就設難難破有得。前中，初言「第一義諦」牒",
    "T37n1764_006:0764b02": "上所得。「第一義諦」下即道，道者，外國名曰末",
    "T37n1764_006:0764b03": "伽，如四諦中所說道諦。菩提胡語，此亦名道，",
    "T37n1764_006:0764b04": "此二何別？通則是一，別則末伽是其因道、菩",
    "T37n1764_006:0764b05": "提果道。外國名多，因果二道別立名字；此方",
    "T37n1764_006:0764b06": "名少，顯法含通，故因與果通名為道。涅槃是",
    "T37n1764_006:0764b07": "滅，此三通於性淨方便，今此所論即於性淨。",
    "T37n1764_006:0764b08": "云何第一亦名為道？解有三義：一體義虛通",
    "T37n1764_006:0764b09": "即名為道；二約人分別，凡時實義，據聖望之，",
    "T37n1764_006:0764b10": "體無壅障即名為道；三約修分別，凡時實義，",
    "T37n1764_006:0764b11": "從緣顯了說之為道，亦名菩提及與涅槃，義",
    "T37n1764_006:0764b12": "皆同爾。下就設難，難辭有二：一明此三常故",
    "T37n1764_006:0764b13": "無得、二「夫道者非色」已下明此三法無相無",
    "T37n1764_006:0764b14": "得。前中四句：一明此三得則無常；二「何以」下",
    "T37n1764_006:0764b15": "明此三法常故無得，先徵、後解，解中初法、後",
    "T37n1764_006:0764b16": "以喻顯；三「如世物」下成向初句明得無常，先",
    "T37n1764_006:0764b17": "喻、後合；四「法若常」下成向後句明常無得，先",
    "T37n1764_006:0764b18": "法、後喻。第二無相無得難中，先明道法無相",
    "T37n1764_006:0764b19": "無得，後類菩提及與涅槃。下佛答中，「如是",
    "T37n1764_006:0764b20": "如是」印前第一名道、菩提及與涅槃。「道有二」",
    "T37n1764_006:0764b21": "下釋名後難，明其有得。文還有二：一對前難",
    "T37n1764_006:0764b22": "明常而有得、二「道之性相實不生」下對上後",
    "T37n1764_006:0764b23": "難明無相有得。前中三番：一就道等各分二",
    "T37n1764_006:0764b24": "種，常與無常。二就人以辯，言「外道道名無",
    "T37n1764_006:0764b25": "常」者，八禪等智是其凡夫外道所修名外道",
    "T37n1764_006:0764b26": "道，是無常也。「內道常」者，三乘聖道同名為常，",
    "T37n1764_006:0764b27": "以不退故。內中更分小乘無常、大乘是常，今",
    "T37n1764_006:0764b28": "略不論。菩提之中，小名無常、大名為常。小乘",
    "T37n1764_006:0764b29": "菩提性是生滅，故說無常。外道法中令無菩",
    "T37n1764_006:0764c01": "提，故不就論。就涅槃中，「外脫無常內脫常」者，",
    "T37n1764_006:0764c02": "外道凡夫六行斷結，所得無為，名外解脫。退",
    "T37n1764_006:0764c03": "轉不定，故曰無常。三乘聖人所得涅槃名內解",
    "T37n1764_006:0764c04": "脫，不退故常。內中細分，小乘無常。故下文言",
    "T37n1764_006:0764c05": "「聲聞涅槃但有樂、淨，而無我、常」。大乘是常，今",
    "T37n1764_006:0764c06": "略不辯。三牒取前常就明有得，偏牒大乘道",
    "T37n1764_006:0764c07": "等三事，不開小乘。於中先牒，「一切生」下及",
    "T37n1764_006:0764c08": "明眾生惑障不得，「而眾生」下順明眾生修道",
    "T37n1764_006:0764c09": "能得，先辯、後結。就明無相有得之中，先明",
    "T37n1764_006:0764c10": "道等無相而有，「如其無」下就有明得。前中，初",
    "T37n1764_006:0764c11": "法，次喻，後合。合中具三，法說文中但明其道，",
    "T37n1764_006:0764c12": "餘略不論。「道之性相實不生滅，不可捉持」明",
    "T37n1764_006:0764c13": "道無相，「雖無色」下明其有用。道實有體，體相",
    "T37n1764_006:0764c14": "難彰，舉用顯之，故言有用。喻中，先明眾生心",
    "T37n1764_006:0764c15": "識無相而有，以類道等真法是有。此文良驗，",
    "T37n1764_006:0764c16": "宜審記知。「以是義」下舉說證成，於中初明",
    "T37n1764_006:0764c17": "心如城主，次明須護，先反、後順。「以不護」下明",
    "T37n1764_006:0764c18": "護有益，先反、後順。下雙結之，「得名真實」結明",
    "T37n1764_006:0764c19": "前益，「護者得彼人天涅槃名為真實」。「不護不",
    "T37n1764_006:0764c20": "得名不真實」，結明前損。上來喻顯，「道」下合之，",
    "T37n1764_006:0764c21": "明此三法亦有亦常，是以可見。自下第二就",
    "T37n1764_006:0764c22": "有明得，文別有四：一略明有得、二「見有二」下",
    "T37n1764_006:0764c23": "廣明有得、三「以是因緣我於往昔告舍利」下",
    "T37n1764_006:0764c24": "引說證得、四「迦葉言」下釋經顯得。略中，初言",
    "T37n1764_006:0764c25": "「如其無者，云何能斷一切煩惱」難破無義，成有",
    "T37n1764_006:0764c26": "可得。「以其有故，了了知見」正明有得。廣中，",
    "T37n1764_006:0764c27": "初先汎舉二見，先舉，次列，後辯其相。「如人眼",
    "T37n1764_006:0764c28": "根清淨」已下約此二見明其有得，先立見喻，",
    "T37n1764_006:0764c29": "次約顯法。下明菩薩雖見不取，文皆可知。",
    "T37n1764_006:0765a01": "就引證中，文有四句：一明世間不知見覺，諸佛",
    "T37n1764_006:0765a02": "菩薩能知見覺；二明世間所知見覺，諸佛菩",
    "T37n1764_006:0765a03": "薩亦知見覺；三約前二明凡異聖；四約前義",
    "T37n1764_006:0765a04": "辯聖異凡。前中初言「以是緣」者，以佛菩薩見",
    "T37n1764_006:0765a05": "道菩提涅槃因緣，昔告舍利一切世間不知",
    "T37n1764_006:0765a06": "見覺，諸佛菩薩悉知見覺。此三何別？通釋是",
    "T37n1764_006:0765a07": "一，於中分別義有多含。今此且以兩門分別：",
    "T37n1764_006:0765a08": "一就行分別、二約位別。言就行者，聞慧為知，",
    "T37n1764_006:0765a09": "思求稱覺，修證名見。又，聞及思通名為知，修",
    "T37n1764_006:0765a10": "觀明白說之為見，證會名覺。又，聞、思、修通名",
    "T37n1764_006:0765a11": "為知，證照名見，於前二後重觀名覺。言約位",
    "T37n1764_006:0765a12": "者，地前名知，初地名見，二地已上重觀名覺。",
    "T37n1764_006:0765a13": "亦得地前名之為知，十地名見，佛地名覺。第",
    "T37n1764_006:0765a14": "二可知。第三段中，約對前二明凡異聖。「世間",
    "T37n1764_006:0765a15": "眾生不知見覺，亦不自知不知見覺」對上初",
    "T37n1764_006:0765a16": "段明癡異聖，「世間眾生所知見覺，便自說言",
    "T37n1764_006:0765a17": "我知見覺」對向後段明慢異聖。第四段中，辯",
    "T37n1764_006:0765a18": "聖異凡，「如來一切悉知見覺，亦不自言」順明",
    "T37n1764_006:0765a19": "如來異於凡夫，於中先明有慧異凡；「亦不自",
    "T37n1764_006:0765a20": "言我知見覺」無慢異凡，次類菩薩。「何以故」下",
    "T37n1764_006:0765a21": "反明如來異於凡夫，後類菩薩。自下第四",
    "T37n1764_006:0765a22": "釋經顯得，釋前所斥證中之義，人即就此別",
    "T37n1764_006:0765a23": "更建立知、見、覺義以為梵行，諸是辯行佛皆",
    "T37n1764_006:0765a24": "標舉。若知、見、覺別是梵行，佛何故不舉斯應",
    "T37n1764_006:0765a25": "別舉？「復有梵行謂知、見、覺」乃重解向前所斤",
    "T37n1764_006:0765a26": "昔經中義，何得別立斷經意勢？於此文中有",
    "T37n1764_006:0765a27": "兩問答：前一問答解前經中世間不知、不見",
    "T37n1764_006:0765a28": "覺法，并辯世人知、見、覺法以顯菩薩能知、見、",
    "T37n1764_006:0765a29": "覺；後一問答解前經中世間不知菩薩能知，",
    "T37n1764_006:0765b01": "異世間義。前中，迦葉先問起發，如來次辯，「迦",
    "T37n1764_006:0765b02": "葉」下復荷恩讚嘆。如來辯中，文別有四：一辯",
    "T37n1764_006:0765b03": "出世間不知見法，初就佛性明世不知，先順、",
    "T37n1764_006:0765b04": "後反，次就十二部經等法明世不知，先順、後",
    "T37n1764_006:0765b05": "反，「是名」下結；二辯出世間知、見、覺法，先問、次",
    "T37n1764_006:0765b06": "辯、後總結之；三明菩薩能知、見、覺；四舉「謗者",
    "T37n1764_006:0765b07": "得罪」成前是實，「菩薩如是知、見、覺已，若言不",
    "T37n1764_006:0765b08": "知為虛妄」等，對向後段能知見人明謗得罪，",
    "T37n1764_006:0765b09": "「若男女」下對向初段所知見法明謗得罪，此",
    "T37n1764_006:0765b10": "過深重，懼人為之，故佛廣辯，今人捨遠。自",
    "T37n1764_006:0765b11": "下迦葉聞前所說荷恩讚嘆，經家先舉，下列",
    "T37n1764_006:0765b12": "嘆辭。辭有四偈：前二對上謗者得罪，嘆佛能",
    "T37n1764_006:0765b13": "救；後二對上如來辯說知、見、覺法令菩薩知，",
    "T37n1764_006:0765b14": "嘆佛能益。前兩偈中，初之半偈嘆佛有慈，後",
    "T37n1764_006:0765b15": "一偈半嘆佛有悲。善拔眾毒，故稱大醫，明未",
    "T37n1764_006:0765b16": "治者如來能治。後之一偈明已治者佛令不",
    "T37n1764_006:0765b17": "起，於中前半舉劣顯勝，後之半偈辯勝過劣。",
    "T37n1764_006:0765b18": "後兩偈中，初之一偈約喻顯法，後之一偈當",
    "T37n1764_006:0765b19": "法正嘆。自下第二解前經中世間不知，菩薩",
    "T37n1764_006:0765b20": "能知異世間義。迦葉先問，「如佛所說一切世",
    "T37n1764_006:0765b21": "間不知、見、覺，菩薩能者」牒佛昔言。下就此言",
    "T37n1764_006:0765b22": "進退兩徵，初問菩薩若是世間，不應說言世",
    "T37n1764_006:0765b23": "間不知，菩薩能知。後問菩薩若非世間，有何",
    "T37n1764_006:0765b24": "等異？佛答有二：一明菩薩是世非世、二「汝",
    "T37n1764_006:0765b25": "言」已下辯明與世同異之義。前中，「菩薩亦世",
    "T37n1764_006:0765b26": "非世」略以標舉，下辯其相。善趣菩薩未知、見、",
    "T37n1764_006:0765b27": "覺名為世間，種性已上能知、見、覺說為非世。",
    "T37n1764_006:0765b28": "後中，「汝言有何異」者牒前問辭，次許宣說，下",
    "T37n1764_006:0765b29": "廣辯之。先就同前世間菩薩以明不異，「初聞",
    "T37n1764_006:0765c01": "是經信敬發心是則名為世間菩薩」舉不異",
    "T37n1764_006:0765c02": "人。「一切世間不知、見、覺，如是菩薩亦同不知」",
    "T37n1764_006:0765c03": "顯不異相。信敬發心非不異世，今此偏就未",
    "T37n1764_006:0765c04": "知、見、覺說為同矣。「菩薩聞是《涅槃經》」下就上",
    "T37n1764_006:0765c05": "所辯，非世菩薩以明其異。「聞是經已，知有世",
    "T37n1764_006:0765c06": "間不知、見、覺，應是菩薩所知、見、覺」聞慧異世。",
    "T37n1764_006:0765c07": "「知已即思：我當云何方便修習，得知、見、覺」思慧",
    "T37n1764_006:0765c08": "異世。「覆復念」下修慧異世，於中初明自分",
    "T37n1764_006:0765c09": "之行異於世間，「六念」已下勝進之心異於世",
    "T37n1764_006:0765c10": "間。前中，初明自利行異，「若我弟子受持讀",
    "T37n1764_006:0765c11": "誦《大涅槃經》有破戒」下外化行異。自中有三：",
    "T37n1764_006:0765c12": "一明菩薩始修三學，修在地前；二「以修慧故，",
    "T37n1764_006:0765c13": "所受持戒牢固」已下約就三學明其行修次第",
    "T37n1764_006:0765c14": "成義，成在地上；三「菩薩淨戒五法佐」下辯",
    "T37n1764_006:0765c15": "明菩薩能成所以。初中，先戒，次定，後慧。戒",
    "T37n1764_006:0765c16": "中四句：一因前思惟便得正知，知由淨戒；二",
    "T37n1764_006:0765c17": "因知正修，故於未來戒常清淨；三明修利，以",
    "T37n1764_006:0765c18": "戒淨故，常無憍慢、邪見疑網，終不言佛畢竟",
    "T37n1764_006:0765c19": "涅槃；四「是名」下結。定中三句：一結前生後，",
    "T37n1764_006:0765c20": "「戒即淨已，次修淨定」。二明修益，益有二種：一",
    "T37n1764_006:0765c21": "得正念不忘之益，「次修定故，正念不忘」總以",
    "T37n1764_006:0765c22": "標舉，「所謂」下別，「一切有性」是其理法，「十二部",
    "T37n1764_006:0765c23": "經」是其教法，「諸佛世尊常、樂、我、淨」是其果法，",
    "T37n1764_006:0765c24": "「安住方等悉見佛性」是其行法，於此四法憶",
    "T37n1764_006:0765c25": "而不忘；二得淨慧證空之益，「以修定故得十",
    "T37n1764_006:0765c26": "一空」。此二合為第二修益。三「是名」下結。慧",
    "T37n1764_006:0765c27": "中亦三：一結前生後，「戒、定已備，次修淨慧」。二",
    "T37n1764_006:0765c28": "明修益，以修慧故破四身見，趣入出世。且約",
    "T37n1764_006:0765c29": "色說，初「不計著身中有我」即是不計色中我",
    "T37n1764_006:0766a01": "也，「我中有身」即是不計我中色也，「是身是我」",
    "T37n1764_006:0766a02": "即是不計色為我也，「非身非我」即是不計色",
    "T37n1764_006:0766a03": "為我所。就色既然，乃至就識類亦同爾。今此",
    "T37n1764_006:0766a04": "文中總就五陰故但說四，若就五陰歷別論",
    "T37n1764_006:0766a05": "之便有二十，分別起處便有六十五種計我。",
    "T37n1764_006:0766a06": "相狀如何？於五陰中先就色說，色陰望餘有",
    "T37n1764_006:0766a07": "其十三：有人宣說色體是我即以為一，有人",
    "T37n1764_006:0766a08": "宣說色體非我但是我所，此我所中即有四",
    "T37n1764_006:0766a09": "種；有人宣說受陰為我、色陰與彼受我為所，",
    "T37n1764_006:0766a10": "乃至有人說識為我，色陰與彼識我為所，故",
    "T37n1764_006:0766a11": "有四種，通前為五；有人宣說色者是其我之",
    "T37n1764_006:0766a12": "窟宅，我居其中，於此門中即有四種；有人宣",
    "T37n1764_006:0766a13": "說受陰為我，來住色中，乃至有人說識為我，",
    "T37n1764_006:0766a14": "來住色中，故有四種，通前為九；有人宣說我",
    "T37n1764_006:0766a15": "者是其色之窟宅，色住其中，於此門中亦有",
    "T37n1764_006:0766a16": "四種，有人宣說受陰是我色來入中，乃至有",
    "T37n1764_006:0766a17": "人說識是我色來住中故有四種，通前十三。",
    "T37n1764_006:0766a18": "最初我見，後之十二是我所見。色望餘陰辯",
    "T37n1764_006:0766a19": "之既然，餘陰相望辯之類爾。五陰之中各有",
    "T37n1764_006:0766a20": "十三，是故通說有六十五。此等諸見，修慧悉",
    "T37n1764_006:0766a21": "斷。三「是名」下結，此地前行唯得說三，不得分",
    "T37n1764_006:0766a22": "十，未見性故。自下第二次明行修次第成",
    "T37n1764_006:0766a23": "義，初先略辯，「迦葉言」下問答廣顯。略中十階，",
    "T37n1764_006:0766a24": "始從持戒乃至見性，准下少一得大涅槃，通",
    "T37n1764_006:0766a25": "彼合有十一階矣。此十一中，前十是因，後一",
    "T37n1764_006:0766a26": "是果。就前十中，初四是其戒學差別，次二是",
    "T37n1764_006:0766a27": "定，後四是慧。然今文中先明持戒，次即就戒",
    "T37n1764_006:0766a28": "結異世間，後明不悔乃至見性，下復就之結",
    "T37n1764_006:0766a29": "異世間。前明戒中，初先法說，「以修慧故戒牢",
    "T37n1764_006:0766b01": "不動」，次喻，後合，「爾時」下結，「是名」已下結異世",
    "T37n1764_006:0766b02": "間。下明不悔乃至見性及後結異，文顯可知。",
    "T37n1764_006:0766b03": "廣中先問，下佛為辯。於中，初先舉失顯得，",
    "T37n1764_006:0766b04": "即是明世異於出世，先辯後結。辯中，初明世",
    "T37n1764_006:0766b05": "戒不淨翻前第一，先總標舉。「何以」下釋，四義",
    "T37n1764_006:0766b06": "釋之，「為於有」者，凡夫持戒為三有果，所以不",
    "T37n1764_006:0766b07": "淨；「性不定」者，易可退敗；「不畢竟」者，體非精上，",
    "T37n1764_006:0766b08": "此三劣也；「不能廣益」彰其狹也。「次是」下結，餘",
    "T37n1764_006:0766b09": "無悔等，文顯可知。「菩薩淨」下辯勝過劣，即",
    "T37n1764_006:0766b10": "是出世異世間義，先辯後結。辯中，初明「菩薩",
    "T37n1764_006:0766b11": "戒淨」翻前第一清淨戒者；「戒非戒故」翻前世",
    "T37n1764_006:0766b12": "間戒不清淨，不取戒相名戒非戒；「非為有」者",
    "T37n1764_006:0766b13": "翻前為有，「定」者翻前性不定也，言「畢竟」者翻",
    "T37n1764_006:0766b14": "不畢竟，「為眾生」者翻前不為。「是名」下結。次",
    "T37n1764_006:0766b15": "明不悔，於中初法，次舉三喻，下合顯法。次",
    "T37n1764_006:0766b16": "明歡喜，於中有三：第一正明持戒歡喜，初法、",
    "T37n1764_006:0766b17": "次喻、後合可知。第二反舉破戒不善對以顯",
    "T37n1764_006:0766b18": "前，亦先法說、次喻、後合。三「如牧牛」下雙就二",
    "T37n1764_006:0766b19": "人明憂明喜。初先立喻，「譬如二女」喻持犯人，",
    "T37n1764_006:0766b20": "「牛」喻如來，從佛受法名牧牛女。「一持酪瓶、一",
    "T37n1764_006:0766b21": "持漿瓶」喻彼二人所受戒法，瓶喻自身，酪之",
    "T37n1764_006:0766b22": "與漿正喻戒法。破戒之人於所受中未有出",
    "T37n1764_006:0766b23": "生，如彼酪中未有出生，故說為酪；持戒之人",
    "T37n1764_006:0766b24": "於所受中已多出生，故說如漿。「俱共至城」齊心",
    "T37n1764_006:0766b25": "趣果，「而欲賣」者行因貿果。「於路脚䟝，二瓶破」",
    "T37n1764_006:0766b26": "者，喻彼二人身壞命終，因盡脚跌，果喪瓶被。",
    "T37n1764_006:0766b27": "「一喜一愁」喻彼二人欣慼不同，持戒之人於",
    "T37n1764_006:0766b28": "所受戒已多出生，所失微少，所以歡喜；破戒",
    "T37n1764_006:0766b29": "之人於所受戒未有出生，所失利大，所以愁",
    "T37n1764_006:0766c01": "惱。下合顯法，「持戒、破戒亦復如是」合前二女，",
    "T37n1764_006:0766c02": "「持戒心喜」合持漿女瓶破歡喜，「破戒不喜」略",
    "T37n1764_006:0766c03": "不舉合。次明悅樂，於中初明因喜生樂，「迦葉",
    "T37n1764_006:0766c04": "言」下對喜辯異，先問後辯。辯中四番：一約因",
    "T37n1764_006:0766c05": "別。二約果別，觀於生死，知已不受，所以生喜；",
    "T37n1764_006:0766c06": "觀大涅槃，知已定得，所以生樂。三就體別，下",
    "T37n1764_006:0766c07": "喜上樂。四約法別，有漏世共，離之生喜；無漏",
    "T37n1764_006:0766c08": "不共，得之生樂。餘者可知。「是名淨戒，非世間",
    "T37n1764_006:0766c09": "戒」就初以結。自下第三辯明菩薩能持所以，",
    "T37n1764_006:0766c10": "先辯、後結。辯中具有六種五法：前四修始，次",
    "T37n1764_006:0766c11": "一修次，後一修成。就前四中，初一五種是助",
    "T37n1764_006:0766c12": "戒法，先舉後列，「離五蓋故」是助定法，如別章",
    "T37n1764_006:0766c13": "釋。後二五種是助慧法，「所見清淨，離五見故」",
    "T37n1764_006:0766c14": "明其離見，見淨攝治，離見除障，身見、邊見、邪",
    "T37n1764_006:0766c15": "見、戒取及與見取，是五見也。「心無疑網」離五",
    "T37n1764_006:0766c16": "疑故，明其離疑。無疑攝治，離五除障，先舉後",
    "T37n1764_006:0766c17": "列，修次攝成，文顯可知。「是名」已下結異世間。",
    "T37n1764_006:0766c18": "上來第一自行異世，下明利他，先辯後結。",
    "T37n1764_006:0766c19": "辯中四番：前之三番舉過勸捨，後之一番舉",
    "T37n1764_006:0766c20": "得勸修。就前三中，第一不得破戒傳經、第二",
    "T37n1764_006:0766c21": "不得調戲輕動、第三不得非法說經。初中有",
    "T37n1764_006:0766c22": "四：一破戒傳經，生人譏呵；二「緣是」下由譏呵",
    "T37n1764_006:0766c23": "故，隨於地獄；三「受持」下如來呵責；四「如是人」",
    "T37n1764_006:0766c24": "下如來誡約，寧不受讀，不得破戒而傳是經。",
    "T37n1764_006:0766c25": "第二番中，句別有五：一如來誡約，有說經者",
    "T37n1764_006:0766c26": "不得調動；二「身為」下辯調動相；三「若我」下明",
    "T37n1764_006:0766c27": "調動持經，生他譏毀；四令他隨獄；五如來結",
    "T37n1764_006:0766c28": "呵，「則是眾生大惡知識」。第三番中，句別有四：",
    "T37n1764_006:0766c29": "一如來誡約，有傳經者一切不得非法宣說：",
    "T37n1764_006:0767a01": "「莫非時」者，觀前眾生憂惱病患貪著諸欲，無心",
    "T37n1764_006:0767a02": "求時不得為說；「莫非國」者，小乘國中不得宣",
    "T37n1764_006:0767a03": "說；「莫不請」等，直言可知；「莫滅法」者，不得彼此",
    "T37n1764_006:0767a04": "共相非毀；言「莫熾燃世法說」者，不得教人習",
    "T37n1764_006:0767a05": "學此經求世名利。二明非時乃至熾燃，生世",
    "T37n1764_006:0767a06": "譏呵。三令他隨獄。四如來結呵。就下舉得勸",
    "T37n1764_006:0767a07": "修之中，句別有四：一教說者當淨其身，於中",
    "T37n1764_006:0767a08": "先舉十種所為，後勸淨身。其十種中，前九為",
    "T37n1764_006:0767a09": "成阿含教行，後一為證。就前九中，初一為受，",
    "T37n1764_006:0767a10": "後八為說。八中，前五為說大乘，後三說小。",
    "T37n1764_006:0767a11": "大中，初言「說涅槃者」說佛果法，「說佛性者」宣說",
    "T37n1764_006:0767a12": "理法，「說祕藏者」是前二詮，「說大乘者」宣說行",
    "T37n1764_006:0767a13": "法，「說方等者」是大乘詮。下說小中，「說聲聞者」",
    "T37n1764_006:0767a14": "是聲聞人有為之行，「說辟支者」說緣覺人有",
    "T37n1764_006:0767a15": "為之行，「說解脫者」說前二乘無為涅槃。「見佛",
    "T37n1764_006:0767a16": "性者」自欲求證，欲為此事當先淨身。二以淨",
    "T37n1764_006:0767a17": "身，無人譏呵。三無人呵故，敬信發心。如來結",
    "T37n1764_006:0767a18": "歎「則是眾生善知識」等，「是名」已下結異世間。",
    "T37n1764_006:0767a19": "自下第二就勝進心明異世間，先問次辯，後",
    "T37n1764_006:0767a20": "總結異。辯中，初先總舉六念，守境名念，佛等",
    "T37n1764_006:0767a21": "六種生念境界故名念處。次列六名，義如別",
    "T37n1764_006:0767a22": "章，此應具論。六中，前三是所學法，次二所行，",
    "T37n1764_006:0767a23": "後一所求。下廣釋之，先明念佛，初問，次辯，",
    "T37n1764_006:0767a24": "後總結之。辯中有二：一念佛果、二「何故如來",
    "T37n1764_006:0767a25": "乃至婆伽有是名」下念因成果。前中先明所",
    "T37n1764_006:0767a26": "念佛德，「若男、若女能如是」下明能念益。就所",
    "T37n1764_006:0767a27": "念中，初列十種名稱功德，「常不變」下舉德顯",
    "T37n1764_006:0767a28": "名，「云何名如來」下依名辯德。初中，「如來乃至",
    "T37n1764_006:0767a29": "世尊」是佛通名，一切諸名皆有通別，佛亦如",
    "T37n1764_006:0767b01": "是，釋迦、彌勒、無量壽等是其別名，如來等十",
    "T37n1764_006:0767b02": "是其通名，化相須分故立別名，實德齊同故",
    "T37n1764_006:0767b03": "立通稱。通德無量，依德施名名亦無邊，今據",
    "T37n1764_006:0767b04": "一門且論十種。十中，前五自德之名，後五是",
    "T37n1764_006:0767b05": "其化他德號。自中初二以為一對，前一道圓，",
    "T37n1764_006:0767b06": "後一滅極。言「如來」者多義如下，依《龍樹》釋，乘",
    "T37n1764_006:0767b07": "如實道來成正覺，故曰如來。言「應供」者多義",
    "T37n1764_006:0767b08": "如下，要而論之，證滅相應故名為應，復應供",
    "T37n1764_006:0767b09": "養，供名為應。後三一對，前二因圓，後一果極。",
    "T37n1764_006:0767b10": "就前二中，初一解圓，後一行圓。正通知者多",
    "T37n1764_006:0767b11": "義如下，當相論之，理無偏邪故名為正，於理",
    "T37n1764_006:0767b12": "窮照說為遍知。「明行足」者多義如下，明是證",
    "T37n1764_006:0767b13": "行，行是教行，證心清淨離闇稱明，曠集諸善",
    "T37n1764_006:0767b14": "說之為行，此二圓滿名明行足。言「善逝」者多",
    "T37n1764_006:0767b15": "義如下，當相論之，善者名好，逝之言去，如來",
    "T37n1764_006:0767b16": "好去故云善逝。如來德滿，更何處去？如言好",
    "T37n1764_006:0767b17": "去，雖無去處，非不能去。如劫盡火，雖無所燒，",
    "T37n1764_006:0767b18": "非不能燒，此亦如是。下利他中，初四是別，",
    "T37n1764_006:0767b19": "「世尊」是總。別中，初一明化他智，善解世間名",
    "T37n1764_006:0767b20": "「世間解」。次二明其化他之能，調御丈夫能調",
    "T37n1764_006:0767b21": "物心，佛自丈夫，能調丈夫，是故名為「調御丈",
    "T37n1764_006:0767b22": "夫」。「天人師」者，能授以法，能以善法匠益天人，",
    "T37n1764_006:0767b23": "名天人師。如來實是六道之師，人天益多，故",
    "T37n1764_006:0767b24": "偏說之。「佛」者，明其化他行德，此翻名覺，自覺",
    "T37n1764_006:0767b25": "覺他，覺行窮滿，故稱為佛。言「世尊」者，佛備眾",
    "T37n1764_006:0767b26": "德，為世欽重，故號世尊。",
    "T37n1764_006:0767b27": "自下第二舉德顯名，初明自德，「大師子吼」明",
    "T37n1764_006:0767b28": "利他德。「大沙門」下復明自德，於中初明福德",
    "T37n1764_006:0767b29": "殊勝，「無師」已下智慧深妙，句別有十，初句總",
    "T37n1764_006:0767c01": "嘆無師自悟，中八別顯。言「疾智」者，知法峻利，",
    "T37n1764_006:0767c02": "一念能知一切諸法。言「大智」者，知法深廣。此",
    "T37n1764_006:0767c03": "二為門，利顯前疾，餘顯前大。所知淵深故名",
    "T37n1764_006:0767c04": "「深智」，出障清淨名「解脫智」，高出餘人名「不共",
    "T37n1764_006:0767c05": "智」，知法寬多名「廣普智」，位分高極名「畢竟智」，",
    "T37n1764_006:0767c06": "「智成」總結。「人中象」下復明利他，人中象等明",
    "T37n1764_006:0767c07": "佛人尊，「調人師」下明能益物，能調物心名調",
    "T37n1764_006:0767c08": "人師，以法惠人名「大施主」，以法匠世名「大法",
    "T37n1764_006:0767c09": "師」，此句是總。下別顯之，別中九句，前八能",
    "T37n1764_006:0767c10": "知，後一能說。前八猶上七善法矣，「以知法」者",
    "T37n1764_006:0767c11": "是上知法，「以知義」者是前知義，「以知時」者是",
    "T37n1764_006:0767c12": "前知時，「以知足」者是前知足，「以知我」者是前",
    "T37n1764_006:0767c13": "自知，「知大眾」者是前知眾、知性、知根、知尊卑。",
    "T37n1764_006:0767c14": "自下第三依名辨德，解如來中，先問、後釋。",
    "T37n1764_006:0767c15": "釋中三番：一約教辯釋，「如過去佛所說不變」",
    "T37n1764_006:0767c16": "略以標舉，「云何」下釋；二約證辯釋，「六波羅蜜」",
    "T37n1764_006:0767c17": "是能證行，「十一空」者是所證理；三約權實二",
    "T37n1764_006:0767c18": "德辯釋，「隨宜開三」是佛權德，「壽命無量」是佛",
    "T37n1764_006:0767c19": "實德。解應供中，先問、後解。解中有五，前三",
    "T37n1764_006:0767c20": "就其自德說應，後二就其化他說應。就前三",
    "T37n1764_006:0767c21": "中，初一通舉一切世法，明佛應斷；次一就前",
    "T37n1764_006:0767c22": "一切法中簡取四魔麁重之過，明佛應斷；後",
    "T37n1764_006:0767c23": "一就前四魔之中簡取煩惱增上重惡，明佛應",
    "T37n1764_006:0767c24": "斷。就後二中，初一明佛應化眾生，後一明生",
    "T37n1764_006:0767c25": "應供如來。正遍知中，先問、後釋。釋中有五，前",
    "T37n1764_006:0767c26": "之四番明大異小，後之一番舉小顯大。就前",
    "T37n1764_006:0767c27": "四中，初二明其捨邪歸正，前句明捨四倒煩",
    "T37n1764_006:0767c28": "惱，後句明捨苦行邪業。「正名苦行」釋其正也，",
    "T37n1764_006:0767c29": "苦行正見外道所修，是故名正；又此苦行正",
    "T37n1764_006:0768a01": "是苦因，故名為正，「遍知苦行定有苦果」明佛",
    "T37n1764_006:0768a02": "離也。次一復次捨凡入聖，「正名世中」舉其正",
    "T37n1764_006:0768a03": "義，斷常世邊，非斷非常是世間中，中故稱正。",
    "T37n1764_006:0768a04": "下明遍知，知修中道得大菩提故曰遍知。下",
    "T37n1764_006:0768a05": "一復次捨小歸大，「正名可數」舉其小也，可數",
    "T37n1764_006:0768a06": "可量正是小乘，故名為正。言遍知者，「不可數」",
    "T37n1764_006:0768a07": "等明佛捨小，住大乘也。下一舉小顯大可知。",
    "T37n1764_006:0768a08": "解明行中，先問、後釋。釋中有四，初一據果尋",
    "T37n1764_006:0768a09": "因以釋，明者是其菩提善果，行足是因，乘戒",
    "T37n1764_006:0768a10": "慧足得菩提果名明行足。戒者是福，福有無",
    "T37n1764_006:0768a11": "量，離惡為首，故偏舉戒。慧者是智，福智具足，",
    "T37n1764_006:0768a12": "故得菩提。第二偏就果德以釋，「明呪行吉足",
    "T37n1764_006:0768a13": "者名果，是名世義」，舉世語義。下約顯法，「呪名",
    "T37n1764_006:0768a14": "解脫，吉名菩提，果名涅槃，名明行足」。三就從",
    "T37n1764_006:0768a15": "因趣果以釋，明光行業足者名果，是名世義，",
    "T37n1764_006:0768a16": "舉世語義。下約顯法，「所言光者，名不放逸，是",
    "T37n1764_006:0768a17": "起行心。業名六度，是所起行」此二是因，得菩",
    "T37n1764_006:0768a18": "提果。四就行修入證以解，前解明義，正是證",
    "T37n1764_006:0768a19": "體，「三明」舉數，次列三名。「菩薩明者」因中證智。",
    "T37n1764_006:0768a20": "言「佛明者」果中證智。「無明明者」是所證理，理",
    "T37n1764_006:0768a21": "非智慧故曰無明。能生智明，從其所生故復",
    "T37n1764_006:0768a22": "稱明。故論說言「說智智處俱名波若，如世五",
    "T37n1764_006:0768a23": "欲生欲名欲。」下辯可知。後釋行足從修入證，",
    "T37n1764_006:0768a24": "「行者為生修諸善業」是證方便，「足者見性」是",
    "T37n1764_006:0768a25": "入證矣。「以是」下結。解善逝中，先問、後釋。釋",
    "T37n1764_006:0768a26": "有三義，第一偏就果德以釋，「善者名高，逝名",
    "T37n1764_006:0768a27": "不高，是世間義」，舉世語義。下約顯法，「高名菩",
    "T37n1764_006:0768a28": "提」位分高出，「不高佛心」佛心無慢，「是故」下結。",
    "T37n1764_006:0768a29": "二就發心趣果解釋，「善名知識，逝者名為善",
    "T37n1764_006:0768b01": "知識果，是世間義」，舉世語義。次約顯法，「善知",
    "T37n1764_006:0768b02": "識者即初發心」明起願因，「果名涅槃」明其得",
    "T37n1764_006:0768b03": "果，下重顯之。「不捨初心得涅槃」者，得大涅槃，",
    "T37n1764_006:0768b04": "不捨菩薩所行故也。「是故」下結。三就證性得",
    "T37n1764_006:0768b05": "果以釋，「善好逝有」是世間義，舉世語義。次約",
    "T37n1764_006:0768b06": "顯法，「好名見性」是其證行，「有名涅槃」明得果",
    "T37n1764_006:0768b07": "也。下重顯前涅槃有義。今此借彼世俗有名",
    "T37n1764_006:0768b08": "而顯涅槃，恐畏世人取同世有，故須拂遣以",
    "T37n1764_006:0768b09": "顯非有。於中初法，「涅槃非有，諸佛因世說言",
    "T37n1764_006:0768b10": "有」者，涅槃離相、涅槃離性，故言非有，非令無",
    "T37n1764_006:0768b11": "法。言離相者，無有自相，亦無他相。言離性者，",
    "T37n1764_006:0768b12": "萬德同體，互相集成，未有一德別守自性。雖",
    "T37n1764_006:0768b13": "復非有，諸佛借彼世俗有名而演說之。次以",
    "T37n1764_006:0768b14": "喻顯，如世間之實無有子，因他有子說言有",
    "T37n1764_006:0768b15": "子；亦如世人實無有道，因他出世聖人有道，",
    "T37n1764_006:0768b16": "宣說世俗凡夫有道。下合顯法，「涅槃亦爾」，實",
    "T37n1764_006:0768b17": "無有相，「因世間有說之為有」。「諸佛成」下約法",
    "T37n1764_006:0768b18": "顯人。世間解中，先問、後釋。釋中六番：初一",
    "T37n1764_006:0768b19": "約就五陰世間明佛有解；第二約就五欲世",
    "T37n1764_006:0768b20": "間明佛有解；第三約就國土世間明佛有解；",
    "T37n1764_006:0768b21": "第四約就眾生世間明佛有解；第五約就八",
    "T37n1764_006:0768b22": "法世間明佛有解，「世名蓮華解名不污是名",
    "T37n1764_006:0768b23": "世義」，舉世語義。次約顯法，蓮華如來言不污",
    "T37n1764_006:0768b24": "者，如來不為世法所污，利、哀、毀、譽、稱、譏、苦、樂",
    "T37n1764_006:0768b25": "是世八法，「是故」下結；第六通約一切世間明",
    "T37n1764_006:0768b26": "佛有解，此為明佛，通論菩薩。「又世間解名佛",
    "T37n1764_006:0768b27": "菩薩」略以標舉，解世間故名世間解。「何以」下",
    "T37n1764_006:0768b28": "釋，初法、次喻。「因食得命，名食為命」因從果稱，",
    "T37n1764_006:0768b29": "「諸佛菩薩解世間故名世解」者，果從因稱，有",
    "T37n1764_006:0768c01": "此左右。下合可知。無上士中，先問、後釋。釋",
    "T37n1764_006:0768c02": "中五番，此五是彼《地持》所說七無上中五無",
    "T37n1764_006:0768c03": "上也。初一「無斷」是斷無上。第二「無諍」是正無",
    "T37n1764_006:0768c04": "上，彼有四正，謂正威儀、正戒、正見及與正命，",
    "T37n1764_006:0768c05": "此中無諍是彼正見。第三門中，「語不可壞」是",
    "T37n1764_006:0768c06": "智無上，寄言顯之。第四「上座」是身無上。第五",
    "T37n1764_006:0768c07": "門中，「無新無故」是住無上。彼道無上、神力無",
    "T37n1764_006:0768c08": "上，此中略無。解調御中，先問、後釋。釋中初",
    "T37n1764_006:0768c09": "言「既自丈夫」以為一門，「復調丈夫」復為一門。",
    "T37n1764_006:0768c10": "「實非丈夫、非不丈夫，因調丈夫故名丈夫」顯上",
    "T37n1764_006:0768c11": "初門。「一切男」下顯向後門，於中，先明所化丈",
    "T37n1764_006:0768c12": "夫，後明如來能調之義。前中初言「若男、若女，",
    "T37n1764_006:0768c13": "若具四法則名丈夫」總以標舉，「何等」下列，「具",
    "T37n1764_006:0768c14": "足」下結。「若有男子無此四」下舉非顯是。就明",
    "T37n1764_006:0768c15": "如來能調之中，初先法說，次喻，後合。「御者調",
    "T37n1764_006:0768c16": "馬無有定」下明佛過世。天人師中，先問、後",
    "T37n1764_006:0768c17": "辯。辯中，初先明佛是師，「天者」已下解佛以為",
    "T37n1764_006:0768c18": "天人師義。前中，初明因法教人故名為師，「昔",
    "T37n1764_006:0768c19": "未得」下果法教人故名為師。因中，初先教人",
    "T37n1764_006:0768c20": "修善，次教離惡，後總結之。善中，初先汎舉二",
    "T37n1764_006:0768c21": "師，「善教惡教」列其名字；「諸佛」已下明佛菩薩",
    "T37n1764_006:0768c22": "為世善師，初先正教，「何等」已下辯出善體。教",
    "T37n1764_006:0768c23": "離惡中，先教眾生遠離身惡，正教遠離，「何以」",
    "T37n1764_006:0768c24": "下釋。釋中有二：一明身惡可離故教，先順後",
    "T37n1764_006:0768c25": "反；二「若眾生」下明離有益是故教離，先反後",
    "T37n1764_006:0768c26": "順。下教果中，「昔未得」等九句別教，「是故」下結。",
    "T37n1764_006:0768c27": "解佛以為天人師中，初六復次廣解天義，次",
    "T37n1764_006:0768c28": "四復次廣釋人義。人天多義，且舉斯耳。下解",
    "T37n1764_006:0768c29": "如來為天人師，初先標舉，「何以」下釋，「是故」下",
    "T37n1764_006:0769a01": "結。就解佛中，先問、後釋。「佛者名覺」翻名總",
    "T37n1764_006:0769a02": "釋，「自覺、覺他」別以顯之。「譬如」已下顯自覺相，",
    "T37n1764_006:0769a03": "先喻後合。覺有兩義，備如上辯，今此偏就覺",
    "T37n1764_006:0769a04": "察釋之。「是故」下結。次釋婆伽，先舉、後解，七",
    "T37n1764_006:0769a05": "義釋之。前舉世尊，此解婆伽，皆是佛號，趣舉",
    "T37n1764_006:0769a06": "皆得。前明所念，「若男若女」下辯明能念之利",
    "T37n1764_006:0769a07": "益也。上來念果，自下第二念因成果。「何故",
    "T37n1764_006:0769a08": "如來至婆伽婆而有大名」徵前起後。下對釋",
    "T37n1764_006:0769a09": "之，於中有四：一與佛因行、二「是故」下明行得",
    "T37n1764_006:0769a10": "果、三「又復」下舉佛因心、四「是故」下明心得果。",
    "T37n1764_006:0769a11": "初中，先明敬上之行，「常為生」下攝下之行，先",
    "T37n1764_006:0769a12": "修六度，後起無量。第二得果，文顯可知。第二",
    "T37n1764_006:0769a13": "心中，初修信等常為法利，不為食利。次持經",
    "T37n1764_006:0769a14": "法為安眾生，不自為己。「何以」下釋，先開三門：",
    "T37n1764_006:0769a15": "「修出世心」是第一門厭有為心、「出家心」者是",
    "T37n1764_006:0769a16": "第二門求善之心、「無為心」者是第三門趣理",
    "T37n1764_006:0769a17": "之心。下廣顯之，初十五心廣前出世，「無量心」",
    "T37n1764_006:0769a18": "下有其六心廣前無為，「調心」已下三十一心",
    "T37n1764_006:0769a19": "廣前出家，於中初有二十四心是自利心，「無",
    "T37n1764_006:0769a20": "聲聞」下七心利他。廣念眾生，故「無聲聞、緣",
    "T37n1764_006:0769a21": "覺之心」，知諸眾生根欲性等名「善知心」，知於",
    "T37n1764_006:0769a22": "法界名「界知心」，知眾生界名「生界心」，知諸世",
    "T37n1764_006:0769a23": "界名「住界心」，攝化自在名「自在界心」。第四得",
    "T37n1764_006:0769a24": "果，文顯可知。「是名念佛」總以結之。就念法",
    "T37n1764_006:0769a25": "中，初問，次辯，後總結之。辯中，初先思法最勝，",
    "T37n1764_006:0769a26": "「因是」已下彰法功能，「唯此」已下辯法體相，與",
    "T37n1764_006:0769a27": "上諸佛法身相似，求相叵得而有大用。僧",
    "T37n1764_006:0769a28": "中，初問，次辯，後結。辯中，初言「諸佛聖僧如法",
    "T37n1764_006:0769a29": "而住」總顯其相。諸佛方始，僧行究竟，故亦名",
    "T37n1764_006:0769b01": "僧。下別顯之，「受正直法」起行之始，「隨順修行」",
    "T37n1764_006:0769b02": "起行之次，「不可覩」等明修成相，先明德體，「一",
    "T37n1764_006:0769b03": "切生」下辯其德相，一切眾生良祐福田利他",
    "T37n1764_006:0769b04": "德勝，「雖為」已下自德殊勝。戒中，初問，次辯，",
    "T37n1764_006:0769b05": "後結。辯中，初先明戒體相，「若住是戒得須陀」",
    "T37n1764_006:0769b06": "下明持所為。前中，初言「不破、不漏、不壞、不雜」",
    "T37n1764_006:0769b07": "辯其戒相，不犯四重名為不破、不作四重前",
    "T37n1764_006:0769b08": "後方便故曰不漏、不犯餘戒名為不壞、離餘",
    "T37n1764_006:0769b09": "方便故稱不雜。「雖無形」等辯其戒體，雖無",
    "T37n1764_006:0769b10": "形色而可護持，不同眼根所對之色；雖無觸",
    "T37n1764_006:0769b11": "對，善修可具，不同耳等所對之色。依如《毘曇》，",
    "T37n1764_006:0769b12": "是法塵中無作之色；此經下文數處但說五根",
    "T37n1764_006:0769b13": "五塵十種之色，不說有其無作之色，良以受",
    "T37n1764_006:0769b14": "戒但是色法而無色事，故不說之。此義至下",
    "T37n1764_006:0769b15": "諍論之中更別論之。此前明受，「無過咎」者明",
    "T37n1764_006:0769b16": "其持戒，「諸佛菩薩之所歎」下明其戒能，先法、",
    "T37n1764_006:0769b17": "後喻。持所為中，初不求小，「何以」下釋。「若我",
    "T37n1764_006:0769b18": "住戒得菩提」下明其求大，「何以」下釋。施中",
    "T37n1764_006:0769b19": "初問，次辯其相，後指雜葉。辯中有四：一略辯",
    "T37n1764_006:0769b20": "施能能為阿耨三菩提因、二「佛菩薩親近修」",
    "T37n1764_006:0769b21": "下起意修習、三「若不施」下廣辯施能、四「佛菩",
    "T37n1764_006:0769b22": "薩修集」已下起意修集。第三能中，有其四種：",
    "T37n1764_006:0769b23": "一能嚴四眾，以財攝故，四眾敬從，故曰能嚴；",
    "T37n1764_006:0769b24": "二能伏煩惱；三為十方眾生稱讚；四能得果，",
    "T37n1764_006:0769b25": "謂得常、樂、我、淨四義，辯力無礙。就念天中，初",
    "T37n1764_006:0769b26": "問，次辯，後總結之。辯中，初明不求生天，「何以",
    "T37n1764_006:0769b27": "下」釋。後求義天，「何以」下釋。「是名菩薩非世間」",
    "T37n1764_006:0769b28": "下總結異世。",
    "T37n1764_006:0769b29": "品初至此廣論梵行，下歎經勝令人修學。於",
    "T37n1764_006:0769c01": "中初先歎經殊勝，令人修學；「無上佛法住當",
    "T37n1764_006:0769c02": "久」下辯經興廢，令人護持。前中有二：一當法",
    "T37n1764_006:0769c03": "正歎、二「以何義故復名菩薩不思議」下寄人",
    "T37n1764_006:0769c04": "顯勝。前中，如來初以此經對餘小經比校顯",
    "T37n1764_006:0769c05": "勝，迦葉後領。前中初言「若我弟子受十二部",
    "T37n1764_006:0769c06": "及以受持大涅槃經無差」，「不然」正比顯勝，「何",
    "T37n1764_006:0769c07": "以」下釋，「以是」下結。自下迦葉領解述歎，「涅槃",
    "T37n1764_006:0769c08": "不思」領歎前經，「佛、法、眾僧不思議」者述歎所",
    "T37n1764_006:0769c09": "說，「菩薩不思」述歎修人，「菩提涅槃不思議」者",
    "T37n1764_006:0769c10": "歎人所得。",
    "T37n1764_006:0769c11": "就下寄人顯勝之中，迦葉先問，如來次辨，迦",
    "T37n1764_006:0769c12": "葉後領。辯中，初明世間菩薩依經起行不可",
    "T37n1764_006:0769c13": "思議，「菩提不可以喻比」下明出世間菩薩依",
    "T37n1764_006:0769c14": "經成德不思。世間菩薩有三種心，是故不思：",
    "T37n1764_006:0769c15": "一求菩提心；二又菩薩見生死過，非是聲聞、",
    "T37n1764_006:0769c16": "緣覺及下念眾生心；三無量眾生發菩提心，",
    "T37n1764_006:0769c17": "見生死過即便退下厭有為心。出世菩薩亦",
    "T37n1764_006:0769c18": "有此三，至時當辯。求菩提中，初辯、後結。辯中",
    "T37n1764_006:0769c19": "有四：一讀此經故，雖無人教，自能發心。二「既",
    "T37n1764_006:0769c20": "發心」下明依此經能起精進。三「正使」下明依",
    "T37n1764_006:0769c21": "此經發心不退，於中初先過重自要，不捨念",
    "T37n1764_006:0769c22": "心，「何以」下釋。釋中，先舉無益之苦，用以自誡；",
    "T37n1764_006:0769c23": "「若我為於菩提」已下明有益苦，理必須忍。四",
    "T37n1764_006:0769c24": "「我為菩提正使碎身如微塵」下明依此經精進",
    "T37n1764_006:0769c25": "不退，於中初先過重自要，不捨精進，「何以」下",
    "T37n1764_006:0769c26": "釋。釋中，初明精進能為菩提之因，故不應退。",
    "T37n1764_006:0769c27": "「如是菩薩未見」以下舉始況終。上來廣辯，「是",
    "T37n1764_006:0769c28": "故」已下結成不思。念生心中，初先法說、次",
    "T37n1764_006:0769c29": "喻、後合。法中有二：一見生死過二乘不及，而",
    "T37n1764_006:0770a01": "能為生受苦不厭，故名不思；二為眾生地獄",
    "T37n1764_006:0770a02": "受苦如三禪樂，甘處不厭，故名不思。喻、合可",
    "T37n1764_006:0770a03": "知。厭有心中有六復次：一於生死勇猛不",
    "T37n1764_006:0770a04": "退故不可思、二「若有人言我能浮」下能度生",
    "T37n1764_006:0770a05": "死、三「有人藕根懸須彌」下稱量生死、四「已於",
    "T37n1764_006:0770a06": "無量阿僧祇」下正見生死、五從「如人入水」已",
    "T37n1764_006:0770a07": "下處苦不害、六「人有三」下受生不惑，具斯六",
    "T37n1764_006:0770a08": "事故不可思。初中，「無量眾生發心，見生死過",
    "T37n1764_006:0770a09": "即便退沒」舉劣顯勝。「菩薩不」下辯勝過劣，「雖",
    "T37n1764_006:0770a10": "未階」下牒以歎勝，名歡喜地為「初不動」。第三",
    "T37n1764_006:0770a11": "段中，文別有四：一如來立喻反問迦葉「有人",
    "T37n1764_006:0770a12": "說言我能渡海，可思議不」，迦葉答佛明其不",
    "T37n1764_006:0770a13": "定，若阿修羅渡則可思、人渡不思，「或思、不思」",
    "T37n1764_006:0770a14": "略以答之。「何以」下釋，此明修羅能渡可思，喻",
    "T37n1764_006:0770a15": "佛如來能渡可思。第二如來就人重問，迦葉",
    "T37n1764_006:0770a16": "答佛明其不定，聖渡可思、凡渡不思。此明聖",
    "T37n1764_006:0770a17": "人能渡可思，喻明地上菩薩能渡是可思議。",
    "T37n1764_006:0770a18": "第三如來就凡重問，彼答不思。第四如來約",
    "T37n1764_006:0770a19": "後所答辯明地前始行菩薩能度生死不可思",
    "T37n1764_006:0770a20": "議。於中先明凡不能渡，後顯菩薩能渡不思。",
    "T37n1764_006:0770a21": "第三段中，如來初先立喻，反問「有人藕絲",
    "T37n1764_006:0770a22": "懸須彌山可思議不」，迦葉正答明不可思，下",
    "T37n1764_006:0770a23": "佛約之明此菩薩一念能量一切生死不可思",
    "T37n1764_006:0770a24": "議。第四段中辯明菩薩常觀生死、無常苦等，",
    "T37n1764_006:0770a25": "而於其中為諸眾生分別佛性常、樂、我、淨，雖",
    "T37n1764_006:0770a26": "說常等而於生死不起倒見，是故不思。第",
    "T37n1764_006:0770a27": "五段中辯明菩薩行業清淨，在生死中不為其",
    "T37n1764_006:0770a28": "害，是故不思，先喻、後合。第六段中辯明菩",
    "T37n1764_006:0770a29": "薩於受生時正知入胎，不同世人，是故不思。",
    "T37n1764_006:0770b01": "於中，初先舉凡顯聖，先舉，次列，後辯其相。下",
    "T37n1764_006:0770b02": "明菩薩不同彼凡，為是不思。下明出世菩薩",
    "T37n1764_006:0770b03": "不思亦有三種：一證菩提行、二益眾生行、三",
    "T37n1764_006:0770b04": "離有為行。初中「菩提不可喻比」所證深也。菩",
    "T37n1764_006:0770b05": "提真性離相無為，故不可比，如《維摩》說「寂滅",
    "T37n1764_006:0770b06": "是菩提，滅諸相故；不觀是菩提，離諸緣故；不",
    "T37n1764_006:0770b07": "行是菩提，無憶念故；無比是菩提，不可喻故」，",
    "T37n1764_006:0770b08": "如是等也。「心亦不可以喻比」者，證心寂滅，無",
    "T37n1764_006:0770b09": "相無緣，故不可比。「而可說」者，菩提及心雖不",
    "T37n1764_006:0770b10": "可比而得宣說。心證菩提故不可思，良以是",
    "T37n1764_006:0770b11": "心本從緣染，後息妄染，內照實性，所以可說。",
    "T37n1764_006:0770b12": "行證之時，法從心現，不從外來，故無師諮而",
    "T37n1764_006:0770b13": "能自得阿耨菩提。「得是法」下是其第二益眾",
    "T37n1764_006:0770b14": "生行不可思也。「有身離」下是其第三離有為",
    "T37n1764_006:0770b15": "行不可思也。於中，初先隨相說離，「不見一」下",
    "T37n1764_006:0770b16": "就實明離。前中，初先標列三業，「身離非口」是",
    "T37n1764_006:0770b17": "其身業、「口離非身」是其口業、「非身非口而亦",
    "T37n1764_006:0770b18": "遠離」是其意業，三業相異故皆言非。下辯可",
    "T37n1764_006:0770b19": "知。就實離中，初就身說，「菩薩不見一法是身」",
    "T37n1764_006:0770b20": "不取身相。「不見是業」不取殺、盜、邪、婬業相，「及",
    "T37n1764_006:0770b21": "離主」者，不取離行及離者相，「而有離」者，離前",
    "T37n1764_006:0770b22": "相故，諸業永無，畢竟不起，故云離矣。「是故不",
    "T37n1764_006:0770b23": "思」總以結歎。次就口說，類身可知。下就意說，",
    "T37n1764_006:0770b24": "「從身離身、從口離口」簡前異後。「從慧遠離，非",
    "T37n1764_006:0770b25": "身非口」簡後異前。下正辯釋，先明無離，「而自",
    "T37n1764_006:0770b26": "說」下後明有離，「是故不思」總以結歎。前中初",
    "T37n1764_006:0770b27": "先明慧無離，次「菩薩終不生」已下明無離想。",
    "T37n1764_006:0770b28": "慧無離中，初先正辯，「慧不能破、火不燒」下類",
    "T37n1764_006:0770b29": "顯餘法。前中，初言「實有此慧，然不能令菩薩",
    "T37n1764_006:0770c01": "遠離」略以標舉。得此慧時見法平等，以平等",
    "T37n1764_006:0770c02": "故不見智慧以為能離，亦無煩惱以為所離，",
    "T37n1764_006:0770c03": "故不能令菩薩離矣。「何以下」釋，初先徵問，問",
    "T37n1764_006:0770c04": "意可知。「無一」下釋，「無有一法能壞能作」明無",
    "T37n1764_006:0770c05": "能離。智慧空故，無法能壞。我人空故，無人修",
    "T37n1764_006:0770c06": "慧，故無能作。「有為法性異生異滅」明無所離，",
    "T37n1764_006:0770c07": "此名三毒為有為法，此有為法念念生滅則",
    "T37n1764_006:0770c08": "無自性，故便無所離。「是故」下結。類餘法中，",
    "T37n1764_006:0770c09": "先明無能，「以有為」下明其無所。前中，初言「慧",
    "T37n1764_006:0770c10": "不能破」牒前類後，「火不燒」下明後同前。於中",
    "T37n1764_006:0770c11": "初先類顯色法，「生不能下」類顯非色非心之",
    "T37n1764_006:0770c12": "法，此乃類顯法外四相，「義如」下釋。「貪不能」下",
    "T37n1764_006:0770c13": "類顯心法，此等皆空故不能矣。就無所中，以",
    "T37n1764_006:0770c14": "有為法生滅無性，故無所燒乃至無癡。上來",
    "T37n1764_006:0770c15": "就慧廣明無離。下明無想，以法無故菩薩不",
    "T37n1764_006:0770c16": "念我慧破惱。前明無離，「而自說」下就前無",
    "T37n1764_006:0770c17": "離以明有離，得此解時一切煩惱終不起故。",
    "T37n1764_006:0770c18": "以有此德，是故不思。自下迦葉領解述歎。「我",
    "T37n1764_006:0770c19": "今始知菩薩不思」領歎前人。「佛、法、眾僧、《大涅",
    "T37n1764_006:0770c20": "槃經》不可思議」歎其所學，「及受持者」歎持經",
    "T37n1764_006:0770c21": "人，「菩提、涅槃不可思」者歎所持法，亦可歎其",
    "T37n1764_006:0770c22": "所得法矣。上來歎勝，自下第二辯經興廢，",
    "T37n1764_006:0770c23": "令人護持。文別有五：一明《涅槃經》興廢所由，",
    "T37n1764_006:0770c24": "令人護持；二「我親從佛聞是義」下明《涅槃經》",
    "T37n1764_006:0770c25": "常在不滅，令人敬舉；三「若佛初出來有弟子",
    "T37n1764_006:0770c26": "解深義」下汎明餘經興廢所由，令人護持；四",
    "T37n1764_006:0770c27": "「我法滅時，聲聞弟子或說有神、或說神空」下汎",
    "T37n1764_006:0770c28": "明餘經常在不滅，令人敬學；五「爾時大眾聞",
    "T37n1764_006:0770c29": "是語已啼即止」下明諸大眾聞法不滅，發心修",
    "T37n1764_006:0771a01": "學。初中，迦葉先請起發，「無上佛法幾時而住」",
    "T37n1764_006:0771a02": "請問興時，「幾時而滅」請問廢時。下佛為辯，先",
    "T37n1764_006:0771a03": "明興時，「若《大涅槃》有是五行，聖梵天」等修行",
    "T37n1764_006:0771a04": "故興，「有能受」等傳教故興，先自讀誦，後令他",
    "T37n1764_006:0771a05": "敬，「爾時」下結。下明其廢，「我諸弟子犯戒、造惡」",
    "T37n1764_006:0771a06": "無行故廢，「萬能敬」等輕教故廢，先自不敬，",
    "T37n1764_006:0771a07": "後令他輕，「當知」下結。自下第二辯明此經",
    "T37n1764_006:0771a08": "常存不滅，令人敬學。於中，初就迦葉佛時辯",
    "T37n1764_006:0771a09": "明此經常在不滅，「若有眾生我見無我」下就",
    "T37n1764_006:0771a10": "餘佛時辯明此經常存不滅。何故先就迦葉",
    "T37n1764_006:0771a11": "佛時說不滅乎？迦葉佛法住世七日即便滅",
    "T37n1764_006:0771a12": "盡，似無此經，故先就之明有不滅。迦葉先問，",
    "T37n1764_006:0771a13": "問由何生？因前而起，如來上言《大涅槃經》有",
    "T37n1764_006:0771a14": "行不滅，迦葉佛時眾生有行，何故彼法七日",
    "T37n1764_006:0771a15": "便滅？故為斯問。問有四句：一舉昔所聞，「我親",
    "T37n1764_006:0771a16": "從佛受如是義，迦葉佛法七日滅盡」；二審定",
    "T37n1764_006:0771a17": "如來「迦葉如來有是經不」；三就有設難，「若其",
    "T37n1764_006:0771a18": "有者，云何言滅」；四就無設難，「若其無者，云何",
    "T37n1764_006:0771a19": "說言《大涅槃經》諸佛祕藏」。下佛答之，先對",
    "T37n1764_006:0771a20": "初句明已昔說，迦葉佛法七日滅者，小乘法",
    "T37n1764_006:0771a21": "滅，大乘不滅。「汝向所問迦葉如來有是經不」",
    "T37n1764_006:0771a22": "下，對前第二明迦葉佛實有不無。「迦葉佛時",
    "T37n1764_006:0771a23": "所有眾生貪欲薄」下，對上第三明迦葉佛雖有",
    "T37n1764_006:0771a24": "此經，眾生純善，不假為說，是故言滅。四「迦葉",
    "T37n1764_006:0771a25": "佛法實不滅」下，對前第四明雖言滅，常存不",
    "T37n1764_006:0771a26": "變，故得名為諸佛祕藏。而中有二：一正明法",
    "T37n1764_006:0771a27": "體有滅、不滅；二「若我弟子受時」已下勸人受",
    "T37n1764_006:0771a28": "持，令使此經於人不滅。就明法體滅、不滅中，",
    "T37n1764_006:0771a29": "「如我上說唯有文殊乃解是義，今當重說，至心",
    "T37n1764_006:0771b01": "聽」者，牒舉向前有得中義，今欲就之明滅、不",
    "T37n1764_006:0771b02": "滅，是故重牒，勅聽許說。下廣辯之，就前之中",
    "T37n1764_006:0771b03": "「三世恒有無有是處」明其有滅，就上文中「三",
    "T37n1764_006:0771b04": "世恒無無有是處」明其不滅。文有九句，此九",
    "T37n1764_006:0771b05": "猶前有得之中八種義矣，但就向前方等經",
    "T37n1764_006:0771b06": "中開為兩句，故有九耳。第一就前取著之心、",
    "T37n1764_006:0771b07": "中道實義明滅不滅，取著之心此名世諦，中",
    "T37n1764_006:0771b08": "道實義此名第一，先舉、次列、後辯可知，餘句",
    "T37n1764_006:0771b09": "皆爾。第二就前常樂我淨、無常苦等明滅不",
    "T37n1764_006:0771b10": "滅。第三就前大、小乘法明滅不滅，二乘所持",
    "T37n1764_006:0771b11": "是小乘法，菩薩所持是大乘法。第四就前苦",
    "T37n1764_006:0771b12": "行之心、六波羅蜜明滅不滅，苦行之心此名",
    "T37n1764_006:0771b13": "為外，六波羅蜜此名為內。第五就前煩惱、涅",
    "T37n1764_006:0771b14": "槃明滅不滅，煩惱有為，涅槃無為。第六就前",
    "T37n1764_006:0771b15": "父母和身、金剛法身明滅不滅，父母和合名",
    "T37n1764_006:0771b16": "為可得，金剛法身名不可得。第七就前雜食",
    "T37n1764_006:0771b17": "之身、無邊之身明滅不滅，雜食之身世俗同",
    "T37n1764_006:0771b18": "有名為共法，無邊之身世俗所無名不共法。",
    "T37n1764_006:0771b19": "第八、第九就前方等、十一部經明滅不滅，於",
    "T37n1764_006:0771b20": "中初番就處分別，人中有滅、天中無滅，後之",
    "T37n1764_006:0771b21": "一番當相分別，十一有滅、方等無滅。雖舉九",
    "T37n1764_006:0771b22": "番，意取第九以答前問。上來第二正就法體",
    "T37n1764_006:0771b23": "明滅不滅，「若我弟子受持」已下勸人受持、讀",
    "T37n1764_006:0771b24": "誦、解說，令使此經於人不滅。下次對前第二",
    "T37n1764_006:0771b25": "句問明迦葉佛有經不無，先舉問辭，下為辯",
    "T37n1764_006:0771b26": "釋。釋有五段：一正答前問明《涅槃經》諸佛祕",
    "T37n1764_006:0771b27": "藏一切皆有、二「何以」下因前言故乘解藏義、",
    "T37n1764_006:0771b28": "三「是人所以藏積」已下因前解藏乘明諸佛藏",
    "T37n1764_006:0771c01": "積所以、四「若是經典滅不現」下就藏顯滅、五",
    "T37n1764_006:0771c02": "「《大涅槃》常不變」下就其初句結呵問辭。初段",
    "T37n1764_006:0771c03": "可知。第二段中，初先徵問何故名藏，下對",
    "T37n1764_006:0771c04": "釋之。「諸佛雖有十一部經，不說性」等正解藏",
    "T37n1764_006:0771c05": "義，「十一部經所不說」下重牒前法，將喻類顯。",
    "T37n1764_006:0771c06": "第三段中，先喻、後合。喻中，「是人所以藏積」徵",
    "T37n1764_006:0771c07": "前起後，「為未來事」對問總釋，「何等未來」重問",
    "T37n1764_006:0771c08": "起後。下廣釋之，迦葉佛時名今，釋迦出世之",
    "T37n1764_006:0771c09": "時以為未來，為後出用故藏積之。於中五句，",
    "T37n1764_006:0771c10": "前四明其為未來世須出所以：一謂「穀貴」，未",
    "T37n1764_006:0771c11": "來比丘畜八不淨，淨財難得，故名穀貴；二「賊",
    "T37n1764_006:0771c12": "來侵國」，有惡比丘宣說邪法，壞亂四眾，名賊",
    "T37n1764_006:0771c13": "侵國；三「值遇惡王，為欲贖命」，諸惡比丘說佛",
    "T37n1764_006:0771c14": "無常，究竟滅盡，如似殺佛，名值惡三，佛說此",
    "T37n1764_006:0771c15": "經言已常在，如似贖命；四「道路澁難，財難得",
    "T37n1764_006:0771c16": "時」，有諸比丘讀誦世典，不敬佛經，佛經難聞，",
    "T37n1764_006:0771c17": "名財難得。末後一句乃當出用結明應出。合",
    "T37n1764_006:0771c18": "中，「諸佛祕藏如是」合前財物，「為未來世」合為",
    "T37n1764_006:0771c19": "未來，「諸惡比丘畜不淨物」合前穀貴，「為四眾",
    "T37n1764_006:0771c20": "說」合賊侵國，「如來畢竟入於涅槃」合為贖命，",
    "T37n1764_006:0771c21": "「讀誦世典，不敬佛經」合財難得，「如是等惡現",
    "T37n1764_006:0771c22": "於世時，如來為滅則為演說」合乃出用。第四",
    "T37n1764_006:0771c23": "段中，就藏顯滅，祕藏不現名為滅矣。第五",
    "T37n1764_006:0771c24": "段中，約就初段明《大涅槃》常在不變，反呵問",
    "T37n1764_006:0771c25": "辭「云何難言有是經不」。下次對上第三句",
    "T37n1764_006:0771c26": "難明迦葉佛雖有此經，以不說故，得言其滅。",
    "T37n1764_006:0771c27": "於中有二：第一正明迦葉佛時無四所為，有",
    "T37n1764_006:0771c28": "經不說，是故言滅；二「今世」下舉今顯昔。前",
    "T37n1764_006:0772a01": "中，初言「迦葉佛時眾生貪薄」翻前第一明穀不",
    "T37n1764_006:0772a02": "貴，以貪薄故不畜人種不淨之物，「智慧滋多",
    "T37n1764_006:0772a03": "乃至如象」翻前第四明財易得，以有信慧持",
    "T37n1764_006:0772a04": "法不忘故非難得。「智慧滋多」明有解也。「調柔",
    "T37n1764_006:0772a05": "易化，有大威德」明有信也。「總持不忘，如大象王」",
    "T37n1764_006:0772a06": "明有念也。念持多法，故如象王多有勝持。「世",
    "T37n1764_006:0772a07": "界清淨」翻前第二彰彼佛時無賊侵國，無惡",
    "T37n1764_006:0772a08": "比丘宣說邪法，壞亂四眾，所以清淨。「一切悉知",
    "T37n1764_006:0772a09": "如來終不畢竟涅槃」翻前第三明無惡王，不須",
    "T37n1764_006:0772a10": "贖命。「雖有是典，不須演說」翻前出用。第二",
    "T37n1764_006:0772a11": "舉今顯昔之中，「今世眾生多諸煩惱」翻前第",
    "T37n1764_006:0772a12": "一多煩惱故畜人不淨。「愚癡」已下翻前第二，",
    "T37n1764_006:0772a13": "「愚癡喜忘」翻前總持不忘之言，愚癡覆心所",
    "T37n1764_006:0772a14": "以喜忘。「無有智慧」翻前慧多。「多諸疑網，信根",
    "T37n1764_006:0772a15": "不立」翻前調柔易化之言。「世界不淨」翻前第",
    "T37n1764_006:0772a16": "三，「一切咸謂如來無常」翻前第四，「是故演說」",
    "T37n1764_006:0772a17": "翻前雖有，不須演說。下次對上第四句難明",
    "T37n1764_006:0772a18": "迦葉佛不說名滅，法實不滅，故得名為諸佛",
    "T37n1764_006:0772a19": "祕藏，先辯、後釋。",
    "T37n1764_006:0772a20": "上來偏就迦葉如來明《涅槃經》常有不滅，自",
    "T37n1764_006:0772a21": "下汎就餘佛如來明《涅槃經》常存不滅。於中",
    "T37n1764_006:0772a22": "有二：一明眾生異見生時諸佛乃說是《涅槃",
    "T37n1764_006:0772a23": "經》、二「寧說故嘴盡大海」下就不說時明實不",
    "T37n1764_006:0772a24": "滅。有六復次，皆先舉其假設之言，後顯不滅。",
    "T37n1764_006:0772a25": "自下第三汎明餘經興廢所由，令人護持。",
    "T37n1764_006:0772a26": "文有六對：一有解義、不解義對，無解則滅，有",
    "T37n1764_006:0772a27": "解則住；二者有、無檀越相對，無則法滅，有則",
    "T37n1764_006:0772a28": "法住；第三貪利、不貪利對，貪利說經佛法則",
    "T37n1764_006:0772b01": "滅，無貪則住；四起諍訟、不諍訟對，諍則法滅，",
    "T37n1764_006:0772b02": "不諍則住；五畜、不畜對，畜不淨物、自稱得聖，",
    "T37n1764_006:0772b03": "佛法則滅，不畜不淨、不自稱聖佛法則住；六",
    "T37n1764_006:0772b04": "種種異說、不異說對，各執所見異說則滅，不",
    "T37n1764_006:0772b05": "執己見、不作異說佛法則住。",
    "T37n1764_006:0772b06": "「我法滅時有聲聞」下大段第四，汎明餘經常在",
    "T37n1764_006:0772b07": "不滅，令人敬學。於中有六：一明法滅相；二「爾",
    "T37n1764_006:0772b08": "時凡夫各共說下大眾聞滅咸皆傷歎；三而",
    "T37n1764_006:0772b09": "我正法實不滅」下因眾傷歎明法不滅，此前",
    "T37n1764_006:0772b10": "一重；四「當於爾時閻浮內」下重顯滅相；五「爾",
    "T37n1764_006:0772b11": "時拘尸無量眾」下明眾傷歎。六「迦葉告」下因",
    "T37n1764_006:0772b12": "眾傷歎重明不滅，此復一重。初中有二：第一",
    "T37n1764_006:0772b13": "通論始終滅相，「由諸弟子或說有神、或說神",
    "T37n1764_006:0772b14": "空、或說中陰、或復言無」，如是種種故令法滅。",
    "T37n1764_006:0772b15": "二從「爾時拘睒彌」下偏就最終以顯滅相，於",
    "T37n1764_006:0772b16": "中先舉邪正二師，次列邪正二種徒眾，下明",
    "T37n1764_006:0772b17": "邪正二師所說，後明邪正二眾所作，事如經",
    "T37n1764_006:0772b18": "說。餘皆可知。",
    "T37n1764_006:0772b19": "第五大眾聞法不滅，發心修學，文亦可解。",
    "T37n1764_006:0772b20": "品初至此明其梵行。",
    "T37n1764_006:0772b21": "自下第二寄就世王懺悔逆罪以顯菩薩治病",
    "T37n1764_006:0772b22": "之行。問曰：若此顯病行者，何故文中不舉不",
    "T37n1764_006:0772b23": "結？辨法有二：一當相直論、二寄事表法。當相",
    "T37n1764_006:0772b24": "論者須舉須結，寄事表者舉事便罷，今此文",
    "T37n1764_006:0772b25": "中寄事表法，故無舉結。文中雖不言是病行，",
    "T37n1764_006:0772b26": "治病之相快成顯著；若此非者，應有指斥，不",
    "T37n1764_006:0772b27": "應直爾。又問：若此顯病行者，何故與前章門",
    "T37n1764_006:0772b28": "不次？良以世王此處來故。又復此例上下非",
    "T37n1764_006:0772b29": "一，如前八種知見之中先開八門，後釋不次。",
    "T37n1764_006:0772c01": "又復如下第二德中先列五門，後解不次。此",
    "T37n1764_006:0772c02": "亦似彼，未足可怪。文中有四：一明世王造作",
    "T37n1764_006:0772c03": "逆罪以為起病；二「因害父」下明王有信愧，彰",
    "T37n1764_006:0772c04": "病可治；三「爾時其母字韋提」下明王病重，餘",
    "T37n1764_006:0772c05": "醫異藥不能救療；四「爾時大醫名耆婆」下明",
    "T37n1764_006:0772c06": "王重病，唯佛法藥之所能治。初中，「世王」舉起",
    "T37n1764_006:0772c07": "病人，下彰其病。病中有二：一明世王先具三",
    "T37n1764_006:0772c08": "惡，「其性弊惡，喜行殺戮」是身惡也，「具口四過」",
    "T37n1764_006:0772c09": "是口惡也，「貪恚愚癡」是意惡也；二明世王現",
    "T37n1764_006:0772c10": "造逆罪，先明逆因，因謂三毒，「其心熾盛」明其",
    "T37n1764_006:0772c11": "有瞋，「唯見現在，不見未來，純以惡人而為眷",
    "T37n1764_006:0772c12": "屬」彰其有癡，貪著現樂顯其有貪，「父王無事",
    "T37n1764_006:0772c13": "橫加逆害」正造逆罪。第二段中，句別有二：",
    "T37n1764_006:0772c14": "一明王有愧，因害心熱，「身諸瓔珞伎樂不御」",
    "T37n1764_006:0772c15": "愧深失樂，「遍體生創，臭不可近」悔增致苦；二",
    "T37n1764_006:0772c16": "明王有信，信有罪報，故自念言「我今此身已",
    "T37n1764_006:0772c17": "受華報，獄苦不遠」。第三段中，文別有二：一明",
    "T37n1764_006:0772c18": "王病重餘藥不療、二「時有大臣名月稱」下彰",
    "T37n1764_006:0772c19": "王病重餘醫不治。前中，初先母為撫瘡，後王",
    "T37n1764_006:0772c20": "對之明其非治。此亦即明世王有解，「瘡從心",
    "T37n1764_006:0772c21": "生，非四大起」是識病也。「眾生能治無有是處」",
    "T37n1764_006:0772c22": "是知治也。第二段中，六臣詳勸，世王不從。六",
    "T37n1764_006:0772c23": "臣即是六師弟子，其六師者：一富蘭那迦葉，",
    "T37n1764_006:0772c24": "空見外道；二末伽離，常見外道；三刪闍那，一",
    "T37n1764_006:0772c25": "因見外道；四阿耆多翅舍，自然見外道；五伽",
    "T37n1764_006:0772c26": "羅鳩馱迦旃延，自在天因見外道；六尼乾陀，",
    "T37n1764_006:0772c27": "不須修道外道。是故六臣各隨所習用以勸",
    "T37n1764_006:0772c28": "王。初中有四：第一月稱問王安否；二王答不",
    "T37n1764_006:0773a01": "安并復傷已罪無滅處；三大臣聞已開解王",
    "T37n1764_006:0773a02": "心，示王歸處；四王審未從。初段可知。第二段",
    "T37n1764_006:0773a03": "中，先明不安，「又無醫」下傷無滅處。第三段中，",
    "T37n1764_006:0773a04": "先對世王不安之言開解王心，於中初先直",
    "T37n1764_006:0773a05": "勸莫愁，「如王言」下以理開解。「如王所言世無",
    "T37n1764_006:0773a06": "醫」下對王向前無醫之言，示王歸處，先牒、後",
    "T37n1764_006:0773a07": "示。示中有五：一列師名、二歎師德、三「常為」下",
    "T37n1764_006:0773a08": "明師所說、四示其師處、五勸王歸從。乃至耆",
    "T37n1764_006:0773a09": "婆勸王歸佛亦有此五，宜須記知。第四段中，",
    "T37n1764_006:0773a10": "王熟知邪不能頓違，是故且言「審能我歸」。一",
    "T37n1764_006:0773a11": "中既然，餘皆同爾。第二臣中，四分如上。",
    "T37n1764_006:0773a12": "第三臣中，四分同前。第三分中，光安王心，後",
    "T37n1764_006:0773a13": "示歸處。安王心中，先以理開，後勸莫愁。以理",
    "T37n1764_006:0773a14": "開中，兩義開解：第一以其王法開解，先王若",
    "T37n1764_006:0773a15": "是修解脫人殺之有罪，為王治國，殺之無過；",
    "T37n1764_006:0773a16": "二以先王宿業開解，先王宿世自有罪業，故",
    "T37n1764_006:0773a17": "殺無罪。文中有四：一汎明一切無義不同，或",
    "T37n1764_006:0773a18": "有全無名之為無，或非、或少、或隱名無；二「雖",
    "T37n1764_006:0773a19": "言少法名為無」下就前無中明其少無，實非無",
    "T37n1764_006:0773a20": "法；三「願王留」下就人分別，明一切生皆有往",
    "T37n1764_006:0773a21": "業，說言無罪，少故名無；四「若使」下明其先王",
    "T37n1764_006:0773a22": "自有罪業，故殺無罪。前中八句，初之兩句以",
    "T37n1764_006:0773a23": "彼全無共非法無相對分別；次有五句，以彼",
    "T37n1764_006:0773a24": "全無共少法無相對分別；末後一句以彼全",
    "T37n1764_006:0773a25": "無共隱覆無相對分別，雖舉多義為取少無。",
    "T37n1764_006:0773a26": "此初段竟。第二可知。第三段中，「願王留神一",
    "T37n1764_006:0773a27": "切眾生皆有餘業」正明有罪，「以業緣」下舉果",
    "T37n1764_006:0773a28": "證有，舉一切生為將類王。第四段中，約對前",
    "T37n1764_006:0773a29": "義明王有罪殺之無過，餘皆可知。第四臣",
    "T37n1764_006:0773b01": "中，「恒河已南施生無福，恒河已北害生無罪」，",
    "T37n1764_006:0773b02": "蓋且言耳，不勞異釋。自下第四明王重病",
    "T37n1764_006:0773b03": "唯佛能治，於中有五：第一耆婆試察王心問",
    "T37n1764_006:0773b04": "王安否、二答不安并復傷己罪無滅處、三耆",
    "T37n1764_006:0773b05": "婆歎王有愧可救并示滅處、四王恥未從眾",
    "T37n1764_006:0773b06": "人共勸、五王因眾勸詣佛懺悔。初中，「大醫",
    "T37n1764_006:0773b07": "名曰耆婆」標舉勸人。耆婆胡語，此云長命。初",
    "T37n1764_006:0773b08": "生之日棄之巷首而得不死，故號長命。其人",
    "T37n1764_006:0773b09": "善醫，故稱大醫。「往至王所白言安否」，試察王",
    "T37n1764_006:0773b10": "心，無愧則安、有愧不安。不安可救，故須試問。",
    "T37n1764_006:0773b11": "為成世王治病之行，故醫問之。第二段中，世",
    "T37n1764_006:0773b12": "王初先彰已不安，「今我又無無上醫」下傷無",
    "T37n1764_006:0773b13": "滅處。前中初先汎舉一切，二不安人。偈後長",
    "T37n1764_006:0773b14": "行明已未同安眠之人，同不安者。初中偈答",
    "T37n1764_006:0773b15": "總以標舉，下列答辭，有十七行半，初十一行",
    "T37n1764_006:0773b16": "半明安眠人，後之六偈明不安者。前十一",
    "T37n1764_006:0773b17": "行半相從為四：初有四偈明佛安眠；次五偈",
    "T37n1764_006:0773b18": "半菩薩安眠；次有一偈出初段中安眠之人，",
    "T37n1764_006:0773b19": "所謂諸佛；末後一偈出第二中安眠之人，所",
    "T37n1764_006:0773b20": "謂菩薩。初四偈中，前二明佛斷煩惱障，故得",
    "T37n1764_006:0773b21": "安眠，於中前偈明斷煩惱，後偈明由斷煩惱",
    "T37n1764_006:0773b22": "故證大涅槃，「若得涅槃」是其自德，「演說深義」",
    "T37n1764_006:0773b23": "明利他德，「名婆羅門」總以結歎，自淨淨他故",
    "T37n1764_006:0773b24": "得稱為真婆羅門；第三一偈離業故安，遠離",
    "T37n1764_006:0773b25": "三耶，身、口、意淨；第四一偈除苦故安，「身心無",
    "T37n1764_006:0773b26": "煩」正明離苦，「安住靜」等明其得樂。菩薩安",
    "T37n1764_006:0773b27": "中，初之四偈自行安眠，後一偈半外化安眠。",
    "T37n1764_006:0773b28": "前四偈中，初三離業，後一明離煩惱及苦。前",
    "T37n1764_006:0773b29": "中初偈明離口惡，心無取著，不愛自身，遠離",
    "T37n1764_006:0773c01": "怨讎，不憎他人，此二明離惡口之因，「常和無",
    "T37n1764_006:0773c02": "淨」正離口過。第二一偈明離意惡，「若不造惡」",
    "T37n1764_006:0773c03": "明其離過，「心常慚愧，信惡有報」明其攝治。第",
    "T37n1764_006:0773c04": "三一偈明離身惡，「敬養父母、不害生命」明其離",
    "T37n1764_006:0773c05": "殺，「不盜他物」明其離盜，略無離婬。第四偈中，",
    "T37n1764_006:0773c06": "「調伏諸根、親近知識」明其攝治，「破壞四魔」明",
    "T37n1764_006:0773c07": "其離障，「破煩惱魔」明離煩惱，「破陰破死」彰其",
    "T37n1764_006:0773c08": "離苦，「破壞天魔」明離煩惱及苦因緣。下利他",
    "T37n1764_006:0773c09": "中，初先明其自心離相，吉與不吉是善惡因，",
    "T37n1764_006:0773c10": "苦樂是果，證實離相故皆不見。次明為生轉",
    "T37n1764_006:0773c11": "輪生死，「若能」下結。第三段中，「誰得安眠」對",
    "T37n1764_006:0773c12": "初四偈而為徵問，「謂佛」指出，「深觀」已下明安",
    "T37n1764_006:0773c13": "所以。「觀空三昧」是初段中前之三偈離煩惱",
    "T37n1764_006:0773c14": "業，「身心不動」是初段中第四一偈身心無惱、",
    "T37n1764_006:0773c15": "安住靜等。第四段中，「誰得安眠」對第二段而",
    "T37n1764_006:0773c16": "為徵問，「謂慈悲是」就人指斥，菩薩常行益物，",
    "T37n1764_006:0773c17": "是故就德說為慈悲。「常修」已下明安所以，「慈",
    "T37n1764_006:0773c18": "悲常不放逸」是第二中初之四偈自利之德，",
    "T37n1764_006:0773c19": "「視眾如子」是第二中後一偈半化他之德。",
    "T37n1764_006:0773c20": "就後六偈明不安中，初之三偈有惡不安，後",
    "T37n1764_006:0773c21": "之三偈有苦不安。前中，初偈由癡造惡，第二",
    "T37n1764_006:0773c22": "一偈由貪造惡，第三由近惡友造惡。後三偈",
    "T37n1764_006:0773c23": "中明有七苦不得安眠，初偈明有病苦不安，",
    "T37n1764_006:0773c24": "「於王有怨」死苦不安，餘五明有求不得苦所",
    "T37n1764_006:0773c25": "以不安。上來汎舉安、不安人，自下正明已之",
    "T37n1764_006:0773c26": "不安，於中有四：一明已病重，先舉後辨；二「一",
    "T37n1764_006:0773c27": "切良」下彰已難治，先辨後釋；三「如魚」下舉喻",
    "T37n1764_006:0773c28": "類已，顯已不安，六喻顯之；四「我曾問」下引說",
    "T37n1764_006:0773c29": "驗已，成已不安。上來第一明已不安，「今我無」",
    "T37n1764_006:0774a01": "下傷無滅處。自下第三耆婆歎王示王滅",
    "T37n1764_006:0774a02": "處，於中初先對王不安讚歎於王，「迦毘羅」下",
    "T37n1764_006:0774a03": "對王向前無醫之語示王滅處。歎中有二：一",
    "T37n1764_006:0774a04": "對王向前喻已不安歎王有愧，即約此愧彰",
    "T37n1764_006:0774a05": "病非重，明非叵治；二「善哉大王能信」已下對",
    "T37n1764_006:0774a06": "王向前引說驗已，歎王有信，即約此信彰病",
    "T37n1764_006:0774a07": "非重，明非叵治。於此二中，彰病非重翻上初",
    "T37n1764_006:0774a08": "段，明非叵治翻上第二。初中有四：一歎王有",
    "T37n1764_006:0774a09": "愧；二「智有二」下明懺能滅罪，勸王懺悔；三「富",
    "T37n1764_006:0774a10": "有二」下明善能破惡，勸王修善；四「如佛說覆",
    "T37n1764_006:0774a11": "藏漏」下明發露滅罪，勸王發露。初中五句：一",
    "T37n1764_006:0774a12": "乘王前言，勸王慚愧；二「諸佛世尊常說」已下",
    "T37n1764_006:0774a13": "引佛昔言，明慚與愧能救眾生，故非叵治，先舉",
    "T37n1764_006:0774a14": "後列；三從「慚者自不作」下辯慚愧相，三番辯",
    "T37n1764_006:0774a15": "之；四「無慚愧」下舉失顯得；五「善哉」明王，「非重」",
    "T37n1764_006:0774a16": "下結歎世王能具慚愧。第二段中，句別有",
    "T37n1764_006:0774a17": "三：一引佛昔言明智與愚並皆有二，舉此合",
    "T37n1764_006:0774a18": "王捨愚同智；二「雖先」下明其智者懺能滅罪，",
    "T37n1764_006:0774a19": "於中初法，次喻，後合；三「王若」下勸王懺悔。",
    "T37n1764_006:0774a20": "第三段中，文別有三：一明善勝惡，先喻後合；",
    "T37n1764_006:0774a21": "二「臣聞」下明善破惡，初先法說，次舉三喻，後",
    "T37n1764_006:0774a22": "合顯法；三「雖名小」下歎勝令修，先歎後釋。",
    "T37n1764_006:0774a23": "第四段中，文別有四：一引佛昔言，明覆者漏、",
    "T37n1764_006:0774a24": "不覆無漏；二「發露」下偏釋不覆無漏之義；三",
    "T37n1764_006:0774a25": "「若覆」下明覆罪增、不覆罪滅；四「是故」下結，明",
    "T37n1764_006:0774a26": "智者不覆藏罪，令王周之。初段可知。第二段",
    "T37n1764_006:0774a27": "中，初總明其發露懺悔故得無漏，「若作」已下",
    "T37n1764_006:0774a28": "別明發露故得無漏，「若悔」已下別明懺悔故",
    "T37n1764_006:0774a29": "得無漏，初先法說，次喻，後合。後二可解。就",
    "T37n1764_006:0774b01": "下歎王有信之中，耆婆初先歎王有信，勸王莫",
    "T37n1764_006:0774b02": "愁。世王前者引說驗已身、口、意惡，必墮地獄，",
    "T37n1764_006:0774b03": "名信因果。「若有」已下明有信故，王罪非重，非",
    "T37n1764_006:0774b04": "不可治。不同闡提所以非重，有信可救故非",
    "T37n1764_006:0774b05": "叵治，於中，初先舉重顯輕，「大王今者非一闡」",
    "T37n1764_006:0774b06": "下明輕異重。前中有四：一明闡提造罪不悔，",
    "T37n1764_006:0774b07": "彰其重病；二「如是人」下明不可治，於中初法、",
    "T37n1764_006:0774b08": "次喻、後合；三「云何」下對向初段辨出其人；四",
    "T37n1764_006:0774b09": "「諸佛世尊所不能」下對第二重顯叵治，先舉、",
    "T37n1764_006:0774b10": "後釋。上來歎竟，自下第二示王滅處。「如王",
    "T37n1764_006:0774b11": "所言無能治者」牒王上語，下正示之。文亦有",
    "T37n1764_006:0774b12": "五：一列佛名、二「無師」下讚歎佛德、三「今者」下",
    "T37n1764_006:0774b13": "示其佛處、四「而為」下明佛所說、五「王今聽」下",
    "T37n1764_006:0774b14": "勸王歸從。初中，言「字悉達多」者，此云成利。",
    "T37n1764_006:0774b15": "第二歎中，初歎自德，「大慈悲」下歎其利他。自",
    "T37n1764_006:0774b16": "中，初言「無師自得」是總歎也。下別顯之，「相好",
    "T37n1764_006:0774b17": "嚴身」歎佛福德，「具力無畏」歎佛智惠。歎利他",
    "T37n1764_006:0774b18": "中，「大慈大悲」歎利他心，「隨善生」下歎利他行。",
    "T37n1764_006:0774b19": "行分三業：「隨善生」等歎佛身業；「知時說」等歎",
    "T37n1764_006:0774b20": "佛口業，佛口業中，「知時而說，非時不說」語能應",
    "T37n1764_006:0774b21": "機。實語至一，語體清淨，「實語淨語」明不妄語，",
    "T37n1764_006:0774b22": "當事名實，稱相曰淨，「妙語」一種明不惡口，「義",
    "T37n1764_006:0774b23": "語法語」明不綺語，語能益人名為義語，語能",
    "T37n1764_006:0774b24": "稱法故曰法語，「一語」明其不兩舌也，「令生離",
    "T37n1764_006:0774b25": "惱」語能益物；「知生根」等歎佛意業，知生根性，",
    "T37n1764_006:0774b26": "曉物心器。下知法藥，「隨宜方便無不通達」是",
    "T37n1764_006:0774b27": "方便智，「其智高」等是佛實智，位極名高，智能",
    "T37n1764_006:0774b28": "窮法名深名廣，智能滅障，故如金剛破一切",
    "T37n1764_006:0774b29": "惡。「今」下示處。明所說中，「為無量僧說種種",
    "T37n1764_006:0774c01": "法」總以標舉，次別顯之，「王若聞」下明佛所說",
    "T37n1764_006:0774c02": "於王有宜。別中初言「若有、無」者，世諦名有，真",
    "T37n1764_006:0774c03": "諦曰無。亦得宣說真諦名有，有實性故；世諦",
    "T37n1764_006:0774c04": "名無，無真實故。「有為」生死，「無為」涅槃。「有漏」是",
    "T37n1764_006:0774c05": "集，「無漏」是道。「若煩惱果」是其苦諦，「若善法果」",
    "T37n1764_006:0774c06": "是其滅諦。「若色」色陰，「非色」餘陰，真諦異彼，故",
    "T37n1764_006:0774c07": "言「非色及非非色」；「若我」涅槃，「無我」生死，真諦",
    "T37n1764_006:0774c08": "異彼，故言「非我及非非我」；乃至「非世非非世」",
    "T37n1764_006:0774c09": "等類亦同然，三乘是「乘」，世間「非乘」，真諦異彼，",
    "T37n1764_006:0774c10": "故言「非乘及非非乘」。自身作業，還自受果，名",
    "T37n1764_006:0774c11": "「自作自受」；現世造業，他世受果，名「自作他受」；",
    "T37n1764_006:0774c12": "就現無因，亦無果報，名「無作無受」。真諦離相，",
    "T37n1764_006:0774c13": "能除罪障，故言「王聞無作無受，重罪即滅」。自",
    "T37n1764_006:0774c14": "下第五勸王歸從，文別有三：一舉十三種人",
    "T37n1764_006:0774c15": "得益成事，類勸於王；二「大悲普」下明佛慈普，",
    "T37n1764_006:0774c16": "去王疑心；三「假使一月常以衣」下明佛一",
    "T37n1764_006:0774c17": "切諸緣中勝，生王去心。前中先舉，後總結",
    "T37n1764_006:0774c18": "勸。舉中，初有五復次文明佛能益，次一復次",
    "T37n1764_006:0774c19": "舉彼目連能益顯佛，次四復次復明佛益，次",
    "T37n1764_006:0774c20": "一復次舉舍利弗能益顯佛，後二復次復明",
    "T37n1764_006:0774c21": "佛益。結勸可知。第二段中，初先略明如來悲",
    "T37n1764_006:0774c22": "普，正法弘廣，「怨親等」下十三復次廣顯悲普。",
    "T37n1764_006:0774c23": "第三段中，有五復次，比挍度量以顯佛勝，令王",
    "T37n1764_006:0774c24": "必去。上來第三耆婆歎王，示王歸處；自下",
    "T37n1764_006:0774c25": "第四因王愧恥，不敢見佛，眾人共勸。文有三",
    "T37n1764_006:0774c26": "對：一王對耆婆明佛尊高，念已罪重，不敢往",
    "T37n1764_006:0774c27": "見，父王來勸；二王聞父勸，悔愧情深，悶絕躄",
    "T37n1764_006:0774c28": "地，佛光照觸而為接勸，亦名引勸；三王猶戰",
    "T37n1764_006:0774c29": "恐，不敢見佛，耆婆重勸。初中先明世王不去，",
    "T37n1764_006:0775a01": "父王後勸。王不去中，先歎如來佛眾清高，「吾",
    "T37n1764_006:0775a02": "今」已下自恥不往。初中五句：一明如來佛眾",
    "T37n1764_006:0775a03": "俱調，調柔心也；二佛眾俱淨，清淨身也；三佛",
    "T37n1764_006:0775a04": "眾俱寂，寂靜口也，此歎有善；四明無貪，貪愛",
    "T37n1764_006:0775a05": "斷也；五明無惱，瞋癡滅也，此明無惡。後中，初",
    "T37n1764_006:0775a06": "先念己罪重，不敢見佛，「吾設往」下懼往無宜，",
    "T37n1764_006:0775a07": "「卿雖勸」下結已不去。父王勸中，初舉法滅，催",
    "T37n1764_006:0775a08": "令速去；後舉獄苦，怖令定去。前中，初有十一",
    "T37n1764_006:0775a09": "句文明法將滅，「大怖」已下六句之文明惡將",
    "T37n1764_006:0775a10": "至，「佛日」已下明佛滅後王罪無治。後中七句，",
    "T37n1764_006:0775a11": "初句明王身有重罪，定入阿鼻，中間五句辨阿",
    "T37n1764_006:0775a12": "鼻相，「唯願」已下一句結勸。辨中，初句釋名顯",
    "T37n1764_006:0775a13": "過，汎解無間有四種義：一趣報無間，人中捨",
    "T37n1764_006:0775a14": "壽即入阿鼻，間無住處；二身形無間，阿鼻大",
    "T37n1764_006:0775a15": "城八萬由旬，一人入中身亦遍滿，一切人入",
    "T37n1764_006:0775a16": "身亦如是，間無空處；三壽命無間，一生其中，",
    "T37n1764_006:0775a17": "壽命一劫，間無斷絕；四受苦無間，一生其中，",
    "T37n1764_006:0775a18": "苦苦相續，無樂暫間，故曰無間。今此且依後",
    "T37n1764_006:0775a19": "義釋之。二「假使」下辨其身相，此即是其身形",
    "T37n1764_006:0775a20": "無間。三「寒地獄」下舉輕顯重。四「四方」下辨其",
    "T37n1764_006:0775a21": "苦相。五「作一逆」下辨因定果。依如《毘曇》，隨罪",
    "T37n1764_006:0775a22": "多少各別一劫；今此所說共在一劫，輕重為",
    "T37n1764_006:0775a23": "異，《阿含經》中所說同此。第二對中，世王初",
    "T37n1764_006:0775a24": "先聞勸悶躄，下佛見之，慈光照觸而為接勸。",
    "T37n1764_006:0775a25": "前中，世王初聞惶怖，仰問是誰；父王次答并",
    "T37n1764_006:0775a26": "重誡勸；世王後聞，悔愧悶躄。世王三義所以",
    "T37n1764_006:0775a27": "悶躄：一恐佛交滅，已罪無治，故下如來見阿",
    "T37n1764_006:0775a28": "闍世悶絕躄地，許為住世；二懼獄苦交至；三",
    "T37n1764_006:0775a29": "愧父情深，是以悶躄。佛光照中，初許為王久",
    "T37n1764_006:0775b01": "住於世，後以光照。前中有二：一佛見世王悶",
    "T37n1764_006:0775b02": "絕躄地，許為住世至無量劫；二問答辯釋。前",
    "T37n1764_006:0775b03": "中言「住無量劫」者，解有兩義：一就真論，世王",
    "T37n1764_006:0775b04": "不知如來常住所以悶絕，佛今為顯，令知佛",
    "T37n1764_006:0775b05": "常，是故名住至無量劫。二就應辨，應中有二：",
    "T37n1764_006:0775b06": "一對世王假設為言，若使世王重罪不滅，佛",
    "T37n1764_006:0775b07": "則為住至無量劫；彼罪若滅，不須佛住。二對",
    "T37n1764_006:0775b08": "世王流類以釋，世王流類廣多無盡，如來為",
    "T37n1764_006:0775b09": "之常在世間，不入涅槃，是故名住至無量劫。",
    "T37n1764_006:0775b10": "問答辨中，迦葉先問「如來當為無量眾故，何故",
    "T37n1764_006:0775b11": "獨言為阿闍世」。佛答有二：第一偏對世王釋",
    "T37n1764_006:0775b12": "之，「今此眾中無人謂我定入涅槃，世王謂入」，",
    "T37n1764_006:0775b13": "故偏為之；二對世王流類辨釋，「我言為於阿",
    "T37n1764_006:0775b14": "闍世者蓋乃為於世王流類」，非獨世王。於中，",
    "T37n1764_006:0775b15": "初先總牒前語，彰彼未解，「何以」下釋，「如來密",
    "T37n1764_006:0775b16": "語不可思」下結歎顯深。釋中，先徵何故言密，",
    "T37n1764_006:0775b17": "下對釋之。於中六番，前四對人，後二就法。就",
    "T37n1764_006:0775b18": "前四中，明其為者汎為一切，阿闍世者偏論阿",
    "T37n1764_006:0775b19": "闍世王般類。四番何別？初言為者，汎為一切",
    "T37n1764_006:0775b20": "凡夫眾生，言阿闍者，舉阿闍世般取一切五逆",
    "T37n1764_006:0775b21": "眾生。第二番中，明其為者為於一切有為眾",
    "T37n1764_006:0775b22": "生，凡夫二乘通名有為，先舉後釋；阿闍世者，",
    "T37n1764_006:0775b23": "舉阿闍世般取具足煩惱眾生。第三番中，明其",
    "T37n1764_006:0775b24": "為者為於未見佛性眾生，解行已前通名不",
    "T37n1764_006:0775b25": "見，亦可九地已還菩薩未眼見故通名不見，",
    "T37n1764_006:0775b26": "先舉後釋，見佛性者不名眾生，故不為之；阿",
    "T37n1764_006:0775b27": "闍世者，舉阿闍世般取未發菩提心者。第四番",
    "T37n1764_006:0775b28": "中，明其為者為於阿難、迦葉二眾；阿闍世者，舉",
    "T37n1764_006:0775b29": "阿闍世般取世王後宮妃姤及王舍城一切婦",
    "T37n1764_006:0775c01": "女。後之兩番雖復就法約人辨之，前番約就",
    "T37n1764_006:0775c02": "所化辯釋，後番約就能化辯釋，此兩番中為",
    "T37n1764_006:0775c03": "與阿闍辨其世字，三義別解。就前番中，初先",
    "T37n1764_006:0775c04": "辨定三字之義，所言為者為於佛性，為令眾",
    "T37n1764_006:0775c05": "生見於佛性是以言為；言阿闍者，此名不生；",
    "T37n1764_006:0775c06": "世是梵語，此翻名怨。次約人論，人有迷悟。若",
    "T37n1764_006:0775c07": "就迷者，將不生義與性相屬，迷惑之人不生",
    "T37n1764_006:0775c08": "性故；若就悟者，牽不生義與怨相屬，悟解之",
    "T37n1764_006:0775c09": "人不生怨故。文中，初先就迷辨釋，「不生性故，",
    "T37n1764_006:0775c10": "煩惱怨生」彰彼迷人無治有障，「煩惱怨生，不",
    "T37n1764_006:0775c11": "見佛性」彰彼迷人有障無治。下次就其悟者",
    "T37n1764_006:0775c12": "辨釋，「不生煩惱故則見佛性」彰彼悟者無障",
    "T37n1764_006:0775c13": "有治，「以見性故則住涅槃，是名不生」彰彼悟",
    "T37n1764_006:0775c14": "者有治無障。由見佛性，不生煩惱，故住涅槃，",
    "T37n1764_006:0775c15": "名曰不生，「是故名為為阿闍世」總以結之。下",
    "T37n1764_006:0775c16": "次就其能化人釋，於中先定三字之義。「言阿",
    "T37n1764_006:0775c17": "闍者名曰不生，其不生者是其涅槃」。「世名世",
    "T37n1764_006:0775c18": "法，為名不污」，為有何義得名不污？若佛在世",
    "T37n1764_006:0775c19": "自有愛著即名為污，為他處之故名不污。次",
    "T37n1764_006:0775c20": "將此義就佛辨釋，若佛在世為世八法之所",
    "T37n1764_006:0775c21": "染污，則須捨世疾入涅槃。以佛有世，世間八",
    "T37n1764_006:0775c22": "法不能污故，於無量劫常在世間不入涅槃。",
    "T37n1764_006:0775c23": "八法如上。「是故」下結。下總結歎，「密語不思」",
    "T37n1764_006:0775c24": "當相正歎，「佛、法、僧」等歎其所說成語不思。",
    "T37n1764_006:0775c25": "自下第二佛光照觸而為接勸，於中有四：一",
    "T37n1764_006:0775c26": "佛入三昧放光照王，王覺瘡愈；第二問答辨光",
    "T37n1764_006:0775c27": "所從；第三問答明光來意；四釋光明名義。初",
    "T37n1764_006:0775c28": "段可知。第二段中有兩問答：一王疑異光，審",
    "T37n1764_006:0775c29": "問耆婆，王以已罪不謂如來有光照已故為此",
    "T37n1764_006:0776a01": "問，耆答言非；二王問誰放，耆答佛光。句別有",
    "T37n1764_006:0776a02": "四：一明此光是佛所放，於佛平等法門身中",
    "T37n1764_006:0776a03": "現阿含光名為放矣，佛光常定王今始見是",
    "T37n1764_006:0776a04": "以言放；二辨光實性，是光無根乃至非白；三",
    "T37n1764_006:0776a05": "明光相，為度故現；四拂相顯實，是光雖爾實",
    "T37n1764_006:0776a06": "不可見乃至非白。第三段中有兩問答：初王",
    "T37n1764_006:0776a07": "問耆婆「彼天中天何因放光」，耆答「為王」，恐王",
    "T37n1764_006:0776a08": "喜過且言以為。「以王先」下明為所由，由王上",
    "T37n1764_006:0776a09": "言「世無良醫治我身心」，故放此光先治王身，",
    "T37n1764_006:0776a10": "後及王心，准斯驅求真是病行。「王言」已下重",
    "T37n1764_006:0776a11": "復怪問「如來世尊亦見念耶」，不望故爾。耆答",
    "T37n1764_006:0776a12": "正為，於中有二：一明王有病故佛偏為、二「佛",
    "T37n1764_006:0776a13": "於眾生不觀」已下明王有善故使佛為。前中",
    "T37n1764_006:0776a14": "先喻，「一人」喻佛，「七子」喻於六住菩薩及種性",
    "T37n1764_006:0776a15": "前善趣眾生，「一子遇病」喻種性前善趣眾生起",
    "T37n1764_006:0776a16": "業煩惱，「父母之心非不平等」喻佛平等，「然於",
    "T37n1764_006:0776a17": "病者心則偏多」喻佛偏憐罪惡眾生。次合顯",
    "T37n1764_006:0776a18": "法，「如來亦爾」合前父母，「於諸眾生非不平等」",
    "T37n1764_006:0776a19": "合非不等，「然於罪者心即偏重」合於病子心",
    "T37n1764_006:0776a20": "則偏多，人有七子一子遇病今略不合。下重",
    "T37n1764_006:0776a21": "顯之，「放逸佛念」顯前偏顯，「不放心捨」舉輕顯",
    "T37n1764_006:0776a22": "重。「何等」已下顯出不放，先問、後辨。如《地持》說，",
    "T37n1764_006:0776a23": "種性、解行即以為二，初地淨心以為第三，二",
    "T37n1764_006:0776a24": "地以上行跡為四，八地、九地決定為五，第十",
    "T37n1764_006:0776a25": "畢竟以為第六。道「不放逸六住菩薩」，則知放",
    "T37n1764_006:0776a26": "逸在六住前。明有善中，初明如來不觀眾生",
    "T37n1764_006:0776a27": "種性等別而為攝化，後明如來有善便念。道",
    "T37n1764_006:0776a28": "此語者，明王者善，故便佛為。自下第四釋光",
    "T37n1764_006:0776a29": "名義，耆婆初辨此是如來月愛光明。下復辨",
    "T37n1764_006:0776b01": "之，先問後答，有六復次，前五解月，後一釋愛。",
    "T37n1764_006:0776b02": "就前五中，初三就其生善以釋，初一開發始",
    "T37n1764_006:0776b03": "心如月、第二進發行意如月、後一終令成辦",
    "T37n1764_006:0776b04": "如月，皆先立喻、後合可知。後二就其滅惡以",
    "T37n1764_006:0776b05": "釋，前句取彼月光漸滅喻此三昧漸滅煩惱，",
    "T37n1764_006:0776b06": "後句取彼月能除熱喻此三昧能除煩惱，亦先",
    "T37n1764_006:0776b07": "立喻、後合顯法。釋愛可知。第三對中，世王初",
    "T37n1764_006:0776b08": "先彰已不去，耆婆後勸。前中四句：一舉昔所",
    "T37n1764_006:0776b09": "聞辨明如來不近惡人，於中初法、次舉四喻、",
    "T37n1764_006:0776b10": "後合可知；二「我當」下明已不去；三「我觀」下自",
    "T37n1764_006:0776b11": "測如來不近惡人；四「是故」下結已不去。耆婆",
    "T37n1764_006:0776b12": "勸中，初先勸王專意求佛，先舉六喻，下勸同",
    "T37n1764_006:0776b13": "之。「如來尚」下舉佛為彼闡提說法，去王疑怖，",
    "T37n1764_006:0776b14": "於中有三：一舉如來為闡提說以呪於王明去",
    "T37n1764_006:0776b15": "有宜；二王聞怪問「我聞闡提不信、不聞、不觀得",
    "T37n1764_006:0776b16": "義，何故如來為之說法」，言不信者無行方便，",
    "T37n1764_006:0776b17": "下明無行，言不聞者無其聞慧、不能觀者無",
    "T37n1764_006:0776b18": "其思慧、不得義理無其修慧；三耆婆廣辨，於",
    "T37n1764_006:0776b19": "中先喻，次合顯法，後明如來為說所以。喻中",
    "T37n1764_006:0776b20": "極多，合文至少，難可具合。又復諸喻或取少分、",
    "T37n1764_006:0776b21": "或多、或全，未必盡取，故難具合，今此且可粗略",
    "T37n1764_006:0776b22": "而已。文中有五：一闡提斷善喻、二「諸家親」下",
    "T37n1764_006:0776b23": "徵善感聖喻、三「爾時良醫即自思」下佛觀物",
    "T37n1764_006:0776b24": "機喻、四「思惟是已尋與使」下乘機赴化喻、五",
    "T37n1764_006:0776b25": "「語瞻病者吾劇據」下權時放捨喻。初中有二：",
    "T37n1764_006:0776b26": "一邪心未明說之如「夢」、二邪心決了說為「夢",
    "T37n1764_006:0776b27": "已」。前中，「有人」喻斷善者，起惡邪見名「遇重病」，",
    "T37n1764_006:0776b28": "邪心未明說為「夜夢」。善有二種：一者方便、二",
    "T37n1764_006:0776b29": "者生得。斷方便善唯生得在，是故名為「昇一",
    "T37n1764_006:0776c01": "柱殿」，心貪五欲名「服蘇油」，身恒處之故曰「塗",
    "T37n1764_006:0776c02": "身」，身居違境名為「臥灰」，心緣起瞋故曰「食灰」，",
    "T37n1764_006:0776c03": "心緣無因無果之理名「攀枯樹」，心與疑俱猶",
    "T37n1764_006:0776c04": "預不定名「與獼猴行住坐臥」，心在惡中名「沒",
    "T37n1764_006:0776c05": "泥水」，退失諸善名「墮樓殿、高山、樹木」，無慚愧",
    "T37n1764_006:0776c06": "法以自莊身名「著青、黃、赤、黑色衣」，造惡暢心",
    "T37n1764_006:0776c07": "名「喜歌舞」，惡覺現心名「見烏、鷲、狐狸之屬」，惡",
    "T37n1764_006:0776c08": "覺害善如烏鷲等殘殺為事，故以為喻。退失",
    "T37n1764_006:0776c09": "信慧名「齒髮落」，無戒遮身稱曰「裸形」，心緣惡",
    "T37n1764_006:0776c10": "境故說「枕狗」，沈沒一切諸煩惱中名「臥糞穢」，",
    "T37n1764_006:0776c11": "亦可常沒三惡道中無心求出名臥糞穢。與",
    "T37n1764_006:0776c12": "斷善人共相親附名「與亡者行住坐臥」，心行",
    "T37n1764_006:0776c13": "漸同故曰「携手」，吞滅善法名為「食噉」，惡道因",
    "T37n1764_006:0776c14": "成名「蛇滿路」，遊之趣向三惡道處名「從中過」，",
    "T37n1764_006:0776c15": "倒愛纏縛名「與被髮女人相抱」，外道邪戒用",
    "T37n1764_006:0776c16": "自遮防名「多羅葉以為衣服」，依於外道邪法",
    "T37n1764_006:0776c17": "起修名「乘驢車」。背善向惡名「正南遊」，南方是",
    "T37n1764_006:0776c18": "火，向之最惡，故取為喻。邪心決了名為「夢已」，",
    "T37n1764_006:0776c19": "善法燋損名「心愁惱」，邪心轉盛名「病踰增」。",
    "T37n1764_006:0776c20": "第二微善感聖喻中，斷善根人過去善業名「家",
    "T37n1764_006:0776c21": "親屬」，發生現善故曰「遣使」，善生感聖名為「命",
    "T37n1764_006:0776c22": "醫」，善行不圓名「體缺短」，五根不備名「根不具」，",
    "T37n1764_006:0776c23": "煩惱覆障名「蒙塵土」，少於慚愧名「著壞衣」，依",
    "T37n1764_006:0776c24": "於過佛餘殘善法而起此善名「乘故車」，機顯",
    "T37n1764_006:0776c25": "聖心名為「語醫」，感聖不貰是以「言速」，欲令如",
    "T37n1764_006:0776c26": "來乘於昔法而往教化名「疾上車」。第三如來",
    "T37n1764_006:0776c27": "觀機喻中，句別有五：初句喻觀現善微劣故言",
    "T37n1764_006:0776c28": "「見使相貌不吉」，劣善不能對治耶病故曰「難",
    "T37n1764_006:0776c29": "治」。「占日」喻觀起行之心，心有善時惡時之別；",
    "T37n1764_006:0777a01": "「占星」喻觀所成使性；「占時」喻觀樂欲之心。下",
    "T37n1764_006:0777a02": "觀福德喻觀生得信等五根，前事雖無，若當",
    "T37n1764_006:0777a03": "生得，善根未斷則可療治，無則叵救，故言「若",
    "T37n1764_006:0777a04": "無，雖吉何益」。第四隨機起化喻中，文別有四：",
    "T37n1764_006:0777a05": "一喻如來昇兜率時觀物機病，先別後結，難",
    "T37n1764_006:0777a06": "識叵合；二「我若不往非良師」下，喻佛下生閻",
    "T37n1764_006:0777a07": "浮提時觀物機病，先別後結，事亦難識；三「爾",
    "T37n1764_006:0777a08": "時即入病人舍」下喻出家時觀物機病，出家",
    "T37n1764_006:0777a09": "先於外道法中修習所行名入病舍；四「醫見",
    "T37n1764_006:0777a10": "是已問瞻病」下喻成道後觀機為說，於中先",
    "T37n1764_006:0777a11": "別，「爾時良醫見如是」下總結難治。別中，初問，",
    "T37n1764_006:0777a12": "次嗅，後觸。初問，喻明心行不定，親化菩薩如",
    "T37n1764_006:0777a13": "瞻病者，如來對問彼具答之。次嗅，喻明口言",
    "T37n1764_006:0777a14": "不定，嗅喻惡言、香喻善語。後觸，喻明身行不",
    "T37n1764_006:0777a15": "定。第五權時放捨喻中，如來告彼親化菩",
    "T37n1764_006:0777a16": "薩，彰已更欲遷化異境名「語瞻病」。吾今劇務，",
    "T37n1764_006:0777a17": "斯後化度名「當更來」。隨情所堪，授以世法，名",
    "T37n1764_006:0777a18": "「隨所須恣意勿遮」。捨之取滅名「即還家」。彼起",
    "T37n1764_006:0777a19": "微善感聖名曰「使到」，如來知其未堪受化即",
    "T37n1764_006:0777a20": "未從就，是以告使：「我事未訖，兼未合藥」，明已",
    "T37n1764_006:0777a21": "餘方為化未周名事未訖，佛未量機以授其",
    "T37n1764_006:0777a22": "法名未合藥。喻相難識，不可盡合；設有合者，",
    "T37n1764_006:0777a23": "未可專定。下次合之，「世尊亦爾」合上醫師，「一",
    "T37n1764_006:0777a24": "闡提輩」合前第一并合第二，「善知根性」合上",
    "T37n1764_006:0777a25": "第三，「而為說法」合上第四。下明如來為說",
    "T37n1764_006:0777a26": "所以，先問、後解。解中，初明為息餘人譏謗故",
    "T37n1764_006:0777a27": "說，佛若不說，餘人當言佛無慈悲；後明為益",
    "T37n1764_006:0777a28": "闡提故說，於中初明為令生善，「譬如」已下令",
    "T37n1764_006:0777a29": "出三塗。就生善中，初明闡提生善不同，佛為",
    "T37n1764_006:0777b01": "說法；「復有二」下舉根不同，成生有異。前中先",
    "T37n1764_006:0777b02": "舉，次列兩名。下明如來為之說法，汎論闡提",
    "T37n1764_006:0777b03": "具有三種：一者上品，現聞經法微能生信；二",
    "T37n1764_006:0777b04": "者中品，現聞經法不信不謗，遠能發生未來",
    "T37n1764_006:0777b05": "善根；三者下品，現聞不信，誹謗不受。今舉前",
    "T37n1764_006:0777b06": "二，第三不信佛不為說，故略不舉。下舉根中，",
    "T37n1764_006:0777b07": "先舉，次列，下明其人生善不同，後結如來不",
    "T37n1764_006:0777b08": "空說法。就明為拔三塗苦中，先喻，次合，「是故」",
    "T37n1764_006:0777b09": "已下結佛為說。自下第五，世王受勸，詣佛懺",
    "T37n1764_006:0777b10": "悔，於中有三：一嚴駕詣佛滅罪由序、二「爾時",
    "T37n1764_006:0777b11": "佛告阿闍世」下佛為說法除滅王罪、三辭退",
    "T37n1764_006:0777b12": "還宮。初中有四：一受勸許往而未即發，耆婆",
    "T37n1764_006:0777b13": "催勸；二即命下嚴駕向佛；三於前路下道聞",
    "T37n1764_006:0777b14": "二言心生惶恐，如來許為作決定心；四王到",
    "T37n1764_006:0777b15": "雙林，如來顧命，去王疑心。初中有二：一世王",
    "T37n1764_006:0777b16": "受勸，擇時許往。「若使如來審如是者」，所謂審",
    "T37n1764_006:0777b17": "為闡提說法。二耆婆催勸，勸有四句：一明佛",
    "T37n1764_006:0777b18": "法不擇時日；二時王病重，不應選時，先舉世",
    "T37n1764_006:0777b19": "事、後約以勸；三明詣佛得益齊等；四結勸令",
    "T37n1764_006:0777b20": "往。第二段中句別有五：一勅臣嚴辦；二臣",
    "T37n1764_006:0777b21": "答已具；三嚴駕向佛；四拘尸大眾咸皆覩見；",
    "T37n1764_006:0777b22": "五佛歎善友，先嘆、後釋。第三段中，初明世王",
    "T37n1764_006:0777b23": "道聞二言心生惶恐，「佛告」已下如來許為作",
    "T37n1764_006:0777b24": "決定心。前中，初明道聞二言，聞流離王遇火",
    "T37n1764_006:0777b25": "燒死，瞿迦比丘生入阿鼻，是一言也。彼流利",
    "T37n1764_006:0777b26": "王殺害其父，聞佛記說當彼燒死，遂便乘船",
    "T37n1764_006:0777b27": "入於後薗海中避之，阿鼻之火即就海中吸",
    "T37n1764_006:0777b28": "之將去。瞿迦比丘是舍利弗、目連弟子，於一",
    "T37n1764_006:0777b29": "時中謗此二師俱犯重罪，故入阿鼻。聞須那",
    "T37n1764_006:0777c01": "剎詣佛滅罪，是二言也。「吾今」已下明王惶怖，",
    "T37n1764_006:0777c02": "求與耆婆同載一象，設我當下求之救免，「設",
    "T37n1764_006:0777c03": "我當墮冀汝捉持」，先求、後釋。如來許為作定",
    "T37n1764_006:0777c04": "心中，佛先告眾「世王有疑，我為作定」。是義云",
    "T37n1764_006:0777c05": "何？世王向者道聞二言便生疑念，不知如來",
    "T37n1764_006:0777c06": "肯見救濟令如須那？為當不救令如流離、瞿",
    "T37n1764_006:0777c07": "迦離等墮阿鼻獄？准下見佛，除疑決定，疑意",
    "T37n1764_006:0777c08": "正爾。佛下領命，令其知佛定欲救濟名作定",
    "T37n1764_006:0777c09": "心。「持一切」下問答辨釋。彼持一切先為請問",
    "T37n1764_006:0777c10": "「諸法無定，云何言定」。下佛先歎，後為辨釋。「我",
    "T37n1764_006:0777c11": "為世王作決定心」總明作定，「何以故」下別顯",
    "T37n1764_006:0777c12": "作定，先問、後解。解中有四：一以王疑不定類",
    "T37n1764_006:0777c13": "法不定，王疑可破當知諸法悉無定相；二「是",
    "T37n1764_006:0777c14": "故」下結，是王疑心可破壞故，我為世王作決",
    "T37n1764_006:0777c15": "定心；三「當知」下以王心不定類罪不定，於中",
    "T37n1764_006:0777c16": "先明王心不定，「若彼王心是決定」下將心類",
    "T37n1764_006:0777c17": "罪，明罪不定，先反後順；四「是故」下結。自下",
    "T37n1764_006:0777c18": "第四王到雙樹，如來顧命，去王疑心。於中有",
    "T37n1764_006:0777c19": "四：一王到雙樹，仰瞻如來相好殊妙；二如來",
    "T37n1764_006:0777c20": "顧命，去王疑處；三迦葉菩薩語持一切，明佛",
    "T37n1764_006:0777c21": "為王已作決定；四世王歡喜，設供奉佛，禮敬",
    "T37n1764_006:0777c22": "却住。初段可知。第二段中，曲有四句：第一",
    "T37n1764_006:0777c23": "如來發言呼命。八種聲者，如《梵摩喻經》說：一",
    "T37n1764_006:0777c24": "最好聲，其聲清雅；二易了聲，有所言說辨了",
    "T37n1764_006:0777c25": "易解；三調和聲，大小得中；四柔軟聲，其聲",
    "T37n1764_006:0777c26": "柔軟，令人喜聞；五不誤聲，言無錯謬；六不女",
    "T37n1764_006:0777c27": "聲，其聲雄朗；七尊慧聲，言無戰怯，如世尊重",
    "T37n1764_006:0777c28": "有慧之人言無戰怯，佛聲亦爾；八深遠聲，猶",
    "T37n1764_006:0777c29": "如雷震。懼王喜過，不即題名，是故總相呼言",
    "T37n1764_006:0778a01": "大王。二王聞驚疑，「於此眾中誰為大王？我罪",
    "T37n1764_006:0778a02": "無福，如來不應稱為大王」。三如來重復題名",
    "T37n1764_006:0778a03": "以呼。四世王聞之，除疑歡喜，先明歡喜，「真知",
    "T37n1764_006:0778a04": "如」下明其除疑。第三可知。第四段中，世王初",
    "T37n1764_006:0778a05": "先彰已歡喜，次設供養，後禮却住。自下第二",
    "T37n1764_006:0778a06": "佛為說法，除滅王罪。於中如來先勅許說，下",
    "T37n1764_006:0778a07": "正說之。說中有三：一教事觀生王愧心；二「自",
    "T37n1764_006:0778a08": "我招殃造茲重」下破遣罪相，去王執心；三「譬",
    "T37n1764_006:0778a09": "如涅槃非有無」下明罪實性，令王觀入正滅王",
    "T37n1764_006:0778a10": "罪。就初段中，如來先教，後阿闍世領解生性。",
    "T37n1764_006:0778a11": "如來教中，先明觀益，「若不繫」下明不觀損。益",
    "T37n1764_006:0778a12": "中有四：一教觀身、二明觀益、三教觀心、四明",
    "T37n1764_006:0778a13": "觀益。就觀身中，「凡夫常當觀二十事」總以標",
    "T37n1764_006:0778a14": "舉，次別顯之。二十事中，前十四句觀身無其",
    "T37n1764_006:0778a15": "第一義樂、具足諸苦，後六觀已迷或顛倒。前",
    "T37n1764_006:0778a16": "十四句相從為四，初二觀已無第一義樂，「我",
    "T37n1764_006:0778a17": "此身中空無無漏」無無漏果，「空無善本」無無漏",
    "T37n1764_006:0778a18": "因；次二觀身具足諸苦，「我此生死未得調順」",
    "T37n1764_006:0778a19": "有生死因，不能捨惡名未調順，「墮墜深坑無",
    "T37n1764_006:0778a20": "處不畏」有生死果，沈沒三塗名墮深坑，於人",
    "T37n1764_006:0778a21": "天中受身皆苦，以是義故無處不畏。次二對",
    "T37n1764_006:0778a22": "前第一義樂教起求心，「以何方便得見佛性」",
    "T37n1764_006:0778a23": "求其觀行，「云何修定得見佛性」求其止行。又",
    "T37n1764_006:0778a24": "復前句求隨有行，云何修定求入寂行。下八",
    "T37n1764_006:0778a25": "對前具足諸苦，教生厭心，於中前七教觀重",
    "T37n1764_006:0778a26": "苦，後之一句教觀深苦。就前七中，「生死常苦，",
    "T37n1764_006:0778a27": "無常、我、淨」教觀生死之通過也，「八難」已下教",
    "T37n1764_006:0778a28": "觀生死之別過也。「八難難離」是障道過，「恒為",
    "T37n1764_006:0778a29": "怨」等是輪轉過。於中，前二明人天中輪轉之",
    "T37n1764_006:0778b01": "過，「恒為怨逐」明共有障，五陰是怨，生便有定",
    "T37n1764_006:0778b02": "故言恒逐，「無法遮有」彰其無治。後之三句明",
    "T37n1764_006:0778b03": "三塗中輪轉之過，「三惡未脫」有三塗果；「具惡",
    "T37n1764_006:0778b04": "邪見，未度逆津」有三塗因。具惡邪見，有煩惱",
    "T37n1764_006:0778b05": "也；未度逆津，有惡業也。邪見五逆，三塗定因，",
    "T37n1764_006:0778b06": "是故偏舉。前明重苦，「生死無際，未得其邊」明",
    "T37n1764_006:0778b07": "深苦也。上來明無第一義樂具足諸苦，下六",
    "T37n1764_006:0778b08": "明已迷或顛倒，於中前四汎立道理，後二對",
    "T37n1764_006:0778b09": "理明已迷或。就前四中，「不作諸業不得果報」",
    "T37n1764_006:0778b10": "明非無因，「無有我作、他人受報」明非異因，「不",
    "T37n1764_006:0778b11": "作樂因，終無樂果」明非倒因，「若有造業，果終",
    "T37n1764_006:0778b12": "不失」明非無果。就後二中，因無明生亦因而",
    "T37n1764_006:0778b13": "死，由迷前理受生死果，去、來、現在常行放逸，",
    "T37n1764_006:0778b14": "由迷前理造生死因。「凡夫常」下總以結之。上",
    "T37n1764_006:0778b15": "來第一正勸觀身，「作是觀」下明觀利益。「爾",
    "T37n1764_006:0778b16": "時次第觀心生」下教觀心法，「次第觀心生住",
    "T37n1764_006:0778b17": "滅相」教觀心也。「次觀止」等教觀心法，「觀生滅",
    "T37n1764_006:0778b18": "已知心相」下明觀利益，「知心至戒終不作惡」",
    "T37n1764_006:0778b19": "明離惡因，「無死畏」等明離苦果。上明觀益，「若",
    "T37n1764_006:0778b20": "不繫」下明不觀損。上來佛教，下明世王領解",
    "T37n1764_006:0778b21": "生愧，文顯可知。",
    "T37n1764_006:0778b22": "自下第二破遣罪相去王執心，文別有二：一",
    "T37n1764_006:0778b23": "就殺父因緣以破、二「眾生狂或凡有四」下約",
    "T37n1764_006:0778b24": "心以破。前中有四：第一世王執有定罪，定墮",
    "T37n1764_006:0778b25": "地獄；二如來略破，亦名類破；三世王領解；四",
    "T37n1764_006:0778b26": "如來廣破，亦名正破。初中六句：「自我招殃」是",
    "T37n1764_006:0778b27": "第一句，執已得罪；「造茲重惡」是第二句，執罪",
    "T37n1764_006:0778b28": "定重；「父王」第三，執有定父；「無辜」第四，執父無",
    "T37n1764_006:0778b29": "過；「橫加逆害」是第五句，執有定殺；「是二十",
    "T37n1764_006:0778c01": "事，設觀、不觀，定墮地獄」是第六句，執定墮獄。",
    "T37n1764_006:0778c02": "此之六句，下佛別破，宜審記知。「佛告」已下",
    "T37n1764_006:0778c03": "如來略破，「一切諸法性相無常、無有決定」舉",
    "T37n1764_006:0778c04": "法類破，「王云何言定墮阿鼻」當言正呵，前六",
    "T37n1764_006:0778c05": "句中就後以呵。自下第三世王領解，「若一",
    "T37n1764_006:0778c06": "切法無定相者，我之殺罪亦應不定」將法類",
    "T37n1764_006:0778c07": "罪，「若殺定者，一切諸法則非不定」以罪類法。",
    "T37n1764_006:0778c08": "前句順類，後句反類。「佛言」已下如來廣破，",
    "T37n1764_006:0778c09": "先歎後破。王前領解是以須歎，王前有執是",
    "T37n1764_006:0778c10": "故須破。歎中，「善哉」是總歎也，「諸佛」下別，「是故」",
    "T37n1764_006:0778c11": "下結。就下破中所破有六，如上所執自我招",
    "T37n1764_006:0778c12": "殃乃至必定墮阿鼻獄。文別有三：一破前六",
    "T37n1764_006:0778c13": "中定父、定殺，即約此二破入地獄；二「眾生作",
    "T37n1764_006:0778c14": "罪凡有二」下破前六中自我招殃、造茲重惡，",
    "T37n1764_006:0778c15": "即約此二破入地獄；三「先王自作還自受」下",
    "T37n1764_006:0778c16": "重破向前自我招殃并破無辜，即約此二破",
    "T37n1764_006:0778c17": "入地獄。地獄所畏，是故三處皆悉破之。就初",
    "T37n1764_006:0778c18": "段中，先破定父，「凡夫眾生於是色」下破其定",
    "T37n1764_006:0778c19": "殺，「若色是父可殺害」下破入地獄。就初段中，",
    "T37n1764_006:0778c20": "「如王所言，父王無辜，橫加逆害」牒王前語，此",
    "T37n1764_006:0778c21": "為破父，餘乘舉來，「何者是」下正破其父。於中",
    "T37n1764_006:0778c22": "初就陰入界等三科法門徵責其父，「若色是」",
    "T37n1764_006:0778c23": "下別就五陰徵破實父：「若色是父，四陰應非」",
    "T37n1764_006:0778c24": "縱色破心；「若四是父，色亦應非」縱心破色；「若",
    "T37n1764_006:0778c25": "色非色合為父者，無有是處」雙破色心以為父",
    "T37n1764_006:0778c26": "義。「何以」下釋，以「色非色性無合故」，不可色心",
    "T37n1764_006:0778c27": "合以為父。就破殺中，偏就色破，以色質礙可",
    "T37n1764_006:0778c28": "殘害故。「凡夫於色妄生父想」舉其所計，「如是",
    "T37n1764_006:0778c29": "色陰亦不可害」對之總破，叵害同心是以言",
    "T37n1764_006:0779a01": "「亦」。「何以」下釋，於中先問「何故色陰亦不可害」，",
    "T37n1764_006:0779a02": "下對釋之。釋中四句：一分色為十，五根、五塵",
    "T37n1764_006:0779a03": "是其十也。如《毘曇》中說有十一，五根、五塵及",
    "T37n1764_006:0779a04": "無作色；《成實法》中說有十四，五根、五塵及與",
    "T37n1764_006:0779a05": "四大，今以何故偏說十種？釋言：四大於此經",
    "T37n1764_006:0779a06": "中是觸塵收，故不別論；彼無作色於此經中",
    "T37n1764_006:0779a07": "但是色法而無色相，成身相隱是以不說。",
    "T37n1764_006:0779a08": "二就十中簡一去九，「唯色一種可見、可持，乃",
    "T37n1764_006:0779a09": "至可縛」，餘九不爾，故可不殺。唯色一種，一色",
    "T37n1764_006:0779a10": "塵也，為眼照矚故言可見，可得捉持故言可",
    "T37n1764_006:0779a11": "持，輕重可稱，長短可量，可得牽挽，亦可繫縛，",
    "T37n1764_006:0779a12": "是以可殺。依如《毘曇》，色相可見，色形可量，方",
    "T37n1764_006:0779a13": "圓大小可度量故，色性可持、可牽、可縛。質等",
    "T37n1764_006:0779a14": "法故，可稱是觸。若依《成實》，色唯可見，可稱是",
    "T37n1764_006:0779a15": "觸，可持、可量、可牽、可縛是假名色，法塵所收。",
    "T37n1764_006:0779a16": "今此何故說色可見乃至可縛？釋言：此說多",
    "T37n1764_006:0779a17": "同《毘曇》，色相可見，色形可量，色性可持、可牽、",
    "T37n1764_006:0779a18": "可縛、可稱，重觸不離色辨，相從名色。三「雖",
    "T37n1764_006:0779a19": "可見」下就彼一色破去見等，「雖可見縛」上牒",
    "T37n1764_006:0779a20": "所辨。上有六句，舉初、舉後，是以但言可見縛",
    "T37n1764_006:0779a21": "矣。麁相論之，色相可見乃至可縛，細分則無。",
    "T37n1764_006:0779a22": "辨有兼無是以言「雖」。「性不住」下翻有顯無，色",
    "T37n1764_006:0779a23": "性無常，一念則有，初生、次住、終異、後滅，故曰",
    "T37n1764_006:0779a24": "不住。以不住故，不可得見，乃至叵縛。四「色",
    "T37n1764_006:0779a25": "相」下結成無殺，色之體相如是不住、乃至叵",
    "T37n1764_006:0779a26": "縛，云何可殺？下約前二破入地獄，句別有",
    "T37n1764_006:0779a27": "六：一就十色簡一去九，「若色是父，可殺可害，",
    "T37n1764_006:0779a28": "獲罪報者，餘九應非，若九非者則應無罪」。",
    "T37n1764_006:0779a29": "二就一色明有可殺義，先舉三數，次列三名，",
    "T37n1764_006:0779b01": "下就分別。於中先明過現叵殺，初舉、後釋。過",
    "T37n1764_006:0779b02": "色已滅，故不可殺；現色暫現，念念自滅，故不",
    "T37n1764_006:0779b03": "可殺。下就未來明有殺義，遮不起故。三「如是」",
    "T37n1764_006:0779b04": "下，以前可殺、不可殺義成色不定。四以色不",
    "T37n1764_006:0779b05": "定成殺不定。五以殺不定成報不定。六以報",
    "T37n1764_006:0779b06": "不定破入地獄，報既不定，「云何說言定入地",
    "T37n1764_006:0779b07": "獄」。自下第二破自招殃、造茲重惡，即約此二",
    "T37n1764_006:0779b08": "破入地獄。先破定重，「若勅侍臣立斬王」下破",
    "T37n1764_006:0779b09": "自招殃，「頻婆娑羅往有惡」下破入地獄。破定",
    "T37n1764_006:0779b10": "重中，初汎先舉一切眾生作業有二，次列兩",
    "T37n1764_006:0779b11": "名，後辨其相，心、口作輕，身、口、心作說之為重。",
    "T37n1764_006:0779b12": "下約此二辨王所作，「心念口說身不作者所",
    "T37n1764_006:0779b13": "得報輕」重辨前輕。下將驗王，「大王昔日口不",
    "T37n1764_006:0779b14": "勅殺，但言削足」是則王罪輕於彼輕，何得言",
    "T37n1764_006:0779b15": "重？下次破其自我招殃，前言招殃，此云得罪，",
    "T37n1764_006:0779b16": "眼目異辭。初先直破，「王若得罪，諸佛世尊亦",
    "T37n1764_006:0779b17": "應得」下舉佛類破。就直破中，舉重況輕，成王",
    "T37n1764_006:0779b18": "無罪。「若勅侍臣立斬王首，坐時乃斬，猶不得",
    "T37n1764_006:0779b19": "罪」是舉重也。謂不得斬坐王之頭，於彼坐王",
    "T37n1764_006:0779b20": "不勅斬故。「況王不勅，云何得罪」是況輕也。勅",
    "T37n1764_006:0779b21": "殺之中，坐起之別猶不得罪，況王昔日但言",
    "T37n1764_006:0779b22": "削足，不勅令殺，云何得其殺父之罪？是中但",
    "T37n1764_006:0779b23": "破正殺之罪，不言削足令無有罪。下類破之，",
    "T37n1764_006:0779b24": "何故須類？王有餘執，由我削足令父命盡，我",
    "T37n1764_006:0779b25": "於正殺不得無罪。佛今類破，若由削足令父",
    "T37n1764_006:0779b26": "命盡，王於正殺而得罪者，諸佛於殺亦有緣",
    "T37n1764_006:0779b27": "由，亦應得罪。佛於此殺雖有緣由而不得罪，",
    "T37n1764_006:0779b28": "王於正殺雖有緣由，云何得其正殺之罪？文",
    "T37n1764_006:0779b29": "中初言「若王得罪，諸佛世尊亦應得罪」，略舉類",
    "T37n1764_006:0779c01": "破。「何以」下釋，初先徵問，下對釋之，明佛於殺",
    "T37n1764_006:0779c02": "亦有緣由故應得罪。是中不欲明佛得罪，舉",
    "T37n1764_006:0779c03": "佛如來於殺有緣而不得罪，成彼世王於殺",
    "T37n1764_006:0779c04": "有緣不得正罪。文中四句：一明先王由供諸",
    "T37n1764_006:0779c05": "佛故得為王，先順後返；二「若不為」下明由作",
    "T37n1764_006:0779c06": "王故被殺害，反以顯之；三「若汝殺父當有罪」",
    "T37n1764_006:0779c07": "下以王類佛，令佛得罪；四「若佛世尊無得罪」",
    "T37n1764_006:0779c08": "下以佛類王，成王無罪。諸佛於殺亦有緣由",
    "T37n1764_006:0779c09": "而不得罪，汝獨云何偏得殺罪？下次破其",
    "T37n1764_006:0779c10": "定入地獄，舉彼先王類以破之。先王作罪",
    "T37n1764_006:0779c11": "悔而不入，王今悔愧，云何定入？文中有四：",
    "T37n1764_006:0779c12": "一明類彼女曾於往昔遊行獵鹿殺害仙",
    "T37n1764_006:0779c13": "人、二明仙人臨終生怒遂發惡願、三王聞悔",
    "T37n1764_006:0779c14": "愧、四舉類世王。是王如是，尚得輕受，不入地",
    "T37n1764_006:0779c15": "獄，況王不爾，而當地獄受果報也。解有兩義：",
    "T37n1764_006:0779c16": "一就因辨況，先王過去心念加害、口言勅殺，",
    "T37n1764_006:0779c17": "其罪則重；世王今日心雖念害，口不勅殺，其",
    "T37n1764_006:0779c18": "罪則輕。先王重罪以懺悔故尚得輕受，況王",
    "T37n1764_006:0779c19": "不爾？不同先王口言勅殺而於地獄定受果",
    "T37n1764_006:0779c20": "報。二就果辨況，先王作罪還生愧悔，世王作",
    "T37n1764_006:0779c21": "罪亦生悔心；先王作罪，悔得輕受，不入地獄，",
    "T37n1764_006:0779c22": "以彼況王，何獨不爾，偏於地獄定受果報？自",
    "T37n1764_006:0779c23": "下第三重破向前自我招殃并破無辜，即約",
    "T37n1764_006:0779c24": "此二破入地獄。先破自招，「如王言」下破其無",
    "T37n1764_006:0779c25": "辜，「頻婆娑羅於現世」下破入地獄。前中如來",
    "T37n1764_006:0779c26": "舉彼先王自作自受，破阿闍世自招之言，故",
    "T37n1764_006:0779c27": "今說言先王自作還自受之，云何令王而得殺",
    "T37n1764_006:0779c28": "罪？自我招殃前已破竟，何勞重破？前以世王",
    "T37n1764_006:0779c29": "口不勅殺破其招殃，今以先王自作自受破",
    "T37n1764_006:0780a01": "阿闍世自招之言，有斯不同，是故重破。破無",
    "T37n1764_006:0780a02": "辜中，「如王所言父無辜者」牒王上言，下對破",
    "T37n1764_006:0780a03": "之。「云何言無」對以總徵，「夫有罪」下對以廣破，",
    "T37n1764_006:0780a04": "有罪有報、無惡無報汎立道理，「汝父無辜，云",
    "T37n1764_006:0780a05": "何有報」以理徵破。破入獄中，句別有三：一以",
    "T37n1764_006:0780a06": "頻婆現受善報及以惡果明王不定、二以王",
    "T37n1764_006:0780a07": "不定成殺不定、三以殺不定破定入獄。上",
    "T37n1764_006:0780a08": "來就殺因緣以破，自下第二就心以破。於中",
    "T37n1764_006:0780a09": "有二：一明罪實無，去王執心；二「如王宮中常",
    "T37n1764_006:0780a10": "勅屠」下就其假有，遣王怖心。前中復二：第一",
    "T37n1764_006:0780a11": "明其惺悟是垢，狂亂是淨，無情過故；二「如幻師」",
    "T37n1764_006:0780a12": "下明狂惑是垢，惺悟是淨，知無法故。於事分",
    "T37n1764_006:0780a13": "齊，惺悟是垢，狂亂是淨；於理分齊，狂惑是垢，",
    "T37n1764_006:0780a14": "惺悟是淨。前中有四：一明四狂作惡無罪、二",
    "T37n1764_006:0780a15": "約以類王、三明昏醉作惡無罪、四約以類王。",
    "T37n1764_006:0780a16": "就初段中，先舉，次列，後明無罪。「我弟子中四",
    "T37n1764_006:0780a17": "狂作惡，我終不記是人犯惑」，正明無罪。「是人",
    "T37n1764_006:0780a18": "所作不至三惡」舉果顯因，成因無罪。「若還得」",
    "T37n1764_006:0780a19": "下舉惺顯狂，成狂無罪。後三可知。狂惑是垢、",
    "T37n1764_006:0780a20": "惺悟淨中，文別有三：一約愚智明殺非真，破",
    "T37n1764_006:0780a21": "其實有；二「殺法」下明知殺無罪，破其定有；三",
    "T37n1764_006:0780a22": "「有眾生於日出」下明因殺無罪，破其定有。初",
    "T37n1764_006:0780a23": "中七番明罪非真，皆先立喻、後合可知。第",
    "T37n1764_006:0780a24": "二段中，文別有二：一舉佛類王明知無罪、二",
    "T37n1764_006:0780a25": "舉喻類王明知無罪。前中，如來先自彰已知",
    "T37n1764_006:0780a26": "殺無罪。言「殺法」者是殺方法，謂呪藥等。言「殺",
    "T37n1764_006:0780a27": "業」者正是斷命，言「殺果」者因殺受報，「及解脫」",
    "T37n1764_006:0780a28": "者除殺得脫。佛於此事皆悉了知而無有罪。",
    "T37n1764_006:0780a29": "何故無罪？無惡心故。「王雖知」下以佛類王明",
    "T37n1764_006:0780b01": "王無罪，如來廣知猶尚無罪，王唯知殺，云何",
    "T37n1764_006:0780b02": "有罪？前五事中偏知一殺故曰「唯知」，如佛及",
    "T37n1764_006:0780b03": "王知殺無罪，一切眾生知殺例然。問曰：若知",
    "T37n1764_006:0780b04": "悉無罪者，云何佛說眾生有罪？釋言：眾生所",
    "T37n1764_006:0780b05": "有罪者，別由惡心，不由知殺。若無惡心，雖復",
    "T37n1764_006:0780b06": "知殺而無有罪。佛今斥就知殺義邊，所以言",
    "T37n1764_006:0780b07": "無。惡心教殺非今無罪，故下如來別教滅除。",
    "T37n1764_006:0780b08": "舉喻類中，先舉其喻，如人知酒，不飲不醉，亦",
    "T37n1764_006:0780b09": "如知火，不觸不燒。下將類王，「王亦如是，雖復",
    "T37n1764_006:0780b10": "知殺」，若無殺意，云何有罪？自下第三因殺無",
    "T37n1764_006:0780b11": "罪，此明因殺不得正罪，非謂令無。削足之罪",
    "T37n1764_006:0780b12": "非令無故，下文之中別教除滅。文中舉事類",
    "T37n1764_006:0780b13": "顯因殺不得罪義，於中初明世間眾生因於",
    "T37n1764_006:0780b14": "日月作種種罪，先順後反，「雖因」已下彰彼日",
    "T37n1764_006:0780b15": "月實不得罪。可將類王，殺雖因王，王亦不得",
    "T37n1764_006:0780b16": "正殺之罪。問曰：因殺若無罪者，云何佛說眾",
    "T37n1764_006:0780b17": "生有罪？釋言：因殺不得正罪，故佛說無。惡心",
    "T37n1764_006:0780b18": "教殺，非命無罪，故佛說有。上來第一明罪體",
    "T37n1764_006:0780b19": "無，",
    "T37n1764_006:0780b20": "自下第二就其假有遣王怖心。於中兩番：一",
    "T37n1764_006:0780b21": "舉羊類父，呵王偏懼；二推罪屬愛，與王解過，",
    "T37n1764_006:0780b22": "遣王憂怖。憂怖過增，妨亂受法，故須遣之。前",
    "T37n1764_006:0780b23": "中，初言「如王宮中常勅屠羊，心初無懼，云何於",
    "T37n1764_006:0780b24": "父獨生懼心」呵王偏懼，「雖復」已下明人與畜",
    "T37n1764_006:0780b25": "寶命齊等，責王偏懼。後中，初明世間眾生是",
    "T37n1764_006:0780b26": "愛僮僕，不得自在，「為愛使」下明為愛使故",
    "T37n1764_006:0780b27": "行殺戮，「設有」已下推罪屬愛。「王不自」下明王",
    "T37n1764_006:0780b28": "無過，遣王愛怖。上來第二破遣罪相，去王執",
    "T37n1764_006:0780b29": "心；自下第三明罪實性，教王觀入，正滅王",
    "T37n1764_006:0780c01": "罪。於中有三：一佛為說法；二「爾時世王如佛",
    "T37n1764_006:0780c02": "說」下明阿闍世聞法滅罪，歡喜發心；三「爾時世",
    "T37n1764_006:0780c03": "尊讚阿闍」下如來述讚。初中有二：一明罪體",
    "T37n1764_006:0780c04": "相、二「夫眾生者名出入息」下教生觀入。前中",
    "T37n1764_006:0780c05": "先舉涅槃為譬，後將類殺。問曰：殺淺，涅槃義",
    "T37n1764_006:0780c06": "深，云何以深而況淺乎？釋言：是中以易況難，",
    "T37n1764_006:0780c07": "就涅槃法明非有無，理在易知。就殺辨之，相",
    "T37n1764_006:0780c08": "在難識，故今舉彼易知涅槃以況殺矣。喻中，",
    "T37n1764_006:0780c09": "「涅槃非有非無」明涅槃體，於迷非有，於解非",
    "T37n1764_006:0780c10": "無，「而亦是有」是有圓也。下類殺中，初總，次別，",
    "T37n1764_006:0780c11": "後總結之。「殺亦如是，雖非有無而亦是有」是",
    "T37n1764_006:0780c12": "其總也，非有非無論其業體，而亦是有彰其",
    "T37n1764_006:0780c13": "業能，能有果故。「慚愧」下別，別中三番：一就有",
    "T37n1764_006:0780c14": "義明非有無、二就破有入空義中明非有無、",
    "T37n1764_006:0780c15": "三就破空顯實義中明非有無。就初事中，「慚",
    "T37n1764_006:0780c16": "愧之人則是非有」能滅除故，「無慚愧者則為",
    "T37n1764_006:0780c17": "非無」不能滅故。此論業體。受果報者名之為",
    "T37n1764_006:0780c18": "有彰其業能，能得果故。第二門中，「空見非有」",
    "T37n1764_006:0780c19": "能滅除故，「有見非無」不能滅故。此明業體。「有",
    "T37n1764_006:0780c20": "有見者亦名有」等障其業能，能得果故。於中",
    "T37n1764_006:0780c21": "初辨，「何以」下釋。「有有見者，得果報故」正解有",
    "T37n1764_006:0780c22": "義，於有見有名有有見。「無有見者則無果報」",
    "T37n1764_006:0780c23": "舉無顯有。第三門中，「常見之人則為非有」能",
    "T37n1764_006:0780c24": "斷滅故。證見常種名曰常見，證常之時見法",
    "T37n1764_006:0780c25": "本寂，無罪可起，所以能滅。「無常見者則為非",
    "T37n1764_006:0780c26": "無」不能滅故，取著空義，名無常見。不能見實，",
    "T37n1764_006:0780c27": "永除無想令罪息滅，所以非無。此論業體。「常",
    "T37n1764_006:0780c28": "常見者不得無」下彰其業能，能得報故。於中",
    "T37n1764_006:0780c29": "初舉，「何以」下釋，於常法性計為定常名常常",
    "T37n1764_006:0781a01": "見，執取之心悉是煩惱，能助殺業得惡報故",
    "T37n1764_006:0781a02": "名有惡果。「是故」下結，空空見者亦有惡報，故",
    "T37n1764_006:0781a03": "前宣說無常見者則為非無。今據細論，鹿類",
    "T37n1764_006:0781a04": "可知，是故偏言常常見者有惡果矣。上來別",
    "T37n1764_006:0781a05": "釋，「以是義」下總以結之。上來第一明罪體相，",
    "T37n1764_006:0781a06": "下教觀入滅除王罪，還就向前三番教之：一",
    "T37n1764_006:0781a07": "就上有門明有殺罪，生王愧心，令王作其慚",
    "T37n1764_006:0781a08": "愧非有；二「色無常」下就前破有入空門中教",
    "T37n1764_006:0781a09": "王觀入，令王作其空見非有；三「殺無常」下就",
    "T37n1764_006:0781a10": "前破空顯實門中教王觀入，令王作其常見非",
    "T37n1764_006:0781a11": "有。就初番中，「夫眾生者名出入息」立眾生相，",
    "T37n1764_006:0781a12": "「斷出入息故名為殺」建立殺相，「諸佛隨俗亦",
    "T37n1764_006:0781a13": "說有殺」明有不虛，以有殺故應生慚愧。第",
    "T37n1764_006:0781a14": "二番中，句別有五：一教觀無常，「色是無常」當",
    "T37n1764_006:0781a15": "相辨理，「色之因緣亦無常」者將果類因，「從無",
    "T37n1764_006:0781a16": "常因生，色云何常」以因顯果。「乃至識無常」者",
    "T37n1764_006:0781a17": "當相辨理，謂從受陰至識無常，「識之因緣亦",
    "T37n1764_006:0781a18": "無常」者將果類因，從無常因生，「滅云何常」以",
    "T37n1764_006:0781a19": "因顯果。二以無常顯於苦義。三以苦義顯於",
    "T37n1764_006:0781a20": "空義。四以空義顯於無我。五以無常、苦空、無",
    "T37n1764_006:0781a21": "我顯成無殺。第三番中，句別有三：一教世",
    "T37n1764_006:0781a22": "王捨虛入實，言「殺無常得常涅槃」者，據實返",
    "T37n1764_006:0781a23": "望由來無陰，陰既不有，知復就何宣說無常？",
    "T37n1764_006:0781a24": "捨離五陰無常之相是以言殺，蓋乃是其無",
    "T37n1764_006:0781a25": "殺為殺，以離相故證法本寂，是故名為得常",
    "T37n1764_006:0781a26": "涅槃。殺苦得樂，乃至殺於無我得我類亦同",
    "T37n1764_006:0781a27": "然，所證真實如來藏體不變稱常，寂滅云樂，",
    "T37n1764_006:0781a28": "不虛曰實，自實名我。又，法自在亦名為我。二",
    "T37n1764_006:0781a29": "「若教」下明觀利益，上與佛同。三「我亦殺」下以",
    "T37n1764_006:0781b01": "同破別，我殺無常、苦空、無我，不入地獄，汝云",
    "T37n1764_006:0781b02": "何入？據斯以驅。空淺有深，其理不虛。上來第",
    "T37n1764_006:0781b03": "一佛為說法，自下第二明阿闍世聞法滅罪，",
    "T37n1764_006:0781b04": "歡喜發心。於中有五：一阿闍世如教正觀、二",
    "T37n1764_006:0781b05": "「即白佛」下歡喜自慶、三「我今見佛以是見」下",
    "T37n1764_006:0781b06": "重起願心、四「語耆婆」下重自喜慶、五「以種種」",
    "T37n1764_006:0781b07": "下慶蒙法利供養讚嘆迴向發願。初段可知。",
    "T37n1764_006:0781b08": "第二段中，所慶有五：一慶有所解、二「我曾聞」",
    "T37n1764_006:0781b09": "下慶蒙佛恩、三「我亦聞」下慶有所同、四「我見",
    "T37n1764_006:0781b10": "世間從伊蘭」下慶有所生、五「我若不遇如來」",
    "T37n1764_006:0781b11": "已下慶有所免。初中，先明今日所解，「知色無",
    "T37n1764_006:0781b12": "常乃至知識」，亦知餘義，就治言耳。「我本若知",
    "T37n1764_006:0781b13": "則不作罪」，傷本不解，反以言之。第二句中，「我",
    "T37n1764_006:0781b14": "昔聞佛常為眾生而作父母」舉昔所聞，「雖聞」",
    "T37n1764_006:0781b15": "已下彰昔未審，「今則」已下明今定知。世王正",
    "T37n1764_006:0781b16": "解蒙佛教生，故今知佛為生父母。第三句中，",
    "T37n1764_006:0781b17": "先舉昔聞，「雖聞」已下彰昔未審，「我今來」下明",
    "T37n1764_006:0781b18": "今始知，常、樂、我、淨世王未證，故略不論。第四",
    "T37n1764_006:0781b19": "句中，「我見世間從伊蘭子生伊蘭樹，不見伊蘭",
    "T37n1764_006:0781b20": "生栴檀樹」舉昔不見，「今見伊蘭生栴檀樹」明",
    "T37n1764_006:0781b21": "今始見。「伊蘭子者我身是也」約喻顯已。第五",
    "T37n1764_006:0781b22": "句中，慶免地獄，反以顯之。此第二竟。第三",
    "T37n1764_006:0781b23": "重起願心之中，文別有三：一自行兼他，由王",
    "T37n1764_006:0781b24": "發願，令無量人發菩提心；二「以如是」下他利",
    "T37n1764_006:0781b25": "兼自，由彼發心，王罪微薄；三「王及下」總結皆",
    "T37n1764_006:0781b26": "發。前中先明王自發願，後令他發。前中「我今",
    "T37n1764_006:0781b27": "見佛功德，破壞眾生煩惱惡心」略起願意，「佛言」",
    "T37n1764_006:0781b28": "已下如來記歎，「若我審」下重興大願，他發可",
    "T37n1764_006:0781b29": "知。第二段中，先明他發，後明世王重罪得",
    "T37n1764_006:0781c01": "薄。第三可知。就第四段重自慶中，先慶所",
    "T37n1764_006:0781c02": "得，後慶得為諸佛弟子。前中初先列已所得，",
    "T37n1764_006:0781c03": "謂得出世淨天之身，長命常身，「令諸眾生發菩",
    "T37n1764_006:0781c04": "提」下辨其所得。菩薩化他即是自受，是故令生",
    "T37n1764_006:0781c05": "發菩提心，名得天身長命常身。自下第五慶蒙",
    "T37n1764_006:0781c06": "法利，供養讚歎，迴向發願。初先供養，次為讚",
    "T37n1764_006:0781c07": "歎。「我今見」下明其迴向，「我遇惡」下明其發願。",
    "T37n1764_006:0781c08": "歎中有其九行半偈，初七行半歎佛口業，次",
    "T37n1764_006:0781c09": "有一偈歎佛意業，末後一偈歎佛身業。就口",
    "T37n1764_006:0781c10": "業中，初有三偈歎不妄語，次一偈半歎不惡",
    "T37n1764_006:0781c11": "口，次有半偈歎不兩舌，後兩偈半歎不綺語。",
    "T37n1764_006:0781c12": "不妄語中，「實語」一門明其當法，「微妙」一門明能",
    "T37n1764_006:0781c13": "顯法。「善巧句」等七句之文廣顯前妙，末後一",
    "T37n1764_006:0781c14": "偈廣顯前實。就顯妙中，「善巧於句」以為一門，",
    "T37n1764_006:0781c15": "言能順教。「善巧於義」復為一門，語能顯義。「甚",
    "T37n1764_006:0781c16": "深祕藏為眾顯示」廣前善義。「所有廣言為眾",
    "T37n1764_006:0781c17": "略語」廣前答句。「具足是語善能療生」總以結",
    "T37n1764_006:0781c18": "歎。就廣實中，「若有眾生聞是語者」聞前善巧句",
    "T37n1764_006:0781c19": "義等語。「若信、不信，定知佛說」顯其實義，眾生",
    "T37n1764_006:0781c20": "於法信、謗不同，是故有其信與不信。世王自",
    "T37n1764_006:0781c21": "噵我今定知是佛所說，終無虛妄。不惡口中，",
    "T37n1764_006:0781c22": "初明如來自言柔軟，次明為他所以說麁，後",
    "T37n1764_006:0781c23": "明麁濡同歸第一，「是故」已下結已歸敬。不兩",
    "T37n1764_006:0781c24": "舌中，明佛常作和合之言名為「一味」，「如海」喻",
    "T37n1764_006:0781c25": "之。不綺語中，佛語稱法無有綺異名「第一諦」，",
    "T37n1764_006:0781c26": "以言稱法「故無無義」明其語淨。下明益人，於",
    "T37n1764_006:0781c27": "中初偈能說廣法令人入實，後之一偈善說",
    "T37n1764_006:0781c28": "深法令人捨相。意業可知。身中，「慈悲」現化",
    "T37n1764_006:0781c29": "所因，「為眾苦行」隨物起化，「如著鬼魅」喻前慈",
    "T37n1764_006:0782a01": "悲，「狂亂多作」喻前苦行。就迴向中有其三偈：",
    "T37n1764_006:0782a02": "初偈自利，用己善根迴向菩提；後二利他，於",
    "T37n1764_006:0782a03": "中初偈用己善根願求三寶常在益物，後偈",
    "T37n1764_006:0782a04": "用善願破眾生四魔惡病。",
    "T37n1764_006:0782a05": "願中三偈，初偈自利，願不造惡；後二利他，於",
    "T37n1764_006:0782a06": "中初半願生發心，次有半偈願生思佛，次有",
    "T37n1764_006:0782a07": "半偈願生破惱，末後半偈願生見性。自下",
    "T37n1764_006:0782a08": "第三如來述讚。於中初就現在讚歎，「汝昔」已",
    "T37n1764_006:0782a09": "下就過已歎，「從今」已下就當述勸，先勸後釋。",
    "T37n1764_006:0782a10": "此第二竟。自下第三世王還宮。「〈天行品〉者",
    "T37n1764_006:0782a11": "如《雜華》說」，品中第三明其天行。天行正是菩",
    "T37n1764_006:0782a12": "薩八禪，今不廣說。玄指《雜華》。依《佛名經》，《雜華》",
    "T37n1764_006:0782a13": "猶是《華嚴經》矣。",
    "T37n1764_006:0782a14": "嬰兒行品(六)〈嬰兒品〉者，五行之中前四已竟，今次解釋嬰",
    "T37n1764_006:0782a15": "兒行義，名〈嬰兒品〉。不起後過是嬰兒義。文中",
    "T37n1764_006:0782a16": "初問，次辨，後結。辨中有二：一明佛菩薩自德",
    "T37n1764_006:0782a17": "嬰兒、二「如嬰兒啼哭時」下明佛菩薩化嬰兒",
    "T37n1764_006:0782a18": "故名嬰兒行。前中先明如來嬰兒，後明菩薩。",
    "T37n1764_006:0782a19": "就如來中四番辨釋：初番通就三業以釋，後",
    "T37n1764_006:0782a20": "三偏就口業而辨。前中先喻，「不能起住」明嬰",
    "T37n1764_006:0782a21": "兒心、「不能來去」明嬰兒身、「不能語言」明嬰兒",
    "T37n1764_006:0782a22": "口。下約顯法，文顯可知。後二可解。是中為明",
    "T37n1764_006:0782a23": "菩薩五行，何故說佛？舉佛為令菩薩學故。",
    "T37n1764_006:0782a24": "就菩薩中，初就化他心無分別解嬰兒行，後就",
    "T37n1764_006:0782a25": "自行離過以釋，文皆可知。就化嬰兒名嬰",
    "T37n1764_006:0782a26": "兒中，先喻、後合。喻中先別，後總結之。別中「楊",
    "T37n1764_006:0782a27": "華」喻化凡夫，「木牛木馬」喻化二乘，「木男木少」",
    "T37n1764_006:0782a28": "喻說眾生化小菩薩。喻化凡中，句別有四：初",
    "T37n1764_006:0782a29": "「嬰兒啼時」喻化所隨，眾生造惡名為啼哭；二",
    "T37n1764_006:0782b01": "「父母」下喻明化相。「父母」喻佛，「楊樹黃葉」喻天",
    "T37n1764_006:0782b02": "果報，勸其止惡故言「莫啼」，假說天報以為常",
    "T37n1764_006:0782b03": "樂我淨之法，授之令得，名「與汝金」；三「嬰兒見」",
    "T37n1764_006:0782b04": "下喻明化益，聞說天樂，為求得故止不為惡，",
    "T37n1764_006:0782b05": "名「兒已見生真金想便止不啼」；四「然此」下明",
    "T37n1764_006:0782b06": "化非真。喻化二乘及小菩薩一處論之，准前",
    "T37n1764_006:0782b07": "類合應有四句，文中少初嬰兒啼時，但有後",
    "T37n1764_006:0782b08": "三。「木牛、木馬、木男、木女」喻顯化相，木馬、木牛",
    "T37n1764_006:0782b09": "喻小乘法，木男、木女喻眾生相，「嬰兒見」下喻",
    "T37n1764_006:0782b10": "明化益，據後且言「生男女相」，「實非男女」明化",
    "T37n1764_006:0782b11": "非真，據後偏言實非男女。「以是」下結，據後偏",
    "T37n1764_006:0782b12": "言作男女想名嬰兒行。下合顯法，「如來亦",
    "T37n1764_006:0782b13": "爾」合前父母，下明化益。然上喻中，楊葉之喻",
    "T37n1764_006:0782b14": "一處別論，牛馬男女一處而舉，今此合中楊",
    "T37n1764_006:0782b15": "葉、牛、馬一處合之，木男、木女在後別合，文之",
    "T37n1764_006:0782b16": "左右。就合楊葉牛馬喻中，文別有四：一合明",
    "T37n1764_006:0782b17": "化凡、二「若有眾生厭生死」下合明化小、三「如",
    "T37n1764_006:0782b18": "彼嬰兒於非」合下就前化凡明佛非虛、四「如彼",
    "T37n1764_006:0782b19": "嬰兒於非牛」下就前化小明佛化意。初中依",
    "T37n1764_006:0782b20": "上喻中四句次第合之。「若有眾生欲造眾惡」",
    "T37n1764_006:0782b21": "合上初句嬰兒啼時，「如來為」下合第二句父母",
    "T37n1764_006:0782b22": "即以楊樹黃葉語言「莫啼，我與汝金」，「眾生聞」下",
    "T37n1764_006:0782b23": "合第三句嬰兒見已即止不啼，「實是生死無常」",
    "T37n1764_006:0782b24": "已下合第四句實非金也。第二段中，「若有眾",
    "T37n1764_006:0782b25": "生厭生死時」合初所少嬰兒啼時，「如來則為",
    "T37n1764_006:0782b26": "說於二乘」合第二句木牛、木馬，「實無二乘」超",
    "T37n1764_006:0782b27": "合第四明化非真，「以二死故知生死」下却合",
    "T37n1764_006:0782b28": "第三明其化益，「以二乘故知生無過，見涅槃",
    "T37n1764_006:0782b29": "樂」向小之益。「以是見」下趣大之益，由得小故",
    "T37n1764_006:0782c01": "便知有大，已所不得，起意趣求，是其益也。「則",
    "T37n1764_006:0782c02": "能自知有斷、不斷」明知集也，知分段因是已",
    "T37n1764_006:0782c03": "所斷，變易之因已所未斷。「有真、不真」是知苦",
    "T37n1764_006:0782c04": "也，實知分段生死之苦名之為真，未能了知",
    "T37n1764_006:0782c05": "變易之苦故曰非真。「有修、非修」是知道也，知",
    "T37n1764_006:0782c06": "修小道，不修大道。「有得、不得」是知滅也，知已",
    "T37n1764_006:0782c07": "但得小乘之滅，不得大滅。第三段中，「如彼嬰",
    "T37n1764_006:0782c08": "兒於非金中而生金想」舉化所隨，偏舉其喻。",
    "T37n1764_006:0782c09": "「如來亦爾，於不淨中而說為淨」舉佛化相偏舉",
    "T37n1764_006:0782c10": "其法，「以得第一則無虛妄」明佛不虛。第四",
    "T37n1764_006:0782c11": "段中，「如彼嬰兒於非牛馬生牛馬想，若有眾生",
    "T37n1764_006:0782c12": "於非道中作真道想」舉化所隨，法喻並舉。「如",
    "T37n1764_006:0782c13": "來亦說非道為道」舉佛化相，小非真道說為",
    "T37n1764_006:0782c14": "道矣。「非道之中實無」已下明佛化意。小實非",
    "T37n1764_006:0782c15": "道，能生大道，微因緣故，佛說為道。下次明其",
    "T37n1764_006:0782c16": "化小菩薩，「如彼嬰兒於非男女生男女想」起",
    "T37n1764_006:0782c17": "化所隨，偏舉其喻。「如來亦」下合第二句明佛",
    "T37n1764_006:0782c18": "化想。「而實無生」超合第四，「實非男女」明化小",
    "T37n1764_006:0782c19": "真。「若佛如來說無」已下却合第三，「即止不啼」",
    "T37n1764_006:0782c20": "明化有益，於中有二：一約世諦眾生之相合",
    "T37n1764_006:0782c21": "止不啼、二「若於眾生破眾生」下約就真諦合",
    "T37n1764_006:0782c22": "止不啼。前中「如來說無眾生，一切眾生即墮",
    "T37n1764_006:0782c23": "耶見」反明有啼，「是故如來說有眾生」順明不",
    "T37n1764_006:0782c24": "啼。此言略少，若具，應言如來說有眾生相故",
    "T37n1764_006:0782c25": "則破耶見。約真諦中，「若於眾生作生想者則",
    "T37n1764_006:0782c26": "不能破」反明有啼，「若於眾生破眾生」下順明",
    "T37n1764_006:0782c27": "不啼，「是名」總結。上來第二別教五行，",
    "T37n1764_006:0782c28": "「若有男女受持」已下第三結勸，「迦葉自」下第四",
    "T37n1764_006:0782c29": "大段迦葉領解，「佛言」已下第五大段明此經",
    "T37n1764_006:0783a01": "法利益弘廣，多人同得。",
    "T37n1764_006:0783a02": "德王菩薩品(六-八)1〈德王品〉者，當法應名十功德品，今從請人以",
    "T37n1764_006:0783a03": "題章目。人以德成，德謂福智二種莊嚴。光明",
    "T37n1764_006:0783a04": "遍照是智莊嚴，內智圓滿，光遍法界，名光遍",
    "T37n1764_006:0783a05": "照。高貴德王是福莊嚴，以福殊勝，是故名為",
    "T37n1764_006:0783a06": "高貴德王，具斯德者方堪諮啟，故從題品名",
    "T37n1764_006:0783a07": "〈光遍照德王品〉也。",
    "T37n1764_006:0783a08": "就此品中四門分別：一對問分別，此品答上",
    "T37n1764_006:0783a09": "願說甚深微妙諸行，以此十德契實名深、離相",
    "T37n1764_006:0783a10": "稱妙。二辨來意。何故次辨？向前五行世間所",
    "T37n1764_006:0783a11": "修，此十出世，世間行滿便得出世，故次辨之。",
    "T37n1764_006:0783a12": "云何得知此十出世？下文宣說「非是世法，世",
    "T37n1764_006:0783a13": "間所無」故知出世。若論相似功德善根，地前",
    "T37n1764_006:0783a14": "亦有。三列其德名，經中不辨，今此且可准義",
    "T37n1764_006:0783a15": "名之：一入智功德，聞、思、修、證次等觀入；二起",
    "T37n1764_006:0783a16": "通功德，善起五通，妙用自在；三大無量功德，",
    "T37n1764_006:0783a17": "成就具足無緣大慈；四十事利益成就功德，",
    "T37n1764_006:0783a18": "從根難拔終離二邊；五是五事報果功德，從",
    "T37n1764_006:0783a19": "根完具乃至第五得宿命智；六心自在功德，",
    "T37n1764_006:0783a20": "謂金剛三昧；第七修習對治功德，謂近善友",
    "T37n1764_006:0783a21": "聞思修行；第八對治成就功德，謂離五事乃",
    "T37n1764_006:0783a22": "至慧心二種解脫；第九利習正道功德，謂信",
    "T37n1764_006:0783a23": "心、持戒、近友、具足、多聞；第十正道成就功德，",
    "T37n1764_006:0783a24": "謂三十七品。十中，前六自分功德，後四勝進。",
    "T37n1764_006:0783a25": "此第三門。四分文辨釋，此品有二：一正辨德、",
    "T37n1764_006:0783a26": "二「若須施等信是語」下歎經勸學。前中，初先總",
    "T37n1764_006:0783a27": "就德體歎以顯深，「何等十」下隨修辨相，體則",
    "T37n1764_006:0783a28": "果分。前中初言「修大涅槃得十功德」總舉德",
    "T37n1764_006:0783a29": "體，下歎顯深，文有九句，前三出情、後六離相。",
    "T37n1764_006:0783b01": "就前三中，「不與聲聞、辟支佛共」明過二乘不可",
    "T37n1764_006:0783b02": "思議，超出近學，地前緣知不能測及名「不可",
    "T37n1764_006:0783b03": "思」，「聞者驚怪」勝過凡夫，聞生誹謗故曰驚怪。",
    "T37n1764_006:0783b04": "下六句中，還約前三以顯離相，「非內、非外」異",
    "T37n1764_006:0783b05": "凡夫法。內謂六根，外謂六塵，內外為別，真德",
    "T37n1764_006:0783b06": "異彼是以言非。良以此十體同法性，義無不",
    "T37n1764_006:0783b07": "在，故不同彼十二入法內外別矣。「非離、非易」",
    "T37n1764_006:0783b08": "異二乘法，依《大涅槃》修之可得，故曰非離；依",
    "T37n1764_006:0783b09": "餘契經修之叵得，所以非易。「非相、非非相」異",
    "T37n1764_006:0783b10": "地前法，捨相方成故言非相，妙用隨緣名非",
    "T37n1764_006:0783b11": "非相。下三重顯，「非是世法」顯非內外，謂非世",
    "T37n1764_006:0783b12": "俗凡夫法也。「無有相貌」顯前非相，「世間所無」",
    "T37n1764_006:0783b13": "顯前非易。上來歎深，下次辨相，「何等」徵問，下",
    "T37n1764_006:0783b14": "對顯之。就初德中，先辨、後結。辨中有四：一緣",
    "T37n1764_006:0783b15": "標舉、二列五名、三廣辨釋、四離解者問答重",
    "T37n1764_006:0783b16": "顯。「一者有五」是總舉也，「聞」等列名，此五猶",
    "T37n1764_006:0783b17": "是聞思修證。初一是聞、次有兩門通聞及思、",
    "T37n1764_006:0783b18": "第四一門通聞思修、第五是證。「不聞聞」者，涅",
    "T37n1764_006:0783b19": "槃等法離相叵聞，今依此經而得聞知名不",
    "T37n1764_006:0783b20": "聞聞。「聞已益」者，因聞及思知教知義名聞已",
    "T37n1764_006:0783b21": "益。「能斷疑」者，依聞及思能除闇或，故曰斷疑。",
    "T37n1764_006:0783b22": "「慧心正」者，因聞思修能離邪曲，故曰正直。「知",
    "T37n1764_006:0783b23": "密藏」者，佛性涅槃菩提答法是其密藏，因經",
    "T37n1764_006:0783b24": "證會故曰能知，「是為」總結。下廣釋之，解初",
    "T37n1764_006:0783b25": "門中，先問、次釋。釋中，先舉所聞法體，「非有無」",
    "T37n1764_006:0783b26": "下就法廣明不聞聞義。前中，初言「謂深密藏」",
    "T37n1764_006:0783b27": "總以標舉，下別顯之，先舉佛性，次明三寶。「佛",
    "T37n1764_006:0783b28": "等無別」明三體同，「三寶常」等明三義門，此即",
    "T37n1764_006:0783b29": "菩提。下障涅槃，「諸佛畢竟不涅槃者」，不入灰",
    "T37n1764_006:0783b30": "盡滅身涅槃。「常不變」者，住大涅槃，不變易也。",
    "T37n1764_006:0783c01": "下就前法明不聞聞，但就涅槃，餘類可知。文",
    "T37n1764_006:0783c02": "中有三：一明涅槃妙離眾相，凡時不聞，得聖",
    "T37n1764_006:0783c03": "乃聞；二明一切外道法中所未曾聞，今時得",
    "T37n1764_006:0783c04": "聞；三明一切小乘法中所未曾聞，今乃得聞。",
    "T37n1764_006:0783c05": "初中先明涅槃之法離相難聞，如來涅槃「非",
    "T37n1764_006:0783c06": "有無」者，佛大涅槃非有生死、非無眾德。「非有",
    "T37n1764_006:0783c07": "為」者，無生住滅。「非無為」者，妙用繁與。「非有漏」",
    "T37n1764_006:0783c08": "者，結患斯亡。「非無漏」者，現起諸結。言「非色」者，",
    "T37n1764_006:0783c09": "離無常色。「非非色」者，得金剛身。言「非名」者，言",
    "T37n1764_006:0783c10": "語道斷。「非非名」者，德響遐布。言「非相」者，斷離",
    "T37n1764_006:0783c11": "十相。「非非相」者，具足相好，復隨眾生現種種",
    "T37n1764_006:0783c12": "形名非非相。言「非有」者，妙出三有。「非非有」者，",
    "T37n1764_006:0783c13": "實德不無。言「非物」者，無有窟宅。「非非物」者，有",
    "T37n1764_006:0783c14": "妙淨土。「非因果」者，苦集永亡。又復如來實證",
    "T37n1764_006:0783c15": "平等，故無因果。言「非待」者，實證亡對。「非非待」",
    "T37n1764_006:0783c16": "者，藉緣方語。言「非明」者，緣觀心息。言「非闇」者，",
    "T37n1764_006:0783c17": "昏障永除。言「非出」者，不捨世間。「非非出」者，得",
    "T37n1764_006:0783c18": "大涅槃。言「非常」者，隨化流轉。「非不常」者，體恒",
    "T37n1764_006:0783c19": "不變。言「非斷」者，常行有漏。「非不斷」者，永斷諸",
    "T37n1764_006:0783c20": "結。言「非始」者，性出自古。言「非終」者，無有終盡。",
    "T37n1764_006:0783c21": "「非過去」等，體出三世。「非陰入界」，十二因緣體絕",
    "T37n1764_006:0783c22": "命相。「非不陰」等，隨化現有。下總結之，如是等",
    "T37n1764_006:0783c23": "法昔所不聞而今得聞。第二番中，先明不聞，",
    "T37n1764_006:0783c24": "「所謂一切外道經書」總以標舉，次別舉之。「四",
    "T37n1764_006:0783c25": "毘陀」等是其別也，外國有其四大論師：一婆",
    "T37n1764_006:0783c26": "耶婆造《四毘陀論》，亦名違陀，本是一名，傳之",
    "T37n1764_006:0783c27": "音異，此翻名智，能生智故。一億力毘陀，明其",
    "T37n1764_006:0783c28": "事大懺悔之法；二耶受毘陀，明其布施祠祀",
    "T37n1764_006:0783c29": "之法；三阿他毘陀，又亦名為阿闥婆毘陀，本",
    "T37n1764_006:0784a01": "是一名，傳之音異，明其一切鬪戰　法；四三",
    "T37n1764_006:0784a02": "摩毘陀，明知異國鬪諍之法，知此生智故名",
    "T37n1764_006:0784a03": "知論。第二論師名婆尼尼，造《毘伽羅論》，此名",
    "T37n1764_006:0784a04": "記論，辨明一切音聲、名字、章句等法。第三論",
    "T37n1764_006:0784a05": "師名迦毘羅，是黃顯仙，造《僧佉經》，此名五",
    "T37n1764_006:0784a06": "頂，明從冥性生於二十五諦之義，如下文說。",
    "T37n1764_006:0784a07": "第四論師名優樓佉，是青目仙，造《衛世師經》，",
    "T37n1764_006:0784a08": "此名最勝，明六諦義，主諦、依諦、總諦、別諦、作",
    "T37n1764_006:0784a09": "諦、無障諦是其六也。此等諸論今具列之。「一",
    "T37n1764_006:0784a10": "切呪」等通舉餘法。下總結之，「如是等經初未",
    "T37n1764_006:0784a11": "曾聞，今於此經而得聞知」。第三番中，明餘",
    "T37n1764_006:0784a12": "小乘十一部中亦無如是涅槃深義，今因此",
    "T37n1764_006:0784a13": "經而得聞知。「是名」下結。聞已益中，先牒次",
    "T37n1764_006:0784a14": "釋，有十復次，前九明其起因之益，後一彰其",
    "T37n1764_006:0784a15": "趣果之益。因中，前八自利之益，後一利他。自",
    "T37n1764_006:0784a16": "中，初四聞經之益，後四彰其思義之益。聞經",
    "T37n1764_006:0784a17": "益中，初一復次法說明益，後三喻顯，皆先立",
    "T37n1764_006:0784a18": "喻，後合可知。第三喻中「放千光」者，蓋且言耳。",
    "T37n1764_006:0784a19": "思義益中，前三復次明知理法，後一知行。",
    "T37n1764_006:0784a20": "就知理中，初知真諦，「聽經知名」舉劣顯勝，「若",
    "T37n1764_006:0784a21": "能書」等辨勝過劣。次知世諦，「聽受知名」舉劣",
    "T37n1764_006:0784a22": "顯勝，「若能書」等辨勝過劣。下知一實，「聽經未",
    "T37n1764_006:0784a23": "見」舉劣顯勝，「書、寫、讀」等辨勝過劣。知行法",
    "T37n1764_006:0784a24": "中，初就檀行舉劣顯勝，辨勝過劣，後顯餘行。",
    "T37n1764_006:0784a25": "上來自利，下明利他，於中明具四無礙慧利",
    "T37n1764_006:0784a26": "他行也，但明聞益，略不說思。「若聽是經，知法",
    "T37n1764_006:0784a27": "知義，具二無礙」內備化德。「於諸沙門婆羅門」",
    "T37n1764_006:0784a28": "下具辭具樂，化他用也。前明起因，「不從他聞」",
    "T37n1764_006:0784a29": "知近菩提，趣果益也。尋經悟解，故不從他而",
    "T37n1764_006:0784b01": "能自知。「是名」下結。能斷疑中，初牒次釋，有七",
    "T37n1764_006:0784b02": "復次：第一斷除名義中疑、第二斷除佛果上",
    "T37n1764_006:0784b03": "疑、第三斷除三乘中疑、第四斷除法相中疑、",
    "T37n1764_006:0784b04": "第五斷除情計中疑、第六斷除佛生上疑、第",
    "T37n1764_006:0784b05": "七斷除世事中疑。七中，初三聞思共斷，後四",
    "T37n1764_006:0784b06": "單說聞經斷疑。就初門中，先舉二疑，次列，後",
    "T37n1764_006:0784b07": "斷，聞斷疑名，思斷疑義。第二門中，先舉五疑，",
    "T37n1764_006:0784b08": "次列，後斷。聞斷第一，彼疑應故；思斷後四，彼",
    "T37n1764_006:0784b09": "疑真故。第三門中，先舉三疑，次列，後斷。聞經",
    "T37n1764_006:0784b10": "斷疑，三乘之相；思義斷疑，三乘之性。第四門",
    "T37n1764_006:0784b11": "中，「不聞是經，其心多疑」總舉所斷，次別顯之，",
    "T37n1764_006:0784b12": "句別十六，相從為九。初有四句合為第一，「生",
    "T37n1764_006:0784b13": "死涅槃」法相中疑。次有兩句合為第二眾生",
    "T37n1764_006:0784b14": "中疑，「若命、非命」疑諸眾生命根有無，「若生、非",
    "T37n1764_006:0784b15": "生」疑彼假人有之與無。「若竟、不竟」為第三門",
    "T37n1764_006:0784b16": "三乘中疑，大乘畢竟，小乘不竟。「若他、若過」為",
    "T37n1764_006:0784b17": "第四門三世中疑，他世未來疑於未來有報、",
    "T37n1764_006:0784b18": "無報，疑於過去有因、無因。「若有、若無」為第五",
    "T37n1764_006:0784b19": "門有無中疑，有無合通，不可備論。「若苦」已下",
    "T37n1764_006:0784b20": "有其四句合為第六，四諦中疑。「若法、非法」為",
    "T37n1764_006:0784b21": "第七門邪正中疑。「若善、非善」是第八門行業",
    "T37n1764_006:0784b22": "中疑。「若空、非空」為第九門二諦中疑。下明此",
    "T37n1764_006:0784b23": "疑聞經悉斷。第五門中，「不聞多疑」總舉所斷，",
    "T37n1764_006:0784b24": "次別顯之，於中有五：一於五陰疑或，不知何",
    "T37n1764_006:0784b25": "者是我；二六根對我疑惑，不知何誰能見乃",
    "T37n1764_006:0784b26": "至能知；三五陰對我疑惑，不知何誰受報；四",
    "T37n1764_006:0784b27": "五陰對我疑惑，不知誰至後世；五於生死疑惑，",
    "T37n1764_006:0784b28": "不知為有始終、為無始終。下明此疑聽經悉",
    "T37n1764_006:0784b29": "斷。第六門中，先舉一疑，疑闡提等佛性有無，",
    "T37n1764_006:0784c01": "下明聞斷。第七門中，先舉疑心，謂疑世間邊",
    "T37n1764_006:0784c02": "無邊等，下明聞斷，「是名」下結。惠心直中，先",
    "T37n1764_006:0784c03": "牒、次釋。釋中有三：一乘前顯過，明有疑者所",
    "T37n1764_006:0784c04": "見不正；二「一切凡」下就人辨曲，謂凡二乘；三",
    "T37n1764_006:0784c05": "「云何」下廣辨曲相翻之顯正。於中有四：一明",
    "T37n1764_006:0784c06": "凡邪曲、二翻之顯正、三明聲聞緣覺邪曲、四",
    "T37n1764_006:0784c07": "翻之顯正。凡夫曲中，先問後辨。「於有漏中，見",
    "T37n1764_006:0784c08": "常、樂」等，於如來所見無常等，八倒邪曲；「見眾",
    "T37n1764_006:0784c09": "生」等，我見邪曲；計非想處以為涅槃，見自在",
    "T37n1764_006:0784c10": "天有八聖道，見取邪曲，此皆取劣以為勝故。",
    "T37n1764_006:0784c11": "又此非道以為道故，亦得名為戒取邪曲，「有",
    "T37n1764_006:0784c12": "見斷見」，邊見耶曲。第二段中，「若聞是經」聞慧",
    "T37n1764_006:0784c13": "斷曲，「修行聖行」修惡斷曲。第三段中，先問後",
    "T37n1764_006:0784c14": "辨，執佛八相成道為實是其曲也。第四段中，",
    "T37n1764_006:0784c15": "「聽經悉斷」聞慧斷曲，「若能書」等思慧斷曲，「修",
    "T37n1764_006:0784c16": "行涅槃」修慧斷曲。「是名」下結。知密藏中，初牒、",
    "T37n1764_006:0784c17": "次釋。釋中有二：一知涅槃佛性菩提三種真",
    "T37n1764_006:0784c18": "法為知密藏、二「復次」下明知世法因緣之理",
    "T37n1764_006:0784c19": "為知密藏。於中，初問，次辨，後結。辨中六句：「雖",
    "T37n1764_006:0784c20": "知無我，不失業果」明非無果，「雖知陰滅，善惡",
    "T37n1764_006:0784c21": "不亡」明非無因，此二一對；「雖有諸業，不得作",
    "T37n1764_006:0784c22": "者」無造業人，「雖有至處，無有去者」無受報人，",
    "T37n1764_006:0784c23": "此二一對；「雖有繫縛，無受縛者」無被縛人，「雖",
    "T37n1764_006:0784c24": "有涅槃，亦無滅者」無得脫人，此二一對。以此",
    "T37n1764_006:0784c25": "所知，非定有無，妙離斷常，故名「甚深」。上來廣",
    "T37n1764_006:0784c26": "釋，自下第四有難解者問答重顯，於中但",
    "T37n1764_006:0784c27": "顯。聞、不聞義，以前所說不聞乖聞、聞乖不",
    "T37n1764_006:0784c28": "聞，故須重釋。餘者可解，故不重論。就此文中，",
    "T37n1764_006:0784c29": "對人有三，顯義亦三，文別有四。對人三者：一",
    "T37n1764_006:0785a01": "對德王、二對琉璃、三對無畏。顯義三者：第一",
    "T37n1764_006:0785a02": "正辨聞不聞義、二為化益新來菩薩明生不",
    "T37n1764_006:0785a03": "生、三為起發此土眾生往生淨國辨明往生",
    "T37n1764_006:0785a04": "淨土之義。文別四者：一德王為聞如來讚歎、",
    "T37n1764_006:0785a05": "二琉璃為問如來辨釋、三無畏啟請如來為",
    "T37n1764_006:0785a06": "說、四偈後長行因無畏請遠答德王最初所",
    "T37n1764_006:0785a07": "問。前中，德王初先為問，後佛讚歎。問中，「如我",
    "T37n1764_006:0785a08": "解佛所說，是義不然」牒以總非。下廣顯非，先",
    "T37n1764_006:0785a09": "徵後難，於中有二：一正難破不聞聞義、二「凡",
    "T37n1764_006:0785a10": "是色」下彰實異相明不可聞。前中六句，初二",
    "T37n1764_006:0785a11": "一對約法有無，徵定所說，明聞、不聞不得並立；",
    "T37n1764_006:0785a12": "次二一對約就能聞所聞之法亦為徵責，明聞、",
    "T37n1764_006:0785a13": "不聞不得並立；後二一對就時徵責，明聞、不",
    "T37n1764_006:0785a14": "聞不得並立。初中有四：一就法徵定，明有與",
    "T37n1764_006:0785a15": "無不得並立，法若有者便應定有，立有非無；",
    "T37n1764_006:0785a16": "法若無者便應定無，立無非有。由佛前說涅",
    "T37n1764_006:0785a17": "槃之法非有、非無，故為此徵。二「無不應」下以",
    "T37n1764_006:0785a18": "法有無類定生滅，明不並立。無不應生，立滅",
    "T37n1764_006:0785a19": "非生；有不應滅，存生破滅。三「如其」下以前生",
    "T37n1764_006:0785a20": "滅兩義不俱，類聞、不聞不並立。「如其聞者",
    "T37n1764_006:0785a21": "是則為聞」以生類聞，明唯是聞不得不聞；「若",
    "T37n1764_006:0785a22": "不聞者則為不聞」以前滅義類顯不聞，唯定不",
    "T37n1764_006:0785a23": "聞不得為聞；四「云何言」下結非聖說，聞與不",
    "T37n1764_006:0785a24": "聞既非並立，云何聖言聞所不聞？第二對",
    "T37n1764_006:0785a25": "中初就法正徵，次喻，後合。法中，約就能聞所",
    "T37n1764_006:0785a26": "聞互以為難。「若不可聞是為不聞」就所設難，",
    "T37n1764_006:0785a27": "若彼涅槃佛性等法定不可聞，是則一向名",
    "T37n1764_006:0785a28": "為不聞，不得名為不聞而聞。「若已聞者則更",
    "T37n1764_006:0785a29": "不聞」就能設難，若能聞心已得聞竟，則更不",
    "T37n1764_006:0785b01": "得聞於不聞。若從是義，正得一向說之為聞，",
    "T37n1764_006:0785b02": "不得宣說聞於不聞。「何以」下釋，初先徵責，何",
    "T37n1764_006:0785b03": "故聞已則更不得聞於不聞。下對顯之，「已得",
    "T37n1764_006:0785b04": "聞故」正得名為聞於可聞，不得名為聞於不",
    "T37n1764_006:0785b05": "聞。「云何言」下總以結呵。喻中，生到反得三事",
    "T37n1764_006:0785b06": "共顯一義，亦可去到喻聞涅槃，生與不生喻",
    "T37n1764_006:0785b07": "顯佛性，得與不得喻顯菩提。就初喻中，將「去」",
    "T37n1764_006:0785b08": "喻聞，「到」喻不聞，「譬如去者」喻能聞人，「到則不",
    "T37n1764_006:0785b09": "去」類顯初句，如彼世人已得到者不可言去，",
    "T37n1764_006:0785b10": "所況如是，諸佛菩薩已得涅槃，不聞法竟不",
    "T37n1764_006:0785b11": "得言聞。「去則不到」類顯後句，如彼世人在路",
    "T37n1764_006:0785b12": "去時不得名到，所況如是，已得聞者則更不",
    "T37n1764_006:0785b13": "得聞於不聞。第二喻中，將「生」喻聞，「不生」喻於",
    "T37n1764_006:0785b14": "不聞之義，「生已不生」類顯後句，如彼生相生",
    "T37n1764_006:0785b15": "諸法時不得說言生於不生，所況如是，已得",
    "T37n1764_006:0785b16": "聞時不得宣說聞於不聞，「不生不生」類向前",
    "T37n1764_006:0785b17": "句，如彼虛空不可生故正名不生不得言生，",
    "T37n1764_006:0785b18": "所況即是，不可聞法正名不聞不得言聞。第",
    "T37n1764_006:0785b19": "三喻中，將「得」喻聞，「不得」喻於不聞之義，「得已",
    "T37n1764_006:0785b20": "不得」類向後句。如彼十四不相應中，有一非",
    "T37n1764_006:0785b21": "色非心之得能得諸法，今取為喻，即彼諸得",
    "T37n1764_006:0785b22": "得諸法時，不得名為得於不得，所況如是，已",
    "T37n1764_006:0785b23": "得聞持不得說為聞於不聞。「不得不得」類顯",
    "T37n1764_006:0785b24": "前句，如兔角等不可得法正名不得，不可說",
    "T37n1764_006:0785b25": "之為不得得，所況如是，不可聞法正名不聞，",
    "T37n1764_006:0785b26": "不得說之為不聞聞。上來立喻，「聞已不聞、不",
    "T37n1764_006:0785b27": "聞不聞亦復如是」合之顯法，「聞已不得」舉向後",
    "T37n1764_006:0785b28": "句以合前喻，「不聞不聞」舉上初句以合前喻。",
    "T37n1764_006:0785b29": "第三對中，初句就其未聞之時難破有聞，明其",
    "T37n1764_006:0785c01": "唯是不聞不聞，非不聞聞。後句就其不聞之",
    "T37n1764_006:0785c02": "時難破不聞，彰先有聞，先有聞，　後得聖時",
    "T37n1764_006:0785c03": "聞於可聞，非聞不聞。前中，「世尊若不聞聞者」",
    "T37n1764_006:0785c04": "審定如來未聞之時已有聞性，名不聞聞。下",
    "T37n1764_006:0785c05": "就設難，難有三階：一就地前凡夫設難，若未",
    "T37n1764_006:0785c06": "聞時已有聞者，「一切眾生未有菩提即應有",
    "T37n1764_006:0785c07": "之，未得涅槃亦應得之，未見佛性亦應見之」。",
    "T37n1764_006:0785c08": "二就十住菩薩設難，若未聞時已有聞者，「云",
    "T37n1764_006:0785c09": "何說言十住菩薩雖見佛性，未得明了」。三就",
    "T37n1764_006:0785c10": "佛設難，若未聞時已有聞者，「如來本昔從誰",
    "T37n1764_006:0785c11": "得聞」。若有聞處，「何故如來於《阿含》中說言無",
    "T37n1764_006:0785c12": "師」。後中初言「若不聞不聞」審定如來未聞之",
    "T37n1764_006:0785c13": "時令無聞性，名不聞不聞。下就設難，難意如",
    "T37n1764_006:0785c14": "何？若佛如來本未聞時一向無聞，後得菩提",
    "T37n1764_006:0785c15": "及見佛性。一切眾生未聞之時亦無有聞，亦",
    "T37n1764_006:0785c16": "應同佛得成菩提見於佛性。一切眾生不得",
    "T37n1764_006:0785c17": "菩提不見佛性，可得宣說本無有聞。佛得菩",
    "T37n1764_006:0785c18": "提見佛性故明本有聞，本有聞故佛令聞時",
    "T37n1764_006:0785c19": "聞於先聞，非聞不聞。",
    "T37n1764_006:0785c20": "涅槃義記卷第六",
    "T37n1764_006:0785c21": "應永三歲五月二十日加修補書入關字了。",
    "T37n1764_006:0785c22": "　　　　　　　　　法印權大僧都賢寶"
}