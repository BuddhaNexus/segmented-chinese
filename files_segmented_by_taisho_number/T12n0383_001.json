{
    "T12n0383_001:1005a03": "摩訶摩耶經卷上(一名佛昇忉利天為母說法)",
    "T12n0383_001:1005a05": "簫齊沙門釋曇景譯",
    "T12n0383_001:1005a06": "如是我聞：一時佛在忉利天歡喜園中波利",
    "T12n0383_001:1005a07": "質多羅樹下三月安居，與大比丘眾一千二",
    "T12n0383_001:1005a08": "百五十人俱，又與無量百千天、龍、夜叉、乾闥",
    "T12n0383_001:1005a09": "婆、阿修羅、迦樓羅、緊那羅、摩睺羅伽、人及非人，",
    "T12n0383_001:1005a10": "并餘無數比丘、比丘尼、優婆塞、優婆夷前後",
    "T12n0383_001:1005a11": "圍遶。爾時，如來結加趺坐，身毛孔中放千光",
    "T12n0383_001:1005a12": "明，普照三千大千世界。一一光中有千蓮花，",
    "T12n0383_001:1005a13": "其一蓮花有千化佛結加趺坐，如釋迦牟尼。",
    "T12n0383_001:1005a14": "當於爾時，日、月、星辰所有威光隱蔽不現，皆",
    "T12n0383_001:1005a15": "悉來入如來光中，令波利質多羅樹如真金",
    "T12n0383_001:1005a16": "色。譬如虛空淨無雲翳，日月威光極為明顯；",
    "T12n0383_001:1005a17": "如來在於忉利天上所放光明亦復如是，倍",
    "T12n0383_001:1005a18": "更照耀不可譬類。是時，日、月、星辰諸天子等",
    "T12n0383_001:1005a19": "見此相已，其心戰怖不能自安，不知何緣而",
    "T12n0383_001:1005a20": "有斯事。爾時，佛告文殊師利童子：「汝詣母所，",
    "T12n0383_001:1005a21": "道我在此，願母暫屈禮敬三寶，并以此偈向",
    "T12n0383_001:1005a22": "母說之。」爾時，世尊而說偈言：",
    "T12n0383_001:1005a23": "「釋迦大仙師，　　成就一切智，",
    "T12n0383_001:1005a24": "　在於閻浮提，　　猶如千眼天，",
    "T12n0383_001:1005a25": "　慇懃情渴仰，　　久欲覲慈顏。",
    "T12n0383_001:1005a26": "　本昔王宮中，　　生我七日已，",
    "T12n0383_001:1005a27": "　神昇受天福，　　姨母長乳養，",
    "T12n0383_001:1005a28": "　致得成正覺，　　應供度眾生。",
    "T12n0383_001:1005a29": "　今故至於此，　　說法報往恩，",
    "T12n0383_001:1005b01": "　願母與眷屬，　　屈來到此處，",
    "T12n0383_001:1005b02": "　敬禮佛法眾，　　并受真淨法。」",
    "T12n0383_001:1005b03": "爾時，文殊師利童子受佛教勅，即便往至摩",
    "T12n0383_001:1005b04": "訶摩耶所，具以佛言而往白之，并誦如來所",
    "T12n0383_001:1005b05": "說之偈。時摩訶摩耶聞斯語已，乳自流出，而",
    "T12n0383_001:1005b06": "作是言：「若審決定是我所生悉達多者，當令",
    "T12n0383_001:1005b07": "乳汁直至口中。」作是語已，兩乳乳出——猶白",
    "T12n0383_001:1005b08": "蓮花——而便入於如來口中。時摩訶摩耶既見",
    "T12n0383_001:1005b09": "此已，踊躍遍身，容色怡悅，如千葉蓮花日照",
    "T12n0383_001:1005b10": "開榮，摩訶摩耶妙色亦爾——于時三千大千世",
    "T12n0383_001:1005b11": "界普皆震動，諸妙花果非時敷熟——即語文殊",
    "T12n0383_001:1005b12": "師利童子：「我從與佛為母子來，歡喜安樂未",
    "T12n0383_001:1005b13": "曾如今。譬如有人極苦飢渴，忽值甘饍食之",
    "T12n0383_001:1005b14": "豐樂；今我歡悅亦復如是，無復諸餘雜亂念",
    "T12n0383_001:1005b15": "想。」說此語已，即與文殊師利童子俱趣佛所。",
    "T12n0383_001:1005b16": "爾時，世尊遙見母來，內懷欣敬，舉身動搖，如",
    "T12n0383_001:1005b17": "須彌山王及四大海鼓動之相。于時如來既見",
    "T12n0383_001:1005b18": "母至，便以梵音而白母言：「身所經處與苦樂",
    "T12n0383_001:1005b19": "俱，當修涅槃永離苦樂。」爾時，摩訶摩耶聞佛",
    "T12n0383_001:1005b20": "此語，合掌低頭一心思惟，長跪佛前五體投",
    "T12n0383_001:1005b21": "地，專精正念諸纏消伏。即於佛前以偈讚曰：",
    "T12n0383_001:1005b22": "「汝從無數劫，　　恒飲我乳汁，",
    "T12n0383_001:1005b23": "　故離生、老、死，　　得成無上道，",
    "T12n0383_001:1005b24": "　宜應報恩養，　　斷我三毒本。",
    "T12n0383_001:1005b25": "　歸命大丈夫，　　無貪、惠施者；",
    "T12n0383_001:1005b26": "　歸命調御士，　　最上無能過；",
    "T12n0383_001:1005b27": "　歸命天人師，　　永離癡、愛縛。",
    "T12n0383_001:1005b28": "　日、夜各三時，　　念想不斷絕，",
    "T12n0383_001:1005b29": "　稽首頭面禮，　　無上大法王。",
    "T12n0383_001:1005c01": "　今於汝福田，　　欲長功德芽，",
    "T12n0383_001:1005c02": "　唯願施慈悲，　　速令成妙果。",
    "T12n0383_001:1005c03": "　久有此大志，　　故生大王宮，",
    "T12n0383_001:1005c04": "　巨身紫金色，　　光明照十方，",
    "T12n0383_001:1005c05": "　面貌悉圓淨，　　猶如秋滿月。」",
    "T12n0383_001:1005c06": "爾時，世尊即白母言：「諦聽諦聽，善思念之。初",
    "T12n0383_001:1005c07": "中後善其義深遠，其語巧妙純一無雜，具足",
    "T12n0383_001:1005c08": "清白梵行之相。」摩訶摩耶聞此語已，佛神力",
    "T12n0383_001:1005c09": "故，即識宿命；并以善根純熟時故，破八十億",
    "T12n0383_001:1005c10": "煙燃之結，得須陀洹果。即起合掌而白佛言：",
    "T12n0383_001:1005c11": "「生死牢獄已證解脫。」時會大眾聞此語已，異",
    "T12n0383_001:1005c12": "口同音而作是言：「願一切眾生皆得解脫，如",
    "T12n0383_001:1005c13": "今現在摩訶摩耶。」時摩訶摩耶而白佛言：「譬",
    "T12n0383_001:1005c14": "如猛火燒於熱鐵，若有觸者身心焦痛；世間",
    "T12n0383_001:1005c15": "生死亦復如是，所往來處皆是苦聚。凡集苦",
    "T12n0383_001:1005c16": "本皆由心意，隨欲輕躁戲弄眾生，輪轉五道",
    "T12n0383_001:1005c17": "疾於猛風，猶如拍毱。」時摩訶摩耶即於佛",
    "T12n0383_001:1005c18": "前而自剋責其心意言：「汝常何故作非利益，",
    "T12n0383_001:1005c19": "遊六塵境而不安定，亂想牽挽無時暫停？所",
    "T12n0383_001:1005c20": "可緣慮皆非吉祥，何故惑我而便集彼？譬如",
    "T12n0383_001:1005c21": "有人恒墾於地，而彼大地未曾損益，然其耕",
    "T12n0383_001:1005c22": "器日就消毀；在生死海亦復如是，恒棄身命",
    "T12n0383_001:1005c23": "不可稱載，而我神識初不增減。汝能令我作",
    "T12n0383_001:1005c24": "轉輪聖王，統四天下，七寶具足；須臾令我退",
    "T12n0383_001:1005c25": "為蝦蟇；須臾令我作貧賤人，東西馳走，求乞",
    "T12n0383_001:1005c26": "衣食；須臾令我作大富長者，積財巨億，名稱",
    "T12n0383_001:1005c27": "普聞；須臾令我在天宮殿，飲食甘露，五欲自",
    "T12n0383_001:1005c28": "恣；須臾令我居止地獄，飲於融銅、吞熱鐵",
    "T12n0383_001:1005c29": "丸。我但過去曾經牛身，積聚其皮高須彌山，",
    "T12n0383_001:1006a01": "猶於生死未得解脫。須臾復獲無量名字：或",
    "T12n0383_001:1006a02": "曰大家、或曰僕使，或曰轉輪聖王、或曰帝王，",
    "T12n0383_001:1006a03": "或曰天、龍、夜叉、乾闥婆、阿修羅、迦樓羅、緊那",
    "T12n0383_001:1006a04": "羅、摩睺羅伽、人及非人，或曰畜生、或曰餓鬼、",
    "T12n0383_001:1006a05": "或曰地獄，眾生有如是等種種名號。「汝癡心",
    "T12n0383_001:1006a06": "意，雖復曾經具世五欲，金、銀、諸珍、妻子、奴婢、",
    "T12n0383_001:1006a07": "象、馬、車乘、屋舍、田宅、人民、聚落，尋皆散滅，共",
    "T12n0383_001:1006a08": "就無常。暫為己有會歸磨滅，猶若旅舍憩",
    "T12n0383_001:1006a09": "無定主。上至諸天，五欲自在；福盡臨終五相",
    "T12n0383_001:1006a10": "現時，徘徊顧戀，心懷愁苦。及在人中，貧窮、下",
    "T12n0383_001:1006a11": "賤為人所使；若居王位，互相討伐，君臣、父子",
    "T12n0383_001:1006a12": "競共殘滅。下至地獄，屠、割、燒、煮；畜生之中，更",
    "T12n0383_001:1006a13": "相吞害皮、肉、筋、力，償其宿債，為業所逼不得",
    "T12n0383_001:1006a14": "自在；餓鬼之中，飢渴所逼東西馳走，唯見火",
    "T12n0383_001:1006a15": "聚及熱鐵輪長隨其後。五道生死有如是等",
    "T12n0383_001:1006a16": "種種眾苦，不可稱計。「汝癡心意，往昔已來長",
    "T12n0383_001:1006a17": "牽於我去來諸處，恒相順從，初未違異。我於",
    "T12n0383_001:1006a18": "今日欲專聽法，勿復惱亂而為障礙，亦宜自",
    "T12n0383_001:1006a19": "應厭離諸苦，速求涅槃疾獲安樂。」時摩訶摩",
    "T12n0383_001:1006a20": "耶即於佛前而說偈言：",
    "T12n0383_001:1006a21": "「唯願霔法雨，　　洽潤於枯槁，",
    "T12n0383_001:1006a22": "　普生法萌芽，　　開發漸滋長，",
    "T12n0383_001:1006a23": "　令我及眾會，　　善根普純熟。",
    "T12n0383_001:1006a24": "　或於諸道果，　　次第隨所獲，",
    "T12n0383_001:1006a25": "　願時施甘露，　　消滅貪、恚原。",
    "T12n0383_001:1006a26": "　我等長夜來，　　縛著無明獄，",
    "T12n0383_001:1006a27": "　惛迷無智慧，　　不知求道處，",
    "T12n0383_001:1006a28": "　願示解脫路，　　疾至常樂城。」",
    "T12n0383_001:1006a29": "爾時，摩訶摩耶說此偈已，復於佛前重偈讚",
    "T12n0383_001:1006b01": "歎：",
    "T12n0383_001:1006b02": "「世尊處大眾，　　光顯踰須彌，",
    "T12n0383_001:1006b03": "　我今頭頂禮，　　并及法與僧。",
    "T12n0383_001:1006b04": "　四眾、八部等，　　渴仰誠慇懃，",
    "T12n0383_001:1006b05": "　一心諦觀佛，　　如天眼不瞬，",
    "T12n0383_001:1006b06": "　唯悕莊嚴師，　　飾以妙法鬘。」",
    "T12n0383_001:1006b07": "爾時，摩訶摩耶說偈讚已而白佛言：「誠知如",
    "T12n0383_001:1006b08": "來諸弟子眾——比丘、比丘尼、優婆塞、優婆夷、天、",
    "T12n0383_001:1006b09": "龍、夜叉、乾闥婆、阿修羅、迦樓羅、緊那羅、摩睺羅",
    "T12n0383_001:1006b10": "伽、人及非人、國王、大臣、長者、居士、婆羅門等——",
    "T12n0383_001:1006b11": "其數無量，所說偈讚歌頌如來微妙功德亦",
    "T12n0383_001:1006b12": "不可量。然我今者智慧微淺，猶欲於佛功德",
    "T12n0383_001:1006b13": "大海少分稱讚，唯願垂許。」即於佛前而說偈",
    "T12n0383_001:1006b14": "言：",
    "T12n0383_001:1006b15": "「智慧高廣山，　　峯嶺極嚴峻，",
    "T12n0383_001:1006b16": "　溪谷深且曠，　　清泉常流滿。",
    "T12n0383_001:1006b17": "　療疾諸藥草，　　滋茂生其側，",
    "T12n0383_001:1006b18": "　若有服之者，　　長樂無窮已。",
    "T12n0383_001:1006b19": "　譬如甘蔗種，　　內性常自甜，",
    "T12n0383_001:1006b20": "　智者善壓之，　　便獲甘美味。",
    "T12n0383_001:1006b21": "　世尊所演法，　　從本自清淨，",
    "T12n0383_001:1006b22": "　若人信樂受，　　福報無窮盡。",
    "T12n0383_001:1006b23": "　一切諸眾生，　　願樂無邊際，",
    "T12n0383_001:1006b24": "　唯有牟尼尊，　　能令皆滿足。",
    "T12n0383_001:1006b25": "　眾生煩惱患，　　無始恒熾盛，",
    "T12n0383_001:1006b26": "　如來大醫王，　　應病投良藥。",
    "T12n0383_001:1006b27": "　生死邪曲路，　　艱嶮難登履，",
    "T12n0383_001:1006b28": "　憍陳等五人，　　遊涉不知返。",
    "T12n0383_001:1006b29": "　如來大慈悲，　　躬趣波羅[木*奈]，",
    "T12n0383_001:1006c01": "　為其轉法輪，　　悉得道果證。",
    "T12n0383_001:1006c02": "　八萬諸天子，　　於空獲法眼，",
    "T12n0383_001:1006c03": "　自非大導師，　　孰能迴此等？",
    "T12n0383_001:1006c04": "　舍利弗、目連、　　迦葉、迦旃延，",
    "T12n0383_001:1006c05": "　此四大聲聞，　　昔未出家時，",
    "T12n0383_001:1006c06": "　高才智通博，　　憍慢輕世間，",
    "T12n0383_001:1006c07": "　舉國皆宗敬，　　名德莫能倫。",
    "T12n0383_001:1006c08": "　一見聞甘露，　　降伏成羅漢，",
    "T12n0383_001:1006c09": "　漸次助大師，　　隨順轉法輪。",
    "T12n0383_001:1006c10": "　如尼俱類樹，　　種子甚毫微，",
    "T12n0383_001:1006c11": "　繁茂隨時長，　　柯條遠垂布；",
    "T12n0383_001:1006c12": "　世尊所化度，　　增進亦如是。",
    "T12n0383_001:1006c13": "　如央掘摩羅，　　多殺諸眾生，",
    "T12n0383_001:1006c14": "　世尊亦矜愍，　　化令入佛道。",
    "T12n0383_001:1006c15": "　彼提婆達多，　　造作五逆行，",
    "T12n0383_001:1006c16": "　使鬼舉大石，　　而欲害如來；",
    "T12n0383_001:1006c17": "　世尊平等視，　　猶如羅睺羅。",
    "T12n0383_001:1006c18": "　又彼鬼子母，　　恒噉於人兒，",
    "T12n0383_001:1006c19": "　以佛憐愍故，　　藏其子不現，",
    "T12n0383_001:1006c20": "　慞惶競求覓，　　莫知所在處，",
    "T12n0383_001:1006c21": "　迴來問世尊，　　求示子所在。",
    "T12n0383_001:1006c22": "　如來以方便，　　即事反詰之：",
    "T12n0383_001:1006c23": "『汝自念子故，　　馳走急求覓。",
    "T12n0383_001:1006c24": "　云何無慈心，　　恒噉他人兒？",
    "T12n0383_001:1006c25": "　恕己可為譬，　　勿殺、勿行杖，",
    "T12n0383_001:1006c26": "　若能改此心，　　汝子今可見。』",
    "T12n0383_001:1006c27": "　其聞是語已，　　慚喜頭面禮，",
    "T12n0383_001:1006c28": "　亦兼為子故，　　合掌白佛言：",
    "T12n0383_001:1006c29": "『從今盡形壽，　　捨離貪害心。』",
    "T12n0383_001:1007a01": "　即前受五戒，　　乃至得道果。",
    "T12n0383_001:1007a02": "　如彼鬼子母，　　自愛其子故，",
    "T12n0383_001:1007a03": "　廣及於他人，　　究竟永斷殺。",
    "T12n0383_001:1007a04": "　唯願大悲尊，　　今者亦如是，",
    "T12n0383_001:1007a05": "　以愍所生母，　　普及餘一切，",
    "T12n0383_001:1007a06": "　願速開正法，　　悉令眾聽受。」",
    "T12n0383_001:1007a07": "爾時，摩訶摩耶說此偈已而白佛言：「世尊！",
    "T12n0383_001:1007a08": "一切眾生在於五道，皆由煩惱過患所致，故",
    "T12n0383_001:1007a09": "有結縛不得自在。願我來世得成正覺，當斷",
    "T12n0383_001:1007a10": "一切此患根本。唯是大師慈念世間生、老、病、",
    "T12n0383_001:1007a11": "死、憂、悲、苦惱，無常之火恒燒眾生，長夜熾然",
    "T12n0383_001:1007a12": "未曾休息，而呼弟子令歸其所，顯示生死根",
    "T12n0383_001:1007a13": "本之患而語之言：『汝等何故長眠三界火輪",
    "T12n0383_001:1007a14": "床上——無常殺鬼伺捕求便，諸病風刀欲斷人",
    "T12n0383_001:1007a15": "命？譬如盜賊見珍寶藏，執持器杖而來攻",
    "T12n0383_001:1007a16": "伐，百千億劫受餘雜形，修行十善方得人身；",
    "T12n0383_001:1007a17": "雖得人身長壽亦難，無常惡賊復加逼迫，宜",
    "T12n0383_001:1007a18": "應防慎猶自放逸。』愚癡之人虛計日、月、年歲",
    "T12n0383_001:1007a19": "多少謂為定期，不覺念念變移潛逝，及至壽",
    "T12n0383_001:1007a20": "終隨業所生，室家、眷屬悲哭相對，傳互如此",
    "T12n0383_001:1007a21": "無有窮已。「人在世間猶如電光，又於其中生",
    "T12n0383_001:1007a22": "起憍慢，或有稱言：『我是國王，統領天下，勢力",
    "T12n0383_001:1007a23": "自在。』或有稱言：『我是大臣，助理國事，抂直由",
    "T12n0383_001:1007a24": "己。』或有稱言：『我富長者，多饒財寶，所欲隨意。』",
    "T12n0383_001:1007a25": "或有稱言：『我婆羅門族姓高貴，聰明博達，先",
    "T12n0383_001:1007a26": "祖相承為剎利師。』世尊！此等諸人在世之時，",
    "T12n0383_001:1007a27": "種種快樂恣意自在，初無憂慮；一旦死至方",
    "T12n0383_001:1007a28": "懷悔恨，何所復及？「強壯之時親戚相隨，嬉戲",
    "T12n0383_001:1007a29": "縱逸，不造微善；無常卒至，各散五道，千萬億",
    "T12n0383_001:1007b01": "劫難復相值。生死無實，如乾闥婆城，乃至辟",
    "T12n0383_001:1007b02": "支佛等盡諸結漏、具大神力，自在無畏——身上",
    "T12n0383_001:1007b03": "出火、身下出水，身上出水、身下出火，飛",
    "T12n0383_001:1007b04": "騰空中，行、住、坐、臥、去、來迅疾，石壁無礙——形貌",
    "T12n0383_001:1007b05": "端正、諸相具足，能為眾生作大福田，猶亦未",
    "T12n0383_001:1007b06": "免無常之患，如以大水用滅小火。世間之人",
    "T12n0383_001:1007b07": "犯於王法，罪應及死閉在囹圄，猶可囑救而",
    "T12n0383_001:1007b08": "令得脫；無常之法不可囑及。賢聖之力尚",
    "T12n0383_001:1007b09": "不得免，豈況凡夫而無憂懼？「五通仙人名曰",
    "T12n0383_001:1007b10": "逮波耶那，又有仙人名欝陀羅翅，又有仙人",
    "T12n0383_001:1007b11": "名毘失波蜜多羅，又有仙人名阿羅邏，又有",
    "T12n0383_001:1007b12": "仙人名波羅舍邏，又有仙人名應祁羅舍，又",
    "T12n0383_001:1007b13": "有仙人名阿私陀，又有仙人名曰波薩，有如",
    "T12n0383_001:1007b14": "是等諸大仙人，威力具足，有大名稱，能以呪",
    "T12n0383_001:1007b15": "術成毀國邑，斯等今者為在何許？以無常火",
    "T12n0383_001:1007b16": "曾燒眾生，仍還自焚，俱就消滅。「大梵天王釋",
    "T12n0383_001:1007b17": "提桓因、摩醯首羅六欲魔王及毘紐天閻羅",
    "T12n0383_001:1007b18": "王等，羅婆[木*奈]神、羅婆泥神、比沙泥神、迦樓",
    "T12n0383_001:1007b19": "泥神、波樓泥神，斯等大力皆被無常之所執",
    "T12n0383_001:1007b20": "捉。「頂生聖王、那羅延力士王、支夜多羅帝王、",
    "T12n0383_001:1007b21": "馬鳴王、毘尼羅翅王，此等諸王統攝眾國，顏",
    "T12n0383_001:1007b22": "容端正，聰明超世，身力勇健莫能當者，無常",
    "T12n0383_001:1007b23": "所碎不知何在。「娑伽羅龍王、修陀利舍那鬼",
    "T12n0383_001:1007b24": "王、毘摩質多羅阿修羅王，舍脂迷那天后、阿",
    "T12n0383_001:1007b25": "伽藍波天后、欝波尸天后、胝舍羅雞尸天",
    "T12n0383_001:1007b26": "后、阿葛邏天后、阿留波底天后、藐底天后、藐",
    "T12n0383_001:1007b27": "底梨沙天后，此諸雜王具大威力，及眾天后",
    "T12n0383_001:1007b28": "容貌絕世，若有見者即失正念——邪意散亂如",
    "T12n0383_001:1007b29": "非人持，設復良醫種種療治不能迴改令還",
    "T12n0383_001:1007c01": "正念——此等亦皆歸就無常。「譬如獵師圍逐諸",
    "T12n0383_001:1007c02": "獸，無常之法亦復如是，馳逼眾生至閻羅王",
    "T12n0383_001:1007c03": "所，而使業象隨次蹈之，無常群虎恒伺眾生，",
    "T12n0383_001:1007c04": "若得其便而共殘食。如旃陀羅欲屠羊時，倒",
    "T12n0383_001:1007c05": "懸兩足不得跳踉；無常旃陀羅亦復如是，執",
    "T12n0383_001:1007c06": "諸眾生不得動轉。無常之法如阿闍迦羅蛇，",
    "T12n0383_001:1007c07": "若見人時兩頭纏繞；無常之法如風中幢，聚",
    "T12n0383_001:1007c08": "會之時而便傾倒；無常之法亦如黑月，漸就",
    "T12n0383_001:1007c09": "缺盡轉近昏冥。」時摩訶摩耶說此語已復偈",
    "T12n0383_001:1007c10": "頌曰：",
    "T12n0383_001:1007c11": "「譬如旃陀羅，　　驅牛就屠所，",
    "T12n0383_001:1007c12": "　步步近死地，　　人命疾於是。」",
    "T12n0383_001:1007c13": "時摩訶摩耶說此頌已，即於佛前語時會大",
    "T12n0383_001:1007c14": "眾言：「諸法兄弟及以姊妹，汝等宜應勤修戒",
    "T12n0383_001:1007c15": "行。今者幸值無上導師，又執法炬照於行者，",
    "T12n0383_001:1007c16": "并給衣糧無所乏少。若欲往至安樂城所，宜",
    "T12n0383_001:1007c17": "速諮問能示正路。若有值遇如是善導而不",
    "T12n0383_001:1007c18": "歸依、不隨順者，當知此人極為剛強，必能造",
    "T12n0383_001:1007c19": "作五逆重罪。生死苦海甚可怖畏，一劫之中",
    "T12n0383_001:1007c20": "所經雜身，積集其皮如須彌山，及在胞胎眠",
    "T12n0383_001:1007c21": "臥、污露出入去來不可數計，并乳哺中屎、尿、",
    "T12n0383_001:1007c22": "涕、唾、乃至老、死諸苦難量，況復三塗楚毒之",
    "T12n0383_001:1007c23": "時？是故，我今普語汝等，勤於長夜念求解脫。」",
    "T12n0383_001:1007c24": "爾時，摩訶摩耶即從坐起頂禮佛足，長跪合",
    "T12n0383_001:1007c25": "掌而白佛言：「世尊！一切眾生所以沈淪在於",
    "T12n0383_001:1007c26": "生死而不能知出要之道？」爾時，世尊答摩訶摩",
    "T12n0383_001:1007c27": "耶言：「眾生所以不得解脫，皆由貪欲、瞋恚、愚",
    "T12n0383_001:1007c28": "癡，是故致令恒在生死，乃至欲求生天亦難，",
    "T12n0383_001:1007c29": "何況悕望離生死耶？在世亦復失好名稱，朋",
    "T12n0383_001:1008a01": "友、親屬皆共踈棄，如視草土無復愛念。臨命",
    "T12n0383_001:1008a02": "終時極大怖懼，神識恍惚方自悔責，如此",
    "T12n0383_001:1008a03": "皆由三毒患故。「若人欲求解脫妙果，宜斷苦",
    "T12n0383_001:1008a04": "本。彼愚癡凡夫為結所縛，猶如惡馬被於",
    "T12n0383_001:1008a05": "[羇-革+馬]靽不得動搖。謂色集、色滅、色著不如實知，",
    "T12n0383_001:1008a06": "受、想、行、識不如實知，不得解脫生、老、病、死、憂、",
    "T12n0383_001:1008a07": "悲、苦惱。若能於色而得解脫，如實究竟知者，",
    "T12n0383_001:1008a08": "則於受、想、行、識亦如實究竟知，而得解脫生、",
    "T12n0383_001:1008a09": "老、病、死、憂、悲、苦惱，此則名為斷於苦本。斷苦",
    "T12n0383_001:1008a10": "本已，則離妄想；離妄想已，則無攀緣，不復貪",
    "T12n0383_001:1008a11": "著色、聲、香、味、觸、法，離我計著及以我所。汝等",
    "T12n0383_001:1008a12": "從今可以此法互相開示，長獲利益。「汝等今",
    "T12n0383_001:1008a13": "者聽我所說。我於過去無數劫來，為諸眾生",
    "T12n0383_001:1008a14": "廣修苦行，得成阿耨多羅三藐三菩提，慈悲",
    "T12n0383_001:1008a15": "一切猶如赤子，所應化度其緣垂畢。三世諸",
    "T12n0383_001:1008a16": "佛法皆善逝，無復還出世間之期；我從此沒",
    "T12n0383_001:1008a17": "蹤跡難尋，不還作彼閻浮提主、亦復不作",
    "T12n0383_001:1008a18": "彼瞿耶尼主、亦不作彼弗婆提主、亦復不作",
    "T12n0383_001:1008a19": "彼欝單越主、亦復不作彼轉輪聖王、亦復不",
    "T12n0383_001:1008a20": "作釋提桓因、亦復不作大梵天王。如是三界",
    "T12n0383_001:1008a21": "悉已捨離，我久安立法王自在，不以刀、兵、杻",
    "T12n0383_001:1008a22": "械、枷鎖用伏人民，但以正法而施眾生，普使",
    "T12n0383_001:1008a23": "一切皆得解脫。會必有離，諸行力爾。須彌寶",
    "T12n0383_001:1008a24": "山劫盡消滅、四大海水亦有枯涸，如來出世",
    "T12n0383_001:1008a25": "為度眾生，因緣事窮不得停住。無常弊惡",
    "T12n0383_001:1008a26": "猶如黿鼉，若齧人時終不放捨。」時會大眾聞",
    "T12n0383_001:1008a27": "此語已悲號懊惱，俱共同聲而說偈言：",
    "T12n0383_001:1008a28": "「佛日出於世，　　光顯恒明耀，",
    "T12n0383_001:1008a29": "　今者欲潛隱，　　入於無常山。",
    "T12n0383_001:1008b01": "　導師！天中天！　　無比最上士！",
    "T12n0383_001:1008b02": "　如何將為彼，　　諸行賊所侵？",
    "T12n0383_001:1008b03": "　薄福諸眾生，　　長夜方昏冥。」",
    "T12n0383_001:1008b04": "爾時，世尊於忉利天為諸八部及以四眾種",
    "T12n0383_001:1008b05": "種說法至三月盡，將欲還下於閻浮提。即便",
    "T12n0383_001:1008b06": "命彼王舍城中大臣之子——名鳩摩羅，聰明辯",
    "T12n0383_001:1008b07": "慧——而語之言：「汝今可下至閻浮提，遍語諸國，",
    "T12n0383_001:1008b08": "普令聞知如來不久當入涅槃，并以此偈廣",
    "T12n0383_001:1008b09": "宣示之。」爾時世尊而說偈言：",
    "T12n0383_001:1008b10": "「舉世今盲冥，　　失於智慧眼；",
    "T12n0383_001:1008b11": "　三毒根轉深，　　無有醫王故；",
    "T12n0383_001:1008b12": "　又將欲往彼，　　涅槃幽遠城。",
    "T12n0383_001:1008b13": "　今在忉利天，　　說法化眾生，",
    "T12n0383_001:1008b14": "　仁等宜速請，　　還下閻浮提。」",
    "T12n0383_001:1008b15": "時鳩摩羅受佛勅已下閻浮提，周遍宣示一",
    "T12n0383_001:1008b16": "切諸國，并說如來所授之偈。于時眾生聞鳩",
    "T12n0383_001:1008b17": "摩羅所說語已極大愁惱，皆悉頭頂而禮其",
    "T12n0383_001:1008b18": "足，作如是言：「我等頃來失於慈蔭，世間毒",
    "T12n0383_001:1008b19": "火轉更增熾，咸皆不知大師所在，今者乃在",
    "T12n0383_001:1008b20": "忉利天上，又復不久欲入涅槃。何其苦哉，世",
    "T12n0383_001:1008b21": "眼將滅！我等罪身天人殊絕，無由昇天恭敬",
    "T12n0383_001:1008b22": "勸請。唯願仁者普愍我故，還歸天上啟白佛",
    "T12n0383_001:1008b23": "言：『閻浮提中一切眾生，遙共頂禮世尊足下，",
    "T12n0383_001:1008b24": "久違聖化莫不仰戀，四方推求不知所在，始",
    "T12n0383_001:1008b25": "聞在彼忉利天上，廣大饒益諸眾生等；又聞",
    "T12n0383_001:1008b26": "不久當入涅槃，世間方當失於慧眼。唯願愍",
    "T12n0383_001:1008b27": "念閻浮提人，時速還下為惠法藥。』」時鳩摩羅",
    "T12n0383_001:1008b28": "聞此語已，即還昇天往至佛所，具以閻浮提",
    "T12n0383_001:1008b29": "人所說之言向佛廣述。爾時，世尊聞此語已，",
    "T12n0383_001:1008c01": "而便放於五色光明——青、黃、赤、白、頗梨紅色——其",
    "T12n0383_001:1008c02": "光遍照閻浮提內。于時人民男、女、大、小，見此",
    "T12n0383_001:1008c03": "光明皆悉驚喜，歎未曾有，各相謂言：「今者何",
    "T12n0383_001:1008c04": "忽有此異相？非是日、月、星宿之光，亦復不似",
    "T12n0383_001:1008c05": "五通仙人及婆羅門神力呪術所能為者。」又",
    "T12n0383_001:1008c06": "有人言：「如我今者察此光相，決定非是餘力",
    "T12n0383_001:1008c07": "所作，必是大慈無上醫王愍世間故而放斯",
    "T12n0383_001:1008c08": "瑞，我等或能蒙獲安濟。」時天帝釋知佛當下，",
    "T12n0383_001:1008c09": "即使鬼神作三道寶階——中央階者用閻浮檀",
    "T12n0383_001:1008c10": "金，右面階者用純琉璃，左面階者用純馬瑙——",
    "T12n0383_001:1008c11": "欄楯彫鏤極為嚴麗。",
    "T12n0383_001:1008c12": "爾時，世尊白摩訶摩耶言：「生死之法，會必有",
    "T12n0383_001:1008c13": "離。我今應下還閻浮提，不久亦當入於涅槃。」",
    "T12n0383_001:1008c14": "時摩訶摩耶聞此語已，即便垂淚而說偈",
    "T12n0383_001:1008c15": "言：",
    "T12n0383_001:1008c16": "「世尊於曠劫，　　慈愍一切故，",
    "T12n0383_001:1008c17": "　捨頭、目、髓、腦，　　今得成正覺。",
    "T12n0383_001:1008c18": "　三界諸眾生，　　長迷癡愛海，",
    "T12n0383_001:1008c19": "　方應施法船，　　云何而背捨？」",
    "T12n0383_001:1008c20": "爾時，世尊以偈答言：",
    "T12n0383_001:1008c21": "「諸佛出於世，　　非是無緣故。",
    "T12n0383_001:1008c22": "　緣盡豈得住？　　三世佛法然。」",
    "T12n0383_001:1008c23": "爾時，世尊說此偈已，為欲報於所生恩故，兼",
    "T12n0383_001:1008c24": "愍一切諸眾生等，即於摩訶摩耶前而說此",
    "T12n0383_001:1008c25": "呪：",
    "T12n0383_001:1008c26": "「南無佛陀　南無達摩　南無僧伽　南無薩",
    "T12n0383_001:1008c27": "多那三藐三佛陀聲聞僧伽　南無彌帝利",
    "T12n0383_001:1008c28": "婆羅目佉那　南無須陀洹　南無斯陀含",
    "T12n0383_001:1008c29": "南無阿那含　南無阿羅漢多　南無盧迦三",
    "T12n0383_001:1009a01": "藐迦陀那三藐波羅底拌那奈　低沙那摩",
    "T12n0383_001:1009a02": "己慄多和波羅婆叉寐摩訶摩由利鞞闍羅",
    "T12n0383_001:1009a03": "闍　婆摩鼻闍三鼻闍帝　牧樓兜迷移枳",
    "T12n0383_001:1009a04": "(久斯反)至波羅帝毘遮利遮羅遮羅提婆那伽",
    "T12n0383_001:1009a05": "夜叉阿修羅迦樓羅緊那羅摩睺羅伽夜叉",
    "T12n0383_001:1009a06": "羅剎毘奢遮悉犍陀　嘔摩悉沒羅迦牧樓",
    "T12n0383_001:1009a07": "拏兜迷浮陀伽那　移枳至婆羅　帝毘遮",
    "T12n0383_001:1009a08": "羅遮羅遮羅劫波阿訶羅樓提(徒利反)多",
    "T12n0383_001:1009a09": "阿訶羅曼(無干反)蹉阿訶邏迷多阿訶邏薩",
    "T12n0383_001:1009a10": "婆阿訶羅阿突遮阿訶邏耆(是梨反)毘多阿訶",
    "T12n0383_001:1009a11": "邏咄(都勿反)吒質多波婆質多屈(久勿反)比陀質多",
    "T12n0383_001:1009a12": "揵邏(呂耶反)健羅那質多　佛陀婆達摩",
    "T12n0383_001:1009a13": "婆僧伽婆婆邏先奈迦(俱安反)跱(竹利反)迦槃",
    "T12n0383_001:1009a14": "跱(竹利反)鳩槃跱(竹利反)聲棄尼　閻摩羅剎閻摩",
    "T12n0383_001:1009a15": "頭諦　藍婆波羅藍婆迦羅波舍阿履帝阿",
    "T12n0383_001:1009a16": "利枳試阿利帝　阿利賓伽利藍婆毘藍",
    "T12n0383_001:1009a17": "婆迦羅波尸阿利帝",
    "T12n0383_001:1009a18": "「我今為母報所生恩及護一切而說此呪。若",
    "T12n0383_001:1009a19": "有善男子、善女人至心樂欲受持讀誦摩訶摩",
    "T12n0383_001:1009a20": "耶夫人所說及此呪者，先淨洗浴、著新潔衣，",
    "T12n0383_001:1009a21": "香埿塗地、燒香、末香、散眾妙花、繒蓋、幢幡、作",
    "T12n0383_001:1009a22": "唱伎樂種種供養，七日七夜持八戒齋——斷於",
    "T12n0383_001:1009a23": "五辛、諸不淨味、十種之肉一皆不噉——叉手合",
    "T12n0383_001:1009a24": "掌歸依三寶，并稱摩訶摩耶名而讀此呪。以",
    "T12n0383_001:1009a25": "呪力故，能除眾生熱病、瘧病、顛狂、乾消、鬼",
    "T12n0383_001:1009a26": "魅所著、呪咀禱說、臥見惡夢、數厭寱語、水",
    "T12n0383_001:1009a27": "腫、短氣，及以小兒驚癎、啼喚、魑魅魍魎，四百",
    "T12n0383_001:1009a28": "四病皆能消除，又於世間得好名稱，恒為",
    "T12n0383_001:1009a29": "一切之所恃賴。「持此呪者亦應稱喚東方天",
    "T12n0383_001:1009b01": "王提頭賴吒、南方天王毘樓博叉、西方天王",
    "T12n0383_001:1009b02": "毘樓勒叉、北方天王毘沙門；東方天王第一",
    "T12n0383_001:1009b03": "輔臣名摩尼跋陀羅、二名富那跋陀羅、三名",
    "T12n0383_001:1009b04": "金毘羅，統領一切諸鬼神等；南方天王第一",
    "T12n0383_001:1009b05": "輔臣名槃遮羅、立不帝、廁摩訶、耆羅闍那，各",
    "T12n0383_001:1009b06": "各將領五億鬼神護振旦界(振旦者漢國也)及閻浮",
    "T12n0383_001:1009b07": "提，一切諸鬼不得亂行；西方天王第一輔臣",
    "T12n0383_001:1009b08": "跋檀那等兄弟六人；北方天王第一輔臣迦",
    "T12n0383_001:1009b09": "毘羅夜叉、金髮大神、母指大神、散脂修摩",
    "T12n0383_001:1009b10": "羅神，有如是等諸大鬼神統四天下。若有讀",
    "T12n0383_001:1009b11": "誦摩訶摩耶所可演說及此神呪，是諸善神",
    "T12n0383_001:1009b12": "又聞喚名，皆來親近、擁護、隨侍，一切諸患皆",
    "T12n0383_001:1009b13": "悉除滅。」爾時，世尊說此呪已而說偈言：",
    "T12n0383_001:1009b14": "「若有惡眾生，　　不隨順此呪，",
    "T12n0383_001:1009b15": "　猶如諸商人，　　漂沒羅剎國，",
    "T12n0383_001:1009b16": "　五百諸羅剎，　　爭取吞噉之；",
    "T12n0383_001:1009b17": "　若人善誦持，　　如此神呪者，",
    "T12n0383_001:1009b18": "　譬如諸商人，　　大海安隱還，",
    "T12n0383_001:1009b19": "　多獲眾珍寶，　　七世無窮盡。",
    "T12n0383_001:1009b20": "　我於無量劫，　　捨頭、目、髓、腦、",
    "T12n0383_001:1009b21": "　骨、肉及手、足、　　國城及妻子，",
    "T12n0383_001:1009b22": "　累積菩薩行，　　勤修波羅蜜。",
    "T12n0383_001:1009b23": "　廣愍一切故，　　非為自己身，",
    "T12n0383_001:1009b24": "　令得成正覺，　　拔濟苦眾生，",
    "T12n0383_001:1009b25": "　說此陀羅尼，　　擁護於世間。」",
    "T12n0383_001:1009b26": "爾時，世尊說此偈已，與母辭別下躡寶階。大",
    "T12n0383_001:1009b27": "梵天王執蓋隨從，釋提桓因及四天王侍立",
    "T12n0383_001:1009b28": "左右，無量天、龍、夜叉、乾闥婆、阿修羅、迦樓羅、",
    "T12n0383_001:1009b29": "緊那羅、摩睺羅伽、人及非人，比丘、比丘尼、優",
    "T12n0383_001:1009c01": "婆塞、優婆夷，并餘種種諸雜鬼、神前後圍遶，",
    "T12n0383_001:1009c02": "充塞虛空，作諸妓樂、歌唄、讚歎，燒眾名香、",
    "T12n0383_001:1009c03": "散諸妙花，導從來下趣閻浮提。時閻浮提諸",
    "T12n0383_001:1009c04": "國王等——波斯匿王、優陀延王、頻婆娑羅王、勿",
    "T12n0383_001:1009c05": "陀伽王、弗迦羅娑羅王并餘一切諸王——大",
    "T12n0383_001:1009c06": "臣、長者、居士、婆羅門等，各嚴四兵，象兵、馬兵、",
    "T12n0383_001:1009c07": "車兵、步兵，青、黃、赤、白、雜色照耀，如忉利天",
    "T12n0383_001:1009c08": "出遊觀時；并餘比丘、比丘尼、優婆塞、優婆",
    "T12n0383_001:1009c09": "夷，集在寶階而來迎佛。時舍衛國主波斯匿",
    "T12n0383_001:1009c10": "王即勅諸臣，令於祇桓更辦種種飲食、衣",
    "T12n0383_001:1009c11": "服、臥具、湯藥，凡有所須皆使供辦。爾時，世尊",
    "T12n0383_001:1009c12": "到閻浮提已，諸王、大臣、長者、居士及以四眾",
    "T12n0383_001:1009c13": "恭敬禮拜，歌頌讚歎，隨從世尊入於祇桓。爾",
    "T12n0383_001:1009c14": "時，一切諸人民等既聞如來從忉利天還在",
    "T12n0383_001:1009c15": "祇桓，皆悉馳競，盈塞道路，祇桓精舍四門",
    "T12n0383_001:1009c16": "充溢，往來者眾不可稱計。爾時，世尊坐師子",
    "T12n0383_001:1009c17": "座，四眾八部前後圍遶。時波斯匿王既見世",
    "T12n0383_001:1009c18": "尊在師子座，歡喜踊躍不能自勝，即於佛前",
    "T12n0383_001:1009c19": "而說偈言：",
    "T12n0383_001:1009c20": "「我等今歸命，　　無上功德聚，",
    "T12n0383_001:1009c21": "　巧拔諸苦本，　　能殖眾善根，",
    "T12n0383_001:1009c22": "　慈悲福眾生，　　最勝調御士；",
    "T12n0383_001:1010a01": "　相好端嚴容，　　無比丈夫身；",
    "T12n0383_001:1010a02": "　導師良福田，　　功德超梵釋；",
    "T12n0383_001:1010a03": "　議論廣降伏，　　神力得自在。",
    "T12n0383_001:1010a04": "　我今頭頂禮，　　無譬天人師。」",
    "T12n0383_001:1010a05": "時波斯匿王說是偈已而白佛言：「世尊！今",
    "T12n0383_001:1010a06": "者眾生沈於生死，飲服毒藥莫能療者，唯願",
    "T12n0383_001:1010a07": "大仙降霔甘露。」爾時，世尊告諸大眾：「當知",
    "T12n0383_001:1010a08": "一切生死源本：無明緣行、行緣識、識緣名",
    "T12n0383_001:1010a09": "色、名色緣六入、六入緣觸、觸緣受、受緣愛、",
    "T12n0383_001:1010a10": "愛緣取、取緣有、有緣生、生緣老死憂悲苦惱。",
    "T12n0383_001:1010a11": "若無明滅則行滅、行滅則識滅、識滅則名色",
    "T12n0383_001:1010a12": "滅、名色滅則六入滅、六入滅則觸滅、觸滅則",
    "T12n0383_001:1010a13": "受滅、受滅則愛滅、愛滅則取滅、取滅則有滅、",
    "T12n0383_001:1010a14": "有滅則生滅、生滅則老死滅、老死滅則憂",
    "T12n0383_001:1010a15": "悲苦惱滅。汝等宜應長勤修習，速得離於三",
    "T12n0383_001:1010a16": "界苦海。汝等又聽！生死法中恒為八苦之所",
    "T12n0383_001:1010a17": "纏縛，皆由積集身、口、意業流轉不絕。若能斷",
    "T12n0383_001:1010a18": "於諸集根本則滅眾苦，行八正道無為正路。",
    "T12n0383_001:1010a19": "若能審諦如是觀者，則可出於諸有之",
    "T12n0383_001:1010a20": "際。」◎",
    "T12n0383_001:1010a21": "摩訶摩耶經卷上"
}