{
    "T29n1562_011:0389c12": "阿毘達磨順正理論卷第十一",
    "T29n1562_011:0389c14": "尊者眾賢造",
    "T29n1562_011:0389c15": "三藏法師玄奘奉　詔譯",
    "T29n1562_011:0389c16": "3 三辯差別品第二之三",
    "T29n1562_011:0389c17": "作意別有，亦如經說心由作意引發故生，",
    "T29n1562_011:0389c18": "故此定應是大地法。然上座言：無別一法名",
    "T29n1562_011:0389c19": "為作意，由此別相理不成故。謂於所緣能作",
    "T29n1562_011:0389c20": "動意名作意相，若於所緣唯作動意，諸餘心",
    "T29n1562_011:0389c21": "所應不能緣；若亦由斯方能緣者，理不應爾，",
    "T29n1562_011:0389c22": "名作意故、餘緣生故。此難非理，諸心所法依",
    "T29n1562_011:0389c23": "心轉故，但動於意餘動亦成，故無心所不能",
    "T29n1562_011:0389c24": "緣過。又眾緣力諸法乃生，故雖餘緣生心心",
    "T29n1562_011:0389c25": "所，而此作意非無力用，謂此作意力能令識",
    "T29n1562_011:0389c26": "於餘境轉。若爾，一境識流轉時應無作意，是",
    "T29n1562_011:0389c27": "則作意非大地法。不爾，一境識流轉時亦有",
    "T29n1562_011:0389c28": "作意，然於餘境此用明了。謂於一境，剎那剎",
    "T29n1562_011:0389c29": "那亦由作意力方引心令起，然於餘境引發",
    "T29n1562_011:0390a01": "心時，作意功能明顯易了。豈不眾緣發生心",
    "T29n1562_011:0390a02": "等即名能引，何勞別計作意力為？此責非理，",
    "T29n1562_011:0390a03": "雖具生識餘和合緣，而說作意能生識故，如",
    "T29n1562_011:0390a04": "契經說：爾時若無能生作意正現在前，識終",
    "T29n1562_011:0390a05": "不起。理亦應爾，雖多境界俱時現前，而識何",
    "T29n1562_011:0390a06": "因唯緣一起？豈不於此生緣合故。誠如所言，",
    "T29n1562_011:0390a07": "此即作意生緣合者，即世尊言：作意爾時正",
    "T29n1562_011:0390a08": "現前義。所言作意，於境引心，為是前生、為是",
    "T29n1562_011:0390a09": "俱起？是俱時起，非謂前生，經言作意正現前",
    "T29n1562_011:0390a10": "故。正現前者，謂正起近現前自境，即正生時",
    "T29n1562_011:0390a11": "將入現在取自境義。此中意顯由作意力引",
    "T29n1562_011:0390a12": "識令緣自所樂境。勝解別有，亦如經說：心由",
    "T29n1562_011:0390a13": "勝解印可所緣。諸心起時皆能印境，故此定",
    "T29n1562_011:0390a14": "應是大地法。然上座言：勝解別有，理不成立，",
    "T29n1562_011:0390a15": "見此與智相無別故。謂於所緣令心決定名",
    "T29n1562_011:0390a16": "勝解相，此與智相都無差別，是故定應無別",
    "T29n1562_011:0390a17": "勝解。此言非理，要有印可方決定故。有言勝",
    "T29n1562_011:0390a18": "解是決定者，於決定因說為決定。若爾，此二",
    "T29n1562_011:0390a19": "應不同時。不爾，此二相隨順故。謂由簡擇隨",
    "T29n1562_011:0390a20": "生印可，復由印可隨生決定，不相違故同時",
    "T29n1562_011:0390a21": "無失。若一切心皆有此二，則諸心品應皆印",
    "T29n1562_011:0390a22": "決。此難非理，以或有時餘法所伏功能被損，",
    "T29n1562_011:0390a23": "雖有印決，劣難知故。諸無色法就用說增，如",
    "T29n1562_011:0390a24": "前已辯，世尊建立貪瞋癡等行相異故。又",
    "T29n1562_011:0390a25": "別說有十無學支，故知非無別勝解體。彼謂",
    "T29n1562_011:0390a26": "此中心離貪軛相續轉故，即隨縛斷，名正解",
    "T29n1562_011:0390a27": "脫。所以者何？以薄伽梵於餘經中自決此義，",
    "T29n1562_011:0390a28": "故餘經說：云何名為心善解脫？謂心從貪從",
    "T29n1562_011:0390a29": "瞋從癡離染解脫。云何名為慧善解脫？謂如",
    "T29n1562_011:0390b01": "實知心從貪等離染解脫。此言非善，以無體",
    "T29n1562_011:0390b02": "法為無學支，理不成故。彼無少法名隨縛斷，",
    "T29n1562_011:0390b03": "如何可立為無學支？又彼釋言：即隨縛斷名",
    "T29n1562_011:0390b04": "正解脫，此不成釋。所以者何？由隨縛斷解脫",
    "T29n1562_011:0390b05": "生故，離染無為名隨縛斷，無學勝解名正解",
    "T29n1562_011:0390b06": "脫。若不爾者，前離染言已顯縛斷，後解脫",
    "T29n1562_011:0390b07": "言應成無用。言如實知心解脫者，見離染心",
    "T29n1562_011:0390b08": "相應解脫。又如實知解脫心者，謂見解脫相",
    "T29n1562_011:0390b09": "應之心。故餘契經世尊自說：心離染故便得",
    "T29n1562_011:0390b10": "解脫。若不爾者，解脫既是離染異名，應依初",
    "T29n1562_011:0390b11": "說，不依第五。如餘處言：盡離滅等。雖依初說",
    "T29n1562_011:0390b12": "離染解脫而體各異，若不爾者，說解脫言應",
    "T29n1562_011:0390b13": "成無用，如無染離染義無差別故。又說解脫",
    "T29n1562_011:0390b14": "為對治故，非隨縛斷即是解脫，故契經說折",
    "T29n1562_011:0390b15": "伏法中，言由正解脫折伏邪解脫，非隨縛斷",
    "T29n1562_011:0390b16": "能為對治。若能印可是勝解相，此與信欲應",
    "T29n1562_011:0390b17": "無差別。相雖少同而體甚異，謂審印可是勝",
    "T29n1562_011:0390b18": "解相，心淨希求是信欲相。豈不信順及與欲",
    "T29n1562_011:0390b19": "樂即印可耶？信順欲樂隨順印可，非即印可，",
    "T29n1562_011:0390b20": "信欲助成勝解用故。心所相用極難辯析，",
    "T29n1562_011:0390b21": "唯審叡覺能分別知，故譬喻師不能堪忍分",
    "T29n1562_011:0390b22": "析勞倦遂總非撥。三摩地別有，亦如契經說：",
    "T29n1562_011:0390b23": "平等持心令住自境名三摩地。諸心起時無",
    "T29n1562_011:0390b24": "不各住自所取境，故此定應是大地法。然上",
    "T29n1562_011:0390b25": "座言：離心無別三摩地體，由即心體緣境生",
    "T29n1562_011:0390b26": "時不流散故。若三摩地持心令住一境轉者，",
    "T29n1562_011:0390b27": "豈由三摩地無故心便於多境轉耶？若謂多",
    "T29n1562_011:0390b28": "心由此持故令於一境無間轉者，則不應說",
    "T29n1562_011:0390b29": "剎那剎那有三摩地，心唯一念墮在境中。此",
    "T29n1562_011:0390c01": "應非有，如是此應非大地法。若由有此心住",
    "T29n1562_011:0390c02": "所緣，是則此體應非現見，然諸心所體可現",
    "T29n1562_011:0390c03": "見。又法功能不待餘法，故心住境自力非",
    "T29n1562_011:0390c04": "餘。此言非理，令心造作亦應無別大地法",
    "T29n1562_011:0390c05": "思，差別因緣不可得故。又識非住所緣為性，",
    "T29n1562_011:0390c06": "慧等亦同，心有定非定故。又諸心所體現見",
    "T29n1562_011:0390c07": "言，如前已破。前如何破？謂若心所現可見者，",
    "T29n1562_011:0390c08": "應無有執彼即是心。又法功能必待餘法，或",
    "T29n1562_011:0390c09": "應緣起言成無義。又心所用不應在心，心心",
    "T29n1562_011:0390c10": "所法性各別故。三摩地用謂能住心，了別所",
    "T29n1562_011:0390c11": "緣是識功用。如自體起必託所緣，亦非自能",
    "T29n1562_011:0390c12": "住境不散。設住境用依心體成，如令心造作",
    "T29n1562_011:0390c13": "別有體義立。又阿笈摩證三摩地實有別體，",
    "T29n1562_011:0390c14": "如契經說：應修二法，謂奢摩他、毘鉢舍那。若",
    "T29n1562_011:0390c15": "撥無實三摩地者，便違此等無量契經。若謂",
    "T29n1562_011:0390c16": "無違，於心心所分位差別立此用故，即心心",
    "T29n1562_011:0390c17": "所差別轉時立三摩地名用無失。此亦不然，",
    "T29n1562_011:0390c18": "於餘法體立餘法用理不成故。又不應言三",
    "T29n1562_011:0390c19": "摩地用於彼一切差別位立，唯依於心而說",
    "T29n1562_011:0390c20": "此故。又彼宗義，心心所法不同時起，有何定",
    "T29n1562_011:0390c21": "准說心定時受等亦定？若謂如無別相應體",
    "T29n1562_011:0390c22": "而說相應，此亦應爾，謂如無別相應法體，而",
    "T29n1562_011:0390c23": "彼心等總名相應。如是雖無別三摩地，而心",
    "T29n1562_011:0390c24": "心所總說為定，理亦不然，是彼性故。謂心心",
    "T29n1562_011:0390c25": "所是相應性，非等持性。所以者何？一切位",
    "T29n1562_011:0390c26": "中彼相應性無勝劣故，三摩地性於諸位",
    "T29n1562_011:0390c27": "中有勝劣故。此既一相，諸位何緣勝劣有別？",
    "T29n1562_011:0390c28": "餘法所持令此功力有損益故。現見青等餘",
    "T29n1562_011:0390c29": "色所糅相續隨流，勝劣有別。又若無定心自",
    "T29n1562_011:0391a01": "住者，應無貪等心自染等，豈不如無別法助",
    "T29n1562_011:0391a02": "故慧自簡擇？如是亦無別法助故心自住境，",
    "T29n1562_011:0391a03": "此例不齊，以契經說心如電光亦如猨猴，非",
    "T29n1562_011:0391a04": "住相故。又三摩地體即心者，想等亦應無",
    "T29n1562_011:0391a05": "別有性，即心能取名相施設應說為想，即",
    "T29n1562_011:0391a06": "心領納違等所緣應說為受，即心造作善",
    "T29n1562_011:0391a07": "惡等業應說為思。是則唯心，應無三所。又",
    "T29n1562_011:0391a08": "見諦者於並生疑，故三摩地非心位別。如契",
    "T29n1562_011:0391a09": "經說：大德世尊！我若在定，心則解脫，非不",
    "T29n1562_011:0391a10": "在定。為先有定後方解脫？廣說如經。彼執",
    "T29n1562_011:0391a11": "解脫亦心位別。或說無學心為解脫支故，必",
    "T29n1562_011:0391a12": "無二心一身並起，故彼於並不應生疑。是故",
    "T29n1562_011:0391a13": "定應別有心所是心住因，名三摩地。故受等",
    "T29n1562_011:0391a14": "十別有實體，一切心俱名大地法。如是已說",
    "T29n1562_011:0391a15": "十大地法。大善之地名大善地，此中若法大",
    "T29n1562_011:0391a16": "善地所有，名大善地法，謂法恒於諸善心有。",
    "T29n1562_011:0391a17": "彼法是何？頌曰：",
    "T29n1562_011:0391a18": "信及不放逸、　　輕安捨慚愧、",
    "T29n1562_011:0391a19": "二根及不害、　　勤唯遍善心。",
    "T29n1562_011:0391a20": "論曰：心濁相違現前忍許，無倒因果各別相",
    "T29n1562_011:0391a21": "屬，為欲所依能資勝解，說名為信。專於己利，",
    "T29n1562_011:0391a22": "防身語意放逸相違，名不放逸。正作意轉身",
    "T29n1562_011:0391a23": "心輕利安適之因，心堪任性，說名輕安。心平",
    "T29n1562_011:0391a24": "等性，說名為捨。掉舉相違，如理所引令心不",
    "T29n1562_011:0391a25": "越，是為捨義。趣向如理自法二種增上所生，",
    "T29n1562_011:0391a26": "違愛等流，心自在性，說名為慚。愛樂修習功",
    "T29n1562_011:0391a27": "德為先，違癡等流、厭惡劣法，說名為愧。有說：",
    "T29n1562_011:0391a28": "怖畏謫罰惡趣自他謗因，說名為愧。二根者",
    "T29n1562_011:0391a29": "謂無貪、無瞋。已得未得境界，耽著希求相違，",
    "T29n1562_011:0391b01": "無愛染性，名為無貪。於情非情無恚害意，哀",
    "T29n1562_011:0391b02": "愍種子，說名無瞋。與樂損惱有情相違，心賢",
    "T29n1562_011:0391b03": "善性，說名不害。於諸已生功德過失守護棄",
    "T29n1562_011:0391b04": "捨，於諸未生功德過失令生不生，心無墮性，",
    "T29n1562_011:0391b05": "說名為勤。由有此故心於如理所作事業堅",
    "T29n1562_011:0391b06": "進不息。有作是言：此中既說身輕安故，非唯",
    "T29n1562_011:0391b07": "心所說名輕安。此言非理，受等亦應同此說",
    "T29n1562_011:0391b08": "故，然五識身相應諸受說名身受。有作是說：",
    "T29n1562_011:0391b09": "設有輕安體非心所，然此中說心所法故，不",
    "T29n1562_011:0391b10": "應說彼以能隨順覺支體故亦名覺支，謂身",
    "T29n1562_011:0391b11": "輕安能引覺支心輕安故。亦見餘處，瞋及瞋",
    "T29n1562_011:0391b12": "因名瞋恚蓋，見思惟勤名為慧蘊。雖彼瞋因，",
    "T29n1562_011:0391b13": "思惟及勤非瞋非慧，然順彼故亦得彼名，此",
    "T29n1562_011:0391b14": "亦應爾。捨後當辯。說二及言，兼攝欣厭。厭",
    "T29n1562_011:0391b15": "謂善心審觀無量過患法性，此增上力所起",
    "T29n1562_011:0391b16": "順無貪心厭背性，與此相應，名厭作意。欣謂",
    "T29n1562_011:0391b17": "善心希求過患出離對治，此增上力所起順",
    "T29n1562_011:0391b18": "證修心欣尚性，此於離喜未至等地亦有現",
    "T29n1562_011:0391b19": "行故非喜受，與此相應，名欣作意。此二行",
    "T29n1562_011:0391b20": "相更互相違，故一心中無容並起，是故此中",
    "T29n1562_011:0391b21": "不正顯說，大善地法性不成故。亦有喜根厭",
    "T29n1562_011:0391b22": "行俱轉，定無有欣厭行俱轉。為表此二定不",
    "T29n1562_011:0391b23": "俱行，說二及言，行相違故。如是已說大善地",
    "T29n1562_011:0391b24": "法。大煩惱之地，名大煩惱地。此中若法大煩",
    "T29n1562_011:0391b25": "惱地所有，名大煩惱地法，謂法恒於染污心",
    "T29n1562_011:0391b26": "有。彼法是何？頌曰：",
    "T29n1562_011:0391b27": "癡逸怠不信、　　惛掉恒唯染。",
    "T29n1562_011:0391b28": "論曰：云何如是六種名大煩惱地法？以恒唯",
    "T29n1562_011:0391b29": "與諸染心俱。頌言染者，是染心義。又放逸等",
    "T29n1562_011:0391c01": "及與無明，如其次第，應知即是前不放逸、勤、",
    "T29n1562_011:0391c02": "信、輕安、捨等所治。癡謂愚癡，於所知境障如",
    "T29n1562_011:0391c03": "理解、無辯了相，說名愚癡，即是無明無智",
    "T29n1562_011:0391c04": "無顯。逸謂放逸，於專己利棄捨縱情，名為放",
    "T29n1562_011:0391c05": "逸。怠謂懈怠，於善事業闕減勝能，於惡事",
    "T29n1562_011:0391c06": "業順成勇悍，無明等流，名為懈怠。由此說",
    "T29n1562_011:0391c07": "為鄙劣勤性勤習鄙穢故名懈怠。不信者，謂",
    "T29n1562_011:0391c08": "心不澄淨、邪見等流，於諸諦實、靜慮、等至",
    "T29n1562_011:0391c09": "現前輕毀，於施等因及於彼果心不現許，名",
    "T29n1562_011:0391c10": "為不信。惛謂惛沈，𧄼瞢不樂等所生心重",
    "T29n1562_011:0391c11": "性說名昏沈，由斯覆蔽心便惛昧無所堪",
    "T29n1562_011:0391c12": "任。瞢憒性故，由是說為輕安所治，心為大種",
    "T29n1562_011:0391c13": "能生因故。由此為先起身重性，假說惛沈",
    "T29n1562_011:0391c14": "實非惛沈，彼是身識所緣境故。然此惛沈",
    "T29n1562_011:0391c15": "無明覆故，本論不說為大煩惱地法。有言：彼",
    "T29n1562_011:0391c16": "論說無明名，唯目惛沈，相相似故。無明性",
    "T29n1562_011:0391c17": "是大遍行故，是此地法不說而成。有說：此名",
    "T29n1562_011:0391c18": "總目二義。掉謂掉舉，親里尋等所生令心不",
    "T29n1562_011:0391c19": "寂靜性，說名掉舉。心與此合，越路而行、非理",
    "T29n1562_011:0391c20": "作意、失念心亂、不正知邪勝解。前已說在大",
    "T29n1562_011:0391c21": "地法中，故此地法中雖有而不說，如於大善",
    "T29n1562_011:0391c22": "地法不說無癡善根。唯諸染心恒有此六。如",
    "T29n1562_011:0391c23": "是已說大煩惱地法。大不善之地，名大不善",
    "T29n1562_011:0391c24": "地。此中若法大不善地所有，名大不善地法，",
    "T29n1562_011:0391c25": "謂法恒於不善心有。彼法是何？頌曰：",
    "T29n1562_011:0391c26": "唯遍不善心，　　無慚及無愧。",
    "T29n1562_011:0391c27": "論曰：唯二心所但與一切不善心俱，謂無慚",
    "T29n1562_011:0391c28": "愧，故唯二種名此地法。此二法相，如後頌中",
    "T29n1562_011:0391c29": "自當顯示，故此不說。如是已說大不善地法。",
    "T29n1562_011:0392a01": "小煩惱之地，名小煩惱地。此中若法小煩惱",
    "T29n1562_011:0392a02": "地所有，名小煩惱地法，謂法少分染污心",
    "T29n1562_011:0392a03": "俱。彼法是何？頌曰：",
    "T29n1562_011:0392a04": "忿覆慳嫉惱、　　害恨諂誑憍，",
    "T29n1562_011:0392a05": "如是類名為，　　小煩惱地法。",
    "T29n1562_011:0392a06": "論曰：類言為攝不忍不樂憤發等義。小是少",
    "T29n1562_011:0392a07": "義，顯非一切染污心有。非雖少分染污心",
    "T29n1562_011:0392a08": "俱，仍各別起無相應義，唯修所斷，意識俱",
    "T29n1562_011:0392a09": "起，無明相應。此諸法相，隨煩惱中當廣分",
    "T29n1562_011:0392a10": "別。如前所說，一切心所應知其性皆是實",
    "T29n1562_011:0392a11": "有。所以者何？非一品類所緣義中種種行",
    "T29n1562_011:0392a12": "相俱時起故。一體同時，如所緣義差別行",
    "T29n1562_011:0392a13": "相無容有故，然由餘法所制伏故，見其相續",
    "T29n1562_011:0392a14": "變異而起。現見清油垢水風等勢力制持燈",
    "T29n1562_011:0392a15": "相續中，便有明昧聲動等故。如是已說大地",
    "T29n1562_011:0392a16": "法等品類決定心所差別。復有此餘不定心",
    "T29n1562_011:0392a17": "所，惡作睡眠尋伺等類，總說名為不定地法。",
    "T29n1562_011:0392a18": "今應決判一切心所諸心品中俱生數量，何",
    "T29n1562_011:0392a19": "心品中有幾心所？頌曰：",
    "T29n1562_011:0392a20": "欲有尋伺故，　　於善心品中，",
    "T29n1562_011:0392a21": "二十二心所，　　有時增惡作，",
    "T29n1562_011:0392a22": "於不善不共，　　見俱唯二十，",
    "T29n1562_011:0392a23": "四煩惱忿等，　　惡作二十一，",
    "T29n1562_011:0392a24": "有覆有十八，　　無覆許十二，",
    "T29n1562_011:0392a25": "睡眠遍不違，　　若有皆增一。",
    "T29n1562_011:0392a26": "論曰：且欲界中心品有五，謂善唯一；不善有",
    "T29n1562_011:0392a27": "二，謂不共無明俱生，及餘煩惱等俱生；無",
    "T29n1562_011:0392a28": "記有二，謂有覆無記及無覆無記。如是欲界",
    "T29n1562_011:0392a29": "一切心品，決定恒與尋伺相應，故善心品有",
    "T29n1562_011:0392b01": "二十二心所俱生，謂十大地法、十大善地法",
    "T29n1562_011:0392b02": "及不定二謂尋與伺。此中勤、捨應不俱生，行",
    "T29n1562_011:0392b03": "相違故。如進與止、造修委棄理不同時。契經",
    "T29n1562_011:0392b04": "亦遮此二俱起，說修二法時非時故，如契經",
    "T29n1562_011:0392b05": "說：心若惛沈，爾時應修擇法勤喜，修輕安",
    "T29n1562_011:0392b06": "定捨則為非時。心若掉舉，爾時應修輕安定",
    "T29n1562_011:0392b07": "捨，修擇法勤喜則為非時。俱生無失，不相違",
    "T29n1562_011:0392b08": "故。住正理者，起如理行不息名勤，即於爾",
    "T29n1562_011:0392b09": "時棄非理行。平等名捨，又於如理非理行",
    "T29n1562_011:0392b10": "中，捨如持稱進止平等，故捨與勤更相隨",
    "T29n1562_011:0392b11": "順，起善止惡行不相違。若於所緣，一取一",
    "T29n1562_011:0392b12": "捨更相違背，可有此失。由斯類釋，經主所",
    "T29n1562_011:0392b13": "難，謂有警覺無警覺性，作意與捨應互相違，",
    "T29n1562_011:0392b14": "如是善成。於善心品有二十二心所俱生、不",
    "T29n1562_011:0392b15": "定地法。所餘二種惡作、睡眠，非通三界及六",
    "T29n1562_011:0392b16": "識身，有漏無漏，非唯不染亦非唯染。故善心",
    "T29n1562_011:0392b17": "品非一切時皆有惡作，但可容有，有時增",
    "T29n1562_011:0392b18": "數至二十三。言惡作者，悔以惡作為所緣故",
    "T29n1562_011:0392b19": "立惡作名，如無想定。有說：無相及身念住",
    "T29n1562_011:0392b20": "有處名身。若爾，有緣所未作事心生追悔，應",
    "T29n1562_011:0392b21": "非惡作。不爾，未作亦名作故。如追悔言：我先",
    "T29n1562_011:0392b22": "不作如是事業，是我惡作。然此惡作，通善不",
    "T29n1562_011:0392b23": "善，不通無記，隨憂行故，離欲貪者不成就",
    "T29n1562_011:0392b24": "故。非無記法有如是事。然有追變：我頃何為",
    "T29n1562_011:0392b25": "不消而食？我頃何為不畫此壁？如是等類。彼",
    "T29n1562_011:0392b26": "心乃至未觸憂根，但是省察未起惡作，若觸",
    "T29n1562_011:0392b27": "憂根便起惡作，爾時惡作理同憂根，故說惡",
    "T29n1562_011:0392b28": "作有如是相，謂令心慼。惡作心品若離憂",
    "T29n1562_011:0392b29": "根，誰令心慼？惡作有四，謂善不善一一皆",
    "T29n1562_011:0392c01": "依二處起故。若於不善不共心品，有二十種",
    "T29n1562_011:0392c02": "心所俱生，謂十大地法、六大煩惱地法、二大",
    "T29n1562_011:0392c03": "不善地法、并二不定謂尋與伺。何等名為不",
    "T29n1562_011:0392c04": "共心品？謂此心品，誰有無明，無有所餘貪隨",
    "T29n1562_011:0392c05": "眠等。如不共品，邪見見取及戒禁取俱生亦",
    "T29n1562_011:0392c06": "爾。大地法中即慧差別說名為見，故數不",
    "T29n1562_011:0392c07": "增。頌言唯者，是簡別義，謂唯見俱定有二",
    "T29n1562_011:0392c08": "十，表不共品中容有惡作等，謂若惡作是不",
    "T29n1562_011:0392c09": "善者，唯無明俱，非餘煩惱，貪慢二種欣行",
    "T29n1562_011:0392c10": "轉故，瞋外門轉，行相麁故非惡作俱，疑不",
    "T29n1562_011:0392c11": "決定，惡作決定，故不俱起。有身見等欣行",
    "T29n1562_011:0392c12": "轉故、極猛利故，惡作不爾。然此惡作，依善",
    "T29n1562_011:0392c13": "惡行事處轉故，諸見不爾，故不相應。邪見一",
    "T29n1562_011:0392c14": "分雖慼行轉，而二因故，非惡作俱。是故惡作",
    "T29n1562_011:0392c15": "是不善者，唯無明俱，容在不共。忿等亦爾。於",
    "T29n1562_011:0392c16": "四不善貪瞋慢疑煩惱心品，有二十一心",
    "T29n1562_011:0392c17": "所俱生，二十如不共，如貪等隨一。於前所",
    "T29n1562_011:0392c18": "說忿等相應隨煩惱品，亦二十一心所俱生，",
    "T29n1562_011:0392c19": "二十如不共，加忿等隨一。不善惡作相應心",
    "T29n1562_011:0392c20": "品，亦二十一心所俱生，謂即惡作等二十一。",
    "T29n1562_011:0392c21": "若於無記有覆心品，唯有十八心所俱生，謂",
    "T29n1562_011:0392c22": "如不共二十法中，除大不善地法二種。欲",
    "T29n1562_011:0392c23": "界無記有覆心者，謂與薩迦耶見及邊執見",
    "T29n1562_011:0392c24": "相應。不增見義，如前應釋。於餘無記無覆心",
    "T29n1562_011:0392c25": "品，許唯十二心所俱生，謂十大地法并不定",
    "T29n1562_011:0392c26": "尋伺。有執惡作亦通無記。憂如喜根，非唯有",
    "T29n1562_011:0392c27": "記，此相應品便有十三心所俱起。睡眠一切",
    "T29n1562_011:0392c28": "不相違故，於諸心品皆可現行。於善不善無",
    "T29n1562_011:0392c29": "記心品，隨何品有即說此增，隨其所應各增",
    "T29n1562_011:0393a01": "一數。工巧處等諸無記心，似有勇悍，然非稱",
    "T29n1562_011:0393a02": "理而起加行，故無有勤。又非染污，故無懈怠。",
    "T29n1562_011:0393a03": "無信不信，類此應知。已說欲界心所俱生諸",
    "T29n1562_011:0393a04": "品定量，當說上界。頌曰：",
    "T29n1562_011:0393a05": "初定除不善，　　及惡作睡眠，",
    "T29n1562_011:0393a06": "中定又除尋，　　上兼除伺等。",
    "T29n1562_011:0393a07": "論曰：初靜慮中，於前所說諸心所法，除唯不",
    "T29n1562_011:0393a08": "善、惡作、睡眠，餘皆具有。唯不善者，謂瞋煩惱",
    "T29n1562_011:0393a09": "及無慚愧，除諂誑憍所餘忿等。餘皆有者，如",
    "T29n1562_011:0393a10": "欲界說。中間靜慮，除前所除，又更除尋，餘皆",
    "T29n1562_011:0393a11": "具有。第二靜慮以上乃至無色界中，除前所",
    "T29n1562_011:0393a12": "除，又除伺等。等者，顯除諂誑，餘皆如前具有。",
    "T29n1562_011:0393a13": "以從欲界乃至梵天，皆有王臣眾生等別，故",
    "T29n1562_011:0393a14": "有諂誑，上地皆無。如是已說三界所繫諸心",
    "T29n1562_011:0393a15": "所法俱生定量。有諸心所性相似同，難知差",
    "T29n1562_011:0393a16": "別。今隨宗義，辯彼難知心所別相。無慚無",
    "T29n1562_011:0393a17": "愧、愛之與敬別相云何？頌曰：",
    "T29n1562_011:0393a18": "無慚愧不重，　　於罪不見怖；",
    "T29n1562_011:0393a19": "愛敬謂信慚，　　唯於欲色有。",
    "T29n1562_011:0393a20": "論曰：無慚無愧差別相者，於諸功德及有德",
    "T29n1562_011:0393a21": "者無敬無崇、無所忌難、無所隨屬，說名無",
    "T29n1562_011:0393a22": "慚。諸功德者，謂尸羅等。有德者，謂親教等。",
    "T29n1562_011:0393a23": "於此二境無敬無崇，是無慚相，即是敬崇能",
    "T29n1562_011:0393a24": "障礙法。或緣諸德說為無敬，緣有德者說為",
    "T29n1562_011:0393a25": "無崇，無所忌難、無所隨屬總顯前二。或隨",
    "T29n1562_011:0393a26": "次第，於所造罪不見怖畏，說名無愧。諸觀行",
    "T29n1562_011:0393a27": "者所訶厭法，說名為罪。於所訶厭諸罪業中，",
    "T29n1562_011:0393a28": "不見能招此世他世譏毀謫罰非愛難忍異熟",
    "T29n1562_011:0393a29": "果等諸怖畏事，是無愧相，即不忌憚罪業果",
    "T29n1562_011:0393b01": "義。不見怖言欲顯何義？為不見彼怖、為見",
    "T29n1562_011:0393b02": "而不怖？前應顯無明，後應顯邪見。此言不顯",
    "T29n1562_011:0393b03": "見與不見，為無愧體但顯有法是隨煩惱，能",
    "T29n1562_011:0393b04": "與現行無智邪智為隣近因，說名無愧。此略",
    "T29n1562_011:0393b05": "義者，謂能令心於德有德無所崇敬名曰無",
    "T29n1562_011:0393b06": "慚，於罪現行無所忌憚名為無愧。有餘師",
    "T29n1562_011:0393b07": "說：於諸煩惱不能厭毀名曰無慚，於諸惡",
    "T29n1562_011:0393b08": "行不能厭毀說為無愧。有說：獨處造罪無",
    "T29n1562_011:0393b09": "恥名曰無慚，若處眾中造罪無恥說為無愧。",
    "T29n1562_011:0393b10": "有說：現起不善心時，於異熟因無所顧眄，名",
    "T29n1562_011:0393b11": "曰無慚；於異熟果無所顧眄，說為無愧。諸不",
    "T29n1562_011:0393b12": "善心現在前位，皆於因果無所顧眄，故一心",
    "T29n1562_011:0393b13": "中二法俱起。由此翻釋慚愧異相，若淨意樂",
    "T29n1562_011:0393b14": "為習善人所樂勝業名有慚者，為得善人所",
    "T29n1562_011:0393b15": "樂勝果名有愧者。諸有愛樂勝業勝果，必亦",
    "T29n1562_011:0393b16": "怖於惡因苦果，一切善心現在前位，定於因",
    "T29n1562_011:0393b17": "果皆無迷惑，由此慚愧一心並生。故有餘",
    "T29n1562_011:0393b18": "師以如是義標於心首，說如是言：於所造",
    "T29n1562_011:0393b19": "罪自觀無恥名曰無慚，觀他無恥說為無",
    "T29n1562_011:0393b20": "愧。謂異熟因當時現起故名為自，其異熟",
    "T29n1562_011:0393b21": "果後時方有故說為他。彼義意言，諸造罪",
    "T29n1562_011:0393b22": "者意樂不淨，於現罪業及當苦果皆無顧眄。",
    "T29n1562_011:0393b23": "由此已釋，經主此中誤取彼情橫申過難，",
    "T29n1562_011:0393b24": "謂設難言：若爾，此二所觀不同，云何俱起？已",
    "T29n1562_011:0393b25": "說無慚無愧別相。愛敬別者，愛謂愛樂，體即",
    "T29n1562_011:0393b26": "是信。然愛有二：一有染污、二無染污，有染謂",
    "T29n1562_011:0393b27": "貪，無染謂信。信復有二：一忍許相、二願樂",
    "T29n1562_011:0393b28": "相。若緣是處現前忍許，或即於中亦生願",
    "T29n1562_011:0393b29": "樂。此中愛者是第二信，或於因中亦立果",
    "T29n1562_011:0393c01": "稱。前信是愛隣近因故，名愛無失。敬謂敬重，",
    "T29n1562_011:0393c02": "體即是慚。謂如前釋大善地法中言心自在",
    "T29n1562_011:0393c03": "性說為慚者，應知即是此中敬體。然復有言：",
    "T29n1562_011:0393c04": "有所崇重故名為敬，由此為先方生慚恥，故",
    "T29n1562_011:0393c05": "敬非慚。彼師應許無慚恥者能起恭敬，以執",
    "T29n1562_011:0393c06": "先起敬時未有慚恥故。應無慚恥者能起恭",
    "T29n1562_011:0393c07": "敬，若謂敬時已有慚恥，則不應說由敬為先",
    "T29n1562_011:0393c08": "方生慚恥。若謂敬時非無慚恥，然敬非慚，此",
    "T29n1562_011:0393c09": "亦非理。言敬非慚，無證因故。非敬為先方生",
    "T29n1562_011:0393c10": "慚恥，勿無慚者能起恭敬，又勿有敬而無慚",
    "T29n1562_011:0393c11": "恥，然復確執敬體非慚，但有虛言都無實義，",
    "T29n1562_011:0393c12": "故應敬體是慚差別。謂或有慚名有崇重，此",
    "T29n1562_011:0393c13": "慚差別說名為敬，補特伽羅為境界故，即慚",
    "T29n1562_011:0393c14": "差別得崇重名。夫崇重者是心自在，心自在",
    "T29n1562_011:0393c15": "性已說為慚，謂於心中有自在力，能自制",
    "T29n1562_011:0393c16": "伏、有所崇重，故說敬體是慚差別。於諸所尊",
    "T29n1562_011:0393c17": "有所崇重，故名為敬。是境第七或因第七。由",
    "T29n1562_011:0393c18": "於所尊發隨屬意即名為慚，此慚即是有所",
    "T29n1562_011:0393c19": "崇重，故此敬體是慚差別，義善成就。即由此",
    "T29n1562_011:0393c20": "證，補特伽羅為境信慚，說名愛敬，非謂以法",
    "T29n1562_011:0393c21": "為境起者。故愛與敬雖大善攝，而不立在無",
    "T29n1562_011:0393c22": "色界中。有餘師言：信順親密而無耽染說名",
    "T29n1562_011:0393c23": "為愛，瞻望所尊崇重隨屬說名為敬。有餘師",
    "T29n1562_011:0393c24": "說：親近善士因名為愛，不越彼言因名為敬。",
    "T29n1562_011:0393c25": "復有說者：於和合眾見等皆同故名為愛，於",
    "T29n1562_011:0393c26": "可尊重深心恭事故名為敬。此愛與敬，欲色",
    "T29n1562_011:0393c27": "界有；無色界無，無依處故。如是已說愛敬別",
    "T29n1562_011:0393c28": "相。尋、伺、憍、慢別相云何？頌曰：",
    "T29n1562_011:0393c29": "尋伺心麁細，　　慢對他心舉，",
    "T29n1562_011:0394a01": "憍由染自法，　　心高無所顧。",
    "T29n1562_011:0394a02": "論曰：尋伺別者，謂心麁細，心之麁性說名為",
    "T29n1562_011:0394a03": "尋，心之細性說名為伺。若爾，尋伺體不異心，",
    "T29n1562_011:0394a04": "經即就心說二性故。此言非理，由不了達經",
    "T29n1562_011:0394a05": "義意故。經言所有心麁細性名尋伺者，由有",
    "T29n1562_011:0394a06": "此法，心起便麁，此法為尋；由有此法，心起便",
    "T29n1562_011:0394a07": "細，此法名伺。或作異釋，故體異心，謂我不",
    "T29n1562_011:0394a08": "言心之麁性名心麁性、心之細性名心細性。",
    "T29n1562_011:0394a09": "若爾，云何依心麁性名心麁性、依心細性名",
    "T29n1562_011:0394a10": "心細性？若爾，麁細性相違故，不應尋伺一心",
    "T29n1562_011:0394a11": "俱生。雖一心中二體可得，用增時別，故不相",
    "T29n1562_011:0394a12": "違。如水與酢等分和合，體雖平等而用有增。",
    "T29n1562_011:0394a13": "麁心品中尋用增故，伺用被損，有而難覺；細",
    "T29n1562_011:0394a14": "心品中伺用增故，尋用被損，有而難覺。若謂",
    "T29n1562_011:0394a15": "酢用一切時增故非喻者，此言非理，我不定",
    "T29n1562_011:0394a16": "說以酢喻尋、伺喻於水，但有用增者即說如",
    "T29n1562_011:0394a17": "酢故。若心品中尋伺二法隨用增者，即說如",
    "T29n1562_011:0394a18": "酢，微便喻水。由是尋伺雖一心中體俱可得，",
    "T29n1562_011:0394a19": "用時別故，而無一心即麁即細，如貪癡性雖",
    "T29n1562_011:0394a20": "並現行，而得說心為有貪行。隨何心品有法",
    "T29n1562_011:0394a21": "用增，由此為門總摽心品。有說：現見別法所",
    "T29n1562_011:0394a22": "持，令其別法相續變故。心體相續既有麁細，",
    "T29n1562_011:0394a23": "故知別為尋伺所持。有餘復言：為立尋伺，為",
    "T29n1562_011:0394a24": "定障故，說尋伺為心麁細性。云何知然？諸聖",
    "T29n1562_011:0394a25": "教內處處於定立心名故。謂契經中說四靜",
    "T29n1562_011:0394a26": "慮為定根已，復說四靜慮為增上心學。又契",
    "T29n1562_011:0394a27": "經說：依住淨戒修習二法，謂止觀已。復說：",
    "T29n1562_011:0394a28": "智者依住淨戒修習心慧。又契經言：離貪欲",
    "T29n1562_011:0394a29": "故心得解脫，離無明故慧得解脫。止觀是",
    "T29n1562_011:0394b01": "彼親近對治，故知於定建立心名。謂大仙尊",
    "T29n1562_011:0394b02": "見有觀行者方欲趣入中間靜慮時，有法為",
    "T29n1562_011:0394b03": "障，推求此障，知尋為體。復有觀行者方欲",
    "T29n1562_011:0394b04": "趣入第二靜慮時，有法為障，推求此障，知伺",
    "T29n1562_011:0394b05": "為體。既能為障，故知別有。若言煩惱足為定",
    "T29n1562_011:0394b06": "障，何須別立尋伺障者，此言非理，煩惱唯障",
    "T29n1562_011:0394b07": "離染法故，非為定障。云何知然？下地煩惱有",
    "T29n1562_011:0394b08": "雖已斷，而上地定不現前故；有雖未斷，上地",
    "T29n1562_011:0394b09": "邊定亦現前故。又唯煩惱為定障者，應唯未",
    "T29n1562_011:0394b10": "斷能與趣入上地為障，然尋伺等要現在前",
    "T29n1562_011:0394b11": "方與趣入上地為障。又契經說靜慮中言，寂",
    "T29n1562_011:0394b12": "靜尋伺離喜斷樂。已離貪者修諸定時，方說",
    "T29n1562_011:0394b13": "尋等寂靜離斷，故知煩惱外別有尋等障，於",
    "T29n1562_011:0394b14": "染善心為障別故。不應責言煩惱障定，何須",
    "T29n1562_011:0394b15": "別立尋伺為障？是故所言為立尋伺為定障",
    "T29n1562_011:0394b16": "故，說尋伺為心麁細性，理善成立。定之麁障",
    "T29n1562_011:0394b17": "說名為尋，定之細障說名為伺，由此故說心",
    "T29n1562_011:0394b18": "之麁性說名為尋，心之細性說名為伺，亦無",
    "T29n1562_011:0394b19": "有失。非於上地定過患中更有如斯麁細名",
    "T29n1562_011:0394b20": "想，故上地定得一味名，由是彼無。中間靜慮",
    "T29n1562_011:0394b21": "非上諸地，如初靜慮於一地中有漸除障、漸",
    "T29n1562_011:0394b22": "得勝定，可立中間，何故不說尋伺自相，如說",
    "T29n1562_011:0394b23": "受等各別相耶？辯諸法相有多門故，謂聖",
    "T29n1562_011:0394b24": "教中有約自性辯諸法相，或約相應果因功",
    "T29n1562_011:0394b25": "用及所緣等。且如說言：云何地界？謂堅強性。",
    "T29n1562_011:0394b26": "云何不善？謂與無慚無愧相應。云何三摩地？",
    "T29n1562_011:0394b27": "謂心一境性。云何為觸？謂三和合。云何為眼",
    "T29n1562_011:0394b28": "根？謂眼識所依。云何法智？謂於欲界所繫諸",
    "T29n1562_011:0394b29": "行，或彼行因、或彼行滅、或彼斷道諸無漏",
    "T29n1562_011:0394c01": "智。如是等門辯諸法相，皆於正理無所乖",
    "T29n1562_011:0394c02": "違，是故不應責同受等。諸法性相最極難知，",
    "T29n1562_011:0394c03": "辯靜慮中當更分別。如是已說尋伺別相。慢",
    "T29n1562_011:0394c04": "憍別者，慢謂對他心自舉性，稱量自他德類",
    "T29n1562_011:0394c05": "勝劣若實不實，心自舉恃𣣋蔑於他，故名",
    "T29n1562_011:0394c06": "為慢。憍謂染著自法為先，令心傲逸無所顧",
    "T29n1562_011:0394c07": "性，於自勇健財位戒慧族等法中先起染著，",
    "T29n1562_011:0394c08": "心生傲逸，於諸善本無所顧眄，故名為憍。於",
    "T29n1562_011:0394c09": "諸善本無所顧者，謂由心傲，於諸善業不欣",
    "T29n1562_011:0394c10": "修習。是謂慢憍差別之相。如是已說諸心心",
    "T29n1562_011:0394c11": "所品類不同俱生決定差別之相。然心心所，",
    "T29n1562_011:0394c12": "於契經中隨義建立種種名相，今當辯此名",
    "T29n1562_011:0394c13": "義差別。頌曰：",
    "T29n1562_011:0394c14": "心意識體一，　　心心所有依，",
    "T29n1562_011:0394c15": "有緣有行相，　　相應義有五。",
    "T29n1562_011:0394c16": "論曰：心、意、識三，體雖是一，而訓詞等義類有",
    "T29n1562_011:0394c17": "異，謂集起故名心、思量故名意、了別故名識。",
    "T29n1562_011:0394c18": "或種種義故名為心，即此為他作所依止故",
    "T29n1562_011:0394c19": "名為意，作能依止故名為識。或界處蘊施設",
    "T29n1562_011:0394c20": "差別，或復增長相續業生種子差別，如是等",
    "T29n1562_011:0394c21": "類義門有異，故心意識三名所詮義異體",
    "T29n1562_011:0394c22": "一。如心意識三名所詮義異體一，諸心心",
    "T29n1562_011:0394c23": "所名有所依、所緣行相相應亦爾，名義雖殊",
    "T29n1562_011:0394c24": "而體是一。謂心心所以六內處為所依故名",
    "T29n1562_011:0394c25": "有所依，以色等境為所緣故名有所緣，即於",
    "T29n1562_011:0394c26": "所緣境品類相中有能取義故名有行相，平",
    "T29n1562_011:0394c27": "等俱時與他合故說名相應。云何平等？五義",
    "T29n1562_011:0394c28": "等故，謂心心所五義平等故說相應，所依、所",
    "T29n1562_011:0394c29": "緣、行相、時、事皆平等故。事平等者，一相應中",
    "T29n1562_011:0395a01": "如心體一，諸心所法各各亦爾。有譬喻者說",
    "T29n1562_011:0395a02": "唯有心無別心所，心想俱時，行相差別不可",
    "T29n1562_011:0395a03": "得故。何者？行相唯在想有，在識中無。深遠推",
    "T29n1562_011:0395a04": "求，唯聞此二名言差別，曾無體義差別可知。",
    "T29n1562_011:0395a05": "又由至教證無心所，如世尊告阿難陀言：若",
    "T29n1562_011:0395a06": "無有識入母胎者，乃至廣說。又說：或心或意",
    "T29n1562_011:0395a07": "或識長夜流轉，生於地獄乃至生天。又說：士",
    "T29n1562_011:0395a08": "夫即是六界，所謂地界乃至識界。又說：我今",
    "T29n1562_011:0395a09": "不見一法速疾迴轉猶如心者。又說：我今不",
    "T29n1562_011:0395a10": "見一法若不修習，則不調柔無所堪能，猶如心",
    "T29n1562_011:0395a11": "者。又如契經伽他中說：",
    "T29n1562_011:0395a12": "「心遠行獨行，　　無身寐於窟，",
    "T29n1562_011:0395a13": "能調伏難伏，　　我說婆羅門。」",
    "T29n1562_011:0395a14": "此等諸經皆遮心所，又於心所多興諍論，故",
    "T29n1562_011:0395a15": "知離心無別有體。謂執別有心所論者，於心",
    "T29n1562_011:0395a16": "所中興多諍論，或說唯有三大地法，或說有",
    "T29n1562_011:0395a17": "四，或說有十，或說十四。故唯有識隨位而流，",
    "T29n1562_011:0395a18": "說有多種心心所別，如甘蔗汁、如倡伎人，故",
    "T29n1562_011:0395a19": "無受等別體可得。心心所法共一境轉，生住",
    "T29n1562_011:0395a20": "滅等分位是同，善不善等性類無異，體相差",
    "T29n1562_011:0395a21": "別實難了知，非諸劣智能生勝解。故契經言：",
    "T29n1562_011:0395a22": "心心所法展轉相應。若受若想若思若識，如",
    "T29n1562_011:0395a23": "是等法和雜不離，不可施設差別之相。故應",
    "T29n1562_011:0395a24": "於此發起正勤，求生勝解了差別相。諸契經",
    "T29n1562_011:0395a25": "中處處說有受想思等，識俱生故。不可由",
    "T29n1562_011:0395a26": "不得一類別相，便總撥一切聖教真理。縱仁",
    "T29n1562_011:0395a27": "於此識想差別若得不得，然其想相離於識",
    "T29n1562_011:0395a28": "體決定別有。我於此二差別相中分明證得，",
    "T29n1562_011:0395a29": "謂若於彼諸境界中，總了其體說名為識，別",
    "T29n1562_011:0395b01": "取名相施設名想。復云何知？此二俱起，",
    "T29n1562_011:0395b02": "非於境界總了體識，無間滅已別取名相，施",
    "T29n1562_011:0395b03": "設識生即名為想，由阿笈摩及正理故。阿笈",
    "T29n1562_011:0395b04": "摩者，謂契經中先說識已，後說俱生受想思",
    "T29n1562_011:0395b05": "故。言正理者，謂於眼識所了色中取相名想，",
    "T29n1562_011:0395b06": "若於後時想方起者，前色已滅，云何今時有",
    "T29n1562_011:0395b07": "相可取？辯本事品已遮眼識緣過去境。若",
    "T29n1562_011:0395b08": "言意識能取彼相，理亦不然，經說：眼觸所生",
    "T29n1562_011:0395b09": "想故。若謂此如意近行說，此亦非理，意識不",
    "T29n1562_011:0395b10": "從觸所生故，猶如眼識。非有諸識三和所生，",
    "T29n1562_011:0395b11": "如何可言識從觸起？若彼復執從意識後方",
    "T29n1562_011:0395b12": "生意地能取相想，此非眼識無間所生，便違",
    "T29n1562_011:0395b13": "所言如意近行。又從身觸所生身受，若同彼",
    "T29n1562_011:0395b14": "想不現領納身所取境，如何現前分明隨領",
    "T29n1562_011:0395b15": "順苦等觸？不應許此領納過去所觸境生相",
    "T29n1562_011:0395b16": "分明故。又生次第，理不成故。謂經所說眼觸",
    "T29n1562_011:0395b17": "所生受想及思三心所法，眼識無間，誰定先",
    "T29n1562_011:0395b18": "生？彼許此三是識差別，故識不可多體俱生，",
    "T29n1562_011:0395b19": "定次第生。無因證故，應說三法誰最初起？雖",
    "T29n1562_011:0395b20": "引至教證唯有心，而於義中無證功力。識於",
    "T29n1562_011:0395b21": "諸處有勝功能，非諸心所，是故偏說。又諸心",
    "T29n1562_011:0395b22": "所無不依心，但說所依，能依已顯。又心心所",
    "T29n1562_011:0395b23": "隨處隨時用有增微，就增者說。或有心品識",
    "T29n1562_011:0395b24": "用增強，或受或想或復思等，隨一一法用增",
    "T29n1562_011:0395b25": "強位，以此為門總摽心品，故唯說識，不妨有",
    "T29n1562_011:0395b26": "餘。心獨行言，為遮心並起，不遮心所，如言",
    "T29n1562_011:0395b27": "人獨行。故所引經，無證功力。言於心所有多",
    "T29n1562_011:0395b28": "諍論，故知離心無別體者，此亦不然，皆信有",
    "T29n1562_011:0395b29": "故。謂依理教，諸大論師皆信離心別有心所，",
    "T29n1562_011:0395c01": "但於多少數增減中經無定說，故興諍論。若",
    "T29n1562_011:0395c02": "執受等是心差別，如何即心可名心所？據何",
    "T29n1562_011:0395c03": "定理說識為心？復以何緣即名心所？若謂諸",
    "T29n1562_011:0395c04": "識體即是心，受等諸法是心體類，心相續中",
    "T29n1562_011:0395c05": "有此法故。名心所者，何故不言所造諸色，即",
    "T29n1562_011:0395c06": "是大種體類差別，即於地等相續位中有此",
    "T29n1562_011:0395c07": "法故名為所造。此既不爾，彼云何然？離大",
    "T29n1562_011:0395c08": "種外別有所造，辯本事中已廣成立。若責",
    "T29n1562_011:0395c09": "何故知心所法決定離心別有體者，由阿笈",
    "T29n1562_011:0395c10": "摩及正理故。阿笈摩者，如契經言：眼色為緣，",
    "T29n1562_011:0395c11": "生於眼識，三和合觸，俱生受想思等心所。如",
    "T29n1562_011:0395c12": "是諸法是心種類，依止於心、繫屬於心，故名",
    "T29n1562_011:0395c13": "心所。此俱生言不說無間，但顯心所同時而",
    "T29n1562_011:0395c14": "生，俱有因中當更成立。又不容有心體俱生，",
    "T29n1562_011:0395c15": "故知但說心所俱起。若謂如前所引經說，心",
    "T29n1562_011:0395c16": "心所法展轉相應，若受若想若思若識，如是",
    "T29n1562_011:0395c17": "等法和雜不離，不可施設差別相者，此經意",
    "T29n1562_011:0395c18": "顯心所與心其體無別。此亦非理，壽識煖三",
    "T29n1562_011:0395c19": "亦同此說，應無別體，不可說言識之與煖其",
    "T29n1562_011:0395c20": "體無別。又和雜言顯有別體，非無別體可",
    "T29n1562_011:0395c21": "說和雜。若唯有識，前識滅已後識方生，云何",
    "T29n1562_011:0395c22": "可言如是等法和雜不離？若言由此受想思",
    "T29n1562_011:0395c23": "識無間生故名和雜者，此亦不然，理不成故，",
    "T29n1562_011:0395c24": "餘契經說俱生言故。或識無間有此法生，容",
    "T29n1562_011:0395c25": "可說言和雜不離，非識無間有受等三俱時",
    "T29n1562_011:0395c26": "而起，如何可說受想思等與識和雜？故彼所",
    "T29n1562_011:0395c27": "執理教相違。又契經言：修觀行者得他心智，",
    "T29n1562_011:0395c28": "能知他心及心所法而記別言：汝意如是、汝",
    "T29n1562_011:0395c29": "意如此，汝有此尋、汝有此伺，乃至廣說。不應",
    "T29n1562_011:0396a01": "即心名為心所。如前已辯，由是等類諸阿笈",
    "T29n1562_011:0396a02": "摩，證知離心別有心所。由正理者，如前所說，",
    "T29n1562_011:0396a03": "謂於眼識所了色中取相名想，若於後時想",
    "T29n1562_011:0396a04": "方起者，前色已滅，云何今時有相可取，乃至",
    "T29n1562_011:0396a05": "廣說。有餘復言，如契經說：",
    "T29n1562_011:0396a06": "「名映於一切，　　無有過名者，",
    "T29n1562_011:0396a07": "由此名一法，　　皆隨自在行。」",
    "T29n1562_011:0396a08": "名者即是受相行識，既言一法，故知唯心無",
    "T29n1562_011:0396a09": "別心所。此言非理，以名如色多體成故。如契",
    "T29n1562_011:0396a10": "經言：法有二種，謂名及色。非大種等差別相",
    "T29n1562_011:0396a11": "法一法為性，此亦應爾。有餘復言：若心心所",
    "T29n1562_011:0396a12": "其體各異，於一心品應有眾多能覺了用，故",
    "T29n1562_011:0396a13": "心所法應不異心。此亦不然，能覺了用，體唯",
    "T29n1562_011:0396a14": "一故。覺了謂慧，非心心所皆慧為體，如何令",
    "T29n1562_011:0396a15": "餘非覺了性成覺了體？故無斯過。有餘復言：",
    "T29n1562_011:0396a16": "我等現見唯有一識漸次而轉，故知離心無",
    "T29n1562_011:0396a17": "別心所。此亦非理，受等如心體相分明，現可",
    "T29n1562_011:0396a18": "取故。又心心所雖體俱生，而其功用非無先",
    "T29n1562_011:0396a19": "後，用增強位，體方可知。如諸大種，此亦應爾。",
    "T29n1562_011:0396a20": "有何定因，唯心心所俱時而起說名相應，非",
    "T29n1562_011:0396a21": "諸大種或所造色？由大種等體有增不增故。",
    "T29n1562_011:0396a22": "若爾，心所體亦應然。不爾，一相體無增故。又",
    "T29n1562_011:0396a23": "契經說：見為根信證智相應。故諸大種或所",
    "T29n1562_011:0396a24": "造色無相應義。若言不爾，不遮餘故，非彼經",
    "T29n1562_011:0396a25": "中說諸色法無相應義。又亦說色有相應故，",
    "T29n1562_011:0396a26": "謂於諍處說二相應。此言非理，太過失故。如",
    "T29n1562_011:0396a27": "於一分佛說色言，應一切法皆色為體。若言",
    "T29n1562_011:0396a28": "世尊唯說大種所造為色，此亦非理，不遮餘",
    "T29n1562_011:0396a29": "故。若謂變壞故名為色，知此色言已遮餘法，",
    "T29n1562_011:0396b01": "此亦非理，唯變壞義，非定知故。若謂經言手",
    "T29n1562_011:0396b02": "等觸對故名變壞，唯變礙義是色非餘，此亦",
    "T29n1562_011:0396b03": "非理，不決定故，非彼經中說唯變壞是色非",
    "T29n1562_011:0396b04": "餘。又餘經中亦說無色有變礙故，謂契經",
    "T29n1562_011:0396b05": "言：意為可意不可意法之所變礙。故無色法",
    "T29n1562_011:0396b06": "亦應是色。如是經言，了別境界故名為識，應",
    "T29n1562_011:0396b07": "諸色法亦識為體。若謂不然，曾無說色識為",
    "T29n1562_011:0396b08": "體故。此不應理，如想受等應成識故。又不遮",
    "T29n1562_011:0396b09": "故。若謂如何無所緣法而得說為了境識者，",
    "T29n1562_011:0396b10": "此亦非理，自計度故。何處經言無所緣法不",
    "T29n1562_011:0396b11": "能了境？又何處說色無所緣？是故應唯心心",
    "T29n1562_011:0396b12": "所法有相應義，同一所依、所緣、行相、時、事等",
    "T29n1562_011:0396b13": "故。諸契經中見心心所有如是義，非大種等，",
    "T29n1562_011:0396b14": "以大種等方處勢用各各差別，雖暫和合不",
    "T29n1562_011:0396b15": "相離故假說相應，而非畢竟有相應義。唯心",
    "T29n1562_011:0396b16": "心所畢竟相應，故相應言，義善成立。有餘",
    "T29n1562_011:0396b17": "師說：如一器中煎水湧沸，擊爛燒動四用差",
    "T29n1562_011:0396b18": "別俱時有故，知四大種異體和雜，實有義",
    "T29n1562_011:0396b19": "成。如是眾多心心所法展轉相助，雖同一時",
    "T29n1562_011:0396b20": "所依所緣行相相似，而其勢用各各差別，無",
    "T29n1562_011:0396b21": "雜亂故，知有別體。如斯論旨諸部極成，皆已",
    "T29n1562_011:0396b22": "共摧唯有心論，故心心所別有義成。",
    "T29n1562_011:0396b23": "說一切有部順正理論卷第十一"
}