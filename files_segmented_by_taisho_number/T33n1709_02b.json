{
    "T33n1709_02b:0472b09": "folio_2b 仁王護國般若波羅蜜多經疏卷",
    "T33n1709_02b:0472b10": "中二",
    "T33n1709_02b:0472b12": "經：「十善菩薩發大心，長別三界苦輪海，中下",
    "T33n1709_02b:0472b13": "品善粟散王，上品十善鐵輪王。」解曰：十善",
    "T33n1709_02b:0472b14": "如下。此十善位，經十千劫方入伏忍，忍方便",
    "T33n1709_02b:0472b15": "故。發大心者，所度所斷所修所趣悉皆大故，",
    "T33n1709_02b:0472b16": "名發大心。長別三界者，前發大心總有二類：",
    "T33n1709_02b:0472b17": "一者直往、二者迴心。若前頓發，心必堅猛，惑",
    "T33n1709_02b:0472b18": "雖未斷定當超故。若後漸悟，二乘有學及無",
    "T33n1709_02b:0472b19": "學果，聖道斷障，云長別故。苦輪海者，苦通三",
    "T33n1709_02b:0472b20": "界，謂三苦也，依苦、樂、捨立為苦故。往返不息",
    "T33n1709_02b:0472b21": "迴轉如輪，昇沈出沒深大如海。中下品善者，",
    "T33n1709_02b:0472b22": "所修十善時既長久，初中後位為下中上。中",
    "T33n1709_02b:0472b23": "下二品作粟散王，小王眾多如彼粟散，從喻",
    "T33n1709_02b:0472b24": "立稱。又如劫初分香稻者，以粟散布，名粟",
    "T33n1709_02b:0472b25": "散王。若上品者，鐵輪王也。從此第三明三賢",
    "T33n1709_02b:0472b26": "位。",
    "T33n1709_02b:0472b27": "經：「習種銅輪二天下，銀輪三天性種性，道品",
    "T33n1709_02b:0472b28": "堅德轉輪王，七寶金輪四天下。」解曰：十住",
    "T33n1709_02b:0472b29": "菩薩作銅輪王、十行銀輪、十迴向位作金輪",
    "T33n1709_02b:0472c01": "王。然四輪王王化別者，一二三四洲化境為",
    "T33n1709_02b:0472c02": "異。故《順正理》云「從此洲人壽命無量乃至八",
    "T33n1709_02b:0472c03": "萬歲，有轉輪王生。滅八萬時，有情富樂壽量",
    "T33n1709_02b:0472c04": "損減，眾惡漸盛，非大人器故無輪王。此王由",
    "T33n1709_02b:0472c05": "輪旋轉應導，威伏一切，名轉輪王，金銀銅鐵",
    "T33n1709_02b:0472c06": "輪應別故。若王生在剎帝利種，紹灑頂位，於",
    "T33n1709_02b:0472c07": "十五日受齊戒時，沐浴首身受勝齊戒，昇高",
    "T33n1709_02b:0472c08": "臺殿，臣僚輔翼，東方忽有金輪寶現。餘轉輪",
    "T33n1709_02b:0472c09": "王應知亦爾。輪主如佛，無二俱生。一切輪王",
    "T33n1709_02b:0472c10": "皆無傷害，令伏得勝已各安其所居，勸導令",
    "T33n1709_02b:0472c11": "修十善業道。」言七寶者，所謂輪寶、象寶、馬寶、",
    "T33n1709_02b:0472c12": "珠寶、女寶、主藏臣寶、主兵臣寶。馬等五寶有",
    "T33n1709_02b:0472c13": "情所攝，珠輪二寶乃是非情。《正法念經》又有",
    "T33n1709_02b:0472c14": "七寶，所謂劍寶、皮寶、床寶、林寶、殿寶、衣寶、履",
    "T33n1709_02b:0472c15": "寶，此等諸寶皆由修習無嗔善根之所招感。",
    "T33n1709_02b:0472c16": "所有威德及王風化，如《正法念》乃《起世經》，彼",
    "T33n1709_02b:0472c17": "廣明矣。從此第二總明伏忍。於中今三：且",
    "T33n1709_02b:0472c18": "初第一總明聖胎。",
    "T33n1709_02b:0472c19": "經：「伏忍聖胎三十人，十住十行十迴向，三世諸",
    "T33n1709_02b:0472c20": "佛於中學，無不由此伏忍生。」解曰：住伏忍",
    "T33n1709_02b:0472c21": "者即名聖胎，三世諸佛從此生故。從此第二",
    "T33n1709_02b:0472c22": "明難得入。",
    "T33n1709_02b:0472c23": "經：「一切菩薩行根本，是故發心信心難，若得信",
    "T33n1709_02b:0472c24": "心必不退，進入無生初地道。」解曰：一切菩",
    "T33n1709_02b:0472c25": "薩行根本等者，此明入劫菩薩行本，即十信",
    "T33n1709_02b:0472c26": "心。此心難發，如前經云「有恒河沙見佛法僧，",
    "T33n1709_02b:0472c27": "得入信者數極少」矣。若得十信，至第六心必",
    "T33n1709_02b:0472c28": "不退者，信不退也，定證無生至初地故。雖七",
    "T33n1709_02b:0472c29": "住前容作二乘，設爾不久定當得故。又解：若",
    "T33n1709_02b:0473a01": "得信心即十信心必不退者，十住第七位不",
    "T33n1709_02b:0473a02": "退也，已前容退。如《瓔珞經》云「淨目天子、法才",
    "T33n1709_02b:0473a03": "王子、舍利弗等欲入第七，遇緣退故。」從此第",
    "T33n1709_02b:0473a04": "三結名辯相。",
    "T33n1709_02b:0473a05": "經：「化利自他悉平等，是名菩薩初發心。」解",
    "T33n1709_02b:0473a06": "曰：化利自他者，辯發心相。若時菩薩觀他如",
    "T33n1709_02b:0473a07": "自，得平等心而修二利，方名菩薩初發心相",
    "T33n1709_02b:0473a08": "入初住也。明伏忍竟。從此第二有五行半廣",
    "T33n1709_02b:0473a09": "明信忍。於中分二：初別明三地、後總結斷",
    "T33n1709_02b:0473a10": "障。初明三地，文分為三。初明下忍，文復分三：",
    "T33n1709_02b:0473a11": "且初第一明歡喜地。",
    "T33n1709_02b:0473a12": "經：「歡喜菩薩轉輪王，初照二諦平等理，權化有",
    "T33n1709_02b:0473a13": "情遊百國，檀施清淨利群生。」解曰：歡喜等",
    "T33n1709_02b:0473a14": "者，標住地名，明其王位。初照二諦平等理者，",
    "T33n1709_02b:0473a15": "謂此初證平等真如，斷分別也。權化有情者，",
    "T33n1709_02b:0473a16": "或王或佛權現化身。遊百國者，明化境也。檀",
    "T33n1709_02b:0473a17": "度清淨者，勝行利生也。從此第二明地得名。",
    "T33n1709_02b:0473a18": "經：「入理般若名為住，住生德行名為地。」解",
    "T33n1709_02b:0473a19": "曰：入者證也。言般若者，無分別智證實相理，",
    "T33n1709_02b:0473a20": "俱名般若。住者，不動名住，依持義也。住生德",
    "T33n1709_02b:0473a21": "行名為地者，智冥真理，即能生顯為無為德，",
    "T33n1709_02b:0473a22": "有為功德因此而生，無為功德因此而顯。五",
    "T33n1709_02b:0473a23": "相顯發住生二義，故名為地，道十地也。如《唯",
    "T33n1709_02b:0473a24": "識》第九云「如是十地總攝有為無為功德以",
    "T33n1709_02b:0473a25": "為自性。」與所修行為勝依持，令得生長名為",
    "T33n1709_02b:0473a26": "地矣。從此第三初心具德。",
    "T33n1709_02b:0473a27": "經：「初住一心具眾德，於勝義中而不動。」解",
    "T33n1709_02b:0473a28": "曰：言初住者，見道證如名為初住。言一心者，",
    "T33n1709_02b:0473a29": "即一心真見道也。具眾德者，如前經云「具足",
    "T33n1709_02b:0473b01": "八萬四千德」也。於勝義者，境第七聲，謂智證",
    "T33n1709_02b:0473b02": "真寂而不動。此初入地，例後應知。從此第二",
    "T33n1709_02b:0473b03": "明中品忍。於中分二：且初第一明離垢地。",
    "T33n1709_02b:0473b04": "經：「離垢菩薩忉利王，現形六趣千國土，戒度",
    "T33n1709_02b:0473b05": "清淨悉圓滿，永離誤犯諸過失。」解曰：標其",
    "T33n1709_02b:0473b06": "地名，明王居處、明所化境、明修勝行。戒度圓",
    "T33n1709_02b:0473b07": "滿，明其離過，微細不犯矣。從此第二明修境",
    "T33n1709_02b:0473b08": "智。",
    "T33n1709_02b:0473b09": "經：「無相無緣真實性，無體無生無二照。」解",
    "T33n1709_02b:0473b10": "曰：上句明境，妄執緣生圓成異故。下句明智，",
    "T33n1709_02b:0473b11": "達無體故、了無生故、證無二故，明智照解無",
    "T33n1709_02b:0473b12": "分別故。雖於五忍勝劣有殊，論其境智准此",
    "T33n1709_02b:0473b13": "應悉。從此第三明發光地。",
    "T33n1709_02b:0473b14": "經：「發光菩薩夜摩王，應形往萬諸佛剎，善能通",
    "T33n1709_02b:0473b15": "達三摩地，隱顯自在具三明。」解曰：標其地",
    "T33n1709_02b:0473b16": "名，明王居處、明所化境、明其得定、明所具",
    "T33n1709_02b:0473b17": "德。言隱顯者，五通自在，具有三明，如〈序品〉也。",
    "T33n1709_02b:0473b18": "從此第二總結斷障。",
    "T33n1709_02b:0473b19": "經：「歡喜離垢與發光，能滅色縛諸煩惱，具觀一",
    "T33n1709_02b:0473b20": "切身口業，法性清淨照皆圓。」解曰：結上三",
    "T33n1709_02b:0473b21": "地能斷色縛，謂貪等三，如前解故。具觀一切",
    "T33n1709_02b:0473b22": "身口業者，顯離色縛，色業自在。言法性者，色",
    "T33n1709_02b:0473b23": "心實性即是真如，智照圓也。從此第三有四",
    "T33n1709_02b:0473b24": "行偈廣明順忍。於中分二：初別明三地、後總",
    "T33n1709_02b:0473b25": "結斷障。初明三地，文分為三：且初第一明焰",
    "T33n1709_02b:0473b26": "慧地。",
    "T33n1709_02b:0473b27": "經：「焰慧菩薩大精進，覩史天王遊億剎，實智寂",
    "T33n1709_02b:0473b28": "滅方便智，達無生理照空有。」解曰：標其地",
    "T33n1709_02b:0473b29": "名，明修勝行、明王居處。實智寂滅者，證如智",
    "T33n1709_02b:0473c01": "也。方便智者，緣事智也。達無生理者，即是真",
    "T33n1709_02b:0473c02": "如正智境也。照空有者，即是理事方便境故。",
    "T33n1709_02b:0473c03": "從此第二明難勝地。",
    "T33n1709_02b:0473c04": "經：「難勝菩薩得平等，化樂天王百億國，空空諦",
    "T33n1709_02b:0473c05": "觀無二相，垂形六趣靡不周。」解曰：標其地",
    "T33n1709_02b:0473c06": "名，明修正觀，真俗二智行相互違，合令相應，",
    "T33n1709_02b:0473c07": "故名平等；明王居處。空空諦觀者，初空顯",
    "T33n1709_02b:0473c08": "如，後空遣相，或云色心、或云我法。謂此地中",
    "T33n1709_02b:0473c09": "理事合照，故云諦觀。無二相者，能合難合令",
    "T33n1709_02b:0473c10": "相應，無二相故。垂形以下，明所化境。靡者無",
    "T33n1709_02b:0473c11": "也。從此第三明現前地。",
    "T33n1709_02b:0473c12": "經：「現前菩薩自在王，照見緣生相無二，勝義智",
    "T33n1709_02b:0473c13": "光能遍滿，往千億土化眾生。」解曰：標其地",
    "T33n1709_02b:0473c14": "名，明王居處。照見緣生者，智常照解十二緣",
    "T33n1709_02b:0473c15": "生相無二也。勝義智光者，智緣勝義，名勝義",
    "T33n1709_02b:0473c16": "智。智能照理，故名光能。照解體圓，故云遍",
    "T33n1709_02b:0473c17": "滿。往千億土，明所化故。從此第二總結斷障。",
    "T33n1709_02b:0473c18": "經：「焰慧難勝現前地，能斷三障迷心惑，空慧",
    "T33n1709_02b:0473c19": "寂然無緣觀，還照心空無量境。」解曰：結上三",
    "T33n1709_02b:0473c20": "地。能斷三障迷心惑者，如上見等三種障",
    "T33n1709_02b:0473c21": "也。言空慧者，結實智也。言寂然者，結平等也。",
    "T33n1709_02b:0473c22": "無緣觀者，結照見緣生相無二也。還照心空",
    "T33n1709_02b:0473c23": "者，自障既斷，照自地如。如智德廣，云無量矣。",
    "T33n1709_02b:0473c24": "從此第四有兩行半明遠行地。於中分三：且",
    "T33n1709_02b:0473c25": "初第一明遠行地。",
    "T33n1709_02b:0473c26": "經：「遠行菩薩初禪王，住於無相無生忍，方便善",
    "T33n1709_02b:0473c27": "巧悉平等，常萬億土化群生。」解曰：標其地",
    "T33n1709_02b:0473c28": "名，明王居處。無相無生忍者，此地菩薩純",
    "T33n1709_02b:0473c29": "無相觀故，云無相智證無生忍。方便善巧",
    "T33n1709_02b:0474a01": "者，明修勝行，濟利有情悉平等故。常萬已下，",
    "T33n1709_02b:0474a02": "明所化境。從此第二超分段生。",
    "T33n1709_02b:0474a03": "經：「進入不動法流地，永無分段超諸有。」解",
    "T33n1709_02b:0474a04": "曰：此地菩薩必能進入後不動地法駃流也。",
    "T33n1709_02b:0474a05": "未無分段者，自此已前容有分段，受三界",
    "T33n1709_02b:0474a06": "生；今此地中功用分段最後邊故。超諸有",
    "T33n1709_02b:0474a07": "者，無漏定願資彼勝身，令所感報漸漸增",
    "T33n1709_02b:0474a08": "勝，乃至等覺受變易生，超三有故。從此第三",
    "T33n1709_02b:0474a09": "明所斷障。",
    "T33n1709_02b:0474a10": "經：「常觀勝義照無二，二十一生空寂行，順道法",
    "T33n1709_02b:0474a11": "愛無明習，遠行大士獨能斷。」解曰：言常觀",
    "T33n1709_02b:0474a12": "者，表無間斷。言勝義者，明所證也。照無二者，",
    "T33n1709_02b:0474a13": "真俗雙照，無有二也。二十一生者，明經生也。",
    "T33n1709_02b:0474a14": "地地有三，今第七地，經二十一生。智皆照如，",
    "T33n1709_02b:0474a15": "云空寂行。理實住地有二十生，最後終生必",
    "T33n1709_02b:0474a16": "當得故。順道法愛者，愛善法也。《婆沙論》中名",
    "T33n1709_02b:0474a17": "善法欲。《智度論》云「頂位未伏順道法愛，不言",
    "T33n1709_02b:0474a18": "斷位。」此說斷者，謂六地前有定有散，散位",
    "T33n1709_02b:0474a19": "起愛。今入此地雖有加行，以結無相相續",
    "T33n1709_02b:0474a20": "現前，無散忻求，永無愛故。無明習者，如下經",
    "T33n1709_02b:0474a21": "云「斷諸業果細現行相」。諸業果者，即分段",
    "T33n1709_02b:0474a22": "生。細現行者，所知障也。執有生滅細相現",
    "T33n1709_02b:0474a23": "行，能障此地妙無相道。所知障體即是無明，",
    "T33n1709_02b:0474a24": "與前愛俱，入地止斷。故偈說云「遠行大士",
    "T33n1709_02b:0474a25": "獨能斷」也。前長行中七八九地皆無生忍合",
    "T33n1709_02b:0474a26": "為一文，斷色心習。此別結者，永無法愛超分",
    "T33n1709_02b:0474a27": "段生，功用後邊。具此三義，故別結矣。又若大",
    "T33n1709_02b:0474a28": "劫數三無數，今第七地第二劫滿。又後二同",
    "T33n1709_02b:0474a29": "第三劫，皆無功用，故同結矣。從此第五有五",
    "T33n1709_02b:0474b01": "行偈明後三地。於中分二：初別明三地、後總",
    "T33n1709_02b:0474b02": "明斷障。初明三地，文分為三：初不動地。文復",
    "T33n1709_02b:0474b03": "分二：且初第一明不動地。",
    "T33n1709_02b:0474b04": "經：「不動菩薩二禪王，得變易身常自在，能於百",
    "T33n1709_02b:0474b05": "萬微塵剎，隨其形類化眾生。」解曰：明中忍",
    "T33n1709_02b:0474b06": "也。標其地名，明王居處、明得勝身。常自在",
    "T33n1709_02b:0474b07": "者，現相及土悉皆自在，明所化境隨類化故。",
    "T33n1709_02b:0474b08": "從此第二明常不動。",
    "T33n1709_02b:0474b09": "經：「悉知三世無量劫，於第一義常不動。」解",
    "T33n1709_02b:0474b10": "曰：悉知三世者，明智照也。無量劫者，知過未",
    "T33n1709_02b:0474b11": "世俱無量也。於第一義者，此地菩薩雖常證",
    "T33n1709_02b:0474b12": "如，真俗雙照常不動矣。從此第二明善慧",
    "T33n1709_02b:0474b13": "地。",
    "T33n1709_02b:0474b14": "經：「善慧菩薩三禪王，能於千恒一時現，常在無",
    "T33n1709_02b:0474b15": "為空寂行，恒沙佛藏一念了。」解曰：明上忍",
    "T33n1709_02b:0474b16": "也。標其地名，明王居處、明所化境、明修止",
    "T33n1709_02b:0474b17": "觀。智常證如，真俗平等皆空寂故。恒沙佛藏",
    "T33n1709_02b:0474b18": "者，明具德也。恒沙諸佛所流至教，此地菩薩",
    "T33n1709_02b:0474b19": "於一念中四無礙解皆能了矣。從此第三明",
    "T33n1709_02b:0474b20": "法雲地。於中分二：且初第一明法雲地。",
    "T33n1709_02b:0474b21": "經：「法雲菩薩四禪王，於億恒土化群生，始入金",
    "T33n1709_02b:0474b22": "剛一切了，二十九生永已度。」解曰：寂滅忍",
    "T33n1709_02b:0474b23": "中此下品也。標其地名，明王居處、明所化境。",
    "T33n1709_02b:0474b24": "始入金剛者，後勝定也。始者初也，入者證也。",
    "T33n1709_02b:0474b25": "此地末心起金剛定，初無間道證理現前，惑",
    "T33n1709_02b:0474b26": "障永無、照解圓極，名一切了。此等覺位，法雲",
    "T33n1709_02b:0474b27": "地收，上下各半，顯前後故。明所超生，如文悉",
    "T33n1709_02b:0474b28": "矣。從此第二明下品忍。",
    "T33n1709_02b:0474b29": "經：「寂滅忍中下忍觀，一轉妙覺無等等。」解",
    "T33n1709_02b:0474c01": "曰：標忍之名，明下忍觀。言一轉者，辯忍位",
    "T33n1709_02b:0474c02": "也。此無間位轉為解脫，名為一轉，即名妙覺，",
    "T33n1709_02b:0474c03": "佛果圓也。無等等者，若前剎那以因望果名",
    "T33n1709_02b:0474c04": "為無等，至解脫位佛佛道齊即名為等，此下",
    "T33n1709_02b:0474c05": "忍位明當轉故。從此第二總明斷障。",
    "T33n1709_02b:0474c06": "經：「不動善慧法雲地，除前所有無明習，無明習",
    "T33n1709_02b:0474c07": "相識俱轉，二諦理圓無不盡。」解曰：標上三",
    "T33n1709_02b:0474c08": "地。除前所有無明習者，所知障也。除前七地",
    "T33n1709_02b:0474c09": "各治一分色心障外餘之細障，於此三地各",
    "T33n1709_02b:0474c10": "別斷故。無明習相識俱轉者，謂修所斷煩惱",
    "T33n1709_02b:0474c11": "障種，及第七俱所有無明彼微細種，至等覺位",
    "T33n1709_02b:0474c12": "由與識俱，故云俱轉。又如《起信》根本無明與",
    "T33n1709_02b:0474c13": "業識俱，云轉捨也。二諦理圓無不盡者，明等",
    "T33n1709_02b:0474c14": "覺位，照解體圓所斷所棄無不盡矣。從此第",
    "T33n1709_02b:0474c15": "六有一行半明正覺位。於中分二：且初第一",
    "T33n1709_02b:0474c16": "明正覺圓。",
    "T33n1709_02b:0474c17": "經：「正覺無相遍法界，三十生盡智圓明。」解",
    "T33n1709_02b:0474c18": "曰：梵云三菩提，此云正覺，無上覺也。言無相",
    "T33n1709_02b:0474c19": "者，能證所證俱無相也。遍法界者，恒沙功德",
    "T33n1709_02b:0474c20": "一一無邊，乃至毛端皆遍法界。三十生盡者，",
    "T33n1709_02b:0474c21": "超過十地，彼生盡故。智圓明者，智圓極也。從",
    "T33n1709_02b:0474c22": "此第二明佛具德。",
    "T33n1709_02b:0474c23": "經：「寂照無為真解脫，大悲應現無與等，湛然不",
    "T33n1709_02b:0474c24": "動常安穩，光明遍照無所照。」解曰：言寂照",
    "T33n1709_02b:0474c25": "者，明智德圓。無為真解脫者，明斷德圓。大悲",
    "T33n1709_02b:0474c26": "應現者，明恩德圓。無與等者，明上三德俱無",
    "T33n1709_02b:0474c27": "等也。湛然不動者，顯恩德也。由佛大悲利他",
    "T33n1709_02b:0474c28": "願力，應現大小種種類身，動而常寂故云湛",
    "T33n1709_02b:0474c29": "然，雖示去來體常不動。言安隱者，示現化也。",
    "T33n1709_02b:0475a01": "如食馬麥及現出血，未曾動搖，常安隱也。光",
    "T33n1709_02b:0475a02": "明遍照者，恩德之體如淨摩尼，體周法界照",
    "T33n1709_02b:0475a03": "而無照。大文第二結前因果。",
    "T33n1709_02b:0475a04": "經：「三賢十聖住果報，唯佛一人居淨土。一切有",
    "T33n1709_02b:0475a05": "情皆暫住，登金剛原常不動。」解曰：三賢十",
    "T33n1709_02b:0475a06": "聖住果報者，約人明也。分段、變易二種生死，",
    "T33n1709_02b:0475a07": "若身若土、乘因感果，住果報故。唯佛一人居",
    "T33n1709_02b:0475a08": "淨土者，如來亦名無上覺者，隨身所居皆淨",
    "T33n1709_02b:0475a09": "土故。一切有情皆暫住者，約法明也。等覺已",
    "T33n1709_02b:0475a10": "前若賢若聖，有為生滅剎那不住，設令證如",
    "T33n1709_02b:0475a11": "亦暫住故。登金剛原常不動者，此有二義。有",
    "T33n1709_02b:0475a12": "說：佛果真解脫位，智常證如，如智平等，故名",
    "T33n1709_02b:0475a13": "不動。凝然相續，俱名常故。有說：佛果金剛",
    "T33n1709_02b:0475a14": "定後證寂滅原，身智湛然常不動矣。從此第",
    "T33n1709_02b:0475a15": "二有兩行半讚佛悲深。於中分三：且初第一",
    "T33n1709_02b:0475a16": "總讚悲深。",
    "T33n1709_02b:0475a17": "經：「如來三業德無量，隨諸眾生等憐愍。」解",
    "T33n1709_02b:0475a18": "曰：總讚三業德無量也。隨諸眾生等憐愍者，",
    "T33n1709_02b:0475a19": "正讚悲深。如來大悲憐愍平等，隨其種性示",
    "T33n1709_02b:0475a20": "無上乘，實悲深故。從此第二別讚三業。",
    "T33n1709_02b:0475a21": "經：「法王無上人中樹，普蔭大眾無量光，口常說",
    "T33n1709_02b:0475a22": "法非無義，心智寂滅無緣照。」解曰：人中樹",
    "T33n1709_02b:0475a23": "者，舉喻明也。讚佛身業，蔭除執惱，光能破",
    "T33n1709_02b:0475a24": "闇。口常說法者，讚語業也。說即是聲，甚深如",
    "T33n1709_02b:0475a25": "雷，具梵聲也。非無義者，外道異生有字無義、",
    "T33n1709_02b:0475a26": "二乘狹劣、菩薩未圓，唯佛所說有字有義皆",
    "T33n1709_02b:0475a27": "圓滿也。心智寂滅者，讚正智也。智冥真理，常",
    "T33n1709_02b:0475a28": "寂滅故。無緣照者，讚業用也。冥真起化，悉",
    "T33n1709_02b:0475a29": "皆無相，照而無照、化而無化。從此第三讚說",
    "T33n1709_02b:0475b01": "甚深。",
    "T33n1709_02b:0475b02": "經：「人中師子為演說，甚深白義未曾有，塵沙",
    "T33n1709_02b:0475b03": "剎土悉震動，大眾歡喜皆蒙益。」解曰：人中",
    "T33n1709_02b:0475b04": "師子者，師子出聲百獸潛伏，如來演說諸障",
    "T33n1709_02b:0475b05": "雲消，故以喻也。為演說者，讚五忍也。甚深等",
    "T33n1709_02b:0475b06": "者，二乘不測，故云甚深，曠劫難聞，未曾有故。",
    "T33n1709_02b:0475b07": "塵沙等者，以法威力聞所未聞，塵沙剎土皆",
    "T33n1709_02b:0475b08": "震動故。大眾等者，大眾聞法領解歡喜，若凡",
    "T33n1709_02b:0475b09": "若聖皆蒙益故。具斯眾德，故讚悲深。三示道",
    "T33n1709_02b:0475b10": "中偏讚此者，後誡示導利樂廣故。從此第三",
    "T33n1709_02b:0475b11": "結讚敬禮。",
    "T33n1709_02b:0475b12": "經：「世尊善說十四王，是故我今頭面禮。」解曰：",
    "T33n1709_02b:0475b13": "文易可知，此結讚矣。從此第三聞法獲益。",
    "T33n1709_02b:0475b14": "經：爾時百萬億恒河沙大眾，聞佛世尊及波斯",
    "T33n1709_02b:0475b15": "匿王說十四忍無量功德，獲大法利，聞法悟解",
    "T33n1709_02b:0475b16": "得無生法忍，入於正位。解曰：無生忍者，隨",
    "T33n1709_02b:0475b17": "其所應，此多地前無生忍也。入於正位者，即",
    "T33n1709_02b:0475b18": "初地也。偈與長行有差別者，修行諸忍自利",
    "T33n1709_02b:0475b19": "行增，化生為王利他行勝，偈總上二，即為異",
    "T33n1709_02b:0475b20": "矣。從此第三忍位智。於中分三：一印述所",
    "T33n1709_02b:0475b21": "說、二忍位境智、三讚忍德深。初印所說，於中",
    "T33n1709_02b:0475b22": "分四：且初第一明往昔因。",
    "T33n1709_02b:0475b23": "經：爾時世尊告大眾言：「是波斯匿王，已於過去",
    "T33n1709_02b:0475b24": "十千劫龍光王佛法中為四地菩薩，我為八地",
    "T33n1709_02b:0475b25": "菩薩。」解曰：引昔因中明同事也。從此第二",
    "T33n1709_02b:0475b26": "明今偈讚。",
    "T33n1709_02b:0475b27": "經：「今於我前大師子吼。」解曰：讚於佛前得",
    "T33n1709_02b:0475b28": "決定說。從此第三印可所說。",
    "T33n1709_02b:0475b29": "經：「如是如是。如汝所說，得真實義不可思議。」",
    "T33n1709_02b:0475c01": "解曰：重言如是者，如汝所說印能詮文得真",
    "T33n1709_02b:0475c02": "實義者印所詮義，是故重言如是如是。不可",
    "T33n1709_02b:0475c03": "思議者讚其文義心言路絕。從此第四唯佛",
    "T33n1709_02b:0475c04": "能知。",
    "T33n1709_02b:0475c05": "經：「唯佛與佛乃知斯事。」解曰：唯佛等者，菩",
    "T33n1709_02b:0475c06": "薩修證諸忍未圓，設後如前悉皆分故。唯有",
    "T33n1709_02b:0475c07": "諸佛佛道齊，證解忍圓，故盡知也。從此第",
    "T33n1709_02b:0475c08": "二忍位境智。於中分三：一標忍難量、二總",
    "T33n1709_02b:0475c09": "相徵問、三分別解釋。且初第一標忍難量。",
    "T33n1709_02b:0475c10": "經：「善男子！此十四忍，諸佛法身、諸菩薩行，不可",
    "T33n1709_02b:0475c11": "思議、不可稱量。」解曰：前長行中佛說十王，",
    "T33n1709_02b:0475c12": "次於偈中王別讚忍，忍之境智若因若果，此",
    "T33n1709_02b:0475c13": "具明也。此十四忍者，牒前文也。諸佛法身者，",
    "T33n1709_02b:0475c14": "謂應化身皆法身也。諸菩薩行者，等覺已前",
    "T33n1709_02b:0475c15": "一切行也。思議等者，心不能思、口不能議，過",
    "T33n1709_02b:0475c16": "稱量境，云不可也。明佛菩薩皆依此忍，忍之",
    "T33n1709_02b:0475c17": "性相，思議稱量俱不及矣。從此第二總相徵",
    "T33n1709_02b:0475c18": "問。",
    "T33n1709_02b:0475c19": "經：「何以故？」解曰：何故諸佛菩薩皆依十四忍",
    "T33n1709_02b:0475c20": "不可思量也。從此第三分別解釋。於中分二：",
    "T33n1709_02b:0475c21": "初別明境智、後釋結難量。初明境智，於中分",
    "T33n1709_02b:0475c22": "二：一明佛境智、二明菩薩境智。初佛境智，於",
    "T33n1709_02b:0475c23": "中分三：一標佛生化滅、二釋無生化滅、三結",
    "T33n1709_02b:0475c24": "如虛空。且初第一標佛生化滅。",
    "T33n1709_02b:0475c25": "經：「一切諸佛皆於般若波羅蜜多中生、般若",
    "T33n1709_02b:0475c26": "波羅蜜多中化、般若波羅蜜多中滅。」解",
    "T33n1709_02b:0475c27": "曰：實相般若無生化滅。諸佛化現圓應十方，",
    "T33n1709_02b:0475c28": "於般若中示生化滅，即王宮生、轉法輪化、雙",
    "T33n1709_02b:0475c29": "林後滅，則其事也。從此第二釋無生化滅。於",
    "T33n1709_02b:0476a01": "中復二：且初第一釋無生等。",
    "T33n1709_02b:0476a02": "經：「而實諸佛生無所生、化無所化、滅無所滅。」",
    "T33n1709_02b:0476a03": "解曰：謂明諸佛體遍相圓，動而常寂，無生化",
    "T33n1709_02b:0476a04": "滅。從此第二境智俱寂。",
    "T33n1709_02b:0476a05": "經：「第一無二，非相非無相、無自無他、無來無",
    "T33n1709_02b:0476a06": "去。」解曰：言第一者，勝無等故。言無二者，如",
    "T33n1709_02b:0476a07": "智不異故。言非相者，不同色像故。非無相者，",
    "T33n1709_02b:0476a08": "不同兔角故。無自無他者，所現應化勝劣有",
    "T33n1709_02b:0476a09": "殊，與法性身無自他故。無來無去者，化現應",
    "T33n1709_02b:0476a10": "物示有去來，體常不動，無來去故。從此第三",
    "T33n1709_02b:0476a11": "結如虛空。",
    "T33n1709_02b:0476a12": "經：「如虛空故。」解曰：靜不違動，動而常寂，即",
    "T33n1709_02b:0476a13": "動而靜，如虛空故。從此第二明菩薩境智。於",
    "T33n1709_02b:0476a14": "中分二：一即境觀空、二即智觀空。初即境中，",
    "T33n1709_02b:0476a15": "文分為二：一別相觀空、二總相觀空。初別相",
    "T33n1709_02b:0476a16": "中，文分為二，初即法觀空、後即受觀空。初即",
    "T33n1709_02b:0476a17": "法中，文復分三：且初第一標無生滅。",
    "T33n1709_02b:0476a18": "經：「善男子！一切眾生，性無生滅。」解曰：顯依真",
    "T33n1709_02b:0476a19": "也。一切眾生者，通能所化一切生也。蘊等自",
    "T33n1709_02b:0476a20": "性體即真如，無生滅故。從此第二明法不實。",
    "T33n1709_02b:0476a21": "經：「由諸法集幻化而有，蘊處界相無合無散。」",
    "T33n1709_02b:0476a22": "解曰：謂無始來迷自真性為相所動，令知幻",
    "T33n1709_02b:0476a23": "也。由諸法集幻化而有者，五蘊法也。五蘊和",
    "T33n1709_02b:0476a24": "合故名為集，此無實體，幻化有也。蘊處界者，",
    "T33n1709_02b:0476a25": "明幻法也。言無合者，蘊從緣起，緣自性空，故",
    "T33n1709_02b:0476a26": "無合也。言無散者，眾緣假集暫有顯現，故非",
    "T33n1709_02b:0476a27": "散矣。從此第三明法性空。",
    "T33n1709_02b:0476a28": "經：「法同法性，寂然空故。」解曰：上言法者，蘊",
    "T33n1709_02b:0476a29": "等法也。同法性者，同真如性。性相依持，體不",
    "T33n1709_02b:0476b01": "相離，了相即性，寂然空故。從此第二即受觀",
    "T33n1709_02b:0476b02": "空。於中分三：一體性清淨、二明行不實、三總",
    "T33n1709_02b:0476b03": "結明空。且初第一標性清淨。",
    "T33n1709_02b:0476b04": "經：「一切眾生，自性清淨。」解曰：此標眾生真",
    "T33n1709_02b:0476b05": "性清淨。與前別者，前明蘊等體無生滅，此明",
    "T33n1709_02b:0476b06": "作業自性清淨，前果後因、前法後受、前苦後",
    "T33n1709_02b:0476b07": "集，是二別故。從此第二明行不實。文復分",
    "T33n1709_02b:0476b08": "二：且初第一明行不實。",
    "T33n1709_02b:0476b09": "經：「所作諸行無縛無解，非因非果、非不因果。」",
    "T33n1709_02b:0476b10": "解曰：明作業也。所作諸行者，諸即眾也，行謂",
    "T33n1709_02b:0476b11": "造作，依身口意造作善染六趣之業，名諸行",
    "T33n1709_02b:0476b12": "也。無縛無解者，由妄所動、為煩惱縛，求離繫",
    "T33n1709_02b:0476b13": "解故有縛解；了體即真，本自無縛，誰復求解？",
    "T33n1709_02b:0476b14": "即無縛解。非因非果者，所作諸行妄故見有，",
    "T33n1709_02b:0476b15": "妄自性空，非因果也。非不因果者，未了自性",
    "T33n1709_02b:0476b16": "妄想漂馳，乘因感果，如幻有也。從此第二明",
    "T33n1709_02b:0476b17": "受不實。",
    "T33n1709_02b:0476b18": "經：「諸苦受行、煩惱所知、我相人相、知見受者。」",
    "T33n1709_02b:0476b19": "解曰：明妄受也。言諸苦者，三界通論總有三",
    "T33n1709_02b:0476b20": "苦，三苦不一故名為諸。言受行者，受謂領",
    "T33n1709_02b:0476b21": "納，順違俱非境相為性，名受行也。或於所受",
    "T33n1709_02b:0476b22": "善染境中起愛為業，領彼所作為行相也。言",
    "T33n1709_02b:0476b23": "煩惱者，煩勞擾惱，諸有惱故。言所知者，礙",
    "T33n1709_02b:0476b24": "慧不生，障所知故，即二障也。我相等者，如前",
    "T33n1709_02b:0476b25": "已解。障依執生，障寬執狹，具生二障，故別明",
    "T33n1709_02b:0476b26": "也。從此第三總結明空。",
    "T33n1709_02b:0476b27": "經：「一切皆空。」解曰：明所作行乃至受者，",
    "T33n1709_02b:0476b28": "隨彼妄情流動以有，皆無自性，故一切空也。",
    "T33n1709_02b:0476b29": "從此第二總相觀空。文分為三：一標境界空、",
    "T33n1709_02b:0476c01": "二釋境界空、三結如虛空。且初第一標境界",
    "T33n1709_02b:0476c02": "空。",
    "T33n1709_02b:0476c03": "經：「法境界空。」解曰：法境界者，即前蘊等所",
    "T33n1709_02b:0476c04": "作諸行法受二中，三性六趣及以三寶，皆名",
    "T33n1709_02b:0476c05": "為法，標俱空故。從此第二釋境界空。於中分",
    "T33n1709_02b:0476c06": "三：且初第一明三性空。",
    "T33n1709_02b:0476c07": "經：「空、無相、無作，不順顛倒、不順幻化。」解曰：",
    "T33n1709_02b:0476c08": "言空者，妄倒空故。無相者，真如無相故。無作",
    "T33n1709_02b:0476c09": "者，有為不實，無自作故。不順顛倒者，妄體本",
    "T33n1709_02b:0476c10": "空，無所順故。不順幻化者，相無自性，體空寂",
    "T33n1709_02b:0476c11": "故。從此第二明無相空。",
    "T33n1709_02b:0476c12": "經：「無六趣相、無四生相、無聖人相、無三寶相。」",
    "T33n1709_02b:0476c13": "解曰：所趣所生無記三性，彼無自性，照解空",
    "T33n1709_02b:0476c14": "故。無聖人者，二乘聖者、十地菩薩，無自性故。",
    "T33n1709_02b:0476c15": "無三寶者，別相、住持二種三寶，佛身示現，餘",
    "T33n1709_02b:0476c16": "無自性、達無實體，皆無相故。從此第三結如",
    "T33n1709_02b:0476c17": "虛空。",
    "T33n1709_02b:0476c18": "經：「如虛空故。」解曰：照境空寂，如虛空故。從",
    "T33n1709_02b:0476c19": "此第二即智觀空。於中分三：且初第一明智",
    "T33n1709_02b:0476c20": "照空。",
    "T33n1709_02b:0476c21": "經：「善男子！甚深般若無知無見，不行不緣、不",
    "T33n1709_02b:0476c22": "捨不受。」解曰：甚深般若者：謂正智也。言無",
    "T33n1709_02b:0476c23": "知者：無分別故。言無見者：無推求故。言不行",
    "T33n1709_02b:0476c24": "者：智冥真故。言不緣者：無緣相故。言不捨者：",
    "T33n1709_02b:0476c25": "不易脫故。言不受者：無領納故。此之六義：",
    "T33n1709_02b:0476c26": "俱正智也。又解：無所不知，知而無知；無所不",
    "T33n1709_02b:0476c27": "見，見而無見。乃至第六無所不受，受而無受。",
    "T33n1709_02b:0476c28": "此後六義，通真俗也。然後六中，行謂萬行，緣",
    "T33n1709_02b:0476c29": "謂理事，捨謂財法或大捨故，受謂真俗不變",
    "T33n1709_02b:0477a01": "變故。證真達俗，得無住故。從此第二明無照",
    "T33n1709_02b:0477a02": "相。",
    "T33n1709_02b:0477a03": "經：「正住觀察而無照相。」解曰：無分別智正",
    "T33n1709_02b:0477a04": "住現前，照而無照，不住相故。從此第三結智",
    "T33n1709_02b:0477a05": "明空。",
    "T33n1709_02b:0477a06": "經：「行斯道者如虛空故。」解曰：行斯道者，謂",
    "T33n1709_02b:0477a07": "諸菩薩依此證修，境智俱寂，如虛空故。又以",
    "T33n1709_02b:0477a08": "此文對不知亡相生正解者，為立量云：觀照",
    "T33n1709_02b:0477a09": "般若為宗有法，定無照相為宗之法。法及",
    "T33n1709_02b:0477a10": "有法和合為宗。無知無見等故，別三合一，以",
    "T33n1709_02b:0477a11": "為因法。由如虛空，此是喻法。若爾，對佛弟子",
    "T33n1709_02b:0477a12": "宗有相符，小乘諸師因犯隨一。若有空者、若",
    "T33n1709_02b:0477a13": "無空者，喻犯有俱無俱不成：略有四過。若對",
    "T33n1709_02b:0477a14": "外道，宗有所別，能別不極成，同有隨一，彼不",
    "T33n1709_02b:0477a15": "許此。無知見等，取彼無想，非此極成。喻對",
    "T33n1709_02b:0477a16": "空論、對無空論，有俱無俱，二二不成，略有六",
    "T33n1709_02b:0477a17": "過。有過之量，豈能立破耶？此亦不然。為對",
    "T33n1709_02b:0477a18": "大乘初心菩薩，未解亡相生正解者，此無過",
    "T33n1709_02b:0477a19": "量。小乘諸宗慧解狹劣、外道倒執，耳初不聞，",
    "T33n1709_02b:0477a20": "寧以摩尼爾無目者？然此置中改經「而」",
    "T33n1709_02b:0477a21": "字以為「定」字，取文不次，性相求故。由此自上",
    "T33n1709_02b:0477a22": "明忍境智一一文中有多比量，皆無過失，能",
    "T33n1709_02b:0477a23": "生正解，樂者敘焉。又於菩薩境智之中，如次",
    "T33n1709_02b:0477a24": "亦為苦集滅道。從此第二釋結難量。於中分",
    "T33n1709_02b:0477a25": "二：初釋難量、後結難量。釋難量中，文復分三：",
    "T33n1709_02b:0477a26": "且初第一標不可得。",
    "T33n1709_02b:0477a27": "經：「法相如是，有所得心、無所得心皆不可得。」",
    "T33n1709_02b:0477a28": "解曰：法相如是者，前境智也。有所得心者，取",
    "T33n1709_02b:0477a29": "相之心也。無所得心者，無分別智也。皆不可",
    "T33n1709_02b:0477b01": "得者，前有得心，妄故不得。後無得智，真故不",
    "T33n1709_02b:0477b02": "得。設非親證，相似緣如亦不可得。即四句中",
    "T33n1709_02b:0477b03": "初標、次列、後總結矣。從此第二釋非即離。",
    "T33n1709_02b:0477b04": "經：「是以般若，非即五蘊、非離五蘊，非即眾生、非",
    "T33n1709_02b:0477b05": "離眾生，非即境界、非離境界，非即行解、非離行",
    "T33n1709_02b:0477b06": "解。」解曰：釋上四文，體皆般若，由心迷悟，解縛",
    "T33n1709_02b:0477b07": "異也。是以般若者，標可釋法。非即五蘊，幻",
    "T33n1709_02b:0477b08": "妄有故。此非幻妄，故即非也。非離五蘊者，",
    "T33n1709_02b:0477b09": "實相平等體遍一切，故非離也。此釋上云「由",
    "T33n1709_02b:0477b10": "諸法集幻化有也。」非即眾生者，眾生妄倒，",
    "T33n1709_02b:0477b11": "此非妄倒，故即非也。非離可知。釋次眾生所",
    "T33n1709_02b:0477b12": "作諸行也。非即境界者，前諸境界，不了故妄。",
    "T33n1709_02b:0477b13": "實相非妄，故即非也。非離可知。釋次境界",
    "T33n1709_02b:0477b14": "文也。非即行解者，行解即是觀照智也，若住",
    "T33n1709_02b:0477b15": "於相故云非即，若無分別云非離也。釋觀照",
    "T33n1709_02b:0477b16": "故，知斷證修是四別矣。從此第三總釋難量。",
    "T33n1709_02b:0477b17": "經：「如是等相不可思量。」解曰：如是上來諸",
    "T33n1709_02b:0477b18": "佛菩薩忍之性相，不可思惟、不可稱量能知",
    "T33n1709_02b:0477b19": "其德，過思量矣。從此第二明結難量。於中分",
    "T33n1709_02b:0477b20": "三：且初第一結菩薩行。",
    "T33n1709_02b:0477b21": "經：「是故一切菩薩摩訶薩所修諸行，未至究竟",
    "T33n1709_02b:0477b22": "而於中行。」解曰：此結標中諸菩薩行也。言",
    "T33n1709_02b:0477b23": "是故者，結上之詞。言一切者，地前地上諸菩",
    "T33n1709_02b:0477b24": "薩也。從初發心至未成佛，皆於思中而修行",
    "T33n1709_02b:0477b25": "矣。雖忍之性體無聖凡，依忍辯修，故明菩薩",
    "T33n1709_02b:0477b26": "也。從此第二結諸佛化。",
    "T33n1709_02b:0477b27": "經：「一切諸佛知如幻化，得無住相而於中化。」",
    "T33n1709_02b:0477b28": "解曰：一切諸佛者，此結標中諸佛法身。知如",
    "T33n1709_02b:0477b29": "幻化者，知所化生如幻不實。若非教被，無脫",
    "T33n1709_02b:0477c01": "幻縛，故起化也。得無住相者，一切凡夫樂住",
    "T33n1709_02b:0477c02": "生死、二乘聖者樂住涅槃，諸佛世尊得無住",
    "T33n1709_02b:0477c03": "道，大悲大智常所輔翼，由斯不住生死涅槃，",
    "T33n1709_02b:0477c04": "身或異同，恒利樂故。而於中化者，界趣聖賢",
    "T33n1709_02b:0477c05": "忍所攝故、於中化故。從此第三結忍難量。",
    "T33n1709_02b:0477c06": "經：「故十四忍不可思量。」解曰：結也。然據標",
    "T33n1709_02b:0477c07": "中釋結別者，釋後結前，文越次也。又復結中，",
    "T33n1709_02b:0477c08": "人亦越次，標據果因，結依行化。是二別矣。從",
    "T33n1709_02b:0477c09": "此第三讚忍德深。於中分三：一標利益廣、二",
    "T33n1709_02b:0477c10": "喻說難量、三諸佛稱讚。且初第一標利益廣。",
    "T33n1709_02b:0477c11": "經：「善男子！汝今所說此功德藏，有大利益一切",
    "T33n1709_02b:0477c12": "眾生。」解曰：讚所說忍是功德藏，生聞思等",
    "T33n1709_02b:0477c13": "廣利樂故。從此第二喻說難量。",
    "T33n1709_02b:0477c14": "經：「假使無量恒河沙數十地菩薩說是功德，百",
    "T33n1709_02b:0477c15": "千億分如海一滴。」解曰：明德廣也。假使無",
    "T33n1709_02b:0477c16": "量恒河沙數者，明其多也。十地菩薩者，明其",
    "T33n1709_02b:0477c17": "勝也，菩薩之中十地最勝。說是功德者，忍功",
    "T33n1709_02b:0477c18": "德也。百千億分等者，舉喻以明。謂忍德圓，量",
    "T33n1709_02b:0477c19": "同法界、猶如大海，十地讚說，於百千億分",
    "T33n1709_02b:0477c20": "中其如一滴耳。若爾，波斯所證極唯十地，何",
    "T33n1709_02b:0477c21": "故十地讚乃劣耶？答：波斯說忍與佛說同，讚",
    "T33n1709_02b:0477c22": "忍功德亦同前說如一滴矣。從此第三諸佛",
    "T33n1709_02b:0477c23": "稱讚。",
    "T33n1709_02b:0477c24": "經：「三世諸佛如實能知，一切賢聖悉皆稱讚，是",
    "T33n1709_02b:0477c25": "故我今略述所說少分功德。」解曰：此十",
    "T33n1709_02b:0477c26": "四忍所有功德，三世諸佛如實能知，一切菩",
    "T33n1709_02b:0477c27": "薩若賢若聖依忍修行悉皆稱讚。是故等者，",
    "T33n1709_02b:0477c28": "若佛具說者，恐生犯亂，故佛略述少分功德。",
    "T33n1709_02b:0477c29": "從此第四諸佛同修。於中分三：初諸佛同修、",
    "T33n1709_02b:0478a01": "後明起淨信。初同修中，文分為二：初三世同",
    "T33n1709_02b:0478a02": "修、後明必修習。初文復三：且初第一過現同",
    "T33n1709_02b:0478a03": "修。",
    "T33n1709_02b:0478a04": "經：「善男子！此十四忍，十方世界過去現在一切",
    "T33n1709_02b:0478a05": "菩薩之所修行。」解曰：明此忍門，菩薩同修。",
    "T33n1709_02b:0478a06": "從此第二明佛顯示。",
    "T33n1709_02b:0478a07": "經：「一切諸佛之所顯示。」解曰：明同說也。從",
    "T33n1709_02b:0478a08": "此第三合明未來。",
    "T33n1709_02b:0478a09": "經：「未來諸佛菩薩摩訶薩亦復如是。」解曰：例",
    "T33n1709_02b:0478a10": "過現也。從此第二明必修習。於中分三：且初",
    "T33n1709_02b:0478a11": "第一明必修習。",
    "T33n1709_02b:0478a12": "經：「若佛菩薩不由此門得一切智者，無有是",
    "T33n1709_02b:0478a13": "處。」解曰：言不由者，由謂因由，所以之義。若",
    "T33n1709_02b:0478a14": "佛菩薩不因於忍，不入是門得成佛果一切",
    "T33n1709_02b:0478a15": "智者，無有是處。從此第二徵之所以。",
    "T33n1709_02b:0478a16": "經：「何以故？」解曰：何以不修忍者不成佛也。",
    "T33n1709_02b:0478a17": "從此第三釋無所由。",
    "T33n1709_02b:0478a18": "經：「諸佛菩薩無異路故。」解曰：諸佛菩薩不",
    "T33n1709_02b:0478a19": "依忍門次第修證，更無異路得成佛故。從此",
    "T33n1709_02b:0478a20": "第二明起淨信。於中分二：且初第一明信超",
    "T33n1709_02b:0478a21": "劫。",
    "T33n1709_02b:0478a22": "經：「若人聞此住忍、行忍、迴向忍、歡喜忍、離垢",
    "T33n1709_02b:0478a23": "忍、發光忍、焰慧忍、難勝忍、現前忍、遠行忍、不動",
    "T33n1709_02b:0478a24": "忍、善慧忍、法雲忍、正覺忍，能起一念清淨信者，",
    "T33n1709_02b:0478a25": "是人超過百劫千劫無量無邊恒河沙劫一切",
    "T33n1709_02b:0478a26": "苦難，不生惡趣。」解曰：生死長劫無由聞名，",
    "T33n1709_02b:0478a27": "若有得聞不生疑謗深生淨信，乃至極少一",
    "T33n1709_02b:0478a28": "念淨信者，是人即超百千等者，即超沙劫諸",
    "T33n1709_02b:0478a29": "苦八難，不生惡趣。何況多時受持讀誦、起聞",
    "T33n1709_02b:0478b01": "思修，而不越哉？從此第二明得菩提。",
    "T33n1709_02b:0478b02": "經：「不久當得阿耨多羅三藐三菩提。」解曰：",
    "T33n1709_02b:0478b03": "由前淨信豈唯越苦，亦乃不久當得菩提。從",
    "T33n1709_02b:0478b04": "此第三大眾修行。於中分三：且初第一標聞",
    "T33n1709_02b:0478b05": "法人。",
    "T33n1709_02b:0478b06": "經：是時十億同名虛空藏菩薩摩訶薩，與無量",
    "T33n1709_02b:0478b07": "無數諸來大眾，歡喜踊躍。解曰：聞忍之時，",
    "T33n1709_02b:0478b08": "同名菩薩與諸大眾，即〈序品〉中所列大眾，悉",
    "T33n1709_02b:0478b09": "皆歡躍。從此第二明見諸佛。",
    "T33n1709_02b:0478b10": "經：承佛威神，普見十方恒沙諸佛，各於道場說",
    "T33n1709_02b:0478b11": "十四忍，如我世尊所說無異。解曰：以聞法",
    "T33n1709_02b:0478b12": "故，承佛威神，即見十方恒沙佛也。各於道場",
    "T33n1709_02b:0478b13": "等者，謂一切佛各居本土道場海會說十四",
    "T33n1709_02b:0478b14": "忍。如今世尊所說無異，表能說同、表所說同，",
    "T33n1709_02b:0478b15": "以法威力得聞見同。如《華嚴經》法慧菩薩說",
    "T33n1709_02b:0478b16": "十住，功德林菩薩說十行，金剛幢菩薩說十",
    "T33n1709_02b:0478b17": "迴向，金剛藏菩薩說十地，一一會終莊嚴道",
    "T33n1709_02b:0478b18": "場，後後轉勝，阿僧祇數寶幢幡蓋種種嚴飾。",
    "T33n1709_02b:0478b19": "令彼時眾普見十方同名菩薩同說修行。今",
    "T33n1709_02b:0478b20": "者此經世尊自說，故見十方恒河沙數諸佛",
    "T33n1709_02b:0478b21": "會海皆同說也。從此第三如說修行。",
    "T33n1709_02b:0478b22": "經：各各歡喜如說修行般若波羅蜜多。解",
    "T33n1709_02b:0478b23": "曰：歡喜修行，如文易了。從此第三答觀察問。",
    "T33n1709_02b:0478b24": "於中分三：一總標前問、二別相對治、三結正",
    "T33n1709_02b:0478b25": "觀察。標前問中，文分為三：且初第一總標前",
    "T33n1709_02b:0478b26": "問。",
    "T33n1709_02b:0478b27": "經：爾時世尊告波斯匿王：「汝先問云：復以何相",
    "T33n1709_02b:0478b28": "而住觀察。」解曰：牒前問也。初明五忍自利",
    "T33n1709_02b:0478b29": "行增，次說十王利他行勝，若自他利俱令觀",
    "T33n1709_02b:0478c01": "察，總此顯示。觀謂照慧，察謂審諦，觀照審諦",
    "T33n1709_02b:0478c02": "故云觀察。從此第二明住平等。",
    "T33n1709_02b:0478c03": "經：「菩薩摩訶薩應如是觀，以幻化身而見幻化，",
    "T33n1709_02b:0478c04": "正住平等無有彼我。」解曰：應如是觀者，標",
    "T33n1709_02b:0478c05": "示觀行。以幻化身者，觀自如幻。而見幻化者，",
    "T33n1709_02b:0478c06": "觀他如幻。正住平等者，無分別智正住現前，",
    "T33n1709_02b:0478c07": "無自他相，即平等也。無有彼我者，達有如幻，",
    "T33n1709_02b:0478c08": "所修二利長時無間，則彼我亡故。從此第三",
    "T33n1709_02b:0478c09": "結示修行。",
    "T33n1709_02b:0478c10": "經：「如是觀察化利眾生。」解曰：應如是觀行",
    "T33n1709_02b:0478c11": "化利故。從此第二別相對治。於中分二：初別",
    "T33n1709_02b:0478c12": "觀諸假、後結示正觀。初別觀中，文分為七：一",
    "T33n1709_02b:0478c13": "明法假、二明受假、三明名假、四相續假、五相",
    "T33n1709_02b:0478c14": "待假、六緣成假、七因成假。初明法假。於中分",
    "T33n1709_02b:0478c15": "三：一明心法、二明色法、三總結對治。明心法",
    "T33n1709_02b:0478c16": "中，文分為二：初別明二依、後明為心廣。初",
    "T33n1709_02b:0478c17": "文復二：且初第一明迷悟依。",
    "T33n1709_02b:0478c18": "經：「然諸有情於久遠劫，初剎那識異於木石。」",
    "T33n1709_02b:0478c19": "解曰：然諸有情者，等覺已前一切聖凡皆通",
    "T33n1709_02b:0478c20": "攝也。於久遠劫者，時無始故，但言久遠也。初",
    "T33n1709_02b:0478c21": "剎那識異於木石者，此有二義。有說：初識隨",
    "T33n1709_02b:0478c22": "於何趣續生位中最初剎那第八識也。識有",
    "T33n1709_02b:0478c23": "緣慮，異於木石無緣慮故。有說：初識如四卷",
    "T33n1709_02b:0478c24": "《楞伽》第一云「諸識有三種相，謂轉相、業相、真",
    "T33n1709_02b:0478c25": "相。」言真相者，海東法師云：「本覺真心不藉妄",
    "T33n1709_02b:0478c26": "緣，名自真相。」業轉如次也。又《起信論》說業轉",
    "T33n1709_02b:0478c27": "現，大同《楞伽》，名有少別。海東解云：「言業相者，",
    "T33n1709_02b:0478c28": "根本無明起靜令動，動為業識，極微細故。言",
    "T33n1709_02b:0478c29": "轉相者，是能見相，依前業相轉成能緣，雖有",
    "T33n1709_02b:0479a01": "能緣而未能顯所緣境故。」言現相者，即境界",
    "T33n1709_02b:0479a02": "相，依前轉相能現境故。故楞伽云「譬如明鏡，",
    "T33n1709_02b:0479a03": "持諸色像。現識所現，亦復如是。」又經下云",
    "T33n1709_02b:0479a04": "「頓分別知自心現身，及身安立受用境界」如",
    "T33n1709_02b:0479a05": "次即是根身外器色等五境，以一切時任運",
    "T33n1709_02b:0479a06": "現故。此是三細，即本識故。若爾，經初識言，為",
    "T33n1709_02b:0479a07": "目何者？依何熏習為因緣生？答：最初業識即",
    "T33n1709_02b:0479a08": "為初識，依生起門為次第故。又遠劫來時無",
    "T33n1709_02b:0479a09": "初始，過未無體，熏習唯心、妄念為初，違真起",
    "T33n1709_02b:0479a10": "故。又熏習者，《楞伽經》云「不思議熏、不思議變，",
    "T33n1709_02b:0479a11": "是現識因。」海東解云：「根本無明熏彼本覺，名",
    "T33n1709_02b:0479a12": "不思議熏。本覺隨動，說為熏也。又彼本覺體",
    "T33n1709_02b:0479a13": "雖不變，由隨緣故，故說為變。若熏若變，心言",
    "T33n1709_02b:0479a14": "路絕名不思議。現識因者，據麁顯說，然其",
    "T33n1709_02b:0479a15": "理實是業識因。」又因緣者，海東法師解《楞伽",
    "T33n1709_02b:0479a16": "經》流注雖等辯因緣者，本覺為因、無明為",
    "T33n1709_02b:0479a17": "緣而起業識，異木石有，同前解故。從此第二",
    "T33n1709_02b:0479a18": "明染淨依。",
    "T33n1709_02b:0479a19": "經：「生得染淨，各自能為無量無數染淨識本。」",
    "T33n1709_02b:0479a20": "解曰：生得染淨者，與身俱生，生便得故，此亦",
    "T33n1709_02b:0479a21": "無始所生得也。染有二種，有覆、不善；淨有二",
    "T33n1709_02b:0479a22": "種，無記及善，俱生得故。言各自者，從染生染、",
    "T33n1709_02b:0479a23": "從淨生淨，如同類因引等流果，為各自也。能",
    "T33n1709_02b:0479a24": "為無量無數者，一則長劫時無量數，二則所",
    "T33n1709_02b:0479a25": "生染淨二種無量數也。染淨識本者，由前生",
    "T33n1709_02b:0479a26": "得，引後自類，前為後本，名識本也。諸識別者，",
    "T33n1709_02b:0479a27": "此有二義。有說：第八唯淨無記，趣生本故。第",
    "T33n1709_02b:0479a28": "七亦恒，有覆善故。前六間斷，俱通三性。唯第",
    "T33n1709_02b:0479a29": "六識染淨皆增，修斷事中最為勝故。雖互",
    "T33n1709_02b:0479b01": "熏習為因故生，此俱本來本有種起，各從自",
    "T33n1709_02b:0479b02": "種生染淨識，為後本故。有說：業識謂無明力，",
    "T33n1709_02b:0479b03": "不覺心動故。依於動心而起轉識能見相，故",
    "T33n1709_02b:0479b04": "依於能見而起現識，所謂能現一切境界故。",
    "T33n1709_02b:0479b05": "依於現識而起智識，分別染淨起我法，故依",
    "T33n1709_02b:0479b06": "於智識起相續識，住持過去善惡之業令不",
    "T33n1709_02b:0479b07": "失故，成熟現未苦樂等報無差違故。前之三",
    "T33n1709_02b:0479b08": "細雖無明起，由不相應，淨無記故。後二染淨",
    "T33n1709_02b:0479b09": "劣勝雖殊，從前而生，業為本故。有差別者，業",
    "T33n1709_02b:0479b10": "從本覺起，本覺為業本。業生餘染淨，業為染",
    "T33n1709_02b:0479b11": "淨本，故以業相為染淨本。若爾，識有幾種？如",
    "T33n1709_02b:0479b12": "何熏習為因緣生？答：《楞伽經》云「大慧！略說有",
    "T33n1709_02b:0479b13": "三種識，廣說有八相。三謂真識、現識及分別",
    "T33n1709_02b:0479b14": "事識。」海東解云：「真謂本覺，現謂第八，餘七俱",
    "T33n1709_02b:0479b15": "名分別事識。雖第七識不緣外塵，緣第八故",
    "T33n1709_02b:0479b16": "名分別事。」若對前師，不須問答也。又熏習者，",
    "T33n1709_02b:0479b17": "依《楞伽經》，現識及分別事識展轉因故。第八",
    "T33n1709_02b:0479b18": "種識為因生七，前七能熏復重生八，無始時",
    "T33n1709_02b:0479b19": "來展轉因故。又因緣者，自種為因，現識所",
    "T33n1709_02b:0479b20": "現諸境為緣，能合染淨諸識生故。若謂般",
    "T33n1709_02b:0479b21": "若無八識者，經無遮來，故引成文釋染淨",
    "T33n1709_02b:0479b22": "言，乃得盡理。不爾，初識為目何者？然於《增一》",
    "T33n1709_02b:0479b23": "已說賴耶，引此釋經，幸詳察矣。從此第二明",
    "T33n1709_02b:0479b24": "色心廣。於中分二：一標陳初後、二明色心",
    "T33n1709_02b:0479b25": "廣。且初第一標陳初後。",
    "T33n1709_02b:0479b26": "經：「從初剎那不可說劫，乃至金剛終一剎那。」",
    "T33n1709_02b:0479b27": "解曰：前據生起從細至麁，此舉始終明中多",
    "T33n1709_02b:0479b28": "故。從初剎那者，即前初也。不可說劫者，生死",
    "T33n1709_02b:0479b29": "長遠不可說其塵沙算數，故經但云不可說",
    "T33n1709_02b:0479c01": "也。乃至金剛者，菩薩後定，明其終也。雖二乘",
    "T33n1709_02b:0479c02": "人至無學位亦起此定，彼未究竟，略不明故。",
    "T33n1709_02b:0479c03": "終一剎那者，等覺菩薩依金剛定無間道時",
    "T33n1709_02b:0479c04": "為最後也。於此中間有幾生滅者，如《楞伽》",
    "T33n1709_02b:0479c05": "云「大慧！諸識有二種生住滅，非思量所知。",
    "T33n1709_02b:0479c06": "謂流注生住滅、相生住滅。」海東解云：「言流注",
    "T33n1709_02b:0479c07": "者，唯目第八。三相微隱，種現不斷，名為流注。",
    "T33n1709_02b:0479c08": "由無明緣初起業識，故說為生。相續長劫，故",
    "T33n1709_02b:0479c09": "名為住。至金剛定等覺一念斷本無明，名流",
    "T33n1709_02b:0479c10": "注滅。相生住滅者，謂餘七識心境麁顯，故名",
    "T33n1709_02b:0479c11": "為相。雖七緣八，望六為細，具有四惑，亦云",
    "T33n1709_02b:0479c12": "麁故。依彼現識自種諸境，緣和生七，說為相",
    "T33n1709_02b:0479c13": "生。長劫熏習，名為相住。從末向本，漸伏及斷",
    "T33n1709_02b:0479c14": "至七地滿，名為相滅。」依前生滅立迷悟依，依",
    "T33n1709_02b:0479c15": "後生滅立染淨依，後短前長，是二別矣。然",
    "T33n1709_02b:0479c16": "今此文，即前生滅相，生住滅在其中矣。從此",
    "T33n1709_02b:0479c17": "第二明色心廣。於中分三：且初第一從心生",
    "T33n1709_02b:0479c18": "心。",
    "T33n1709_02b:0479c19": "經：「有不可說不可說識。」解曰：不可說識者，",
    "T33n1709_02b:0479c20": "此有二義。有說：本識從初結生一期壽命，",
    "T33n1709_02b:0479c21": "乃至最後剎那滅識，於二中間剎那不住，識",
    "T33n1709_02b:0479c22": "之生滅不可說也。舉其邊者，如有頂地及無",
    "T33n1709_02b:0479c23": "間中，從初至後有不可說，況於長劫豈可說",
    "T33n1709_02b:0479c24": "業乎？有說：業識從初起後、至末斷前，然於",
    "T33n1709_02b:0479c25": "中間無始生滅造業受果，於界趣生、從心生",
    "T33n1709_02b:0479c26": "心，染淨諸識剎那相續皆不可說，故經重云",
    "T33n1709_02b:0479c27": "不可說矣。從此第二從心生色。",
    "T33n1709_02b:0479c28": "經：「生諸有情色心二法。」解曰：生諸有情色",
    "T33n1709_02b:0479c29": "心二法者，唯《起信論》，從轉相後而起現相",
    "T33n1709_02b:0480a01": "現境方有色塵，即轉識後而生色也。此亦不",
    "T33n1709_02b:0480a02": "然。現識現境因前六熏，豈以現境便從心起？",
    "T33n1709_02b:0480a03": "鏡中之像從鏡生邪？如依《唯識》，三類境中",
    "T33n1709_02b:0480a04": "且如性境，於相分中熏色之時，種因心熏現",
    "T33n1709_02b:0480a05": "從識起，從心生色有何過耶？此亦不然。緣慮",
    "T33n1709_02b:0480a06": "質礙一各別故。能熏持種皆自類生，豈以熏",
    "T33n1709_02b:0480a07": "持體即是色？此亦不然。熏持由心故說心",
    "T33n1709_02b:0480a08": "生若不生，何名唯識？況《楞伽》第三云「謂津",
    "T33n1709_02b:0480a09": "潤妄想大種生內外水界，湛能妄想大種生",
    "T33n1709_02b:0480a10": "內外火界，飄動妄想大種生內外風界，斷截",
    "T33n1709_02b:0480a11": "色妄想大種生內外地界。」彼經既云妄想種",
    "T33n1709_02b:0480a12": "生，說心生色斯有何過？若礙慮異，定別有",
    "T33n1709_02b:0480a13": "體，云何修斷得無漏耶？又佛菩薩毛容巨海、",
    "T33n1709_02b:0480a14": "芥納須彌，色若定礙，何不礙彼？但對妄情說",
    "T33n1709_02b:0480a15": "礙慮異，得自在者實無異矣。是心之相從心",
    "T33n1709_02b:0480a16": "而生，聖教云理之為定量。從此第三色心",
    "T33n1709_02b:0480a17": "蘊義。",
    "T33n1709_02b:0480a18": "經：「色名色蘊、心名四蘊，皆積聚性，隱覆真實。」",
    "T33n1709_02b:0480a19": "解曰：五蘊之中，初一色蘊、後四心蘊。皆積聚",
    "T33n1709_02b:0480a20": "性者，明蘊義也。隱覆真實者，明障真也。清淨",
    "T33n1709_02b:0480a21": "法界其體湛然，由蘊隱覆不顯現故。從此第",
    "T33n1709_02b:0480a22": "二別明色法。於中分四：且初第一明色生色。",
    "T33n1709_02b:0480a23": "經：「大王！此一色法生無量色。」解曰：此總明",
    "T33n1709_02b:0480a24": "也。所言色者，質礙為性。從一色蘊，無始時來",
    "T33n1709_02b:0480a25": "於諸界趣備受眾身，自類相生，生無量故。從",
    "T33n1709_02b:0480a26": "此第二明所造色。",
    "T33n1709_02b:0480a27": "經：「眼得為色、耳得為聲、鼻得為香、舌得為味、身",
    "T33n1709_02b:0480a28": "得為觸。」解曰：舉根取塵，不明根也。五塵自",
    "T33n1709_02b:0480a29": "類名數多大，大小乘教如常釋矣。從此第三",
    "T33n1709_02b:0480b01": "明能造大。",
    "T33n1709_02b:0480b02": "經：「堅持名地、津潤名水、煗性名火、輕動名風。」",
    "T33n1709_02b:0480b03": "解曰：於觸塵中有四大觸堅持等者，堅濕煗",
    "T33n1709_02b:0480b04": "動別其體也，地水火風列四名也。持攝熟長，",
    "T33n1709_02b:0480b05": "辨業用也。文有具聞，義類應知。望前所造，",
    "T33n1709_02b:0480b06": "為緣，多少，如常分別。從此第四明五色根。",
    "T33n1709_02b:0480b07": "經：「生五識處，名五色根。」解曰：然五色根淨",
    "T33n1709_02b:0480b08": "色為體，根之形量、取境離合、界地有無，并",
    "T33n1709_02b:0480b09": "前伏斷，如常分別。從此第三總結對治。",
    "T33n1709_02b:0480b10": "經：「如是展轉，一色一心生不可說無量色心，皆",
    "T33n1709_02b:0480b11": "如幻故。」解曰：如是展轉者，謂無始來依一",
    "T33n1709_02b:0480b12": "色心生不可說無量色心。此明多者，令生厭",
    "T33n1709_02b:0480b13": "患，若不治遣，永劫輪迴。皆如幻故者，令觀色",
    "T33n1709_02b:0480b14": "心如幻不實，離諸過患，即對治也。從此第二",
    "T33n1709_02b:0480b15": "明觀受假。於中分三：一總標受假、二明受行",
    "T33n1709_02b:0480b16": "相、三顯示對治。且初第一總標受假。",
    "T33n1709_02b:0480b17": "經：「善男子！有情之受，依世俗立。」解曰：言有",
    "T33n1709_02b:0480b18": "情者，簡彼非情五蘊。受者，總名受蘊。若別明",
    "T33n1709_02b:0480b19": "者，有別領納，故云之受，體即心所。遍行中受，",
    "T33n1709_02b:0480b20": "法假五蘊。受假受蘊，前總後別，是二別矣。依",
    "T33n1709_02b:0480b21": "世俗立者，世俗兩字，如次當釋，明不實故。從",
    "T33n1709_02b:0480b22": "此第二明受行相。於中分二：且初第一明受",
    "T33n1709_02b:0480b23": "作業。",
    "T33n1709_02b:0480b24": "經：「若有若無，但生有情妄想憶念、作業受果，皆",
    "T33n1709_02b:0480b25": "名世諦。」解曰：若有若無者，受所領也。領對",
    "T33n1709_02b:0480b26": "現前色心之法，故云若有。緣實我法，過未無",
    "T33n1709_02b:0480b27": "法，不對現前及無體法，故云若無。境雖萬殊，",
    "T33n1709_02b:0480b28": "此並攝故。但生有情妄想憶念者，明受妄倒",
    "T33n1709_02b:0480b29": "也。領納有無順違俱境，起三性等種種妄想、",
    "T33n1709_02b:0480c01": "種種憶念，隨所應故。雖想與念體非是受，因",
    "T33n1709_02b:0480c02": "受由受相應所領也。作果受果者，福及非",
    "T33n1709_02b:0480c03": "福、不動等業，故云作業。能感順生、順後及不",
    "T33n1709_02b:0480c04": "定報，故云受果。雖業與果體是思議，由所領",
    "T33n1709_02b:0480c05": "故，名為受也。皆名世諦者，明不實故。從此第",
    "T33n1709_02b:0480c06": "二明受所依。",
    "T33n1709_02b:0480c07": "經：「三界六趣一切有情，婆羅門、剎帝利、毘舍、首",
    "T33n1709_02b:0480c08": "陀。」解曰：言三界者，受所依處。言六趣者，受",
    "T33n1709_02b:0480c09": "所生趣。一切有情者，能起受者。婆羅門等者，",
    "T33n1709_02b:0480c10": "明受妄分別也。婆羅門者，此云靜志。剎帝利",
    "T33n1709_02b:0480c11": "者，此王種也。言毘舍者，順古譯也，新云吠舍，",
    "T33n1709_02b:0480c12": "此為商也。言首陀者，亦順古譯，新云戍達羅，",
    "T33n1709_02b:0480c13": "此為農也。受於四姓，領解勝劣，令別作業，皆",
    "T33n1709_02b:0480c14": "名為受。從此第三顯妄對治。",
    "T33n1709_02b:0480c15": "經：「我人知見、色法心法，如夢所見。」解曰：我",
    "T33n1709_02b:0480c16": "人知見者，受妄倒也。色法心法者，受所依也。",
    "T33n1709_02b:0480c17": "受依色心起我法倒，領解種種虛妄法故。如",
    "T33n1709_02b:0480c18": "夢所見者，明不實也。夢中謂實，覺已都無，",
    "T33n1709_02b:0480c19": "故《唯識》云「未得真覺，恒處夢中。諸佛說為",
    "T33n1709_02b:0480c20": "生死長夜。」是故應知作業受果、界趣往還皆",
    "T33n1709_02b:0480c21": "如夢中，悉不實也。若得真覺，當自了矣。從",
    "T33n1709_02b:0480c22": "此第三明觀名假。於中分四：且初第一標名",
    "T33n1709_02b:0480c23": "不實。",
    "T33n1709_02b:0480c24": "經：「善男子！一切諸名皆假施設。」解曰：言一",
    "T33n1709_02b:0480c25": "切者，為無為法、世出世法，故云一切。言諸名",
    "T33n1709_02b:0480c26": "者，名謂表詮。一切諸法隨方萬異，故云諸名。",
    "T33n1709_02b:0480c27": "皆假施設者，明不實也。名詮諸法自性之共",
    "T33n1709_02b:0480c28": "相，是意長緣，不得法體，故云假也，如《唯識》云",
    "T33n1709_02b:0480c29": "「名詮自性」。此何乃云不得法體？說火所燒、說",
    "T33n1709_02b:0481a01": "食不飽。若稱法體，應令貧者多說寶藏，故",
    "T33n1709_02b:0481a02": "假施設明無實故。從此第二明本無名。",
    "T33n1709_02b:0481a03": "經：「佛未出前，世諦幻法無名無義，亦無體相，無",
    "T33n1709_02b:0481a04": "三界名、善惡果報、六趣名字。」解曰：世諦幻",
    "T33n1709_02b:0481a05": "法者，法受二假皆如幻故，明不實也。無名無",
    "T33n1709_02b:0481a06": "義者，名謂能詮、義謂所詮，世俗言論隨情",
    "T33n1709_02b:0481a07": "橫設，不稱法境，彼皆不實，故云無也。又諸世",
    "T33n1709_02b:0481a08": "間世俗言論毀其過失，無名義故。亦無體相",
    "T33n1709_02b:0481a09": "者，有為幻法藉諸因緣，無自體相，類前名義，",
    "T33n1709_02b:0481a10": "云亦無故。無三界等者，不因佛說，不知三界",
    "T33n1709_02b:0481a11": "處之上下及大小故。善惡果報者，作善惡業",
    "T33n1709_02b:0481a12": "當得何果，勝劣報也。六趣名字者，於六趣中",
    "T33n1709_02b:0481a13": "受生差別皆無名字，悉不知故。從此第三明",
    "T33n1709_02b:0481a14": "佛建立。",
    "T33n1709_02b:0481a15": "經：「諸佛出現，為有情故說於三界、六趣、染淨無",
    "T33n1709_02b:0481a16": "量名字。」解曰：諸佛世尊所出現者，為諸有",
    "T33n1709_02b:0481a17": "情令出離故，立種種名。說於三界者，示勝劣",
    "T33n1709_02b:0481a18": "故。說六趣者，示所生故。說染淨者，示染令斷、",
    "T33n1709_02b:0481a19": "示淨令修。世出世間，無量名故。從此第四明",
    "T33n1709_02b:0481a20": "對治相。",
    "T33n1709_02b:0481a21": "經：「如是一切如呼聲響。」解曰：如是一切者，",
    "T33n1709_02b:0481a22": "世出世間一切言故。如呼聲響者，正示對治，",
    "T33n1709_02b:0481a23": "世諸言論皆不實故。出世言教離相脩故，皆",
    "T33n1709_02b:0481a24": "如響矣。從此第四明相續假。於中分三：且初",
    "T33n1709_02b:0481a25": "第一標相續假。",
    "T33n1709_02b:0481a26": "經：「諸法相續，念念不住。」解曰：諸法相續者，",
    "T33n1709_02b:0481a27": "蘊等不一，名為諸法。生滅遷流，故云相續。",
    "T33n1709_02b:0481a28": "如《維摩》云「生者是虛誑法相續之相，沒者是",
    "T33n1709_02b:0481a29": "虛誑法敗壞之相。」相即續也。念念不住者，正",
    "T33n1709_02b:0481b01": "明假也。從此第二明相續義。",
    "T33n1709_02b:0481b02": "經：「剎那剎那非一非異，速起速滅非斷非常。」",
    "T33n1709_02b:0481b03": "解曰：剎那剎那非一非異者，標生滅法非定",
    "T33n1709_02b:0481b04": "一異也。速起速滅非斷非常者，釋生滅法非",
    "T33n1709_02b:0481b05": "定斷常及一異也。若執蘊等過未無者，以速",
    "T33n1709_02b:0481b06": "起故，故非斷也。若執蘊等體是常者，以速滅",
    "T33n1709_02b:0481b07": "故，故非常也。由非常故，故非定一；由非斷故，",
    "T33n1709_02b:0481b08": "故非定異。妙離斷常一異倒者，是謂觀察相",
    "T33n1709_02b:0481b09": "續假也。從此第三結示對治。",
    "T33n1709_02b:0481b10": "經：「諸有為法如陽炎故。」解曰：如陽炎者，指",
    "T33n1709_02b:0481b11": "事明也。春陽發生，郊野氣動，若謂實有，轉近",
    "T33n1709_02b:0481b12": "轉無；若謂今無，能誑渴者。故有為法體非有",
    "T33n1709_02b:0481b13": "無，示其不實如陽炎矣。從此第五明相待假。",
    "T33n1709_02b:0481b14": "於中分二：一明觀待假、二明觀待假。且初",
    "T33n1709_02b:0481b15": "第一明觀待假。",
    "T33n1709_02b:0481b16": "經：「諸法相待，所謂色界、眼界、眼識界，乃至法界、",
    "T33n1709_02b:0481b17": "意界、意識界，猶如電光。」解曰：諸法相待者，",
    "T33n1709_02b:0481b18": "此總標也。待者藉待，謂蘊處界諸有為法闕",
    "T33n1709_02b:0481b19": "緣不起，相待藉也。所謂色界眼界眼識界者，",
    "T33n1709_02b:0481b20": "明行相也。根境識三若不同世及互闕者，識",
    "T33n1709_02b:0481b21": "定不生。境正現前、根正發識正了境，必相藉",
    "T33n1709_02b:0481b22": "待方照解故。乃至已下舉後例中，皆具三和",
    "T33n1709_02b:0481b23": "明待藉也。猶如電光者，結不久也，假不實故，",
    "T33n1709_02b:0481b24": "即滅無故。從此第二明形待假。",
    "T33n1709_02b:0481b25": "經：「不定相待，有無一異，如第二月。」解曰：不",
    "T33n1709_02b:0481b26": "定相待者，此初標也。諸法形待，好醜高下，及",
    "T33n1709_02b:0481b27": "長短等色心形待，皆不定故。有無一異者，",
    "T33n1709_02b:0481b28": "有不自有，待無故有；無不自無，待有故無。一",
    "T33n1709_02b:0481b29": "異亦爾。更相形待，無定體也。又假有以形",
    "T33n1709_02b:0481c01": "無，得無而有遣；待無而觀有，立有而無去。",
    "T33n1709_02b:0481c02": "遞為往返，俱無體也。一異亦爾。故《密嚴》偈云",
    "T33n1709_02b:0481c03": "「世間妄分別，見兔等有角。不了角非有，因",
    "T33n1709_02b:0481c04": "言兔角無。分折至極微，求角無所有。要待",
    "T33n1709_02b:0481c05": "於有法，而起於無見。」問：此有無等，為一法前",
    "T33n1709_02b:0481c06": "後、為雨法俱時相形待耶？答：有無俱時，待唯",
    "T33n1709_02b:0481c07": "一法，如將一丈對丈五等，即彼一丈而有短",
    "T33n1709_02b:0481c08": "相，對五尺等即無短相而有長相，故彼一丈",
    "T33n1709_02b:0481c09": "短長二相，體俱無故。一法前後，例此應知。如",
    "T33n1709_02b:0481c10": "第二月者，結無實體。由眼病故，見第二也。開",
    "T33n1709_02b:0481c11": "一觸一，見一謂二；閇一觸一及眼無病，即無",
    "T33n1709_02b:0481c12": "二也。由心病故，妄見有無一異好醜及長短",
    "T33n1709_02b:0481c13": "等，示令觀察，如月無矣。從此第六明緣成",
    "T33n1709_02b:0481c14": "假。",
    "T33n1709_02b:0481c15": "經：「諸法緣成，蘊處界法，如水上泡。」解曰：諸",
    "T33n1709_02b:0481c16": "法緣成者：標有為也。如穀生牙，藉水土等，何",
    "T33n1709_02b:0481c17": "不言生言緣成者，因生緣成，是二別故。蘊處",
    "T33n1709_02b:0481c18": "界法者，顯示諸法。此三具攝一切有為，但言",
    "T33n1709_02b:0481c19": "色心亦皆攝故。雖於處界亦通無為，唯取有",
    "T33n1709_02b:0481c20": "為藉緣成矣。如水上泡者，明不實也。水上",
    "T33n1709_02b:0481c21": "起泡，泡無實體，從緣成法，法豈實乎？從此",
    "T33n1709_02b:0481c22": "第七明因成假。",
    "T33n1709_02b:0481c23": "經：「諸法因成，一切有情俱時因果、異時因果、三",
    "T33n1709_02b:0481c24": "世善惡，如空中雲。」解曰：諸法因成者，標諸",
    "T33n1709_02b:0481c25": "有為必藉因生。此言成者，是生成也。前為增",
    "T33n1709_02b:0481c26": "上，此為因緣，是二別也。一切有情者，表此有",
    "T33n1709_02b:0481c27": "因，遮餘非情無因緣故。外草木等雖從種起，",
    "T33n1709_02b:0481c28": "是增上緣，非因緣故。俱時因果者，於本識中",
    "T33n1709_02b:0481c29": "有漏三性、無漏萬行一切種子悉皆具故。",
    "T33n1709_02b:0482a01": "如現身中，同一剎那，從種生現、現能熏種，三",
    "T33n1709_02b:0482a02": "法同時有二因果，故《唯識》云「如炷生焰，焰生",
    "T33n1709_02b:0482a03": "燋炷。三法展轉，更互同時。如二束蘆，俱時依",
    "T33n1709_02b:0482a04": "住，故二因果必俱時也。」異時因果者，如識中",
    "T33n1709_02b:0482a05": "種前後相望，或種現在、果未來世，不俱起故，",
    "T33n1709_02b:0482a06": "名異時也。三世善惡者，業種識種必唯現在，",
    "T33n1709_02b:0482a07": "作業感果有三世也。如空中雲者，示對治也。",
    "T33n1709_02b:0482a08": "如於晴空不見雲狀，遇緣彌滿雷雨霈作。種",
    "T33n1709_02b:0482a09": "於識中亦無形，遇緣界地苦樂顯然。又蘊等",
    "T33n1709_02b:0482a10": "種有無如雲，蘊從種生，如雲故假。然上七種",
    "T33n1709_02b:0482a11": "觀蘊體用，觀體用名生滅藉待，現及因故，對",
    "T33n1709_02b:0482a12": "治實常。領納名字，斷常自然空無因，例有斯",
    "T33n1709_02b:0482a13": "七矣。從此第二結示正觀。於中分三：且初第",
    "T33n1709_02b:0482a14": "一明菩薩行。",
    "T33n1709_02b:0482a15": "經：「善男子！菩薩摩訶薩住無分別，無彼此相、無",
    "T33n1709_02b:0482a16": "自他相，常行化利無化利相。」解曰：明正觀",
    "T33n1709_02b:0482a17": "也。住無分別者，定慧相應，無分別故。無彼此",
    "T33n1709_02b:0482a18": "相者，由無分別，無彼此故。無自他相者，由無",
    "T33n1709_02b:0482a19": "彼此，自他平等，無二相故。常行化利無化利",
    "T33n1709_02b:0482a20": "相者，菩薩利物遂己悲心，雖常利他不住相",
    "T33n1709_02b:0482a21": "故。從此第二明愚夫行。",
    "T33n1709_02b:0482a22": "經：「是故應知，愚夫垢識染著虛妄，為相所縛。」",
    "T33n1709_02b:0482a23": "解曰：言愚夫者，舊云愚癡凡夫，亦云小兒凡",
    "T33n1709_02b:0482a24": "夫，今此文略，但云愚夫，愚無智也。言垢識者，",
    "T33n1709_02b:0482a25": "無始塵垢妄分別故，名為垢識。染著虛妄者，",
    "T33n1709_02b:0482a26": "不能觀察蘊處界等，如衣潤濕塵垢隨住，故",
    "T33n1709_02b:0482a27": "云染著；不了真實，故云虛妄。為相所縛者，被",
    "T33n1709_02b:0482a28": "虛妄法相所縛故。如《顯揚》十九云「相縛縛眾",
    "T33n1709_02b:0482a29": "生，亦由麁重縛。善雙脩止觀，方乃俱解脫。」由",
    "T33n1709_02b:0482b01": "不了境唯是自心，見被相拘，故云相縛。從此",
    "T33n1709_02b:0482b02": "第三結示正觀。",
    "T33n1709_02b:0482b03": "經：「菩薩照見，知如幻士，無有體相，但如空花。」",
    "T33n1709_02b:0482b04": "解曰：菩薩照見等者，明諸菩薩住無分別，照",
    "T33n1709_02b:0482b05": "見有為達如幻士，無體相故。但如空花者，明",
    "T33n1709_02b:0482b06": "無體也。目翳見花、無翳無花，同處同時見不",
    "T33n1709_02b:0482b07": "見異。照蘊處界，有無亦爾。從此第三結正觀",
    "T33n1709_02b:0482b08": "察。",
    "T33n1709_02b:0482b09": "經：「是為菩薩摩訶薩住利自他，如實觀察。」解",
    "T33n1709_02b:0482b10": "曰：明諸菩薩能如上觀，是脩二利，正觀察矣。",
    "T33n1709_02b:0482b11": "從此第三聞法獲益。",
    "T33n1709_02b:0482b12": "經：說是法時，會中無量人天大眾，有得伏忍、空",
    "T33n1709_02b:0482b13": "無生忍、一地二地乃至十地，無量菩薩得一生",
    "T33n1709_02b:0482b14": "補處。解曰：由聞法故，各得勝進。若劫外者，",
    "T33n1709_02b:0482b15": "進得伏忍，三賢位也。空無生忍者，空謂三空，",
    "T33n1709_02b:0482b16": "及無生忍，此之二忍通別如前。言一地者，即",
    "T33n1709_02b:0482b17": "初地也，乃至勝進至十地故。一生補處者，如",
    "T33n1709_02b:0482b18": "《瑜伽》說，知足天身，補處尊故。",
    "T33n1709_02b:0482b19": "4 二諦品二諦品第四",
    "T33n1709_02b:0482b20": "將解此品，辯來意者，前之二品別明果因，此",
    "T33n1709_02b:0482b21": "顯彼依總明二諦。然於上文〈觀如來品〉，明實",
    "T33n1709_02b:0482b22": "相中略明真俗。此處彼文具明一二，境智文",
    "T33n1709_02b:0482b23": "字，如前次也。釋品者，題云二諦，一者世諦、二",
    "T33n1709_02b:0482b24": "者真諦，二智之境，萬行皆宗。空有對明，故云",
    "T33n1709_02b:0482b25": "二諦，帶數釋也。言世諦者，謂有為法，體從緣",
    "T33n1709_02b:0482b26": "生，假而非實，故名世諦。言真諦者，實相真如，",
    "T33n1709_02b:0482b27": "本性清淨，實而非假，故名真諦。經言世俗及",
    "T33n1709_02b:0482b28": "以勝義。初世俗者，梵云三佛栗底，此隱顯義。",
    "T33n1709_02b:0482b29": "護法釋云：「世謂隱覆，可毀壞義。俗謂顯現，隨",
    "T33n1709_02b:0482c01": "世流義。如結手巾幻為兔等，相現隱真顯",
    "T33n1709_02b:0482c02": "俗。」准此應悉，世即俗之俗，具二釋故。言勝義",
    "T33n1709_02b:0482c03": "者，舊云第一義也。勝謂殊勝，義有二種：一境",
    "T33n1709_02b:0482c04": "界名義、二道理名義。真理名義，勝即義也。依",
    "T33n1709_02b:0482c05": "他、圓成二智境故，勝智之義，依主釋也。諦者",
    "T33n1709_02b:0482c06": "實也，事如實事、理如實理，理事不謬，俱名為",
    "T33n1709_02b:0482c07": "諦。如《瑜伽》說，諦有二義：一如所說相不捨離",
    "T33n1709_02b:0482c08": "義、二由觀此故至究竟處，故名為諦。即諦隨",
    "T33n1709_02b:0482c09": "應二釋。依人辯者，《涅槃經》云「上智所知名",
    "T33n1709_02b:0482c10": "為勝義，中智所知名為世俗，二智所知皆通",
    "T33n1709_02b:0482c11": "空有。」依法辯者，法有勝劣，互相形待而為",
    "T33n1709_02b:0482c12": "真俗。總依五法建立四重：一假實二諦，瓶",
    "T33n1709_02b:0482c13": "軍林等假為世俗，蘊處界等實為勝義。二理",
    "T33n1709_02b:0482c14": "事二諦，蘊等事法麁為世俗，四諦道理細為",
    "T33n1709_02b:0482c15": "勝義。三淺深二諦，四諦安立淺為世俗，二空",
    "T33n1709_02b:0482c16": "真如深為勝義。四詮旨二諦，二空真如帶詮",
    "T33n1709_02b:0482c17": "世俗，一真法界亡詮勝義。初一唯俗、後一唯",
    "T33n1709_02b:0482c18": "真，中間三法亦真亦俗。《唯識》第九《顯揚》第六",
    "T33n1709_02b:0482c19": "皆廣明故。今此經中依境智辯，有無一二至",
    "T33n1709_02b:0482c20": "文當悉。品第四者，如文悉矣。釋經文者，大分",
    "T33n1709_02b:0482c21": "為三：一問答分別、二明佛同說、三聞法獲益。",
    "T33n1709_02b:0482c22": "就初問答，於中分三：一問答境智、二問答脩",
    "T33n1709_02b:0482c23": "證、三問答理事。亦得名為二諦不二、文字不",
    "T33n1709_02b:0482c24": "二、法門不二，如文悉也。初問境智，文分為二：",
    "T33n1709_02b:0482c25": "初波斯匿王問、後如來正答。問中復三：且初",
    "T33n1709_02b:0482c26": "第一問諦有無。",
    "T33n1709_02b:0482c27": "經：爾時波斯匿王白佛言：「世尊！勝義諦中有世",
    "T33n1709_02b:0482c28": "俗諦不？」解曰：此問境也。勝義真常而為主",
    "T33n1709_02b:0482c29": "故，世俗生滅如客住故，故問勝義中有世",
    "T33n1709_02b:0483a01": "諦不。從此第二難智一二。",
    "T33n1709_02b:0483a02": "經：「若言無者，智不應二，若言有者，智不應一。」",
    "T33n1709_02b:0483a03": "解曰：若言無等者，此雙難也。若俗無者，智不",
    "T33n1709_02b:0483a04": "應二，何故說有真俗二智？若言有者，智不應",
    "T33n1709_02b:0483a05": "一，何故真智證解之時無有二也。約人辯",
    "T33n1709_02b:0483a06": "者，凡夫迷真，智唯緣俗；二乘理事，定散別",
    "T33n1709_02b:0483a07": "緣；地上菩薩實智唯真；五地已前根本證真",
    "T33n1709_02b:0483a08": "後得達俗，於真俗諦二智不俱；八地已後乃",
    "T33n1709_02b:0483a09": "至諸佛，境雖有二智容俱故。總依此義，隨應",
    "T33n1709_02b:0483a10": "問者。若言無者，俗智不應見二；若言有者，真",
    "T33n1709_02b:0483a11": "智不應照一。牒境難智，有斯異矣。從此第三",
    "T33n1709_02b:0483a12": "雙結云何。",
    "T33n1709_02b:0483a13": "經：「一二之義，其事云何？」解曰：一二等者，境",
    "T33n1709_02b:0483a14": "一智二、境二智一，雙結境智，其事云何。從此",
    "T33n1709_02b:0483a15": "第二如來正答。於中分二：初答二諦、後明正",
    "T33n1709_02b:0483a16": "智。初二諦中，文分為二：一長行略答、二說偈",
    "T33n1709_02b:0483a17": "廣明。初中復三：且初第一明昔已問。",
    "T33n1709_02b:0483a18": "經：佛言：「大王！汝於過去龍光王佛法中已問此",
    "T33n1709_02b:0483a19": "義。」解曰：舉昔問故。從此第二略答一二。",
    "T33n1709_02b:0483a20": "經：「我今無說，汝今無聽，無說無聽是即名為一",
    "T33n1709_02b:0483a21": "義二義。」解曰：我今無說等者，如《本記》云「有",
    "T33n1709_02b:0483a22": "說有聽即是不一，無說無聽即是不二，不一",
    "T33n1709_02b:0483a23": "不二即是第一義諦。」古釋此文，乃有二解。",
    "T33n1709_02b:0483a24": "一云：不一即是二諦，一真、二俗。不二即是第",
    "T33n1709_02b:0483a25": "一義諦，非真非俗故，名第一義諦。二云：不一",
    "T33n1709_02b:0483a26": "即是二諦差別義，不二即是二諦無差別義，",
    "T33n1709_02b:0483a27": "非二諦外有第三諦也。今又解云：見有說聽，",
    "T33n1709_02b:0483a28": "俗故不一；無說聽相，真故不二。即相無相，明",
    "T33n1709_02b:0483a29": "一二矣。從此第三勅聽為說。",
    "T33n1709_02b:0483b01": "經：「汝今諦聽，當為汝說。」解曰：令審聽也。從",
    "T33n1709_02b:0483b02": "此第二說偈廣明。於中分二：且初第一世尊",
    "T33n1709_02b:0483b03": "說偈。",
    "T33n1709_02b:0483b04": "經：爾時世尊即說偈言：解曰：如文悉也。從",
    "T33n1709_02b:0483b05": "此第二說偈廣明。於中分二：一別明二諦、二",
    "T33n1709_02b:0483b06": "結勸正觀。初明二諦於中分三：一明二諦體、",
    "T33n1709_02b:0483b07": "二對明境智、三喻明俗諦。初二諦中，文復分",
    "T33n1709_02b:0483b08": "三：且初第一明二諦體。",
    "T33n1709_02b:0483b09": "經：「無相勝義諦，體非自他作，因緣如幻有，亦非",
    "T33n1709_02b:0483b10": "自他作。」解曰：此下三行上半明真，下半明",
    "T33n1709_02b:0483b11": "俗也。無相勝義諦者，明真諦體，無彼十相故",
    "T33n1709_02b:0483b12": "云無相。勝智所證，體即真常，故云勝義。體非",
    "T33n1709_02b:0483b13": "自他作者，遮我我所也。體非我作，故云非自；",
    "T33n1709_02b:0483b14": "非我所作，故云非他。我我所空，非彼作故。因",
    "T33n1709_02b:0483b15": "緣如幻有者，明俗諦體。色心之法，種為以因、",
    "T33n1709_02b:0483b16": "惑為似緣。或因即緣生諸有為，如幻有故。",
    "T33n1709_02b:0483b17": "亦非自他作者，如《大品》云「十二因緣是誰所",
    "T33n1709_02b:0483b18": "作？佛言：非佛所作、非菩薩作，乃至非一切人",
    "T33n1709_02b:0483b19": "作也」，故緣生法無自他作。又如論說：諸有為",
    "T33n1709_02b:0483b20": "法不從自生，故非自作；不從他生，故非他作，",
    "T33n1709_02b:0483b21": "如前勝義，是故略云亦非自他作。若具應云",
    "T33n1709_02b:0483b22": "亦不共作、不無因作，謂有為法現種熏生，無",
    "T33n1709_02b:0483b23": "我我所，如幻有故。從此第二明體有無。",
    "T33n1709_02b:0483b24": "經：「法性本無性，勝義諦空如，諸有幻有法，三假",
    "T33n1709_02b:0483b25": "集假有。」解曰：法性本無性者，諸有為法真",
    "T33n1709_02b:0483b26": "實之性，常自寂滅，無相為性。勝義諦空如者，",
    "T33n1709_02b:0483b27": "即此法性不生不滅常不變易，故云空如。諸",
    "T33n1709_02b:0483b28": "有幻有法者，三有不一，故名諸有。言其體者，",
    "T33n1709_02b:0483c01": "蘊等色心名為諸有，以不實故，名幻有也。三",
    "T33n1709_02b:0483c02": "假集假有者，由法、受、名三假集故，有而不實，",
    "T33n1709_02b:0483c03": "名假有矣。從此第三結明空有。",
    "T33n1709_02b:0483c04": "經：「無無諦實無，寂滅勝義空，諸法因緣有，有無",
    "T33n1709_02b:0483c05": "義如是。」解曰：無無諦實無者，我法俱無，故",
    "T33n1709_02b:0483c06": "云無無。實相真無，名諦實無。寂滅勝義空者，",
    "T33n1709_02b:0483c07": "惑相永滅，故云寂滅。聖智所諦，結勝空也。諸",
    "T33n1709_02b:0483c08": "法因緣有者，明前諸有似因緣，故名為有。有",
    "T33n1709_02b:0483c09": "無義如是者，結勝義無；智證之無，結世俗有。",
    "T33n1709_02b:0483c10": "幻有之有，義如是也。從此第二對明境智。",
    "T33n1709_02b:0483c11": "於中分三：且初第一明體一二。",
    "T33n1709_02b:0483c12": "經：「有無本自二，譬如牛二角，照解見無二，二諦",
    "T33n1709_02b:0483c13": "常不即。」解曰：無有本自二者，明諦體也。俗",
    "T33n1709_02b:0483c14": "有真無，故云有無。從本已來性相依持，體非",
    "T33n1709_02b:0483c15": "即離，故云自二。譬如牛二角者，謂真俗諦若",
    "T33n1709_02b:0483c16": "俗智緣，故見二也。照解見無二者，明其真智",
    "T33n1709_02b:0483c17": "離相絕待，證無二也。二諦常不即者，謂由證",
    "T33n1709_02b:0483c18": "解無二相也。若真俗有二可相即，真俗諦無",
    "T33n1709_02b:0483c19": "二無所即。從此第二明遣一二。",
    "T33n1709_02b:0483c20": "經：「解心見無二，求二不可得，非謂二諦一，一亦",
    "T33n1709_02b:0483c21": "不可得。」解曰：解心見無二者，明智證也。求",
    "T33n1709_02b:0483c22": "二不可得者，此遣二也。智現證如，求真俗諦",
    "T33n1709_02b:0483c23": "二相別者不可得也。非謂二諦一一亦不可",
    "T33n1709_02b:0483c24": "得者，此遣一也。非謂證如無二有一，求其一",
    "T33n1709_02b:0483c25": "相亦不可得。從此第三結成一二。",
    "T33n1709_02b:0483c26": "經：「於解常自一，於諦常自二，了達此一二，真入",
    "T33n1709_02b:0483c27": "勝義諦。」解曰：明前問中境智一二。於解常",
    "T33n1709_02b:0483c28": "自一者，無分別智於相無相，解常一也。於諦",
    "T33n1709_02b:0483c29": "常自二者，於真俗諦，不以解一即無二也。了",
    "T33n1709_02b:0484a01": "達此一二者，了達智諦，俗故不一、真故不二。",
    "T33n1709_02b:0484a02": "真入勝義諦者，真是智證。勝義諦者，了達智",
    "T33n1709_02b:0484a03": "諦無定一二，即真證也。從此第三喻明世諦。",
    "T33n1709_02b:0484a04": "於中分二：且初第一喻明世諦。",
    "T33n1709_02b:0484a05": "經：「世諦幻化起，譬如虛空花，如影如毛輪，因緣",
    "T33n1709_02b:0484a06": "故幻有。」解曰：世諦幻化起者，總明有為幻",
    "T33n1709_02b:0484a07": "化起也。次下兩句別舉三喻。譬如虛空花者，",
    "T33n1709_02b:0484a08": "喻妄有也，謂計執性，無實體故。言如影者，水",
    "T33n1709_02b:0484a09": "鏡等影皆託質生，喻依他性，業緣現故。如毛",
    "T33n1709_02b:0484a10": "輪者，合明前也。由翳有異，故見毛輪，若眼翳",
    "T33n1709_02b:0484a11": "無，二俱無矣。由心迷故妄見前二，若智證如，",
    "T33n1709_02b:0484a12": "二俱無故。因緣故幻有者，結世諦法由似因",
    "T33n1709_02b:0484a13": "緣，如幻有故。從此第二舉幻已明。",
    "T33n1709_02b:0484a14": "經：「幻化見幻化，愚夫名幻諦，幻師見幻法，諦幻",
    "T33n1709_02b:0484a15": "悉皆無。」解曰：幻化見幻化者，明諸世間能",
    "T33n1709_02b:0484a16": "見所見悉皆不實，是幻化故。愚夫名幻諦者，",
    "T33n1709_02b:0484a17": "謂諸異生愚無慧目，常處幻中，名幻諦也。幻",
    "T33n1709_02b:0484a18": "師見幻法者，謂諸菩薩得如幻身，能見世諦",
    "T33n1709_02b:0484a19": "幻不實故。諦幻悉皆無者，了人法空，悉皆無",
    "T33n1709_02b:0484a20": "矣。從此第二結勸正觀。",
    "T33n1709_02b:0484a21": "經：「若了如是法，即解一二義。遍於一切法，應作",
    "T33n1709_02b:0484a22": "如是觀。」解曰：上之兩句結示上文，了前性",
    "T33n1709_02b:0484a23": "相境智如是，解一二義。下之兩句勸令正觀，",
    "T33n1709_02b:0484a24": "性相真俗不相離故，如是觀也。從此第二別",
    "T33n1709_02b:0484a25": "明正智。於中分三：一明境智空、二明迷悟空、",
    "T33n1709_02b:0484a26": "三明染淨空。初境智中，文分為四：且初第一",
    "T33n1709_02b:0484a27": "標境智空。",
    "T33n1709_02b:0484a28": "經：「大王！菩薩摩訶薩住勝義諦化諸有情，一",
    "T33n1709_02b:0484a29": "而無二。」解曰：明觀照也。同〈如來品〉實相下",
    "T33n1709_02b:0484b01": "文。前對二諦辯智一二，此明智體照解皆",
    "T33n1709_02b:0484b02": "空。菩薩摩訶薩者，明觀行人。住勝義諦者，",
    "T33n1709_02b:0484b03": "智相應行，此自利也。化諸有情者，明利他行。",
    "T33n1709_02b:0484b04": "佛及有情一而無二者，此有二義：一者真理",
    "T33n1709_02b:0484b05": "不二，性平等故；二者事相不二，無分別智",
    "T33n1709_02b:0484b06": "不取二相起勝劣故。如《維摩》說「乃受瓔珞，施",
    "T33n1709_02b:0484b07": "最下乞人，奉難勝如來，無所分別等為法施。」",
    "T33n1709_02b:0484b08": "即同此中一而無二。從此第二徵其所以。",
    "T33n1709_02b:0484b09": "經：「何以故？」解曰：何故佛及有情一無二也。",
    "T33n1709_02b:0484b10": "從此第三釋境界空。",
    "T33n1709_02b:0484b11": "經：「有情、菩提此二皆空。」解曰：言有情者，悲",
    "T33n1709_02b:0484b12": "所度生。言菩提者，智所求覺。菩提有二：性淨",
    "T33n1709_02b:0484b13": "菩提，即本覺故；無上菩提，究竟覺故。此二菩",
    "T33n1709_02b:0484b14": "提與所度生，照解平等，二皆空也。從此第四",
    "T33n1709_02b:0484b15": "結境界空。",
    "T33n1709_02b:0484b16": "經：「以有情空，得置菩提空；以菩提空，得置有情",
    "T33n1709_02b:0484b17": "空。」解曰：以有情空等者，以所度生與菩提",
    "T33n1709_02b:0484b18": "空無有二也，謂性淨菩提自他平等。此俱空",
    "T33n1709_02b:0484b19": "者，有情諸法無自性空，清淨菩提性淨故空。",
    "T33n1709_02b:0484b20": "明脩二利無能所相，故以此二性反明空。從",
    "T33n1709_02b:0484b21": "此第二明迷悟空。於中分四：一標諸法空、",
    "T33n1709_02b:0484b22": "二徵之所以、三釋境智空、四結境智空。且初",
    "T33n1709_02b:0484b23": "第一標諸法空。",
    "T33n1709_02b:0484b24": "經：「以一切法空空故空。」解曰：以一切法者，",
    "T33n1709_02b:0484b25": "所謂二諦、生死涅槃、境智俱空。空空故空者，",
    "T33n1709_02b:0484b26": "能所俱空、我法俱空，故云空空。照解空寂，故",
    "T33n1709_02b:0484b27": "云空也。從此第二徵之所以。",
    "T33n1709_02b:0484b28": "經：「何以故？」解曰：何所以故彼皆空也。從此",
    "T33n1709_02b:0484b29": "第三釋境智空。",
    "T33n1709_02b:0484c01": "經：「般若無相，二諦皆空。」解曰：般若無相者，",
    "T33n1709_02b:0484c02": "能照智空。二諦皆空者，生死涅槃彼二皆空。",
    "T33n1709_02b:0484c03": "從此第四結境智空。於中分二：且初第一智",
    "T33n1709_02b:0484c04": "因果空。",
    "T33n1709_02b:0484c05": "經：「謂從無明至一切智，無自相無他相。」解",
    "T33n1709_02b:0484c06": "曰：明本末空，此有兩釋。有說：無始十二緣生，",
    "T33n1709_02b:0484c07": "從無明行乃至最後一切智位，無人相故名無",
    "T33n1709_02b:0484c08": "自相，無法相故名無他相。人無我我所，彼二",
    "T33n1709_02b:0484c09": "空故，無自他矣。有說：無始根本無明順自違",
    "T33n1709_02b:0484c10": "他故眠生死，覺迷反本違自順他成一切",
    "T33n1709_02b:0484c11": "智。迷悟自他依對待立，照解絕待，彼皆無故。",
    "T33n1709_02b:0484c12": "從此第二境性相空。",
    "T33n1709_02b:0484c13": "經：「於勝義諦見無所見，若有修行亦不取著，若",
    "T33n1709_02b:0484c14": "不修行亦不取著，非行非不行亦不取著，於一",
    "T33n1709_02b:0484c15": "切法皆不取著。」解曰：於勝義諦者，標所詮",
    "T33n1709_02b:0484c16": "也。見無所見者，無分別智照解理事悉皆平",
    "T33n1709_02b:0484c17": "等，即見無所見也。若有修行亦不取著者，下",
    "T33n1709_02b:0484c18": "別明也。明三賢位所有修行雖未亡相，修無",
    "T33n1709_02b:0484c19": "分別，於諸法中而不執取起染著也。下取著",
    "T33n1709_02b:0484c20": "言，准此應悉。如前義，故云亦也。若不修行",
    "T33n1709_02b:0484c21": "者，謂根本智正冥真理而無修相，名不修行，",
    "T33n1709_02b:0484c22": "非謂馳散不修行也。又設散位，如不散時於",
    "T33n1709_02b:0484c23": "諸法中亦不取著，此依前解。非行非不行者，",
    "T33n1709_02b:0484c24": "謂後得智，由帶相故，非親證如，名為非行，了",
    "T33n1709_02b:0484c25": "幻利樂非不行也。於一切法皆不取著者，明",
    "T33n1709_02b:0484c26": "於理事皆不著矣。從此第三明染淨空。於中",
    "T33n1709_02b:0484c27": "分三：一標染淨位、二徵其所以、三釋染淨空。",
    "T33n1709_02b:0484c28": "且初第一標染淨位。",
    "T33n1709_02b:0484c29": "經：「菩薩未成佛，以菩提為煩惱；菩薩成佛時，以",
    "T33n1709_02b:0485a01": "煩惱為菩提。」解曰：菩薩未成佛等者，此有二",
    "T33n1709_02b:0485a02": "義。有說：煩惱菩提互有勝劣，如於凡位，煩惱",
    "T33n1709_02b:0485a03": "現增、菩提種劣；於諸聖位，菩提現增、煩惱種",
    "T33n1709_02b:0485a04": "劣。於前位中說為煩惱，於後位中說為菩提，",
    "T33n1709_02b:0485a05": "於成未成說為二故。有說：煩惱菩提其性無",
    "T33n1709_02b:0485a06": "二，於隨染位，性染菩提動為煩惱；於性淨位，",
    "T33n1709_02b:0485a07": "煩惱妄滅即為菩提。染淨雖殊，性不異矣。從",
    "T33n1709_02b:0485a08": "此第二徵其所以。",
    "T33n1709_02b:0485a09": "經：「何以故？」解曰：染淨相違，如何不異也。從",
    "T33n1709_02b:0485a10": "此第三釋染淨空。文復分二：且初第一染淨",
    "T33n1709_02b:0485a11": "俱空。",
    "T33n1709_02b:0485a12": "經：「於第一義而無二故。」解曰：於第一義等",
    "T33n1709_02b:0485a13": "者，謂智證如，煩惱菩提俱不可得，無二體故。",
    "T33n1709_02b:0485a14": "從此第二明相皆空。",
    "T33n1709_02b:0485a15": "經：「諸佛如來與一切法悉皆如故。」解曰：由",
    "T33n1709_02b:0485a16": "智證理，理無二故。由智達事，事相皆如故。",
    "T33n1709_02b:0485a17": "說諸佛與一切法悉皆如矣。從此第二問答",
    "T33n1709_02b:0485a18": "修證。於中分二：且初第一波斯匿王問。",
    "T33n1709_02b:0485a19": "經：波斯匿王白佛言：「十方諸佛、一切菩薩，云何",
    "T33n1709_02b:0485a20": "不離文字而行實相？」解曰：問文字也。同〈如",
    "T33n1709_02b:0485a21": "來品〉觀照下文。十方諸佛者，明已修也。一切",
    "T33n1709_02b:0485a22": "菩薩者，明現修也。云何已下，問所修法。不離",
    "T33n1709_02b:0485a23": "文字者，云何不離也。而行實相者，如何修習",
    "T33n1709_02b:0485a24": "而行實相。從此第二如來正答。於中分二：初",
    "T33n1709_02b:0485a25": "別答修行、後結護果等。初別答中，分為三：",
    "T33n1709_02b:0485a26": "一明文字相、二明修實相、三遣文字相。初文",
    "T33n1709_02b:0485a27": "字中，文復分三：且初第一總標文字。",
    "T33n1709_02b:0485a28": "經：佛言：「大王！文字者，謂契經、應頌、記別、諷誦、自",
    "T33n1709_02b:0485a29": "說、緣起、譬喻、本事、本生、方廣、希有、論議。」解",
    "T33n1709_02b:0485b01": "曰：佛言等者，牒前問也。謂契經下，列其名也。",
    "T33n1709_02b:0485b02": "能說之人有五，如上所說。教法數等塵沙，彙",
    "T33n1709_02b:0485b03": "聚區分唯有此等十二分教。梵語列者，所謂",
    "T33n1709_02b:0485b04": "修多羅、祇夜、和伽羅那、伽他、優陀那、尼陀",
    "T33n1709_02b:0485b05": "那、阿波陀那、伊帝越多伽、闍多伽、毘佛略、",
    "T33n1709_02b:0485b06": "阿浮陀達摩、優波提舍。敵對翻者，如經所列。",
    "T33n1709_02b:0485b07": "牒名辯相，如上卷初。義理徵求，如別章矣。從",
    "T33n1709_02b:0485b08": "此第二明皆實相。",
    "T33n1709_02b:0485b09": "經：「所有宣說音聲語言、文字章句，一切皆如，無",
    "T33n1709_02b:0485b10": "非實相。」解曰：此出體也。所有宣說者，標所",
    "T33n1709_02b:0485b11": "說也。音聲語言者，諸說佛教聲為體者，色",
    "T33n1709_02b:0485b12": "蘊所攝，即此句也。文字章句者，諸說佛教名",
    "T33n1709_02b:0485b13": "為體者，行蘊所攝，即此句也。一切皆如無非",
    "T33n1709_02b:0485b14": "實相者，謂契經等，彼能所詮攝事歸如，無非",
    "T33n1709_02b:0485b15": "實相。又佛說法正為顯如，離如之外更無一",
    "T33n1709_02b:0485b16": "字，故聲及字悉皆如矣。從此第三及結非",
    "T33n1709_02b:0485b17": "如。",
    "T33n1709_02b:0485b18": "經：「若取文字相者，即非實相。」解曰：若取文",
    "T33n1709_02b:0485b19": "字等者，明取著也。謂無分別不著文相是修",
    "T33n1709_02b:0485b20": "實相，取文字相即非實相。從此第二明修實",
    "T33n1709_02b:0485b21": "相。於中分二：一依文字修、二明佛智母。初文",
    "T33n1709_02b:0485b22": "字中，文復分三：且初第一如文字脩。",
    "T33n1709_02b:0485b23": "經：「大王！修實相者，如文字修。」解曰：修實相",
    "T33n1709_02b:0485b24": "者，牒能修人。如文字修，示所修法。文字所說",
    "T33n1709_02b:0485b25": "理事皆如，如文字修，得實相故。從此第二明",
    "T33n1709_02b:0485b26": "是智母。",
    "T33n1709_02b:0485b27": "經：「實相即是諸佛智母，一切有情根本智母。」",
    "T33n1709_02b:0485b28": "解曰：上兩句明諸佛已修實相，下兩句明有",
    "T33n1709_02b:0485b29": "情現當修故。謂契經等文字實相所詮理事，",
    "T33n1709_02b:0485c01": "事有斷修、修有萬行，萬行雖別，實相體同，",
    "T33n1709_02b:0485c02": "故言實相為佛智母也。有情智母者，謂諸有",
    "T33n1709_02b:0485c03": "情實相平等聞名信解，即本母也。又實相者",
    "T33n1709_02b:0485c04": "即是本覺，由本覺故發生正智，至究竟覺一",
    "T33n1709_02b:0485c05": "切智圓，本覺即是諸佛智母。有情智母者，有",
    "T33n1709_02b:0485c06": "情由斯為眾行本，故以本覺為智母矣。從此",
    "T33n1709_02b:0485c07": "第三結為智體。",
    "T33n1709_02b:0485c08": "經：「此即名為一切智體。」解曰：即此實相為",
    "T33n1709_02b:0485c09": "智體矣。從此第二明佛智母。於中分三：且",
    "T33n1709_02b:0485c10": "初第一明佛智母。",
    "T33n1709_02b:0485c11": "經：「諸佛未成佛，與當佛為智母；諸佛已成佛，即",
    "T33n1709_02b:0485c12": "為一切智。未得為性、已得為智。」解曰：諸佛",
    "T33n1709_02b:0485c13": "未成佛者，明在因也。與當佛為智母者，謂前",
    "T33n1709_02b:0485c14": "實相即是本覺。因中本覺為無明覆，望後當",
    "T33n1709_02b:0485c15": "果必正智圓，與自當佛為智因也。如如意寶，",
    "T33n1709_02b:0485c16": "垢穢暫時，垢盡體圓，說初為母。諸佛已成佛",
    "T33n1709_02b:0485c17": "即為一切智者，明果德圓。覺解圓極，即為智",
    "T33n1709_02b:0485c18": "也。未得為性已得為智者，辯因果也。因中",
    "T33n1709_02b:0485c19": "障覆即為佛性，果德顯現名一切智。問：為復",
    "T33n1709_02b:0485c20": "實相為緣生智、為復實相即為智母？答：有二",
    "T33n1709_02b:0485c21": "義。有說：實相體常不變，因聲詮顯，名言故熏。",
    "T33n1709_02b:0485c22": "熏發識中本無漏種，從種起現證實相理，因",
    "T33n1709_02b:0485c23": "彼緣彼正智得生，故說實相名為智母。有說：",
    "T33n1709_02b:0485c24": "實相即是本覺，因中本覺有勝堪能，合未無",
    "T33n1709_02b:0485c25": "明漸次微劣，初地分顯名為始覺，果位頓圓",
    "T33n1709_02b:0485c26": "名一切智，說因本覺即為智母。法相法性，幸",
    "T33n1709_02b:0485c27": "而參詳。從此第二明三乘性。",
    "T33n1709_02b:0485c28": "經：「三乘般若不生不滅，自性常住。」解曰：言",
    "T33n1709_02b:0485c29": "三乘者，三乘之人。言般若者，實相等也。不生",
    "T33n1709_02b:0486a01": "不滅者，明體常也。自性常住者，謂彼實相體",
    "T33n1709_02b:0486a02": "不生滅，不變易也。雖三乘者證解不同，論其",
    "T33n1709_02b:0486a03": "智體等無異矣。從此第三總明覺性。",
    "T33n1709_02b:0486a04": "經：「一切有情此為覺性。」解曰：豈唯諸佛及",
    "T33n1709_02b:0486a05": "三乘人，不以巨細一切有情，實相平等為覺",
    "T33n1709_02b:0486a06": "性故。從此第三違文字相。於中分三：且初",
    "T33n1709_02b:0486a07": "第一遣文字相。",
    "T33n1709_02b:0486a08": "經：「若菩薩不著文字、不離文字，無文字相，非無",
    "T33n1709_02b:0486a09": "文字。」解曰：若菩薩者，明修行人。不著文字",
    "T33n1709_02b:0486a10": "者，遣如言執。不離文字者，不應撥無。無文字",
    "T33n1709_02b:0486a11": "相者，不應住相。非無文字者，謂離分別，如文",
    "T33n1709_02b:0486a12": "字修，一一文字皆得實相解脫智也。初離執",
    "T33n1709_02b:0486a13": "有，次離撥無，次不住相，後順解脫。從此第二",
    "T33n1709_02b:0486a14": "遣修行相。",
    "T33n1709_02b:0486a15": "經：「能如是修不見修相，是即名為修文字者，而",
    "T33n1709_02b:0486a16": "能得於般若真性。」解曰：初之兩句遣修行",
    "T33n1709_02b:0486a17": "相，次之兩句明順文修，後之兩句得般若性。",
    "T33n1709_02b:0486a18": "從此第三結修般若。",
    "T33n1709_02b:0486a19": "經：「是為般若波羅蜜多。」解曰：能如上者，智",
    "T33n1709_02b:0486a20": "隨文字而證實相，是即名為至彼岸矣。從此",
    "T33n1709_02b:0486a21": "第二結護果等。",
    "T33n1709_02b:0486a22": "經：「大王！菩薩摩訶薩護佛果、護十地行、護化有",
    "T33n1709_02b:0486a23": "情，為若此也。」解曰：此文結上果因兩品。顯",
    "T33n1709_02b:0486a24": "別依總彰此勝德，無倒修習即護國也。從此",
    "T33n1709_02b:0486a25": "第三問答理事。於中分五：一波斯匿王問、",
    "T33n1709_02b:0486a26": "二世尊總答、三總徵所以、四別釋一多、五結",
    "T33n1709_02b:0486a27": "非一二。且初第一波斯匿王問。",
    "T33n1709_02b:0486a28": "經：波斯匿王白佛言：「真性是一，有情品類根行",
    "T33n1709_02b:0486a29": "無量，法門為一、為無量耶？」解曰：此下經文",
    "T33n1709_02b:0486b01": "近明二諦，遠結上也。如前長科，〈觀如來品〉初",
    "T33n1709_02b:0486b02": "九行經為總標問；從佛告下至此上結為問",
    "T33n1709_02b:0486b03": "答也；此下至終即是第三總結上文明前理",
    "T33n1709_02b:0486b04": "事。文有遠近，義含通為，讀者悉矣。真性是",
    "T33n1709_02b:0486b05": "一者，標所證理，真如法性體是一也。言有情",
    "T33n1709_02b:0486b06": "者，通諸聖凡一切有情也。言品類者，聖中三",
    "T33n1709_02b:0486b07": "乘、凡中六趣也。且如人中種類無數，況餘界",
    "T33n1709_02b:0486b08": "趣詎可測乎？言根行者，根有三種：上中下",
    "T33n1709_02b:0486b09": "根。行有頓漸利鈍等異。言無量者，通上四類：",
    "T33n1709_02b:0486b10": "一者有情、二者品類、三根、四行，從寬向狹悉",
    "T33n1709_02b:0486b11": "皆無量，標其多也。法門為一為無量者，發二",
    "T33n1709_02b:0486b12": "問也。如來所說般若之法，為如真性法門是",
    "T33n1709_02b:0486b13": "一、為如有情法門無量耶？從此第二如來總",
    "T33n1709_02b:0486b14": "答。",
    "T33n1709_02b:0486b15": "經：佛言：「大王！法門非一亦非無量。」解曰：法",
    "T33n1709_02b:0486b16": "門非一者，佛對根宜，當病設藥，一音演說隨",
    "T33n1709_02b:0486b17": "類各解，故非一也。亦非無量者，當病之教雖",
    "T33n1709_02b:0486b18": "等塵沙，隨所證理，非無量也。又以所證就有",
    "T33n1709_02b:0486b19": "情心，一一門中皆得解脫，故非一也。有情畢",
    "T33n1709_02b:0486b20": "竟行無不修、障無不盡，至無上覺佛果圓滿，",
    "T33n1709_02b:0486b21": "非無量矣。從此第三總徵所以。",
    "T33n1709_02b:0486b22": "經：「何以故？」解曰：何所以故非定一多也。從",
    "T33n1709_02b:0486b23": "此第四別釋一多。於中分二：一明法一多、二",
    "T33n1709_02b:0486b24": "明諦一二。初明一多中，復分二：且初第一明",
    "T33n1709_02b:0486b25": "法門多。",
    "T33n1709_02b:0486b26": "經：「由諸有情，色法心法五取蘊相、我人知見、種",
    "T33n1709_02b:0486b27": "種根行品類無邊，法門隨根亦有無量。」解",
    "T33n1709_02b:0486b28": "曰：明非一也。由諸有情者，總標類也。言色法",
    "T33n1709_02b:0486b29": "者，有色界中色差別也。言心法者，三界之中",
    "T33n1709_02b:0486c01": "心差別也。五取蘊相者，合明色心也。取謂煩",
    "T33n1709_02b:0486c02": "惱，執取生死故名為取。言取蘊者，蘊從取生",
    "T33n1709_02b:0486c03": "故名取蘊，從因為名，如草糠火。或蘊生取故",
    "T33n1709_02b:0486c04": "名取蘊，從果為名，如花果樹。或蘊屬取故名",
    "T33n1709_02b:0486c05": "取蘊，從屬為名，如帝王臣。三界色心皆名取",
    "T33n1709_02b:0486c06": "蘊。我人知見者，明妄倒也。種種根行品類無",
    "T33n1709_02b:0486c07": "邊者，如前悉也。法門隨根亦有無量者，應病",
    "T33n1709_02b:0486c08": "之藥教等塵沙，故云隨根亦無量矣。從此第",
    "T33n1709_02b:0486c09": "二明非無量。",
    "T33n1709_02b:0486c10": "經：「此諸法性，非相非無相，而非無量。」解曰：明",
    "T33n1709_02b:0486c11": "其一也。此諸法性者，即實性也。言非相者，非",
    "T33n1709_02b:0486c12": "十相也。非無相者，智所證故，非如兔角畢",
    "T33n1709_02b:0486c13": "竟無也。而非無量者，隨證雖多，解脫之理一",
    "T33n1709_02b:0486c14": "相一味，非無量矣。從此第二明諦一二。文復",
    "T33n1709_02b:0486c15": "分三：且初第一標見一二。",
    "T33n1709_02b:0486c16": "經：「若菩薩隨諸有情見二，是即不見一二之",
    "T33n1709_02b:0486c17": "義。」解曰：若菩薩等者，謂若菩薩不能亡相",
    "T33n1709_02b:0486c18": "見無所見而起分別，見實相一、見有情多，故",
    "T33n1709_02b:0486c19": "云二也。是即不見一二之義者，即是取相妄",
    "T33n1709_02b:0486c20": "見一二，不能悟解：真不違俗，隨修證多，解脫",
    "T33n1709_02b:0486c21": "門多；俗不違真，實相體一，萬行歸一，此之真",
    "T33n1709_02b:0486c22": "俗一二義矣。從此第二釋勝義諦。",
    "T33n1709_02b:0486c23": "經：「乃知一二非一非二，即勝義諦。」解曰：了",
    "T33n1709_02b:0486c24": "知一二者，了上一二也。非一非二者，了真非",
    "T33n1709_02b:0486c25": "定一，了俗非受二。如上悟解，即無分別勝義",
    "T33n1709_02b:0486c26": "諦也。從此第三釋世俗諦。",
    "T33n1709_02b:0486c27": "經：「取著一二、若有若無，即世俗諦。」解曰：取",
    "T33n1709_02b:0486c28": "著一二者，取相執著，見一定一、見二定二也。",
    "T33n1709_02b:0486c29": "若有若無者，執俗定有、勝義定無，此皆妄情，",
    "T33n1709_02b:0487a01": "世俗諦故。從此第五結非一二。",
    "T33n1709_02b:0487a02": "經：「是故法門非一非二。」解曰：是故等者，可",
    "T33n1709_02b:0487a03": "以虛心融其妙旨。是故法門非一非二，破情",
    "T33n1709_02b:0487a04": "計也。自上三門境智、文字及法門者，由依說",
    "T33n1709_02b:0487a05": "聽如文字修，悟解法門非一非二，從淺至深",
    "T33n1709_02b:0487a06": "明二諦故。從此第二明佛同說。於中分三：一",
    "T33n1709_02b:0487a07": "明佛同說、二明功德多、三明受持勝。初明同",
    "T33n1709_02b:0487a08": "說，文分為二：且初第一標佛同說。",
    "T33n1709_02b:0487a09": "經：「大王！一切諸佛說般若波羅蜜多！我今說般",
    "T33n1709_02b:0487a10": "若波羅蜜多！無二無別。」解曰：顯同說也。",
    "T33n1709_02b:0487a11": "從此第二明受持等。",
    "T33n1709_02b:0487a12": "經：「汝等大眾，受持讀誦、如說修行，即為受持諸",
    "T33n1709_02b:0487a13": "佛之法。」解曰：一者受持、二讀、三誦、四如說",
    "T33n1709_02b:0487a14": "行，四法行也。即是受持一切諸佛所說之法，",
    "T33n1709_02b:0487a15": "非唯世尊獨說法也。從此第二明功德多。於",
    "T33n1709_02b:0487a16": "中分三：一標功德多、二明多佛說、三明少況",
    "T33n1709_02b:0487a17": "多。且初第一標功德多。",
    "T33n1709_02b:0487a18": "經：「大王！此般若波羅蜜多功德無量。」解曰：",
    "T33n1709_02b:0487a19": "此般若等者，攝此一部能詮所詮總名般若。",
    "T33n1709_02b:0487a20": "人不唯爾，塵沙教法皆名般若。功德無量",
    "T33n1709_02b:0487a21": "者，般若功德猶如虛空，不可量矣。從此第二",
    "T33n1709_02b:0487a22": "明多佛說。文須分二：且初第一明能說多。",
    "T33n1709_02b:0487a23": "經：「若有恒河沙不可說諸佛，是一一佛教化無",
    "T33n1709_02b:0487a24": "量不可說有情，是一一有情皆得成佛，是諸",
    "T33n1709_02b:0487a25": "佛等復教化無量不可說有情亦皆成佛。」解",
    "T33n1709_02b:0487a26": "曰：若有恒沙等者，明多佛也。是一一佛者，化",
    "T33n1709_02b:0487a27": "多成佛也。是諸佛等者，復化多佛也。此上三",
    "T33n1709_02b:0487a28": "重喻說，諸佛所有數量唯佛能知，顯能說多。",
    "T33n1709_02b:0487a29": "從此第二顯所說多。",
    "T33n1709_02b:0487b01": "經：「是諸佛等所說般若波羅蜜多，有無量不可",
    "T33n1709_02b:0487b02": "說那庾多億偈，說不可盡。」解曰：是諸佛等",
    "T33n1709_02b:0487b03": "者，明各說般若也。有無量等者，明所說多也。",
    "T33n1709_02b:0487b04": "此上所明，於前般若所有功德，有爾所佛，各",
    "T33n1709_02b:0487b05": "各說有爾所偈，讚般若德說不可盡。從此第",
    "T33n1709_02b:0487b06": "三明少況多。",
    "T33n1709_02b:0487b07": "經：「於諸偈中而取一偈分為千分，復於十分",
    "T33n1709_02b:0487b08": "而說一分，句義功德尚無窮盡，何況如是無量",
    "T33n1709_02b:0487b09": "句義所有功德。」解曰：於諸等者，明取一偈",
    "T33n1709_02b:0487b10": "分為千也。復於千等者，明說一分尚無窮盡，",
    "T33n1709_02b:0487b11": "何況等者，況多佛說無量句義，所有功德而",
    "T33n1709_02b:0487b12": "能測量？從此第三明受持勝。於中分二：初",
    "T33n1709_02b:0487b13": "明受持勝、後當得菩提。初文復二：且初第一",
    "T33n1709_02b:0487b14": "明受持勝。",
    "T33n1709_02b:0487b15": "經：「若有人能於此經中起一念淨信，是人即超",
    "T33n1709_02b:0487b16": "百劫千劫百千萬劫生死苦難。」解曰：明一",
    "T33n1709_02b:0487b17": "念信超多劫苦。從此第二明等諸佛。",
    "T33n1709_02b:0487b18": "經：「何況書寫、受持、讀誦、為人解說所得功德，即",
    "T33n1709_02b:0487b19": "與十方一切諸佛等無有異。」解曰：何況等",
    "T33n1709_02b:0487b20": "者，彰持說勝。即與等者，同諸佛說。諸佛所說",
    "T33n1709_02b:0487b21": "文句甚深，顯書寫等皆佛所說，人雖勝劣教",
    "T33n1709_02b:0487b22": "理無差，所有功德等無異矣。從此第二當得",
    "T33n1709_02b:0487b23": "菩提。",
    "T33n1709_02b:0487b24": "經：「當知此人諸佛護念，不久當成阿耨多羅三",
    "T33n1709_02b:0487b25": "藐三菩提。」解曰：諸佛護念者，顯法勝也，當",
    "T33n1709_02b:0487b26": "得菩提法力修行也。從此第三聞法獲益。",
    "T33n1709_02b:0487b27": "經：說是法時，有十億人得三空忍，百萬億人得",
    "T33n1709_02b:0487b28": "大空忍，無量菩薩得住十地。解曰：依《本記》",
    "T33n1709_02b:0487b29": "者，一得三空，即三賢位三假空也。二得大空，",
    "T33n1709_02b:0487c01": "即登地也。三得十地，隨地增進皆蒙益也。",
    "T33n1709_02b:0487c02": "仁王護國般若波羅蜜多經疏卷中二終"
}