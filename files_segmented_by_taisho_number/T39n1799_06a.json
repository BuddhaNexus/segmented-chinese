{
    "T39n1799_06a:0903a02": "folio_6a 6首楞嚴義疏注經卷第六之一",
    "T39n1799_06a:0903a04": "長水沙門子󱈜集",
    "T39n1799_06a:0903a05": "第五、返聞真實證。此門次第合次那律，",
    "T39n1799_06a:0903a06": "以是六根之耳根故。今以圓通義廣，慶說",
    "T39n1799_06a:0903a07": "相繼，勅簡連環，故最後說，以表臻極真",
    "T39n1799_06a:0903a08": "實故爾。若前便說，諸佛放光慶贊此門，",
    "T39n1799_06a:0903a09": "即餘聖無功。若不慶贊，不表此門是真",
    "T39n1799_06a:0903a10": "圓通，故今科為返聞真實也。文二：一、",
    "T39n1799_06a:0903a11": "正陳修證，三：一、正敘因修，二：一、遇佛稟教。",
    "T39n1799_06a:0903a12": "爾時，觀世音菩薩即從座起，頂禮佛足而白",
    "T39n1799_06a:0903a13": "佛言：「世尊！憶念我昔無數恒河沙劫，於時有",
    "T39n1799_06a:0903a14": "佛出現於世，名觀世音。我於彼佛發菩提心，",
    "T39n1799_06a:0903a15": "彼佛教我從聞思修入三摩地。」梵音阿那婆",
    "T39n1799_06a:0903a16": "婁吉底輸，此云觀世音，從能所境智以立名",
    "T39n1799_06a:0903a17": "也。值佛觀法皆其所師，師資相承，無相違耳。",
    "T39n1799_06a:0903a18": "聞思修慧諸行通途，無有一佛不以音聲而",
    "T39n1799_06a:0903a19": "化群品，無有一機不從耳根聞教解悟，由是",
    "T39n1799_06a:0903a20": "彼佛教從此入。二、如教修觀。",
    "T39n1799_06a:0903a21": "「初於聞中入流亡所，所入既寂，動靜二相了",
    "T39n1799_06a:0903a22": "然不生。如是漸增，聞所聞盡。」入流，猶返流",
    "T39n1799_06a:0903a23": "也。初觀聞性，返照離緣，不隨前塵流轉起滅，",
    "T39n1799_06a:0903a24": "故云入流亡所。所緣聲相由不隨故，寂然不",
    "T39n1799_06a:0903a25": "起，起即是動，既亡動相，靜亦不生，以動靜境",
    "T39n1799_06a:0903a26": "是耳家所取。今觀無性本無所有，畢竟叵得，",
    "T39n1799_06a:0903a27": "故云了然不生，即所取無相也。《圓覺》云「應當",
    "T39n1799_06a:0903a28": "遠離一切幻化虛妄境界。」復增觀行，所緣既",
    "T39n1799_06a:0903a29": "亡，聞相不起，此能聞相即是聞慧，能所俱寂，",
    "T39n1799_06a:0903b01": "故云聞所聞盡，此遣聞慧也。一根既爾，餘根",
    "T39n1799_06a:0903b02": "亦然，亦是前文此根初解先得人空也。《圓覺》",
    "T39n1799_06a:0903b03": "云「心如幻者，亦復遠離。」",
    "T39n1799_06a:0903b04": "「盡聞不住，覺所覺空。」盡聞之處即思慧為",
    "T39n1799_06a:0903b05": "體，名之為覺。此之覺慧屬第六識，是則捨聞",
    "T39n1799_06a:0903b06": "而觀於義。今亦不住此盡聞處，更進觀行，觀",
    "T39n1799_06a:0903b07": "破此覺及所覺聞，二俱不立，故名為空。此遣",
    "T39n1799_06a:0903b08": "思慧，即前文云「空性圓明，成法解脫。」《圓覺》云",
    "T39n1799_06a:0903b09": "「遠離為幻，亦復遠離。」",
    "T39n1799_06a:0903b10": "「空覺極圓，空所空滅。」覺空之處思慧既盡，",
    "T39n1799_06a:0903b11": "唯與修慧相應。觀行增微，修慧圓極，故云空",
    "T39n1799_06a:0903b12": "覺極圓。此能空修慧與所空覺亦俱不存，故",
    "T39n1799_06a:0903b13": "云空所空滅。此遣修慧，即是前文解脫法已，",
    "T39n1799_06a:0903b14": "俱空不生也。《圓覺經》云「離遠離幻，亦復遠",
    "T39n1799_06a:0903b15": "離。」",
    "T39n1799_06a:0903b16": "「生滅既滅，寂滅現前。」生滅既滅，即結前三",
    "T39n1799_06a:0903b17": "慧，三空盡也。既展轉空，俱屬生滅，至此已極，",
    "T39n1799_06a:0903b18": "故云既滅。無生真理、寂常妙性了然明現，故",
    "T39n1799_06a:0903b19": "云寂滅現前。故上文云「是名菩薩從三摩地",
    "T39n1799_06a:0903b20": "入無生忍。」此乃圓觀聞性，無前境界，漸澄麁",
    "T39n1799_06a:0903b21": "念、稍除細想，以至無念。如上文云「靜深不",
    "T39n1799_06a:0903b22": "動，沙土自沈，清水現前，名為初伏客塵煩惱。",
    "T39n1799_06a:0903b23": "去泥純水，名為永斷根本無明。明相精純，一",
    "T39n1799_06a:0903b24": "切變現不為煩惱，皆合涅槃清淨妙德。此即",
    "T39n1799_06a:0903b25": "始從觀行至相似覺，名生滅位。入隨分覺證",
    "T39n1799_06a:0903b26": "無生忍，名無生位。」然此初證境界不可思議，",
    "T39n1799_06a:0903b27": "與佛無殊。故經云「初心畢竟二不別，如是",
    "T39n1799_06a:0903b28": "二心前心難。」入此位後，心心寂滅，自然流入",
    "T39n1799_06a:0903b29": "薩婆若海。此之觀門即是圓修一心三觀，今",
    "T39n1799_06a:0903c01": "為從聞思修返照離緣顯自聞性，麁念不起、細",
    "T39n1799_06a:0903c02": "念不生，以至寂滅。挾空義說，是則一空一切",
    "T39n1799_06a:0903c03": "空也。聞性顯處中道理現，名寂滅現前耳。",
    "T39n1799_06a:0903c04": "二、具彰果德，二：一、獲果德。",
    "T39n1799_06a:0903c05": "「忽然超越世、出世間，十方圓明，獲二殊勝：一",
    "T39n1799_06a:0903c06": "者上合十方諸佛本妙覺心，與佛如來同一",
    "T39n1799_06a:0903c07": "慈力；二者下合十方一切六道眾生，與諸眾",
    "T39n1799_06a:0903c08": "生同一悲仰。」前寂滅現前是斷德，本覺妙",
    "T39n1799_06a:0903c09": "心是智德，慈悲二力是恩德。既是圓修，三德",
    "T39n1799_06a:0903c10": "圓證，故超世間凡夫、出世三乘，此最上乘，唯",
    "T39n1799_06a:0903c11": "佛與佛乃能究盡也。十方圓明者，證此境界，",
    "T39n1799_06a:0903c12": "見十法界三種世間無不是如、無不成佛。圓",
    "T39n1799_06a:0903c13": "故無德不備，明故無障不盡。無緣慈悲是佛",
    "T39n1799_06a:0903c14": "心相，具足眾德是德之首，勝中勝法故云殊",
    "T39n1799_06a:0903c15": "勝。本妙覺心即是己心，與諸如來無二圓滿，",
    "T39n1799_06a:0903c16": "今日親證，故名為合，合故得樂，故同慈力。一",
    "T39n1799_06a:0903c17": "切眾生亦是此心無二無別，故亦彼合，合故",
    "T39n1799_06a:0903c18": "見其本成佛道，抂自流浪，故可悲仰。自下見",
    "T39n1799_06a:0903c19": "應拔苦，皆由此二而流演耳。二、明妙用，三：",
    "T39n1799_06a:0903c20": "一、三十二應，三：一、標舉。",
    "T39n1799_06a:0903c21": "「世尊！由我供養觀音如來，蒙彼如來授我如",
    "T39n1799_06a:0903c22": "幻聞熏聞修金剛三昧，與佛如來同慈力故，",
    "T39n1799_06a:0903c23": "令我身成三十二應，入諸國土。」以如幻力",
    "T39n1799_06a:0903c24": "熏修聞思修慧，成金剛三昧，能破無始微細",
    "T39n1799_06a:0903c25": "無明，圓證如來藏體。依體起用，隨緣能應，入",
    "T39n1799_06a:0903c26": "國土身。《華嚴》云「清淨妙法身，湛然應一切。」今",
    "T39n1799_06a:0903c27": "言三十二者，以能感之類不出斯數，非所現",
    "T39n1799_06a:0903c28": "應有限量耳。二、列釋，四：聖身，四：一、佛身。",
    "T39n1799_06a:0903c29": "「世尊！若諸菩薩入三摩地，進修無漏，勝解現",
    "T39n1799_06a:0904a01": "圓，我現佛身而為說法，令其解脫。」第十地",
    "T39n1799_06a:0904a02": "菩薩坐華王座，垂成正覺，亦須別佛說教聞",
    "T39n1799_06a:0904a03": "熏，令斷最後微細無明。故觀世音現第十重",
    "T39n1799_06a:0904a04": "他受用身而為說法。言勝解者，於決定境忍",
    "T39n1799_06a:0904a05": "可印持，不為異緣之所引轉，此指最極根本",
    "T39n1799_06a:0904a06": "無分別智將圓滿時，故名勝解。然此菩薩登",
    "T39n1799_06a:0904a07": "住已去，雖為因位，便能現上位身為彼說法，",
    "T39n1799_06a:0904a08": "以此圓證一位即諸位，更無淺深，故能現耳。",
    "T39n1799_06a:0904a09": "二、獨覺。",
    "T39n1799_06a:0904a10": "「若諸有學寂靜妙明，勝妙現圓，我於彼前現",
    "T39n1799_06a:0904a11": "獨覺身而為說法，令其解脫。」麟覺獨悟，出",
    "T39n1799_06a:0904a12": "無佛世，厭喧樂靜，獨處山林，資、加二位名",
    "T39n1799_06a:0904a13": "為有學，此後斷惑便證無學。約自乘理，智將",
    "T39n1799_06a:0904a14": "證未證，名寂靜妙明。菩薩現同類身，先稱本",
    "T39n1799_06a:0904a15": "習，後令近佛。三、緣覺。",
    "T39n1799_06a:0904a16": "「若諸有學斷十二緣，緣斷勝性，勝妙現圓，我",
    "T39n1799_06a:0904a17": "於彼前現緣覺身而為說法，令其解脫。」辟",
    "T39n1799_06a:0904a18": "支迦羅云獨覺，亦云緣覺。前但自悟，今依教",
    "T39n1799_06a:0904a19": "悟。觀十二緣，作流轉、還滅二種觀法，以集諦",
    "T39n1799_06a:0904a20": "為初門。未發真前名為有學，理智將圓，菩薩",
    "T39n1799_06a:0904a21": "身同必誘令進也。四、聲聞。",
    "T39n1799_06a:0904a22": "「若諸有學得四諦空，修道入滅，勝性現圓，我",
    "T39n1799_06a:0904a23": "於彼前現聲聞身而為說法，令其解脫。」因",
    "T39n1799_06a:0904a24": "聞四諦聲教悟故，名聲聞也。發真之後三果",
    "T39n1799_06a:0904a25": "三向，俱名有學。未發真前，在忍位中，用有漏",
    "T39n1799_06a:0904a26": "智縮觀觀四諦，作三十二行相，見道一十六",
    "T39n1799_06a:0904a27": "心無漏道發，斷四諦下八十八使分別煩惱，",
    "T39n1799_06a:0904a28": "證生空理，名四諦空。從初果後進斷俱生，證",
    "T39n1799_06a:0904a29": "滅諦理，名修道入滅。將登無學，名勝性現圓。",
    "T39n1799_06a:0904b01": "現身說法令其速證，然後誘之不滯化城，令",
    "T39n1799_06a:0904b02": "進大果。二、天質，二：一、釋梵自在對。",
    "T39n1799_06a:0904b03": "「若諸眾生欲心明悟，不犯欲塵，欲身清淨，我",
    "T39n1799_06a:0904b04": "於彼前現梵王身而為說法，令其解脫。」若",
    "T39n1799_06a:0904b05": "有希欲，心明開悟，身光清淨，生於四禪，不為",
    "T39n1799_06a:0904b06": "欲界煩惱塵染；為現梵王，說四禪法，出入禪",
    "T39n1799_06a:0904b07": "支修證次第，令其離欲生於梵世。",
    "T39n1799_06a:0904b08": "「若諸眾生欲為天主統領諸天，我於彼前現",
    "T39n1799_06a:0904b09": "帝釋身而為說法，令其成就。」眾生愛統諸",
    "T39n1799_06a:0904b10": "天，菩薩現為帝釋，說上品十善，令戒根清淨，",
    "T39n1799_06a:0904b11": "生地居頂，住善見宮，為忉利王也。",
    "T39n1799_06a:0904b12": "「若諸眾生欲身自在，遊行十方，我於彼前現",
    "T39n1799_06a:0904b13": "自在天身而為說法，令其成就。」欲身自在，",
    "T39n1799_06a:0904b14": "遊行十方，現二天身說法教化，即夜摩、覩史",
    "T39n1799_06a:0904b15": "天也。名自在者，慈恩云：「得異熟果，隨意所念，",
    "T39n1799_06a:0904b16": "勝下二天。下二天果依樹而得，今隨欲得，名",
    "T39n1799_06a:0904b17": "為自在。」",
    "T39n1799_06a:0904b18": "「若諸眾生欲身自在，飛行虛空，我於彼前現",
    "T39n1799_06a:0904b19": "大自在天身而為說法，令其成就。」樂變化",
    "T39n1799_06a:0904b20": "天、他化自在，名大自在。不樂異熟果，樂自樂",
    "T39n1799_06a:0904b21": "他變為樂具而受用之，名大自在。然若止以",
    "T39n1799_06a:0904b22": "化樂、他化二天所配，即攝義不盡，故從慈恩",
    "T39n1799_06a:0904b23": "攝四天也。二、統攝鬼神對。",
    "T39n1799_06a:0904b24": "「若諸眾生愛統鬼神，救護國土，我於彼前現",
    "T39n1799_06a:0904b25": "天大將軍身而為說法，令其成就。」天大將",
    "T39n1799_06a:0904b26": "軍，即天帝所管將也，分住三十二天，各領鬼",
    "T39n1799_06a:0904b27": "神鎮護四方。",
    "T39n1799_06a:0904b28": "「若諸眾生愛統世界，保護眾生，我於彼前現",
    "T39n1799_06a:0904b29": "四天王身而為說法，令其成就。」四天王者，",
    "T39n1799_06a:0904c01": "上升之元首，下界之初天，於須彌山各居一",
    "T39n1799_06a:0904c02": "埵，所領鬼神每王二部，共八部眾，救護國界。",
    "T39n1799_06a:0904c03": "「若諸眾生愛生天宮，驅使鬼神，我於彼前現",
    "T39n1799_06a:0904c04": "四天王國太子身而為說法，令其成就。」天",
    "T39n1799_06a:0904c05": "王太子，即那吒之類。輔政統攝，跨握鬼物，護",
    "T39n1799_06a:0904c06": "世益人。菩薩身同，先令成就，後使厭離。",
    "T39n1799_06a:0904c07": "三、人位，三：一、帝王臣佐對。",
    "T39n1799_06a:0904c08": "「若諸眾生樂為人主，我於彼前現人王身而",
    "T39n1799_06a:0904c09": "為說法，令其成就。」王，往也，人皆歸往也。四",
    "T39n1799_06a:0904c10": "輪、粟散皆人之王，以上化下，物無不從。",
    "T39n1799_06a:0904c11": "「若諸眾生愛主族姓、世間推讓，我於彼前現",
    "T39n1799_06a:0904c12": "長者身而為說法，令其成就。」長者具有十",
    "T39n1799_06a:0904c13": "德：謂姓貴、位高、大富、威猛、智深、年耆、行淨、",
    "T39n1799_06a:0904c14": "禮備、上嘆、下歸，十德具焉名大長者。",
    "T39n1799_06a:0904c15": "「若諸眾生愛談名言，清淨自居，我於彼前現",
    "T39n1799_06a:0904c16": "居士身而為說法，令其成就。」博聞強識，不",
    "T39n1799_06a:0904c17": "求仕宦，居財大富，秉志廉貞，故名居士。",
    "T39n1799_06a:0904c18": "「若諸眾生愛治國土，剖斷邦邑，我於彼前現",
    "T39n1799_06a:0904c19": "宰官身而為說法，令其成就。」國，域也，大曰",
    "T39n1799_06a:0904c20": "邦。邦，封也，有功者封於是也。邑即是縣，五官",
    "T39n1799_06a:0904c21": "六官各有所典，皆為宰官。斯則葺治邦家，移",
    "T39n1799_06a:0904c22": "訓風俗，剖判決斷，民無抂撓也。",
    "T39n1799_06a:0904c23": "「若諸眾生愛諸數術，攝衛自居，我於彼前現",
    "T39n1799_06a:0904c24": "婆羅門身而為說法，令其成就。」婆羅門，云",
    "T39n1799_06a:0904c25": "淨行，呪禁、算藝、調養方法皆為數術。菩薩乘",
    "T39n1799_06a:0904c26": "機現相，獎而成之，亦何物而不化。二、出家",
    "T39n1799_06a:0904c27": "在家對。",
    "T39n1799_06a:0904c28": "「若有男子好學出家，持諸戒律，我於彼前現",
    "T39n1799_06a:0904c29": "比丘身而為說法，令其成就。」尸羅云戒，毘",
    "T39n1799_06a:0905a01": "尼云律。由依律法防非止惡，故名為戒，即二",
    "T39n1799_06a:0905a02": "百五十戒也。",
    "T39n1799_06a:0905a03": "「若有女人好學出家，持諸禁戒，我於彼前現",
    "T39n1799_06a:0905a04": "比丘尼身而為說法，令其成就。」尼，女聲，即",
    "T39n1799_06a:0905a05": "女比丘，持五百戒也。既戒德自嚴，軌物成化，",
    "T39n1799_06a:0905a06": "進行彌速，遠出三界。",
    "T39n1799_06a:0905a07": "「若有男子樂持五戒，我於彼前現優婆塞身",
    "T39n1799_06a:0905a08": "而為說法，令其成就。若有女子五戒自居，我",
    "T39n1799_06a:0905a09": "於彼前現優婆夷身而為說法，令其成就。」",
    "T39n1799_06a:0905a10": "五戒，謂不殺、不盜、不邪淫、不妄語、不飲酒。",
    "T39n1799_06a:0905a11": "佛為提謂長者等在家眾受三歸已，即授五",
    "T39n1799_06a:0905a12": "戒，為優婆塞。經說五戒者，天下大禁忌，若犯",
    "T39n1799_06a:0905a13": "此五，在天違五星，在地違五岳，在方違五帝，",
    "T39n1799_06a:0905a14": "在身違五藏，如是等世間違犯無量。若約出",
    "T39n1799_06a:0905a15": "世，則壞五分法身一切佛法，以五戒是大小",
    "T39n1799_06a:0905a16": "尸羅根本故。好學此者，現清淨男與說此",
    "T39n1799_06a:0905a17": "法。優婆夷，云清淨女，亦近事女。三、女主童",
    "T39n1799_06a:0905a18": "身對。",
    "T39n1799_06a:0905a19": "「若有女人內政立身，以修家國，我於彼前現",
    "T39n1799_06a:0905a20": "女主身及國夫人、命婦、大家而為說法，令其",
    "T39n1799_06a:0905a21": "成就。」掌理王之內政，謂之內宰。政者，所以",
    "T39n1799_06a:0905a22": "政不正也。卿大夫曰家，天子諸侯曰國，天子",
    "T39n1799_06a:0905a23": "后妃曰女主，諸侯曰國夫人。命者，夫尊於",
    "T39n1799_06a:0905a24": "朝，妻榮於室。受命於后妃，故云命婦。大家",
    "T39n1799_06a:0905a25": "者，后妃所師之女也，如曹惠姬。宮禁國圍，聲",
    "T39n1799_06a:0905a26": "色增逸，不資聖化，曷慕清貞。",
    "T39n1799_06a:0905a27": "「若有眾生不壞男根，我於彼前現童男身而",
    "T39n1799_06a:0905a28": "為說法，令其成就。若有處女愛樂處身，不求",
    "T39n1799_06a:0905a29": "侵暴，我於彼前現童女身而為說法，令其",
    "T39n1799_06a:0905b01": "成就。」童男、童女，貞節越俗，標格於人。菩薩",
    "T39n1799_06a:0905b02": "處之，勸勵彌篤。四、鬼神，三：一、天龍藥叉樂",
    "T39n1799_06a:0905b03": "神類。",
    "T39n1799_06a:0905b04": "「若有諸天樂出天倫，我現天身而為說法，令",
    "T39n1799_06a:0905b05": "其成就。若有諸龍樂出龍倫，我現龍身而為",
    "T39n1799_06a:0905b06": "說法，令其成就。若有藥叉樂度本倫，我於彼",
    "T39n1799_06a:0905b07": "前現藥叉身而為說法，令其成就。若乾闥婆",
    "T39n1799_06a:0905b08": "樂脫其倫，我於彼前現乾闥婆身而為說法，",
    "T39n1799_06a:0905b09": "令其成就。」天能厭樂、龍能怖苦、樂神蕩",
    "T39n1799_06a:0905b10": "逸、藥叉勇健，各慕出倫，非聖不拔。二、無酒",
    "T39n1799_06a:0905b11": "疑神蟒形類。",
    "T39n1799_06a:0905b12": "「若阿修羅樂脫其倫，我於彼前現阿脩羅身",
    "T39n1799_06a:0905b13": "而為說法，令其成就。若緊那羅樂脫其倫，我",
    "T39n1799_06a:0905b14": "於彼前現緊那羅身而為說法，令其成就。若",
    "T39n1799_06a:0905b15": "摩呼羅伽樂脫其倫，我於彼前現摩呼羅伽",
    "T39n1799_06a:0905b16": "身而為說法，令其成就。」修羅，醜狀而多慢。",
    "T39n1799_06a:0905b17": "疑神，似人而戴角，蟒形，田𧈻腹行之類。因多",
    "T39n1799_06a:0905b18": "毀戒，微行惠施，墮此道中。各願出類，皆從其",
    "T39n1799_06a:0905b19": "欲。三、人非人等雜趣類。",
    "T39n1799_06a:0905b20": "「若諸眾生樂人修人，我現人身而為說法，令",
    "T39n1799_06a:0905b21": "其成就。若諸非人有形無形、有想無想樂度",
    "T39n1799_06a:0905b22": "其倫，我於彼前皆現其身而為說法，令其成",
    "T39n1799_06a:0905b23": "就。」人身難得，見佛受化。非天之著樂，餘之",
    "T39n1799_06a:0905b24": "多苦，故樂修也。有形有色蘊，如下休咎精明",
    "T39n1799_06a:0905b25": "等。無形無色蘊，如下空散消沈等。有想有四",
    "T39n1799_06a:0905b26": "蘊，如下鬼神精靈等。無想無四蘊，即下精神",
    "T39n1799_06a:0905b27": "化為土木金石等。此上皆非人也。斯則形想",
    "T39n1799_06a:0905b28": "雜類，蠢物皆沾，必一其身，乘機即化。三、結",
    "T39n1799_06a:0905b29": "成。",
    "T39n1799_06a:0905c01": "「是名妙淨三十二應入國土身，皆以三昧聞",
    "T39n1799_06a:0905c02": "熏聞修無作妙力自在成就。」以如幻力熏",
    "T39n1799_06a:0905c03": "聞思修，成金剛三昧，證真起用，自在如是。",
    "T39n1799_06a:0905c04": "二、十四無畏。有難必濟，有危必救，恐怖獲安，",
    "T39n1799_06a:0905c05": "總號無畏，大悲為體。文三：一、標舉。",
    "T39n1799_06a:0905c06": "「世尊！我復以此聞熏聞修金剛三昧無作妙",
    "T39n1799_06a:0905c07": "力，與諸十方三世六道一切眾生同悲仰故，",
    "T39n1799_06a:0905c08": "令諸眾生於我身心獲十四種無畏功德。」由",
    "T39n1799_06a:0905c09": "前觀行證真具德，從體起用，令眾生得一",
    "T39n1799_06a:0905c10": "十四種無畏功德。二、列釋，四：一、聞聲離苦。",
    "T39n1799_06a:0905c11": "「一者、由我不自觀音，以觀觀者，令彼十方苦",
    "T39n1799_06a:0905c12": "惱眾生觀其音聲即得解脫。」由我不觀所聽",
    "T39n1799_06a:0905c13": "音聲，但觀聞性，音聲自寂，聞相無生，塵境不",
    "T39n1799_06a:0905c14": "拘，自然解脫。自既如是，故令十方一切眾生",
    "T39n1799_06a:0905c15": "聞我音聲即得度苦。二、遭難消厄，三：一、三",
    "T39n1799_06a:0905c16": "災惡國難。",
    "T39n1799_06a:0905c17": "「二者、知見旋復，令諸眾生設入大火，火不能",
    "T39n1799_06a:0905c18": "燒。」本由四大分湛，旋令覺知。今復本聞知",
    "T39n1799_06a:0905c19": "見歸湛，湛性圓遍，無塵可得。塵火既歇，何物",
    "T39n1799_06a:0905c20": "能燒？故令眾生大火不壞。",
    "T39n1799_06a:0905c21": "「三者、觀聽旋復，令諸眾生大水所漂，水不能",
    "T39n1799_06a:0905c22": "溺。」聲能漂蕩，如水騰波。觀聽旋真，塵相不",
    "T39n1799_06a:0905c23": "起。虛明寂湛，何物能漂？故令念者大水不溺。",
    "T39n1799_06a:0905c24": "「四者、斷滅妄想，心無殺害，令諸眾生入諸鬼",
    "T39n1799_06a:0905c25": "國，鬼不能害。」妄想生滅能殺法身、能害慧",
    "T39n1799_06a:0905c26": "命，苟惑斷絕，真性無傷，故入鬼國鬼不能",
    "T39n1799_06a:0905c27": "害。",
    "T39n1799_06a:0905c28": "「五者、熏聞成聞，六根銷復，同於聲聽，能令眾",
    "T39n1799_06a:0905c29": "生臨當被害刀段段壞，使其兵戈猶如割水、",
    "T39n1799_06a:0906a01": "亦如吹光，性無搖動。」熏修妄聞成真聞性，",
    "T39n1799_06a:0906a02": "一根亡對，諸根亦融，心水虛明，智光無動，誰",
    "T39n1799_06a:0906a03": "為自他而當被害？故能觸物無滯，遊刃有餘。",
    "T39n1799_06a:0906a04": "二、鬼獄惡賊難。",
    "T39n1799_06a:0906a05": "「六者、聞熏精明，明遍法界，則諸幽暗性不能",
    "T39n1799_06a:0906a06": "全，能令眾生藥叉、羅剎、鳩槃茶鬼及毘舍遮、",
    "T39n1799_06a:0906a07": "富單那等雖近其傍，目不能視。」聞熏觀門成",
    "T39n1799_06a:0906a08": "就精明，智照既融，法界圓遍，而無明邪暗永",
    "T39n1799_06a:0906a09": "不能生。藥叉等類咸受幽氣，明能破暗，故令",
    "T39n1799_06a:0906a10": "惡鬼目不能視。",
    "T39n1799_06a:0906a11": "「七者、音性圓銷，觀聽返入，離諸塵妄，能令眾",
    "T39n1799_06a:0906a12": "生禁繫枷鎖所不能著。」塵累相縈如禁繫，",
    "T39n1799_06a:0906a13": "六根質礙如枷鎖。既而入流亡所，繫礙不成，",
    "T39n1799_06a:0906a14": "是故念者枷鎖解脫。",
    "T39n1799_06a:0906a15": "「八者、滅音圓聞，遍生慈力，能令眾生經過險",
    "T39n1799_06a:0906a16": "路賊不能劫。」聲能劫心，害善為賊。聲銷意",
    "T39n1799_06a:0906a17": "淨，慈力遍熏。平等在懷，善惡同貫，故令涉險",
    "T39n1799_06a:0906a18": "賊不能劫。三、三毒惡心難。",
    "T39n1799_06a:0906a19": "「九者、熏聞離塵，色所不劫，能令一切多婬眾",
    "T39n1799_06a:0906a20": "生遠離貪欲。」聲塵既亡，色境銷歇，貪欲念",
    "T39n1799_06a:0906a21": "慮擬從何生？故令眾生遠離貪欲。",
    "T39n1799_06a:0906a22": "「十者、純音無塵，根境圓融無對所對，能令一",
    "T39n1799_06a:0906a23": "切忿恨眾生離諸瞋恚。」音聲差別三昧能",
    "T39n1799_06a:0906a24": "純，塵既不生，根無所偶。順違之境不得，瞋恚",
    "T39n1799_06a:0906a25": "之心自亡，故令念者離諸瞋恚。",
    "T39n1799_06a:0906a26": "「十一者、銷塵旋明，法界身心猶如琉璃，朗徹",
    "T39n1799_06a:0906a27": "無礙，能令一切昏鈍性障諸阿顛迦永離疑",
    "T39n1799_06a:0906a28": "暗。」消除塵暗，旋復真明，世界身心洞然無",
    "T39n1799_06a:0906a29": "礙。一切唯覺，誰為癡暗？故令闡提咸生實信。",
    "T39n1799_06a:0906b01": "三、隨欲應求。",
    "T39n1799_06a:0906b02": "「十二者、融形復聞，不動道場涉入世間，不壞",
    "T39n1799_06a:0906b03": "世界能遍十方，供養微塵諸佛如來，各各佛",
    "T39n1799_06a:0906b04": "邊為法王子，能令法界無子眾生欲求男者，",
    "T39n1799_06a:0906b05": "誕生福德智慧之男。」融通形礙，旋復真聞，",
    "T39n1799_06a:0906b06": "所以不動道場涉入世界，身無限量遍至十",
    "T39n1799_06a:0906b07": "方，紹繼法王種姓不斷，由三昧力福慧具故，",
    "T39n1799_06a:0906b08": "應求男者皆無虛願。",
    "T39n1799_06a:0906b09": "「十三者、六根圓通，明照無二，含十方界，立大",
    "T39n1799_06a:0906b10": "圓鏡空如來藏，承順十方微塵如來，祕密法",
    "T39n1799_06a:0906b11": "門受領無失，能令法界無子眾生欲求女者，",
    "T39n1799_06a:0906b12": "誕生端正、福德、柔順、眾人愛敵有相之女。」六",
    "T39n1799_06a:0906b13": "根圓遍，融通照明，含現十方無二無別唯一",
    "T39n1799_06a:0906b14": "寶覺，名大圓鏡。復能承順微塵諸佛，受領含",
    "T39n1799_06a:0906b15": "容無量法門不失不壞，名為空藏。以女德坤",
    "T39n1799_06a:0906b16": "儀，資生承順，柔明貞正，相好圓備，由此念求",
    "T39n1799_06a:0906b17": "故能生也。四、稱名獲福。",
    "T39n1799_06a:0906b18": "「十四者、此三千大千世界百億日月現住世",
    "T39n1799_06a:0906b19": "間諸法王子，有六十二恒河沙數，修法垂範，",
    "T39n1799_06a:0906b20": "教化眾生，隨順眾生方便智慧各各不同。」",
    "T39n1799_06a:0906b21": "所比多眾。方便，權也。智慧，實也。下能比一",
    "T39n1799_06a:0906b22": "名。",
    "T39n1799_06a:0906b23": "「由我所得圓通本根，發妙耳門，然後身心微",
    "T39n1799_06a:0906b24": "妙含容，周遍法界。」先出所以。觀音所修從",
    "T39n1799_06a:0906b25": "三慧入，是眾行之根本也。佛佛演教皆以音",
    "T39n1799_06a:0906b26": "聲，機機領悟盡由聞慧，誰人出不由尸，何莫",
    "T39n1799_06a:0906b27": "由斯道也。況能於聲塵而亡所得，復根結而",
    "T39n1799_06a:0906b28": "歸真際。元明心妙，一多之境融通；本湛覺圓，",
    "T39n1799_06a:0906b29": "彼此之名平等。以一切身即一身，故云微妙",
    "T39n1799_06a:0906c01": "含容；一身即一切身，故云周遍法界。此即福",
    "T39n1799_06a:0906c02": "等之所以也。",
    "T39n1799_06a:0906c03": "「能令眾生持我名號，與彼共持六十二恒河",
    "T39n1799_06a:0906c04": "沙諸法王子，二人福德正等無異。世尊！我一",
    "T39n1799_06a:0906c05": "名號與彼眾多名號無異，由我修習得真圓",
    "T39n1799_06a:0906c06": "通。」正比福等。謂由自證平等理故，遂令他",
    "T39n1799_06a:0906c07": "得平等福也。由我下結所以也。三、結成。",
    "T39n1799_06a:0906c08": "「是名十四施無畏力，福備眾生。」如文。三、四",
    "T39n1799_06a:0906c09": "不思議德用殊絕，非言智之所能及也，即顯",
    "T39n1799_06a:0906c10": "大圓鏡體功德之相。然功德力用其體一也，",
    "T39n1799_06a:0906c11": "以內蘊曰德，外施曰用。前雖隨機現應，適時",
    "T39n1799_06a:0906c12": "御物，拔苦與樂，數仍有限，而未備陳自在現",
    "T39n1799_06a:0906c13": "化無方之德，妙妙無比，難可思議，故今述也。",
    "T39n1799_06a:0906c14": "文二：一、標舉。",
    "T39n1799_06a:0906c15": "「世尊！我又獲是圓通，修證無上道故，又能善",
    "T39n1799_06a:0906c16": "獲四不思議無作妙德。」內德不充，外用不",
    "T39n1799_06a:0906c17": "起。以金剛三昧熏本四無量心，由斯果證，實",
    "T39n1799_06a:0906c18": "德現前，故成四事俱不思議無作而現。二、",
    "T39n1799_06a:0906c19": "列釋，四：一、現形說法。",
    "T39n1799_06a:0906c20": "「一者、由我初獲妙妙聞心，心精遺聞，見聞覺",
    "T39n1799_06a:0906c21": "知不能分隔，成一圓融清淨寶覺。」此敘德",
    "T39n1799_06a:0906c22": "本也。聞性本真，非麁非妙，由絕待故，故云妙",
    "T39n1799_06a:0906c23": "妙。非麁曰精，離相曰遺。一根既返，六根咸脫，",
    "T39n1799_06a:0906c24": "故不分隔成一寶覺。下列所現云。",
    "T39n1799_06a:0906c25": "「故我能現眾多妙容，能說無邊祕密神呪。」",
    "T39n1799_06a:0906c26": "標也。妙容多現，不可以形量拘。祕呪無邊，不",
    "T39n1799_06a:0906c27": "可以言說取。此則由三昧力熏本慈無量心，",
    "T39n1799_06a:0906c28": "現種種形、說種種呪，令諸見聞獲其妙樂。",
    "T39n1799_06a:0906c29": "「其中或現一首、三首、五首、七首、九首、十一首，",
    "T39n1799_06a:0907a01": "如是乃至一百八首、千首、萬首，八萬四千爍",
    "T39n1799_06a:0907a02": "迦囉首。二臂、四臂、六臂、八臂、十臂、十二臂，十",
    "T39n1799_06a:0907a03": "四、十六、十八、二十、至二十四，如是乃至一百",
    "T39n1799_06a:0907a04": "八臂，千臂、萬臂，八萬四千母陀羅臂。二目、三",
    "T39n1799_06a:0907a05": "目、四目、九目，如是乃至一百八目，千目、萬目，",
    "T39n1799_06a:0907a06": "八萬四千清淨寶目。或慈或威，或定或慧，救",
    "T39n1799_06a:0907a07": "護眾生得大自在。」首出眾聖，法身也。臂能",
    "T39n1799_06a:0907a08": "提接，化身也。目以導明，智身也。物無虛見，",
    "T39n1799_06a:0907a09": "見必利益，故能救護。二、無畏眾生。",
    "T39n1799_06a:0907a10": "「二者、由我聞思脫出六塵，如聲度垣不能為",
    "T39n1799_06a:0907a11": "礙，故我妙能現一一形、誦一一呪，其形、其呪",
    "T39n1799_06a:0907a12": "能以無畏施諸眾生，是故十方微塵國土皆",
    "T39n1799_06a:0907a13": "名我為施無畏者。」由如幻力熏本等悲，故",
    "T39n1799_06a:0907a14": "能一身現無量身、無量身現一身，十方微塵",
    "T39n1799_06a:0907a15": "無剎不現。說一一呪，拔眾苦惱，無畏眾生得",
    "T39n1799_06a:0907a16": "大自在。三、捨寶求哀。",
    "T39n1799_06a:0907a17": "「三者、由我修習本妙圓通清淨本根，所遊世",
    "T39n1799_06a:0907a18": "界皆令眾生捨身珍寶，求我哀愍。」由三昧",
    "T39n1799_06a:0907a19": "力熏本喜心，故能所遊世界眾生見者咸生",
    "T39n1799_06a:0907a20": "歡喜，不惜身、財以求哀愍。四、所求隨欲。",
    "T39n1799_06a:0907a21": "「四者、我得佛心，證於究竟，能以珍寶種種供",
    "T39n1799_06a:0907a22": "養十方如來，傍及法界六道眾生，求妻得妻，",
    "T39n1799_06a:0907a23": "求子得子，求三昧得三昧，求長壽得長壽，如",
    "T39n1799_06a:0907a24": "是乃至求大涅槃得大涅槃。」由圓照力熏本",
    "T39n1799_06a:0907a25": "捨心，既而果證，得以珍寶上施諸佛、下及眾",
    "T39n1799_06a:0907a26": "生，亦令所求世、出世法無不隨願。此上喜捨",
    "T39n1799_06a:0907a27": "二段，互言皆得。復次，總上諸文對三觀者，由",
    "T39n1799_06a:0907a28": "泯相澄神觀故寂滅現前，由起幻消塵觀故",
    "T39n1799_06a:0907a29": "獲二殊勝，由絕待靈心觀故四不思議，亦是",
    "T39n1799_06a:0907b01": "即空、即假、即中觀也，詳文可見。三、總結釋",
    "T39n1799_06a:0907b02": "成，二：一、結答所問。",
    "T39n1799_06a:0907b03": "「佛問圓通，我從耳門圓照三昧，緣心自在，因",
    "T39n1799_06a:0907b04": "入流相，得三摩提，成就菩提，斯為第一。」圓",
    "T39n1799_06a:0907b05": "照三昧者，即一行三昧也。謂初緣實相，造境",
    "T39n1799_06a:0907b06": "即中，無不真實，繫緣法界，一念法界，故云緣",
    "T39n1799_06a:0907b07": "心自在。此即一經所宗首楞嚴定，文殊所讚",
    "T39n1799_06a:0907b08": "得真圓通，諸佛交光同慶此說。後學至此，幸",
    "T39n1799_06a:0907b09": "冀留心，無謂聊爾也。二、敘歎得名。",
    "T39n1799_06a:0907b10": "「世尊，彼佛如來歎我善得圓通法門，於大會",
    "T39n1799_06a:0907b11": "中授記我為觀世音號，由我觀聽十方圓明，",
    "T39n1799_06a:0907b12": "故觀音名遍十方界。」眼觀、耳聽略舉六根之",
    "T39n1799_06a:0907b13": "二也，或觀此聽聞，一根旋復，六用不成，故十",
    "T39n1799_06a:0907b14": "方圓明唯一寶覺，由此得名亦遍一切。一、",
    "T39n1799_06a:0907b15": "慶說難思正在觀音，旁兼餘聖。文四：一、諸",
    "T39n1799_06a:0907b16": "佛交光。",
    "T39n1799_06a:0907b17": "爾時，世尊於師子座，從其五體同放寶光，遠",
    "T39n1799_06a:0907b18": "灌十方微塵如來及法王子、諸菩薩頂。彼諸",
    "T39n1799_06a:0907b19": "如來亦於五體同放寶光，從微塵方來灌佛",
    "T39n1799_06a:0907b20": "頂，并灌會中諸大菩薩及阿羅漢。林木、池沼",
    "T39n1799_06a:0907b21": "皆演法音，交光相羅如寶絲網。耳根圓通，",
    "T39n1799_06a:0907b22": "五根總攝，稱可諸佛，說證皆同。及大菩薩阿",
    "T39n1799_06a:0907b23": "羅漢者，即前二十五聖說圓通人，印說皆是",
    "T39n1799_06a:0907b24": "無非圓通，故放寶光流灌其頂。林木池沼演",
    "T39n1799_06a:0907b25": "法音者，既號圓通，彼我同暢，智周萬物，何法",
    "T39n1799_06a:0907b26": "不宣？交光如網，圓張大教也。二、大眾蒙益。",
    "T39n1799_06a:0907b27": "是諸大眾得未曾有，一切普獲金剛三昧。",
    "T39n1799_06a:0907b28": "耳聞圓觀，頂觸智光，觀音三昧一時同獲，此",
    "T39n1799_06a:0907b29": "則二十四聖同會觀音一門，皆得名為金剛",
    "T39n1799_06a:0907c01": "三昧也。三、雨華飾界。",
    "T39n1799_06a:0907c02": "即時，天雨百寶蓮華，青黃赤白間錯紛糅，十",
    "T39n1799_06a:0907c03": "方虛空成七寶色，法身體素，天龍之所忽",
    "T39n1799_06a:0907c04": "劣。今將顯現，如空寶嚴，萬行集成，故華間錯。",
    "T39n1799_06a:0907c05": "四、合國宣音。",
    "T39n1799_06a:0907c06": "此娑婆界大地、山河俱時不現，唯見十方微",
    "T39n1799_06a:0907c07": "塵國土合成一界，梵唄、詠歌自然敷奏。根",
    "T39n1799_06a:0907c08": "塵銷復，法界圓成，故山河不現合成一界也。",
    "T39n1799_06a:0907c09": "梵摩云淨，具云唄匿，正云婆師，此翻讚歎。",
    "T39n1799_06a:0907c10": "四、佛勅文殊料揀，三：一、佛勅文殊，二：一、指說",
    "T39n1799_06a:0907c11": "顯同。",
    "T39n1799_06a:0907c12": "於是，如來告文殊師利法王子：「汝今觀此二",
    "T39n1799_06a:0907c13": "十五無學諸大菩薩及阿羅漢，各說最初成道",
    "T39n1799_06a:0907c14": "方便，皆言修習真實圓通，彼等修行實無優",
    "T39n1799_06a:0907c15": "劣前後差別。」修行之要入實為期，今皆獲",
    "T39n1799_06a:0907c16": "證，故無優劣。然有日劫相倍，故成前後差別。",
    "T39n1799_06a:0907c17": "或可就彼各各得所，亦無前後之差別耳。",
    "T39n1799_06a:0907c18": "二、應根令揀。",
    "T39n1799_06a:0907c19": "「我今欲令阿難開悟，二十五行誰當其根？兼",
    "T39n1799_06a:0907c20": "我滅後，此界眾生入菩薩乘、求無上道，何方",
    "T39n1799_06a:0907c21": "便門得易成就？」若以三科、七大專門獨善隨",
    "T39n1799_06a:0907c22": "根各入，此皆方便。若於此界、現在、未來設教",
    "T39n1799_06a:0907c23": "通方，上中下機咸得悟入，永為眾生成道方",
    "T39n1799_06a:0907c24": "便者，於二十五何門為勝？由先所請十方如",
    "T39n1799_06a:0907c25": "來得成菩提妙三摩提最初方便，故今令選",
    "T39n1799_06a:0907c26": "通途法門使其成就。一、說偈料揀，二：一、奉",
    "T39n1799_06a:0907c27": "旨伸敬。",
    "T39n1799_06a:0907c28": "文殊師利法王子奉佛慈旨，即從座起，頂禮",
    "T39n1799_06a:0907c29": "佛足，承佛威神，說偈對佛：文殊智德之主，",
    "T39n1799_06a:0908a01": "言用莫測，斷割無疑，與奪眾心誰不緘默，",
    "T39n1799_06a:0908a02": "故承佛旨敬而說偈。二、正說偈辭，三：一、頌",
    "T39n1799_06a:0908a03": "真妄雙源，二：一、略明真妄。將揀行門，先明真",
    "T39n1799_06a:0908a04": "妄者，若無迷悟，豈有修行？蓋迷一真遂成諸",
    "T39n1799_06a:0908a05": "妄，物不終否，故有悟期。悟逐根門，遂分遲",
    "T39n1799_06a:0908a06": "速，悟所極處名大涅槃，故下文云「妙性圓明，",
    "T39n1799_06a:0908a07": "離諸名相，本來無有世界眾生，由妄有生，因",
    "T39n1799_06a:0908a08": "生有滅，生滅名妄，滅妄名真，是稱如來菩提、",
    "T39n1799_06a:0908a09": "涅槃二轉依號。」故先明也。文三：一、唯一真",
    "T39n1799_06a:0908a10": "元。",
    "T39n1799_06a:0908a11": "「覺海性澄圓，圓澄覺元妙。」此顯一真性海，",
    "T39n1799_06a:0908a12": "離名絕相，非真非妄，不悟不迷，唯一圓常，餘",
    "T39n1799_06a:0908a13": "無所得，即下妙性圓明，離諸名相，本來無有",
    "T39n1799_06a:0908a14": "世界、眾生也。覺性周遍，甚深湛然，故如海也。",
    "T39n1799_06a:0908a15": "下句重歎，不可思議，絕諸對待，故曰妙也。",
    "T39n1799_06a:0908a16": "二、因迷起妄，二：一、正明起妄。",
    "T39n1799_06a:0908a17": "「元明照生所，所立照性亡。」圓澄覺體本來",
    "T39n1799_06a:0908a18": "明照，妄覺不了認為所相，所既妄立而生妄",
    "T39n1799_06a:0908a19": "能，從畢竟無成究竟有，故名生所，非謂從",
    "T39n1799_06a:0908a20": "真而生也。暗相既現，明性即隱，隱故曰亡。",
    "T39n1799_06a:0908a21": "「迷妄有虛空，依空立世界，想澄成國土，知覺",
    "T39n1799_06a:0908a22": "乃眾生。」世界初起，頑空先現，從妄想生，故",
    "T39n1799_06a:0908a23": "云迷妄有也。如下文云「乃至虛空皆是妄想",
    "T39n1799_06a:0908a24": "之所生起。」依空立世界者，世界之體即是四",
    "T39n1799_06a:0908a25": "輪，皆依空有，如前文云「覺明空昧，相待成",
    "T39n1799_06a:0908a26": "搖，故有風輪執持世界」等。妄想凝結成外國",
    "T39n1799_06a:0908a27": "土，妄心知覺成內眾生，依正既彰，總名世界。",
    "T39n1799_06a:0908a28": "二、貼喻釋成。",
    "T39n1799_06a:0908a29": "「空生大覺中，如海一漚發，有漏微塵國，皆依",
    "T39n1799_06a:0908b01": "空所生。」虛空暗鈍，體是不覺，不覺生覺，如",
    "T39n1799_06a:0908b02": "海一漚。《起信》云「即依覺故而有不覺。」下文云",
    "T39n1799_06a:0908b03": "「當知虛空生汝心內，猶如片雲點太清裏，況",
    "T39n1799_06a:0908b04": "諸世界在虛空耶。」法喻可見。二、反妄歸真。",
    "T39n1799_06a:0908b05": "「漚滅空本無，況復諸三有。」下文云「汝等一",
    "T39n1799_06a:0908b06": "人發真歸元，十方虛空悉皆銷殞，云何空中",
    "T39n1799_06a:0908b07": "所有國土而不震裂？」良以妄元無本，畢竟不",
    "T39n1799_06a:0908b08": "生，故虛空如漚不滅而滅，三有如幻不無而",
    "T39n1799_06a:0908b09": "無。二、修證異同，二：一、理同行異。",
    "T39n1799_06a:0908b10": "「歸元性無二，方便有多門。」同歸一理，理則",
    "T39n1799_06a:0908b11": "無殊。行有偏圓，遲速不等。《圓覺》云「無上妙覺",
    "T39n1799_06a:0908b12": "遍諸十方，出生如來與一切法同體平等，於",
    "T39n1799_06a:0908b13": "諸修行實無有二，方便隨順其數無量。」二、",
    "T39n1799_06a:0908b14": "聖同凡異。",
    "T39n1799_06a:0908b15": "「聖性無不通，順逆皆方便，初心入三昧，遲速",
    "T39n1799_06a:0908b16": "不同倫。」若聖人根性或是已證聖性，若順",
    "T39n1799_06a:0908b17": "若逆俱得入覺，更無淺深。初心入道，故須揀",
    "T39n1799_06a:0908b18": "選取令速進。如上文云「十方如來於十八界",
    "T39n1799_06a:0908b19": "一一修行，皆得圓滿無上菩提，於其中間亦",
    "T39n1799_06a:0908b20": "無優劣。但汝下劣，未能於中圓自在慧，故我",
    "T39n1799_06a:0908b21": "宣揚，令汝但於一門深入。」",
    "T39n1799_06a:0908b22": "首楞嚴義疏注經卷第六之一"
}