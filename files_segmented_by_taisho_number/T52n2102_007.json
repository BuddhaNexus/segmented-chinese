{
    "T52n2102_007:0043a08": "弘明集卷第七",
    "T52n2102_007:0043a10": "梁楊都建初寺釋僧祐律師撰",
    "T52n2102_007:0043a11": "朱昭之難夷夏論朱廣之諮夷夏論",
    "T52n2102_007:0043a12": "慧通法師駁夷夏論僧敏法師戎華論",
    "T52n2102_007:0043a13": "18 難顧道士夷夏論(朱昭之)(七)難顧道士夷夏論常侍朱昭之",
    "T52n2102_007:0043a14": "見足下高談夷夏辯。商二教條勒經旨。冥然",
    "T52n2102_007:0043a15": "玄會妙唱善同。非虛言也。昔應吉甫齊孔老",
    "T52n2102_007:0043a16": "於前。吾賢又均李釋於後。萬世之殊塗同歸",
    "T52n2102_007:0043a17": "於一朝。歷代之疑爭怡然。於今日賞深悟遠。",
    "T52n2102_007:0043a18": "蠲慰者多。益世之談莫過於此。至於各言所",
    "T52n2102_007:0043a19": "好。便復肝膽楚越不知甘苦之方。雖二而成",
    "T52n2102_007:0043a20": "體之性必一。乃互相攻激異端遂起。往反",
    "T52n2102_007:0043a21": "紛頻斯害不少惜矣。初若登天。光被俗表。",
    "T52n2102_007:0043a22": "末如入淵明夷輝淪。夫導師失路則迷塗者",
    "T52n2102_007:0043a23": "眾。故忘其淺昧。遽相牽拯。今先布其懷未",
    "T52n2102_007:0043a24": "陳所恨。想從善如流者不惜乖於一往耳。山",
    "T52n2102_007:0043a25": "川悠遠良話未期。聊寄於斯以代暫對情。旗",
    "T52n2102_007:0043a26": "一接所釋不淺。朱昭之白。夫聖道虛寂故能",
    "T52n2102_007:0043a27": "圓應無方。以其無方之應。故應無不適。所以",
    "T52n2102_007:0043a28": "自聖而檢心本無名。於萬會自會而為稱。則",
    "T52n2102_007:0043a29": "名號以為之彰。是以智無不周者。則謂之為",
    "T52n2102_007:0043b01": "正覺。通無不順者則謂之為聖人。開物成務",
    "T52n2102_007:0043b02": "無不達也。則謂之為道。然則聖不過覺。覺不",
    "T52n2102_007:0043b03": "出道。君可知也。何須遠求哉。但華夷殊俗情",
    "T52n2102_007:0043b04": "好不同。聖動因故。設教或異。然曲禮淨",
    "T52n2102_007:0043b05": "戒數同三百威儀。容止又等三千。所可為",
    "T52n2102_007:0043b06": "異。正在道佛之名形服之間耳。達者尚復",
    "T52n2102_007:0043b07": "以形骸為逆旅。袞冕豈足論哉。所可為嫌。",
    "T52n2102_007:0043b08": "祇在設教之始。華夷異用。當今之俗。而更",
    "T52n2102_007:0043b09": "兼治遷流變革一條宜辯耳。今當言之。聖",
    "T52n2102_007:0043b10": "人之訓動必因順。東國貴華則為袞冕之服。",
    "T52n2102_007:0043b11": "禮樂之容。屈申俯仰之節。衣冠簪佩之飾。以",
    "T52n2102_007:0043b12": "弘其道。蓋引而近之也。夷俗重素故。教以極",
    "T52n2102_007:0043b13": "質。髠落徽容衣裳不裁。閑情開照期神曠",
    "T52n2102_007:0043b14": "劫。以長其心。推而遠之也。道法則採餌芝英",
    "T52n2102_007:0043b15": "餐霞服丹。呼吸太一。吐故納新。大則靈飛羽",
    "T52n2102_007:0043b16": "化。小則輕強無疾。以存其身。即而効之也。三",
    "T52n2102_007:0043b17": "者皆應之感之。一用非吾所謂至也。夫道",
    "T52n2102_007:0043b18": "之極者非華非素。不即不殊。無近無遠。誰",
    "T52n2102_007:0043b19": "捨誰居。不偏不黨。勿毀勿譽。圓通寂寞假",
    "T52n2102_007:0043b20": "字曰無妙境。如此何所異哉。但自皇羲以",
    "T52n2102_007:0043b21": "來。各弘其方師師相傳。不相關涉。良由彼此",
    "T52n2102_007:0043b22": "兩足無復我外之求。故自漢代以來淳風轉",
    "T52n2102_007:0043b23": "澆。仁義漸廢。大道之科莫傳。五經之學彌寡。",
    "T52n2102_007:0043b24": "大義既乖微言又絕。眾妙之門莫遊。中庸之",
    "T52n2102_007:0043b25": "儀不覩。禮術既壞雅樂又崩。風俗寢頓君",
    "T52n2102_007:0043b26": "臣無章。正教凌遲。人倫失序。於是聖道彌綸。",
    "T52n2102_007:0043b27": "天運遠被。玄化東流。以慈係世。眾生黷所先",
    "T52n2102_007:0043b28": "習。欣所新聞。革面從和。精義復興。故微言之",
    "T52n2102_007:0043b29": "室在在並建。玄詠之賓處處而有。此可以事",
    "T52n2102_007:0043c01": "見非直布之空談。將無物不可以終否。故",
    "T52n2102_007:0043c02": "受之以同人。故邪意者夫聖人之撫百姓。亦",
    "T52n2102_007:0043c03": "猶慈母之育嬰兒。始食則餌以甘肥。甘肥既",
    "T52n2102_007:0043c04": "厭復改以脂蜜。脂蜜既厭則五體休和。內外",
    "T52n2102_007:0043c05": "平豫為益至矣。不其然乎。理既然矣。而橫厝",
    "T52n2102_007:0043c06": "非貶妄想分別。是未悟環中不可與義。二",
    "T52n2102_007:0043c07": "賢推盪往反解材之勢。縱復得解非順理之",
    "T52n2102_007:0043c08": "作。順理析之豈待推盪。足下發源開端。明孔",
    "T52n2102_007:0043c09": "老是佛。結章就議則與奪相懸。何搢紳擎跽",
    "T52n2102_007:0043c10": "為諸華之容。稽首佛足則有狐蹲之貶。端委",
    "T52n2102_007:0043c11": "罄折為侯甸之恭。右膝著地。增狗踞之辱。請",
    "T52n2102_007:0043c12": "問。若孔是正覺釋為邪見。今日之談吾不容",
    "T52n2102_007:0043c13": "聞。許為正真何理鄙誚。既虧畏聖之藏。又忘",
    "T52n2102_007:0043c14": "無苟之禮。取之吾心所恨一也。又云。全形守",
    "T52n2102_007:0043c15": "祀繼善之教。毀貌易姓絕惡之學。是商臣之",
    "T52n2102_007:0043c16": "子有繼善之功覆障毀落有絕惡之志。推尋",
    "T52n2102_007:0043c17": "名實為恨二也。又云。下棄妻孥上廢宗祀夫",
    "T52n2102_007:0043c18": "鬼神之理冥寞難明。故子路有問宣尼不釋。",
    "T52n2102_007:0043c19": "當由生死道殊神緣難測。豈為聖不能言良。",
    "T52n2102_007:0043c20": "恐賢不能得三。達之鑒照之有在。足下已許",
    "T52n2102_007:0043c21": "神化東流。而復以喪祭相乘與奪無定。為恨",
    "T52n2102_007:0043c22": "三也。又云。切法可以進謙弱。賒法可以退夸",
    "T52n2102_007:0043c23": "強。三復此談顛倒不類。夫謙弱易回可以賒",
    "T52n2102_007:0043c24": "和而進。夸強難化應以苦切乃退。隱心檢事",
    "T52n2102_007:0043c25": "不其然乎。米糠在目則東西易位。偏著分心",
    "T52n2102_007:0043c26": "則辭義舛惑。所言乖當為恨四也。又云。抑則",
    "T52n2102_007:0043c27": "明者獨進。引則昧者競前。夫道言真實敬同",
    "T52n2102_007:0043c28": "高唱。覆載萬物養育眾形。而云明者獨進。",
    "T52n2102_007:0043c29": "似若自私佛音一震。則四等兼羅三乘同順。",
    "T52n2102_007:0044a01": "天龍俱靡。而云昧者競前。亦又近誣探賾之",
    "T52n2102_007:0044a02": "談。而妄生瘡疣游辭放發為恨五也。又云。佛",
    "T52n2102_007:0044a03": "是破惡之方。道是興善之術。破惡之方吾無",
    "T52n2102_007:0044a04": "間然。夫惡止善行乃法教所以興也。但未知",
    "T52n2102_007:0044a05": "興善之術。術將誰然。若善者已善奚用興善。",
    "T52n2102_007:0044a06": "善者非善。又非興善則興善之名義無所託。",
    "T52n2102_007:0044a07": "今道者善也。復以興善取之名義。太為繼富。",
    "T52n2102_007:0044a08": "不以振惡為教偏矣。大道兼弘而欲局之。為",
    "T52n2102_007:0044a09": "恨六也。又云。殘忍剛愎則師佛為長。慈柔虛",
    "T52n2102_007:0044a10": "受則服道為至。夫摧伏勇猛迴靡殘暴。實是",
    "T52n2102_007:0044a11": "牟尼之巨勳。不乖於惠旨。但道力剛明化功",
    "T52n2102_007:0044a12": "彌遠。成性存存恩無不被。梟鴆革心威無不",
    "T52n2102_007:0044a13": "制。而云唯得虛受太為淺略。將無意淪偏著",
    "T52n2102_007:0044a14": "不悟。狹劣傷道耶。披尋第目則先誡臆說。",
    "T52n2102_007:0044a15": "建言肆論則不覺情遷。分名難持為恨七也。",
    "T52n2102_007:0044a16": "又云。八象西戎諸典廣略。兼陳金剛般若文。",
    "T52n2102_007:0044a17": "不踰千四句。所弘道周萬法。麁妙兩施繁約",
    "T52n2102_007:0044a18": "共有。曲法細誡科禮等碎精麁橫生。言乖",
    "T52n2102_007:0044a19": "乎實為恨八也。又云。以國而觀則夷虐夏溫。",
    "T52n2102_007:0044a20": "請問。炮烙之苦豈康竺之刑。流血之悲詎齊",
    "T52n2102_007:0044a21": "晉之子。刳剔之苦害非左衽之心。秋露含垢",
    "T52n2102_007:0044a22": "匪海濱之士。推檢性情華夷一揆。虛設溫嚴",
    "T52n2102_007:0044a23": "為恨九也。又云。博弈賢於慢遊。講誦勝於戲",
    "T52n2102_007:0044a24": "謔。尋夫風流所以得傳經籍所以不廢良由",
    "T52n2102_007:0044a25": "講誦。以得通諮求所成悟。故曰學而不講。",
    "T52n2102_007:0044a26": "是吾憂也。而方之戲謔太為慢德。請問。善誘",
    "T52n2102_007:0044a27": "之筌其將安寄。初未得意而欲忘言為恨十",
    "T52n2102_007:0044a28": "也。有此十恨不能自釋。想望君子更為申之",
    "T52n2102_007:0044a29": "謝。生亦有參差。足下攻之已密且專。所請不",
    "T52n2102_007:0044b01": "復代匠。",
    "T52n2102_007:0044b02": "19 疑夷夏論諮顧道士(朱廣之)(七)疑夷夏論諮顧道士朱廣之",
    "T52n2102_007:0044b03": "朱廣之叩頭。見與謝常侍往復夷夏之論辯",
    "T52n2102_007:0044b04": "章。同歸之義。可謂簡見通微清練之談也。至",
    "T52n2102_007:0044b05": "於耽尚端冕之飾屏。破翦落之素申。以擎",
    "T52n2102_007:0044b06": "跪之恭辱。以狐蹲之肅桎。束華人杜絕外",
    "T52n2102_007:0044b07": "法。舟車之喻雖美。平恕之情未篤。致會之源",
    "T52n2102_007:0044b08": "既坦。筌寄之塗方壅。然則三乘之悟窅望茲",
    "T52n2102_007:0044b09": "土。六度之津於今長訣。披經翫理悵怏良深。",
    "T52n2102_007:0044b10": "謝生貶沒仙道褒明佛教。以羽化之術為浮",
    "T52n2102_007:0044b11": "濫之說。殘形之唱為履真之文。徒知己指之",
    "T52n2102_007:0044b12": "為指。不知彼指之無殊。豈所以通方得意善",
    "T52n2102_007:0044b13": "同之謂乎。僕夙漸法化晚味道風。常以崇空",
    "T52n2102_007:0044b14": "貴無宗趣一也。蹄網雙張義無偏取。各隨曉",
    "T52n2102_007:0044b15": "人唯心所安耳。何必龍袞可襲而瓔珞難乘",
    "T52n2102_007:0044b16": "者哉。自貧來多務研斆沈替。緘卷巾牘奄逾",
    "T52n2102_007:0044b17": "十載。幼習前聞零落頓盡。蘊志空年開瞻靡",
    "T52n2102_007:0044b18": "階。每獨慷慨遙夜輒啟。旦忘寐而清心。遠信",
    "T52n2102_007:0044b19": "纏苦彌篤。若夫信不㳂理。則輕泛無主轉",
    "T52n2102_007:0044b20": "誚之賓因斯而起。是以罄率狂管書述鄙心。",
    "T52n2102_007:0044b21": "願重為啟誨敷導厥疑。廣之叩頭。",
    "T52n2102_007:0044b22": "論云。擎跽罄折侯甸之恭也。狐蹲狗踞荒流",
    "T52n2102_007:0044b23": "之肅也。疑曰。夫邦殊用隔文自難均。至於",
    "T52n2102_007:0044b24": "各得所安。由來莫辯。侯甸之容所言當矣。",
    "T52n2102_007:0044b25": "狐狗之目將不獨傷。",
    "T52n2102_007:0044b26": "論云。若謂其致既均其法可換者。而車可涉",
    "T52n2102_007:0044b27": "川。舟可行陸乎。必不可也。疑曰。夫法者所以",
    "T52n2102_007:0044b28": "法情。情非法也。法既無定由情不一。不一之",
    "T52n2102_007:0044b29": "情所向殊塗。剛柔並馳華戎必同。是以長川",
    "T52n2102_007:0044c01": "浩漫無當於此矣。平原遠陸豈取於彼耶。舟",
    "T52n2102_007:0044c02": "車兩乘何用不可。",
    "T52n2102_007:0044c03": "論云。既不全同又不全異。下棄妻拏上廢宗",
    "T52n2102_007:0044c04": "祀。疑曰。若夫廢祀於上。不能絕棄於下。此自",
    "T52n2102_007:0044c05": "擬異入同。非同者之過也。寧可見犁牛不。",
    "T52n2102_007:0044c06": "登宗廟之用而。永棄於牢餼之具耶。",
    "T52n2102_007:0044c07": "論云。嗜欲之物皆以禮伸孝敬之典。獨以法",
    "T52n2102_007:0044c08": "屈悖德犯順。曾莫之覺。疑曰。若悖德犯順無",
    "T52n2102_007:0044c09": "施而可慈敬。惠和觸地而通。是以損饍行",
    "T52n2102_007:0044c10": "道。非徵凶之宅。服冕素餐非養正之方。屈申",
    "T52n2102_007:0044c11": "之望可相絕於此矣。",
    "T52n2102_007:0044c12": "論云。理之可貴者道也。事之可賤者俗也。今",
    "T52n2102_007:0044c13": "捨華効夷義將安取。若以其道邪道固符合",
    "T52n2102_007:0044c14": "矣。若以其俗邪俗則天乖矣。疑曰。至道虛",
    "T52n2102_007:0044c15": "通故不爵而尊。俗無不滯故不黜而賤。賤者",
    "T52n2102_007:0044c16": "不能無累。尊者自然天足。天足之境既符。俗",
    "T52n2102_007:0044c17": "累之域亦等。道符累等又誰美誰惡。故俱是",
    "T52n2102_007:0044c18": "聖化惟照所惑。惑盡明生則彼我自忘。何煩",
    "T52n2102_007:0044c19": "遲遲於捨效之際。耿介於華夷之間乎。",
    "T52n2102_007:0044c20": "論云。無生之教賒無死之化切。切法可以進",
    "T52n2102_007:0044c21": "謙弱。賒法可以退夸強。疑曰。無生即無死無",
    "T52n2102_007:0044c22": "死即無生。名反實合容得賒切之別耶。若以",
    "T52n2102_007:0044c23": "跡有差降故。優劣相懸者。則宜以切抑強以",
    "T52n2102_007:0044c24": "賒引弱。故孔子曰。求也退故進之。由也兼人",
    "T52n2102_007:0044c25": "故退之。致教之方不其然乎。",
    "T52n2102_007:0044c26": "論云。佛教文而博。道教質而精。精非麁人所",
    "T52n2102_007:0044c27": "信。博非精人所能。疑曰。夫博聞強識必緣照",
    "T52n2102_007:0044c28": "遠廣。敦修善行必因理入微。照明則理無不",
    "T52n2102_007:0044c29": "精。理精則明無不盡。然則精博同功相為利",
    "T52n2102_007:0045a01": "用。博猶精也。豈麁人所能信。精猶博也。豈弘",
    "T52n2102_007:0045a02": "通所獨闕。",
    "T52n2102_007:0045a03": "論云。佛言華而引。道言實而析。析則明者",
    "T52n2102_007:0045a04": "獨進引則昧者競前。疑曰。夫華不隔理則為",
    "T52n2102_007:0045a05": "達鑒。所陶實未屆虛故。為鑽賞。所業陶有",
    "T52n2102_007:0045a06": "序者為資。昧耶為待明耶。若其資昧則明",
    "T52n2102_007:0045a07": "不獨進。若必待明則昧不獲前。若明昧俱得",
    "T52n2102_007:0045a08": "何須抑引妙。況難章所宜更辯。",
    "T52n2102_007:0045a09": "論云。佛經繁而顯。道經簡而幽。幽則妙門難",
    "T52n2102_007:0045a10": "見。顯則正路易遵。遵正則歸塗不迷。見妙則",
    "T52n2102_007:0045a11": "百慮咸得。疑曰。簡則易從云何難見。繁則難",
    "T52n2102_007:0045a12": "理豈得易遵。遵正則歸塗不迷。可以階道之",
    "T52n2102_007:0045a13": "極。雖非幽簡自然玄造。何假難明之術。代茲",
    "T52n2102_007:0045a14": "易曉之路哉。",
    "T52n2102_007:0045a15": "論云。若殘忍剛愎則師佛為長。慈柔虛受則",
    "T52n2102_007:0045a16": "服道為至。疑曰。夫邪見枉道法所不存。慈悲",
    "T52n2102_007:0045a17": "喜捨是所漸錄。喜則能受。捨亦必虛。虛受",
    "T52n2102_007:0045a18": "之義窅然復會。未知殘愎之人更依何法。若",
    "T52n2102_007:0045a19": "謂所受者異。則翻成刻船。何相符之有乎。",
    "T52n2102_007:0045a20": "論云。佛是破惡之方。道是興善之術。又以中",
    "T52n2102_007:0045a21": "夏之性。不可傚西戎之法。疑曰。興善之談美",
    "T52n2102_007:0045a22": "矣。勿傚之言侮矣。意所未安。請問。中夏之",
    "T52n2102_007:0045a23": "性與西戎之人。為夏性純善戎人根惡。如令",
    "T52n2102_007:0045a24": "根惡則於理可破。使其純善則於義可興。",
    "T52n2102_007:0045a25": "故知有惡可破。未離於善有善可興。未免於",
    "T52n2102_007:0045a26": "惡。然則善惡參流深淺互別。故羅雲慈惠非",
    "T52n2102_007:0045a27": "假東光。桀跖凶虐豈鍾西氣。何獨高華之風",
    "T52n2102_007:0045a28": "鄙戎之法耶。若以此善異乎。彼善彼惡。殊",
    "T52n2102_007:0045a29": "乎此惡則善惡本乖。寧得同致。",
    "T52n2102_007:0045b01": "論云。蹲夷之儀婁羅之辯。猶蟲讙鳥聒何",
    "T52n2102_007:0045b02": "足述傚。疑曰。夫禮以申敬樂以感。和雖敬由",
    "T52n2102_007:0045b03": "禮申。而禮非敬也。和同樂感樂非和也。故",
    "T52n2102_007:0045b04": "上安民順則玉帛停筐風淳。俗泰則鍾鼓輟",
    "T52n2102_007:0045b05": "響。又鍾帛之運不與二儀並位。蓋以拯頓權",
    "T52n2102_007:0045b06": "時不得已而行耳。然則道義所存無係形容。",
    "T52n2102_007:0045b07": "苟造其反不嫌殊同。今狐蹲狗踞。孰曰非",
    "T52n2102_007:0045b08": "敬。敬以申心。孰曰非禮。禮敬玄符如徒捨",
    "T52n2102_007:0045b09": "含識之類。人標其所貴。貴不在言。言存貴理。",
    "T52n2102_007:0045b10": "是以麟鳳懷仁見重靈篇。猩猩能語受蚩禮",
    "T52n2102_007:0045b11": "章。未知之所論義將何取。若執言損理則非",
    "T52n2102_007:0045b12": "知者所據。若仗理忘言則彼以破相明宗。故",
    "T52n2102_007:0045b13": "李叟之常非名欲所及。維摩靜默非巧辯所",
    "T52n2102_007:0045b14": "追。檢其言也。彼我俱遣。尋其旨也。老釋無",
    "T52n2102_007:0045b15": "際。俱遣則濡沫可遣。無際則不負高貴。何乃",
    "T52n2102_007:0045b16": "遠望。波若名非智慧。便相挫蹙比類蟲鳥。",
    "T52n2102_007:0045b17": "研復逾日未愜鄙懷。且方俗殊韻。豈專胡夏",
    "T52n2102_007:0045b18": "近唯中邦。齊魯不同權輿俶落。亦古今代述",
    "T52n2102_007:0045b19": "以其無妨指錄。故傳授世習彼若非也。則此",
    "T52n2102_007:0045b20": "未為是。如其是也則彼不獨非。既未能相是",
    "T52n2102_007:0045b21": "則均於相非。想茲漢音流入彼國。復受蟲讙",
    "T52n2102_007:0045b22": "之尤。鳥聒之誚婁羅之辯亦可知矣。一以此",
    "T52n2102_007:0045b23": "明莛楹可齊。兩吝兼除不其通乎。夫義奧淵",
    "T52n2102_007:0045b24": "微非所宜參。誠欲審方玄匠。聊申一往耳。傾",
    "T52n2102_007:0045b25": "心遙佇。遲聞後裁。",
    "T52n2102_007:0045b26": "20 駁顧道士夷夏論(慧通)(七)駁顧道士夷夏論治城惠通",
    "T52n2102_007:0045b27": "余端夏有隙亡事忽景。披顧生之論照如發",
    "T52n2102_007:0045b28": "曚。見辯異同之原。明是非之趣。辭豐義顯",
    "T52n2102_007:0045b29": "文華情奧。每研讀忘倦慰。若萱草真所謂洪",
    "T52n2102_007:0045c01": "筆君子有懷之作也然則察其旨歸疑笑良",
    "T52n2102_007:0045c02": "多。譬猶盲子採珠懷赤菽而反以為獲寶。聾",
    "T52n2102_007:0045c03": "賓聽樂聞驢鳴。而悅用為知音。斯蓋吾子夷",
    "T52n2102_007:0045c04": "夏之談。以為得理其乖甚焉。見論引道經益",
    "T52n2102_007:0045c05": "有昧。如昔老氏著述文。只五千。其餘淆雜",
    "T52n2102_007:0045c06": "並淫謬之說也。而別稱道經。從何而出。既非",
    "T52n2102_007:0045c07": "老氏所創。寧為真典。庶更三思儻祛其惑。論",
    "T52n2102_007:0045c08": "云。孔老非佛誰則當之。道則佛也。佛則道也。",
    "T52n2102_007:0045c09": "以斯言之。殆迷厥津。故經云。摩訶迦葉彼稱",
    "T52n2102_007:0045c10": "老子。光淨童子彼名仲尼。將知老氏非佛其",
    "T52n2102_007:0045c11": "亦明矣。實猶吾子見理未弘故。有所固執。然",
    "T52n2102_007:0045c12": "則老氏仲尼佛之所遣。且宣德示物禍福。而",
    "T52n2102_007:0045c13": "後佛教流焉。然夫大道難遵小成易習。自往",
    "T52n2102_007:0045c14": "古而致歎非來今之所慨矣。老氏著文五千。",
    "T52n2102_007:0045c15": "而穿鑿者眾。或述妖妄以迴人心。或傳淫虐",
    "T52n2102_007:0045c16": "以振物性。故為善者寡。染惡者多矣。僕謂",
    "T52n2102_007:0045c17": "搢紳之飾。罄折之恭。殞葬之禮。斯蓋大道",
    "T52n2102_007:0045c18": "廢之時也。仁義所以生孝敬所以出矣。智欲",
    "T52n2102_007:0045c19": "方起情偽日滋。聖人因禁之以禮教。制之以",
    "T52n2102_007:0045c20": "法度。故禮者忠信之薄亂之首也。既失無為",
    "T52n2102_007:0045c21": "而尚有為寧足加哉。夫剪髮之容狐蹲之敬。",
    "T52n2102_007:0045c22": "外沈之俗。僕謂華色之不足吝。貨財之不可",
    "T52n2102_007:0045c23": "守。亦已信矣。老氏謂五色所以令人目盲。多",
    "T52n2102_007:0045c24": "藏祕之後失。故迺剪髮玄服損財去世讓",
    "T52n2102_007:0045c25": "之至也。是以太伯無德。孔父加焉。斯其類",
    "T52n2102_007:0045c26": "矣。夫胡跪始自天竺而四方從之。天竺天地",
    "T52n2102_007:0045c27": "之中。佛教所出者也。斯乃大法之整肅至教",
    "T52n2102_007:0045c28": "之齊嚴。吾子比之狐蹲厥理奚微。故夫凶鬼",
    "T52n2102_007:0045c29": "助惡強魔毀正。子之謂矣。譬猶持瓢欲減江",
    "T52n2102_007:0046a01": "海。側掌以蔽日月。不能損江海之泉。掩日月",
    "T52n2102_007:0046a02": "之明也。至夫太古之初物性猶純。無假禮教",
    "T52n2102_007:0046a03": "而能緝。不施刑罰而自治。死則葬之中野。",
    "T52n2102_007:0046a04": "不封不樹喪制無期。哀至便哭。斯乃上古之",
    "T52n2102_007:0046a05": "純風。良足效焉。子欲非之其義何取。又道",
    "T52n2102_007:0046a06": "佛二教喻之舟車。夫有識聞之莫不莞爾而",
    "T52n2102_007:0046a07": "笑。僕謂天道不言聖人無心。是以道由人弘",
    "T52n2102_007:0046a08": "非道弘人。然則聖人神鑒靡所不通。智照寧",
    "T52n2102_007:0046a09": "有不周而云指其專一不能兼濟。譬猶靈暉",
    "T52n2102_007:0046a10": "朝覯稱物納照。時風夕灑程形賦音。故形殊",
    "T52n2102_007:0046a11": "則音異。物異則照殊。日不為異物而殊照。風",
    "T52n2102_007:0046a12": "不為殊形而異音。將知其日一也。其風一也。",
    "T52n2102_007:0046a13": "稟之者不同耳。吾子以為舟車之喻義將焉",
    "T52n2102_007:0046a14": "允。然夫大教無私。至德不偏。化物共旨導人",
    "T52n2102_007:0046a15": "俱致。在戎狄以均響。處胡漢而同音。聖人",
    "T52n2102_007:0046a16": "寧復分地殊教隔㝢異風。豈有夷耶。寧有夏",
    "T52n2102_007:0046a17": "耶。昔公明儀為牛彈清角之操伏食如故。非",
    "T52n2102_007:0046a18": "牛不聞不合其耳也。轉為蚊虻孤犢之聲。於",
    "T52n2102_007:0046a19": "是奮耳掉尾蹀躞而聽之。今吾子所聞者。蓋",
    "T52n2102_007:0046a20": "蚊虻之音也。夷夏之別。斯旨何存。又云。下",
    "T52n2102_007:0046a21": "棄妻孥上廢宗祀。嗜欲之物皆以禮申孝敬",
    "T52n2102_007:0046a22": "之典。獨以法屈。夫道俗有晦明之殊。內外",
    "T52n2102_007:0046a23": "有語默之別。至於宗廟享祀禘祫皇考。然則",
    "T52n2102_007:0046a24": "孝敬之至世莫加焉。若乃煙香夕臺韻法晨",
    "T52n2102_007:0046a25": "宮。禮拜懺悔祈請無輟。上逮歷劫親屬。下至",
    "T52n2102_007:0046a26": "一切蒼生。若斯孝慈之弘大。非愚瞽之測",
    "T52n2102_007:0046a27": "也。夫國資民為本。君恃民而立國之以寧",
    "T52n2102_007:0046a28": "乃民之力。推如來談似為空設。又云。刻船",
    "T52n2102_007:0046a29": "桑門守株道士。空爭大小互相彈射。披撫華",
    "T52n2102_007:0046b01": "論深釋文滯。尋文求義於何允歸。夫外道",
    "T52n2102_007:0046b02": "淫奔彌齡積紀。沈晦不遷淪惑寧反。遊涉",
    "T52n2102_007:0046b03": "墟鄉泛越𫮈落。公因聖術私行淫亂。得道",
    "T52n2102_007:0046b04": "如之何斯可恥。昔齊人好獵家貧。大鹿窮年",
    "T52n2102_007:0046b05": "馳騁不獲一獸。於是退而歸耕。今吾子有知",
    "T52n2102_007:0046b06": "歸耕得算。又云。大道既隱小成互起。辯訥相",
    "T52n2102_007:0046b07": "傾孰與正之。夫正道難毀邪理易退。譬若輕",
    "T52n2102_007:0046b08": "羽在高遇風則飛。細石在谷逢流則轉。唯泰",
    "T52n2102_007:0046b09": "山不為飄風所動。磐石不為疾流所迴。是以",
    "T52n2102_007:0046b10": "梅李見霜而落葉。松柏歲寒之不凋信矣。夫",
    "T52n2102_007:0046b11": "淫妖之術觸正便挫。子為大道誰為小成想。",
    "T52n2102_007:0046b12": "更論之然後取辯。若夫顏回見東野畢之馭",
    "T52n2102_007:0046b13": "測其將敗。子貢觀邾魯之風審其必亡。子何",
    "T52n2102_007:0046b14": "無知。若斯之甚。故標愚智之別。撰賢鄙之殊。",
    "T52n2102_007:0046b15": "聊舉一隅示子望能三反。又云。泥洹仙化各",
    "T52n2102_007:0046b16": "是一術。佛號正真。道稱正一。一歸無死真",
    "T52n2102_007:0046b17": "會無生。無生之教賒。無死之教切。斯蓋吾子",
    "T52n2102_007:0046b18": "聰辯能言鄙夫蔑以加之。然則泥洹滅度之",
    "T52n2102_007:0046b19": "說著乎正典。仙化入道之唱理將安附。老子",
    "T52n2102_007:0046b20": "云。生生之厚必之死地。又云。天地所以長",
    "T52n2102_007:0046b21": "且久者。以其不自生也。夫忘生者生存。存",
    "T52n2102_007:0046b22": "生者必死。死道將屆故謂之切。其殊切乎。",
    "T52n2102_007:0046b23": "諺曰。指南為北自謂不惑。指西為東自謂不",
    "T52n2102_007:0046b24": "蒙。子以必死為將生。其何反如之。故潛君",
    "T52n2102_007:0046b25": "斷糧以修仙術。僕聞老氏有五味之誡。而無",
    "T52n2102_007:0046b26": "絕穀之訓矣。是以蟬蛾不食君子誰重。蛙蟒",
    "T52n2102_007:0046b27": "穴藏聖人何貴。且自古聖賢莫不歸終。吾子",
    "T52n2102_007:0046b28": "獨云不死。何其濫乎。故舜有蒼梧之墳。禹",
    "T52n2102_007:0046b29": "有會稽之陵。周公有改葬之篇。仲尼有兩楹",
    "T52n2102_007:0046c01": "之夢。曾參有啟足之辭。顏回有不幸之歎。",
    "T52n2102_007:0046c02": "子不聞乎。豈謬也哉。昔者有人未見麒麟。問",
    "T52n2102_007:0046c03": "甞見者曰。麟何類乎。答云。麟如麟也。問者",
    "T52n2102_007:0046c04": "曰。若嘗見麟則不問也。而云麟如麟何耶。",
    "T52n2102_007:0046c05": "答云。麟麏身牛尾鹿蹄馬背。問者乃曉然而",
    "T52n2102_007:0046c06": "悟。今吾子見欲麟耶將不見告。又云。道經",
    "T52n2102_007:0046c07": "簡而幽。幽則妙門難見。僕謂老教指乎五千。",
    "T52n2102_007:0046c08": "過斯以外非復真籍。而道文重顯愈深疑怪。",
    "T52n2102_007:0046c09": "多是虛託妍辭空稱麗句。譬周人懷鼠以貿",
    "T52n2102_007:0046c10": "璞。鄭子觀之而且退斯之謂矣。尋此而言將",
    "T52n2102_007:0046c11": "何剋允。又云。殘忍剛愎則師佛為長。慈柔",
    "T52n2102_007:0046c12": "虛受則服道為易矣。故老子云。強梁者不得",
    "T52n2102_007:0046c13": "其死。吾將以為學父。故人所以敷行誡籍顯",
    "T52n2102_007:0046c14": "著文教。將為愚瞽之故。非為賢哲之施矣。違",
    "T52n2102_007:0046c15": "之者必凶順之者必吉。夫強梁剛愎之人下",
    "T52n2102_007:0046c16": "愚之類也。大教慈愍方便為之將非虛學",
    "T52n2102_007:0046c17": "耶。慈柔虛受僕謂宜空談。今學道反之。陳",
    "T52n2102_007:0046c18": "黃書以為真典。佩紫籙以為妙術。士女無分",
    "T52n2102_007:0046c19": "閨門混亂。或服食以祈年長。或婬狡以為瘳",
    "T52n2102_007:0046c20": "疾。慈柔之論於焉何託。又道迹密而微利用",
    "T52n2102_007:0046c21": "在己。故老子云。吾所以有大患者。為吾有",
    "T52n2102_007:0046c22": "身。及吾無身吾有何患。老氏以身為大患。",
    "T52n2102_007:0046c23": "吾子以軀為長保。何其乖之多也。夫後身而",
    "T52n2102_007:0046c24": "身先。外身而身存。惟云在己未知此談。以何",
    "T52n2102_007:0046c25": "為辯。又云。婁羅之辯各出彼俗。自相領解",
    "T52n2102_007:0046c26": "猶蟲喧。鳥聒何足述効。僕謂餌辛者不知辛",
    "T52n2102_007:0046c27": "之為辛。而無羨於甜香。悅臭者不覺臭之為",
    "T52n2102_007:0046c28": "臭。而不耽椒蘭。猶吾子淪好婬偽。寧有想",
    "T52n2102_007:0046c29": "於大法。夫聖教妙通至道淵博。既不得謂之",
    "T52n2102_007:0047a01": "為有。亦不得謂之為無。無彼我之義並異同",
    "T52n2102_007:0047a02": "之說矣。夫言猶射也。若筈之離弦非悔恨所",
    "T52n2102_007:0047a03": "及。子將慎言乎。而云蟲喧鳥聒義則何依。",
    "T52n2102_007:0047a04": "近者孫子猖狂顯行無道。妖婬喪禮殘逆廢",
    "T52n2102_007:0047a05": "義。賢士同志。而愚夫輟偽迴心。姦疇盈",
    "T52n2102_007:0047a06": "室惡侶填門。墟邑有痛切之悲。路陌有罹苦",
    "T52n2102_007:0047a07": "之怨。夫天道禍盈鬼神福謙。然後自招淪",
    "T52n2102_007:0047a08": "喪。",
    "T52n2102_007:0047a09": "21 戎華論折顧道士夷夏論(僧敏)(七)戎華論折顧道士夷夏論廣陵釋僧敏",
    "T52n2102_007:0047a10": "昔維摩者內乘高路功亮事外。龍隱人間志",
    "T52n2102_007:0047a11": "揚淵海。神灑十方理正天下。故乃跡臨西土",
    "T52n2102_007:0047a12": "協同幽唱若語其靈變也。則能令乾坤倒覆",
    "T52n2102_007:0047a13": "促延任意。若語其真照也。則忘慮而幽凝言",
    "T52n2102_007:0047a14": "絕者也。如此之人可謂居士。未見君稱居士",
    "T52n2102_007:0047a15": "之意也。君今七慢之岳未摧。五欲之谷未填。",
    "T52n2102_007:0047a16": "慧陽之日未曜。無明之雲未晴。永冥之風未",
    "T52n2102_007:0047a17": "息。夜遊之迷未旋。君既解猶常品而山號居",
    "T52n2102_007:0047a18": "士乎。貧道遙飡器量。知君未堪斯據。此雖",
    "T52n2102_007:0047a19": "大法之淺號。而亦未易可當矣。省君夷夏論",
    "T52n2102_007:0047a20": "意。亦具照來心。貧道踐學大壇希囑茲。況",
    "T52n2102_007:0047a21": "而此所論者。才無玩文之麗。識無鑒幽之",
    "T52n2102_007:0047a22": "效。照無寸光澤無露潤。萬塗斯闕有何義哉。",
    "T52n2102_007:0047a23": "而復內秉茫思獲心闇計。輕弄筆墨仰卜聖",
    "T52n2102_007:0047a24": "旨。或混道佛合同。或論深淺為異。或說神邦",
    "T52n2102_007:0047a25": "優劣。或毀清正虛實。夫苦李繁子而枝折欒",
    "T52n2102_007:0047a26": "大。謬唱而受梟。此皆是上世之成制後賢之",
    "T52n2102_007:0047a27": "殷鑒矣今將示君道佛之名義異也。夫佛者。",
    "T52n2102_007:0047a28": "是正靈之別號。道者。是百路之都名。老子者",
    "T52n2102_007:0047a29": "是一方之哲。佛據萬神之宗。道則以仙為貴。",
    "T52n2102_007:0047b01": "佛用漏盡為妍。仙道有千歲之壽。漏盡有無",
    "T52n2102_007:0047b02": "窮之靈。無窮之靈故妙絕杳然。千歲之壽故",
    "T52n2102_007:0047b03": "乘龍御雲。御雲乘龍者。生死之道也。杳然之",
    "T52n2102_007:0047b04": "靈者。常樂永淨也。若斯者故能琁璣並應。跡",
    "T52n2102_007:0047b05": "臨王城冥疎嶢闕。總委重軒故。放彼萬國",
    "T52n2102_007:0047b06": "誓越三空。龍飛華館整駕道場。於是初則唱",
    "T52n2102_007:0047b07": "於鹿苑。次則集於天宮。中則播於靈鷲。後則",
    "T52n2102_007:0047b08": "扇於熙連。故乃巨光遐照白日覆暉。華軒",
    "T52n2102_007:0047b09": "四蓋梵駕天垂。九天齊歌群仙悟機。敢預有",
    "T52n2102_007:0047b10": "緣莫不雲會歸焉。惟有周皇邊󰊉道心未興。",
    "T52n2102_007:0047b11": "是以如來使普賢威行西路。三賢並導東都。",
    "T52n2102_007:0047b12": "故經云。大士迦葉者老子其人也。故以詭教",
    "T52n2102_007:0047b13": "五千翼匠周世。化緣既盡迴歸天竺。故有背",
    "T52n2102_007:0047b14": "關西引之邈。華人因之作化胡經也。致令",
    "T52n2102_007:0047b15": "寡見之眾詠其華焉。君未詳幽旨輒唱老佛",
    "T52n2102_007:0047b16": "一乎。人聞大聖現儒林之宗。便使莊孔周",
    "T52n2102_007:0047b17": "老。斯皆是佛。若然者君亦可即老子耶。便當",
    "T52n2102_007:0047b18": "五道群品無非是佛。斯則是何言歟。真謂夸",
    "T52n2102_007:0047b19": "父逐日必渴死者也。君言夷夏論者。東有驪",
    "T52n2102_007:0047b20": "濟之醜。西有羌戎之流。北有亂頭被髮。南有",
    "T52n2102_007:0047b21": "剪髮文身。姬孔施禮於中。故有夷夏之別。戎",
    "T52n2102_007:0047b22": "華者東則盡於虛境。西則窮于幽鄉。北則",
    "T52n2102_007:0047b23": "逾於溟表。南則極乎空閻。如來扇化中土",
    "T52n2102_007:0047b24": "故。有戎華之異也。君責以中夏之性。效西戎",
    "T52n2102_007:0047b25": "之法者。子出自井坎之淵。未見江湖之望",
    "T52n2102_007:0047b26": "矣。如經曰。佛據天地之中而清導十方。故",
    "T52n2102_007:0047b27": "知天竺之土是中國也。周孔有雅正之制。如",
    "T52n2102_007:0047b28": "來有超俗之憲。雅正制故有異於四夷。超俗",
    "T52n2102_007:0047b29": "憲故不同於周孔。制及四夷故八方推德。憲",
    "T52n2102_007:0047c01": "加周孔故老子還西。老子還西故生其群戎。",
    "T52n2102_007:0047c02": "四夷推德故踰增其迷。夫正禮叵易真法莫",
    "T52n2102_007:0047c03": "移。正禮叵易故太伯則於吳越而整服。真",
    "T52n2102_007:0047c04": "法莫移故佛教則東流而無改。緣整服故令",
    "T52n2102_007:0047c05": "裸壤翫裳。法無改故使漢賢落髮。翫裳故使",
    "T52n2102_007:0047c06": "形逼中夏。落髮故使仰齊西風。形逼中夏故",
    "T52n2102_007:0047c07": "使山藏而空慢。遠齊西風故使近見者莫不",
    "T52n2102_007:0047c08": "信也。若謂聖軌無定。應隨方異者。太伯亦",
    "T52n2102_007:0047c09": "可裸步江東。君今亦可未服裳耶。故雖復方",
    "T52n2102_007:0047c10": "類不同聖法莫異。君言義將安取者。謂取正",
    "T52n2102_007:0047c11": "道也。於是道指洞玄為正。佛以空空為宗。老",
    "T52n2102_007:0047c12": "以太虛為奧。佛以即事而淵。老以自然而",
    "T52n2102_007:0047c13": "化。佛以緣合而生。道以符章為妙。佛以講導",
    "T52n2102_007:0047c14": "為精。太虛為奧故有中無無矣。即事而淵故",
    "T52n2102_007:0047c15": "觸物斯奧矣。自然而化故宵堂莫登矣。緣合",
    "T52n2102_007:0047c16": "而生故尊位可昇矣。符章為妙故道無靈神",
    "T52n2102_007:0047c17": "矣。講導為精故研尋聖心矣。有中無無故道",
    "T52n2102_007:0047c18": "則非大也。觸物斯奧故聖路遐曠也。宵堂莫",
    "T52n2102_007:0047c19": "登故云云徒勞也。尊位可昇故智士亡身也。",
    "T52n2102_007:0047c20": "道無靈神故傾顏何求也。研尋聖心故沙門",
    "T52n2102_007:0047c21": "雲興也。爾乃故知道經則少而淺。佛經則廣",
    "T52n2102_007:0047c22": "而深。道經則尠而穢。佛經則弘而清。道經則",
    "T52n2102_007:0047c23": "濁而漏。佛經則素而貞。道經則近而闇。佛經",
    "T52n2102_007:0047c24": "則遠而明。君染服改素實參高風也。首冠黃",
    "T52n2102_007:0047c25": "巾者。卑鄙之相也。皮革苫頂者。真非華風",
    "T52n2102_007:0047c26": "也。販符賣籙者。天下邪俗也。搏頰扣齒者。倒",
    "T52n2102_007:0047c27": "惑之至也。反縛伏地者。地獄之貌也。符章",
    "T52n2102_007:0047c28": "合氣者。姦狡之窮也。斯則明闇已顯真偽已",
    "T52n2102_007:0047c29": "彰。君可整率匹侶迴涉清衢。貧道雅德內顧",
    "T52n2102_007:0048a01": "同奉聖真。豈有惡乎。想必不逆。允於佳示",
    "T52n2102_007:0048a02": "耳。",
    "T52n2102_007:0048a03": "弘明集卷第七"
}