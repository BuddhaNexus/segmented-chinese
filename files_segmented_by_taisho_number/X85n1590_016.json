{
    "X85n1590_016:0199b03": "錦江禪燈卷第十六(附高僧神僧傳)",
    "X85n1590_016:0199b05": "昭覺丈雪　釋通醉　輯",
    "X85n1590_016:0199b06": "紹興幻菴　胡昇猷　訂",
    "X85n1590_016:0199b07": "青城竹浪　徹生　編",
    "X85n1590_016:0199b08": "道因濮陽侯氏子。稟祜居醇。含章縱哲。覃訏之歲粹",
    "X85n1590_016:0199b09": "采多奇。髫齓之辰殊姿特茂。孝愛之節。慈順之風。卒",
    "X85n1590_016:0199b10": "志于斯。年甫七歲。丁于內艱。溢粒絕漿。殆乎滅性。成",
    "X85n1590_016:0199b11": "人之德。見稱州里。免喪之後。思醻罔極。出家之志。人",
    "X85n1590_016:0199b12": "莫移之。便詣靈巖寺。求師落髮。誦習。曾不浹旬。通涅",
    "X85n1590_016:0199b13": "槃經二帙。舉眾驚駭謂為神童。宿齒名流咸所歎服。",
    "X85n1590_016:0199b14": "旋學律儀。又于彭城嵩法師所傳攝大乘。遂依科戒",
    "X85n1590_016:0199b15": "而為節文。年少沙門且令習律。曉四分者方許入聽。",
    "X85n1590_016:0199b16": "師夏臘雖幼。業行攸高。獨于眾中迥見推重。每敷攝",
    "X85n1590_016:0199b17": "論。義理精通。後隱泰嶽。凡經四秋。于是杖錫出山。孑",
    "X85n1590_016:0199b18": "焉超邁。徧參歸蜀。居于多寶寺。緇素聞道譽。乃命開",
    "X85n1590_016:0199b19": "筵攝論維摩。時有寶暹法師。東海人也。殖藝該洽。尤",
    "X85n1590_016:0199b20": "善大乘。昔在隋朝。英塵久播。暹公傲爾其間。仰之彌",
    "X85n1590_016:0199b21": "峻。每至師之論席。肅然改容。師抗音馳辯。盡妙窮微。",
    "X85n1590_016:0199b22": "益州總管鄧國公竇璡。行臺左僕射贊國公竇軌。長",
    "X85n1590_016:0199b23": "史申國公高士廉。范陽公盧承慶。及前後首僚。西南",
    "X85n1590_016:0199b24": "嶽牧。並國華朝秀重望崇班。共籍芳聲。俱申虔仰。謝",
    "X85n1590_016:0199c01": "筵之後。乃于彭門山寺。往經廢毀。院宇凋弊。師慨然",
    "X85n1590_016:0199c02": "營緝。未移再稔。蔚成覺苑。又以九部微言。三界式仰",
    "X85n1590_016:0199c03": "緬惟法盡將翳龍宮。遂于寺之北巖。刻多羅之秘袠。",
    "X85n1590_016:0199c04": "并毗尼之正文。縱堯世之洪水襄陵。任趙簡之北山",
    "X85n1590_016:0199c05": "燎狩。必無他慮。與劫齊休。既而清猷遠暢。峻業遐昭。",
    "X85n1590_016:0199c06": "遂簡宸衷。乃紆天綍。追赴京邑。止大慈恩寺。與玄奘",
    "X85n1590_016:0199c07": "法師翻譯。校定梵本。兼充證義。每有難文。同加參酌。",
    "X85n1590_016:0199c08": "慧日寺主楷法師者。聰爽溫贍。聲藹鴻都。首建法筵。",
    "X85n1590_016:0199c09": "請開奧義。帝城緇俗具來諮稟。欣焉相顧。得所未聞。",
    "X85n1590_016:0199c10": "師研幾史籍。尤好老莊。咀其菁華。含其腴潤。包四始",
    "X85n1590_016:0199c11": "于風律。綜五聲于文緒。故所講訓。內外該通。其專業",
    "X85n1590_016:0199c12": "者。涅槃華嚴大品維摩法華楞伽等經。十地地持毗",
    "X85n1590_016:0199c13": "曇智度攝大乘對法佛地等論。及四分等律。其攝論",
    "X85n1590_016:0199c14": "維摩。仍著章疏已。而能事畢矣。",
    "X85n1590_016:0199c15": "靖邁梓潼人。少孺矜持。長高志操。特于經論研覈造",
    "X85n1590_016:0199c16": "微。氣性沉厚。不妄交結。遊必擇方。抵于京輔。貞觀中。",
    "X85n1590_016:0199c17": "屬玄奘西迴。勅奉為太穆太和。于京造廣福寺。就彼",
    "X85n1590_016:0199c18": "翻譯。所須臾力。悉與玄齡商量。務令優給。遂召證義",
    "X85n1590_016:0199c19": "大德。諳練大小乘經論。為時所尊尚者。得一十一人。",
    "X85n1590_016:0199c20": "師預其精選。居慈恩寺。同棲玄明濬辯機。終南山道",
    "X85n1590_016:0199c21": "宣。同執筆綴文。翻譯本事經七卷。師後與神昉筆受。",
    "X85n1590_016:0199c22": "于玉華宮及慈恩寺翻經院。皆推適變故。得經心矣。",
    "X85n1590_016:0199c23": "後著譯經圖紀四卷。銓序古今經目。譯人名位。單譯",
    "X85n1590_016:0199c24": "重翻。疑偽等科。一皆條理。見編于藏。開元中。智昇又",
    "X85n1590_016:0200a01": "續其題目焉。",
    "X85n1590_016:0200a02": "神清字靈庾。緜州彰明章氏子。昆季三人。皆有名望。",
    "X85n1590_016:0200a03": "師居乎仲。處胎之際。母頓惡葷羶。及為兒時。雖隨戲",
    "X85n1590_016:0200a04": "弄。遇像即禮。逢僧稽顙。年十三。受學于緜州開元寺",
    "X85n1590_016:0200a05": "辯智法師。其法師嚴峻。限念經千紙。方許落髮。師即",
    "X85n1590_016:0200a06": "誦法華維摩楞伽佛頂等經。時喬琳為緜郡太守。驚",
    "X85n1590_016:0200a07": "其幼俊。躬自降禮請削染焉。至年十七。聽習麤通。即",
    "X85n1590_016:0200a08": "講法華經于慧義寺。依如律師圓具。尋達大宗。乃詣",
    "X85n1590_016:0200a09": "上都。後以優文贍學。入內應奉。暮年鍾其荼蓼。歸慧",
    "X85n1590_016:0200a10": "義寺。講導著述。略無閒日。以元和年中。終于本寺。遷",
    "X85n1590_016:0200a11": "神于白門蘭若。師平昔好為著述。喜作編聯。巨富其",
    "X85n1590_016:0200a12": "才。鑿深于學。三教俱曉。該玄鑒。極彝倫。咸敘前後。撰",
    "X85n1590_016:0200a13": "法華玄箋十卷。釋氏年志三十卷。新律疏要訣十卷。",
    "X85n1590_016:0200a14": "鈔二眾初學儀一卷。有宗七十五法疏一卷。亦名法",
    "X85n1590_016:0200a15": "源記。解小乘所計五位色心心所不相應無為等法。",
    "X85n1590_016:0200a16": "體性業用。一皆詳括。故云法源也。識心論。澄觀論。俱",
    "X85n1590_016:0200a17": "舍義鈔數卷。北山參玄語錄十卷。都計百餘軸。並行",
    "X85n1590_016:0200a18": "于世。其語錄博該三教。[宋-木+取]為南北鴻儒名僧高士之",
    "X85n1590_016:0200a19": "所披翫。寺居郪城之北長平山陰。故云北山。統三教",
    "X85n1590_016:0200a20": "玄旨。故云參玄也。東川序真贊云。與奘三藏道顏。同",
    "X85n1590_016:0200a21": "攝物異時一體耳。海內學人望風而至。開成中。北山",
    "X85n1590_016:0200a22": "俱舍宗不泯者。師之餘素乎。東川涌潭僧正顏公。著",
    "X85n1590_016:0200a23": "碑本寺。講律臨壇光肇。別附語錄。略記師言行矣。",
    "X85n1590_016:0200a24": "靈著緜州劉氏子。年始志學。方遂出家登戒。年四十。",
    "X85n1590_016:0200b01": "精毗尼。講涅槃。一律一經勤于付授。晚歲請問大照",
    "X85n1590_016:0200b02": "禪師。領悟宗風。守志彌篤。後詣長安。大敷禪法。其慕",
    "X85n1590_016:0200b03": "師道者。若魚龍之會淵澤也。以天寶五年四月十日。",
    "X85n1590_016:0200b04": "于安國寺。趺坐怡然而化。塔于佛陀波利塔左。帝女",
    "X85n1590_016:0200b05": "媧墳右。內侍上柱國天水趙思侃撰塔銘。命弟子善",
    "X85n1590_016:0200b06": "運豎碑于塔所。享壽五十六。僧夏三十六。",
    "X85n1590_016:0200b07": "神會本西域石氏子。祖父徙居于岐之鳳翔。師至性",
    "X85n1590_016:0200b08": "玄解。明智內發。大璞不耀。時人未知。年三十。方入蜀。",
    "X85n1590_016:0200b09": "謁無相大師。利根頓悟。冥契心印。無相歎曰。吾道在",
    "X85n1590_016:0200b10": "汝矣。後德充慧廣。鬱為禪宗。寂照滅境。超證離念。即",
    "X85n1590_016:0200b11": "心是佛。不見有身。當其凝閉。則土木其質。及夫妙用",
    "X85n1590_016:0200b12": "默濟。雲行雨施。蚩蚩羣甿。陶然知化。睹貌遷善。聞言",
    "X85n1590_016:0200b13": "革非。至于廓蕩昭洗執縛。上中下性隨分令入。以貞",
    "X85n1590_016:0200b14": "元十年十一月十二日示疾。儼然加趺坐滅。春秋七",
    "X85n1590_016:0200b15": "十五。法臘三十六。沙門那提。得師之道。傳授將來。時",
    "X85n1590_016:0200b16": "南康王韋公臯。歸心于師。得其禪要。為立碑自撰文",
    "X85n1590_016:0200b17": "并書。禪宗榮之。",
    "X85n1590_016:0200b18": "南印姓張氏。明寤之性。得曹溪深旨。無以為證。見淨",
    "X85n1590_016:0200b19": "眾寺神會禪師。始契心焉。所謂落機之錦。濯以增妍。",
    "X85n1590_016:0200b20": "銜燭之龍。行而破暗。師遂出峽徧參。自江陵入蜀。于",
    "X85n1590_016:0200b21": "蜀南江壖。薙艸結茆。眾皆歸仰。漸成佛宇。貞元初年。",
    "X85n1590_016:0200b22": "高司空崇文平劉闢之。後改此寺為聖壽。初名寶應。",
    "X85n1590_016:0200b23": "師化緣將畢。于長慶初示寂入滅。營塔塟于寺右。會",
    "X85n1590_016:0200b24": "昌中毀塔。大中復于江北寶應舊基。仍建此寺。還名",
    "X85n1590_016:0200c01": "聖壽。師有弟子義俛。復興禪法焉。",
    "X85n1590_016:0200c02": "有緣東川梓潼馮氏子。至學之年。往成都福感寺。事",
    "X85n1590_016:0200c03": "定蘭開士。即宣宗師也。一日帝以筆書其衫云。此童",
    "X85n1590_016:0200c04": "子與朕有緣。由茲得名。大中九年。遇白公敏中出鎮",
    "X85n1590_016:0200c05": "益部。請師開戒壇于淨眾寺。應召京輦。講傳經律。五",
    "X85n1590_016:0200c06": "臘後海內遊行。參見小馬神照禪師。開悟契機。後居",
    "X85n1590_016:0200c07": "滁州華山數夏。復遊武夷山。時廉使李誨。為築禪室。",
    "X85n1590_016:0200c08": "乾符三年。至縉雲龍泉大賽山立院。因奏祠部給額。",
    "X85n1590_016:0200c09": "號龍安。住十八載。後遷連雲院。太守盧約。請入州開",
    "X85n1590_016:0200c10": "元寺別院。四事供施。天祐丁卯歲四月八日。示疾而",
    "X85n1590_016:0200c11": "終于廨署。報齡七十三。臘五十二。宣宗遺旨。囑制置",
    "X85n1590_016:0200c12": "揚習司空主喪。于寺南園茶毗。拾舍利數百粒。後收",
    "X85n1590_016:0200c13": "四十九粒。并遺骨一瓶。瘞于石塔。晉開運三年乙巳",
    "X85n1590_016:0200c14": "歲。文泰律師。撰塔銘焉。",
    "X85n1590_016:0200c15": "鑑源不知何許人。素行甄明。範圍律道。苾芻表率。形",
    "X85n1590_016:0200c16": "直影端。後講華嚴經。號為勝集。日供千人。其米粟常",
    "X85n1590_016:0200c17": "盈倉庫。取之不竭。沿夏涉秋。未甞告匱。其冥感如此。",
    "X85n1590_016:0200c18": "其山寺越多徵應。有慧觀禪師。見三百餘僧。持蓮燈",
    "X85n1590_016:0200c19": "凌空而去。歷如流星。開元中。崔冀公寧。疑其妖妄。躬",
    "X85n1590_016:0200c20": "自入山。預禁山四方各三十里。不得燃火。至第三夜。",
    "X85n1590_016:0200c21": "有百餘支燈現。兼紅光千尺。冀公蹶然作禮。歎未曾",
    "X85n1590_016:0200c22": "有。時松間出金色手。長六七尺許。有二菩薩。黃白二",
    "X85n1590_016:0200c23": "色閃爍。然復庭前柏樹梢。晝現一燈。其明如日。橫布",
    "X85n1590_016:0200c24": "玻瓈山三里許。有寶珠一顆。約有丈餘。熠爚可愛。西",
    "X85n1590_016:0201a01": "嶺懸大虹橋。橋上梵僧老幼間出。有二炬爛然空中。",
    "X85n1590_016:0201a02": "如相迎送。下有四菩薩。兩兩偶立。俱放身光。高六七",
    "X85n1590_016:0201a03": "丈。復見前松林間。忽現梵宇。額篆書三學二字。下垂",
    "X85n1590_016:0201a04": "繡帶二條。東林之間。夜出金山。月當于午。金銀二燈。",
    "X85n1590_016:0201a05": "列于知鉉法師墳側。韋南康臯。每三月就寺設三百",
    "X85n1590_016:0201a06": "菩薩大齋。菩薩現形捧燈持香。引挹插于山門爐中。",
    "X85n1590_016:0201a07": "白中敏中皆睹其瑞。重興此寺。大中八年。改額開照。",
    "X85n1590_016:0201a08": "其源律師道化。與地俱靈。弟子傳講。東川所宗也。",
    "X85n1590_016:0201a09": "知玄字後覺。嘉州洪雅陳氏子。曾祖圖南。任梓州射",
    "X85n1590_016:0201a10": "洪縣令。母魏氏。夢月入懷。因而載誕。乳哺時。凡見佛",
    "X85n1590_016:0201a11": "像僧形。必含喜色。五歲。祖令詠花。便云。花開滿樹紅。",
    "X85n1590_016:0201a12": "花落萬枝空。唯餘一朵在。明日定隨風。祖吟歎不懌。",
    "X85n1590_016:0201a13": "曰。吾育此孫。望其登第。以雪二代之耻。今見孺子志",
    "X85n1590_016:0201a14": "矣。非貽厥也。必從空門。乖所望也。七歲。果遇法泰法",
    "X85n1590_016:0201a15": "師。在寧夷寺講涅槃經。寺與居隣。師日就講肆。一聆",
    "X85n1590_016:0201a16": "法語。若睹前因。是夕夢佛手摩頂。寤啟祖父。乞為出",
    "X85n1590_016:0201a17": "家。親黨觀其志必不可奪。故聽許之。年十一削髮。乃",
    "X85n1590_016:0201a18": "隨師詣唐興邑四安寺。授大經四十二卷。遠公義疏。",
    "X85n1590_016:0201a19": "辯空師圓旨。共一百二十五萬言。皆囊括深奧。方年",
    "X85n1590_016:0201a20": "十三。指撾緇徒。露老成之氣。時丞相杜公元頴。作鎮",
    "X85n1590_016:0201a21": "西蜀。聞師名。命升堂講談于大慈寺普賢閣。黑白二",
    "X85n1590_016:0201a22": "眾日記數萬指。注聽傾心。駭歎無已。自此蜀人弗斥",
    "X85n1590_016:0201a23": "其名。號陳菩薩耳。傳云。師前身名知鉉。漢州三學山",
    "X85n1590_016:0201a24": "講十地經。感地變瑠璃。師于淨眾寺辯貞律師處圓",
    "X85n1590_016:0201b01": "具。纔聽毗尼。續通俱舍。則長十山固律師之付授。復",
    "X85n1590_016:0201b02": "從本師下三峽。歷荊襄。抵神京資聖寺。乃四海三學",
    "X85n1590_016:0201b03": "之人會要之地。師敷演經論。僧俗仰觀。戶外之屨。日",
    "X85n1590_016:0201b04": "其駢填。文宗皇帝聞之。宣入顧問。甚愜皇情。復習唯",
    "X85n1590_016:0201b05": "識論于安國信法師。又研習外典經籍。百家之言無",
    "X85n1590_016:0201b06": "不該綜。師每恨鄉音不堪講貫。乃于象耳山誦大悲",
    "X85n1590_016:0201b07": "呪。夢神僧截舌換之。明日俄變秦語矣。有楊茂孝。乃",
    "X85n1590_016:0201b08": "鴻儒也。就師尋究內典。直欲效謝康樂。注涅槃經。多",
    "X85n1590_016:0201b09": "執卷質疑。隨為剖判。致書云。方今海內龍象。非師而",
    "X85n1590_016:0201b10": "誰。次楊刑部汝士高。左丞元&#;。長安揚魯士。咸造門",
    "X85n1590_016:0201b11": "擬結蓮社。甞一日師宴坐。見茂孝披紫服戴碧冠。三",
    "X85n1590_016:0201b12": "禮畢乘空而去。玄令人偵問茂孝。其夕誡其子曰。吾",
    "X85n1590_016:0201b13": "常欲落髮披緇。汲瓶挈屨侍玄公。所累者簪冕也。吾",
    "X85n1590_016:0201b14": "葢棺時。殮以紫袈裟碧芙蓉冠。至是方騐先見矣。武",
    "X85n1590_016:0201b15": "宗御宇。初尚欽釋氏。後納蠱惑者議。望祀蓬萊山。築",
    "X85n1590_016:0201b16": "高臺以祈羽化。雖諫官抗疏。宰臣屢言。終不迴上意。",
    "X85n1590_016:0201b17": "因德陽節。緇黃會麟德殿。獨詔師與道門敵言。神仙",
    "X85n1590_016:0201b18": "為可學不可學耶。帝叉手付老氏中理大國。若烹小",
    "X85n1590_016:0201b19": "鮮。義共黃冠往復。師陳。帝王理道教化根本。言神仙",
    "X85n1590_016:0201b20": "之術。乃山林間匹夫獨擅高尚之事業。而又必資宿",
    "X85n1590_016:0201b21": "因。非王者所宜。辭河下傾。辯海橫注。凡數千言。聞者",
    "X85n1590_016:0201b22": "為之股慄。大忤上旨。左右莫不色沮。左護軍仇士良。",
    "X85n1590_016:0201b23": "內樞密楊欽義。惜其才辯。恐將有斥逐之命。乃密諷",
    "X85n1590_016:0201b24": "貢祝堯詩。師立成五篇。末章云。生天本自生天業。未",
    "X85n1590_016:0201c01": "必求仙便得仙。鶴背傾危龍脊滑。君王且住一千年。",
    "X85n1590_016:0201c02": "帝覧詩微解。帝雖不納忠諫。而嘉其識見口給也。師",
    "X85n1590_016:0201c03": "即歸巴岷舊山。例施巾櫛。而存戒檢愈更甄明。方扁",
    "X85n1590_016:0201c04": "舟入湖湘間。時楊給事漢公。廉問桂嶺。延止開元佛",
    "X85n1590_016:0201c05": "寺。屬宣宗龍飛。楊公自內樞。統左禁軍。以冊定功高。",
    "X85n1590_016:0201c06": "請復興天竺教。奏乞訪師聲迹。師復挂壞衣。歸上國",
    "X85n1590_016:0201c07": "寶應寺。屬壽昌節講贊。賜紫袈裟。署為三教首座。帝",
    "X85n1590_016:0201c08": "以舊藩邸造法乾寺。詔師居寺之玉虗亭。大中三年",
    "X85n1590_016:0201c09": "誕節。詔諫議李貽孫。給事楊漢公。緇黃鼎列論義。大",
    "X85n1590_016:0201c10": "悅帝情。因奏天下廢寺。各勅重建。大興梵剎。師有力",
    "X85n1590_016:0201c11": "焉。命畵工圖形于禁中。其優重如是。與相國裴公休",
    "X85n1590_016:0201c12": "友善。同激揚中興佛教。大行利濟。廣明二年春。僖宗",
    "X85n1590_016:0201c13": "違難西蜀。後遣郭遵泰。齎璽書。肩輿詔赴行在。帝接",
    "X85n1590_016:0201c14": "談論。頗解上心。左軍容田令孜。與諸達官問道勤重。",
    "X85n1590_016:0201c15": "帝欲旌其美。令諸學士撰師號。皆未愜旨。乃揮御翰",
    "X85n1590_016:0201c16": "云。朕蒙師以開示悟入法華之旨。悟者覺也明也。悟",
    "X85n1590_016:0201c17": "達大道。悟佛知見。又云悟者一剎那。不悟河沙劫。所",
    "X85n1590_016:0201c18": "以悟者。真乘了然成佛之義。今賜悟達國師為號。用",
    "X85n1590_016:0201c19": "表朕意。師陳讓不遂。乃乞歸九龍舊廬。",
    "X85n1590_016:0201c20": "無相大師乃新羅國王第三子。于本國郡南寺。落髮",
    "X85n1590_016:0201c21": "登戒。以開元十六年。泛東溟至于中國。唐玄宗召見。",
    "X85n1590_016:0201c22": "隷于禪定寺。後入蜀資中。謁智詵禪師。有處寂異人。",
    "X85n1590_016:0201c23": "武則天曾召入宮。賜磨納九條衣。事必懸知。且無差",
    "X85n1590_016:0201c24": "跌。師未至之前。寂曰。外來之賓。明當相見。師一日至。",
    "X85n1590_016:0202a01": "寂公問曰何號。師曰無相。是夜授與摩納衣。師遂入",
    "X85n1590_016:0202a02": "深溪巖谷坐禪。有黑犢二頭。交角盤礴。近身甚急。毛",
    "X85n1590_016:0202a03": "手入其袖。其冷如氷。捫摸至腹。師殊不傾動。每入定",
    "X85n1590_016:0202a04": "五日為度。忽雪深丈餘。有二猛獸來。師自洗拭躶臥",
    "X85n1590_016:0202a05": "其前。願以身施其食。二獸從頭至足。嗅帀而去。山居",
    "X85n1590_016:0202a06": "稍久。衣破髮長。獵者疑是異獸。將射之。師曰。吾乃修",
    "X85n1590_016:0202a07": "道人也。獵者遂止。後入城市。晝在冢間。夜坐樹下。行",
    "X85n1590_016:0202a08": "杜多行。人漸見重。為構精舍于墓前。長史章仇兼瓊",
    "X85n1590_016:0202a09": "俱來禮謁。屬明皇違難入蜀。迎師入內殿供養。時成",
    "X85n1590_016:0202a10": "都縣令楊翌。疑其妖惑。乃帖追出境外。仍命二十餘",
    "X85n1590_016:0202a11": "人曳之。及近師身。一皆戰慄。頃刻大風卒起。沙石飛",
    "X85n1590_016:0202a12": "颺。直入廳內。飄簾卷幕。楊翌拜伏。懺畢風止。奉送舊",
    "X85n1590_016:0202a13": "所。由是遂勸檀越。造淨眾大慈菩提寧國等寺。外邑",
    "X85n1590_016:0202a14": "蘭若鐘塔不可悉數。先居淨眾本院。有一力士。稱捨",
    "X85n1590_016:0202a15": "力。伐柴供僧廚用。不知何許人也。忽一日至夜。持刀",
    "X85n1590_016:0202a16": "挾席。于禪座之側逡巡。覺壁上似有物下。遂躍起以",
    "X85n1590_016:0202a17": "刀一揮。巨猢身首分于地矣。乃曳去瘞之。復以土拌",
    "X85n1590_016:0202a18": "滅其跡而去。質明師召伐柴者謝之。已不見矣。甞指",
    "X85n1590_016:0202a19": "其浮圖前柏樹曰。此樹與塔齊。寺當毀矣。至會昌廢",
    "X85n1590_016:0202a20": "毀。樹正與塔等。又言寺前二小池。左羹右飯。齋施若",
    "X85n1590_016:0202a21": "少。則令淘浚自足。果孚其言。而神異多如此類也。以",
    "X85n1590_016:0202a22": "至德元年。無疾示滅。春秋七十七。",
    "X85n1590_016:0202a23": "待駕金水縣王氏子。冲孺出家。常作詭異。其父立名",
    "X85n1590_016:0202a24": "待駕。當天寶末年。練行精進。自號頭陀。及玄宗巡幸。",
    "X85n1590_016:0202b01": "削髮為僧。去縣二十里。開逕芟茅。獨居山澤。後成梵",
    "X85n1590_016:0202b02": "宇。此山靈跡頗多。初名石城山。迨明皇至劍門。山神",
    "X85n1590_016:0202b03": "見形迎駕。稱姓李氏。勅賜與玄孫之稱。後陟武擔東",
    "X85n1590_016:0202b04": "臺。遠望祥雲紫氣。盤結空界。問左右曰。此是何處。對",
    "X85n1590_016:0202b05": "曰。乃石城山。遂悟山神扈衛之意。遂改雲頂為慈雲",
    "X85n1590_016:0202b06": "寺。師後卒于此寺。",
    "X85n1590_016:0202b07": "惟忠出家于[郫-卑+((白-日+田)/廾)]縣法定寺。乃後漢永平中。佛法始流",
    "X85n1590_016:0202b08": "中國。便有置德淨伽藍。神光屢現。至宋釋惠持。自廬",
    "X85n1590_016:0202b09": "阜辭遠公法兄。誓化岷蜀。屬譙縱不道。令數輩操刃",
    "X85n1590_016:0202b10": "欲屠持。持乃彈指。其眾驚奔僵仆。隋開皇四年。改名",
    "X85n1590_016:0202b11": "法定寺。有彌勒聖像。唐武德中。忽有枯渣。沿江而至。",
    "X85n1590_016:0202b12": "夜發光明。因雕作像首。貞觀中。竇軌為長史。劍門佛",
    "X85n1590_016:0202b13": "首光見。引達于府。竇公令人迎取。數百人亦不能勝。",
    "X85n1590_016:0202b14": "乃令祝之。可就法定寺否。乃一人能舉。竇遂造佛身。",
    "X85n1590_016:0202b15": "長史高士廉。葢殿以安之。後有僧汎愛。樹其浮圖。而",
    "X85n1590_016:0202b16": "獲一巨蟹。身足二足餘。是塔頗多靈異。人或將酒肉",
    "X85n1590_016:0202b17": "乘醉詣佛前。立見灾禍。師于天寶中。于寺愈加精苦。",
    "X85n1590_016:0202b18": "無何塔為霆震。拔其塔心柱出外。忽有小木承代。眾",
    "X85n1590_016:0202b19": "咸怪之。罔測厥由。師乃叩搕于聖彌勒像。告訴天龍。",
    "X85n1590_016:0202b20": "合加畏重。何輒震擊奪塔心柱邪。是知庶女叫。而雷",
    "X85n1590_016:0202b21": "擊景公臺。誠有所感。一日迅雷烈風。還同前震。覆睹",
    "X85n1590_016:0202b22": "之。乃龍神送舊柱安置如故。當其易柱。陰雲四合。有",
    "X85n1590_016:0202b23": "四神人。以身扶翼。立與塔齊。其感物若此。會昌坼寺",
    "X85n1590_016:0202b24": "之前。舍利七粒。出相輪上。白光滿空。向西飛去。蜀皆",
    "X85n1590_016:0202c01": "所睹。將倒之時。赤光見于半天。再置其棗重榮也。師",
    "X85n1590_016:0202c02": "後終寺焉。",
    "X85n1590_016:0202c03": "處寂蜀西周氏子。師事寶修禪師。服勤寡慾。與物無",
    "X85n1590_016:0202c04": "競。雅通玄奧。居山北。行杜多行。天后聞名。詔入內。賜",
    "X85n1590_016:0202c05": "摩納僧伽黎。辭乞歸山。涉四十年。足不蹈聚落。常坐",
    "X85n1590_016:0202c06": "宴默不寐。有虎伏座下。資民所重。學其道者臻萃。由",
    "X85n1590_016:0202c07": "是頗形奇異。如無相大師。自新羅國。將來謁詵禪師。",
    "X85n1590_016:0202c08": "師預誡眾曰。外來之賓。明日當見。宜灑掃以待之。明",
    "X85n1590_016:0202c09": "日果有海東賓。至開元初。新除太守王曄。本黃冠也。",
    "X85n1590_016:0202c10": "景雲中。曾立少功刺。于是郡終。于釋子苞藏禍心。上",
    "X85n1590_016:0202c11": "任處分。令境內應是沙門追集。唯師不下山。或勸師",
    "X85n1590_016:0202c12": "往參。免為厲階。師謂弟子曰。汝雖出家。猶未識業。吾",
    "X85n1590_016:0202c13": "之未死。王曄其如吾何。迨乎王公上官。三日緇徒畢",
    "X85n1590_016:0202c14": "至。或曰唯處寂蔑視藩侯。弗來致賀。曄微怒。屈諸僧",
    "X85n1590_016:0202c15": "升廳坐已。將啟怒端。問師違拒之由。慍色悖興。僧皆",
    "X85n1590_016:0202c16": "股慄。曄俄然仆地。左右扶掖歸宅。至廳後屏樹。如被",
    "X85n1590_016:0202c17": "摑頰之聲。禺中氣絕。自此僉謂。罪加無辜之道人。而",
    "X85n1590_016:0202c18": "至于此。師于開元二十二年正月示滅。享年八十七。",
    "X85n1590_016:0202c19": "資中至今崇仰焉。",
    "X85n1590_016:0202c20": "大川不知何許人。沉默自居。節操彌厲。戒無竁穴。言",
    "X85n1590_016:0202c21": "不浪施。于漢州棲賢寺。行四聖種法。克苦既增。緜竹",
    "X85n1590_016:0202c22": "之人皆宗奉之。及乎終也。臥于寺外。白衣具牀榻相",
    "X85n1590_016:0202c23": "率。舁歸寺中。務營喪禮。方當屍舉。無何雙鹿引前。若",
    "X85n1590_016:0202c24": "騶導焉。始履門閾。寺額奮然隕地。遠近驚歎。又此山",
    "X85n1590_016:0203a01": "靈異。不容麤鄙。有僧法藏。不謹戒行。多所違犯。神人",
    "X85n1590_016:0203a02": "擲于山下七里許。唯傷足指。從此無不悛革守戒。大",
    "X85n1590_016:0203a03": "曆初。北山變成黃金色。上有樓閣。菩薩行道。斯須之",
    "X85n1590_016:0203a04": "間乘雲遠舉。師素居此寺。與地俱靈。留影供養。如事",
    "X85n1590_016:0203a05": "靈祠焉。",
    "X85n1590_016:0203a06": "梵僧難陀華言曰喜。未詳種姓。其為人詭異不倫恭。",
    "X85n1590_016:0203a07": "慢無定。當建中年間。至于岷蜀。時張魏公延賞之任",
    "X85n1590_016:0203a08": "成都。師自言我得如幻三昧。甞入水不濡。投火無灼。",
    "X85n1590_016:0203a09": "能變金石。化現無窮。初入蜀。與三少尼俱行或。大醉",
    "X85n1590_016:0203a10": "狂歌。或聚眾說法。戍將惡之令擒捉。師被捉隨至。乃",
    "X85n1590_016:0203a11": "曰。貧道寄迹僧門。別有藥術。因指三尼曰。此皆妙于",
    "X85n1590_016:0203a12": "歌舞。戍將乃重之。遂留為置酒肉夜宴。與之飲唱。乃",
    "X85n1590_016:0203a13": "假襦袴巾櫛。三尼各施粉黛。並皆列坐。含睇調笑。逸",
    "X85n1590_016:0203a14": "態絕世。飲欲半酣。師謂尼曰。可為押衙蹋舞。因徐進",
    "X85n1590_016:0203a15": "對舞。曳練迴雪。迅起摩趺。伎亦絕倫。及至曲終。而舞",
    "X85n1590_016:0203a16": "不已。師乃咄曰。婦女風邪。師忽起取戍將刀。眾謂酒",
    "X85n1590_016:0203a17": "狂。悉皆驚走。遂斫三尼頭。皆踣于地。血及數丈。戍將",
    "X85n1590_016:0203a18": "大驚。呼左右縛師。師笑曰。無艸艸也。徐舉三尼。乃笻",
    "X85n1590_016:0203a19": "竹杖也。血乃所飲之酒耳。師仍坐飲宴。使人斷其頭。",
    "X85n1590_016:0203a20": "釘兩耳于柱上。皆無血。身坐于席上。酒巡到。即瀉入",
    "X85n1590_016:0203a21": "斷處。面色亦赤。而口能歌。手能擊掌應節。及宴散。其",
    "X85n1590_016:0203a22": "身自起。就柱取頭安之。輒無瘢痕。或言人吉凶事。多",
    "X85n1590_016:0203a23": "是謎語。過後方悟。成都有人。供養數日。師忽不欲住。",
    "X85n1590_016:0203a24": "乃閉關留之。師即入壁縫中。及牽之漸入。唯餘袈裟",
    "X85n1590_016:0203b01": "角。逡巡不見。來日見壁畫僧影。其狀如師。隔日漸落。",
    "X85n1590_016:0203b02": "經七日。空有墨迹。至八日墨迹已滅。有人早見師已",
    "X85n1590_016:0203b03": "在彭州界。後不知所之。",
    "X85n1590_016:0203b04": "懷空閬州梁氏子。幼適本州耆闍山廣福院削染。得",
    "X85n1590_016:0203b05": "戒之後遊方。參學于大寂禪師。洗然明暢。後至彭城",
    "X85n1590_016:0203b06": "安豐山。挂錫宴默。不數載成大伽藍。甞有一僧。乘空",
    "X85n1590_016:0203b07": "而至。遶垣墻不息。或躡蓮華。或時履地。人或瞻睹。數",
    "X85n1590_016:0203b08": "日之後禮辭師。且曰。我三五稔却來依附。言訖不見。",
    "X85n1590_016:0203b09": "師于興元元年滅度。春秋八十八。長慶元年二月。方",
    "X85n1590_016:0203b10": "遷入塔。",
    "X85n1590_016:0203b11": "定光不知何許人。爰從入法。厥性弗拘。糲食斷中。麤",
    "X85n1590_016:0203b12": "襦卒歲。方于庸蜀化導有緣。俄遭武宗毀廢。例反儒",
    "X85n1590_016:0203b13": "宗。及乎佛日重暉。僧倫咸序。師同締構寺宇。因鑄大",
    "X85n1590_016:0203b14": "鐘。計赤金萬餘斤。爾日鼓籥灰飛。投爐火熾。有祥烟",
    "X85n1590_016:0203b15": "兩道。自浮圖相輪。冉冉射上。若虹蜺焉。眾皆引望。五",
    "X85n1590_016:0203b16": "色騰凌相感如然。信鼓斯應。乃阿育王藏佛舍利之",
    "X85n1590_016:0203b17": "塔。太和初。南蠻蒙傞顛。剽掠入益城。分蠻卒居于寺",
    "X85n1590_016:0203b18": "內。廊廡皆烹炙熏灼。僧皆奔迸。時塔頂出四道濃烟。",
    "X85n1590_016:0203b19": "直上虗空。至夜蠻蜑覩此奇異。乃禁止汙穢。",
    "X85n1590_016:0203b20": "智廣姓崔氏。不知何許人。德瓶素完。道根惟固。化行",
    "X85n1590_016:0203b21": "洪雅。特顯奇踪。凡百病者造之。則以片竹為杖。指其",
    "X85n1590_016:0203b22": "痛端。或一撲之。無不立愈。至有癵者則起。跛者則奔。",
    "X85n1590_016:0203b23": "乾寧初。王氏始定成都。雅郡守羅(亡名)罷任。携師來謁",
    "X85n1590_016:0203b24": "蜀主。王氏素知奇術。呼為聖師。先是咸通中。南蠻王",
    "X85n1590_016:0203c01": "及坦綽。來圍成都。幾陷。時天王現沙門形。高五丈許。",
    "X85n1590_016:0203c02": "眼射流光。蠻兵即退。故蜀人于城北寶曆寺。立五丈",
    "X85n1590_016:0203c03": "僧相。後為牛尚書預毀次。兵火相仍。唯懼毗沙門之",
    "X85n1590_016:0203c04": "頹圮耳。王氏乃語師曰。公之異術道德動人。可寶曆",
    "X85n1590_016:0203c05": "天王否。尚書行魯曾。夢天王曰。令修吾像。方事經營。",
    "X85n1590_016:0203c06": "持書忽到。請法力成之。師唯其命。徙就天王閣下。居",
    "X85n1590_016:0203c07": "一隅小榻。每日病者填噎其門。日收所施二三十萬",
    "X85n1590_016:0203c08": "錢。又發言勸人出材木。浹旬皆運堆積。令三綱掌管。",
    "X85n1590_016:0203c09": "初師在雅郡本寺羯帝神堂內。居其半室。低門苫辱。",
    "X85n1590_016:0203c10": "不許女人到門。唯有一竹箜子。每齋受嚫二十文。必",
    "X85n1590_016:0203c11": "投箜內。滿則置之佛殿。聲鐘集眾。自他平等分之。凡",
    "X85n1590_016:0203c12": "請齋者。師意止受二十文。嚫多不取。食畢而去。亦無",
    "X85n1590_016:0203c13": "辭告。其後益加神騐。或遇病者。一摑一叱皆起。或令",
    "X85n1590_016:0203c14": "燒紙緡。掇散飲食。或遇甚痛惱者。捩紙蘸水貼之。亦",
    "X85n1590_016:0203c15": "差。光化元年。修天王閣工畢。乃循江瀆池。呪食飼魚",
    "X85n1590_016:0203c16": "經夜。其魚不啻萬億許。皆浮水面而殞。其魚俱生忉",
    "X85n1590_016:0203c17": "利天。復來報謝師恩。",
    "X85n1590_016:0203c18": "圓相蜀人也。七歲出家。博綜內外典籍。善屬其文。時",
    "X85n1590_016:0203c19": "號奇童。內修律範。時無間然。龍朔元年。有疾而終。將",
    "X85n1590_016:0203c20": "啟手足時。房內有虹若練。而直上虗空。寺角之鈴。無",
    "X85n1590_016:0203c21": "風自鳴。每夜有鼓角聲。經百餘日方息。從此鳥雀不",
    "X85n1590_016:0203c22": "棲其屋。咸亨四年。甘露降于講堂。師終。弟子收文集",
    "X85n1590_016:0203c23": "三十餘卷。刊行于世。",
    "X85n1590_016:0203c24": "法融閬州嚴氏子。穉齒好朴。素惡華楚之服。父訓令",
    "X85n1590_016:0204a01": "秉筆。便畵佛形像。至于聚戲搏沙為塔。所作無非佛",
    "X85n1590_016:0204a02": "事。年甫十三。見僧儀表表苦求出家。依長樂寺慧休",
    "X85n1590_016:0204a03": "法師薙染。經誦偕通。乃霑戒品。習講南山律鈔。後遊",
    "X85n1590_016:0204a04": "雲水。見嵩嶽普寂禪師。道峰孤峻。密付心印。往弋陽",
    "X85n1590_016:0204a05": "福寧寺。丕振宗風。學者麏至。以太和九年。示疾而終。",
    "X85n1590_016:0204a06": "春秋八十九。門人奉神座入塔焉。",
    "X85n1590_016:0204a07": "貫休字德隱。金華蘭溪登高姜氏子。七歲父母雅愛。",
    "X85n1590_016:0204a08": "投本縣和安寺圓貞禪師出家。為童時。日誦法華經",
    "X85n1590_016:0204a09": "一千字。耳所蹔聞不忘。與處默同削染。鄰院而居。每",
    "X85n1590_016:0204a10": "隔籬論詩互吟。有僧見之皆驚異。受具之後。詩名聳",
    "X85n1590_016:0204a11": "動于時。乃往豫章。習法華經起信論。皆精奧義。講訓",
    "X85n1590_016:0204a12": "且勤。本郡太守王慥篤重。次太守蔣瓖。開洗懺戒壇。",
    "X85n1590_016:0204a13": "命師為監壇。乾寧初。賷志謁吳越武肅王錢氏。因獻",
    "X85n1590_016:0204a14": "詩五章。章八句。甚愜旨。遺贈亦豐。王立去偽功。朝廷",
    "X85n1590_016:0204a15": "旌為功臣。乃別樹堂立碑。記同力平越將校姓名。遂",
    "X85n1590_016:0204a16": "刊師詩于碑陰。見重如此。善小筆。得六法。長于水墨。",
    "X85n1590_016:0204a17": "可觀。受眾安橋強氏藥肆請。出羅漢一堂云。每畵一",
    "X85n1590_016:0204a18": "尊。必祈夢得應真貌方成之。與常體不同。自此遊黟",
    "X85n1590_016:0204a19": "歙。與唐安寺蘭闍黎道合。後思登南嶽。北謁荊帥成",
    "X85n1590_016:0204a20": "汭。初甚禮。于龍興寺安置。時內翰吳融謫官。相遇往",
    "X85n1590_016:0204a21": "來。論道論詩。融為師作集序。則乾寧三年也。尋被誣",
    "X85n1590_016:0204a22": "譖于荊帥。黜師于功安。鬱悒中題硯子曰。入匣始身",
    "X85n1590_016:0204a23": "安。弟子勸師入蜀。時王氏將圖僭偽。邀四方賢士。得",
    "X85n1590_016:0204a24": "師甚喜。盛被禮遇。賜賚隆洽。署號禪月大師。蜀主常",
    "X85n1590_016:0204b01": "呼為得得來和尚。時韋藹舉其美號。所長者歌吟諷",
    "X85n1590_016:0204b02": "刺。微隱存于教化。體調不下二李白賀也。至梁乾化",
    "X85n1590_016:0204b03": "二年。終于所居。春秋八十一。",
    "X85n1590_016:0204b05": "錦江禪燈卷第十六"
}