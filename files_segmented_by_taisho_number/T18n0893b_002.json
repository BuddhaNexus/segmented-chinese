{
    "T18n0893b_002:0644a02": "蘇悉地羯羅經卷中(此卷首元落却三品)",
    "T18n0893b_002:0644a04": "唐天竺三藏輸波伽羅譯",
    "T18n0893b_002:0644a05": "◎分別成就品第十六",
    "T18n0893b_002:0644a06": "我今復說三部悉地成就。乘空自在而進。此",
    "T18n0893b_002:0644a07": "為最上。藏形隱跡為中成就。世間諸事三種",
    "T18n0893b_002:0644a08": "成就。隨上中下。更分別之。三部上成就。法得",
    "T18n0893b_002:0644a09": "持明仙。乘空遊行成就五通。又多種成。或",
    "T18n0893b_002:0644a10": "得諸漏斷盡。或得辟支佛地。或證菩薩位地。",
    "T18n0893b_002:0644a11": "或知解一切事。或辯才多聞。或成吠跢羅尸。",
    "T18n0893b_002:0644a12": "或成藥叉尼。或得真陀摩尼。或得無盡伏藏",
    "T18n0893b_002:0644a13": "具上等事。名上中上成就之法。三部中成就",
    "T18n0893b_002:0644a14": "法。藏跡於身。得大勢力。先來懈怠。而得精",
    "T18n0893b_002:0644a15": "進勤入脩羅宮。得長壽藥。成鉢[口*(肄聿+(企止+米))]。史迦天",
    "T18n0893b_002:0644a16": "使。或能使鬼。或能成就娑羅坌爾迦樹神。或",
    "T18n0893b_002:0644a17": "成多聞未經所聞悟深義理。或合藥或纔塗",
    "T18n0893b_002:0644a18": "足頂。即遠所涉無有疲乏。如上所說。悉名",
    "T18n0893b_002:0644a19": "上成就之法。三部下成就法。令眾喜見。或",
    "T18n0893b_002:0644a20": "攝伏眾人。或能徵罰惡人。降諸怨眾。及餘下",
    "T18n0893b_002:0644a21": "事。名下中下成就之法。若欲成就藥物等者。",
    "T18n0893b_002:0644a22": "有三種成。光焰為上。烟氣為中。熅煖為下。復",
    "T18n0893b_002:0644a23": "次聖者真言。為上成就。諸天所說。為中成就。",
    "T18n0893b_002:0644a24": "世天真言。為下成就。復次佛部真言。為上悉",
    "T18n0893b_002:0644a25": "地。蓮華部真言。為中悉地。金剛部真言。為下",
    "T18n0893b_002:0644a26": "悉地。若欲以上真言。欲求下成就者。得下",
    "T18n0893b_002:0644a27": "成就。或以下真言。祈求上者。得上成就。或以",
    "T18n0893b_002:0644a28": "中真言。成上下者。亦等成就。真言之中。具此",
    "T18n0893b_002:0644a29": "四德。當知即悉上中下分。能成大果。謂令成",
    "T18n0893b_002:0644b01": "滿。辟支佛位。謂令成滿。菩薩十地。乃至成",
    "T18n0893b_002:0644b02": "佛。為大果報。復成大德。行謂多諸眷屬。前後",
    "T18n0893b_002:0644b03": "圍繞。滿如是願者。為大德行。復能久住位。謂",
    "T18n0893b_002:0644b04": "得王處。轉輪王處。長壽仙處。滿如是願者。為",
    "T18n0893b_002:0644b05": "久住。形儀廣大。威光遠照。教修廣大。具此",
    "T18n0893b_002:0644b06": "四德者。雖是下品真言。能成上品。若上品中。",
    "T18n0893b_002:0644b07": "不具此德。雖是上品真言。下品用也。諸佛菩",
    "T18n0893b_002:0644b08": "薩所說真言。如是轉次。多佛菩薩所說之",
    "T18n0893b_002:0644b09": "者。雖屬下品。亦能成就。上品等事。或尊等所",
    "T18n0893b_002:0644b10": "說真言之中。唯具一事者。謂扇底迦法。補",
    "T18n0893b_002:0644b11": "瑟置迦法。阿毘遮嚧迦法。雖具一事。於中各",
    "T18n0893b_002:0644b12": "有上中下品。豈有下品真言。能成上事。猶",
    "T18n0893b_002:0644b13": "若青泥。出妙蓮華。固無疑也。豈有上品慈善",
    "T18n0893b_002:0644b14": "真言。能成忿怒下品成就。如白檀木其性清",
    "T18n0893b_002:0644b15": "涼。若風擊相揩。自然火起。非無因緣也。如是",
    "T18n0893b_002:0644b16": "差互。雖非次第。諸餘悉地。皆物疑慮。身分悉",
    "T18n0893b_002:0644b17": "地為上品成。諸藥悉地品為中成。富饒悉",
    "T18n0893b_002:0644b18": "地。為下品成。若復有人。久至持誦。下品真",
    "T18n0893b_002:0644b19": "言。縱自無力。於本尊邊轉求。上品自成。若",
    "T18n0893b_002:0644b20": "於上品真言之中。心懷猶豫。念持供養。復不",
    "T18n0893b_002:0644b21": "精誠。雖於上品真言。由彼誦念心輕。致招",
    "T18n0893b_002:0644b22": "下品成就。故知持誦皆由心意。且如諸天之",
    "T18n0893b_002:0644b23": "中。亦有貧者。諸鬼部內。亦有富強。此彼知",
    "T18n0893b_002:0644b24": "然。真言亦爾。一一真言。皆具三悉地。謂上中",
    "T18n0893b_002:0644b25": "下。誠心念誦。皆獲悉地。",
    "T18n0893b_002:0644b26": "蘇悉地羯羅經奉請品第十七",
    "T18n0893b_002:0644b27": "復次若欲入本尊室。先覩尊顏。合十指爪。當",
    "T18n0893b_002:0644b28": "小低頭。復次器盛。淨水隨所作事。置本獻",
    "T18n0893b_002:0644b29": "花。復置塗香。依於本法。而作閼伽。燒香熏",
    "T18n0893b_002:0644c01": "之。應誦真言。閼伽七遍。則當奉請。已依法",
    "T18n0893b_002:0644c02": "供養。盛閼伽器。當用金或用銅。或以石作。",
    "T18n0893b_002:0644c03": "或以土木。或取螺作。或用束底。或用荷葉。",
    "T18n0893b_002:0644c04": "以綴作器。或乳樹葉。如上所說。閼伽器等。當",
    "T18n0893b_002:0644c05": "用之時。須知次第。若扇底迦。當用白器。補瑟",
    "T18n0893b_002:0644c06": "徵迦。當用黃器。阿毘遮盧迦。當用黑器。作上",
    "T18n0893b_002:0644c07": "中下悉地。成就類前。所說應可用之作。扇底",
    "T18n0893b_002:0644c08": "迦所。用閼伽置少小麥。補瑟置迦。應著胡麻。",
    "T18n0893b_002:0644c09": "阿毘遮嚕迦。當致粟末。又扇底迦置乳。補",
    "T18n0893b_002:0644c10": "瑟置迦置酪。阿毘嚕迦。應置牛尿。或著自",
    "T18n0893b_002:0644c11": "血。遍通用者。應著稻華塗香。及華胡麻茅草",
    "T18n0893b_002:0644c12": "環。用熟銅器。盛以閼伽。若無此器。隨所得",
    "T18n0893b_002:0644c13": "者。亦遍通用。請召之時。應用當部明王真言。",
    "T18n0893b_002:0644c14": "及慕捺羅。若有本法已說請召真言。應當取",
    "T18n0893b_002:0644c15": "用。無取別者。先請當部。尊次請明王妃三部",
    "T18n0893b_002:0644c16": "之中。皆應如是本法。若無請召真言。應用明",
    "T18n0893b_002:0644c17": "王等真言而請召之。本法雖說請召真言是",
    "T18n0893b_002:0644c18": "下。豈合請於部主。若以本法真言請召。當速",
    "T18n0893b_002:0644c19": "成就。不應生難也。本法若有請召真言。及發",
    "T18n0893b_002:0644c20": "遣者。當請之時。此真言主。至部主所請云。",
    "T18n0893b_002:0644c21": "今有某甲。為某事奉請。若發遣時。亦復如是。",
    "T18n0893b_002:0644c22": "所作事已。願尊證知。隨意而去。明王妃真言。",
    "T18n0893b_002:0644c23": "用請女仙等。明王真言。請諸真言主。或有真",
    "T18n0893b_002:0644c24": "言主。不受明王真言所請。要以明王妃真",
    "T18n0893b_002:0644c25": "言。然可依請。如別部說。致閼伽時。應誦真",
    "T18n0893b_002:0644c26": "言。大者一遍。中者三遍。下者七遍。極小者二",
    "T18n0893b_002:0644c27": "十一遍。如上所說。閼伽法則。先兩膝著地。應",
    "T18n0893b_002:0644c28": "須手著淨茅草環。捧閼伽。燒香薰之。作如",
    "T18n0893b_002:0644c29": "是請。仰惟尊者。以本願故。降赴道場。願垂哀",
    "T18n0893b_002:0645a01": "愍。受此閼伽。及微獻供。有真言主。名曰獨",
    "T18n0893b_002:0645a02": "勝。奇加忿怒。不受諸餘真言。召請用彼所說",
    "T18n0893b_002:0645a03": "真言。然降所請。彼諸眷屬。亦不受於餘真",
    "T18n0893b_002:0645a04": "言請。不應用彼眷屬真言而請召之。但緣",
    "T18n0893b_002:0645a05": "用心真言。或說根本。或明王妃所說真言。而",
    "T18n0893b_002:0645a06": "用請召。部心真言。遍通三部。彼請召。當應",
    "T18n0893b_002:0645a07": "降赴。加醫醯字。此更祕密。速滿其願。當請",
    "T18n0893b_002:0645a08": "之時。誠心作禮。再三啟白。大慈悲者。請依本",
    "T18n0893b_002:0645a09": "願。來降道場。若不誠心。徒多念誦。乃至真",
    "T18n0893b_002:0645a10": "言。亦皆殷勤。以兩手捧閼伽器。頂戴供養。",
    "T18n0893b_002:0645a11": "為上悉地。置於心間。為中悉地。置於臍間。為",
    "T18n0893b_002:0645a12": "下悉地。先觀本尊畫像。其像若立。持呪之人。",
    "T18n0893b_002:0645a13": "亦應立請。畫像若坐。亦應坐請。又觀彼像。曲",
    "T18n0893b_002:0645a14": "躬立勢。亦應學之而奉請之。當請之時。先觀",
    "T18n0893b_002:0645a15": "本尊所止之方。而面彼請。然便迴身。置閼伽",
    "T18n0893b_002:0645a16": "於尊像前。復有祕觀。所作扇底迦等諸餘方",
    "T18n0893b_002:0645a17": "所。而請召之。或於餘時。得諸華果。稱本尊",
    "T18n0893b_002:0645a18": "意。應須奉請。然可獻之。當請之時。合手爪",
    "T18n0893b_002:0645a19": "指。隨於本方。但至誠心奉請。或以兩手捧諸",
    "T18n0893b_002:0645a20": "閼伽器。而請召之。然後敷獻。所得之物。若",
    "T18n0893b_002:0645a21": "欲成就上中下事及扇底迦第。皆須加以真",
    "T18n0893b_002:0645a22": "言及慕捺囉而作請召。作成諸事等。或有障",
    "T18n0893b_002:0645a23": "起。或魔與嬈。或病者加。當爾之時。事緣既",
    "T18n0893b_002:0645a24": "速。不可當待辦閼伽器。便即用心。啟請本",
    "T18n0893b_002:0645a25": "尊。作除遣法。如上所說。隨其大小。擬欲成",
    "T18n0893b_002:0645a26": "就。閼伽請之。急難等之事。誠心請之。若復有",
    "T18n0893b_002:0645a27": "人。欲得歸仰諸部尊者。應當常作召請法則。",
    "T18n0893b_002:0645a28": "持誦之人。速得成就。",
    "T18n0893b_002:0645a29": "蘇悉地羯羅經供養品第十八",
    "T18n0893b_002:0645b01": "復次奉請尊已欲依部類或諸事業。觀其大",
    "T18n0893b_002:0645b02": "小。依法則而供養之。既奉請已。作如是言。",
    "T18n0893b_002:0645b03": "善來尊者。愍我等故。降臨道場。復垂哀愍。當",
    "T18n0893b_002:0645b04": "就此座。坐受微獻供。復起誠心。頻興作禮。",
    "T18n0893b_002:0645b05": "而白尊言。大悲垂愍。成本願故。而見降臨。非",
    "T18n0893b_002:0645b06": "我所能。啟請本尊。如是三時。皆應依此。如前",
    "T18n0893b_002:0645b07": "已說。應須辦供。先獻塗香。次施華等。復獻燒",
    "T18n0893b_002:0645b08": "香。次獻飲食。次乃然燈。如其次第。用忿怒王",
    "T18n0893b_002:0645b09": "真言。此等供物。悉令清淨。善悅人心。各用本",
    "T18n0893b_002:0645b10": "色真言而真言。獻塗香已。各列其名。如依",
    "T18n0893b_002:0645b11": "前說。即奉閼伽。如是華香。及飲食等。皆亦准",
    "T18n0893b_002:0645b12": "此。若塗香燒香華及飲食。無可獻者。但誦",
    "T18n0893b_002:0645b13": "本色真言。及此手印。以此獻之。表云。供物無",
    "T18n0893b_002:0645b14": "可求得。但納真心。後作閼伽。以真心故。速滿",
    "T18n0893b_002:0645b15": "其願。離此之外。有四供養。遍通諸部。一切處",
    "T18n0893b_002:0645b16": "用。一謂合掌。二以閼伽。三用真言。及慕捺",
    "T18n0893b_002:0645b17": "羅。四但運心。此善品中。隨力應作。或復長時",
    "T18n0893b_002:0645b18": "供養中。置無過運。心如世尊。說諸法行。中",
    "T18n0893b_002:0645b19": "心為其首。若能摽心。而供養者。滿一切願。若",
    "T18n0893b_002:0645b20": "成就諸餘事者。應當發遣。諸為障者。若不遣",
    "T18n0893b_002:0645b21": "除後。恐傷及所以。先須作遣除法。誦忿怒真",
    "T18n0893b_002:0645b22": "言。或用當部。成就諸事真言。遣除障已。次應",
    "T18n0893b_002:0645b23": "誦本部尊真言。而真言水。遍請護摩及輪手",
    "T18n0893b_002:0645b24": "印。",
    "T18n0893b_002:0645b25": "佛部請火天真言。",
    "T18n0893b_002:0645b26": "[盍*欠]寫合寫．　縳[可*欠]　曩野　莎嚩訶",
    "T18n0893b_002:0645b27": "誦此真言三遍。請召火天燒食供養。",
    "T18n0893b_002:0645b28": "護摩真言。",
    "T18n0893b_002:0645b29": "唵．阿那曳．　[盍*欠]寫合．縛[可*欠]曩野．揖(奴立反)比揖",
    "T18n0893b_002:0645c01": "比．儞跛野．　莎縛訶",
    "T18n0893b_002:0645c02": "次持牛蘇。以此真言。一真言一燒。滿於三",
    "T18n0893b_002:0645c03": "遍。供養火天。",
    "T18n0893b_002:0645c04": "金剛部忿怒金剛真言。",
    "T18n0893b_002:0645c05": "唵．枳里枳里．　跋日羅．　矩嚕馱．吽[打丁+巿]",
    "T18n0893b_002:0645c06": "以此真言。一真言食一燒。火食作法。除遣地",
    "T18n0893b_002:0645c07": "中。作諸障者。又此真言。或同部尊遍灑",
    "T18n0893b_002:0645c08": "華等。復用吉利枳羅忿怒真言。并印當誦真",
    "T18n0893b_002:0645c09": "言。左手作印。遍印塗香燒香飲食華等。作淨",
    "T18n0893b_002:0645c10": "除穢。為自身淨故。應以右手。掬持香水。目",
    "T18n0893b_002:0645c11": "觀香水。誦心真言。灌自身頂。作淨除穢。復用",
    "T18n0893b_002:0645c12": "一切事真言。并忿怒真言。為淨座故。真言香",
    "T18n0893b_002:0645c13": "水。灑潔於座。又誦七遍。灑地方界。能除諸",
    "T18n0893b_002:0645c14": "穢。而得清淨。吉利枳羅真言。",
    "T18n0893b_002:0645c15": "唵．枳里枳里．跋日羅．跋日里．部訥畔陀畔",
    "T18n0893b_002:0645c16": "馱虎吽泮",
    "T18n0893b_002:0645c17": "此上真言．護地方訖。結虛空界。應同次下",
    "T18n0893b_002:0645c18": "蘇悉地真言。燒香執持。當誦真言。馚馥空",
    "T18n0893b_002:0645c19": "中。除諸穢惡。便得清淨。蘇悉地真言。",
    "T18n0893b_002:0645c20": "唵．素悉地迦履．入縛里嚲難那．牟謨羅嚲",
    "T18n0893b_002:0645c21": "曳．入縛囉入縛攞．畔[馬*半]馱．[可*欠]那[可*欠]那．虎吽",
    "T18n0893b_002:0645c22": "柹",
    "T18n0893b_002:0645c23": "此金剛部蘇悉地真言。遍通諸事。結空界用",
    "T18n0893b_002:0645c24": "佛部結空界真言。",
    "T18n0893b_002:0645c25": "唵．入縛攞　虎吽",
    "T18n0893b_002:0645c26": "此佛部結空界真言。唯通當部。蓮華部結空",
    "T18n0893b_002:0645c27": "界真言。",
    "T18n0893b_002:0645c28": "唵．鉢頭弭儞．皤伽縛底慕[可*欠]野暮[可*欠]野．若蘖",
    "T18n0893b_002:0645c29": "暮[可*欠][寧*頁]　莎縛訶",
    "T18n0893b_002:0646a01": "此蓮華部結空界真言。唯當部。次應當用",
    "T18n0893b_002:0646a02": "部心。真言香水散灑諸方。復以明王根本真",
    "T18n0893b_002:0646a03": "言。或心真言。或真言王使者心真言。隨取",
    "T18n0893b_002:0646a04": "其一。用結方界。或以此諸心真言。而作結界。",
    "T18n0893b_002:0646a05": "所結之處。如置垣牆。當部仙天。常當護衛。無",
    "T18n0893b_002:0646a06": "能作障。若諸部事。有為法者。應依甘露。軍",
    "T18n0893b_002:0646a07": "荼利法。而除遣之。又有五種護衛法則。常於",
    "T18n0893b_002:0646a08": "道場室內作之。謂金剛牆。金剛城。金剛撅。忿",
    "T18n0893b_002:0646a09": "怒吉利枳羅。忿怒甘露軍荼利。部母金剛牆",
    "T18n0893b_002:0646a10": "真言。",
    "T18n0893b_002:0646a11": "唵．縒囉縒囉．跋日羅．跋羅迦羅．虎吽柹",
    "T18n0893b_002:0646a12": "金剛城真言。",
    "T18n0893b_002:0646a13": "唵．弭塞　普囉．　捺囉　訖灑．跋日囉．半惹",
    "T18n0893b_002:0646a14": "羅．虎吽泮",
    "T18n0893b_002:0646a15": "金剛撅真言。",
    "T18n0893b_002:0646a16": "唵．吠日囉枳羅虎吽泮",
    "T18n0893b_002:0646a17": "忿怒吉利枳羅真言。",
    "T18n0893b_002:0646a18": "唵．　枳里枳里．　跋日羅．　虎[合*牛]泮",
    "T18n0893b_002:0646a19": "忿怒甘露軍荼利真言。",
    "T18n0893b_002:0646a20": "怛羅那野．　那謨跋日羅　矩嚕馱野．",
    "T18n0893b_002:0646a21": "摩訶縛攞。跋羅訖囉摩野．菩嚩弭[起巳+乞]那．毘",
    "T18n0893b_002:0646a22": "那舍曩耶．　唵．　虎嚕虎嚕底瑟他．底瑟",
    "T18n0893b_002:0646a23": "他．畔馱畔馱．[可*欠]那[可*欠]那．　阿蜜[口*栗]羝．　虎",
    "T18n0893b_002:0646a24": "吽柹",
    "T18n0893b_002:0646a25": "若本法中。有如是等金剛牆真言。應重結之。",
    "T18n0893b_002:0646a26": "諸事既了。次應持誦。持誦之時。先誦當部母。",
    "T18n0893b_002:0646a27": "真言佛部母真言。",
    "T18n0893b_002:0646a28": "入縛囉．底瑟佗．　悉馱路者泥．　薩縛刺",
    "T18n0893b_002:0646a29": "詑娑馱[寧*頁]．莎縛訶",
    "T18n0893b_002:0646b01": "蓮華部母真言。",
    "T18n0893b_002:0646b02": "唵．迦制．弭迦制．迦戇．迦制．　迦[糸*奓]．弭迦[糸*奓]．",
    "T18n0893b_002:0646b03": "迦戇迦制．皤伽縛底弭惹曳．　莎縛訶",
    "T18n0893b_002:0646b04": "金剛部母真言。",
    "T18n0893b_002:0646b05": "那謨．露　迦馱　室利曳．　那莫．商迦隸．扇",
    "T18n0893b_002:0646b06": "底迦隸．[糸*屈][糸*奓][糸*屈][糸*屈]．[糸*屈]抳伽嚲野　[糸*屈]置掘",
    "T18n0893b_002:0646b07": "莎縛訶",
    "T18n0893b_002:0646b08": "先誦此母真言。能衛本尊。能蠲眾罪。除諸災",
    "T18n0893b_002:0646b09": "障。與悉地門。而得相應。但誦佛部忙莽鷄真",
    "T18n0893b_002:0646b10": "言。亦通二部。初後持誦。諸天增衛。若於本法",
    "T18n0893b_002:0646b11": "而已說者。持誦之時。先念此者。應隨本法而",
    "T18n0893b_002:0646b12": "念誦之。或於本法有獨勝真言。亦應先誦。無",
    "T18n0893b_002:0646b13": "繁別者。如上所說。供養次第。乃至除穢。護淨",
    "T18n0893b_002:0646b14": "結界。一切等事。初持誦時。及作法時。扇底迦",
    "T18n0893b_002:0646b15": "等。所作事時。皆應作之。若以本部尊主真",
    "T18n0893b_002:0646b16": "言。或以本部心真言。或以一切真言王真言。",
    "T18n0893b_002:0646b17": "或以蘇悉地法王真言。或以一切事真言。此",
    "T18n0893b_002:0646b18": "五種真言。三部遍有。隨作諸事。各於本部。應",
    "T18n0893b_002:0646b19": "取其一。而用作之。所謂自護。及護同伴。請召",
    "T18n0893b_002:0646b20": "灑水。潔淨結界。以法相活。其言不具。為增",
    "T18n0893b_002:0646b21": "力故。為治罰真言故。為發覺故。及餘諸事。所",
    "T18n0893b_002:0646b22": "不述者。亦以當部母五真言中。隨取其一。而",
    "T18n0893b_002:0646b23": "以用之。當得悉地部心真言。能護本尊。及護",
    "T18n0893b_002:0646b24": "己身。護身之時。應誦三遍。或復七遍。結其",
    "T18n0893b_002:0646b25": "頂髮。而作一髻。若出家人。結袈裟角。或結線",
    "T18n0893b_002:0646b26": "索。持繫護身。或真言頭指遍點五處。亦成護",
    "T18n0893b_002:0646b27": "身。所謂頂額兩膊咽下心上。或以牛黃。或",
    "T18n0893b_002:0646b28": "白芥子。或閼伽水。隨取其一。而用護身。若",
    "T18n0893b_002:0646b29": "阿毘遮嚕迦法。應用部尊主真言。而真言而",
    "T18n0893b_002:0646c01": "護自身。若作扇底迦法。應用忿怒金剛真言",
    "T18n0893b_002:0646c02": "護之。若作補瑟徵迦法。應用部尊主真言。及",
    "T18n0893b_002:0646c03": "忿怒金剛真言。兼而護之。若真言主現時。持",
    "T18n0893b_002:0646c04": "誦人怖者。應用部尊主用護自身。但作諸",
    "T18n0893b_002:0646c05": "事之時。常用二真言。而護自身。為部尊主。",
    "T18n0893b_002:0646c06": "及忿怒真言。念誦了時。應當發遣。發遣之時。",
    "T18n0893b_002:0646c07": "護彼真言主。或部尊主真言。或用部母。或以",
    "T18n0893b_002:0646c08": "部心。亦護自身。而作隨意。若於穢處。不淨等",
    "T18n0893b_002:0646c09": "處。緣事須往。先誦烏摳沙摩真言。作印印",
    "T18n0893b_002:0646c10": "持五處。任意而往。仍須常誦真言。不得廢忘。",
    "T18n0893b_002:0646c11": "澡浴之。先誦伏部真言護身。乃至浴了。不",
    "T18n0893b_002:0646c12": "應廢忘。伏部真言者。忿怒甘露軍荼利也。",
    "T18n0893b_002:0646c13": "喫食之時。用部尊主真言。護身念持。欲臥之",
    "T18n0893b_002:0646c14": "時。用部母真言護身。若作諸法。遂乃忘作。護",
    "T18n0893b_002:0646c15": "持法則。令使魔興。欲除魔故。速應誦持。當部",
    "T18n0893b_002:0646c16": "明王真言。將護自身。一切魔部。不得其便。",
    "T18n0893b_002:0646c17": "如上備作。護身結界。及餘法已。然後攝心。安",
    "T18n0893b_002:0646c18": "庠念誦。念誦之人。所坐之座。以青茅草。而作",
    "T18n0893b_002:0646c19": "其座。座高四指。闊二磔手。長十六指。如此之",
    "T18n0893b_002:0646c20": "座。初念誦時。及持誦時。皆應受用。或用迦勢",
    "T18n0893b_002:0646c21": "草。或用餘青草等。或隨部法。取乳樹木。最為",
    "T18n0893b_002:0646c22": "要妙。用作床座。量亦如上。而淨剗治。或用諸",
    "T18n0893b_002:0646c23": "葉。或以枝莖。如上而制。隨親事法。取枝葉",
    "T18n0893b_002:0646c24": "用為座座。上結加趺坐。作扇底迦上成就法。",
    "T18n0893b_002:0646c25": "中加趺坐。作補瑟徵迦中成就法。垂兩足坐。",
    "T18n0893b_002:0646c26": "作阿毘遮嚕迦下成就法。供養既了。應起誠",
    "T18n0893b_002:0646c27": "心。讚歎於佛。次法次僧。次歎觀自在。次歎明",
    "T18n0893b_002:0646c28": "王。大威金剛伽陀曰。",
    "T18n0893b_002:0646c29": "　大慈救世尊　　善導一切眾",
    "T18n0893b_002:0647a01": "　福持功德海　　我今稽首禮",
    "T18n0893b_002:0647a02": "　真如捨摩法　　能淨貪瞋毒",
    "T18n0893b_002:0647a03": "　善除諸惡趣　　我今稽首禮",
    "T18n0893b_002:0647a04": "　得法解脫僧　　善住諸學地",
    "T18n0893b_002:0647a05": "　勝上福德因　　我今稽首禮",
    "T18n0893b_002:0647a06": "　大悲觀自在　　一切佛讚歎",
    "T18n0893b_002:0647a07": "　能生種種福　　我今稽首禮",
    "T18n0893b_002:0647a08": "　大力忿怒身　　善哉明持王",
    "T18n0893b_002:0647a09": "　降伏難伏者　　我今稽首禮",
    "T18n0893b_002:0647a10": "作是虔誠。讚佛菩薩。又復合掌。起慇重心。讚",
    "T18n0893b_002:0647a11": "餘諸佛菩薩。相好功德。其讚歎文。應用諸佛",
    "T18n0893b_002:0647a12": "菩薩所說歎偈。不應自作。讚歎既已。起至誠",
    "T18n0893b_002:0647a13": "心。懺悔諸罪。我歸命十方世界諸佛世尊羅",
    "T18n0893b_002:0647a14": "漢聖僧。及諸菩薩。證知我等。自從過去。及以",
    "T18n0893b_002:0647a15": "今生煩惱覆心。久流生死。貪瞋癡覆。造諸惡",
    "T18n0893b_002:0647a16": "業。或於佛法菩薩聖僧父母尊處。一切眾生",
    "T18n0893b_002:0647a17": "有德無德。於如立處。所造諸惡一切罪業。",
    "T18n0893b_002:0647a18": "自作教他見作隨喜。身口意業。廣聚諸罪。今",
    "T18n0893b_002:0647a19": "對諸佛菩薩。志心懺悔。所造眾罪。如諸佛",
    "T18n0893b_002:0647a20": "知。並皆懺悔。起志誠心。盡形歸命佛法僧",
    "T18n0893b_002:0647a21": "寶。涅槃正路。為除眾生一切苦故。歸命三寶。",
    "T18n0893b_002:0647a22": "如是歸依。頭頂禮已。歡喜踊躍。發菩提心。求",
    "T18n0893b_002:0647a23": "於勝上。解脫甘露。悉地佛果。世間眾生。無量",
    "T18n0893b_002:0647a24": "諸苦。我當救度。令離惡趣。除諸煩惱。令得解",
    "T18n0893b_002:0647a25": "脫。所有眾苦。種種煎迫。今起大悲。發菩提",
    "T18n0893b_002:0647a26": "心。為眾生而歸依。無主眾生為作歸主。失",
    "T18n0893b_002:0647a27": "路眾生為作導師。恐怖眾生為作無畏。苦惱",
    "T18n0893b_002:0647a28": "眾生得安樂故。眾生煩惱我為除滅。我從",
    "T18n0893b_002:0647a29": "過現未來。所發勝事心。修諸善業。六波羅",
    "T18n0893b_002:0647b01": "蜜。一切功德。盡皆迴向。施一切眾生。歸於正",
    "T18n0893b_002:0647b02": "路。同昇妙果。速成佛道。乃至菩提。不生懈怠",
    "T18n0893b_002:0647b03": "發菩提心。悲念眾生。起大慈心。彼有眾苦。何",
    "T18n0893b_002:0647b04": "時除滅。為淨心故。常持六念。心注一境。而",
    "T18n0893b_002:0647b05": "不散亂。不應我執。又如過現諸佛發願。應如",
    "T18n0893b_002:0647b06": "發願。生諸淨業。願與眾生。成就諸德。復願過",
    "T18n0893b_002:0647b07": "現。所生功德。願與一切眾生。獲無盡財。復能",
    "T18n0893b_002:0647b08": "捨施。增益智慧。成大忍辱。常修善品。識宿命",
    "T18n0893b_002:0647b09": "智。心懷大悲。願諸生類。所生之處。具如上",
    "T18n0893b_002:0647b10": "事。次應合掌。頂禮本部。尊主憶念明王。次依",
    "T18n0893b_002:0647b11": "法則。作諸事業。先以右手。而取數珠。置左手",
    "T18n0893b_002:0647b12": "中。合掌捧之。思念明王。數珠而誦真言。",
    "T18n0893b_002:0647b13": "佛部淨珠真言。",
    "T18n0893b_002:0647b14": "唵　遏部[羊*旦]弭惹曳　悉睇悉馱剌柹　莎",
    "T18n0893b_002:0647b15": "縛訶",
    "T18n0893b_002:0647b16": "蓮華部淨珠真言。",
    "T18n0893b_002:0647b17": "唵　阿蜜栗譡　伽迷室唎曳　室利摩里抳",
    "T18n0893b_002:0647b18": "莎縛訶",
    "T18n0893b_002:0647b19": "金剛部淨珠真言。",
    "T18n0893b_002:0647b20": "唵　枳里枳里　澇[目*匿][口*履]　莎縛訶",
    "T18n0893b_002:0647b21": "以右手大指。捻無名指頭。直舒中指。小指微",
    "T18n0893b_002:0647b22": "屈。以頭指押中指上節側。左手亦然。右手",
    "T18n0893b_002:0647b23": "搯念珠。通一切用。若阿毘遮嚕迦。竪其母指。",
    "T18n0893b_002:0647b24": "捻數珠。印菩提子珠。佛部用蓮華子珠。觀音",
    "T18n0893b_002:0647b25": "部用嚕挪囉叉子珠。金剛用三部各用。此",
    "T18n0893b_002:0647b26": "等數珠。最為勝上。一切念誦。應當執持。或用",
    "T18n0893b_002:0647b27": "木槵子。或多羅樹子。或用土珠。或用螺珠。或",
    "T18n0893b_002:0647b28": "用水精。或用真珠。或用牙珠或用赤珠。或諸",
    "T18n0893b_002:0647b29": "摩尼珠。或用咽珠。或餘草子。各隨於部觀",
    "T18n0893b_002:0647c01": "色類。應取念持。若作阿毘遮迦法。應用諸",
    "T18n0893b_002:0647c02": "首。而作數珠速成故。復為護持增驗故。",
    "T18n0893b_002:0647c03": "佛部持珠真言。",
    "T18n0893b_002:0647c04": "唵　那謨皤　伽縛底　悉[月*悉]　悉[月*悉]　娑駄",
    "T18n0893b_002:0647c05": "野悉馱　剌柹　莎縛訶",
    "T18n0893b_002:0647c06": "蓮華部持珠真言。",
    "T18n0893b_002:0647c07": "唵　素麼　底底室唎曳　鉢頭麼理抳",
    "T18n0893b_002:0647c08": "莎縛訶",
    "T18n0893b_002:0647c09": "金剛部持珠真言。",
    "T18n0893b_002:0647c10": "唵　跋日羅　爾旦　惹曳　莎縛訶",
    "T18n0893b_002:0647c11": "用前件珠印。各依部中。而念誦之。念誦之",
    "T18n0893b_002:0647c12": "時。珠置當心。不得高下。捧數珠時。微小低",
    "T18n0893b_002:0647c13": "頭。以至誠心。頂禮三寶。次八大菩薩。次禮",
    "T18n0893b_002:0647c14": "明王眷屬。次應持誦真言。想真言如對目前。",
    "T18n0893b_002:0647c15": "如是傾誠。不應散亂心緣別境。但諸真言。初",
    "T18n0893b_002:0647c16": "有唵字。及囊塞迦藍字者。應靜心中。作扇",
    "T18n0893b_002:0647c17": "底迦念誦。補瑟徵迦念誦。皆應緩誦。或心",
    "T18n0893b_002:0647c18": "念誦。或有真言。後有[合*牛]柹吒字者。當知皆",
    "T18n0893b_002:0647c19": "應殺作急聲。作阿毘遮嚕念誦。及餘忿怒念",
    "T18n0893b_002:0647c20": "誦。三部真言。應看字數多少。字有十五。應誦",
    "T18n0893b_002:0647c21": "十五落叉。遍字有三十二者。應誦三落叉。過",
    "T18n0893b_002:0647c22": "此數者。應誦十千遍已上。初誦之時。滿如上",
    "T18n0893b_002:0647c23": "數。觀其部類。或上中下。或三種事。或觀聖",
    "T18n0893b_002:0647c24": "者。說為天所說。為地居天所說。細觀部類。當",
    "T18n0893b_002:0647c25": "誦持之。乃至成就如是初誦。若不先誦。遍滿",
    "T18n0893b_002:0647c26": "念持。所求下法。尚不得成。況求上中。悉地成",
    "T18n0893b_002:0647c27": "就。以是義故。作勝上心。而先念誦。但諸真",
    "T18n0893b_002:0647c28": "言。初持誦時。已如前說。誦持遍數。分為十",
    "T18n0893b_002:0647c29": "分。然後念誦。既滿祈請真言主悉地因緣。初",
    "T18n0893b_002:0648a01": "而無相貌。復從頭作第二第三祈請。若有",
    "T18n0893b_002:0648a02": "相貌。即當依法念誦真言。若無境界。棄不",
    "T18n0893b_002:0648a03": "應誦。祈請法則。與請召法同。祈請之時。於其",
    "T18n0893b_002:0648a04": "夢中。見真言主。背面而去。或不與語。當應更",
    "T18n0893b_002:0648a05": "須。起首念誦。如是再三。若於夢中。見真言主",
    "T18n0893b_002:0648a06": "與語。當知此人不久成就。若無境界。不應誦",
    "T18n0893b_002:0648a07": "持。若強念持。恐與人禍。初持誦時。於淨密",
    "T18n0893b_002:0648a08": "處。起首誦持。從初日誦持。乃至疲極。遍數",
    "T18n0893b_002:0648a09": "多少。一須依定。不應加減。先說三時念誦法",
    "T18n0893b_002:0648a10": "者。晝初分後分。於此二時。應當持誦。中分",
    "T18n0893b_002:0648a11": "之時。如以澡浴。造諸善業。於夜三時。亦同",
    "T18n0893b_002:0648a12": "於上。中分之間。消息之事。於夜中時。持誦作",
    "T18n0893b_002:0648a13": "阿毘遮嚕迦法。安坦駄囊法。起來多羅法。",
    "T18n0893b_002:0648a14": "於夜分作說為勝上。若晝念誦。夜作護摩。若",
    "T18n0893b_002:0648a15": "夜持誦。晝作護摩。多具諸藥。念誦之前。而作",
    "T18n0893b_002:0648a16": "護摩。持誦了後。復作護摩。若能如是。最為其",
    "T18n0893b_002:0648a17": "上。如前先出。所說團食。應作護摩。無問前",
    "T18n0893b_002:0648a18": "後。恒依此法。念誦護摩。或於法中。但作護",
    "T18n0893b_002:0648a19": "摩。而得成者。當知亦須念誦真言。若如是者。",
    "T18n0893b_002:0648a20": "諸明歡喜。法驗易成。持誦之人。不生瞋怒。不",
    "T18n0893b_002:0648a21": "求欲樂。不應自下。伴不勤勞苦生怨。不",
    "T18n0893b_002:0648a22": "過勤求。不生輕慢。念誦之時。不作異語。身雖",
    "T18n0893b_002:0648a23": "疲極。不縱放之。制諸惡氣。世間談話。皆不思",
    "T18n0893b_002:0648a24": "念。不捨本尊。縱見奇相。而不怪之。念誦之",
    "T18n0893b_002:0648a25": "時。亦不分別。種種之相。持誦了時。應誦部尊",
    "T18n0893b_002:0648a26": "主真言。或誦部母真言。誦此真言。當得衛護。",
    "T18n0893b_002:0648a27": "無違部法。依於本法念誦了。或過本數。亦",
    "T18n0893b_002:0648a28": "無所畏。應起誠心。作祈請云。我依本法。念誦",
    "T18n0893b_002:0648a29": "數滿。唯願尊者。領受為證。於其夢中。為授",
    "T18n0893b_002:0648b01": "教誨。正念誦時。若有謦欬。昏佪欠去。忌",
    "T18n0893b_002:0648b02": "真言字。即起就水。作灑淨法。縱搯數珠。欠一",
    "T18n0893b_002:0648b03": "欲匝。有斯病至。灑淨已。還從首念。被所障",
    "T18n0893b_002:0648b04": "隔。為須一一皆從始。念念搯數珠。將畢之時。",
    "T18n0893b_002:0648b05": "申禮一拜。終而復始。又申一禮。於畫像前。或",
    "T18n0893b_002:0648b06": "於塔前。或於座所。隨念誦處。數珠一匝。一覩",
    "T18n0893b_002:0648b07": "尊顏。而作一禮。念誦了已。安心淨慮。或想真",
    "T18n0893b_002:0648b08": "言。及其尊主。三時念誦。但初中後夜。誠心",
    "T18n0893b_002:0648b09": "作意。遍數多少。皆一例一類。不增不減。三",
    "T18n0893b_002:0648b10": "時澡浴。三時塗地。獻華香水。種種供養。除去",
    "T18n0893b_002:0648b11": "萎華應具三衣。又內衣一日三時。浣濯其衣",
    "T18n0893b_002:0648b12": "乾燥。香熏灑淨。一一時中隨聽作一。別置睡",
    "T18n0893b_002:0648b13": "衣及以澡衣。於此二時。替換內衣。日別一",
    "T18n0893b_002:0648b14": "洗其衣乾燥。聽以熏灑。獻尊鉢器。三時洗",
    "T18n0893b_002:0648b15": "挑。既除萎華。續致新者。三時常誦大乘般",
    "T18n0893b_002:0648b16": "若等經。及作制多塗曼荼羅。先誦承事真言",
    "T18n0893b_002:0648b17": "既了。請祈未得。於中不廢闕。一時二時乃",
    "T18n0893b_002:0648b18": "至一曏。應當念誦。不得間斷。若魔障者。病",
    "T18n0893b_002:0648b19": "癭身心。則不精誠。便常放逸。身心疲勞。違",
    "T18n0893b_002:0648b20": "於時節。不依法則。或時不浴。作持念誦。及以",
    "T18n0893b_002:0648b21": "護摩。不應作數。攝心用行。依法念誦。其此數",
    "T18n0893b_002:0648b22": "者。應記為數。作護摩時。念誦之時。請召之",
    "T18n0893b_002:0648b23": "時。此三事中。所有真言遍數。一一皆須依",
    "T18n0893b_002:0648b24": "法滿數。縱欲數滿。欠一未了。而有障起。更從",
    "T18n0893b_002:0648b25": "頭數。若不依法。作皆不成。若有依作曼荼",
    "T18n0893b_002:0648b26": "羅時。或日月蝕時。於此二時。加法念誦。其福",
    "T18n0893b_002:0648b27": "增高。不久成就。無有疑也。若於八大靈塔。或",
    "T18n0893b_002:0648b28": "於過去諸佛菩薩行處。最為勝上。或於正月",
    "T18n0893b_002:0648b29": "十五日時。亦為勝時。或於師主處。受真言先",
    "T18n0893b_002:0648c01": "經承事。便當念時。不久速成。於夢中見真",
    "T18n0893b_002:0648c02": "言主。而指授者。依彼法則。亦速成就彼念誦",
    "T18n0893b_002:0648c03": "人。供養僧伽處所尊勝。或當時分加精誠。",
    "T18n0893b_002:0648c04": "其數未滿。唯此勝故。真言主悅而賜成就。",
    "T18n0893b_002:0648c05": "當知此法悉地。雖速不久。當壞以是義故。先",
    "T18n0893b_002:0648c06": "承事了。而所得者。說為堅固。先承事時。應",
    "T18n0893b_002:0648c07": "當廣供養。於日月蝕時。八日十五日。復加",
    "T18n0893b_002:0648c08": "獻供。諸神仙眾。如餘部說前等日。加諸事",
    "T18n0893b_002:0648c09": "業。齋戒等事。是日復加獻供。本明真言主。瓶",
    "T18n0893b_002:0648c10": "盛香水。插垂華枝。或取閼伽器。用甘露軍荼",
    "T18n0893b_002:0648c11": "利真言之。自灌其頂。能除魔障。或於其日。",
    "T18n0893b_002:0648c12": "獻諸飲食。塗曼荼羅。及以護摩。然燈等供。並",
    "T18n0893b_002:0648c13": "須加之。或有法中。但說持誦。自然驗見者。前",
    "T18n0893b_002:0648c14": "所[怡台+貞]像舍利塔等。忽然搖動。或光焰出。當",
    "T18n0893b_002:0648c15": "知不久速得成就。得成就時。有何相貌。所謂",
    "T18n0893b_002:0648c16": "身輕病苦永除。增益勝慧。以無畏。身威光",
    "T18n0893b_002:0648c17": "現建。夜夢常見清淨實事。心恒安泰。於誦念",
    "T18n0893b_002:0648c18": "時。及諸事業。不生疲倦。身出奇於惠施。欽",
    "T18n0893b_002:0648c19": "敬尊德。於真言主。應生敬仰。成就之時。如現",
    "T18n0893b_002:0648c20": "上事。當知即是成就相貌。先承事了。依於法",
    "T18n0893b_002:0648c21": "則。供養本尊。應加獻供。及以護摩。先承事",
    "T18n0893b_002:0648c22": "法。依數既了。次應復作。悉地念誦。復先求",
    "T18n0893b_002:0648c23": "願。於其夢中。而希境界。作先承事法。則所",
    "T18n0893b_002:0648c24": "念誦處作悉地念誦。不應移處。有諸難事。",
    "T18n0893b_002:0648c25": "依前念誦。應作持罰。取部主尊真言。誦一",
    "T18n0893b_002:0648c26": "千遍。或時念誦。本持真言。經十萬遍。若離此",
    "T18n0893b_002:0648c27": "者。還如前說。知作承事。正念誦時。忽然錯",
    "T18n0893b_002:0648c28": "誤。誦餘真言。既知錯誤。誠心懺悔過。由於",
    "T18n0893b_002:0648c29": "逸故。致斯誤。願尊捨過。便申頂禮。復須從",
    "T18n0893b_002:0649a01": "始。而念誦之。忽於穢處。心放逸故。誦本真",
    "T18n0893b_002:0649a02": "言。便自覺已。應須治罰。至持誦處。誦部尊",
    "T18n0893b_002:0649a03": "主真言七遍。半月一日不食。次服五淨真",
    "T18n0893b_002:0649a04": "言。經百八遍。然後服之。服此五淨。半月之中",
    "T18n0893b_002:0649a05": "所食。穢惡之食。當得清淨。真言增力。",
    "T18n0893b_002:0649a06": "佛部五淨真言曰。",
    "T18n0893b_002:0649a07": "那謨皤伽縛底烏瑟膩沙野弭秫　睇弭羅",
    "T18n0893b_002:0649a08": "制始米　扇底伽[口*履]　莎縛訶",
    "T18n0893b_002:0649a09": "蓮華部五淨真言曰。",
    "T18n0893b_002:0649a10": "那謨剌怛那怛　囉耶野　那莫阿利耶",
    "T18n0893b_002:0649a11": "縛嚧枳底濕縛囉耶　菩提薩埵野　摩訶",
    "T18n0893b_002:0649a12": "迦嚕抳迦耶　唵野輸制　娑婆訶",
    "T18n0893b_002:0649a13": "金剛部五淨真言。",
    "T18n0893b_002:0649a14": "那謨剌怛那　怛囉耶野　那謨室戰拏跋日",
    "T18n0893b_002:0649a15": "囉播拏曳摩訶藥麧灑拪那播嚲曳",
    "T18n0893b_002:0649a16": "唵始棄始棄[目*匿]麼黎鉢羅髀",
    "T18n0893b_002:0649a17": "鉢羅皤莎縛黎諦制諦饒縛底鉢羅皤縛底莎",
    "T18n0893b_002:0649a18": "縛訶",
    "T18n0893b_002:0649a19": "取黃牛乳酪蘇糞尿。各別真言。經百八遍。和",
    "T18n0893b_002:0649a20": "置一處。復百八遍。以波羅捨中盛之。或諸乳",
    "T18n0893b_002:0649a21": "樹葉。或閼伽器。以茅草攪。誦真言經百八",
    "T18n0893b_002:0649a22": "遍。後面向東。蹲踞而坐。頓服三合。如是度如",
    "T18n0893b_002:0649a23": "藥合升合。當服之時。不應致語。念誦之時。像",
    "T18n0893b_002:0649a24": "現聲語。先應簡敵。即誦部尊主真言及印。",
    "T18n0893b_002:0649a25": "若是魔作。自然而退。或出語言。與本法異。當",
    "T18n0893b_002:0649a26": "知魔作。或出語言。勸作惡事亦魔作。若見",
    "T18n0893b_002:0649a27": "惡夢。即須先誦部母真言。經一百八遍。若不",
    "T18n0893b_002:0649a28": "先誦。部母真言。不可念誦。若念誦時。其數減",
    "T18n0893b_002:0649a29": "少。不應休止。若增無過。如上所說。念誦次",
    "T18n0893b_002:0649b01": "第。皆須依之。若異此法。欲求悉地。不可得",
    "T18n0893b_002:0649b02": "也。◎",
    "T18n0893b_002:0649b03": "◎蘇悉地羯羅經光顯品第十九",
    "T18n0893b_002:0649b04": "復次今說增益神威。令使歡喜。所持真言。而",
    "T18n0893b_002:0649b05": "速成就。先具香水。澡浴身手。於上時日。加",
    "T18n0893b_002:0649b06": "諸供養。復取蘇摩那華。一百八枚。取一一華。",
    "T18n0893b_002:0649b07": "誦真言經二十一遍。或經七遍。或時三遍。先",
    "T18n0893b_002:0649b08": "觀真言。字數多少。而念誦之。奉獻本尊。次獻",
    "T18n0893b_002:0649b09": "塗香。及以燒香。奇香氣者。復獻飲食。如先陳",
    "T18n0893b_002:0649b10": "說。加以沙糖及酪。復作護摩。燒木一百八",
    "T18n0893b_002:0649b11": "撅木不過量。次用乳酪和蜜護摩一百八遍。",
    "T18n0893b_002:0649b12": "次用蘇酪和粳米飯百八遍。而作護摩。此三",
    "T18n0893b_002:0649b13": "護摩。經三七日。或復五日。或復三日。此三",
    "T18n0893b_002:0649b14": "日既了。應取乳粥。和以牛蘇。一百八遍。復",
    "T18n0893b_002:0649b15": "作護摩。此既終取閼伽器。誦以真言。經一",
    "T18n0893b_002:0649b16": "百八遍。傾致少水。而作護摩。作此等法。真言",
    "T18n0893b_002:0649b17": "增威。謂異真言。截漸其威。自得增益。或真",
    "T18n0893b_002:0649b18": "言損益。或被羅[口*截]真言不行。或被繫縛真",
    "T18n0893b_002:0649b19": "言。遞相交雜。或真言字增加。如上等患。盡",
    "T18n0893b_002:0649b20": "皆除去。而得增威。諸護摩中。所說藥草。隨取",
    "T18n0893b_002:0649b21": "其一。經一百夜。而作護摩真言。歡喜而得",
    "T18n0893b_002:0649b22": "增威。復取諸香。和作香泥。作本尊形。獻忙攞",
    "T18n0893b_002:0649b23": "底華。燒膠樹香。或堅木香。一日三時。誦以",
    "T18n0893b_002:0649b24": "真言。一百八遍。真言歡喜而得增威。作此",
    "T18n0893b_002:0649b25": "尊形。置荷葉上。或芭蕉葉。或乳樹葉。或諸草",
    "T18n0893b_002:0649b26": "葉。非直盡日夜亦獻之。法事了時。如法發",
    "T18n0893b_002:0649b27": "遣。送致大河。如上次第。依此法則作者。本尊",
    "T18n0893b_002:0649b28": "歡喜。速賜悉地。",
    "T18n0893b_002:0649b29": "蘇悉地羯羅經本尊灌頂品第二十",
    "T18n0893b_002:0649c01": "復次先承事了。若欲真言主增加威德故應",
    "T18n0893b_002:0649c02": "灌之。取以金瓶。或銀銅等。或新瓦瓶。盛滿香",
    "T18n0893b_002:0649c03": "水。置於五寶。華葉果香。五種穀子。種種塗",
    "T18n0893b_002:0649c04": "香。或堅諸香末。以新綵帛繫其瓶。項[打丁+(乖北+比)]諸",
    "T18n0893b_002:0649c05": "嚲樹枝。或乳樹枝。用部尊主真言。或用部",
    "T18n0893b_002:0649c06": "母真言。一百八遍。然後灌其真言主頂。應",
    "T18n0893b_002:0649c07": "用金作。或以沈檀。而作其形。置於座上。而灌",
    "T18n0893b_002:0649c08": "頂之。灌頂既了。復當獻華香等物。或諸瓔",
    "T18n0893b_002:0649c09": "珞。種種供養具。而供養之。及作護摩。并加念",
    "T18n0893b_002:0649c10": "誦。如是作者。能令本尊。增加威力。速得悉",
    "T18n0893b_002:0649c11": "地。先承事者。作念誦時。應灌本尊。取閼伽",
    "T18n0893b_002:0649c12": "器。摽相本尊。而灌頂之。或自浴了時。復應",
    "T18n0893b_002:0649c13": "想念本真言主。三度七度。而灌頂之。先承事",
    "T18n0893b_002:0649c14": "時。不應廢忘。或時用蘇。或時用蜜。盛滿瓶",
    "T18n0893b_002:0649c15": "中。內置七寶。如法執持。灌本尊頂。所祈之",
    "T18n0893b_002:0649c16": "願。速得滿足。",
    "T18n0893b_002:0649c17": "蘇悉地羯羅經祈請品第二十一",
    "T18n0893b_002:0649c18": "復次廣說祈請法則。於白黑二月八日十四",
    "T18n0893b_002:0649c19": "日十五日。或日月蝕時。一日不食。或經七",
    "T18n0893b_002:0649c20": "日。澡浴清淨。著新淨衣。離此晨日。而祈請",
    "T18n0893b_002:0649c21": "者。應用白月。誦扇底迦真言。而祈請之。復",
    "T18n0893b_002:0649c22": "於暮間。以諸湯水。及用真言。澡浴清淨。除諸",
    "T18n0893b_002:0649c23": "垢穢。灑霑五處。如法供養。本真言主。復獻",
    "T18n0893b_002:0649c24": "閼伽。加誦真言。一百八遍。用闍底華粖。大",
    "T18n0893b_002:0649c25": "開者灑栴檀香水。持奉獻之。又廣獻食。名烏",
    "T18n0893b_002:0650a01": "那梨食。食中加酪。以忙攞底華。作鬘供養。先",
    "T18n0893b_002:0650a02": "取牛蘇。而作護摩。一百八遍。次用娑護摩。",
    "T18n0893b_002:0650a03": "一百八遍。用白[疊*毛]縷。或布線縷。令童女合。索",
    "T18n0893b_002:0650a04": "一真言一結。當結七結。復真言七遍。繫在",
    "T18n0893b_002:0650a05": "臂肘上。左脅而臥。思念真言主。得進止已。",
    "T18n0893b_002:0650a06": "隨意而住。安置房座。上散花想念尊形。於",
    "T18n0893b_002:0650a07": "其夢中。見自部主。或見真言主。或見明王。當",
    "T18n0893b_002:0650a08": "知此相成就之相。或見三寶。或見諸菩薩。或",
    "T18n0893b_002:0650a09": "見四眾。或見供養者。悉地之相。或見自身",
    "T18n0893b_002:0650a10": "誦持真言。作諸事等。或見身著白淨衣服。",
    "T18n0893b_002:0650a11": "或見他來恭敬供養。當知勝上悉地纔近。或",
    "T18n0893b_002:0650a12": "見發山峯。或見乘象。或見度大河海。或見",
    "T18n0893b_002:0650a13": "昇果樹上。或見乘師子。或乘牛鹿與諸餘",
    "T18n0893b_002:0650a14": "等。或乘飛鵝孔雀。一切飛禽。或見美女身被",
    "T18n0893b_002:0650a15": "瓔珞手持華瓶。或香華蓋。圍繞行道。或見受",
    "T18n0893b_002:0650a16": "得。象馬車乘。諸寶物等。見是等相。悉地之",
    "T18n0893b_002:0650a17": "相。或夢得華果根牛蘇乳酪稻華等物。所成",
    "T18n0893b_002:0650a18": "就藥。悉地之相。先承事時。夢示成就藥。及得",
    "T18n0893b_002:0650a19": "數珠。得是相者。當知即須。更作持誦法。或見",
    "T18n0893b_002:0650a20": "熏馥自身。或見澡浴清淨。或見身帶瓔珞。見",
    "T18n0893b_002:0650a21": "是相已。便作持誦。當速悉地。作持誦法。取闍",
    "T18n0893b_002:0650a22": "底華。一百八枚。用部母真言。兼本真言。和誦",
    "T18n0893b_002:0650a23": "一百八遍而供養之。復取白檀香。真言百",
    "T18n0893b_002:0650a24": "八遍知是祈請隨意臥。夢本真言自當現",
    "T18n0893b_002:0650a25": "相。又取烏施羅藥搗。和作真言形像。以弭",
    "T18n0893b_002:0650a26": "烏里迦蟻土和作其器。滿盛牛乳。置像乳",
    "T18n0893b_002:0650a27": "中。或用蘇乳蜜和置像。於中誦一百八遍。",
    "T18n0893b_002:0650a28": "三時供養。如是供養。本尊歡喜。速得相現。復",
    "T18n0893b_002:0650a29": "於白黑二月八日十四日十五日。或日月蝕",
    "T18n0893b_002:0650b01": "日。不食持齋。廣作供養。以七膠香。及五堅香",
    "T18n0893b_002:0650b02": "等二香等。一誦真言。一作護摩。數滿一千",
    "T18n0893b_002:0650b03": "二百遍已。所祈之願。速見前相。祈請範則。若",
    "T18n0893b_002:0650b04": "依法作。速得成就。見其相貌。不有疑也。",
    "T18n0893b_002:0650b05": "蘇悉地羯羅經受真言品第二十二",
    "T18n0893b_002:0650b06": "復次廣說受真言法。雙膝著地。先於尊者阿",
    "T18n0893b_002:0650b07": "闍梨處。廣作布施。手捧妙華。發慇重心。於",
    "T18n0893b_002:0650b08": "闍梨處。三遍口受真言。多者受誦不得。應用",
    "T18n0893b_002:0650b09": "紙葉牛黃。寫之受取。隨意誦之。先入曼荼",
    "T18n0893b_002:0650b10": "羅已。後於餘時。受真言於良日時。於尊者",
    "T18n0893b_002:0650b11": "阿闍梨處。廣作奉施。如前受之。知是正受",
    "T18n0893b_002:0650b12": "真言。速得成就。縱不先作。承事之法。便持",
    "T18n0893b_002:0650b13": "誦者。亦不得成就復以新瓶。離諸病者。置",
    "T18n0893b_002:0650b14": "葉七寶。五穀一一如法。唯不著水。作至誠",
    "T18n0893b_002:0650b15": "心。廣作供養阿闍梨。先取紙葉。書寫諸真言",
    "T18n0893b_002:0650b16": "主名。置於瓶中。莊嚴供養。如灌頂法。作此",
    "T18n0893b_002:0650b17": "時或經一日。或經三日。不食齋戒。於日暮間。",
    "T18n0893b_002:0650b18": "則以牛黃。抄諸真言名號。置於瓶中。獻以塗",
    "T18n0893b_002:0650b19": "香華香燈食。并以本真言。作護摩法。一百八",
    "T18n0893b_002:0650b20": "遍。廣作勤求。聖眾諦聽諦聽。三日令其弟",
    "T18n0893b_002:0650b21": "子。洗浴身體香馥。手著吉祥茅草指環。以",
    "T18n0893b_002:0650b22": "用真言。誦一百八遍真言。其瓶并以香熏。",
    "T18n0893b_002:0650b23": "飲心作禮。令取一葉。已復重頂禮。如是受",
    "T18n0893b_002:0650b24": "者。速得悉地。若更別誦。諸餘真言。所受真",
    "T18n0893b_002:0650b25": "言。退失悉地。若於弟子處。心生歡喜。授與自",
    "T18n0893b_002:0650b26": "所持悉地真言。應依軌則。如法受之。為先誦",
    "T18n0893b_002:0650b27": "持故。弟子不失。當得悉地。先於真言主處。",
    "T18n0893b_002:0650b28": "啟請陳表授此真言。與斯弟子。願作加被。速",
    "T18n0893b_002:0650b29": "賜悉地。手捧香華。誦一百八遍。或一千遍。便",
    "T18n0893b_002:0650c01": "呼弟子。來授授與之。復作是言。我於今時。",
    "T18n0893b_002:0650c02": "迴本本明主。授與弟子。唯願照知。為作悉",
    "T18n0893b_002:0650c03": "地。弟子應言。我於今時。已受明主誓。從今日",
    "T18n0893b_002:0650c04": "乃至菩提。而不廢忘。如上所說。師主弟子。受",
    "T18n0893b_002:0650c05": "真言法。當得成就。離此受者。不得悉地。如此",
    "T18n0893b_002:0650c06": "受得。悉地真言。於中決定。成就無疑。申先",
    "T18n0893b_002:0650c07": "悉地。不先承事。真言既爾。悉地等受藥法亦",
    "T18n0893b_002:0650c08": "然。或復有人。先承事已。次合念持。依於法",
    "T18n0893b_002:0650c09": "則。迴授與人。所受得者。不先承事。但作念",
    "T18n0893b_002:0650c10": "持。便得成就。受真言者。為悉地故。先於師",
    "T18n0893b_002:0650c11": "主處。廣作奉施。華果諸根。名衣上服。金銀摩",
    "T18n0893b_002:0650c12": "尼。諸雜寶物。種種穀麥蘇蜜乳酪。男女童僕。",
    "T18n0893b_002:0650c13": "種種臥具。奇妙革屣。嚴身之具已成就。藥",
    "T18n0893b_002:0650c14": "象馬牛犢。諸餘乘等。乃至自身。亦將奉施。為",
    "T18n0893b_002:0650c15": "僕所使。久經承事。不憚劬勞。合掌虔誠。珍重",
    "T18n0893b_002:0650c16": "奉施。如是行施。速得悉地。應說如上。種種",
    "T18n0893b_002:0650c17": "之物。先須奉施。阿闍梨已。然後於真言妙",
    "T18n0893b_002:0650c18": "句。",
    "T18n0893b_002:0650c19": "蘇悉地羯羅經滿足真言品第二十三",
    "T18n0893b_002:0650c20": "復次持誦之人。於其夢中。見真言主身諸支",
    "T18n0893b_002:0650c21": "分加者。應知真言字加。若支分減少者。應",
    "T18n0893b_002:0650c22": "知真言字少。委是相已。作滿足法。或見真言。",
    "T18n0893b_002:0650c23": "與受持者。異或加減。字數不用。心便生疑。",
    "T18n0893b_002:0650c24": "應依法作滿足之。先以紙葉。牛黃稀寫。所",
    "T18n0893b_002:0650c25": "錯真言。如法供養。明王真言。及衛護已。置真",
    "T18n0893b_002:0650c26": "言主座。復取乳木。並依本法。但用空蘇。為",
    "T18n0893b_002:0650c27": "求明王。而加助故。應作護摩。布茅草鋪。先禮",
    "T18n0893b_002:0650c28": "部尊主。次禮部母。次禮諸佛。作如是啟。唯願",
    "T18n0893b_002:0650c29": "諸佛。及諸聖眾加助衛。如是啟已。於茅草",
    "T18n0893b_002:0651a01": "上頭向東臥。於其夢中。本尊示相。牛黃所",
    "T18n0893b_002:0651a02": "寫。紙葉之上。有減。本尊牛黃題注。字數滿",
    "T18n0893b_002:0651a03": "足。乃至加減點畫。亦皆揩定。真言不錯。但云",
    "T18n0893b_002:0651a04": "不錯。或於夢中。指受滿足。依此作法。衛",
    "T18n0893b_002:0651a05": "護為除魔故。",
    "T18n0893b_002:0651a06": "蘇悉地羯羅經增力品第二十四",
    "T18n0893b_002:0651a07": "復次謂欲增加威力。應作護摩。或用蘇蜜。",
    "T18n0893b_002:0651a08": "或時用乳。各各別作。或用油麻護摩。或用膠",
    "T18n0893b_002:0651a09": "香和蘇護摩。或用蓮華。和蘇護摩。或時空",
    "T18n0893b_002:0651a10": "用娑闍羅娑。或於山間。常服五淨。不食餘食。",
    "T18n0893b_002:0651a11": "取本部華。滿十萬枚。二真言奉獻本尊。妙好",
    "T18n0893b_002:0651a12": "塗香。及以香華。然燈食等。各誦真言。經一百",
    "T18n0893b_002:0651a13": "八遍。一日三時。經於三日。如是供養。增加威",
    "T18n0893b_002:0651a14": "力。或用堅木。然以為燈。一日三時。經於七",
    "T18n0893b_002:0651a15": "日。能令真言。增加威力。或時供養。加弭迦",
    "T18n0893b_002:0651a16": "食。亦增威力。如上所說。念誦護摩。供養法",
    "T18n0893b_002:0651a17": "則。亦復能令增加威力。",
    "T18n0893b_002:0651a18": "蘇悉地羯羅經護摩品第二十五",
    "T18n0893b_002:0651a19": "復次廣說護摩法則。令持誦者。速得悉地。於",
    "T18n0893b_002:0651a20": "尊像前。作護摩爐。頂方一肘。四面安椽。量",
    "T18n0893b_002:0651a21": "深半肘。若作圓爐。其准然念誦之處。若在",
    "T18n0893b_002:0651a22": "房室。應出於外。望見尊形。而穿作爐。隨其事",
    "T18n0893b_002:0651a23": "業。依法作之。乳木等物。及以香華。置於右",
    "T18n0893b_002:0651a24": "邊。護摩器皿。置於左邊。用護事真言。灑諸",
    "T18n0893b_002:0651a25": "物等。坐茅草座。攝心靜慮。捧持閼伽。啟請明",
    "T18n0893b_002:0651a26": "王。傾閼伽水。少灑爐中。復以一華。一誦真",
    "T18n0893b_002:0651a27": "言。獻真言主。為除穢故。應誦計利吉里真言。",
    "T18n0893b_002:0651a28": "并作手印。為衛護故。軍荼利真言。水灑作淨。",
    "T18n0893b_002:0651a29": "然乳木火。既燒火已。先請火天。我今奉請。火",
    "T18n0893b_002:0651b01": "天之首。天中之仙。梵行宗敬。降臨此處。受納",
    "T18n0893b_002:0651b02": "護摩。次誦請召。火天真言同上。名火天已。",
    "T18n0893b_002:0651b03": "先以閼伽水。三度灑淨。取五穀蘇酪等物。",
    "T18n0893b_002:0651b04": "誦以真言三遍護摩奉祀火天。真言同上。祀",
    "T18n0893b_002:0651b05": "火天食。一心摽想。遞送火天。置於本座。復",
    "T18n0893b_002:0651b06": "誦計利吉里真言。并作手印。復淨其火。一切",
    "T18n0893b_002:0651b07": "護摩。皆應如是。次請本尊。先誦本尊真言",
    "T18n0893b_002:0651b08": "一遍。安住本座。依法供養。願尊垂護摩之",
    "T18n0893b_002:0651b09": "食。所護摩木。謂鉢羅輪木。烏曇摩囉木。鉢",
    "T18n0893b_002:0651b10": "攞訖沙木。尼俱陀木。佉陀羅木。閼伽木。吠",
    "T18n0893b_002:0651b11": "官訖那木。閼伽沒羅木。迦濕沒羅也木。閃",
    "T18n0893b_002:0651b12": "弭阿簸麼麼嘌伽木。閼說贊那木。此十",
    "T18n0893b_002:0651b13": "二種木。取枝量長兩指一析。皆須濕潤。新",
    "T18n0893b_002:0651b14": "採得者。通於一切。護摩法用。條端直者。觀其",
    "T18n0893b_002:0651b15": "上下。一面置之。香水淨洗。細頭向外。麁頭",
    "T18n0893b_002:0651b16": "向身。蘇搵兩頭。擲於爐內。作扇底迦等二",
    "T18n0893b_002:0651b17": "法時。各依本法。先出摶食。而護摩。如是軌",
    "T18n0893b_002:0651b18": "摸。遍通一切。每日作食之時。先出一分之",
    "T18n0893b_002:0651b19": "食。置在尊前。待護摩時。先應取用。如念誦",
    "T18n0893b_002:0651b20": "時。置於兩手。在雙膝間。護摩之時。亦應如",
    "T18n0893b_002:0651b21": "是。以沈香木。量長四指。麁如頭指。搵蘇合",
    "T18n0893b_002:0651b22": "香。百八護摩。此妙益真言威加。如是作時。",
    "T18n0893b_002:0651b23": "遍通諸部。或用安悉香和蘇護摩。復一百",
    "T18n0893b_002:0651b24": "八遍。時空用薩闍羅娑。而作護摩。一百八",
    "T18n0893b_002:0651b25": "遍。皆能增益。真言威力。為欲成就。真言法",
    "T18n0893b_002:0651b26": "故作諸護摩。先請部尊主。次請本尊。然後依",
    "T18n0893b_002:0651b27": "法作護摩。為欲成就真言法故作護摩。先",
    "T18n0893b_002:0651b28": "用部母真言。護衛本尊。次護自身。然後依法。",
    "T18n0893b_002:0651b29": "乃作護摩。為欲成就真言。故作護摩。若法",
    "T18n0893b_002:0651c01": "了時。為加增益真言力故。應當念誦部心真",
    "T18n0893b_002:0651c02": "言。為欲成就護真言故。故作護摩。初時",
    "T18n0893b_002:0651c03": "皆須大杓酌施。欲了之時。亦用大杓。在其中",
    "T18n0893b_002:0651c04": "間。應用小杓。為欲成就真言法。故作諸護摩。",
    "T18n0893b_002:0651c05": "若法了時。用部心真言。真言閼伽。而供養之。",
    "T18n0893b_002:0651c06": "如曼拏羅法中。所護護摩。次第法作。亦應",
    "T18n0893b_002:0651c07": "如是。先作阿毘遮嚕迦法。次作補瑟徵迦法。",
    "T18n0893b_002:0651c08": "次作扇底迦法。護摩了已。用本持真言。真",
    "T18n0893b_002:0651c09": "言淨水。以手遠巡散灑爐中。如是三度。護",
    "T18n0893b_002:0651c10": "摩都了。復啟火天。重受餘供。如法退還。發",
    "T18n0893b_002:0651c11": "遣列願。如請召法。去降臨字。置退還字。所",
    "T18n0893b_002:0651c12": "殘餘穀蘇蜜酪等。並和一處用祀火天。真言",
    "T18n0893b_002:0651c13": "三遍。而作護摩。復觀本真言。字數多少。而",
    "T18n0893b_002:0651c14": "念誦之。復作供養。護衛本尊。并護己身。如法",
    "T18n0893b_002:0651c15": "發遣。",
    "T18n0893b_002:0651c16": "蘇悉地羯羅經備物品第二十六",
    "T18n0893b_002:0651c17": "復次廣說諸成就支分。謂欲成就諸真言故。",
    "T18n0893b_002:0651c18": "先當備辦諸雜物分。然後應作。先承事法。若",
    "T18n0893b_002:0651c19": "已先承事者。次應念誦。所謂諸雜塗香雜",
    "T18n0893b_002:0651c20": "燒香。五種堅香。謂沈水香。白檀香。紫檀香。",
    "T18n0893b_002:0651c21": "娑羅羅香。天木香。七膠香者。謂乾陀羅娑香。",
    "T18n0893b_002:0651c22": "薩闍羅娑香。安悉香。蘇合香。薰陸香。設落",
    "T18n0893b_002:0651c23": "翅香。室唎吠瑟吒迦香。白芥子毒藥鹽黑芥",
    "T18n0893b_002:0651c24": "子胡麻油牛蘇。銅瓶銅捖。五穀謂大麥小",
    "T18n0893b_002:0651c25": "麥稻穀小豆胡麻。五寶謂金銀真珠螺貝赤",
    "T18n0893b_002:0651c26": "珠。五藥謂乾託迦哩藥。勿哩訶底藥。娑訶藥。",
    "T18n0893b_002:0651c27": "娑訶提婆藥。稅多擬里疙里迦藥。蜜五色線。",
    "T18n0893b_002:0651c28": "謂青黃赤白黑。童子合線。金剛杵燈炷燈。",
    "T18n0893b_002:0652a01": "盞瓦椀五種彩色。佉陀羅木[土*厥]。乳木杓。牛",
    "T18n0893b_002:0652a02": "黃鑌鐵。紫壇護淨線。浴衣黑鹿皮。鉢孕瞿",
    "T18n0893b_002:0652a03": "華。稻穀華。木履[曰/月]鉺草。大茅草。設多布澁波",
    "T18n0893b_002:0652a04": "迴香是。採華筐。緣飲食所須蘇蜜沙糖石蜜",
    "T18n0893b_002:0652a05": "等物。穀珠如上所說。種種諸物。皆預備之。",
    "T18n0893b_002:0652a06": "然後應當。作先承事。及廣念誦。",
    "T18n0893b_002:0652a07": "蘇悉地羯羅經成諸相品第二十七",
    "T18n0893b_002:0652a08": "復次我今說成就物。依是三部真言悉地。所",
    "T18n0893b_002:0652a09": "謂真陀摩尼。寶瓶。雨寶。伏藏。輪。雌黃。刀。",
    "T18n0893b_002:0652a10": "此等七物。上中之上。能令種種悉地。成就",
    "T18n0893b_002:0652a11": "增益福德。乃至成滿。法王之法。況餘世事。",
    "T18n0893b_002:0652a12": "佛部蓮華部金剛部。三部真言。皆有如是勝",
    "T18n0893b_002:0652a13": "上成就。於三部中。隨受持者。具獲五通。為上",
    "T18n0893b_002:0652a14": "悉地。言七物者。若欲成就真陀摩尼者。法",
    "T18n0893b_002:0652a15": "驗成已。當作金臺。量長一肘。或用銀作。莊嚴",
    "T18n0893b_002:0652a16": "精細。臺頭置摩尼珠。其珠用紅頗梨。光淨",
    "T18n0893b_002:0652a17": "無翳。或好水精。如法圓飾。成此寶者。應念",
    "T18n0893b_002:0652a18": "誦作臺圖樣。此樣不具載。若欲成就雨寶",
    "T18n0893b_002:0652a19": "法者。法驗成已。但當誠心。五由旬內。能雨金",
    "T18n0893b_002:0652a20": "銀種種雜寶。若欲成就伏藏發起。金銀諸",
    "T18n0893b_002:0652a21": "珍。濟給貧乏。種種費用其藏無盡。若欲成就",
    "T18n0893b_002:0652a22": "輪仙法者。鑌鐵作輪。量圓兩指一磔。輪安六",
    "T18n0893b_002:0652a23": "輪。輞椽銛利。如是作法。速速得悉地。若欲",
    "T18n0893b_002:0652a24": "成就雌黃法者。取光雌黃。如日初出。色光",
    "T18n0893b_002:0652a25": "亦如融金色光。是為上好。若成就刀法者。",
    "T18n0893b_002:0652a26": "取好鑌鐵刀。量長兩肘。以小指齊。闊四指",
    "T18n0893b_002:0652a27": "無諸瑕病。其色紺青。如槡施鳥[毯炎+令]。若欲成",
    "T18n0893b_002:0652a28": "就佛頂法者。當以金作佛頂猶如畫。即安置",
    "T18n0893b_002:0652a29": "臺上。其臺幀用薩頗胝迦寶。若欲成就蓮華",
    "T18n0893b_002:0652b01": "法者。以金作八葉蓮華。如兩指一搩手量。",
    "T18n0893b_002:0652b02": "或用銀作。或熟銅作。或白檀木作。若欲成就",
    "T18n0893b_002:0652b03": "拔折羅法者。以好鑌鐵作。拔折羅長十六指。",
    "T18n0893b_002:0652b04": "兩頭各作三股。或紫檀木作。或三寶作。所",
    "T18n0893b_002:0652b05": "謂金銀熟銅。若欲成就雄黃法者。當取雄黃",
    "T18n0893b_002:0652b06": "色。如融金塊成分析。復上有光。如是雄黃",
    "T18n0893b_002:0652b07": "能成上事。若欲成就牛黃法者。當取黃牛。牛",
    "T18n0893b_002:0652b08": "黃為上。若欲成就刈哩迦藥者。當取其藥。色",
    "T18n0893b_002:0652b09": "若金錢華者上好。若欲成就素嚕多安膳那",
    "T18n0893b_002:0652b10": "藥者。如蚯蟮糞者上好。若欲成就白[疊*毛]布者。",
    "T18n0893b_002:0652b11": "取細軟者擇去毛髮。以欝金香染之。若欲成",
    "T18n0893b_002:0652b12": "就護身線者。取白疊縷。細細三合為股。復",
    "T18n0893b_002:0652b13": "三股合索。童女合撚。皆須右合。或縷金合。",
    "T18n0893b_002:0652b14": "若欲成就華鬘法者。取闍底華作鬘。若欲成",
    "T18n0893b_002:0652b15": "就牛糞灰法者。取蘭若所淨牛糞。燒作白",
    "T18n0893b_002:0652b16": "灰。和龍腦香用。若欲作成就木屐法者。取",
    "T18n0893b_002:0652b17": "室利鉢嘌尼木作木屐。上安置其蓋。若欲成",
    "T18n0893b_002:0652b18": "就傘蓋法者。當以孔雀尾作。以新端竹。而作",
    "T18n0893b_002:0652b19": "其華。若欲成就弓箭槍矟獨股叉棓。及諸器",
    "T18n0893b_002:0652b20": "仗隨世用者。隨意而作。若欲成就世間鞍馬。",
    "T18n0893b_002:0652b21": "車乘牛羊。一切鳥獸諸餘物等。隨世人輩。共",
    "T18n0893b_002:0652b22": "將為上。隨意樂作。或依本法。如是制作。若欲",
    "T18n0893b_002:0652b23": "成就吠多羅者。應取族姓家生。盛年無病卒",
    "T18n0893b_002:0652b24": "死。體無盤跡。猶未脹壞。諸根具足。取如是",
    "T18n0893b_002:0652b25": "屍。而作成就。隨意所作。上中下法。所取之",
    "T18n0893b_002:0652b26": "物。亦復如是。心無怖畏。方作此法。",
    "T18n0893b_002:0652b27": "蘇悉地羯羅經取物品第二十八",
    "T18n0893b_002:0652b28": "復次我今說取物法。白黑二月八日十四日",
    "T18n0893b_002:0652b29": "十五日。日蝕時。地動時。其日於其午前。",
    "T18n0893b_002:0652c01": "而取其物。於念誦時。得境界已。而取諸物。或",
    "T18n0893b_002:0652c02": "澡浴清淨。不食持齋。求善境界。而取諸物。所",
    "T18n0893b_002:0652c03": "說須物隨方處所有是物者。而成就貴貨。",
    "T18n0893b_002:0652c04": "不酬價直。而取諸物。或時自覺。增加威力。堪",
    "T18n0893b_002:0652c05": "忍飢寒。種種異相。當爾之時。而取諸物。其",
    "T18n0893b_002:0652c06": "所諸物。各依本性。上中下品。皆取好者。如",
    "T18n0893b_002:0652c07": "法得已。應加精進。作成就法。",
    "T18n0893b_002:0652c08": "蘇悉地羯羅經淨物品第二十九",
    "T18n0893b_002:0652c09": "復次令說淨諸物法。用五淨洗。不應洗者。",
    "T18n0893b_002:0652c10": "五淨灑之。觀諸物量。五淨和末。雌黃和乳",
    "T18n0893b_002:0652c11": "作末。朱砂和牛屎作末。牛黃和蘇作末。彩",
    "T18n0893b_002:0652c12": "色和乳調和之。唯安膳那藥空治作末。刀",
    "T18n0893b_002:0652c13": "輪等物。用牛糞水洗之。餘所說者。應洗物等。",
    "T18n0893b_002:0652c14": "先牛尿洗。次香水洗。諸餘物等。世所稱用。",
    "T18n0893b_002:0652c15": "應水洗之。或香水洗已。次用諸事真言水灑",
    "T18n0893b_002:0652c16": "淨。次用部心真言水灑淨。次用部母真言水",
    "T18n0893b_002:0652c17": "灑淨。但應洗者。先五淨洗。次胡麻水洗。次香",
    "T18n0893b_002:0652c18": "水洗。如所應淨。皆應如是。",
    "T18n0893b_002:0652c19": "蘇悉地羯羅經物量品第三十",
    "T18n0893b_002:0652c20": "復次廣說成就物者。謂身莊嚴具諸器仗。種",
    "T18n0893b_002:0652c21": "種衣服。如世常法。所用量數。治研細粖。作成",
    "T18n0893b_002:0652c22": "就法。若欲成就雌黃法者。五兩為上法。三兩",
    "T18n0893b_002:0652c23": "為中法。一兩為下法。若欲成牛黃法者。一兩",
    "T18n0893b_002:0652c24": "為上法。半兩為中法。一分為下法。若欲成",
    "T18n0893b_002:0652c25": "就安膳那法者。三分為上法。二分為中法。一",
    "T18n0893b_002:0653a01": "分為下法。若欲成就蘇法者。七兩為上。五",
    "T18n0893b_002:0653a02": "兩為中。三兩為下法。若欲成就灰法者。五",
    "T18n0893b_002:0653a03": "兩為上法。三兩為中。二兩為下。若欲成就",
    "T18n0893b_002:0653a04": "欝金香法者。量比雌黃。於安怛陀那法。說",
    "T18n0893b_002:0653a05": "種種丸藥成就者。其數須作二十一丸為上",
    "T18n0893b_002:0653a06": "法。十五丸為中法。七丸為下法。於本法中。",
    "T18n0893b_002:0653a07": "諸物量少。應加其數。或依都量。或如本法。或",
    "T18n0893b_002:0653a08": "世所貴。量數多少。亦可依之。應觀念誦功",
    "T18n0893b_002:0653a09": "力。及觀同伴多少。應當具備。如本尊恩。眷",
    "T18n0893b_002:0653a10": "屬境界許多。任可成就悉地之法。有上中",
    "T18n0893b_002:0653a11": "下。諸物數量。亦復如是。",
    "T18n0893b_002:0653a12": "蘇悉地羯羅經灌頂壇品第三十一",
    "T18n0893b_002:0653a13": "復次廣說成就諸物祕密妙法。令速悉地。若",
    "T18n0893b_002:0653a14": "欲起成就法者。先應備辦護悉地具。以護",
    "T18n0893b_002:0653a15": "摩法。如威本尊真言。及自灌頂。作灌頂曼荼",
    "T18n0893b_002:0653a16": "羅。如法供養。作灌頂已。然後起首。作成就",
    "T18n0893b_002:0653a17": "法。",
    "T18n0893b_002:0653a18": "若作大灌頂曼荼羅者。能得成就一切諸事。",
    "T18n0893b_002:0653a19": "如前所說。明王曼荼羅。淨地等法。皆應如是。",
    "T18n0893b_002:0653a20": "其曼荼羅。須方四角。安置四門。其量八肘。或",
    "T18n0893b_002:0653a21": "七肘或五肘。唯開界道。五色如法畫飾。",
    "T18n0893b_002:0653a22": "如其台量。次外減半。次外准然。於此西面。",
    "T18n0893b_002:0653a23": "四肘之外。復作一曼荼羅。其量五肘。或四",
    "T18n0893b_002:0653a24": "或三。准開東門。或如根本大曼荼羅灌頂處",
    "T18n0893b_002:0653a25": "所。減半而作。凡曼茶羅。地勢皆北下卸說",
    "T18n0893b_002:0653a26": "為吉祥。但曼茶羅地勢北下卸者。說為最",
    "T18n0893b_002:0653a27": "勝。或用一種彩色畫之。於四角外。作三肘",
    "T18n0893b_002:0653a28": "拔折羅。於中台內如法。畫作八葉蓮華。諸曼",
    "T18n0893b_002:0653a29": "茶羅亦應如是。蓮華葉外。周匝畫作吉祥妙",
    "T18n0893b_002:0653b01": "印。於四門畫拔折羅。復於諸角。安吉祥瓶。",
    "T18n0893b_002:0653b02": "於外灌頂曼茶羅。亦如是作。凡欲灌頂。必",
    "T18n0893b_002:0653b03": "須四種。所致瓶處。並銜界角。隨所持誦真",
    "T18n0893b_002:0653b04": "言。及與明等。於其台內。畫本尊印。并置一",
    "T18n0893b_002:0653b05": "瓶。所持真言。隨其部類。畫本尊主印。所謂佛",
    "T18n0893b_002:0653b06": "頂蓮華金剛。應知此法置為祕密。所持真",
    "T18n0893b_002:0653b07": "言。不識名號。及部不貫者。應安一瓶。名辦諸",
    "T18n0893b_002:0653b08": "事。或安成就義利之瓶。或安一瓶。名請真",
    "T18n0893b_002:0653b09": "言。次外東面。畫佛頂印。右邊部母印。印邊",
    "T18n0893b_002:0653b10": "部心印。次右鑠底印。次左五印。次右阿難。",
    "T18n0893b_002:0653b11": "次左須菩提。諸餘真言。及明等印。左右安置。",
    "T18n0893b_002:0653b12": "乃至兩角。次於北面。畫觀自在菩薩印。右邊",
    "T18n0893b_002:0653b13": "部母印。左邊部心印。次右落澁彌印。次左",
    "T18n0893b_002:0653b14": "多羅印。次右成就義菩薩印。次左大勢至菩",
    "T18n0893b_002:0653b15": "薩印。諸餘真言。及明等印。左右安置。乃至兩",
    "T18n0893b_002:0653b16": "角。次於南面。畫金剛印。右邊部母印。左邊部",
    "T18n0893b_002:0653b17": "心印。次右金剛拳印。次左食金剛印。次右拔",
    "T18n0893b_002:0653b18": "折羅印。次左金剛掊印。諸餘真言。及明等",
    "T18n0893b_002:0653b19": "功。左右安置。乃至兩角。次於西面門南。畫",
    "T18n0893b_002:0653b20": "梵王印。及梵吉祥明王。并諸眷屬。乃至南角",
    "T18n0893b_002:0653b21": "門北。畫魯達羅神印。及妃印。并諸眷屬。及",
    "T18n0893b_002:0653b22": "至北角。次第三曼荼羅門。畫八方神。各與眷",
    "T18n0893b_002:0653b23": "屬。令滿其位。於第二曼荼羅門外。右邊畫",
    "T18n0893b_002:0653b24": "孫難陀龍王。左邊拔難陀龍王。於第三曼荼",
    "T18n0893b_002:0653b25": "羅門外。右邊畫孫陀龍王。左邊優孫陀龍",
    "T18n0893b_002:0653b26": "王。曼荼羅外。畫甘露瓶印。如是作曼荼羅",
    "T18n0893b_002:0653b27": "法供養者。應如法作三種護摩。為欲遣除。毘",
    "T18n0893b_002:0653b28": "那夜迦故。應作阿毘遮嚕迦事。為自利益故。",
    "T18n0893b_002:0653b29": "應作補瑟徵迦事。為息諸災邪故。應作扇底",
    "T18n0893b_002:0653c01": "迦事。應以當部。成辦諸事真言。作阿毘遮",
    "T18n0893b_002:0653c02": "嚕迦事。或用甘露瓶真言。通三部用。應以當",
    "T18n0893b_002:0653c03": "部心明。作補徵迦事。應以當部母明。作扇",
    "T18n0893b_002:0653c04": "底迦事。於曼荼羅所集聖者。一切諸天。各各",
    "T18n0893b_002:0653c05": "以本真言。而三種護摩。或以成辦一切事",
    "T18n0893b_002:0653c06": "真言。而作護摩。其護摩處。曼荼羅南門東。作",
    "T18n0893b_002:0653c07": "如護摩法。蘇等諸物。以三事真言。各禮百",
    "T18n0893b_002:0653c08": "遍。或其數為欲。加威諸真言。故應作如是",
    "T18n0893b_002:0653c09": "三種護摩。次第為三部諸真言等。各祀七",
    "T18n0893b_002:0653c10": "遍。其三部主。應加數祀。或但三部谷祀百",
    "T18n0893b_002:0653c11": "遍。如不辦者七遍三遍。亦得滿足。所持真言",
    "T18n0893b_002:0653c12": "主。於台曼茶羅內部尊足下安置。於曼",
    "T18n0893b_002:0653c13": "荼羅外東面。別安訶利底母。南面安置輸",
    "T18n0893b_002:0653c14": "利尼。西面安置醫迦熱吒。北面安置句吒",
    "T18n0893b_002:0653c15": "囓利隨彼所樂。而當奉獻。如法供養。諸真",
    "T18n0893b_002:0653c16": "言已。及護摩已前之安瓶。隨所為者。誦彼真",
    "T18n0893b_002:0653c17": "言。而用加被。於本尊前。所安之瓶。還用彼真",
    "T18n0893b_002:0653c18": "言。而加被之。其台內瓶。應用明王真言。而",
    "T18n0893b_002:0653c19": "作加被。當門為軍茶利所安置瓶。亦須用彼",
    "T18n0893b_002:0653c20": "真言。加被於台曼茶羅東西角所安置瓶。",
    "T18n0893b_002:0653c21": "東北角者。以部心真言。東南角者。用部母真",
    "T18n0893b_002:0653c22": "言。西北角者。用能辦諸真言。西南角者。用",
    "T18n0893b_002:0653c23": "一切真言。如是加被此上瓶已。及供養已。次",
    "T18n0893b_002:0653c24": "應右繞。如前說灌頂法。此亦如是。安置吉",
    "T18n0893b_002:0653c25": "祥瓶。所謂穀實。藥草花果香。樹枝葉。華鬘及",
    "T18n0893b_002:0653c26": "寶。置於瓶內。新帛繒綵。用纏其頭。諸灌頂",
    "T18n0893b_002:0653c27": "法。皆應如是。即令同伴灌行者頂其同伴者。",
    "T18n0893b_002:0653c28": "皆須持誦如法清淨。或求阿闍梨。配與灌",
    "T18n0893b_002:0653c29": "頂。為欲除遣。諸作障故。先用軍荼利瓶而。用",
    "T18n0893b_002:0654a01": "灌頂第四應用。所持真言瓶。而用灌頂。其",
    "T18n0893b_002:0654a02": "餘二瓶。隨意而用。如是畢已。應以牛黃塗香。",
    "T18n0893b_002:0654a03": "熏香芥子。線釧衣服。皆應受用。作灌頂已。後",
    "T18n0893b_002:0654a04": "為息諸障。應作護摩已。便即發遣。或於淨處。",
    "T18n0893b_002:0654a05": "但一彩色。作小曼荼羅。極今方正。其量二",
    "T18n0893b_002:0654a06": "肘。安置三障大印西面。槊印如前。安置淨",
    "T18n0893b_002:0654a07": "瓶。如法灌頂。能令離諸障。本尊歡喜。不久",
    "T18n0893b_002:0654a08": "速成此祕密最勝悉地。",
    "T18n0893b_002:0654a09": "蘇悉地羯羅經光物品第三十二",
    "T18n0893b_002:0654a10": "復次如法灌頂畢已。應作護摩。經三七日。或",
    "T18n0893b_002:0654a11": "一七日。或經一月。或隨其成就相應。於本",
    "T18n0893b_002:0654a12": "法所說。每日三時。用蘇蜜酪。和以胡麻。或依",
    "T18n0893b_002:0654a13": "本法祀乳粥。或祀酪飯所成就物每日三時。",
    "T18n0893b_002:0654a14": "以香熏之。以香水灑。以真言加被。觀視其物。",
    "T18n0893b_002:0654a15": "以吉祥環貫置指上撝按其物。以牛黃水或",
    "T18n0893b_002:0654a16": "白芥子灑物上。及於節日。加諸供具。奉獻",
    "T18n0893b_002:0654a17": "彼物。若白月成者取十日。若黑月成者取十",
    "T18n0893b_002:0654a18": "四日。如斯作法。光顯其物。皆用部母真言。復",
    "T18n0893b_002:0654a19": "重加諸華香。華鬘等物供養。以香塗手。置茅",
    "T18n0893b_002:0654a20": "草環按所成物。畢夜持誦。於夜三時。誦一百",
    "T18n0893b_002:0654a21": "八遍如斯光顯。成就之物。從始至終。皆應如",
    "T18n0893b_002:0654a22": "是若具如此法。速得成就。",
    "T18n0893b_002:0654a23": "佛部光顯真言。",
    "T18n0893b_002:0654a24": "唵諦惹塞(僧乙反)尾儞　悉睇娑馱野　虎吽泮",
    "T18n0893b_002:0654a25": "蓮華部光顯真言。",
    "T18n0893b_002:0654a26": "唵挹(奴立反)比(并也反)挹比儞跛野摩訶室利曳",
    "T18n0893b_002:0654a27": "莎縛訶",
    "T18n0893b_002:0654a28": "金剛部光顯真言曰。",
    "T18n0893b_002:0654a29": "唵入縛羅入縛攞野畔度哩　娑縛訶",
    "T18n0893b_002:0654b01": "於三部法。皆用赤羯囉微囉華。以真言持誦。",
    "T18n0893b_002:0654b02": "散灑其物。或用忙落底華。或用白芥子。首",
    "T18n0893b_002:0654b03": "尾中間。皆應如是。散霑其物。或有境界。及",
    "T18n0893b_002:0654b04": "見異相亦如是散。臨欲成就亦如是散。便成",
    "T18n0893b_002:0654b05": "光顯。若欲成就蘇等之物。真言香水。用灑其",
    "T18n0893b_002:0654b06": "物。便成光顯。以如是法。而光顯物。縱不成",
    "T18n0893b_002:0654b07": "者。不應間斷。曼荼羅以為光顯。如前淨地。",
    "T18n0893b_002:0654b08": "用五種色。作曼荼羅。其量四肘。而開一門。內",
    "T18n0893b_002:0654b09": "院東面。先置輪印。東北角。置鉢印東南角。置",
    "T18n0893b_002:0654b10": "袈裟印次於北面。置蓮華印於西北角。置灘",
    "T18n0893b_002:0654b11": "拏棓印於東北角。置軍持瓶印次於南面。置",
    "T18n0893b_002:0654b12": "拔折羅印於東南角。置蘗那棓印於西南角。",
    "T18n0893b_002:0654b13": "置羯攞賒瓶印於西面。置金剛鉤印。金剛拳",
    "T18n0893b_002:0654b14": "印於西南角置計利吉羅印。於西北角。置遜",
    "T18n0893b_002:0654b15": "婆印。復於東面輪右邊。置佛眼部母印。又",
    "T18n0893b_002:0654b16": "於北面蓮華印右邊。置半拏囉縛里寧部母",
    "T18n0893b_002:0654b17": "印。於南面置。拔折羅印右邊。置忙莽計部",
    "T18n0893b_002:0654b18": "母印。次於曼荼羅。門外如前所說。置能摧諸",
    "T18n0893b_002:0654b19": "難軍荼利印。依前供養。復於北面。置六臂印。",
    "T18n0893b_002:0654b20": "馬頭印。多羅印。戰荼捺羅印。及諸當部。所",
    "T18n0893b_002:0654b21": "有眷屬。次第安置。其形皆白。復於東面置如",
    "T18n0893b_002:0654b22": "來鑠底印。帝殊羅施印。無能勝門王印。無",
    "T18n0893b_002:0654b23": "能勝妃印。復於南面。於當部內。所有眷屬。次",
    "T18n0893b_002:0654b24": "第安之。然於西面。隨意安置。三部諸印。次於",
    "T18n0893b_002:0654b25": "外院。置俱尾羅等。八方大神。於其空處。任意",
    "T18n0893b_002:0654b26": "置三部內成就諸事真言主等。次於中台。置",
    "T18n0893b_002:0654b27": "竹持部主印。所成就物。隨於本部法所說。",
    "T18n0893b_002:0654b28": "置於其中。安置其部。主中台上。其物車邊。",
    "T18n0893b_002:0654b29": "置真言本所持印。其物西邊。安護摩爐。次於",
    "T18n0893b_002:0654c01": "西邊持誦人坐。各各以本真言。依法召請。如",
    "T18n0893b_002:0654c02": "前供養。畢以三部母明。次第護摩。光顯其",
    "T18n0893b_002:0654c03": "物。然後以本真言護摩。而作光顯。於諸光顯",
    "T18n0893b_002:0654c04": "法中護摩為最。凡初護摩。先以部母明持誦。",
    "T18n0893b_002:0654c05": "香水灑淨其物。護摩既畢。亦如是灑。或用",
    "T18n0893b_002:0654c06": "忙莽計心明。或用四字明王真言。通三部護",
    "T18n0893b_002:0654c07": "摩而作光顯。隨其所用。真言為護摩者。初但",
    "T18n0893b_002:0654c08": "誦其真言。次誦求請之句。復中間誦其真言。",
    "T18n0893b_002:0654c09": "復誦求請之句。後亦誦其真言。還安求請之",
    "T18n0893b_002:0654c10": "句。如是真言之中。三處上中下分安置。求請",
    "T18n0893b_002:0654c11": "之句。最後安其虎吽柹吒莎呵字所請句。",
    "T18n0893b_002:0654c12": "闍縛攞(放光)闍嚩攞也(令放光)悉地(成)娑馱也(令",
    "T18n0893b_002:0654c13": "成)儞[卑*也](威耀)儞跛耶儞跛跢南(諸威光)帝闍(潤",
    "T18n0893b_002:0654c14": "澤)拔馱也(令增長)忙尾覽摩(莫近遲)阿尾賒(遍入)囉",
    "T18n0893b_002:0654c15": "乞沙(護持)散儞甜(令瑞現前)俱嚕(最)吽泮吒　莎嚩訶",
    "T18n0893b_002:0654c16": "以如是等。求請之句。光顯其物。前後中間。種",
    "T18n0893b_002:0654c17": "種重說。亦無所妨。護摩畢已。次應持誦。白羯",
    "T18n0893b_002:0654c18": "囉華。散其物上。而作光顯。或持誦赤羯囉",
    "T18n0893b_002:0654c19": "尾囉華。或用白芥子。或用蘇摩那華。而作光",
    "T18n0893b_002:0654c20": "顯。先用塗香塗手。以按其物。次以諸華。持誦",
    "T18n0893b_002:0654c21": "而散白芥子。次然香熏之。次後持誦。香水",
    "T18n0893b_002:0654c22": "而灑之。應知如是次第。初中後夜三時。以本",
    "T18n0893b_002:0654c23": "藏主真言。持誦香水真言而灑。次誦本持",
    "T18n0893b_002:0654c24": "真言。而灑畢已。如前護摩念誦。乃至日出。具",
    "T18n0893b_002:0654c25": "此法者。速得成就。如是光顯。諸物及光。己",
    "T18n0893b_002:0654c26": "身決定。速得成就於物。其物縱少。亦獲大驗。",
    "T18n0893b_002:0654c27": "具此法者。其物增多。及得清淨。是故應作。光",
    "T18n0893b_002:0654c28": "顯之法。此名一切成就祕密之法。於諸節日。",
    "T18n0893b_002:0654c29": "應作如是。光顯之法。餘日隨時。而作光顯。念",
    "T18n0893b_002:0655a01": "誦遍數。滿已欲作。成就法時。先應初夜。具作",
    "T18n0893b_002:0655a02": "光顯之法。然後成就。◎",
    "T18n0893b_002:0655a03": "蘇悉地羯羅經卷中"
}