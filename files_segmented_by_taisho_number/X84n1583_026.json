{
    "X84n1583_026:0551a19": "續燈正統卷二十六",
    "X84n1583_026:0551a21": "南海普陀嗣祖沙門西蜀　性統　編集",
    "X84n1583_026:0551a22": "　　臨濟宗",
    "X84n1583_026:0551a23": "大鑑下第二十四世",
    "X84n1583_026:0551a24": "天童一禪師法嗣",
    "X84n1583_026:0551b01": "杭州府徑山呆菴敬中普莊禪師台之仙居袁氏子。",
    "X84n1583_026:0551b02": "依天童左菴芟染。久之不契。出遊參了堂於天寧。堂",
    "X84n1583_026:0551b03": "問何來。師曰天童。堂曰。冒雨衝寒。著甚死急。師曰。正",
    "X84n1583_026:0551b04": "為生死事急。堂曰。如何是生死事。師以坐具作摵勢。",
    "X84n1583_026:0551b05": "堂曰。敢來者裡捋虎鬚。參堂去。一日室中舉庭前栢",
    "X84n1583_026:0551b06": "樹子話。師擬開口。堂劈口便掌。從此悟入。初出世撫",
    "X84n1583_026:0551b07": "州北禪。後遷雲居。洪武癸酉。詔徵天下高行沙門。師",
    "X84n1583_026:0551b08": "應詔。對揚稱旨。是年秋銜命祀廬山。禮成。詔主徑山。",
    "X84n1583_026:0551b09": "僧問。如何是雲居境。師曰。路轉溪迴空院靜。曰如何",
    "X84n1583_026:0551b10": "是境中人。師曰。太平時代自由身。曰人境已蒙師指",
    "X84n1583_026:0551b11": "示。願聞一句接初機。師曰。無毛鷂子貼天飛。問。路",
    "X84n1583_026:0551b12": "逢達道人。不將語默對時如何。師曰。達道者方知。曰",
    "X84n1583_026:0551b13": "和尚何得干戈相待。師曰。捉賊不如嚇賊。曰明眼人",
    "X84n1583_026:0551b14": "瞞他一點不得。師曰。情知你不是好心。問新到。我",
    "X84n1583_026:0551b15": "者裡虎狼塞路。荊棘參天。上人到來。有何忙事。曰特",
    "X84n1583_026:0551b16": "來禮拜和尚。師曰。入門一句則不問。脚跟下草鞋。甚",
    "X84n1583_026:0551b17": "處得來。僧擬議。師便喝。又問。昨離何處。曰廬山。師曰。",
    "X84n1583_026:0551b18": "不勞再勘。師甞勘僧曰。近奉公文。務要打點上座。",
    "X84n1583_026:0551b19": "僧曰。某甲不是奸細。師曰。也須勘過始得。曰和尚莫",
    "X84n1583_026:0551b20": "倚勢欺人。師展手曰。把將公驗來。僧擬議。師便掌。一",
    "X84n1583_026:0551b21": "僧曰。久聞和尚有此機要。師曰。山僧失利。一僧問。承",
    "X84n1583_026:0551b22": "聞和尚有打點之機。是否。師熟視曰。汝來自首那。曰",
    "X84n1583_026:0551b23": "學人掀倒禪牀去也。師曰。汝是甚處人。曰高著眼。師",
    "X84n1583_026:0551b24": "曰。者依草附木底精靈。鏟草次。僧問。者片田地。幾",
    "X84n1583_026:0551c01": "時剗得乾淨。師舉起鋤頭曰。未審上座喚作甚麼。僧",
    "X84n1583_026:0551c02": "無語。師拋下鋤頭曰。者片田地。幾時剗得乾淨。問。",
    "X84n1583_026:0551c03": "騎虎頭収虎尾。中間事作麼生。師曰。渠儂得自由。曰",
    "X84n1583_026:0551c04": "只如古人道。我也弄不出。意旨如何。師曰。入水見長",
    "X84n1583_026:0551c05": "人。徑山上堂日。僧問。九重天上承恩澤。五髻峰頭",
    "X84n1583_026:0551c06": "據祖關。四海禪流齊側耳。願聞一曲萬年歡。學人上",
    "X84n1583_026:0551c07": "來。請師舉唱。師曰。須彌頂上擊金鐘。曰與麼則過量",
    "X84n1583_026:0551c08": "人明過量事。太平時唱太平歌。師曰。毫釐有差。天地",
    "X84n1583_026:0551c09": "懸隔。曰和尚遠辭京國。近到徑山。如何是不動尊。師",
    "X84n1583_026:0551c10": "曰。待盋盂峰[跳-兆+孛]跳。即向汝道。曰適聞疏中道。千年枯",
    "X84n1583_026:0551c11": "木逢春。一代曇華現瑞。可謂誠實之言。師曰。汝用許",
    "X84n1583_026:0551c12": "多心識計較作麼。曰龍象筵開當此日。等閒掣取錦",
    "X84n1583_026:0551c13": "標歸。師曰。不是龍門客。切忌遭點額。僧請益。師曰。",
    "X84n1583_026:0551c14": "汝自己分上。少箇甚麼。却來請益。僧擬對。師曰。只知",
    "X84n1583_026:0551c15": "貪程。不覺蹉路。問。如何是祖師西來意。師曰。盋盂",
    "X84n1583_026:0551c16": "口向天。曰此是古人底。師曰。老僧用得恰好。曰如何",
    "X84n1583_026:0551c17": "是奇特事。師曰。千年田八百主。曰學人不會。師曰。至",
    "X84n1583_026:0551c18": "今將不去。留與老農耕。問。如何是道。師曰。木落崖",
    "X84n1583_026:0551c19": "石出。曰只如先德云。山上有鯉魚。井底有蓬塵。意作",
    "X84n1583_026:0551c20": "麼生。師曰。見之不取。思之千里。上堂。舉雲門曰。平",
    "X84n1583_026:0551c21": "地上死人無數。出得荊棘林是好手。時有僧曰。恁麼",
    "X84n1583_026:0551c22": "則堂中上座有長處。門曰。蘇嚧蘇嚧。師曰。雲門與麼",
    "X84n1583_026:0551c23": "道。雲居則不然。平地上活人無數。入得荊棘林是好",
    "X84n1583_026:0551c24": "手。忽有人出來說長說短。拈拄杖劈脊便打。何故。水",
    "X84n1583_026:0552a01": "流溼火就燥。禍福無門。惟人自召。示眾。宗師家不",
    "X84n1583_026:0552a02": "得已一言半句。無非為學者抽釘㧞楔。解粘去縛。如",
    "X84n1583_026:0552a03": "善舞太阿。自然不傷其手。近代據師位訓學徒。記持",
    "X84n1583_026:0552a04": "文字。崇飾語言。誇耀後來。增長惡習。不知有自己出",
    "X84n1583_026:0552a05": "身路。如衣壞絮行棘林中。不能自由。少林直指之宗。",
    "X84n1583_026:0552a06": "於此墜地。良可痛傷。汝輩行脚。各須帶眼。莫教墮他",
    "X84n1583_026:0552a07": "網中。出頭不得。只如古人道。入此門來莫存知解。若",
    "X84n1583_026:0552a08": "約山僧見處。直饒知解頓忘。猶是門外漢。到者裡。須",
    "X84n1583_026:0552a09": "辨緇素始得。珍重。上堂。觸目不會道。運足安知路。",
    "X84n1583_026:0552a10": "古人與麼道。大似勞而無功。山僧見處。也要諸人共",
    "X84n1583_026:0552a11": "知。驀拈拄杖卓一下曰。但得雪消盡。自然春到來。",
    "X84n1583_026:0552a12": "浴佛上堂。真佛無形。浴箇甚麼。毗藍園裡妄見空華。",
    "X84n1583_026:0552a13": "雲門令行不到今日。驀拈拄杖召大眾曰。今日事作",
    "X84n1583_026:0552a14": "麼生。昆明池裡失却劍。曲江江上撈得鋸。卓拄杖下",
    "X84n1583_026:0552a15": "座。上堂。老僧開荒時。於法堂基上。掘得一箇鈯斧",
    "X84n1583_026:0552a16": "子。久聚兄弟。若有用得著者。兩手分付。若是荷負不",
    "X84n1583_026:0552a17": "去。老僧收得來。著甚死急。不如颺向擸[木*(天/韭)]堆頭。從他",
    "X84n1583_026:0552a18": "日炙風吹去也。驀拈拄杖卓一下曰。鞭起鐵牛耕大",
    "X84n1583_026:0552a19": "地。誰能井底種林檎。上堂。舉盤山示眾。心月孤圓。",
    "X84n1583_026:0552a20": "光吞萬象。光非照境。境亦非存。光境俱忘。復是何物。",
    "X84n1583_026:0552a21": "洞山曰。光境未忘。復是何物。師曰。二尊宿。弄物不知",
    "X84n1583_026:0552a22": "各。各與二十拄杖。不見道。見義不為。何勇之有。冬",
    "X84n1583_026:0552a23": "至上堂。舉洞山冬夜。與泰首座喫果子次。問曰。有一",
    "X84n1583_026:0552a24": "物。明如日。黑如漆。常在動用中。動用中收不得。過在",
    "X84n1583_026:0552b01": "甚麼處。坐曰。過在動用中。洞山令侍者掇退果桌。師",
    "X84n1583_026:0552b02": "曰。當斷不斷。反招其亂。若是徑山。見他道過在甚麼",
    "X84n1583_026:0552b03": "處。便與掀翻果桌。亦使旁觀知有宗門爪牙。雖然。也",
    "X84n1583_026:0552b04": "須脚踏實地始得。拈拄杖曰。不向藍田射石虎。何人",
    "X84n1583_026:0552b05": "知是李將軍。卓拄杖下座。上堂。一迷一切迷。一悟",
    "X84n1583_026:0552b06": "一切悟。一暗一切暗。一明一切明。所以道。具足凡夫",
    "X84n1583_026:0552b07": "法。凡夫不知。具足聖人法。聖人不會。聖人若會。即同",
    "X84n1583_026:0552b08": "凡夫。凡夫若知。即是聖人。到者裡。塵勞煩惱菩提解",
    "X84n1583_026:0552b09": "脫。縛作一塊。且道。非非想天。即今有幾人修因證果。",
    "X84n1583_026:0552b10": "拈拄杖曰。一年三百六十日。一日日從今日始。拄杖",
    "X84n1583_026:0552b11": "子亦從今日始。卓拄杖曰。擊碎三玄三要門。普天匝",
    "X84n1583_026:0552b12": "地清風起。上堂。舉玄沙因鼓山至。畫一圓相。山曰。",
    "X84n1583_026:0552b13": "人人出者箇不得。沙曰。情知你向驢駘馬腹裡作活",
    "X84n1583_026:0552b14": "計。山曰。和尚又作麼生。沙曰。人人出者箇不得。山曰。",
    "X84n1583_026:0552b15": "為甚和尚恁麼道却得。某甲恁麼道却不得。沙曰。我",
    "X84n1583_026:0552b16": "得你不得。師曰。玄沙與鼓山。難兄亦難弟。若要出得",
    "X84n1583_026:0552b17": "者箇。總欠悟在。雪竇曰。只知貪觀白浪。不知失却手",
    "X84n1583_026:0552b18": "橈。緇素眼何在。驀拈拄杖畫一畫曰。一把柳絲收不",
    "X84n1583_026:0552b19": "得。和煙搭在玉闌干。浴佛上堂。舉藥山因遵布衲",
    "X84n1583_026:0552b20": "浴佛話。師曰。藥山能縱不能奪。布衲能奪不能縱。總",
    "X84n1583_026:0552b21": "未具超宗眼在。黃龍南曰。二尊宿一出一入。未見輸",
    "X84n1583_026:0552b22": "贏。三十年後。不得錯舉。早是錯下名言。徑山見處。也",
    "X84n1583_026:0552b23": "要諸人共知。今日殿中普請浴佛。者箇那箇。不得動",
    "X84n1583_026:0552b24": "著。杓柄到手。更莫顢頇。擊拂子曰。將此深心奉塵剎。",
    "X84n1583_026:0552c01": "是則名為報佛恩。永樂癸未十月二十三日。示寂於",
    "X84n1583_026:0552c02": "不動軒。世壽五十八。僧臘四十五。闍維。煙焰所至。舍",
    "X84n1583_026:0552c03": "利如貫珠。塔于凌霄之陽。",
    "X84n1583_026:0552c04": "壽昌源禪師法嗣",
    "X84n1583_026:0552c05": "寧波府天童元明原良禪師寧海周氏子。初住瑞巖。",
    "X84n1583_026:0552c06": "後遷天童。有侑宏智祖塔辭曰。嗚呼山不讓塵。故能",
    "X84n1583_026:0552c07": "成其高。海不讓流。故能成其深。師非宿備六度萬行",
    "X84n1583_026:0552c08": "之願輪。則曷由樹斯大法之功於古今。聖人出興。作",
    "X84n1583_026:0552c09": "百世師。千載一時。惟師得之。巍巍窣堵。鎮茲東谷。洞",
    "X84n1583_026:0552c10": "上一宗。真規復復。昭告菲詞。深勒崖谷。願師再來。為",
    "X84n1583_026:0552c11": "法作則。",
    "X84n1583_026:0552c12": "徑山悅禪師法嗣",
    "X84n1583_026:0552c13": "寧波府慈谿定水見心來復禪師南昌豐城王氏子。",
    "X84n1583_026:0552c14": "至正壬午。祝髮于邑之西方寺。走雙徑謁南楚。久之",
    "X84n1583_026:0552c15": "乃得證入。無何避兵會稽。遂主慈谿定水。凡廢者煥",
    "X84n1583_026:0552c16": "然一新。以干戈間阻。不能省母。作室于澗東名蒲菴。",
    "X84n1583_026:0552c17": "取陳尊宿義。後遷鄞之天寧。杭之靈隱。舉馬祖遣",
    "X84n1583_026:0552c18": "人送圓相上徑山話。頌曰。緘回特地謝殷勤。海月山",
    "X84n1583_026:0552c19": "雲見處親。莫怪南陽太饒舌。乾坤誰是不疑人。舉",
    "X84n1583_026:0552c20": "僧問馬祖離四句絕百非話。頌曰。一幅氷綃五色新。",
    "X84n1583_026:0552c21": "玉梭巧織鳳池春。鴛鴦繡出從君看。不把金鍼度與",
    "X84n1583_026:0552c22": "人。舉文殊維摩各說不二法門話。頌曰。妙喜天中",
    "X84n1583_026:0552c23": "問疾過。機先勘破老維摩。剎塵常說虗空聽。一默相",
    "X84n1583_026:0552c24": "酬早是多。舉文殊令善財採藥話。頌曰。是藥拈來",
    "X84n1583_026:0553a01": "會得麼。神方不必問耆婆。若言殺活全工巧。大地羣",
    "X84n1583_026:0553a02": "生病轉多。舉靈雲見桃花玄沙未徹話。頌曰。盡向",
    "X84n1583_026:0553a03": "長安踏早春。紫騮隨處逐芳塵。年年歌管東風裡。解",
    "X84n1583_026:0553a04": "識桃花有幾人。洪武戊申。召至京。賜食內庭。慰勞",
    "X84n1583_026:0553a05": "優渥。適建鍾山大會。敕師陞座說法。復命蜀王椿。從",
    "X84n1583_026:0553a06": "師問道。有答蜀王問參禪法要書。一千餘言。又答晉",
    "X84n1583_026:0553a07": "王問禪要書。五百餘言。所著有蒲菴集。及蒲菴外集。",
    "X84n1583_026:0553a08": "行世。",
    "X84n1583_026:0553a09": "靈隱明禪師法嗣",
    "X84n1583_026:0553a10": "杭州府淨慈休菴無旨可授禪師台州臨海李氏子。",
    "X84n1583_026:0553a11": "年十二。依季父沙門仲智於石門寺。十九得度為大",
    "X84n1583_026:0553a12": "僧。參普覺於靈隱。問答之頃。疑情頓釋。至正丙戌。出",
    "X84n1583_026:0553a13": "世台州安聖。閱五年。遷隆恩。又二年。補真如。明年行",
    "X84n1583_026:0553a14": "宣政院。選主龍華。一坐十三夏。洪武癸丑。杭郡侯命",
    "X84n1583_026:0553a15": "主中竺。至則淨慈諸勤舊。相與力爭。屢却不聽。不得",
    "X84n1583_026:0553a16": "已強居二載。退臥竹院。一日示疾。召左右曰。吾逝矣。",
    "X84n1583_026:0553a17": "左右進觚翰。師麾去曰。吾宗本無言說。泊然而寂。世",
    "X84n1583_026:0553a18": "壽六十九。僧臘五十。火浴。齒牙貫珠不壞。設利光瑩。",
    "X84n1583_026:0553a19": "色如金晶。其徒斂諸不壞。并遺骼。歸龍華塔而藏焉。",
    "X84n1583_026:0553a20": "天界信禪師法嗣",
    "X84n1583_026:0553a21": "溫州府江心覺初慧恩禪師久依孚中信。信居護龍",
    "X84n1583_026:0553a22": "河上。師甞分座說法。後信示寂。師出世建業之聖泉。",
    "X84n1583_026:0553a23": "次遷永嘉雅山。未幾江心虗席。牧守請主之。所著有",
    "X84n1583_026:0553a24": "三會語錄。",
    "X84n1583_026:0553b01": "天目本禪師法嗣",
    "X84n1583_026:0553b02": "金華府義烏伏龍無明千巖元長禪師蕭山董氏子。",
    "X84n1583_026:0553b03": "年七歲。從諸父比丘曇芳於富陽法門院。十九薙髮。",
    "X84n1583_026:0553b04": "受具戒。學律於靈芝。會行丞相府飯僧。中峰適在座。",
    "X84n1583_026:0553b05": "遙見師。呼而問曰。汝日用如何。師曰念佛。峰曰。佛今",
    "X84n1583_026:0553b06": "何在。師擬議。峰厲聲叱之。師作禮求示法要。峰以狗",
    "X84n1583_026:0553b07": "子無佛性話授之。縛茅靈隱。脇不沾席者三年。一日",
    "X84n1583_026:0553b08": "聞雀聲有省。亟往見峰。峰復叱之。師憤然歸。夜靜。忽",
    "X84n1583_026:0553b09": "鼠翻食猫器。墮地作聲。恍然開悟。復往質峰。峰曰。趙",
    "X84n1583_026:0553b10": "州何故云無。師曰。鼠餐猫飯。峰曰未也。師曰。飯器破",
    "X84n1583_026:0553b11": "矣。峰曰。破後如何。師曰。築碎方甓。峰乃微笑。囑曰。善",
    "X84n1583_026:0553b12": "自護持。時節若至。其理自彰。師受囑。隱天龍之東菴。",
    "X84n1583_026:0553b13": "笑隱主中竺。力薦起之。宣政院脫歡。亦遣使見迫。師",
    "X84n1583_026:0553b14": "皆不諾。居亡何。諸山爭相勸請。師度不為時所容。遂",
    "X84n1583_026:0553b15": "杖錫踰濤江。東至義烏之伏龍山。山如青蓮華。乃卓",
    "X84n1583_026:0553b16": "錫巖際曰。山有水吾將止焉。俄山泉溢出。作白乳色。",
    "X84n1583_026:0553b17": "師遂依大樹以居。時泰定丁卯十月也。初山有禪寺",
    "X84n1583_026:0553b18": "名聖壽。久荒廢。師入山。鄉民咸夢異僧來。遂相率為",
    "X84n1583_026:0553b19": "伐木構精廬。尋因舊號。成大伽藍。朝廷三遣重臣降",
    "X84n1583_026:0553b20": "香。錫號佛慧圓鑒普濟禪師。并賜金襴法衣。僧問。如",
    "X84n1583_026:0553b21": "何是祖師西來意。師曰。野馬入牛欄。問。如何是佛。",
    "X84n1583_026:0553b22": "師曰。今日好雨。曰如何是道。師曰。此去義烏不遠。",
    "X84n1583_026:0553b23": "問。如何是賓中賓。師曰。當胸叉手問他人。曰如何是",
    "X84n1583_026:0553b24": "賓中主。師曰。堂上坐來日正午。曰如何是主中賓。師",
    "X84n1583_026:0553c01": "曰。有時歡喜有時瞋。曰如何是主中主。師曰。橫按鏌",
    "X84n1583_026:0553c02": "鎁無佛祖。問。如何是露地白牛。師曰。草裡臥。曰甚",
    "X84n1583_026:0553c03": "麼人騎得。師曰。無髭鬚鬍子。曰三身中那身說法。師",
    "X84n1583_026:0553c04": "曰。賣油婆子水梳頭。曰德山棒臨濟喝。意旨如何。師",
    "X84n1583_026:0553c05": "曰。惡人先做大。問。如何是和尚家風。師曰。無力竪",
    "X84n1583_026:0553c06": "拳頭。問。達磨面壁意旨如何。師曰。有口開不得。",
    "X84n1583_026:0553c07": "問。浩浩塵中。如何辨主。師舉拳示之。曰辨後如何。師",
    "X84n1583_026:0553c08": "曰。你主在甚麼處。問。釋迦彌勒猶是他奴。未審他",
    "X84n1583_026:0553c09": "是阿誰。師曰。糞掃堆頭破苕帚。曰學人不會。師曰。問",
    "X84n1583_026:0553c10": "取淨頭。上堂。僧問。如何是第一句。師曰。有口如啞。",
    "X84n1583_026:0553c11": "曰如何是第二句。師曰。有眼如盲。曰如何是第三句。",
    "X84n1583_026:0553c12": "師曰。棒折也未放你在。乃擲下拂子曰。此是老僧第",
    "X84n1583_026:0553c13": "二句。如何是第一句。便下座。上堂。僧問。如何是奪",
    "X84n1583_026:0553c14": "人不奪境。師曰。日照山河影動搖。曰如何是奪境不",
    "X84n1583_026:0553c15": "奪人。師曰。背水陣圓增勇健。曰如何是人境俱奪。師",
    "X84n1583_026:0553c16": "曰。任是鋒刀常坦坦。假饒毒藥也閒閒。曰如何是人",
    "X84n1583_026:0553c17": "境俱不奪。師曰。野老不知堯舜力。鼕鼕打鼓祭江神。",
    "X84n1583_026:0553c18": "僧禮拜。師曰。有麝自然香。何用當風立。乃曰。轉山河",
    "X84n1583_026:0553c19": "國土歸自己則易。轉自己歸山河國土則難。拈了也。",
    "X84n1583_026:0553c20": "父母未生前。道將一句來。示眾。今朝初一。上殿已",
    "X84n1583_026:0553c21": "畢。喝囉怛那。西方日出。示眾。舉德山托盋因緣。拈",
    "X84n1583_026:0553c22": "曰。末後句子。德山巖頭雪峰。總跳不出。乃喝一喝曰。",
    "X84n1583_026:0553c23": "大丈夫當作真王。何以假為。示眾。良久曰。大眾會",
    "X84n1583_026:0553c24": "麼。會則事同一家。不會則萬別千差。臨濟道。我在黃",
    "X84n1583_026:0554a01": "檗喫六十痛棒。如蒿枝拂相似。如今更思量一頓。誰",
    "X84n1583_026:0554a02": "為下手。時有僧出曰。某甲下手。濟度杖與僧。僧擬接。",
    "X84n1583_026:0554a03": "濟便打。看他的的顯示。者些子無你近傍處。豈常情",
    "X84n1583_026:0554a04": "所能測。老僧尋常痛口罵你。痛棒打你。你不作無明",
    "X84n1583_026:0554a05": "會。便作佛法會。又何曾夢見我先祖門風。所以古人",
    "X84n1583_026:0554a06": "云。臨濟之道。將墜于地。痛哉。正與麼時。合作麼生。超",
    "X84n1583_026:0554a07": "群須是英靈漢。敵勝還他師子兒。示眾。傅大士曰。",
    "X84n1583_026:0554a08": "夜夜抱佛眠。朝朝還共起。起坐鎮相隨。語默同居止。",
    "X84n1583_026:0554a09": "分毫不相離。如形影相似。欲識佛去處。只者語聲是。",
    "X84n1583_026:0554a10": "玄沙曰。大小傅大士。祇認得箇昭昭靈靈。洞山聰曰。",
    "X84n1583_026:0554a11": "且道。衲僧家日裡。還曾睡也無。保寧勇曰。要眠時即",
    "X84n1583_026:0554a12": "眠。要起時即起。水洗面皮光。啜茶溼却[此/束]。大海紅塵",
    "X84n1583_026:0554a13": "生。平地波濤起。呵呵阿呵呵。哩哩哩囉哩。三尊宿。大",
    "X84n1583_026:0554a14": "似徐六擔版。傅大士又俗氣不除。若論向上宗乘。總",
    "X84n1583_026:0554a15": "欠悟在。且道。無明具甚麼眼目。不見道。直須揮劍。若",
    "X84n1583_026:0554a16": "不揮劍。漁父棲巢。示眾。今朝臘月二十五。雲門一",
    "X84n1583_026:0554a17": "曲曾無譜。爭似無明調轉高。等閒唱出千山舞。大地",
    "X84n1583_026:0554a18": "為琴。虗空為鼓。拍拍相隨。聲聲相助。汝諸人須聽取。",
    "X84n1583_026:0554a19": "白雪陽春何足數。箇中端的孰知音。寥寥永夜松風",
    "X84n1583_026:0554a20": "度。示眾。舉文殊普賢起佛見法見。被世尊威神。貶",
    "X84n1583_026:0554a21": "向二鐵圍山。師曰。大眾不起佛見法見。還免得貶向",
    "X84n1583_026:0554a22": "二鐵圍山麼。世尊也是憐兒不覺醜。示眾。舉瑯琊",
    "X84n1583_026:0554a23": "覺有句無句。如藤倚樹。樹倒藤枯。好一堆爛柴。大慧",
    "X84n1583_026:0554a24": "曰。作賊人心虗。雖然如是。恩大難酬。師曰。一人作佛",
    "X84n1583_026:0554b01": "法商量。一人作世諦流布。檢點將來。總欠悟在。無明",
    "X84n1583_026:0554b02": "見處。也要諸人共知。有句無句。如藤倚樹。樹倒藤枯。",
    "X84n1583_026:0554b03": "響。示眾。江月照。松風吹。面面青山展笑眉。經有經",
    "X84n1583_026:0554b04": "師。論有論師。莫怪老僧無法說。勞汝諸人立片時。",
    "X84n1583_026:0554b05": "示眾。一喝分賓主。照用一時行。要會箇中意。日午打",
    "X84n1583_026:0554b06": "三更。諸禪德。與麼說話。四稜塌地了也。乃喝一喝曰。",
    "X84n1583_026:0554b07": "且道。是賓是主。是照是用。又喝一喝曰。只者是賓。只",
    "X84n1583_026:0554b08": "者是主。只者是照。只者是用。又喝一喝曰。且不是賓。",
    "X84n1583_026:0554b09": "且不是主。且不是照。且不是用。是箇甚麼。又喝一喝",
    "X84n1583_026:0554b10": "曰。進前求解會。特地斬精靈。示眾。龍門水急。一句",
    "X84n1583_026:0554b11": "截流。茅屋風高。千山起浪。三世諸佛望風結舌。六代",
    "X84n1583_026:0554b12": "祖師斫額有分。天下老和尚仰羨不及。是汝諸人。到",
    "X84n1583_026:0554b13": "者裡。作麼生與無明相見。驀拈拄杖曰。與麼與麼。人",
    "X84n1583_026:0554b14": "境俱奪。不與麼不與麼。照用同時。卓一下曰。龍生金",
    "X84n1583_026:0554b15": "鳳子。衝破碧瑠璃。喝一喝。示眾。世尊拈華。眼裡撒",
    "X84n1583_026:0554b16": "沙。迦葉微笑。全身落草。達磨面壁。皇天苦屈。二祖安",
    "X84n1583_026:0554b17": "心。老鼠居金。德山行棒。莽莽蕩蕩。臨濟下喝。喫鹽止",
    "X84n1583_026:0554b18": "渴。偽山水牯。泥裡洗土。仰山插鍬。性命難逃。俱胝竪",
    "X84n1583_026:0554b19": "指。是何道理。雪峰輥毬。老不知羞。石鞏張弓。誑謼盲",
    "X84n1583_026:0554b20": "聾。趙州勘婆。大有誵譌。玄沙未徹。話作兩橛。者一隊",
    "X84n1583_026:0554b21": "不唧[口*留]老凍膿。生前鹵莽。死後顢頇。罪犯彌天。髑髏",
    "X84n1583_026:0554b22": "徧野。無明忍俊不禁。與渠一坑埋却。拈拄杖卓一下",
    "X84n1583_026:0554b23": "曰。直得十方世界風凜凜地。法堂前何止草深一丈。",
    "X84n1583_026:0554b24": "汝諸人向甚麼處出氣。良久曰。擬心湊泊。二鐵圍山。",
    "X84n1583_026:0554c01": "放之自然。七穿八穴。復卓一下。客至上堂。披衣登",
    "X84n1583_026:0554c02": "法座。道者是高僧。將謂多奇特。元來百不能。西風吹",
    "X84n1583_026:0554c03": "細雨。落葉滿空庭。有客來相訪。青山自送迎。日本",
    "X84n1583_026:0554c04": "國請法衣上堂。舉石門聰曰。西天二十八祖。盡得傳",
    "X84n1583_026:0554c05": "衣付法。東土六祖之後。得道者多。只傳其法。不傳其",
    "X84n1583_026:0554c06": "衣。無明則不然。衣以表法。故謂之法衣。人能弘道。故",
    "X84n1583_026:0554c07": "謂之法身。無處不徧。無處不明。故謂之法眼。高峰老",
    "X84n1583_026:0554c08": "祖法衣一頂。今日對眾請。與高麗國金剛山供養去",
    "X84n1583_026:0554c09": "也。幻住先師法衣一頂。我得來三十年矣。如今大拙",
    "X84n1583_026:0554c10": "首座。又要請歸供養。雖然如是。從上諸祖各各有三",
    "X84n1583_026:0554c11": "十棒分。無明亦有三十棒分。眾中莫有下得者般毒",
    "X84n1583_026:0554c12": "手者麼。有則出來。如無。他時後日。不得向背地裡呌",
    "X84n1583_026:0554c13": "苦呌屈。擊拂下座。元順帝至正丁酉六月十四日。",
    "X84n1583_026:0554c14": "示微疾。沐浴更衣。集眾說偈曰。平生饒舌。今日敗闕。",
    "X84n1583_026:0554c15": "一句轟天。正法眼滅。奄然而逝。世壽七十四。僧臘五",
    "X84n1583_026:0554c16": "十六。弟子用陶龕奉全身。瘞于青松菴。諡佛慧鑑禪",
    "X84n1583_026:0554c17": "師。",
    "X84n1583_026:0554c18": "蘇州府師子林天如惟則禪師吉安廬陵談氏子。受",
    "X84n1583_026:0554c19": "業禾山。得法中峰。住後僧問。佛佛授手。祖祖相傳。畢",
    "X84n1583_026:0554c20": "竟傳箇甚麼。師曰。脚未跨門。與你三十棒了也。問。",
    "X84n1583_026:0554c21": "達磨不來東土。二祖不往西天。還有為人處也無。師",
    "X84n1583_026:0554c22": "曰有。曰如何是為人處。師曰。浴院裡燈籠。笑破半邊",
    "X84n1583_026:0554c23": "口。曰莫便是學人轉身處麼。師曰。上天無路。入地無",
    "X84n1583_026:0554c24": "門。曰今日多幸。得聞師子吼也。師便喝。僧禮拜。師曰。",
    "X84n1583_026:0555a01": "拜則任你拜。者一喝不曾倒地在。問。如來一音演",
    "X84n1583_026:0555a02": "說法。眾生隨類各得解。未審和尚如何為人。師曰。蝦",
    "X84n1583_026:0555a03": "蟆[跳-兆+孛]跳上天。蚯蚓驀過東海。曰恁麼則超佛越祖去",
    "X84n1583_026:0555a04": "也。師曰。你向那裡見得。曰今古應無墜。分明在目前。",
    "X84n1583_026:0555a05": "師曰。杜撰禪和。華嚴會。僧問。無邊剎境。自他不隔",
    "X84n1583_026:0555a06": "於毫端。既有自他。如何不隔。師曰。懷州牛喫禾。益州",
    "X84n1583_026:0555a07": "馬腹脹。曰十世古今。始終不離於當念。既有始終。如",
    "X84n1583_026:0555a08": "何不離。師曰。天下覓醫人。灸猪左膞上。曰此會翻宣",
    "X84n1583_026:0555a09": "教典。毋勞說禪。且望和尚直談教文。師曰。山僧無兩",
    "X84n1583_026:0555a10": "箇舌頭。曰一真法界。十種玄門。還有自他終始也無。",
    "X84n1583_026:0555a11": "師喝曰。那得許多骨董來。曰既無許多骨董。畢竟華",
    "X84n1583_026:0555a12": "嚴所說何義。師曰。說華嚴。曰離却法界玄門。華嚴經",
    "X84n1583_026:0555a13": "在甚處。師曰。在你諸人手裡。曰與麼則信受奉行去",
    "X84n1583_026:0555a14": "也。師曰。贈你三文買草鞋。問。德山小參不答話。問",
    "X84n1583_026:0555a15": "話者三十棒。意作麼生。師曰。我者裡不打。有問即答。",
    "X84n1583_026:0555a16": "曰無法可說。是名說法。又作麼生。師拈棒。僧便走。師",
    "X84n1583_026:0555a17": "曰。作賊人心虗。問。禪門一派。分為五宗。其間還有",
    "X84n1583_026:0555a18": "優劣也無。師曰。五五二十五。曰臨濟一宗。兒孫徧地。",
    "X84n1583_026:0555a19": "他有何長處。師曰。細魚齩斷鸕鷀脚。白鷺驚飛上樹",
    "X84n1583_026:0555a20": "梢。曰涅槃心易曉。差別智難明。五宗異同。請師開示。",
    "X84n1583_026:0555a21": "師曰。退身三步。示眾。趙州道箇無字。開口見心肝。",
    "X84n1583_026:0555a22": "因甚諸人自生障礙。有僧請益曰。蠢動含靈皆有佛",
    "X84n1583_026:0555a23": "性。為甚狗子獨無。師曰。莫說狗子。直饒你問他釋迦",
    "X84n1583_026:0555a24": "彌勒還有佛性也無。他也道無。僧曰。趙州禪在口唇",
    "X84n1583_026:0555b01": "邊。因甚只會道箇無字。師曰。趙州見處只到者裡。僧",
    "X84n1583_026:0555b02": "曰。和尚不肯趙州那。師曰是。僧曰。趙州是古佛。因甚",
    "X84n1583_026:0555b03": "不肯他。師曰。趙州在那裡。隨後便喝。示眾。諸方有",
    "X84n1583_026:0555b04": "海蠡禪。海蚌禪。鐵剗禪。老僧者裡。却似水上葫蘆。觸",
    "X84n1583_026:0555b05": "著便動捺著便轉。活鱍鱍地。無你奈何處。昨日一陽",
    "X84n1583_026:0555b06": "來復。見說生根了也。諸人為我提起看。示眾。有時",
    "X84n1583_026:0555b07": "伸出佛手。有時放出驢脚。錯。有時拍禪牀。有時擊香",
    "X84n1583_026:0555b08": "桌。錯。有時舌生毛。脣生醭拄杖長年靠壁角。臨濟德",
    "X84n1583_026:0555b09": "山鼻孔。一時穿却。錯。諸禪德。向者三箇錯處。認得老",
    "X84n1583_026:0555b10": "僧。請你喫無麫餺飥。示眾。臨濟大師道。我者裡是",
    "X84n1583_026:0555b11": "活祖師西來意。一切臨時。要用便用。遂拈拂子搖曳",
    "X84n1583_026:0555b12": "曰。我者裡也是活底。要用便用。一切臨時。且道。與臨",
    "X84n1583_026:0555b13": "濟底。是同是別。擊一擊擲下曰。臨濟大師。猶欠者一",
    "X84n1583_026:0555b14": "著在。示眾。佛祖行不到處。行取一步。佛祖說不到",
    "X84n1583_026:0555b15": "處。說取一句。召眾曰。一舖是九里。三舖廿七里。者箇",
    "X84n1583_026:0555b16": "是佛祖行不到處。老僧行到。今日初三。明日初四。後",
    "X84n1583_026:0555b17": "日初五。者箇是佛祖說不到處。老僧說到。喝一喝曰。",
    "X84n1583_026:0555b18": "寧與有智人廝罵。莫與無智人說話。示眾。舉譬如",
    "X84n1583_026:0555b19": "牛過窓櫺。頭角四蹄都過了。惟有尾巴過不得。師曰。",
    "X84n1583_026:0555b20": "者箇是東山演祖不了事處。老漢參方三十年。也有",
    "X84n1583_026:0555b21": "兩件不了底事。是甚麼兩件事。饑來要喫飯。困來要",
    "X84n1583_026:0555b22": "打眠。示眾。跛者命在杖。渡者命在舟。有來由沒來",
    "X84n1583_026:0555b23": "由。一身還有一身愁。衲僧門下。奪食驅牛。擬著眼看。",
    "X84n1583_026:0555b24": "便與閉却戶牗。擬開口道。便與塞却咽喉。夜廊無月",
    "X84n1583_026:0555c01": "不點火。露柱從教撞破頭。示眾。慈悲不是佛。忿怒",
    "X84n1583_026:0555c02": "不是魔。明州布袋橫拕竪拕。人人自屎不覺臭。淨潔",
    "X84n1583_026:0555c03": "地上正好放屙。金窠草窠相去幾何。歲寒落葉無人",
    "X84n1583_026:0555c04": "掃。一任門前堆積多。示眾。天如老漢一箇獃僧。爭",
    "X84n1583_026:0555c05": "奈諸人認他不著。道他卓卓巍巍。他却藞藞[卄/磋][卄/磋]。道",
    "X84n1583_026:0555c06": "他藞藞[卄/磋][卄/磋]。他又卓卓巍巍。或時做善知識模樣。談",
    "X84n1583_026:0555c07": "玄說妙。或時現三頭六臂。發瞋發惡。如是等處。一一",
    "X84n1583_026:0555c08": "認他不著。殊不知。老漢不在諸人眼睛裡。却在諸人",
    "X84n1583_026:0555c09": "鼻孔裡。諸人不信。伸手摸看。總饒摸他不著。也摸著",
    "X84n1583_026:0555c10": "自家鼻孔。示眾。舉臨濟道。我在黃檗先師處。喫六",
    "X84n1583_026:0555c11": "十痛棒。如蒿枝拂相似。師曰。好箇頑皮癩骨。不知痛",
    "X84n1583_026:0555c12": "癢底麤漢。何似近代兒孫。箇箇皮下有血。動著他絲",
    "X84n1583_026:0555c13": "毫不得。也奇哉。示眾。舉百丈野狐因緣。師曰。前云",
    "X84n1583_026:0555c14": "不落。後云不昧。引得野狐。隨群逐隊。喝。當時若下得",
    "X84n1583_026:0555c15": "者一喝。前後五百生。一時粉碎。示眾。釋迦老子推",
    "X84n1583_026:0555c16": "不開。達磨大師趕不出。引得一畮之田。三蛇九鼠。盡",
    "X84n1583_026:0555c17": "道呼蛇易。遣蛇難。拍膝曰。有甚麼難。家有白澤之圖。",
    "X84n1583_026:0555c18": "必無如是妖怪。示眾。女子臨出嫁時。治家作活之",
    "X84n1583_026:0555c19": "法。一一請教父母。惟有生子養子。不待教而自能。所",
    "X84n1583_026:0555c20": "以俗書曰。未有學養子而後嫁者也。誠哉。近代宗門",
    "X84n1583_026:0555c21": "衲子則不然。先學說法。然後學做佛。寧可不做得佛。",
    "X84n1583_026:0555c22": "不可不會說法。怪哉。師不領院事。居恒隨機開導。",
    "X84n1583_026:0555c23": "行省平章。咸稽顙執弟子禮。屢起浙江諸名山。堅却",
    "X84n1583_026:0555c24": "不赴。遁跡吳淞間。弟子就吳中構地結屋。如叢林規",
    "X84n1583_026:0556a01": "制。名師子林。居十有三年。道價日振。元至正甲午。帝",
    "X84n1583_026:0556a02": "師錫以佛心普濟文慧大辯禪師號。兼賜金襴法衣。",
    "X84n1583_026:0556a03": "示寂後。塔于水西原。",
    "X84n1583_026:0556a04": "日本國建長古先印原禪師本國相州藤氏子。藤為",
    "X84n1583_026:0556a05": "國中貴族。師生有異徵。年十三。父母頓捨出家。航海",
    "X84n1583_026:0556a06": "南詢。初謁無見于天台。見指參中峰。峰命給侍。師屢",
    "X84n1583_026:0556a07": "呈見解。峰呵之曰。根塵不斷。如纏縛何。師退而悲泣。",
    "X84n1583_026:0556a08": "食寢俱廢。峰憐其誠。因語之曰。此心包羅萬象。迷則",
    "X84n1583_026:0556a09": "生死。悟則涅槃。生死之迷。固是未易驅斥。涅槃之悟。",
    "X84n1583_026:0556a10": "猶是入眼金塵。當知般若如大火聚。近之則焦首爛",
    "X84n1583_026:0556a11": "額。惟存不退轉一念。生與同生。死與同死。自然與道",
    "X84n1583_026:0556a12": "相符。脫使未悟。千釋迦萬慈氏。傾出四大海水。入汝",
    "X84n1583_026:0556a13": "耳根。總是虗妄塵勞。皆非究竟。師聞悚然汗下。一日",
    "X84n1583_026:0556a14": "有省。趨告峰曰。印原撞入銀山鐵壁去也。峰曰。既入",
    "X84n1583_026:0556a15": "銀山鐵壁。來此何為。師釋然領解。峰因囑曰。善自護",
    "X84n1583_026:0556a16": "持。復參虗谷陵。古林茂。東嶼海。月江印諸老。咸以師",
    "X84n1583_026:0556a17": "子兒稱之。會清拙澄歸國。載師同返。遐邇欽敬。初出",
    "X84n1583_026:0556a18": "主甲州之慧林。歷遷八剎。後住相州之建長。一日示",
    "X84n1583_026:0556a19": "疾。謂侍者曰。時至矣。可持觚翰來。乃曰。吾塔已成。未",
    "X84n1583_026:0556a20": "書額耳。大書心印二字。端坐而逝。時甲寅春正月也。",
    "X84n1583_026:0556a21": "初門人欲畫師像。預索讚語。師作一圓相。題其上曰。",
    "X84n1583_026:0556a22": "妙相圓明。如如不動。觸處相逢。是何面孔。世壽八十。",
    "X84n1583_026:0556a23": "僧臘六十七。",
    "X84n1583_026:0556a24": "般若誠禪師法嗣",
    "X84n1583_026:0556b01": "建寧府高仰山古梅正友禪師貴溪丁氏子。依末山",
    "X84n1583_026:0556b02": "本受業。後參絕學。發明宗旨。流寓江淮。垂三十年。入",
    "X84n1583_026:0556b03": "閩。初主南浦之天心。泰定甲子。建陽簿蔣德懋。洎長",
    "X84n1583_026:0556b04": "者陳益宗。捨園作菴。迎師開山。敕額大覺妙智。室中",
    "X84n1583_026:0556b05": "每舉狗子無佛性話。鉗錘勘騐。不少假借。結制上",
    "X84n1583_026:0556b06": "堂。仰山結制。尋常活計。眼裡放光。鼻孔斢氣。遇饑而",
    "X84n1583_026:0556b07": "餐。遇困即睡。諸方撒土揚沙。高仰心空及第。解夏",
    "X84n1583_026:0556b08": "上堂。九旬禁足。特地成錯。三月安居。無繩自縛。布袋",
    "X84n1583_026:0556b09": "解開。乾坤寥廓。放去若龜毛。收來懸兔角。試將兩眼",
    "X84n1583_026:0556b10": "挂虗空。一陣凉風生殿角。上堂。九旬禁足。又過一",
    "X84n1583_026:0556b11": "半。心地未明。如牽火鑽。光陰莫虗度。了却閒公案。平",
    "X84n1583_026:0556b12": "地無端捉得賊。老僧出來為汝斷。小參。月落山頭",
    "X84n1583_026:0556b13": "慘。雲橫谷口陰。欲明生死事。直見本來人。還有會得",
    "X84n1583_026:0556b14": "本來人底麼。良久曰。夜靜不勞重借月。玉蟾常挂太",
    "X84n1583_026:0556b15": "虗空。師生於元至元乙酉。寂於元至正壬辰。說法",
    "X84n1583_026:0556b16": "二十九夏。住世六十八秋。全身塔于本山。",
    "X84n1583_026:0556b17": "智者義禪師法嗣",
    "X84n1583_026:0556b18": "杭州府淨慈德隱普仁禪師蘭谿趙氏子。年十歲。依",
    "X84n1583_026:0556b19": "寶石秋潭受業。十四祝髮。二十參方。時了然義。弘道",
    "X84n1583_026:0556b20": "智者寺。師往叩。機鋒觸發。旋命侍香。復見南楚於雙",
    "X84n1583_026:0556b21": "徑。分座說法。至正乙未。出世西峰淨土。戊戌。明高帝",
    "X84n1583_026:0556b22": "親帥六師至婺州。幸智者寺。詔師主之。甲辰。遷淨慈。",
    "X84n1583_026:0556b23": "一日示微疾。屈指計曰。今夏五月矣。左右曰然。師曰。",
    "X84n1583_026:0556b24": "八月八日最良。吾將逝矣。至期。整衣端坐而逝。世壽",
    "X84n1583_026:0556c01": "六十有四。僧臘五十。有山居詩。三會語錄。行世。",
    "X84n1583_026:0556c02": "淨慈林禪師法嗣",
    "X84n1583_026:0556c03": "杭州府止菴德祥禪師本郡人。與同菴俱為平山嗣。",
    "X84n1583_026:0556c04": "德業風雅。為時賢所重。一日將涅槃。眾請說偈。師忽",
    "X84n1583_026:0556c05": "倚座曰。者一隊噇酒糟漢。我爭如你何。竟趨寂。",
    "X84n1583_026:0556c06": "江寧府天界同菴易道夷簡禪師洪武戊午。主南屏",
    "X84n1583_026:0556c07": "淨慈。兵燹之餘。殿堂鐘鼓。為之一新。父子繼席。傳為",
    "X84n1583_026:0556c08": "盛事。二十五年壬申。奉旨主大天界寺。",
    "X84n1583_026:0556c09": "海門則禪師法嗣",
    "X84n1583_026:0556c10": "湖州府弁山白蓮南極懶雲智安禪師嘉興沈氏子。",
    "X84n1583_026:0556c11": "出家海寧淨妙。謁天真。發明別傳之旨。韜光晦迹。交",
    "X84n1583_026:0556c12": "聘不赴。晚居弁山之白蓮示眾。萬法歸一。無孔鐵鎚",
    "X84n1583_026:0556c13": "當面擲。一歸何處。抹過西天並此土。青州布衫重七",
    "X84n1583_026:0556c14": "斤。寒巖古木璚華春。仁者殷勤問端的。孃生鼻孔從",
    "X84n1583_026:0556c15": "來直。倘然言下解知歸。九九方明八十一。後退歸淨",
    "X84n1583_026:0556c16": "妙示寂。塔于弁山之南阡。所著有南極語要。",
    "X84n1583_026:0556c17": "華頂覩禪師法嗣",
    "X84n1583_026:0556c18": "處州府白雲福林智度禪師麗水吳氏子。年十五。從",
    "X84n1583_026:0556c19": "禪智寺空中假薙染。習定楞伽菴。越數夏。出遊七閩。",
    "X84n1583_026:0556c20": "旋還里之白雲。築室以居。曰福林。後參靈石芝於淨",
    "X84n1583_026:0556c21": "慈。謁斷崖義於西峰。俱不契。聞無見說法華頂。往叩",
    "X84n1583_026:0556c22": "之曰。西來密意未審何如。見曰。待娑羅峰點頭。却與",
    "X84n1583_026:0556c23": "汝道。師擬進語。見便喝。師曰。娑羅峰頂。白浪滔天。華",
    "X84n1583_026:0556c24": "開芒種後。葉落立秋前。見曰。我者裡無殘羹餿飯。師",
    "X84n1583_026:0557a01": "曰。此非殘羹餿飯而何。見頷之。遂服勤數載。辭去。見",
    "X84n1583_026:0557a02": "囑以大法。師佩服之。復往長沙見無方普。雲居謁小",
    "X84n1583_026:0557a03": "隱大。至正甲午還福林。尋主龍泉之普慈。移茆山。遷",
    "X84n1583_026:0557a04": "武峰。明洪武己酉。詔徵天下高僧。建法會蔣山。師應",
    "X84n1583_026:0557a05": "詔。事解。嚴還至杭居虎跑。秋趨華頂。明春示微疾。仍",
    "X84n1583_026:0557a06": "回福林。五日忽沐浴。索筆書偈曰。無世可辭。有眾可",
    "X84n1583_026:0557a07": "別。太虗空中。何必釘橛。擲筆而逝。壽六十七。臘五十",
    "X84n1583_026:0557a08": "三。闍維舍利五色。齒牙數珠皆不壞。建塔瘞於西院。",
    "X84n1583_026:0557a09": "天童砥禪師法嗣",
    "X84n1583_026:0557a10": "寧波府大梅護聖無作文述禪師明之慈溪人。幼不",
    "X84n1583_026:0557a11": "御不潔。讀書入口成誦。子史百家無不徧覽。一日閱",
    "X84n1583_026:0557a12": "佛書。忽心融神會。如素習者。白父母。從東溪牧落髮。",
    "X84n1583_026:0557a13": "就大用諿具戒。首參元叟東嶼。皆以器許之。然不自",
    "X84n1583_026:0557a14": "許可。遂入天童見怪石。與語契合。典藏鑰。甚得深旨。",
    "X84n1583_026:0557a15": "出世住鳳躍山等慈寺。次遷大梅。為眾說法。脫略窠",
    "X84n1583_026:0557a16": "臼。一時名緇奇衲。風靡而至。帝師錫以覺智圓明號。",
    "X84n1583_026:0557a17": "後歸老福昌。而士夫名宿。益勤過從焉。年七旬。畏煩",
    "X84n1583_026:0557a18": "退居花嶼湖。居恒臨眾甚嚴。至接賓則又津津然。喜",
    "X84n1583_026:0557a19": "見眉目。示寂於元皇慶癸丑九月也。",
    "X84n1583_026:0557a21": "續燈正統卷二十六"
}