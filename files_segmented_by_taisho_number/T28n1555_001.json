{
    "T28n1555_001:0989a21": "No. 1555 [cf. No. 1556]",
    "T28n1555_001:0989a22": "五事毘婆沙論卷上",
    "T28n1555_001:0989a24": "尊者法救造",
    "T28n1555_001:0989a25": "三藏法師玄奘奉　詔譯",
    "T28n1555_001:0989a26": "1 分別色品分別色品第一",
    "T28n1555_001:0989a27": "敬禮佛法僧，　　我今隨自力，",
    "T28n1555_001:0989a28": "欲於對法海，　　探少貞實義。",
    "T28n1555_001:0989a29": "哀慜弟子等，　　當釋能生慧，",
    "T28n1555_001:0989b01": "滅愚五事論，　　令彼覺開發。",
    "T28n1555_001:0989b02": "尊者世友為益有情製《五事論》，我今當釋。問：",
    "T28n1555_001:0989b03": "何用釋此《五事論》耶？答：為欲開發深隱義故。",
    "T28n1555_001:0989b04": "若未開發此深隱義，如有伏藏未開發時，世",
    "T28n1555_001:0989b05": "間無能歡喜受用。若為開發此深隱義，如有",
    "T28n1555_001:0989b06": "伏藏已開發時，世間便能歡喜受用。又如日",
    "T28n1555_001:0989b07": "月雖具威光，雲等翳時不得顯照；若除彼翳",
    "T28n1555_001:0989b08": "顯照事成。本論文詞應知亦爾，雖已略辯",
    "T28n1555_001:0989b09": "種種勝義，若不廣釋便不光顯，為令光顯故",
    "T28n1555_001:0989b10": "我當釋。問：已知須釋《五事論》因，尊者何緣製",
    "T28n1555_001:0989b11": "造斯論？答：有弟子等怖廣聞持，欲令依略覺",
    "T28n1555_001:0989b12": "自共相。謂彼尊者常作是思：「云何當令諸",
    "T28n1555_001:0989b13": "弟子等，於一切法自相共相，依止略文起明了",
    "T28n1555_001:0989b14": "覺？」以明了覺喻金剛山，諸惡見風不能傾動。",
    "T28n1555_001:0989b15": "不明了覺如蘆葦花，為惡見風之所飄鼓，旋",
    "T28n1555_001:0989b16": "還飄颺猶豫空中。如是欲令諸弟子等起堅",
    "T28n1555_001:0989b17": "固覺，故作斯論。問：何謂諸法自相共相？答：堅",
    "T28n1555_001:0989b18": "濕暖等是諸法自相，無常苦等是諸法共相。",
    "T28n1555_001:0989b19": "世間雖於諸法自相有能知者，然於共相皆",
    "T28n1555_001:0989b20": "不能知。如是欲令諸弟子輩，於二相法能如",
    "T28n1555_001:0989b21": "實知，故造斯論。問：已知須造《五事論》緣，此復",
    "T28n1555_001:0989b22": "為何名「五事論」？答：由此論中分別五事，是故",
    "T28n1555_001:0989b23": "此論得五事名。依處能生事義無異，阿毘達",
    "T28n1555_001:0989b24": "磨諸大論師咸作是言：「事有五種：一、自性事；",
    "T28n1555_001:0989b25": "二、所緣事；三、繫縛事；四、所因事；五、攝受事。當",
    "T28n1555_001:0989b26": "知此中唯自性事。」問：若爾，何故說有五法？答：",
    "T28n1555_001:0989b27": "事之與法，義亦無異。問：何故此論唯辯五法？",
    "T28n1555_001:0989b28": "有作是說：此責非理，若減若增俱有難故。有",
    "T28n1555_001:0989b29": "說：此論略顯諸法體類差別不相雜亂，攝一切",
    "T28n1555_001:0989c01": "法，故唯說五。若總於五立一法名，雖是略說，",
    "T28n1555_001:0989c02": "攝諸法盡，而不能顯心等五法體類差別不",
    "T28n1555_001:0989c03": "相雜亂。若說有漏、無漏等二，有學、無學、非二",
    "T28n1555_001:0989c04": "等三，欲、色、無色、不繫等四，應知亦爾。問：豈不",
    "T28n1555_001:0989c05": "列名即知有五，何故論首先標五數？答：如縷",
    "T28n1555_001:0989c06": "繫花易受持故。謂如以縷連繫眾花，易可受",
    "T28n1555_001:0989c07": "持莊嚴身首。如是數縷連繫義花，易可受持",
    "T28n1555_001:0989c08": "莊嚴心慧。或先標數後列其名，是製作者舊",
    "T28n1555_001:0989c09": "儀式故。應知法聲義有多種，謂或有處所說",
    "T28n1555_001:0989c10": "名法，如契經說：汝應諦聽，吾當為汝宣說妙",
    "T28n1555_001:0989c11": "法。或復有處功德名法，如契經說：苾芻當知，",
    "T28n1555_001:0989c12": "法謂正見，邪見非法。或復有處無我名法，如",
    "T28n1555_001:0989c13": "契經說：諸法無我，當知此中無我名法。法謂",
    "T28n1555_001:0989c14": "能持、或能長養，能持於自長養望他。",
    "T28n1555_001:0989c15": "問：何故此中先辯色法？答：一切法中色最麁",
    "T28n1555_001:0989c16": "故、是一切識所緣境故、與入佛法為要門故。",
    "T28n1555_001:0989c17": "謂入佛法者，有二甘露門：一、不淨觀；二、持息",
    "T28n1555_001:0989c18": "念。依不淨觀入佛法者觀所造色，依持息念",
    "T28n1555_001:0989c19": "入佛法者觀能造風。問：依何義故說之為色？",
    "T28n1555_001:0989c20": "答：漸次積集、漸次散壞、種植生長、會遇怨親、",
    "T28n1555_001:0989c21": "能壞能成，皆是色義。佛說變壞故名為色，變",
    "T28n1555_001:0989c22": "壞即是可惱壞義。有說變礙故名為色。問：過",
    "T28n1555_001:0989c23": "去未來極微無表皆無變礙，應不名色。答：彼",
    "T28n1555_001:0989c24": "亦是色，得色相故。過去諸色雖無變礙，而曾",
    "T28n1555_001:0989c25": "變礙，故立色名。未來諸色雖無變礙，而當變",
    "T28n1555_001:0989c26": "礙，故立色名。如過未眼雖不能見，而曾當見，",
    "T28n1555_001:0989c27": "故立眼名，得彼相故。此亦應爾，一一極微雖",
    "T28n1555_001:0989c28": "無變礙，而可積集變礙義成。諸無表色雖無",
    "T28n1555_001:0989c29": "變礙，隨所依故得變礙名。所依者何？謂四大",
    "T28n1555_001:0990a01": "種。由彼變礙，無表名色，如樹動時影亦隨動。",
    "T28n1555_001:0990a02": "或隨多分，如名段食。或表內心，故名為色。或",
    "T28n1555_001:0990a03": "表先業，故立色名。「色云何者」，問：尊者何故復",
    "T28n1555_001:0990a04": "說此言？答：前所略說，今欲廣辯。若有見有對",
    "T28n1555_001:0990a05": "色、若無見有對色、若無見無對色，總攝名為",
    "T28n1555_001:0990a06": "諸所有色。言一切者，謂此諸色攝色無餘。「四",
    "T28n1555_001:0990a07": "大種者」，問：何故大種唯有四耶？脇尊者曰：此",
    "T28n1555_001:0990a08": "責非理，若減若增俱有疑故。不違法相，說四",
    "T28n1555_001:0990a09": "無失。有作是說：為遮外道大種有五，故唯說",
    "T28n1555_001:0990a10": "四。彼執虛空亦是大種。問：何故虛空不名大",
    "T28n1555_001:0990a11": "種？答：虛空無有大種相故。謂大虛空是大非",
    "T28n1555_001:0990a12": "種，以常住法無造作故。大德妙音亦作是說：",
    "T28n1555_001:0990a13": "虛空大種其相各異，虛空雖大而體非種。又",
    "T28n1555_001:0990a14": "諸大種若能成身，多是有情業異熟攝；虛空",
    "T28n1555_001:0990a15": "無彼業異熟相，是故虛空定非大種。問：所說",
    "T28n1555_001:0990a16": "大種其義云何？答：亦種亦大故名大種。如世",
    "T28n1555_001:0990a17": "間說大地大王。問：此中所說種是何義？答：能",
    "T28n1555_001:0990a18": "多積集、能大障礙、能辦大事、故名為種。問：此",
    "T28n1555_001:0990a19": "四大種作何事業？答：此四能造諸所造色，謂",
    "T28n1555_001:0990a20": "依此四諸積集色、大障礙色皆得生長，如",
    "T28n1555_001:0990a21": "是名為大種事業。問：造是何義？為因、為緣？若",
    "T28n1555_001:0990a22": "是因義，此四大種於所造色五因皆無，如何",
    "T28n1555_001:0990a23": "可言造是因義？若是緣義，諸所造色除自餘",
    "T28n1555_001:0990a24": "法皆增上緣，是則不應唯四能造。有作是說：",
    "T28n1555_001:0990a25": "造是因義，雖四大種於所造色無相應等五",
    "T28n1555_001:0990a26": "種因義，而更別有生等五因，即是生、依、立、持、",
    "T28n1555_001:0990a27": "養五。復有說者：造是緣義，雖所造色除其自",
    "T28n1555_001:0990a28": "性餘一切法皆增上緣，而四大種是所造色，",
    "T28n1555_001:0990a29": "近增上緣非所餘法。如說眼色為眼識緣，彼",
    "T28n1555_001:0990b01": "說勝緣此亦應爾。問：頗有是色非四大種，亦",
    "T28n1555_001:0990b02": "非大種所造色耶？答：有。謂一或二或三大種，",
    "T28n1555_001:0990b03": "此一二三不名四故、又諸大種非所造故。問：",
    "T28n1555_001:0990b04": "何故大種非所造耶？答：因色、果色相各異故。",
    "T28n1555_001:0990b05": "或諸大種若所造攝，為四造一、三造一耶？若",
    "T28n1555_001:0990b06": "諸大種四能造一，地等亦應還造地等，是則",
    "T28n1555_001:0990b07": "諸法應待自性；然一切法不待自性，但藉他",
    "T28n1555_001:0990b08": "緣而有作用。若諸大種三能造一，因數既闕",
    "T28n1555_001:0990b09": "應不能造，如所造色因必具四。",
    "T28n1555_001:0990b10": "問：已總了知大種所造，復欲聞此二種別相。",
    "T28n1555_001:0990b11": "何謂大種？其相云何？答：地等界名大種，堅等",
    "T28n1555_001:0990b12": "性是其相。問：若堅性等是地等相，所相、能相",
    "T28n1555_001:0990b13": "豈不成一？答：許此成一亦有何過？故毘婆沙",
    "T28n1555_001:0990b14": "作如是說：自性我物相本性等，名言雖殊而",
    "T28n1555_001:0990b15": "義無別，不可說諸法離自性有相。如說涅槃",
    "T28n1555_001:0990b16": "寂靜為相，非離寂靜別有涅槃。此亦應然，故",
    "T28n1555_001:0990b17": "無有過。此中堅性，即堅分堅體約種類說，堅",
    "T28n1555_001:0990b18": "性是地界。然此堅性差別無邊，謂內法中爪",
    "T28n1555_001:0990b19": "髮等異，外法中有銅錫等殊。又內法中手足",
    "T28n1555_001:0990b20": "等堅異，外法亦爾，故堅性無邊。問：若爾，堅性",
    "T28n1555_001:0990b21": "應共相攝，云何說為地等自相？答：堅性雖多",
    "T28n1555_001:0990b22": "而總表地，如多變礙總表色蘊，所表既一故",
    "T28n1555_001:0990b23": "非共相。有說堅性通二相攝，觀三大種則成",
    "T28n1555_001:0990b24": "自相，若觀堅類有內外等無邊差別復成共",
    "T28n1555_001:0990b25": "相。如變礙性通二相攝，觀餘四蘊則成自相，",
    "T28n1555_001:0990b26": "若觀色性有十一種品類差別復成共相。又",
    "T28n1555_001:0990b27": "如苦諦其相逼迫，觀三諦時此成自相，若觀",
    "T28n1555_001:0990b28": "有漏五蘊差別，即此逼迫復成共相。堅性亦",
    "T28n1555_001:0990b29": "然，故通二種。問：若如是者，云何建立自共相",
    "T28n1555_001:0990c01": "別不相雜亂？答：以觀待故無雜亂失。謂若觀",
    "T28n1555_001:0990c02": "彼立為自相，未甞觀彼立為共相；若復觀此",
    "T28n1555_001:0990c03": "立為共相，未甞觀此立為自相，故自共相觀",
    "T28n1555_001:0990c04": "待而立。問：已知大種相各有異，大種作業差",
    "T28n1555_001:0990c05": "別云何？答：地界能持住行二類令不墜落，水",
    "T28n1555_001:0990c06": "界能攝性乖違事令不離散，火界能熟不熟",
    "T28n1555_001:0990c07": "物類令不朽敗，風界能令諸物增長或復流",
    "T28n1555_001:0990c08": "引，是謂大種各別事業。問：地水火風各有二",
    "T28n1555_001:0990c09": "性，謂堅等性及色性攝。云何一法得有二相？",
    "T28n1555_001:0990c10": "答：一法多相斯有何失？如契經說：一一取蘊",
    "T28n1555_001:0990c11": "有如病等無量種相。或堅等性是地界等自",
    "T28n1555_001:0990c12": "相所攝，其中色性是地界等共相所攝，故於",
    "T28n1555_001:0990c13": "一法有二種相：一自、二共，亦不違理。問：如是",
    "T28n1555_001:0990c14": "四界可相離不？答：此四展轉定不相離。云何",
    "T28n1555_001:0990c15": "知然？契經說故。《入胎經》說：羯賴藍時若有",
    "T28n1555_001:0990c16": "地界無水界者，其性乾燥則應分散；既不分",
    "T28n1555_001:0990c17": "散，故知定有水界能攝。若有水界無地界者，",
    "T28n1555_001:0990c18": "其性融釋則應流派；既不流派，故知定有",
    "T28n1555_001:0990c19": "地界能持。若有水界無火界者，其性潤濕則",
    "T28n1555_001:0990c20": "應朽敗；既不朽敗，故知定有火界能熟。若有",
    "T28n1555_001:0990c21": "火界無風界者，其性則應無增長義；既漸增",
    "T28n1555_001:0990c22": "長，故知定有風界動搖。問：若爾，經說當云何",
    "T28n1555_001:0990c23": "通？如契經說：苾芻當知，於此身中火界若發，",
    "T28n1555_001:0990c24": "或即令捨命、或生近死苦。答：經依增盛不增",
    "T28n1555_001:0990c25": "盛說，不言火體身中本無。問：地界與地有何",
    "T28n1555_001:0990c26": "差別？答：地界堅性，地謂顯形。地界能造，地謂",
    "T28n1555_001:0990c27": "所造。地界觸處身識所識，地謂色處眼識所",
    "T28n1555_001:0990c28": "識。是謂地界與地差別。水火亦然，風或風界。",
    "T28n1555_001:0990c29": "問：已具了知堅濕暖動四大種相展轉乖違，",
    "T28n1555_001:0991a01": "如四毒蛇居一身篋。復欲聞彼所造色相，且",
    "T28n1555_001:0991a02": "何名為彼所造色？答：彼所造色，謂眼根等。",
    "T28n1555_001:0991a03": "眼即根故，說名眼根，如青蓮華；餘根亦爾。",
    "T28n1555_001:0991a04": "問：眼等五種亦界處攝，何故此中獨標根稱？",
    "T28n1555_001:0991a05": "答：為欲簡別色等外境，謂若說為眼等界",
    "T28n1555_001:0991a06": "處，則根根義差別難知，是故此中獨標根",
    "T28n1555_001:0991a07": "稱，此則顯示所造色中內者名根、外名根義。",
    "T28n1555_001:0991a08": "問：此中所說根義云何？答：增上、最勝、現見、光",
    "T28n1555_001:0991a09": "明、喜觀妙等皆是根義。問：若增上義是根義",
    "T28n1555_001:0991a10": "者，諸有為法展轉增上，無為亦是有為增上，",
    "T28n1555_001:0991a11": "則一切法皆應是根。答：依勝立根故無斯過。",
    "T28n1555_001:0991a12": "謂增上緣有勝有劣，當知勝者建立為根。問：",
    "T28n1555_001:0991a13": "何根於誰有幾增上？答：五根各於四事增上：",
    "T28n1555_001:0991a14": "一、莊嚴身；二、導養身；三、生識等；四、不共事。先",
    "T28n1555_001:0991a15": "辯眼根，莊嚴身者，謂身雖具眾分餘根，若闕",
    "T28n1555_001:0991a16": "眼根便醜陋故。導養身者，謂眼能見安危諸",
    "T28n1555_001:0991a17": "色，避危就安身久住故。生識等者，謂依眼根",
    "T28n1555_001:0991a18": "一切眼識及相應法皆得生故。不共事者，謂",
    "T28n1555_001:0991a19": "見色用唯屬眼根，二十一根無斯用故。次辯",
    "T28n1555_001:0991a20": "耳根，莊嚴身者，謂耳聾者不可愛故。導養身",
    "T28n1555_001:0991a21": "者，謂耳能聞好惡聲別，避惡就好身久住故。",
    "T28n1555_001:0991a22": "生識等者，謂依耳根一切耳識及相應法皆",
    "T28n1555_001:0991a23": "得生故。不共事者，謂聞聲用唯屬耳根，二十",
    "T28n1555_001:0991a24": "一根無斯用故。鼻舌身根，莊嚴身者，如眼耳",
    "T28n1555_001:0991a25": "說。導養身者，謂此三根受用段食身久住故。",
    "T28n1555_001:0991a26": "生識等者，謂依三根，鼻舌身識及相應法皆",
    "T28n1555_001:0991a27": "得生故。不共事者，謂嗅甞覺香味觸用屬鼻",
    "T28n1555_001:0991a28": "舌身，非餘根故。問：如是五根有何勝德？誰為",
    "T28n1555_001:0991a29": "自性？業用云何？答：眼根德者，謂與眼識及相",
    "T28n1555_001:0991b01": "應法為所依故，眼根自性即是淨色，能見諸",
    "T28n1555_001:0991b02": "色是眼業用。餘根三事類眼應知。此中且說",
    "T28n1555_001:0991b03": "有業用根，非一切根識所依故。此色澄淨故",
    "T28n1555_001:0991b04": "名淨色。或復此中與眼識等為所依者，顯同",
    "T28n1555_001:0991b05": "分根，說淨色言顯彼同分。問：何謂同分、彼同",
    "T28n1555_001:0991b06": "分根？如是二名所目何別？答：有業用者名同",
    "T28n1555_001:0991b07": "分根，無業用根名彼同分。如能見色名同分",
    "T28n1555_001:0991b08": "眼，不見色者名彼同分。彼同分眼差別有四：",
    "T28n1555_001:0991b09": "一、有過去彼同分眼，謂不能見諸色已滅。二、",
    "T28n1555_001:0991b10": "有現在彼同分眼，謂不能見諸色今滅。三、有",
    "T28n1555_001:0991b11": "未來彼同分眼，謂不能見諸色當滅。四、有未",
    "T28n1555_001:0991b12": "來定不生眼，其同分眼差別唯三，謂除未來",
    "T28n1555_001:0991b13": "定不生眼。耳根等四如眼應知。或復五識各",
    "T28n1555_001:0991b14": "二所依：一、俱時生，謂眼等五；二、無間滅，謂即",
    "T28n1555_001:0991b15": "意根。唯說識依濫無間意，但言淨色五體應",
    "T28n1555_001:0991b16": "同。故淨色言簡無間意，與眼等識為所依言。",
    "T28n1555_001:0991b17": "顯眼等根差別有五，由斯故說五識所依與",
    "T28n1555_001:0991b18": "等無間緣差別各四句：俱生眼等根，為第一",
    "T28n1555_001:0991b19": "句；無間滅心所，為第二句；無間滅心，為第三",
    "T28n1555_001:0991b20": "句；除前餘法，為第四句。問：誰能見色？為眼根",
    "T28n1555_001:0991b21": "見、為眼識見、為與眼識相應慧見、為心心所",
    "T28n1555_001:0991b22": "和合見耶？汝何所疑一切有過？若眼根見，餘",
    "T28n1555_001:0991b23": "識行時寧不見色？何不俱取一切境耶？若眼識",
    "T28n1555_001:0991b24": "見，諸識但以了別為相，非見為相豈能見色？",
    "T28n1555_001:0991b25": "若與眼識相應慧見，應許耳識相應慧聞；彼",
    "T28n1555_001:0991b26": "既非聞，此云何見？若心心所和合能見，諸心",
    "T28n1555_001:0991b27": "心所和合不定，謂善眼識與二十二心所相",
    "T28n1555_001:0991b28": "應、不善眼識與二十一心所相應、有覆無記",
    "T28n1555_001:0991b29": "眼識與十八種心所相應、無覆無記眼識與",
    "T28n1555_001:0991c01": "十二種心所相應，既不決定，云何和合？答：眼",
    "T28n1555_001:0991c02": "根能見，然與眼識合位非餘。譬如眼識了別",
    "T28n1555_001:0991c03": "色用，依眼方有。又如受等領納等用，必依於",
    "T28n1555_001:0991c04": "心。此亦應爾。由斯理趣，餘識行時，眼既識空",
    "T28n1555_001:0991c05": "不能見色亦無俱取，一切境失，以一相續中",
    "T28n1555_001:0991c06": "無二心轉故。問：何故具六所依所緣，而一相",
    "T28n1555_001:0991c07": "續中無六識俱轉？答：等無間緣唯有一故。復",
    "T28n1555_001:0991c08": "有餘義，若眼識見，誰復能識？若慧見者，誰復",
    "T28n1555_001:0991c09": "能知？若心心所和合能見，諸法一一業用不",
    "T28n1555_001:0991c10": "同，於中定無和合見義。又應一體有二作用，",
    "T28n1555_001:0991c11": "謂許能見及領納等。復有餘義，若識見者，識",
    "T28n1555_001:0991c12": "無對故，則應能見被障諸色。慧及和合應知",
    "T28n1555_001:0991c13": "亦然。是故眼根獨名能見。問：已知見用唯屬",
    "T28n1555_001:0991c14": "眼根，眼見色時為二為一？答：此不決定。若開",
    "T28n1555_001:0991c15": "兩眼觀諸色時，則二俱見；以開一眼按一眼",
    "T28n1555_001:0991c16": "時，便於現前見二月等；閉一按一此事則無，",
    "T28n1555_001:0991c17": "是故有時二眼俱見。又《發智論》說俱見因，謂",
    "T28n1555_001:0991c18": "雙開時見分明等。兩耳兩鼻應知亦然。問：何",
    "T28n1555_001:0991c19": "緣二眼二耳二鼻雖各兩處而立一根？答：二",
    "T28n1555_001:0991c20": "處眼等體類一故、二所取境一界攝故、二能",
    "T28n1555_001:0991c21": "依識一識攝故。又二俱時能取境故，雖有兩",
    "T28n1555_001:0991c22": "處而立一根。女根男根即身根攝，是故於此",
    "T28n1555_001:0991c23": "不別立根。眼根極微布眼精上，對境而住如",
    "T28n1555_001:0991c24": "香荾花。耳根極微在耳穴內，旋環而住如卷",
    "T28n1555_001:0991c25": "樺皮。鼻根極微居鼻頞內，背上面下如雙爪",
    "T28n1555_001:0991c26": "甲。舌根極微布在舌上形如半月，然於舌中",
    "T28n1555_001:0991c27": "如毛髮量無舌根微。身根極微遍諸身分。",
    "T28n1555_001:0991c28": "五事毘婆沙論卷上"
}