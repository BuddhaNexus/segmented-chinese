{
    "T42n1824_06b:0095c04": "folio_6b 中觀論疏卷第六末",
    "T42n1824_06b:0095c06": "釋吉藏撰",
    "T42n1824_06b:0095c07": "燃可燃品之餘",
    "T42n1824_06b:0095c08": "答曰下第四論主答。外人前問所破次問能",
    "T42n1824_06b:0095c09": "破。問所破中先問有次問無。今但總答也。就",
    "T42n1824_06b:0095c10": "答中為四。一隨俗答。二引例通。三反擲詶。",
    "T42n1824_06b:0095c11": "四伏宗難。然此答之大意者唯有二門。一者",
    "T42n1824_06b:0095c12": "雖破而無。二者雖無而破。答外人問云。破故",
    "T42n1824_06b:0095c13": "不無無則不破。故今明雖破而無。雖無而破。",
    "T42n1824_06b:0095c14": "隨俗中五句即為五轉。初云隨俗語故無過",
    "T42n1824_06b:0095c15": "者。我懷中有於一異及燃可燃。以破汝者。我",
    "T42n1824_06b:0095c16": "則有過。以我懷中未曾有於一異及燃可燃。",
    "T42n1824_06b:0095c17": "亦不言有無亦有亦無非有非無四句內外。",
    "T42n1824_06b:0095c18": "故大品明五不受。行亦不受乃至不受亦不",
    "T42n1824_06b:0095c19": "受。是菩薩無受三昧廣大之用。而口中言一",
    "T42n1824_06b:0095c20": "異以破汝燃可燃者。以名生於俗隨而言之。",
    "T42n1824_06b:0095c21": "此燃可燃及一異並是世俗之說。今隨俗說",
    "T42n1824_06b:0095c22": "之則我無過也。燃可燃若說一異不名為受",
    "T42n1824_06b:0095c23": "者。第二句釋上隨俗言耳。我心無所受也。又",
    "T42n1824_06b:0095c24": "懸取外心。外人即云。既云隨俗言應隨俗受。",
    "T42n1824_06b:0095c25": "故今答之。雖隨俗有言而不隨俗有受。即是",
    "T42n1824_06b:0095c26": "語言雖同其心則異。若雜世俗言說則無所",
    "T42n1824_06b:0095c27": "論者。此第三句。外人云汝心既不受。口何",
    "T42n1824_06b:0095c28": "意言口遂有言。則心有所受。是故答云。若心",
    "T42n1824_06b:0095c29": "無所受則心行處滅。若口無所言則語言道",
    "T42n1824_06b:0096a01": "斷。則賓主杜默。何所論耶。今諸佛菩薩出世。",
    "T42n1824_06b:0096a02": "正欲為物論於正道。若不隨俗言者。則不得",
    "T42n1824_06b:0096a03": "論道也。若不說燃可燃云何眼有所破者。前",
    "T42n1824_06b:0096a04": "句隨俗言為顯道。今隨俗言為破病。故統教",
    "T42n1824_06b:0096a05": "意以開道為宗。考聖心以息病為本也。次理",
    "T42n1824_06b:0096a06": "既無言。何故於無言而強有言。豈非乖理耶。",
    "T42n1824_06b:0096a07": "是故釋云。我若秤理無言則理不可明。汝云",
    "T42n1824_06b:0096a08": "何得解耶。或云第五句意云。若無所說正合",
    "T42n1824_06b:0096a09": "道理。何須言說。故云若無所說則義不可明。",
    "T42n1824_06b:0096a10": "如有論者下。第二引例答。此是破有無之論",
    "T42n1824_06b:0096a11": "者言有者。欲明非有言有而不受有。今亦然",
    "T42n1824_06b:0096a12": "矣。若口有言下。第三反擲答。汝雖誦我破",
    "T42n1824_06b:0096a13": "而不受我破。我口誦汝立豈受汝立耶。問",
    "T42n1824_06b:0096a14": "外人何處誦論主破耶。答上云若無燃可燃",
    "T42n1824_06b:0096a15": "云何以一異相破即是誦也。是故以一異下。",
    "T42n1824_06b:0096a16": "第四伏宗難。就偈為二。初偈雙破一異。第二",
    "T42n1824_06b:0096a17": "六偈偏破異。初偈上半破一。下半破異。此偈",
    "T42n1824_06b:0096a18": "意多有所含。上下半並是責。上半就法說門",
    "T42n1824_06b:0096a19": "責。汝現有人法能所云何一耶。下半就喻責。",
    "T42n1824_06b:0096a20": "汝得今薪火相離可許汝異也。又上下俱是",
    "T42n1824_06b:0096a21": "並。初舉譬並法。薪火若一人法便一。下半舉",
    "T42n1824_06b:0096a22": "譬並譬。若火薪異應得相離。若不可離不可",
    "T42n1824_06b:0096a23": "異。又上半是對緣假借異破一。下半是就緣",
    "T42n1824_06b:0096a24": "假就異破異。又上半就一破一。下半借異破",
    "T42n1824_06b:0096a25": "異。又俱是縱門。上半縱一。人法既一則天下",
    "T42n1824_06b:0096a26": "無非一者。則便失異。失異亦無一。下半縱異。",
    "T42n1824_06b:0096a27": "則一切皆異便無有一。又若執火薪一則有",
    "T42n1824_06b:0096a28": "四過。一者破因緣。本因火有薪因人有法。",
    "T42n1824_06b:0096a29": "一即無相因義便破因緣。破因緣即破假破",
    "T42n1824_06b:0096b01": "假即破中道。又若見因緣名見佛。見佛即見",
    "T42n1824_06b:0096b02": "佛性涅槃。今破因緣即都無所見。又若一即",
    "T42n1824_06b:0096b03": "火還燒火薪還傳薪。又一呼火應得薪。喚",
    "T42n1824_06b:0096b04": "薪應得火。喚瓶應得陶師喚陶師應得瓶。又",
    "T42n1824_06b:0096b05": "人法一。人常法無常。則俱常俱無常。若異亦",
    "T42n1824_06b:0096b06": "有四過。一破因緣。因緣異無相因。無相因則",
    "T42n1824_06b:0096b07": "非因緣。非因緣則非假。非假則非中。故如一",
    "T42n1824_06b:0096b08": "中之過。又上下半凡破諸要義。一僧佉衛世",
    "T42n1824_06b:0096b09": "一異。二真俗一體異體。三真妄一異。四心",
    "T42n1824_06b:0096b10": "惑一異。又如問柱名與柱為一為異。若異者",
    "T42n1824_06b:0096b11": "柱名非但異柱。亦異一切物。既喚得柱。應得",
    "T42n1824_06b:0096b12": "一切物。不爾應都不得物。若一者柱應入口。",
    "T42n1824_06b:0096b13": "問真俗一異有何過。答一有五過三節。五過",
    "T42n1824_06b:0096b14": "者以真從俗。俗無常真亦無常。二以俗從真。",
    "T42n1824_06b:0096b15": "真常俗亦常。三真不從俗。即真與俗異。四俗",
    "T42n1824_06b:0096b16": "不從真。俗與真異。五若言體一義異。即是亦",
    "T42n1824_06b:0096b17": "一亦異。體一故亦一義異故亦異。三節者。",
    "T42n1824_06b:0096b18": "初二得一義。次兩是異義。三是亦一亦異。",
    "T42n1824_06b:0096b19": "問今人多執體一義異有何過耶。答俗義異",
    "T42n1824_06b:0096b20": "真義者。為即真為出真外。若即真乃是體一",
    "T42n1824_06b:0096b21": "義一。若異真則出真外。佛及弟子知法性外",
    "T42n1824_06b:0096b22": "無法。云何出真外。真俗異體一害經相即之",
    "T42n1824_06b:0096b23": "言。二法性外應有法。佛及弟子便是妄談也。",
    "T42n1824_06b:0096b24": "真妄水波一亦作五難三節。水波若異則波",
    "T42n1824_06b:0096b25": "自動水不動。水自靜波不靜也。長行云。分",
    "T42n1824_06b:0096b26": "別是燃是可燃者。分為兩體。別使東西也。",
    "T42n1824_06b:0096b27": "長行云。處處離可燃應有燃。所以有此一句",
    "T42n1824_06b:0096b28": "來者。前舉離以並外人。恐外亦云薪火相離",
    "T42n1824_06b:0096b29": "如猛風吹於絕炎。則是離薪之火。故今明。",
    "T42n1824_06b:0096c01": "處處皆離。一處為薪處一處為火處。既得離",
    "T42n1824_06b:0096c02": "薪亦應離火。又處處者令其薪火各處東西",
    "T42n1824_06b:0096c03": "之別也。復次如是應常燃下。第二偏破異。以",
    "T42n1824_06b:0096c04": "燃可燃喻之人法。以多謂五陰是實人是假",
    "T42n1824_06b:0096c05": "故偏破異也。又開三別。初破次救後破救。就",
    "T42n1824_06b:0096c06": "初又四。一四失破。次二失破。三一失破。亦云",
    "T42n1824_06b:0096c07": "取意破。四伏宗破。言四失者。一常燃。二失",
    "T42n1824_06b:0096c08": "因。三失緣。四無作。常燃者若因薪有火則薪",
    "T42n1824_06b:0096c09": "盡火滅。故不常燃。汝既火與薪異。在薪雖盡",
    "T42n1824_06b:0096c10": "火終不滅。是故常燃。二失因者既有火體異",
    "T42n1824_06b:0096c11": "薪。則火不因薪。失緣者緣謂人功。將護令火",
    "T42n1824_06b:0096c12": "得燃。今火既離薪常燃。何假將護。無作者作",
    "T42n1824_06b:0096c13": "謂用也。火以燒薪為用。今既常燃則無燒薪",
    "T42n1824_06b:0096c14": "之用。故無作也。如是常應燃。從前偈下半生。",
    "T42n1824_06b:0096c15": "既其相離。如是常應燃也。第二句舉無因釋",
    "T42n1824_06b:0096c16": "常燃。又初句火自住火體。次句火不因於他。",
    "T42n1824_06b:0096c17": "下半初句明人於火無功。次句火於薪無用",
    "T42n1824_06b:0096c18": "無緣。釋於常義。如世間物不從因緣。是故",
    "T42n1824_06b:0096c19": "為常。第四句明火無用。所以作此分者。青",
    "T42n1824_06b:0096c20": "目釋第四句別作復次。故知異上三句。青目",
    "T42n1824_06b:0096c21": "所以分為二意者。欲明火有二義。一者火體。",
    "T42n1824_06b:0096c22": "二者火用。上三句明火體是常。後一句明無",
    "T42n1824_06b:0096c23": "火用。既有體用不同故開為二意也。長行云。",
    "T42n1824_06b:0096c24": "是功現有者。事火之徒即事可撿。問曰下。",
    "T42n1824_06b:0096c25": "生第二明二失破。此偈釋前四失。前雖有四",
    "T42n1824_06b:0096c26": "失但由失二事。一失因二失緣。是故有常燃",
    "T42n1824_06b:0096c27": "及以無作之咎。故今但釋二失。則具釋上義",
    "T42n1824_06b:0096c28": "也。偈上半明失因。下半明失緣。上半云既",
    "T42n1824_06b:0096c29": "異薪自有火體。何須因薪。是故無因。下半",
    "T42n1824_06b:0097a01": "云既不因薪火則常燃。何假將護。長行復次",
    "T42n1824_06b:0097a02": "下。此釋下半。明不須緣義。又發起後偈。所以",
    "T42n1824_06b:0097a03": "有何以故之言也。若汝謂燃時下。第三取意",
    "T42n1824_06b:0097a04": "破。上二偈標四失釋四失。其過已成。但外",
    "T42n1824_06b:0097a05": "人意云。無此四失。所以然者異有二種。一相",
    "T42n1824_06b:0097a06": "因異。二不相因異。不相因異則有四失。相因",
    "T42n1824_06b:0097a07": "之異無四失也。燃時名可燃者。此句有其反",
    "T42n1824_06b:0097a08": "順。反者若未燃之時已是可燃。即可燃不因",
    "T42n1824_06b:0097a09": "燃。燃亦不因可燃。則是不相因異。故有四失",
    "T42n1824_06b:0097a10": "也。今燃時方是可燃。故可燃因燃。則知燃",
    "T42n1824_06b:0097a11": "因可燃。既有因則有緣。若有因緣因緣盡則",
    "T42n1824_06b:0097a12": "滅。故不常燃。以假因緣有火故火則燒薪無",
    "T42n1824_06b:0097a13": "無用過。故勉四失也。問上來二偈顯燃有四",
    "T42n1824_06b:0097a14": "失。今何故不救燃而救可燃。答舉可燃以救",
    "T42n1824_06b:0097a15": "燃。可燃不因燃尚不成。況燃不因可燃而得",
    "T42n1824_06b:0097a16": "成耶。問上明四失。今何故不備救耶。答今但",
    "T42n1824_06b:0097a17": "舉因義成。三失自勉也。爾時但有薪下半破",
    "T42n1824_06b:0097a18": "也。縱燒時還只應名薪。不應名可燃。以燒",
    "T42n1824_06b:0097a19": "不燒俱異故也。明燒與不燒終異。則但是薪",
    "T42n1824_06b:0097a20": "耳。此正破也。何物燃可燃者。燒與不燒終",
    "T42n1824_06b:0097a21": "異。但有薪何得言燃時方名可燃。故上句是",
    "T42n1824_06b:0097a22": "破。下句為呵。又燒與不燒終異。但有薪。爾時",
    "T42n1824_06b:0097a23": "有何物燃及可燃耶。即是覓二物也。又釋。",
    "T42n1824_06b:0097a24": "爾時但有薪者。此是牒外義。外人云。燃燒",
    "T42n1824_06b:0097a25": "時薪名可燃。未燒之時此但有於薪。故今牒",
    "T42n1824_06b:0097a26": "之。何物燃可燃者。此始是破也。舉其未燒",
    "T42n1824_06b:0097a27": "之薪破其燒時名可燃。汝義未燃。爾時既但",
    "T42n1824_06b:0097a28": "有薪。以何物來燃名為可燃。此明無有離薪",
    "T42n1824_06b:0097a29": "之火之燒離火之薪名為可燃。若遂有離薪",
    "T42n1824_06b:0097b01": "之火以燒離火之薪名可燃者。火則離薪薪",
    "T42n1824_06b:0097b02": "亦離火。便不相因。既不相因則不須人功。",
    "T42n1824_06b:0097b03": "故是釋人功空義。還具上四難也。後解為正。",
    "T42n1824_06b:0097b04": "長行還徵異宗。汝既離燃別有可燃。云何言",
    "T42n1824_06b:0097b05": "燃時始名可燃。若燃時方名可燃則不得異。",
    "T42n1824_06b:0097b06": "若異不得言燃時名可燃也。復次若異則不",
    "T42n1824_06b:0097b07": "至下。第四伏宗難。上雖云燃時名可燃。終是",
    "T42n1824_06b:0097b08": "異義。若終是異則不相因。還伏四失也。只說",
    "T42n1824_06b:0097b09": "不相因為不至耳。問曰下第二外人救義。外",
    "T42n1824_06b:0097b10": "謂以其異故得有相至。如其不異何有至耶。",
    "T42n1824_06b:0097b11": "問薪火異義誰所立耶。答內外二家並言體",
    "T42n1824_06b:0097b12": "異。外道兩家一者遍造二者偏造。並云薪火",
    "T42n1824_06b:0097b13": "異體。毘曇云。火是熱觸薪具四微。成實云色",
    "T42n1824_06b:0097b14": "觸二法名之為火。火是假名薪是假名。而具",
    "T42n1824_06b:0097b15": "四微。是故為異。以其異故火則燒薪名火至",
    "T42n1824_06b:0097b16": "薪。薪則傳火謂薪至火。答曰下第三破救。汝",
    "T42n1824_06b:0097b17": "男女前有不至許後有至。薪火無不至云何",
    "T42n1824_06b:0097b18": "至耶。汝若前令薪火相離不至。燃後許汝至",
    "T42n1824_06b:0097b19": "也。問曰燃可燃相待下。第二相待門破。從論",
    "T42n1824_06b:0097b20": "初已來多破因成假義。此一章破相待假也。",
    "T42n1824_06b:0097b21": "所以破相待者。相待通生死涅槃三乘一乘",
    "T42n1824_06b:0097b22": "等萬義。相待若成萬義成。相待若壞一切皆",
    "T42n1824_06b:0097b23": "壞。但內外大小謂實有相待。於中起乎愛見",
    "T42n1824_06b:0097b24": "成於業苦。論主求相待無從。則顯煩惱使淨。",
    "T42n1824_06b:0097b25": "故破相待也。前問次答。問云有燃可燃云何",
    "T42n1824_06b:0097b26": "言一。相待而成豈可言異。亦得以相故不一",
    "T42n1824_06b:0097b27": "待故不異。勉一異難也。但相待多門有通別",
    "T42n1824_06b:0097b28": "定不定一法二法。通待者若長待不長。自長",
    "T42n1824_06b:0097b29": "之外並是不長。別待者如長待短。一師亦名",
    "T42n1824_06b:0097c01": "此為疎密相待。若長短相待名為疎待。長待",
    "T42n1824_06b:0097c02": "不長翻是密待。以即長論不長故。不長望長",
    "T42n1824_06b:0097c03": "此即為密。長短相望即是二法。是以名疎。故",
    "T42n1824_06b:0097c04": "山中舊語云。成瓶之不瓶。成青之不青。即指",
    "T42n1824_06b:0097c05": "瓶為不瓶故不瓶成瓶也。定待者如生死待",
    "T42n1824_06b:0097c06": "涅槃。及色心相待。名為定待。不定待者。如五",
    "T42n1824_06b:0097c07": "尺形一丈為短。待三尺為長。名不定待。一法",
    "T42n1824_06b:0097c08": "待者。如一人亦父亦子。二法待者。如長短兩",
    "T42n1824_06b:0097c09": "物。今此四偈遍破一切相待義。此四偈意多。",
    "T42n1824_06b:0097c10": "今且開二章。初兩偈破成待。次兩偈破待成。",
    "T42n1824_06b:0097c11": "破成待者。如內外大小乘人皆言。前有長短",
    "T42n1824_06b:0097c12": "體成後論其相待。次待成者異三論師云。非",
    "T42n1824_06b:0097c13": "前有長短然後相待。但明由相待故有於長",
    "T42n1824_06b:0097c14": "短。此之二門總攝一切相待義盡。破此二宗",
    "T42n1824_06b:0097c15": "諸待皆壞。二門各二。初門二者前偈定開即",
    "T42n1824_06b:0097c16": "是破。第二偈受定正破成待。定開為二。上半",
    "T42n1824_06b:0097c17": "雙牒。下半正定。此義顯在長行今略釋之。若",
    "T42n1824_06b:0097c18": "前有可燃後有燃則墮上異過。前燃後可燃",
    "T42n1824_06b:0097c19": "亦爾。既其前後則便相離。如其相離還是異",
    "T42n1824_06b:0097c20": "義。便非待也。若一時則薪火並有。亦不須相",
    "T42n1824_06b:0097c21": "待。若薪火俱無無則無物。亦無有待。長行有",
    "T42n1824_06b:0097c22": "四。謂雙牒。雙定。雙難。雙結。雙牒如文。是",
    "T42n1824_06b:0097c23": "中下第二定今若因下第三難。難中為二。初",
    "T42n1824_06b:0097c24": "難可燃在前。以惑人多計故也。次例難燃在",
    "T42n1824_06b:0097c25": "前也。難中有四。一失因。二不成。三不前。四",
    "T42n1824_06b:0097c26": "同壞。初如文。若燃不燃下。第二不成。恐外",
    "T42n1824_06b:0097c27": "人受論主可燃失因而可燃得成。是故今明。",
    "T42n1824_06b:0097c28": "若燃不燃可燃則可燃不成。又可燃不在餘",
    "T42n1824_06b:0097c29": "處下。第三明可燃不前。要在燃處方名可燃。",
    "T42n1824_06b:0098a01": "實不在餘處豈在前耶。餘處者異火處也。則",
    "T42n1824_06b:0098a02": "奪其在前義也。初縱在前故有失因不成之",
    "T42n1824_06b:0098a03": "過。故今次奪之。若可燃不成下。第四同壞難。",
    "T42n1824_06b:0098a04": "若先燃後有可燃下。第二次破於燃亦有四",
    "T42n1824_06b:0098a05": "過。如上說也。是故下第四雙結。復次若因",
    "T42n1824_06b:0098a06": "可燃燃下。第二受定破成待義。偈為二。上半",
    "T42n1824_06b:0098a07": "明燃有重成過。下半明可燃有無燃過。此偈",
    "T42n1824_06b:0098a08": "上下兩半意者。若前有燃體待於可燃則招",
    "T42n1824_06b:0098a09": "二過。一者燃有重成之咎。二者可燃有不成",
    "T42n1824_06b:0098a10": "之過。前有可燃體後待於燃。亦有兩過。上半",
    "T42n1824_06b:0098a11": "為二。初句牒待。次句正辨重成。重成者未",
    "T42n1824_06b:0098a12": "待可燃已有燃體。此是一成。次將燃復待可",
    "T42n1824_06b:0098a13": "燃。復是一成故未待已成。後待更成故重成",
    "T42n1824_06b:0098a14": "也。問重成有何過。答唯一物但應一成。若重",
    "T42n1824_06b:0098a15": "成便應二物。又一物而有再成。一成應有兩",
    "T42n1824_06b:0098a16": "物。無有兩物一成。何有一物二成耶。下半明",
    "T42n1824_06b:0098a17": "可燃有不成過者。既將燃待可燃。必先有可",
    "T42n1824_06b:0098a18": "燃。則可燃不成。以汝待故方成。今可燃不待",
    "T42n1824_06b:0098a19": "故可燃不成。故燃可燃相待。燃有重成可燃",
    "T42n1824_06b:0098a20": "無成也。和上又云。當燃待可燃時。燃有重成",
    "T42n1824_06b:0098a21": "之過。可燃有失待之咎。重成如上。失待者汝",
    "T42n1824_06b:0098a22": "燃無待可燃。當知先已有可燃。既先有。則",
    "T42n1824_06b:0098a23": "知不待燃而有。故是失待也。復次若法有待",
    "T42n1824_06b:0098a24": "成下。第二兩偈破待故成。亦二。初正破。次釋",
    "T42n1824_06b:0098a25": "破。又初是都無破。後是研竅破。所以有此破",
    "T42n1824_06b:0098a26": "來者。外云若成竟更待。燃有重成可燃有失",
    "T42n1824_06b:0098a27": "待過。今以待故方成。未待未成。則唯有一成。",
    "T42n1824_06b:0098a28": "燃既待故成。無有重成。故可燃還待燃故成。",
    "T42n1824_06b:0098a29": "燃故成則可燃無失待過。是故破待成也。問",
    "T42n1824_06b:0098b01": "何以知破待成。答偈云。若法有待成則知是",
    "T42n1824_06b:0098b02": "待故成也。成論師云。上半世諦。下半真諦。中",
    "T42n1824_06b:0098b03": "假師云。上半不二二。下半二不二。此與舊何",
    "T42n1824_06b:0098b04": "異。他亦云。不二而二。二諦引物。二而不二即",
    "T42n1824_06b:0098b05": "一中道。今明此是何所破義。偈二上半牒。下",
    "T42n1824_06b:0098b06": "半破。若法有待成者。燃法待可燃成也。是",
    "T42n1824_06b:0098b07": "法還成待者。是燃法還成可燃家待也。今則",
    "T42n1824_06b:0098b08": "無因待者。破可燃為燃因也。若自有可燃體",
    "T42n1824_06b:0098b09": "不因於燃可燃。為燃作因耳。今可燃不能自",
    "T42n1824_06b:0098b10": "有。待燃方有。何能為燃作因耶。故今則無因",
    "T42n1824_06b:0098b11": "待也。亦無所成法者。此破燃也。若有可燃為",
    "T42n1824_06b:0098b12": "燃因。燃因之而得成。既無可燃為燃因。云何",
    "T42n1824_06b:0098b13": "燃因之而得成。故云亦無所成法也。今更一",
    "T42n1824_06b:0098b14": "勢傳破釋之。若法有待成者。救重成也。若",
    "T42n1824_06b:0098b15": "未待前成可有重成。今待方成故無重成。是",
    "T42n1824_06b:0098b16": "法還成待者。外人防難也。汝待他成他應自",
    "T42n1824_06b:0098b17": "成。是故釋云。我還成他作待故他不自成。今",
    "T42n1824_06b:0098b18": "則無因待者。論主破也。汝有自體可為他作",
    "T42n1824_06b:0098b19": "因。今因他而有無有自體。云何為他作因。故",
    "T42n1824_06b:0098b20": "云今則無因待。亦無所成法者。汝既不能為",
    "T42n1824_06b:0098b21": "他作因。云何有為他是汝之果。故無所成法",
    "T42n1824_06b:0098b22": "也。又有此偈來者。前是縱待今是奪待。前",
    "T42n1824_06b:0098b23": "縱待者縱其以長待短故長墮重成。今奪待。",
    "T42n1824_06b:0098b24": "若汝長短互待則互失二因。都無兩界。云何",
    "T42n1824_06b:0098b25": "待耶。又四偈為五。一雙定。二雙破。三雙救。",
    "T42n1824_06b:0098b26": "四雙難。五雙結。雙定如文次偈雙破者。若先",
    "T42n1824_06b:0098b27": "已有長待短。則長有重成短有失待。三雙通",
    "T42n1824_06b:0098b28": "者。若法有待成。通上半重成難。是法還成待。",
    "T42n1824_06b:0098b29": "通下半失待難也。今則無因待。第四雙難兩",
    "T42n1824_06b:0098c01": "法互待。則俱無兩因俱無二果。次後一偈此",
    "T42n1824_06b:0098c02": "是雙結有無二門俱無相待也。又初偈雙定",
    "T42n1824_06b:0098c03": "前後。若先有長而待短。則長失待。若前無長",
    "T42n1824_06b:0098c04": "以何待短。故前後二門俱無相待。次兩偈雙",
    "T42n1824_06b:0098c05": "釋前後。初偈釋前有長而待短則長。墮重成",
    "T42n1824_06b:0098c06": "短墮失待。次偈釋先無長待短方有。則長短",
    "T42n1824_06b:0098c07": "俱無因。長短並失果。後之一偈次雙結成前",
    "T42n1824_06b:0098c08": "二偈。上半結前無長。下半結前有長。偈具含",
    "T42n1824_06b:0098c09": "諸意。宜執詳文勿謂其煩也。何以下發起第",
    "T42n1824_06b:0098c10": "二偈釋破也。所以須釋破者。論主上明更互",
    "T42n1824_06b:0098c11": "相待則互失兩因俱無二果。今小乘大乘內",
    "T42n1824_06b:0098c12": "道外道不受此破。如外道立拒舉瓶互為因",
    "T42n1824_06b:0098c13": "果。數人大小二生義亦同之。成實師正引此",
    "T42n1824_06b:0098c14": "文證相待義。乃至中假之流亦明無有可有",
    "T42n1824_06b:0098c15": "由無。故有無無可無由有故無。此乃無定性",
    "T42n1824_06b:0098c16": "因果。而更互為因則因義成。更互為果則果",
    "T42n1824_06b:0098c17": "義立。云何言無因果耶。是故有此偈更開二",
    "T42n1824_06b:0098c18": "關責之。上半就無門。下半據有門。若法有待",
    "T42n1824_06b:0098c19": "成者。重牒立也。未成云何待者。既待故方成。",
    "T42n1824_06b:0098c20": "則知未待時未成。既未待時未成。未成則無",
    "T42n1824_06b:0098c21": "兩物。以何更互待耶。下半云。若成已有待。初",
    "T42n1824_06b:0098c22": "句取意。汝謂未待時先已有長短兩物成。然",
    "T42n1824_06b:0098c23": "後論相待勉上無待過者。成已何用待。此正",
    "T42n1824_06b:0098c24": "破也。未待之時兩物已成。何用更互待耶。待",
    "T42n1824_06b:0098c25": "本為成耳。今未待已成則不須復待也。問成",
    "T42n1824_06b:0098c26": "實師云。前有長短兩體然後相待立名。以先",
    "T42n1824_06b:0098c27": "有體勉未成兩無難相待立名。故離下半不",
    "T42n1824_06b:0098c28": "須待之失。故莊嚴義云。因成為世諦體。相續",
    "T42n1824_06b:0098c29": "為世諦用。相待為世諦名。開善云。因成當體",
    "T42n1824_06b:0099a01": "續待為用也。今次責之。未待有長短體此體",
    "T42n1824_06b:0099a02": "為待為不待。若相待云何言體未待耶。若不",
    "T42n1824_06b:0099a03": "待何得有此體名耶。又若體不待則相待假",
    "T42n1824_06b:0099a04": "狹。而相待通一切法。云何名待體不待耶。",
    "T42n1824_06b:0099a05": "又名待體不待。應名燒體不燒。又名法各有",
    "T42n1824_06b:0099a06": "體。名在口以聲為體。法在󱎪以色為體。名",
    "T42n1824_06b:0099a07": "法既各有體。則名法應各待。若一待一不待",
    "T42n1824_06b:0099a08": "一有體一不有體。又名待他體不因他。何謂",
    "T42n1824_06b:0099a09": "因成。若名體並待今未待未有名。亦應未待",
    "T42n1824_06b:0099a10": "未有體。又名體是因緣義何容有體未有名。",
    "T42n1824_06b:0099a11": "若於不知者故無名。亦於不知者故無體。道",
    "T42n1824_06b:0099a12": "理有名而不知。道理有體而不知耶。若上古",
    "T42n1824_06b:0099a13": "時有物未有名。故本無名者。亦上古本無物。",
    "T42n1824_06b:0099a14": "如劫初穀不生。亦如諸法不生。是故因可燃",
    "T42n1824_06b:0099a15": "下。第三因不因門破。上半因無因破燃。下半",
    "T42n1824_06b:0099a16": "破可燃。此門二意故來。一者結上。因門逐",
    "T42n1824_06b:0099a17": "近結相待四偈。不因結前一異諸偈。又因結",
    "T42n1824_06b:0099a18": "上相待。不因破其絕待也。燃不餘處來下。",
    "T42n1824_06b:0099a19": "第四內外門破。有此文來者。外人聞上因不",
    "T42n1824_06b:0099a20": "因破無辭可通。但現見攢木火生。外緣合故",
    "T42n1824_06b:0099a21": "有。所以論主更說此門。但火生有因有緣。手",
    "T42n1824_06b:0099a22": "燧等為緣薪則為因。假緣而有故為外。藉因",
    "T42n1824_06b:0099a23": "而生。秤之為內。今求竝無從豈有內外。數人",
    "T42n1824_06b:0099a24": "有性四大事四大。因事發性。如燈炷是也。",
    "T42n1824_06b:0099a25": "此中有性火。後因外事火來炷之則發其體",
    "T42n1824_06b:0099a26": "性火故照。此即有從外來義。有自性即內出",
    "T42n1824_06b:0099a27": "義。若成實論云炷中有火理。是內出義。今",
    "T42n1824_06b:0099a28": "因外火發生此理。若無此理火炷終不燃。此",
    "T42n1824_06b:0099a29": "則餘所來義。今總間。木有火理性為異薪為",
    "T42n1824_06b:0099b01": "不異。若已異即已應能燒即無復薪也。若不",
    "T42n1824_06b:0099b02": "異雖截木火終不生。又問木中無事火。與大",
    "T42n1824_06b:0099b03": "虛不異。云何得生火。又炎炎是火而非薪。",
    "T42n1824_06b:0099b04": "段段是薪而非火。雖相著而終異。則燃是燃",
    "T42n1824_06b:0099b05": "故燃非是可燃燃。可燃是可燃故可燃非是",
    "T42n1824_06b:0099b06": "燃可燃也。又木有火理者不然。今用作餘",
    "T42n1824_06b:0099b07": "物何必出火。如破泥有瓶性也。又燒木方名",
    "T42n1824_06b:0099b08": "薪。則薪火一時。一時則非因果義。又木有火",
    "T42n1824_06b:0099b09": "理。因果則並。若無火理則無可待。又問木有",
    "T42n1824_06b:0099b10": "當燃理亦有當不燃理。若有可燃理名可燃",
    "T42n1824_06b:0099b11": "者。有不可燃理應名不可燃。又木中無事燃",
    "T42n1824_06b:0099b12": "說木為可燃。水中無事燃亦可說水為可燃。",
    "T42n1824_06b:0099b13": "又木中無事燃遂得生事燃。水中無事燃水",
    "T42n1824_06b:0099b14": "中亦應生。若一生一不生則一有事一無事。",
    "T42n1824_06b:0099b15": "餘如去來說。第五三時門。內出外來及內",
    "T42n1824_06b:0099b16": "外和合有。墮三時門過。若可燃無燃下第六",
    "T42n1824_06b:0099b17": "五求門破。問離一異為五求。合五求為一",
    "T42n1824_06b:0099b18": "異。一異破竟。何故復說五求。答體雖無異為",
    "T42n1824_06b:0099b19": "外道計二十五我故須離而破之。二十五我",
    "T42n1824_06b:0099b20": "者即色是我離色是我。我中有色色中有我。",
    "T42n1824_06b:0099b21": "我有於色五陰則二十五也。問何故無色有",
    "T42n1824_06b:0099b22": "於我耶。答我有色此明我為主諦。我御於色",
    "T42n1824_06b:0099b23": "故屬我。不得云色為主諦色御於我我屬於",
    "T42n1824_06b:0099b24": "色。故無此句也。若可燃無燃此明即陰無我。",
    "T42n1824_06b:0099b25": "離可燃無燃。明離陰無我。燃無有可燃。明",
    "T42n1824_06b:0099b26": "我無有陰陰不屬我也。燃中無可燃者。我中",
    "T42n1824_06b:0099b27": "無有陰。可燃中無燃。明陰中無有我。長行",
    "T42n1824_06b:0099b28": "云三皆不成者。異釋云云。今明。初句為即。餘",
    "T42n1824_06b:0099b29": "四句並是離。既破初句離。後三句同是異。",
    "T42n1824_06b:0099c01": "同第二句破也。問何故說燃可燃下。第二破",
    "T42n1824_06b:0099c02": "法說也。前問次答。所以作此問者。外人初立",
    "T42n1824_06b:0099c03": "燃可燃為成受受者。但破既不成故失宗。迷",
    "T42n1824_06b:0099c04": "恍便不知所云。故復問也。又不煩作此釋之。",
    "T42n1824_06b:0099c05": "但為欲發起後偈生此問耳。答中上半喻內",
    "T42n1824_06b:0099c06": "人法。次句喻外瓶衣。不言瓶衣一異。但瓶自",
    "T42n1824_06b:0099c07": "有因果。不可一異。衣義亦爾。一切等諸法者。",
    "T42n1824_06b:0099c08": "生死涅槃真妄空有同六門破。問偈破受受",
    "T42n1824_06b:0099c09": "者等萬法。應備用六門。青目何故偏就五求",
    "T42n1824_06b:0099c10": "門耶。答二義。一者略舉最後。二者五求正為",
    "T42n1824_06b:0099c11": "破人法。是以偏舉求之。若人說有我下。第三",
    "T42n1824_06b:0099c12": "呵責外人。以法喻既窮故須呵責。二者上",
    "T42n1824_06b:0099c13": "五求破但是一異破。二十五我猶未破二十",
    "T42n1824_06b:0099c14": "種我。言二十我者即色是我。離色有我。亦",
    "T42n1824_06b:0099c15": "即亦離非即非離。一陰四句。五陰二十。二十",
    "T42n1824_06b:0099c16": "我數少體廣。二十五我數多而義狹。上雖破",
    "T42n1824_06b:0099c17": "即離未破亦即亦離非即非離。是故此偈總",
    "T42n1824_06b:0099c18": "呵責之。即離之本既無。餘二是末。不須破",
    "T42n1824_06b:0099c19": "也。又說此偈者。犢子部云。上來破於即離不",
    "T42n1824_06b:0099c20": "破我宗。今所辨我乃是第五不可說藏。故不",
    "T42n1824_06b:0099c21": "墮上破。是以論主今呵責之。第五藏內實無",
    "T42n1824_06b:0099c22": "有我。而橫謂有。非佛弟子也。就偈為二。上",
    "T42n1824_06b:0099c23": "半牒外所計。下半呵責。若人說有我者。即",
    "T42n1824_06b:0099c24": "作者本住假實等一切諸我也。諸法各異相",
    "T42n1824_06b:0099c25": "者。作業及諸根并五陰等。下半呵責無人法",
    "T42n1824_06b:0099c26": "而計人法。則不得佛法生法二空味也。又不",
    "T42n1824_06b:0099c27": "識佛性真我而顛倒橫計假實等我。故不得",
    "T42n1824_06b:0099c28": "佛性真我之味。故涅槃經以一味藥譬於佛",
    "T42n1824_06b:0099c29": "性。又不得一相法味而計種種法。如法華云。",
    "T42n1824_06b:0100a01": "悉是一相一味之法。究竟涅槃常寂滅相。終",
    "T42n1824_06b:0100a02": "歸於空。不得斯味故計一異法。此是對外人",
    "T42n1824_06b:0100a03": "計生法。故以二無生為佛性味耳。然佛法既",
    "T42n1824_06b:0100a04": "非有人法。亦非無人法。如是四句皆非佛法",
    "T42n1824_06b:0100a05": "味。故云不得寂滅味。寂滅即絕四句法也。",
    "T42n1824_06b:0100a06": "長行云諸法從本來無生畢竟寂滅相者。此",
    "T42n1824_06b:0100a07": "句前示外人佛法真味。即序其所失也。又敘",
    "T42n1824_06b:0100a08": "論主破人法意。論主所以破人法者。良由諸",
    "T42n1824_06b:0100a09": "法本無生寂滅。而外人橫計有人法。所以失",
    "T42n1824_06b:0100a10": "佛法味。宜須破之。又釋一切大乘經論破人",
    "T42n1824_06b:0100a11": "法意。明諸法本來無生寂滅。但為止橫謂之",
    "T42n1824_06b:0100a12": "心故云破耳。實非是破也。又約情立有約情",
    "T42n1824_06b:0100a13": "悟無。故言破實不破也。是故品未說是偈。",
    "T42n1824_06b:0100a14": "此第二正明失味之人。此中舉薩婆多及犢",
    "T42n1824_06b:0100a15": "子者。舉犢子攝取一切計有我之部。明薩婆",
    "T42n1824_06b:0100a16": "多攝取一切計有法之部。又薩婆多明計法",
    "T42n1824_06b:0100a17": "之始。法有四句。一有一切法。二無一切法。",
    "T42n1824_06b:0100a18": "三亦有亦無。四非有非無。此之四句悉是戲",
    "T42n1824_06b:0100a19": "論。薩婆多計一切法有故名一切有部。一切",
    "T42n1824_06b:0100a20": "有者明三世是有及三無為亦有。故名一切",
    "T42n1824_06b:0100a21": "有部也。今舉計有既非。當知餘之三句亦失。",
    "T42n1824_06b:0100a22": "故云舉始攝終也。破犢子者執我有四句。一",
    "T42n1824_06b:0100a23": "即。二離。三亦即亦離。四非即非離。而犢子",
    "T42n1824_06b:0100a24": "計非即非離。此既不成。當知前之三句亦壞。",
    "T42n1824_06b:0100a25": "故舉終以攝始。又上來破我可說。今破不可",
    "T42n1824_06b:0100a26": "說我。則一切我空。所言五法藏者。三世為三",
    "T42n1824_06b:0100a27": "無為為四。第五名不可說。不可說者不可說",
    "T42n1824_06b:0100a28": "有為無為也。問此品何故破犢子耶。答俱舍",
    "T42n1824_06b:0100a29": "論破我品明犢子立我。正引燃可燃為喻。別",
    "T42n1824_06b:0100b01": "有我體故不即陰。由陰合而生故不離陰。如",
    "T42n1824_06b:0100b02": "別有火體故不即薪。託薪而生故不離薪。問",
    "T42n1824_06b:0100b03": "犢子既計有我。云何作十六諦無我觀耶。答",
    "T42n1824_06b:0100b04": "俱舍論云。後即出觀見有我。入觀則無有我。",
    "T42n1824_06b:0100b05": "故得作十六諦觀也。問薩婆多犢子何時出",
    "T42n1824_06b:0100b06": "耶。答佛滅後三百年中從上座部生薩婆多。",
    "T42n1824_06b:0100b07": "從薩婆多出犢子部。玄義論以明之。論文舉",
    "T42n1824_06b:0100b08": "二人釋上半。如是等人下釋下半也。",
    "T42n1824_06b:0100b09": "11 本際品(六末)本際品第十一",
    "T42n1824_06b:0100b10": "此品六義故生。因上呵責偈故起。外人云。無",
    "T42n1824_06b:0100b11": "本際經佛親說有眾生往來生死。汝何得呵",
    "T42n1824_06b:0100b12": "云說有眾生及以諸法不得佛法味耶。二者",
    "T42n1824_06b:0100b13": "外人因此生疑。若呵云無人法經何故說有",
    "T42n1824_06b:0100b14": "人法。若經說有人法汝何故呵責耶。故請會",
    "T42n1824_06b:0100b15": "通也。此是以論疑經以經疑論。又有以經疑",
    "T42n1824_06b:0100b16": "經。經中既明無本際。云何有眾生及生死。",
    "T42n1824_06b:0100b17": "若有眾生及生死。云何無本際耶。三者自論",
    "T42n1824_06b:0100b18": "初已來直撿即事人法無從。此之一章窮推",
    "T42n1824_06b:0100b19": "萬化。根本不得則本末俱息。故一切無遺。",
    "T42n1824_06b:0100b20": "四者釋諸大乘明生死畢竟空義。故說此品。",
    "T42n1824_06b:0100b21": "如小乘人。自欲除生老病死。大乘人則兼除",
    "T42n1824_06b:0100b22": "之。義今明。若見有生死則不能除生死。知生",
    "T42n1824_06b:0100b23": "死本畢竟空方能離生死。如智度論云。生死",
    "T42n1824_06b:0100b24": "人有生死。不生死人則無生死。問云何是生",
    "T42n1824_06b:0100b25": "死耶。答小乘人但有一分段。大乘說者不同。",
    "T42n1824_06b:0100b26": "依勝鬘經明二種生死。有漏業因四住為緣",
    "T42n1824_06b:0100b27": "感分段生死。無漏業因無明為緣感界外變",
    "T42n1824_06b:0100b28": "易生死。問無漏業云何感生死耶。答異釋云",
    "T42n1824_06b:0100b29": "云。今明望凡夫界內為無漏耳。望法身實相",
    "T42n1824_06b:0100c01": "猶是有漏。取其生心動念即名為業。不了了",
    "T42n1824_06b:0100c02": "與實相相應故云無明。此二因緣生死未息",
    "T42n1824_06b:0100c03": "也。成實者言有四種生死。一分段。二變易。",
    "T42n1824_06b:0100c04": "三中間。即七地所受生死。四流來生死。依攝",
    "T42n1824_06b:0100c05": "大乘論七種生死。三即三界。四方便生死。五",
    "T42n1824_06b:0100c06": "因緣生死。六有有生死。七無有生死。今此",
    "T42n1824_06b:0100c07": "品破大乘小乘人謂有決定生死。不得脫生",
    "T42n1824_06b:0100c08": "死。故下文云。若使初後共是皆不成者。何故",
    "T42n1824_06b:0100c09": "而戲論謂有生老病死。五者欲釋經三際空。",
    "T42n1824_06b:0100c10": "如大品十無盡品發旨即云。菩薩先際不可",
    "T42n1824_06b:0100c11": "得。中際後際皆不可得。故無菩薩。經直唱三",
    "T42n1824_06b:0100c12": "際不可得未廣釋不可得。今廣欲釋之故說",
    "T42n1824_06b:0100c13": "此品。六者欲釋十八空中無始空義故說此",
    "T42n1824_06b:0100c14": "品。又大品四攝品云。菩薩住二空攝取眾生。",
    "T42n1824_06b:0100c15": "一畢竟空。二無始空。上明畢竟空今辨無始",
    "T42n1824_06b:0100c16": "空。故說此品。問生死定有始為無始耶。答內",
    "T42n1824_06b:0100c17": "外計者不同。外道人謂冥初自在為萬物之",
    "T42n1824_06b:0100c18": "本為諸法始。稱為本際。復有外道窮推諸法",
    "T42n1824_06b:0100c19": "邊不可得。故云世間無邊。名無本際。老子",
    "T42n1824_06b:0100c20": "云。無名為萬物始。有名為萬物母。亦是有",
    "T42n1824_06b:0100c21": "始。佛法內小乘之人但明生死有終盡。在無",
    "T42n1824_06b:0100c22": "餘涅槃不說生死根本之初際。名無本際。問",
    "T42n1824_06b:0100c23": "何故爾耶。答佛說生死長遠本際不可知。令",
    "T42n1824_06b:0100c24": "小乘人深生厭離。故不明始。令速滅煩惱早",
    "T42n1824_06b:0100c25": "入無餘。故明生死之終。又上座僧祇同不說",
    "T42n1824_06b:0100c26": "生死有始。大乘人云。若總論六道則不可說",
    "T42n1824_06b:0100c27": "其始終。不知何者最初生。亦不測其最後",
    "T42n1824_06b:0100c28": "滅故。故無有始終。若就一人則有始終。始",
    "T42n1824_06b:0100c29": "自無明初念託空而起。終斷五住得成法身",
    "T42n1824_06b:0101a01": "也。問云何破之。答生死有始即世間有邊。無",
    "T42n1824_06b:0101a02": "始即是無邊。有邊無邊是十四難耶。大小乘",
    "T42n1824_06b:0101a03": "經明佛不答。以是義故不應定執有始無始",
    "T42n1824_06b:0101a04": "也。又智度論云。若破有始還說無始。譬如濟",
    "T42n1824_06b:0101a05": "人以火還著深水。以是義故二俱有過。問佛",
    "T42n1824_06b:0101a06": "是一切智人何故不答十四難耶。答如來出",
    "T42n1824_06b:0101a07": "世本為拔眾生老病死苦。若答十四難則增",
    "T42n1824_06b:0101a08": "諸結。故不答之。問有始無始二俱有過。何",
    "T42n1824_06b:0101a09": "故十八空內有無始空。不明有始空耶。答龍",
    "T42n1824_06b:0101a10": "樹云。有始無始俱為邪見。而佛多破有始明",
    "T42n1824_06b:0101a11": "於無始。今說無始尚空何況有始。故但說無",
    "T42n1824_06b:0101a12": "始空。即知有始亦空。智度論明有始無始雖",
    "T42n1824_06b:0101a13": "皆邪見。而佛多說無始。不應云小乘明無始",
    "T42n1824_06b:0101a14": "大乘明有始。問涅槃云。十地菩薩見終不見",
    "T42n1824_06b:0101a15": "始諸佛如來見始見終。云何言大乘不說生",
    "T42n1824_06b:0101a16": "死始終耶。答涅槃經雖有此言亦不分明辨",
    "T42n1824_06b:0101a17": "生死之始。河西道朗對曇無讖翻涅槃經釋",
    "T42n1824_06b:0101a18": "此語。但據十二因緣明其始終。無明細故未",
    "T42n1824_06b:0101a19": "觀其始。老死麁故以鑒其終佛則麁細俱明。",
    "T42n1824_06b:0101a20": "則始終並見。問本住與本際何異。答本住是",
    "T42n1824_06b:0101a21": "人名。本際為法秤。又本際都是人法始起處",
    "T42n1824_06b:0101a22": "也。品開為二。前問次答。問有二意。初引經。",
    "T42n1824_06b:0101a23": "次問論主。問品稱破本際。云何乃引無本際",
    "T42n1824_06b:0101a24": "經。答有二義。一云外人初立有本際。佛說無",
    "T42n1824_06b:0101a25": "本際經破之。以不受此言故問論主。二者外",
    "T42n1824_06b:0101a26": "人疑於佛經言無本際。云何既說有生及以",
    "T42n1824_06b:0101a27": "死應有本際。今申經無本際破外人謂有本",
    "T42n1824_06b:0101a28": "際。故云破本際品也。是中說有眾生有生死",
    "T42n1824_06b:0101a29": "第二外人引佛經難論主經說有眾生者有人",
    "T42n1824_06b:0101b01": "也有生死者。有法也。以何因緣而作是說者。",
    "T42n1824_06b:0101b02": "疑經有眾生有生死何故無本際。二難論主",
    "T42n1824_06b:0101b03": "上品末呵責之言。經既說有人法。何得呵云",
    "T42n1824_06b:0101b04": "計有人法不得佛法味耶。若見有人法不得",
    "T42n1824_06b:0101b05": "佛法味者。何因緣故經說有八法耶。答曰。",
    "T42n1824_06b:0101b06": "為二。初破無生死本際。第二末後兩偈例破",
    "T42n1824_06b:0101b07": "無一切法本際。初為二。一破無生死始終中",
    "T42n1824_06b:0101b08": "間。是故於此中下。第二破無生死。就初又",
    "T42n1824_06b:0101b09": "二。前偈明無始終。次半偈辨無中間。上半",
    "T42n1824_06b:0101b10": "明無始。下半辨無終。此則是申佛經明無始。",
    "T42n1824_06b:0101b11": "以破外人計生死有始。即是破本際。問小乘",
    "T42n1824_06b:0101b12": "人亦言生死無始。破於有始與論主何異。答",
    "T42n1824_06b:0101b13": "論主解說無始有四意。一者小乘人言有生",
    "T42n1824_06b:0101b14": "死長遠始不可知。論主申佛意。佛經說無始",
    "T42n1824_06b:0101b15": "者非是有生死長遠故無始。明生死始不可",
    "T42n1824_06b:0101b16": "得。即是生死無有根本。二者佛意明無始者。",
    "T42n1824_06b:0101b17": "即是兩捨明其無始者。辨其無有始非謂有",
    "T42n1824_06b:0101b18": "無始。故始與無始五句不行。即令悟入實相。",
    "T42n1824_06b:0101b19": "三者佛經明無始即無有終。亦無中間。如樹",
    "T42n1824_06b:0101b20": "無根亦無枝葉。以無始及中間故無生死。亦",
    "T42n1824_06b:0101b21": "無終故無涅槃。即顯六道本不生。今不滅",
    "T42n1824_06b:0101b22": "不生死不涅槃。而大小乘人不解此意。四",
    "T42n1824_06b:0101b23": "者復得說生死長遠。令大小乘起厭離懃習",
    "T42n1824_06b:0101b24": "觀行斷諸煩惱也。問云。何是始終。答大乘",
    "T42n1824_06b:0101b25": "人云。無明初品為生死之始。金剛心為生死",
    "T42n1824_06b:0101b26": "之終。然復有生死之始。是涅槃之終。涅槃",
    "T42n1824_06b:0101b27": "之始為生死之終。生死之終為大涅槃之始。",
    "T42n1824_06b:0101b28": "涅槃之始為生死之終。生死之始為涅槃之",
    "T42n1824_06b:0101b29": "終者。據迷情辨之。載起一念有所得心則是",
    "T42n1824_06b:0101c01": "生死之始。而正觀不現故是涅槃終。若得一",
    "T42n1824_06b:0101c02": "念正觀則是涅槃之始為生死之終。今總問",
    "T42n1824_06b:0101c03": "之。為待終故言始為不待耶。若待終為始者。",
    "T42n1824_06b:0101c04": "無明初念未有金剛心。何所待耶。若初念有",
    "T42n1824_06b:0101c05": "金剛心則始終便並。云何成始終耶。又金剛",
    "T42n1824_06b:0101c06": "心無復無明初品。何所待耶。若有初品則無",
    "T42n1824_06b:0101c07": "金剛心。令誰待耶。是故當知無有始終也。",
    "T42n1824_06b:0101c08": "第二半偈破中間易知。即是破中義。本對偏",
    "T42n1824_06b:0101c09": "病。是故有中。若無二邊何中可得。如是生",
    "T42n1824_06b:0101c10": "死涅槃真之與妄義皆例然。然佛直唱無始",
    "T42n1824_06b:0101c11": "一言。約今論文乃破四執。既言無始即破始",
    "T42n1824_06b:0101c12": "也。二既言無始。始無故言無始。非謂有無始。",
    "T42n1824_06b:0101c13": "即破無始見。三者既始無而無始亦無。即無",
    "T42n1824_06b:0101c14": "終破於終見。四者二分既無。亦無中間往來。",
    "T42n1824_06b:0101c15": "破中間見。既破四見即令人悟入實相。得解",
    "T42n1824_06b:0101c16": "脫生死也。龍樹申佛說無始意。如此而今",
    "T42n1824_06b:0101c17": "大小乘學人並不識佛說無始意。豈可與論",
    "T42n1824_06b:0101c18": "主諍耶。像法決疑經云。末世法師如文取義。",
    "T42n1824_06b:0101c19": "違背實相即其事也。是故於此中下第二段",
    "T42n1824_06b:0101c20": "破生死。所以破生死凡有二意。一總釋無始",
    "T42n1824_06b:0101c21": "終中間義。若有生死可有始終中間。竟無生",
    "T42n1824_06b:0101c22": "死何有始終。二正為釋無中間義。涅槃經云。",
    "T42n1824_06b:0101c23": "生死本際凡有二種。一者無明。二者有愛。",
    "T42n1824_06b:0101c24": "是二中間則有生老病死。故今三門求生死",
    "T42n1824_06b:0101c25": "不得。釋無中間也。就文為三。初半偈總標",
    "T42n1824_06b:0101c26": "三種無。次釋三無。後結三無呵外說有也。",
    "T42n1824_06b:0101c27": "次三偈釋三無為二。初二偈釋生死非前後",
    "T42n1824_06b:0101c28": "義。次一偈釋生死非一時義。初偈破前生後",
    "T42n1824_06b:0101c29": "死。上半牒。下半破。問云何為生死。答就四",
    "T42n1824_06b:0102a01": "有明義。一本有。二死有。三中有。四生有。本",
    "T42n1824_06b:0102a02": "有者百年之陰也。死有一剎那死陰也。中有",
    "T42n1824_06b:0102a03": "者中陰也。生有者一剎那受正生也。二就十",
    "T42n1824_06b:0102a04": "二因緣明生死者。識支一剎那為生。第二剎",
    "T42n1824_06b:0102a05": "那便屬老死也。識支是實生。坐草初出胎是",
    "T42n1824_06b:0102a06": "世俗生。所以初破前生後死者。蓋是物之常",
    "T42n1824_06b:0102a07": "理。如成實者云。無明初念託空而起。此但是",
    "T42n1824_06b:0102a08": "生。爾前未有死。涅槃經云。功德天喻生。生秤",
    "T42n1824_06b:0102a09": "為姊故生在前。黑闇女譬死。死喻於妹死在",
    "T42n1824_06b:0102a10": "後故也。不老死有生者。法應先老死而後生。",
    "T42n1824_06b:0102a11": "今不老死云何有生耶。不生有老死者。若老",
    "T42n1824_06b:0102a12": "死不因生有亦此生之後應無老死。又得是",
    "T42n1824_06b:0102a13": "並。若不老死而有於生。亦應不生而有老死",
    "T42n1824_06b:0102a14": "也。次偈上半牒。下半破。初句明無因者。生",
    "T42n1824_06b:0102a15": "是死因故也。第二句直呵之。既本來不生何",
    "T42n1824_06b:0102a16": "有老死。第三偈破一時。上半牒而總非。下",
    "T42n1824_06b:0102a17": "半作無因果義。無因有二。一無兩法可以為",
    "T42n1824_06b:0102a18": "因。如生時有死。死時於生則無生可為死因。",
    "T42n1824_06b:0102a19": "死亦爾。此是理奪明無因。二縱生死。一時",
    "T42n1824_06b:0102a20": "並如牛二角不相因。長行具二無因。初文是",
    "T42n1824_06b:0102a21": "兩無為無因。從若一時下縱有明有不須相",
    "T42n1824_06b:0102a22": "因也。若使初後共下。第三一偈結三無。而",
    "T42n1824_06b:0102a23": "呵外謂有。上半結無。下半呵有。問大小乘經",
    "T42n1824_06b:0102a24": "俱明有生老死。論主何故呵之耶。答論主申",
    "T42n1824_06b:0102a25": "佛意。佛意說生老死者。如三相品。諸賢聖欲",
    "T42n1824_06b:0102a26": "止其顛倒。故說。語言雖同其心則異。佛是",
    "T42n1824_06b:0102a27": "不言有生死故生死。令其因生死悟不生死。",
    "T42n1824_06b:0102a28": "而惑者封執定有生死。故不識佛意所以呵",
    "T42n1824_06b:0102a29": "之。復次下第二兩偈例破諸法。為二。初偈引",
    "T42n1824_06b:0102b01": "法。次偈破法。破法二意。一明無始終中間。二",
    "T42n1824_06b:0102b02": "例不得前後一時也。人謂因前果後。既未有",
    "T42n1824_06b:0102b03": "果前是誰因。人前法後等亦作此破也。",
    "T42n1824_06b:0102b04": "中觀論疏卷第六末畢"
}