{
    "X41n0731_008:0731c01": "四分律疏卷第八本",
    "X41n0731_008:0731c02": "沙門　法勵　撰述",
    "X41n0731_008:0731c03": "　　●安居犍度第三",
    "X41n0731_008:0731c04": "善事故言聽也。",
    "X41n0731_008:0731c05": "第二白所依人已下已列安居法。對前總文。先解義",
    "X41n0731_008:0731c06": "門。第一約時。第二約處。第三就人。第四對法。",
    "X41n0731_008:0731c07": "先時分別。於中復四。一結夏非春冬。第二夏分四月。",
    "X41n0731_008:0731c08": "結三非四。第三夏分有閏數。第四結時不同。",
    "X41n0731_008:0731c09": "初門者。問若尼無益行三時俱提。比丘並吉。有利益",
    "X41n0731_008:0731c10": "事。開行無犯。所以唯結其夏不結春冬者何。答夏中",
    "X41n0731_008:0731c11": "遊散。壞行義多。招譏惱重。所以結夏。春冬行者壞行",
    "X41n0731_008:0731c12": "義少。譏惱復微故。不結春冬。是以文言聽諸比丘三",
    "X41n0731_008:0731c13": "月夏安居。即是夏中有法住。去時為益有法去。餘時",
    "X41n0731_008:0731c14": "無益。無法住有益。無法去。",
    "X41n0731_008:0731c15": "次第二門。問夏分四月。但結其三非。盡結第四月耶。",
    "X41n0731_008:0731c16": "答有二義。□□□開不逮之流。若無緣者結前。或有",
    "X41n0731_008:0731c17": "緣者結後。若盡結四月。唯四月十六日者。成夏。十七",
    "X41n0731_008:0731c18": "日後不成安居。無四月□教法太急。事難常行。開其",
    "X41n0731_008:0731c19": "一月。籌量進否。三十日結夏故。律言舍利弗目連。十",
    "X41n0731_008:0731c20": "七日到。佛言聽後安居。二為賞勞。若定結四月者。有",
    "X41n0731_008:0731c21": "待之形無以存濟。是以但結其三。開後分一月。迦提",
    "X41n0731_008:0731c22": "五利故。律文。若前安居住。前三月不受迦絺那衣一",
    "X41n0731_008:0731c23": "月。",
    "X41n0731_008:0731c24": "第三有閏數不數。解言。脩道慕急。多日為善。不聽數",
    "X41n0731_008:0732a01": "閏足滿三月。多論云。若閏四月。前四月十六日安居。",
    "X41n0731_008:0732a02": "至七月十五日。於其中間百二十日。亦得爾。所日畜",
    "X41n0731_008:0732a03": "兩衣。兩衣開畜。聽含閏者安居脩道。故宜多日。若爾",
    "X41n0731_008:0732a04": "既不聽數閏。便非安居中日。閏中出界。得無破夏不。",
    "X41n0731_008:0732a05": "解言。本結要期許不出界。今未滿出者即非相續。界",
    "X41n0731_008:0732a06": "內離要期處故。所以破。問如含閏受日。亦得四十五",
    "X41n0731_008:0732a07": "日六十日在界外不。解言。安居局處。脩道慕多。故使",
    "X41n0731_008:0732a08": "攝閏。受日出界有緣故開。非正脩道故。但一月十五",
    "X41n0731_008:0732a09": "日也。又復安居約三時辨。故使含閏。受日數日隨日",
    "X41n0731_008:0732a10": "不定。故但稱法。問夏攝潤者。五事賞勞。亦得兩月六",
    "X41n0731_008:0732a11": "日利不。今且一釋。此五利寬奢。俱不攝閏。數滿一",
    "X41n0731_008:0732a12": "月五月便捨。不同安居。正是脩故。既知含閏。閏五月",
    "X41n0731_008:0732a13": "六月百二十日。住閏四月者。結位有三。百則增減。前",
    "X41n0731_008:0732a14": "四月百二十日。後四月隨多少。五月定九十日。是中",
    "X41n0731_008:0732a15": "或有安居。隔一月去時降一日。謂一人前四月三十",
    "X41n0731_008:0732a16": "日結。一人五月一日結。若論去日。前人七月盡。後人",
    "X41n0731_008:0732a17": "八月一日。若閏中三十日結。並與五月一日同。但可",
    "X41n0731_008:0732a18": "結日有前却。去日同是八月一日。若對閏七月。結位",
    "X41n0731_008:0732a19": "有三。五月一日已前十六人結。但九十日。二日已後",
    "X41n0731_008:0732a20": "十四人結。百二十日住是中。或有安居降一日。去時",
    "X41n0731_008:0732a21": "隔一月。乃至。安居隔十四日已後十四人結。百二十",
    "X41n0731_008:0732a22": "日住是中。或有安居降一日。去時隔乃一月。至安居",
    "X41n0731_008:0732a23": "隔十四日。去時隔一月等。可知。伽論安居有閏聽數。",
    "X41n0731_008:0732a24": "日滿便去。今不同彼。",
    "X41n0731_008:0732b01": "第四結時不同。為以夏四結三。故使結時有二三之",
    "X41n0731_008:0732b02": "別。若前後分別。十六日是前。十七日即後。文證可知。",
    "X41n0731_008:0732b03": "若三種分別。如增三說有三安居。謂前中後。前者十",
    "X41n0731_008:0732b04": "六日。若十七日已後。是中五月十六日一日名後。此分",
    "X41n0731_008:0732b05": "相說。若通辨結時者。若當無閏一月中結。若閏四月",
    "X41n0731_008:0732b06": "六十日結。其餘合同閏前。無閏一月結也。所以爾許",
    "X41n0731_008:0732b07": "時中咸得結者。以三十日六十日。並是結時分故。不",
    "X41n0731_008:0732b08": "同祇律。四月十六日五月十六日。此之二日成結前",
    "X41n0731_008:0732b09": "後。故彼文行未至住處。路側即依樹車等安居。至明",
    "X41n0731_008:0732b10": "相出。趣所住處。致後安居日應三說。安居安日不受",
    "X41n0731_008:0732b11": "一越毗尼。又不結後二越毗尼破。亦不得衣利。又見",
    "X41n0731_008:0732b12": "論。五月十六日為前安居。六月十六日後安居。為以",
    "X41n0731_008:0732b13": "王者改法故爾。問此文何故一月六十日皆言得成",
    "X41n0731_008:0732b14": "結者。以其三月悉足故。下文言後安居者。住後三月。",
    "X41n0731_008:0732b15": "隨前安居自恣不得數歲。住侍日滿。",
    "X41n0731_008:0732b16": "第二約處分別者。一釋。依房藍等安居故。文言。依某",
    "X41n0731_008:0732b17": "聚落某藍房等。又解依界。所以知依界為護。夏分齊",
    "X41n0731_008:0732b18": "者。下文言。一脚入界。受日出界外。又背請成不成中",
    "X41n0731_008:0732b19": "界外界內布薩。又移夏言此彼界僧破等。又十律。有",
    "X41n0731_008:0732b20": "比丘以牀置四界內。往反不礙。後時不知何處取衣。",
    "X41n0731_008:0732b21": "佛言四處各取一分。又云。眾多僧房共結一界得安",
    "X41n0731_008:0732b22": "居。應住何僧房。答隨意住。祇律。因身子為饒益親里",
    "X41n0731_008:0732b23": "故。往那羅聚落安居。後不欲離世尊。因以白佛。佛言",
    "X41n0731_008:0732b24": "從今聽王舍竹園精舍那羅聚落。共作一布薩界。令",
    "X41n0731_008:0732c01": "身子安樂住。白二法結。又身子那羅聚落安居日。日",
    "X41n0731_008:0732c02": "往竹薗。不堪持衣。又有比丘祗桓精舍安居。食後欲",
    "X41n0731_008:0732c03": "詣開眼坐禪。或於彼宿。佛言從今祇桓精舍乃至婆",
    "X41n0731_008:0732c04": "羅門林精舍。悉同作不失衣界。竹園那羅聚落。同結",
    "X41n0731_008:0732c05": "不失衣界亦爾。令身子及諸比丘得安樂住。白二羯",
    "X41n0731_008:0732c06": "磨結。准斯等文。明知依界以為護夏限分齊。雖復名",
    "X41n0731_008:0732c07": "牒某甲藍等。不即局此。謂舉住處以取某界。然界有",
    "X41n0731_008:0732c08": "二。謂自然作法。兩處俱成。問自然安居得結界不。答",
    "X41n0731_008:0732c09": "不得結。文言。安居竟應結界故。若爾。先在自然攝衣",
    "X41n0731_008:0732c10": "界裏。忽爾結衣界。亦應失衣。答不類。以本受衣。不假",
    "X41n0731_008:0732c11": "自然衣界故。今雖結不失受法。安居之法原來局界。",
    "X41n0731_008:0732c12": "入界成安居。故結即破。問作法處安居。得解界不。答",
    "X41n0731_008:0732c13": "不得解。解即破故。文言。安居竟應解界故。若爾解不",
    "X41n0731_008:0732c14": "失衣界。即應失衣。解言。安居假界成。今若解者失所",
    "X41n0731_008:0732c15": "依故。解而即破。受衣不假界解不失受。又以局處故。",
    "X41n0731_008:0732c16": "入界園等。成安居。但解即破。受衣不局界故。故使入",
    "X41n0731_008:0732c17": "界不成受衣。縱解衣界不失受法。",
    "X41n0731_008:0732c18": "第三人分別者。何等人安居。謂五眾故。十律優婆問",
    "X41n0731_008:0732c19": "何等人安居。佛言比丘乃至沙彌尼故。此律尼三時",
    "X41n0731_008:0732c20": "遊行不安居戒。制五眾罪。以其出家位同。咸廢脩道",
    "X41n0731_008:0732c21": "招譏義等故。問俱等安居具戒有數歲。下三不爾者",
    "X41n0731_008:0732c22": "何。答以有師徒位別。依止分齊。教戒尼等。下三無此",
    "X41n0731_008:0732c23": "故。不數歲故。房舍中。下三眾等。以生年為次第。又問",
    "X41n0731_008:0732c24": "具戒數年。不同俗年者何。答功德法故。取終不據始",
    "X41n0731_008:0733a01": "故。文言。聽隨前安居人一時自恣。不得數歲。",
    "X41n0731_008:0733a02": "第四法分別者。汎論其義。略為四門。第一列數辨釋。",
    "X41n0731_008:0733a03": "第二教行分別。第三約就前後。第四與處相應。文近",
    "X41n0731_008:0733a04": "分別。此四門中。初門約文說。凡安居法。或二或三或",
    "X41n0731_008:0733a05": "四。亦可四者為七。言二者。謂前後安居。四月十六日",
    "X41n0731_008:0733a06": "前。十七日後故。文言。安居有二種。有前安居。有後安",
    "X41n0731_008:0733a07": "居。此對賞罸。謂前安居人。得五事名賞。後不得稱罸。",
    "X41n0731_008:0733a08": "若就結罪輕重。五月十五日已上是前。十六一日是",
    "X41n0731_008:0733a09": "後。前吉後提。今此前後者。專約賞罸。以定前後也。言",
    "X41n0731_008:0733a10": "三者。謂前中後。如增三說。此等通約三十六十。以定",
    "X41n0731_008:0733a11": "前後者。方盡其理。四月十六日前。十七日已去。是中",
    "X41n0731_008:0733a12": "五月十六日後。六十日同爾。",
    "X41n0731_008:0733a13": "或四者。即此文是。分文為四。初對手安居。二諸比丘",
    "X41n0731_008:0733a14": "住處無所依人已下心念安居。三爾時諸比丘住處",
    "X41n0731_008:0733a15": "已下忘成安居。四時諸比丘往安居處入界已下四",
    "X41n0731_008:0733a16": "句。總名及界安居。對手中兩。一前二後。言白所依人",
    "X41n0731_008:0733a17": "者。謂所對作法人。是故下文言。無所依人聽心念安",
    "X41n0731_008:0733a18": "居。五分具列威儀偏袒等。此中文略。作法文五。一言",
    "X41n0731_008:0733a19": "對前人故。言長老等。二自斥己名。三明所依處故。言",
    "X41n0731_008:0733a20": "依某甲聚落等隨事。以稱不勞並牒。如下依山窟空",
    "X41n0731_008:0733a21": "樹斫杖人等。類可知。四正明。要期作法而結前者。為",
    "X41n0731_008:0733a22": "簡於後。三月者甄第四月。夏者除春冬安居。正出要",
    "X41n0731_008:0733a23": "期離遊行之損。五房舍已下斷理資緣。令四方僧有",
    "X41n0731_008:0733a24": "受用之益。立要慰懃故。如是至三除。藍內安居已外",
    "X41n0731_008:0733b01": "聚落山窟處等。皆不須第五斷理句。五分受安居者。",
    "X41n0731_008:0733b02": "答言。我知十律。上座對下座。三說竟。下座言莫放逸。",
    "X41n0731_008:0733b03": "上座言受持。下座作法亦爾。後三月亦爾。又須依持",
    "X41n0731_008:0733b04": "律。夏是正脩。依第五持律。餘三時者。依於上四。僧尼",
    "X41n0731_008:0733b05": "同爾。後三月亦如是者。謂十七日已去作法同前。唯",
    "X41n0731_008:0733b06": "稱後三月為異。",
    "X41n0731_008:0733b07": "第二心念者。以無所對故。與心念之名。准如說恣及",
    "X41n0731_008:0733b08": "分衣等。要須口言。口言之法。律無正文。准對手說。上",
    "X41n0731_008:0733b09": "五句中除初句即是。但下四句中。或白衣等處。又除",
    "X41n0731_008:0733b10": "斷理句也。問心念成安居。受日亦應爾。十律問。得心",
    "X41n0731_008:0733b11": "念受七日不。佛言不得。除五人得。謂坐禪人。阿蘭若",
    "X41n0731_008:0733b12": "獨住人。遠行人。長病人。飢餓時親里邊行人等。如布",
    "X41n0731_008:0733b13": "薩自恣受衣受七日七日藥與一請及淨施衣。此等",
    "X41n0731_008:0733b14": "七事心念得成。此律文於上七中。但有說恣。餘五無",
    "X41n0731_008:0733b15": "者。謂須牒事籌量。故無心念。受日安居局處。不牒事",
    "X41n0731_008:0733b16": "量宜。故有心念。心念捨請無其實益。展轉須對真實",
    "X41n0731_008:0733b17": "付彼受衣藥等。受無時限。得待對人故。此諸事並無。",
    "X41n0731_008:0733b18": "心念安居有限。恐越時[仁二+隻]。故開心念。",
    "X41n0731_008:0733b19": "次第三忘成安居。先在此界。得客作法。而忘結者。此",
    "X41n0731_008:0733b20": "不說忘成。今言成者。謂從外來要期求處。無人可白。",
    "X41n0731_008:0733b21": "而忘不心念。但令與處相應。佛亦開成。是以文言。為",
    "X41n0731_008:0733b22": "安故來便成。如說欲法忘說亦成。若忘不成罪者。如",
    "X41n0731_008:0733b23": "忘不成覆。及無長罪。似有忘成。但後隨憶要須作法。",
    "X41n0731_008:0733b24": "不得即當發露說淨。故不類此。如鉢衣藥受日等。尚",
    "X41n0731_008:0733c01": "不開心念。何處責有忘成。故不同安居。若爾如發露",
    "X41n0731_008:0733c02": "法。既有心念應有忘成。答安居局處與作法同。忘不",
    "X41n0731_008:0733c03": "發露猶是覆藏。故無忘成也。餘心念說恣等。並以不",
    "X41n0731_008:0733c04": "局處故。又時已過。雖不更作法。不無有罪。分衣義通",
    "X41n0731_008:0733c05": "局法為正。故無忘成。心念懺吉既無時限。業累須排。",
    "X41n0731_008:0733c06": "亦忘不成也。五分十五日為安居。受房舍敷臥具。雖",
    "X41n0731_008:0733c07": "不發心口言結之。亦得名安居。",
    "X41n0731_008:0733c08": "次第四反界成安居者。凡言入界。謂作法僧界入園。",
    "X41n0731_008:0733c09": "是自然僧界。此約位辨二界也。雙脚界入兩。一脚入",
    "X41n0731_008:0733c10": "園故。文列四者。即事別為四。今且從雙隻兩位。對疑",
    "X41n0731_008:0733c11": "以開成。先舉雙入二句解者。前忘成等。入界經久。事",
    "X41n0731_008:0733c12": "是寬容。但忘不心念。以先有求安居心。故開成安居。",
    "X41n0731_008:0733c13": "今我入界園等。心實不忘。直以時促未得作法。為成",
    "X41n0731_008:0733c14": "以不。佛以時中短促不同前二。又復不忘。異於第三。",
    "X41n0731_008:0733c15": "汝既本有起此要期心故。入界園等及處相應。亦成",
    "X41n0731_008:0733c16": "安居。次舉隻入解者。雙入成安居者。義如前判。未詳",
    "X41n0731_008:0733c17": "我今始一脚入未全相應。頗亦成不。佛以轉成。忩迫",
    "X41n0731_008:0733c18": "遂本要心。赴此亦成。如上所論四句悉成。故使文中",
    "X41n0731_008:0733c19": "並言為安居故來。便成安居。問雙入成安居。俱出是",
    "X41n0731_008:0733c20": "破。此義可爾。既一脚入成。一脚出界。是破以不。解言",
    "X41n0731_008:0733c21": "為益利故。一入開成。一出非破。若爾如入淨地。亦應",
    "X41n0731_008:0733c22": "一出勉宿一入是觸以不。答觸唯雙入方犯。出但一",
    "X41n0731_008:0733c23": "出勉宿。亦為益故。成易破難。又如受捨。亦益行者。受",
    "X41n0731_008:0733c24": "難捨易。上來總相辨法。或二或三四。但二三者是位。",
    "X41n0731_008:0734a01": "謂約時分位。有二三別也。言其四者。是安居法。約前",
    "X41n0731_008:0734a02": "二三時位中。開制不同故。有此四位。便隔礙橫局法",
    "X41n0731_008:0734a03": "者。竪通二三。斯亦位言有不通義。可以思知。自下三",
    "X41n0731_008:0734a04": "門懸說。",
    "X41n0731_008:0734a05": "次教行分別者。先就教辨。三藏之中毗尼教攝。教通",
    "X41n0731_008:0734a06": "制聽。聽而非制。文言。聽安居制故。若對過分別離作",
    "X41n0731_008:0734a07": "過故。即名為制。今安居法對除心愆。何容非制。但據",
    "X41n0731_008:0734a08": "位判。煞等有罪者。制今安居。本無罪者聽。聽中開",
    "X41n0731_008:0734a09": "制。前二是制。順教作法故。後兩開成。並以時短故爾。",
    "X41n0731_008:0734a10": "若正非正分別。一制三開。若作法不作法辨異者。前",
    "X41n0731_008:0734a11": "兩作法也。一二行分別者。謂是隨行之中。其唯專精。",
    "X41n0731_008:0734a12": "專精有二。此是作持。持說身口。前二通兩。後二局身。",
    "X41n0731_008:0734a13": "身口二業具作無作。論其體狀如戒體中說。餘說恣",
    "X41n0731_008:0734a14": "等。准同此解。故彼不更辨三前後分別。然以義求。四",
    "X41n0731_008:0734a15": "中初二。通於二三。三十日六十日並用斯法。後二局",
    "X41n0731_008:0734a16": "初後不通二十八五十八。以是開法。恐失前安居。慮",
    "X41n0731_008:0734a17": "不及後故。所以開。若至十七日明不及前。猶有餘日",
    "X41n0731_008:0734a18": "不懼失後。其間容豫。是故要須用前二法。既有位法",
    "X41n0731_008:0734a19": "橫竪。須辨開合。或四或八。謂對前後故。或十。謂對三",
    "X41n0731_008:0734a20": "安居以辨。前四通局故。若離及界為四。即是七種。或",
    "X41n0731_008:0734a21": "七或十四十六等。亦約三安居故。四與處相應。久近",
    "X41n0731_008:0734a22": "者。前二作法。義通舊新行住二人。時中寬緩並用前",
    "X41n0731_008:0734a23": "二。後之二開。謂局從外來行。沒此界不獲作法者開。",
    "X41n0731_008:0734a24": "故言為安居故來便成。若先在此界。假有要心局此。",
    "X41n0731_008:0734b01": "即非為安居故來。前二中收。故無此開也。",
    "X41n0731_008:0734b02": "第二次分房法文三。初至上座付與已來分房舍法。",
    "X41n0731_008:0734b03": "第二爾時舍利弗目連已下至為未來故。受時前後",
    "X41n0731_008:0734b04": "安居法。受房舍人。第三露處已下明安居所依處。隨",
    "X41n0731_008:0734b05": "宜進否。前文分三。初至然後方受。舉分房緣。文言安",
    "X41n0731_008:0734b06": "居竟。此謂結竟。二從今已去下差分房人。三差分房",
    "X41n0731_008:0734b07": "舍人竟已下處分之軌。對差人之初義分別者。一約",
    "X41n0731_008:0734b08": "分時。祇律。十二十三日分。若處近十四十五日分。五",
    "X41n0731_008:0734b09": "分。佛言應於春末布薩日。分房舍臥具。於夏初一日",
    "X41n0731_008:0734b10": "結安居。又云聽春末日夏初日分臥具。第二就處。一",
    "X41n0731_008:0734b11": "是差人處。謂大界非餘處。二所分處。謂都集溫室等",
    "X41n0731_008:0734b12": "處。不應分。第三人分別。一所差人須具五德。二所為",
    "X41n0731_008:0734b13": "人除惡人沙彌等。房舍法中安。隔著小沙彌不能護。",
    "X41n0731_008:0734b14": "故不與房。受戒法中能護者與。祇律亦言。不得與沙",
    "X41n0731_008:0734b15": "彌房。第四約法分別。白二差之。其處分之式如文。僧",
    "X41n0731_008:0734b16": "處無偏。雖言共用。不應法者。不合令住。故言惡比丘",
    "X41n0731_008:0734b17": "來不應與。言定臥具者。施心局定此住處故。言不定",
    "X41n0731_008:0734b18": "臥具者。施心總與。情無局礙此彼之異。故言不定。",
    "X41n0731_008:0734b19": "第二前後安居文七。一者開後。二列兩安居。三自恣",
    "X41n0731_008:0734b20": "前後。四數歲不數歲。五應遣不應遣。六對物進否。後",
    "X41n0731_008:0734b21": "安未滿聽受夏衣。義同急施故。七臥具取否。",
    "X41n0731_008:0734b22": "第三隨所宜處文二。初明隨處。二牧牛人已下隨人。",
    "X41n0731_008:0734b23": "隨人有五可知。此等並謂原作逕夏住心。有緣故移。",
    "X41n0731_008:0734b24": "聽隨彼去。然依人等。當所依之處。依二界護夏。若本",
    "X41n0731_008:0734c01": "不定心許隨移動。決無此理。十律船上安居者。不得",
    "X41n0731_008:0734c02": "隨水上下。不得繫在柱橛等。若汎石不移者得。",
    "X41n0731_008:0734c03": "第三有緣出界法。文四。初至盡同上受日出法。第二",
    "X41n0731_008:0734c04": "拘睒彌已下至此事應去命梵。二難聽移夏法。第三",
    "X41n0731_008:0734c05": "爾時住處見有比丘欲破僧已下眾有留難為和故。",
    "X41n0731_008:0734c06": "去移夏彼成。第四爾時有比丘受七日法已下界外",
    "X41n0731_008:0734c07": "緣盡不破安居。前文復二。初受七日法。第二爾時檀",
    "X41n0731_008:0734c08": "越請已下羯磨受日法對羯磨受文。解義五門。第一",
    "X41n0731_008:0734c09": "解受之方軌。第二釋緣如不如等。第三受有餘日。得",
    "X41n0731_008:0734c10": "互用不。第四重受以不。第五夏末日少受之方法。",
    "X41n0731_008:0734c11": "初門有四。一時分別。謂夏非餘二。雖復夏分結及開",
    "X41n0731_008:0734c12": "成者。須受為明有法住有法去故。又假如緣。若不成",
    "X41n0731_008:0734c13": "及無緣者非也。此是須受之時。若作法時。限諸部差",
    "X41n0731_008:0734c14": "別七日。一法應通諸部羯磨受法。五分所明一。同此",
    "X41n0731_008:0734c15": "律十五月餘。二少別祇有事訖十律三十九夜。所以",
    "X41n0731_008:0734c16": "三十九夜不增減者。以有利事聽半夏去故。二處分",
    "X41n0731_008:0734c17": "別者。二界可知。於作法中。應非戒場及餘小界等。以",
    "X41n0731_008:0734c18": "非安居處故。故十律問。何處受七日。佛言。界內受。蓋",
    "X41n0731_008:0734c19": "應是本安居處故。三人分別者。一能受人。二具非下。",
    "X41n0731_008:0734c20": "三雖可脩道義通。不數歲故。不論受日去。亦須白。若",
    "X41n0731_008:0734c21": "分相解者。七日通尼義在不。或尼羯磨受。如尼律說。",
    "X41n0731_008:0734c22": "受七日法去。亦有立義。准比丘。羯磨義容可爾。但祇",
    "X41n0731_008:0734c23": "律言。尼無求聽羯磨。受日出界准此。似無行事緣急",
    "X41n0731_008:0734c24": "任依。一文。二所對境義非下。三然十律言。何處受七",
    "X41n0731_008:0735a01": "日。佛言。界內從誰文受。佛言。五眾受此文。或可通說。",
    "X41n0731_008:0735a02": "五眾所對故爾。僧尼之中通於僧。別四人僧攝。又能",
    "X41n0731_008:0735a03": "受局。此界僧眾通餘界不同。處分義局當界僧也。第",
    "X41n0731_008:0735a04": "四法分別。七日文無准羯磨說。羯磨法者。對文以辨。",
    "X41n0731_008:0735a05": "第二門者。三門分別。一緣如不如。要如法緣無犯戒",
    "X41n0731_008:0735a06": "事等。事雖眾多。要論為五。一三寶境界緣。波斯匿王",
    "X41n0731_008:0735a07": "供佛及僧等。為受日者。佛僧二寶緣。伽論或為偷婆。",
    "X41n0731_008:0735a08": "或和上闍梨病。或為法如是等緣。聽受七日出界。二",
    "X41n0731_008:0735a09": "道俗病患緣。三出家五眾生。善滅惡緣。四俗人生福",
    "X41n0731_008:0735a10": "緣五為求衣鉢乃至藥草緣。廣說是非可知。五眾受",
    "X41n0731_008:0735a11": "戒等。是生善緣。懺悔等。名滅惡緣。俗人生福者。大臣",
    "X41n0731_008:0735a12": "父母等。不問有信無信。皆得受日去。以大臣能有損",
    "X41n0731_008:0735a13": "益故。父母恩重故。其餘俗人。有信方往。不同前二。誦",
    "X41n0731_008:0735a14": "六十種經。如梵動經者。如祇律。若於二部木叉及脩",
    "X41n0731_008:0735a15": "妬路。若未學欲學忘教我受學誦義聽去七夜。此等",
    "X41n0731_008:0735a16": "法緣。若比丘自身病重不堪。受日復須為病去者。聽",
    "X41n0731_008:0735a17": "直去不須受日。如病人不得隨衣食藥及看病人等",
    "X41n0731_008:0735a18": "說。此或可爾。要須實然。又為衣鉢藥草等緣必須。或",
    "X41n0731_008:0735a19": "為失。奪等事更無可榮。或現無衣鉢。交全廢闕者得。",
    "X41n0731_008:0735a20": "若少可方便。並不合為受。受定破夏。五分云。若有請",
    "X41n0731_008:0735a21": "若無請。須出界外一切皆聽七日法。佛言從今若為",
    "X41n0731_008:0735a22": "佛法僧事。若私事於七日外。無更聽白二受。十五若",
    "X41n0731_008:0735a23": "一月。第二辨離合者。事別定成。或多如緣。並牒合受",
    "X41n0731_008:0735a24": "得如法成。其猶悔殘等。類得牒眾多一切治覆不同。",
    "X41n0731_008:0735b01": "為人對難方聽。故不得多如。三舉名。同又非僧位。故",
    "X41n0731_008:0735b02": "有合義。第三受日懸不懸。若望用日義得懸受。如三",
    "X41n0731_008:0735b03": "品受法。受已各未即用亦得不妨。不同七日藥。以作",
    "X41n0731_008:0735b04": "法日為定。即有過生故。不從服日為准。若某前緣。要",
    "X41n0731_008:0735b05": "須現起。若未有緣不成受日。如年未滿。受不發戒。瞻",
    "X41n0731_008:0735b06": "波浪治無。三舉病而輙治舉無覆客呵等。又復假實",
    "X41n0731_008:0735b07": "事。虗陳餘事等。並不成受。若爾無村衣界何以言除。",
    "X41n0731_008:0735b08": "答為彰衣界。不攝於村。謂是除村及村外界法。故言",
    "X41n0731_008:0735b09": "除也。",
    "X41n0731_008:0735b10": "第三門有二。初互不互二事。訖來不來。初門者如為",
    "X41n0731_008:0735b11": "佛受日有殘夜在為法僧等。用一向不得。以法僧上。",
    "X41n0731_008:0735b12": "先無受緣故。若爾何故。十律有殘夜在應白已餘用。",
    "X41n0731_008:0735b13": "答謂同一事有殘。夜在白已得用。非謂餘事。若總有",
    "X41n0731_008:0735b14": "緣受者。得法僧等用。以並有法故。十律。憂婆問尼病。",
    "X41n0731_008:0735b15": "僧應與作憶念不癡。遣使請比丘應去不。佛言。應去",
    "X41n0731_008:0735b16": "中道。聞是尼命終。反戒入外道。若八難起應去不。佛",
    "X41n0731_008:0735b17": "言。不應去。本請憶念死不應去。故無互用。第二事訖",
    "X41n0731_008:0735b18": "來不來。若受日出界事訖。須還不還有罪。未即破安",
    "X41n0731_008:0735b19": "居。以有法故。如與欲事訖不來之類。要即須作來之",
    "X41n0731_008:0735b20": "方便。或有諸難。不來無過。",
    "X41n0731_008:0735b21": "第四門重不重。於中二門。一重不重。二先後次第。初",
    "X41n0731_008:0735b22": "門者。安居立行專脩道。業何得重受。以十律。聽受一",
    "X41n0731_008:0735b23": "七夜不得。受二七夜。故知無重。又文言。先受七日去。",
    "X41n0731_008:0735b24": "若七日盡應受。三十九夜去。若三十九夜盡應破安",
    "X41n0731_008:0735c01": "居去。准此文意。故知不重。若得重受受日去是何因。",
    "X41n0731_008:0735c02": "答言。破安居去。若更引文多緣事。別立有重受者。不",
    "X41n0731_008:0735c03": "然之義。隨時以破。不煩廣說。羯磨受法。如母論說。十",
    "X41n0731_008:0735c04": "五一月既有長短。得三品具受。不名為重。但當品不",
    "X41n0731_008:0735c05": "重。二先後次第者。人言要先七日。次十五。次一月等。",
    "X41n0731_008:0735c06": "如此次第。若已受十五日不得。更受七日。以長攝短",
    "X41n0731_008:0735c07": "故。如功德衣。五月即攝迦提。又一月衣開收於十日",
    "X41n0731_008:0735c08": "等。今解不爾。如功德衣。就時定故。又俱五利。一月衣",
    "X41n0731_008:0735c09": "者。取衣為准。俱開一長。更無緣故。是以此二即為定",
    "X41n0731_008:0735c10": "開。以長收短。今此受日約緣事。緣即長短先後不定。",
    "X41n0731_008:0735c11": "寧得定令先短後長。今解受日三品。遂緣長短前後",
    "X41n0731_008:0735c12": "所須。若有長緣先羯磨受。或先短緣先受七日三品。",
    "X41n0731_008:0735c13": "隨事各先各後。若爾何故。文言過七日法。答此謂前",
    "X41n0731_008:0735c14": "事不及七日。還者事過故。過又復羯磨法過故。過非",
    "X41n0731_008:0735c15": "謂已受用七日竟。名過七日也。何以不言過十五日。",
    "X41n0731_008:0735c16": "一解此二法對七。並具二過故。若十五一月相望。但",
    "X41n0731_008:0735c17": "有事過。故不言過十五日也。亦可相望長短言過十",
    "X41n0731_008:0735c18": "五日。法義亦無妨。且並舉此二對七以說故爾。",
    "X41n0731_008:0735c19": "第五門夏末日少縱無。三品日在。但有三品之緣。並",
    "X41n0731_008:0735c20": "加三品受法。以法爾故。如七日盡形。但須共宿者。並",
    "X41n0731_008:0735c21": "加二法。何必要須七日。盡形服者。方成二法亦同爾。",
    "X41n0731_008:0735c22": "若爾何故。十律。七日在受七日。去六五四三二一亦",
    "X41n0731_008:0735c23": "如是。答此言夏未極七下一俱受七日。故云亦如是。",
    "X41n0731_008:0735c24": "若言受六日乃至一日者。長短既殊。何成亦如是。故",
    "X41n0731_008:0736a01": "知不爾。次釋文。十律。五種人得心念受七日。謂蘭。若",
    "X41n0731_008:0736a02": "獨住坐禪。遠行病人飢餓時。親理行人。此律無。文。若",
    "X41n0731_008:0736a03": "蹔出界不破安居。不勞受日。不及即日還者。聽受若",
    "X41n0731_008:0736a04": "路近須宿亦聽受日羯磨受日諸律皆無乞辭。人者",
    "X41n0731_008:0736a05": "有多釋不煩廣破。今解。直依大律文誦不得。依羯磨",
    "X41n0731_008:0736a06": "本作定謂不成故。瞻波言白二羯磨如白。作白如羯",
    "X41n0731_008:0736a07": "磨。作羯磨如法如毗尼。問如處分離衣六年杖絡囊",
    "X41n0731_008:0736a08": "等。受戒懺悔並皆須乞此何獨無。答上所列者竝是",
    "X41n0731_008:0736a09": "自。為假僧量宜。故咸須乞。論某受日事非專己。三寶",
    "X41n0731_008:0736a10": "事緣差我出界假有別緣。緣不在我。設少為己相從",
    "X41n0731_008:0736a11": "無乞。又復諸律盡無乞。文更無可准。直依文作得失",
    "X41n0731_008:0736a12": "非我。問若牒乞而作恐成增減故。無乞者杖囊文。前",
    "X41n0731_008:0736a13": "亦無乞辭何以加乞。答杖囊羯磨中先含乞辭故加",
    "X41n0731_008:0736a14": "乞。無僧今受日中先不含乞。乞則成增故不同彼。",
    "X41n0731_008:0736a15": "第二有難移夏無法直去。以命梵二難無定期限。故",
    "X41n0731_008:0736a16": "聽移夏。初五句淨行難。於中前四約婬。第五就盜。次",
    "X41n0731_008:0736a17": "有鬼神同比丘已下六句命難。",
    "X41n0731_008:0736a18": "第三為和僧故亦無期限佛聽直去文有八句。前四",
    "X41n0731_008:0736a19": "句明此界僧由我故破為和故去。以見聞位別各有",
    "X41n0731_008:0736a20": "僧尼故合四句。此四移夏彼成故。次四句者為和他",
    "X41n0731_008:0736a21": "故去。以其聞異界僧欲破已。破各對僧尼合成四句。",
    "X41n0731_008:0736a22": "前二聞異界僧尼欲破。後二聞異界僧尼已破。此後",
    "X41n0731_008:0736a23": "四句。若中前了中後須來。若暮訖且還。若停不還逕",
    "X41n0731_008:0736a24": "宿破夏。以其本處無非有難為是不同。前四移夏彼",
    "X41n0731_008:0736b01": "成故。祇律。若二難并和僧。前四句者從初去日即須",
    "X41n0731_008:0736b02": "懃。懃覓安身處。若懃懃覔住處未得已還隨所逕宿",
    "X41n0731_008:0736b03": "處。不破安居以非心慢故。若反前說安居即破。若得",
    "X41n0731_008:0736b04": "住處夏法彼成。不得輙出界外逕宿破夏去。後雖可",
    "X41n0731_008:0736b05": "本處難盡。亦不得直來。設來必須受日母論同此。移",
    "X41n0731_008:0736b06": "夏彼成。五分有因緣。聽破安居無罪。見論。若安居中",
    "X41n0731_008:0736b07": "有因緣。移去無罪不成安居。",
    "X41n0731_008:0736b08": "第四文二。但舉作法出界法盡以明開成。文中略無。",
    "X41n0731_008:0736b09": "不成反說可知。又復對後諸難。儻無法出界。亦合料",
    "X41n0731_008:0736b10": "簡成否。文略可知。",
    "X41n0731_008:0736b11": "第四大文背成不成。於中文二。初明背犯。二爾時有",
    "X41n0731_008:0736b12": "比丘受他前安居請已下舉前移夏彰背而無罪。前",
    "X41n0731_008:0736b13": "文有三。初背前起過。二時王聞已已下三人呵責。三",
    "X41n0731_008:0736b14": "告諸比丘已下對緣立制背成不成夏破不破。於中",
    "X41n0731_008:0736b15": "文二。初對跋難陀。不得前歲違要得罪故。文言。告諸",
    "X41n0731_008:0736b16": "比丘乃至違本要得罪。第二若比丘已下廣明立法",
    "X41n0731_008:0736b17": "辨背非背。於中文二。初對前安。二後安居。亦如是者",
    "X41n0731_008:0736b18": "約後辨法。前之有二。初之六句至界外布薩已去。次",
    "X41n0731_008:0736b19": "有五句。界內布薩已去。界外中前四句成背。是破下",
    "X41n0731_008:0736b20": "二非背不破。破中初句不至請處。次三至請所欲解",
    "X41n0731_008:0736b21": "此文。先知一義言界外布薩者。謂四月十五日未至",
    "X41n0731_008:0736b22": "請處。彰背不背。故言界外布薩。言界內布薩者。謂四",
    "X41n0731_008:0736b23": "月十五日已至請處。彰背非背。故言界內布薩。先解",
    "X41n0731_008:0736b24": "初句。問此句未至請處。何以文言破前安居。一釋受",
    "X41n0731_008:0736c01": "請成安居故。故言破前。若爾上列法中。何故不出受",
    "X41n0731_008:0736c02": "請成安居。故知不爾。又解。背此就彼。即日後家結而",
    "X41n0731_008:0736c03": "不成。故說破前。自言以受衣為妨。又以背請受食為",
    "X41n0731_008:0736c04": "妨等可知。若爾下二成安居。但望前家所以不成。獨",
    "X41n0731_008:0736c05": "望後家以說。又後五月十日已前背者義客可爾。十",
    "X41n0731_008:0736c06": "六日背逕宿方成結者。無後可結對。何以辨不成。故",
    "X41n0731_008:0736c07": "知不爾。今解非受請成安居。非不得結即是並非。二",
    "X41n0731_008:0736c08": "解。今言破者。謂望前家請處應成。不成名破。故言破",
    "X41n0731_008:0736c09": "前安居。違本要得罪。非謂彼結不成。次下三句至而",
    "X41n0731_008:0736c10": "破者。悉是結竟。此三背前去者。破有二種。雖有心背。",
    "X41n0731_008:0736c11": "若未逕宿者。未是過限。故未說破。以違要未成。故要",
    "X41n0731_008:0736c12": "逕宿事隔。方破前安居。若此三人背前至後請處。但",
    "X41n0731_008:0736c13": "作法結。即破前安居。如受持衣。受後捨前故。今此三",
    "X41n0731_008:0736c14": "句並言破前安居者。即通收二義。或結即破。或經宿",
    "X41n0731_008:0736c15": "破也。今文直欲彰背前之過。故不須列其後成。次五",
    "X41n0731_008:0736c16": "六二句反前兩義。故所以成。次界內五句三破二成",
    "X41n0731_008:0736c17": "准說可知。後安居亦如是者。約界內外。亦有十一。成",
    "X41n0731_008:0736c18": "否如前。故言亦如是。問背前及後如文可爾。中安居",
    "X41n0731_008:0736c19": "二十八人五十八人豈無背不背義耶。解言。並有背",
    "X41n0731_008:0736c20": "不背義。同如文所說。但舉前後未知中間。其相云何。",
    "X41n0731_008:0736c21": "答文言。後安居亦如是。中攝義盡故。如約布薩辨者。",
    "X41n0731_008:0736c22": "謂四月十五日未至請處。十六日彰背不背。名界外",
    "X41n0731_008:0736c23": "有六。言界內者。謂十五日已至請處布薩十六日。辨",
    "X41n0731_008:0736c24": "背不背有五。後安居亦爾。若中間二十八日等如受",
    "X41n0731_008:0737a01": "十七日請者。皆約安居前一日未至。即是十六日未",
    "X41n0731_008:0737a02": "至請處。當他界外布薩辨背不背有六。十六日已至",
    "X41n0731_008:0737a03": "請處。當他界內布薩有五。次第相望展轉同爾。乃至",
    "X41n0731_008:0737a04": "五月十五日未至請處十六日背。名界外有六。十五",
    "X41n0731_008:0737a05": "日已至請處名界內布薩也。通論即有三十六个十",
    "X41n0731_008:0737a06": "一人辨背不背文。對前安居廣彰十一十七已去。亦",
    "X41n0731_008:0737a07": "各十一。解背不背以望前安居總是其後。今此律文",
    "X41n0731_008:0737a08": "合而略捐故。曰後安居亦如是。",
    "X41n0731_008:0737a09": "第二非背文可知。",
    "X41n0731_008:0737a10": "　　●自恣揵度第四",
    "X41n0731_008:0737a11": "所以須者。九旬脩道。精練身心。人多迷己。不自見過。",
    "X41n0731_008:0737a12": "理宜仰憑。清眾垂慈誨。示成晈潔之美。故次明之。是",
    "X41n0731_008:0737a13": "中廣明六種自恣。非一集在一處故。稱揵度。就中文",
    "X41n0731_008:0737a14": "二。初至不應與他惡而去。正明非法。舉罪自恣之緣。",
    "X41n0731_008:0737a15": "第二自今已去乃至其未廣。彰自恣如非等法。初文",
    "X41n0731_008:0737a16": "有二。第一至為苦已來。正明六群受行瘂法。第二作",
    "X41n0731_008:0737a17": "如是制安居自恣竟已下因問自言佛即呵制。於中",
    "X41n0731_008:0737a18": "文三。一自恣竟已禮覲世尊。文言自恣竟者。當時未",
    "X41n0731_008:0737a19": "有自恣之事。直是逕他自恣竟時故。經家以後名前。",
    "X41n0731_008:0737a20": "引證可知。第二世尊慰勞已下因問而自言。第三佛",
    "X41n0731_008:0737a21": "告諸比丘癡人已下正明呵制唐行。啞法不能生善",
    "X41n0731_008:0737a22": "滅惡故。實是苦耶。制禁勒反增嫌嫉。故實為患。次立",
    "X41n0731_008:0737a23": "二喻不相往復。故曰如怨。假不瞋怒。無言自雪。故如",
    "X41n0731_008:0737a24": "白羊。何以故者。何以如彼怨家白羊義。故謂不受行。",
    "X41n0731_008:0737b01": "如來正教展轉覺悟乃受啞法而有苦患故。故言何",
    "X41n0731_008:0737b02": "以故。同於外道等者。合前怨家白羊。若受啞法吉羅。",
    "X41n0731_008:0737b03": "十律犯蘭。五分亦吉。第三時六群已下因佛制故。非",
    "X41n0731_008:0737b04": "法舉罪文四。一非法舉佛制求聽。所以須求者。若得",
    "X41n0731_008:0737b05": "聽者。必有滅惡生善。無諍訟故。二時六群已下。使惡",
    "X41n0731_008:0737b06": "求聽佛制五德。三彼六群已下為彰求聽之人應受",
    "X41n0731_008:0737b07": "不受。四從他求聽已去已下制立言要也。人言從他",
    "X41n0731_008:0737b08": "求聽已去者。謂犯罪比丘從清淨故。求舉己罪。所以",
    "X41n0731_008:0737b09": "不屏處。自懺而求舉者何。為除大眾三根見聞之咎",
    "X41n0731_008:0737b10": "故爾。",
    "X41n0731_008:0737b11": "次解第二大文有九。初至隨身所安明自恣方法。第",
    "X41n0731_008:0737b12": "二爾時異住處已下至不得受。第二人欲心念自恣",
    "X41n0731_008:0737b13": "已來廣明自恣法體是非之相。第三爾時眾僧集已",
    "X41n0731_008:0737b14": "下至知識。亦如是與欲自恣法。第四眾僧自恣聞有",
    "X41n0731_008:0737b15": "賊來已下至此事去。廣略自恣法。第五爾時異住處",
    "X41n0731_008:0737b16": "犯僧殘已下至不應以前求聽舉他罪。正明遮自恣",
    "X41n0731_008:0737b17": "法。第六爾時自恣日下。客舊雜住應不應義。第七爾",
    "X41n0731_008:0737b18": "時六群已下制叛自恣法。第八爾時六群比丘尼已",
    "X41n0731_008:0737b19": "下眾別形殊制簡餘眾法。第九彼自恣竟說戒坐久",
    "X41n0731_008:0737b20": "已下為彰自恣說戒無並法。此九文中有三自恣。一",
    "X41n0731_008:0737b21": "時。二增上自恣。三減却自恣。然增上減却寄在遮法",
    "X41n0731_008:0737b22": "中辨故也。以其恐反生諍故。無非時自恣。不同說戒",
    "X41n0731_008:0737b23": "時及非時。在說戒中。明減却一種落下遮法。謂說戒",
    "X41n0731_008:0737b24": "中具三種說也。",
    "X41n0731_008:0737c01": "先解初段文四。一制自恣時不須求聽。自恣是聽故。",
    "X41n0731_008:0737c02": "二諸比丘已下差人之緣。三聽差授自恣人已下簡",
    "X41n0731_008:0737c03": "德差人。四諸比丘在坐上已下自恣方法。初文聽安",
    "X41n0731_008:0737c04": "居竟自恣者。如增一阿含七月十五日。佛告阿難集",
    "X41n0731_008:0737c05": "僧。今是受歲之日。阿難叉手說偈。",
    "X41n0731_008:0737c06": "　淨眼無與等　　無事而不練　　知慧無染著",
    "X41n0731_008:0737c07": "　何等名受歲",
    "X41n0731_008:0737c08": "佛以偈答。",
    "X41n0731_008:0737c09": "　受歲三業淨　　身口意所作　　兩兩比丘對",
    "X41n0731_008:0737c10": "　自陳所作短　　還自稱名字　　今日眾受歲",
    "X41n0731_008:0737c11": "　我亦淨意受　　唯願原其過",
    "X41n0731_008:0737c12": "阿難復問。",
    "X41n0731_008:0737c13": "　過去恒沙佛　　辟支及聲聞　　盡是諸佛法",
    "X41n0731_008:0737c14": "　獨是釋迦文",
    "X41n0731_008:0737c15": "佛答三偈。",
    "X41n0731_008:0737c16": "　恒沙過去佛　　弟子清淨心　　皆是諸佛法",
    "X41n0731_008:0737c17": "　非今釋迦文　　辟支無此法　　無歲無弟子",
    "X41n0731_008:0737c18": "　獨逝無等侶　　不與他說法　　當來佛世尊",
    "X41n0731_008:0737c19": "　恒沙不可計　　彼亦受此歲　　如今瞿曇法",
    "X41n0731_008:0737c20": "阿難集僧說二偈已。世尊坐於草坐告諸比丘。汝等",
    "X41n0731_008:0737c21": "盡當坐於草坐。勅諸比丘。我今欲受歲我無過咎於",
    "X41n0731_008:0737c22": "眾人乎。又不犯身口意。如來說此語已。比丘不對。是",
    "X41n0731_008:0737c23": "時三告如上說。身子即便讚佛。度未度者。等有何過",
    "X41n0731_008:0737c24": "咎。嘆佛已。身子復如佛自說上語。佛讚身子。身子白",
    "X41n0731_008:0738a01": "佛。是五百比丘盡當受歲。今言。安居竟聽自恣者。當",
    "X41n0731_008:0738a02": "彼受歲之事。五分。日日自恣。佛言。應夏三月最後一",
    "X41n0731_008:0738a03": "日自恣。若夏初恣者。逆相舉發。妨脩正業。夏未告離",
    "X41n0731_008:0738a04": "不制同修。理宜請悔。除鄣道之業故也。母論。六事益",
    "X41n0731_008:0738a05": "佛教自恣。一展轉相諫。二各各相憶念。三互相教授。",
    "X41n0731_008:0738a06": "四彼我相恭敬。五語皆相隨。六有依非無依。",
    "X41n0731_008:0738a07": "第三簡德差人差之多少。此文不論餘之三律。並二",
    "X41n0731_008:0738a08": "人已上故。祇。應拜五法者。作自恣人。若一若二不得",
    "X41n0731_008:0738a09": "過多。多中離合既不對難。一一差之祇出法言某甲",
    "X41n0731_008:0738a10": "某甲比丘。五分。差自恣人若二若多出法。亦言。大德",
    "X41n0731_008:0738a11": "僧此某甲某甲比丘能為僧作自恣人。十誦。亦言某",
    "X41n0731_008:0738a12": "甲某甲比丘。",
    "X41n0731_008:0738a13": "第四自恣於中文三。初有三句。自恣前後。第二竊語",
    "X41n0731_008:0738a14": "已下生之上事。於中分二。初有四句。是立制緣。即制",
    "X41n0731_008:0738a15": "徐了三說。二反抄衣已下彰某坐上威儀不如即制",
    "X41n0731_008:0738a16": "威儀。三說恣法自恣。文有五句。一大德者言對五德。",
    "X41n0731_008:0738a17": "不向大小咸稱大德。此是褒讚之辭。二舉十方同遵。",
    "X41n0731_008:0738a18": "故言眾僧今日自恣。三仰則成規依於僧法。故言我",
    "X41n0731_008:0738a19": "某甲比丘亦自恣。四縱宣己過請求舉罪願垂誨示。",
    "X41n0731_008:0738a20": "故曰若見聞疑等。既嘆彼求大德長老並稱無妨。五",
    "X41n0731_008:0738a21": "彰見過悔除令行晈潔。故曰我者見罪等。表己懃懃",
    "X41n0731_008:0738a22": "如是。至第三未下一句對病料簡。五分。好泥塗地布",
    "X41n0731_008:0738a23": "草於上自恣。",
    "X41n0731_008:0738a24": "第二文九。初制白集眾。第二六群已下自恣是非。一",
    "X41n0731_008:0738b01": "造三非。次白佛。次佛判不應。次四四種已下佛舉如",
    "X41n0731_008:0738b02": "非為令行如捨非故。第三自恣前後。祇律。人前安亦",
    "X41n0731_008:0738b03": "隨前也。第四時諸比丘十四日已下辨自恣時。初則",
    "X41n0731_008:0738b04": "約日。二次定時。第五六群別房已下制集自恣。第六",
    "X41n0731_008:0738b05": "諸比丘復不知何處已下者出自恣處所。第七眾多",
    "X41n0731_008:0738b06": "比丘非時已下對難聽結小界自恣。小界之義已如",
    "X41n0731_008:0738b07": "前釋。第八自恣日異住處已下自恣法體。第九若有",
    "X41n0731_008:0738b08": "五人已下對三位以辨如非。",
    "X41n0731_008:0738b09": "第八正辨自恣法體。四門分別。一約時者。謂安居竟",
    "X41n0731_008:0738b10": "非餘時可知。位復有三。一時自恣。二增上。三減却。時",
    "X41n0731_008:0738b11": "中復有十四十五十六。後安居者隨日。若前後雜者",
    "X41n0731_008:0738b12": "隨上座。上座亦不定隨舊人。舊人復不定隨多。以三",
    "X41n0731_008:0738b13": "義故。並前自恣。祇。一人前者亦隨前。又約日時者可",
    "X41n0731_008:0738b14": "知。見論。尼十四日僧十五日與律不同。第二處者。四",
    "X41n0731_008:0738b15": "人已下通於二界。五人已上某唯作法。又通小界而",
    "X41n0731_008:0738b16": "非戒場。又說自界他界客來應不故。所以知。第三人",
    "X41n0731_008:0738b17": "者。非下三眾。雖安居義通。以非具脩故。具中通三。謂",
    "X41n0731_008:0738b18": "一人眾多僧。僧是五人攝。又所差人德具不具。差之",
    "X41n0731_008:0738b19": "多少離合如上辨增減却。此二自恣多約僧說。第四",
    "X41n0731_008:0738b20": "法者。位分眾別法有二。謂白及白。此謂前三自恣。若",
    "X41n0731_008:0738b21": "下三略。但兩白也。文中但舉改眾一白隨文釋。分文",
    "X41n0731_008:0738b22": "為三。先僧自恣法如常所辨。二三語三心念向如對",
    "X41n0731_008:0738b23": "僧自恣言。我若見罪。當如法懺悔。而對人心念。皆言",
    "X41n0731_008:0738b24": "自恣清淨者何也。解言。僧自恣中舉治義具。故云懺",
    "X41n0731_008:0738c01": "悔對人。恣中舉雖義具論治不足。為異前故。但言清",
    "X41n0731_008:0738c02": "淨。謂舉夷殘及大眾小眾。蘭現無治義故。若望輕蘭",
    "X41n0731_008:0738c03": "提等。亦應言悔濫對僧。故但言清淨。心念恣中既無",
    "X41n0731_008:0738c04": "舉。又治罪不備。故言清淨。謂唯得治心念之罪。可呵",
    "X41n0731_008:0738c05": "已去。即無治義故也。如別行羯磨。對人心念並無清",
    "X41n0731_008:0738c06": "淨之言。理甚不足。違律文故。若行事時須依大本。",
    "X41n0731_008:0738c07": "第九如非。若五人一人受欲自恣者。論云。此非法別",
    "X41n0731_008:0738c08": "眾四人不得受。第五人欲更互自恣。是法別眾。下三",
    "X41n0731_008:0738c09": "亦是法別眾。",
    "X41n0731_008:0738c10": "第三與欲自恣法。於中文三。初與自恣法鬄說戒中清",
    "X41n0731_008:0738c11": "淨故。欲法如前。此不更舉。二爾時有比丘受囑已下。",
    "X41n0731_008:0738c12": "牒制明開三受。一人已下廣明應不比前說戒中與",
    "X41n0731_008:0738c13": "欲。闕少可知。分文解義。一同與欲。然不成持自恣人",
    "X41n0731_008:0738c14": "中。但有二十五。略無神足。離見聞至僧如是事起者。",
    "X41n0731_008:0738c15": "前言舉者為先德三舉治人。今言如是事起者謂先",
    "X41n0731_008:0738c16": "有三。舉之病未得行罸因僧集。次尋為如治。故言如",
    "X41n0731_008:0738c17": "是事起。欲雖未說。以在此人心中。故復令舉法得成",
    "X41n0731_008:0738c18": "欲。雖到僧處同。然以此人得舉法故。無有傳信之義。",
    "X41n0731_008:0738c19": "故使自恣不成。更須取自恣。前雖未說。以此人未得",
    "X41n0731_008:0738c20": "法故。無失自恣分齊。故不類此。又前說戒者。被清淨",
    "X41n0731_008:0738c21": "人非行治法。故無如是事起。若或有者釋同於此。第",
    "X41n0731_008:0738c22": "三廣明應否中文五可知。但第五料簡成不文有六",
    "X41n0731_008:0738c23": "句三對初不坐。次不說。各為自他。故有六句。",
    "X41n0731_008:0738c24": "第四略自恣法文二。初舉八難。餘緣為略之緣。第二",
    "X41n0731_008:0739a01": "諸比丘作是念已下對緣彰其廣略之法。文有七句。",
    "X41n0731_008:0739a02": "初一廣自恣難由遠故。次五略恣難由遠故。次五略",
    "X41n0731_008:0739a03": "恣難漸逼促。故未句難。至全不得恣直爾散去。就五",
    "X41n0731_008:0739a04": "略中。前二略恣還對五德。不改眾儀。不須作自。但任",
    "X41n0731_008:0739a05": "五德再一作法。此與說戒法同。後之三略差人須改",
    "X41n0731_008:0739a06": "眾法。如百人作五十對。若不作白眾則不委。故須上",
    "X41n0731_008:0739a07": "坐。或秉法人作白令知。又應先作和眾白訖。方作改",
    "X41n0731_008:0739a08": "眾三略之白。此與說戒一向全異。",
    "X41n0731_008:0739a09": "第五遮法。問說戒遮說戒分二。揵度此自恣遮自恣",
    "X41n0731_008:0739a10": "所以合辨。解言。說戒防未起非遮。說戒除已起罪。已",
    "X41n0731_008:0739a11": "未不同。故分為二。又說戒防未起非。故無其求聽。遮",
    "X41n0731_008:0739a12": "說戒除已起罪。故有其求聽。兩異故分。今自恣遮自",
    "X41n0731_008:0739a13": "恣同除已起。又復遮法當求聽時遮成。遮餘時不成。",
    "X41n0731_008:0739a14": "約此同相故合而說。於中文四。初至小停明所遮之",
    "X41n0731_008:0739a15": "事。二六群已下至再一。亦如是遮之時節成不義。三",
    "X41n0731_008:0739a16": "遮自恣人身業不清淨已下至然後自恣治。能遮所",
    "X41n0731_008:0739a17": "遮靈實之義。四病比丘已下却遮方法。初文分二。一",
    "X41n0731_008:0739a18": "為罪故遮治罪。己自恣淺罪雖治客有餘犯。故。文言",
    "X41n0731_008:0739a19": "與覆己自恣。二異住處已下為諍故遮。於中復二。初",
    "X41n0731_008:0739a20": "犯波逸提提舍尼者對某輕諍治已自恣。謂約讚食",
    "X41n0731_008:0739a21": "指授食以興諍故。二對重諍。謂約盜四方現前可分",
    "X41n0731_008:0739a22": "物起諍未可即殄。故小停自恣。第二時節文二。先約",
    "X41n0731_008:0739a23": "人及根遮成不成。二未說三語已下正辨時節。前中",
    "X41n0731_008:0739a24": "一對人辨成不成。二若遮無根已下對根明成不成。",
    "X41n0731_008:0739b01": "此二文者。以不清淨人及犯有根應遮故。說時下正",
    "X41n0731_008:0739b02": "自恣時者應舉之處故名時也。約人如文。就約根中",
    "X41n0731_008:0739b03": "文有六句。初三五不成遮以無根故。二四六成遮以",
    "X41n0731_008:0739b04": "有根故。初句不作故不成。但不作有兩。一不作有餘",
    "X41n0731_008:0739b05": "者。謂殘等二不作。無餘者。謂夷等即是初三五。第二",
    "X41n0731_008:0739b06": "句但言作。作有某兩。一作有餘謂殘等二作。無餘謂",
    "X41n0731_008:0739b07": "夷等即是二四六也。時節中再一亦如是者。下三無",
    "X41n0731_008:0739b08": "舉故言再一亦如是。第三治能所中文二。初至然後",
    "X41n0731_008:0739b09": "自恣治能遮人謗罪。二遮自恣人有知已下治所遮",
    "X41n0731_008:0739b10": "實罪。前文有四。初至便應自恣。撿能遮人三業淨穢。",
    "X41n0731_008:0739b11": "二自恣人三業清淨已下撿所遮事靈實。三復應更",
    "X41n0731_008:0739b12": "問已下撿三根有無。四不能答已下正治謗罪。問所",
    "X41n0731_008:0739b13": "治者為是五德為餘僧耶。答此多是餘僧告五德。見",
    "X41n0731_008:0739b14": "聞以不實故治。若所差已簡德竟。何因於此方撿淨",
    "X41n0731_008:0739b15": "穢耶。又若專五德者。何以病遮無病等。豈可差病五",
    "X41n0731_008:0739b16": "德。然雖餘人要語五德令舉故。下文五德語言待差",
    "X41n0731_008:0739b17": "各如法說。前所遮事中。先知即治今治。所舉謂新舉",
    "X41n0731_008:0739b18": "得罪。第四却中分四。初為病故却文五三句。第二爾",
    "X41n0731_008:0739b19": "時有異住處已下增上自恣。以貪脩道此彼相得故。",
    "X41n0731_008:0739b20": "以夏分為限。故但一月。第三爾時有異住處已下咸",
    "X41n0731_008:0739b21": "却自恣。以避破僧惡比丘。故知有早脫或減或却。亦",
    "X41n0731_008:0739b22": "以夏分之。未是自恣時故唯二却。若更第三却者。入",
    "X41n0731_008:0739b23": "冬分故。說戒對此。故亦二。却若或三者。恐濫自恣故。",
    "X41n0731_008:0739b24": "五分。大德僧聽。今共布薩說戒。後四月黑十五日當",
    "X41n0731_008:0739c01": "自恣白如是。客問何故爾。舊比丘言本不共安居不",
    "X41n0731_008:0739c02": "應。問我若客復住作。第二白問答如上。若不往應如",
    "X41n0731_008:0739c03": "法和合。又前所遮事。謂於此界先起之諍故唯有却。",
    "X41n0731_008:0739c04": "文言小停此對當來餘界之諍。故有前却。第四爾時",
    "X41n0731_008:0739c05": "自恣不識罪不不聽。以前要而舉他罪。文互三句。",
    "X41n0731_008:0739c06": "第六客舊。第七第八此三段文與說戒無殊。故不煩",
    "X41n0731_008:0739c07": "釋。第九如文。",
    "X41n0731_008:0739c08": "　　●皮革犍度第五",
    "X41n0731_008:0739c09": "然自恣已訖將行化物。皮革履屣。是道行要用。故次",
    "X41n0731_008:0739c10": "明之。外膚為皮。筫[革*印]為革。是鞹之異名。熟用稱韋。此",
    "X41n0731_008:0739c11": "中廣明皮革等事。應不應義。故名皮革揵度。於中文",
    "X41n0731_008:0739c12": "六。第一從初至得畜錐初緣開著革屣。第二大迦旃",
    "X41n0731_008:0739c13": "延已下正開邊地畜皮臥具重革屣因明四事。第三",
    "X41n0731_008:0739c14": "得皮補革屣已下雜明應不應。第四六群著欽婆羅",
    "X41n0731_008:0739c15": "跂已下制不聽畜跂。第五六群著革屣共佛經行已",
    "X41n0731_008:0739c16": "下相恭敬法。第六六群著革屣入聚落已下離明應",
    "X41n0731_008:0739c17": "不。",
    "X41n0731_008:0739c18": "初文有三。初明守籠出家成道。第三守籠那得阿羅",
    "X41n0731_008:0739c19": "漢已下至禮已而去。自記得道。但說其義不云已得。",
    "X41n0731_008:0739c20": "第三從去未久已下聖所讚述開著革屣。前文復三。",
    "X41n0731_008:0739c21": "初至不復為道猒世出家不得方。二時佛知其心念",
    "X41n0731_008:0739c22": "已下為說琴喻教等諸根稱法而脩。第三爾時守籠",
    "X41n0731_008:0739c23": "已下聞佛略教脩行獲證。初文有四。初至不飲酒值",
    "X41n0731_008:0739c24": "佛得道。二爾時長者會中已下至出家受大戒重法",
    "X41n0731_008:0740a01": "心成猒世出家。三父母兩城已下以食奉僧自行知",
    "X41n0731_008:0740a02": "足。第四往溫泉水已下脩不得方心則掉動。賢愚經",
    "X41n0731_008:0740a03": "以過去世脫一欽婆羅衣與辟支佛拭足。以是福報。",
    "X41n0731_008:0740a04": "常豪貴家生。足下生毛。狀如空有色。五分文與立字",
    "X41n0731_008:0740a05": "名為手樓那。以有二十億錢。故時人號為二十億。亦",
    "X41n0731_008:0740a06": "是過去毗婆尸佛時。會六萬八千羅漢。於家供養。人各",
    "X41n0731_008:0740a07": "一坐。種種飲食已。與劫具二張革屣。一量是以九十一",
    "X41n0731_008:0740a08": "劫足下生毛。不曾躡地。其身柔濡不堪騎乘。祇律。二",
    "X41n0731_008:0740a09": "十億足下生毛。金色四寸。過去毗婆尸佛時。以白疊",
    "X41n0731_008:0740a10": "敷地。供養八十千眾。便致九十一劫足下生毛。十律。",
    "X41n0731_008:0740a11": "生時耳上各有一金環。平直純金一億。號為億耳沙",
    "X41n0731_008:0740a12": "門。先有二十億金。故言二十億。文言。應等諸根者。前",
    "X41n0731_008:0740a13": "以偏苦其身故致掉動。聖勸身心等筞。謂心思諦理。",
    "X41n0731_008:0740a14": "故曰等於諸根。",
    "X41n0731_008:0740a15": "自記得道中文二。初至亦如是。正明自記得道。二說",
    "X41n0731_008:0740a16": "是語已已下正明偈誦。初文復三。初樂六處之果。二",
    "X41n0731_008:0740a17": "頗有不依於信已下出六處之因。第三彼盡欲無欲",
    "X41n0731_008:0740a18": "已下牒前二解脫。資成六妙行。就六處果文三。謂舉",
    "X41n0731_008:0740a19": "辨結。隨事彰六。語體唯四。謂二解脫及兩涅槃慧性",
    "X41n0731_008:0740a20": "清靈。能除迷遣彰。不為或[羈馬+必]。名為出離。聖情所。欣稱",
    "X41n0731_008:0740a21": "之為樂。故曰樂於出離。此是慧解脫。定心理靜。絕去",
    "X41n0731_008:0740a22": "紛動。名為寂靜。亦為物欣。名之為樂。此明定解脫。總",
    "X41n0731_008:0740a23": "二皆是有為解脫。三煩惱盡處。寂伯無為。即二四六",
    "X41n0731_008:0740a24": "三句名為有餘涅槃。其因既無。苦果亦喪。所言樂盡",
    "X41n0731_008:0740b01": "受陰者無餘涅槃。斯二不為三相所還。是無為果。次",
    "X41n0731_008:0740b02": "辨三因者。謂信持戒斷利養。信為行本。是故先明依",
    "X41n0731_008:0740b03": "信起行。次持淨戒。戒之大妨無過利養。須斷利養。文",
    "X41n0731_008:0740b04": "中皆言不作是意者。以己所解。自答前言除疑倒故。",
    "X41n0731_008:0740b05": "次明妙行文三。謂法喻合法中眼根廣文餘根類知。",
    "X41n0731_008:0740b06": "就眼中初至心解脫有漏舉俱解脫人。於中初至無",
    "X41n0731_008:0740b07": "癡。謂三煩惱無故是慧解脫。如是比丘下是心解脫。",
    "X41n0731_008:0740b08": "舉斯二解脫以為能資。二眼見多色者根塵相對。三",
    "X41n0731_008:0740b09": "慧解脫已下釋不染義。於中分三。初至俱不染汙由",
    "X41n0731_008:0740b10": "有心慧。二解脫故。眼識之後。流至行心。不起煩惱。正",
    "X41n0731_008:0740b11": "是妙行。故曰不染汙。二識不與色雜。轉釋不染。若識",
    "X41n0731_008:0740b12": "取色相。次第緣生。三受可稱為雜。今雖見色不取色",
    "X41n0731_008:0740b13": "相。而生三受。故曰識不與色雜。三住第四禪。轉釋不",
    "X41n0731_008:0740b14": "雜。所以為彰此人得。第四禪絕諸受。故所不雜。眼色",
    "X41n0731_008:0740b15": "既爾。耳聲等亦然。故曰亦如是。次喻亦三。初至不漏",
    "X41n0731_008:0740b16": "喻二解脫。二東方已下喻第二根塵相對。三此山不",
    "X41n0731_008:0740b17": "移已下喻第三不染具二解脫。彼此相資平等無二。",
    "X41n0731_008:0740b18": "故曰一段等。言疾風雨者。猶若色塵得二解脫。煩惑",
    "X41n0731_008:0740b19": "則盡。前塵所不能傾。故曰不移等。東方風雨來。既不",
    "X41n0731_008:0740b20": "壞餘三方。風亦不能壞。故曰亦如是。略無餘根之喻。",
    "X41n0731_008:0740b21": "亦可南西北方者。即喻餘塵合。中三句。初至盡於有",
    "X41n0731_008:0740b22": "漏合。初喻眼見多色合上東方疾風等。慧解脫已下",
    "X41n0731_008:0740b23": "合上此山不動等。耳鼻舌等合上亦如是。",
    "X41n0731_008:0740b24": "第二偈中文三。初一偈半誦六處果。少有半偈誦前",
    "X41n0731_008:0740c01": "三因。言當知不起者。謂信持戒斷利養等。行成對治。",
    "X41n0731_008:0740c02": "不信破戒。貪利養等。三垢不起。以不起故。便尅解脫。",
    "X41n0731_008:0740c03": "故言從是解脫。次下三偈誦六妙行。初一偈誦二解",
    "X41n0731_008:0740c04": "脫。上半心解脫。下半慧解脫。以見脩俱盡果成無著。",
    "X41n0731_008:0740c05": "故曰已得無觀。更無有作半偈誦喻。次半偈誦前法",
    "X41n0731_008:0740c06": "及合中根所對塵。次半誦前二解脫俱不染汙乃至",
    "X41n0731_008:0740c07": "不與色雜。次半誦法合二中住第四禪也。",
    "X41n0731_008:0740c08": "五象王者。見論。一文象。領六母象名為象王。守籠那",
    "X41n0731_008:0740c09": "自言我家有五象王。尚捨出家。豈貪一重革履而獨",
    "X41n0731_008:0740c10": "著也。佛因開比丘十六句義。謂四諦各有四行。苦四",
    "X41n0731_008:0740c11": "者。謂苦無常空無我。集四者。因集有緣。滅四者。謂滅",
    "X41n0731_008:0740c12": "上妙離。道四者。道如迹乘。",
    "X41n0731_008:0740c13": "此律億耳三年。五分六年。祇逕七年。母論十二年。五",
    "X41n0731_008:0740c14": "事如文。第三雜法迦那富羅者。見論漫根革屣。鹿角",
    "X41n0731_008:0740c15": "者剋作鹿角形也。阿羅梨者以鳥毛安革屣邊。富那",
    "X41n0731_008:0740c16": "跋陀羅以成綿及諸物合皮縫作使中央起。真逝梨",
    "X41n0731_008:0740c17": "者謂編作之。編邊者以孔雀尾編邊也。並見論翻五",
    "X41n0731_008:0740c18": "闍梨如文。祇律新革屣。佛言令淨人知著五六步。若",
    "X41n0731_008:0740c19": "得即著吉羅。五分令著七步。十律得厚重革屣不應",
    "X41n0731_008:0740c20": "壞。作一重即令主著行二三步如是。得畜多論令白",
    "X41n0731_008:0740c21": "衣著五六七步即是淨。五分聽著富羅[革*雍]深至踝上",
    "X41n0731_008:0740c22": "應開前。",
    "X41n0731_008:0740c23": "　　●衣揵度第六",
    "X41n0731_008:0740c24": "於中大文分之為二。第一至塔衣。為上品人畜糞掃",
    "X41n0731_008:0741a01": "衣。第二菴婆羅女已下為中下故。開受施衣。初文有",
    "X41n0731_008:0741a02": "二。第一初緣。五比丘請佛持何等衣。答言十種衣作",
    "X41n0731_008:0741a03": "袈裟色持。第二塚間衣已下明糞掃衣。謂是世人所",
    "X41n0731_008:0741a04": "棄。義同糞掃故曰也。亦可從取處作名故爾。論言。體",
    "X41n0731_008:0741a05": "是賤物離自貪著故。二不為王賊所侵故。常資道緣",
    "X41n0731_008:0741a06": "故。制畜著也。五分。塚間得衣即以塚間為界。雖得入",
    "X41n0731_008:0741a07": "手。但未出界。即共後來者文故。彼文有比丘得塚間",
    "X41n0731_008:0741a08": "衣。後來者索分。佛言。應共分分已各還垂欲出界。復",
    "X41n0731_008:0741a09": "有比丘來索分。佛言。應分出界已。不應與此律糞掃",
    "X41n0731_008:0741a10": "衣。無主屬先取者。",
    "X41n0731_008:0741a11": "第二大段受施衣中大文有三。第一從初至禮佛已",
    "X41n0731_008:0741a12": "下去。耆婆奉佛衣已因請。開聽比丘受施。第二世尊",
    "X41n0731_008:0741a13": "以此因緣已下佛許開受。第三爾時瓶沙王已下訖",
    "X41n0731_008:0741a14": "此揵度。廣明順教施受。前文又三。第一初至隨意著",
    "X41n0731_008:0741a15": "正明。耆婆治術得衣奉佛。致請文中兼言重掃衣者。",
    "X41n0731_008:0741a16": "為隨三品通行故。第二爾時世尊嘿可已下受衣許",
    "X41n0731_008:0741a17": "請。第三耆婆童子已下蒙佛遂可致敬而還。前文之",
    "X41n0731_008:0741a18": "中。博學醫道六種治病為彰。第五得貴價衣。第六治",
    "X41n0731_008:0741a19": "佛信敬。淳崇奉衣致請。故有斯文。",
    "X41n0731_008:0741a20": "大文第二告眾開受中遂前請。故言亦兩兼。但糞掃",
    "X41n0731_008:0741a21": "衣知足行勝利他義微。若論施衣利兼自他。是故世",
    "X41n0731_008:0741a22": "尊須並讚歎。",
    "X41n0731_008:0741a23": "第三大文分之為六。第一從初至愛護臥具非時施",
    "X41n0731_008:0741a24": "法。第二爾時有比丘異住處安居已下至不應得分",
    "X41n0731_008:0741b01": "時施之法。第三諸比丘大得可分衣物破為二部已",
    "X41n0731_008:0741b02": "下至應與分耶正二部。分攝方法。亦名料簡。前兩分",
    "X41n0731_008:0741b03": "受同異。第四爾時有居士已下總明攝施不過八種。",
    "X41n0731_008:0741b04": "第五冬月已下如法受用淨施之軌。第六爾時有比",
    "X41n0731_008:0741b05": "丘遣衣借他已下取受成否。",
    "X41n0731_008:0741b06": "初文有二。第一至一切外道服不應作。正明非時現",
    "X41n0731_008:0741b07": "前法。二爾時現前僧已下次明非時僧得法施。就現",
    "X41n0731_008:0741b08": "前復三。初明受施聽分。第二世尊出王舍城已下至",
    "X41n0731_008:0741b09": "蚊厨聽畜。正制使如法受用資益比丘福利施主。第",
    "X41n0731_008:0741b10": "三世尊在跋耆國菩提王子已下聖制不聽非法畜",
    "X41n0731_008:0741b11": "用。比丘招愆施無福善故。初文聽分者。名現前施。以",
    "X41n0731_008:0741b12": "人受為定。恐好惡不均。故擲籌分。",
    "X41n0731_008:0741b13": "第二如法用中文三。初至釣紉依方作法。第二王舍",
    "X41n0731_008:0741b14": "城比丘多持衣已下至更作餘衣制衣頭數。第三波",
    "X41n0731_008:0741b15": "羅捺有檀越送食已下制衣重數。初文有三。一明作",
    "X41n0731_008:0741b16": "衣法。二爾時六群反攝涅槃僧已下帶衣之法。三舍",
    "X41n0731_008:0741b17": "利弗已下制鈎紉法。作衣文五。初教現放世因作衣",
    "X41n0731_008:0741b18": "法式。問阿難等羯磨受戒豈可未有三衣。乃言教放",
    "X41n0731_008:0741b19": "世事作衣者何。答已前之衣聖變成放習。恐難今放",
    "X41n0731_008:0741b20": "世因為示易成故。二爾時阿難已下奉旨教作。三爾",
    "X41n0731_008:0741b21": "時世尊南方已下佛嘆阿難。舉過未同今。令僧尊重",
    "X41n0731_008:0741b22": "故。四力截已下割截之意示以法則。五諸比丘不知",
    "X41n0731_008:0741b23": "當於幾條已下條數之軌。三衣義者。前已解說。次二",
    "X41n0731_008:0741b24": "文易知。",
    "X41n0731_008:0741c01": "第二頭數文二。初制頭數。二爾時異住處四方僧得",
    "X41n0731_008:0741c02": "貴價僧伽梨已下雜明應不。前文有三。初見多持衣",
    "X41n0731_008:0741c03": "過念許制限。第二婆闍國遊毗舍離已下受菴羅園",
    "X41n0731_008:0741c04": "制衣處所。第三世尊在靜處思惟已下正制數限。第",
    "X41n0731_008:0741c05": "二處中明離車等來禮覲者。為明賓耆羊[少/兔]偈誦佛",
    "X41n0731_008:0741c06": "德。離車歡喜與五百領衣。彼得衣已奉佛為受彰得",
    "X41n0731_008:0741c07": "衣故來。",
    "X41n0731_008:0741c08": "偈讚文三。初至香潔一偈半。以佛出世施主獲利美",
    "X41n0731_008:0741c09": "響外影。第二今勸已下一行半。嘆佛相好光曜絕倫。",
    "X41n0731_008:0741c10": "以薄皮子等。現受天報。而於佛邊猶如聚墨。顯佛無",
    "X41n0731_008:0741c11": "比。故須讚嘆。於中文三。初今觀一句法說。二如日已",
    "X41n0731_008:0741c12": "下三句喻說。三如是已下二句合。第三一偈歎佛智",
    "X41n0731_008:0741c13": "德窮圓。文三。初一句法說。次一句喻。次二句舉智用",
    "X41n0731_008:0741c14": "以合。前嘆外相福德。次顯內有智慧。具二莊嚴。是故",
    "X41n0731_008:0741c15": "無比。",
    "X41n0731_008:0741c16": "第三正制文三。初訖靜生念。第二夜過已下陳已屏",
    "X41n0731_008:0741c17": "念告眾令知。三自念已去已下正禁限數。前念之中",
    "X41n0731_008:0741c18": "有二。初至不得畜。自憶昔時念制兩意。二時世尊初",
    "X41n0731_008:0741c19": "夜已下。准已禦塞許制比丘。第二雜明應不。初之一",
    "X41n0731_008:0741c20": "句。不得用故貿而用之。蒭摩下八句。畜應不應。前三",
    "X41n0731_008:0741c21": "聽畜。",
    "X41n0731_008:0741c22": "第三重數文兩。初辨重數。五分。衣壞聽補以復綖却",
    "X41n0731_008:0741c23": "刺亦得直縫。第二善現下三句畜應否應。",
    "X41n0731_008:0741c24": "第三得非法用中文三。初菩提王子已下至覆上衣",
    "X41n0731_008:0742a01": "不得下用。二裹頭已下有其十事。白衣法故不同俗",
    "X41n0731_008:0742a02": "用。三假作編髮已下有其十事。外道法故不同用外。",
    "X41n0731_008:0742a03": "自下第二僧得施法文四。初至現前僧應分一部攝",
    "X41n0731_008:0742a04": "法。第二有二部僧多得可分衣物已下至應取二部",
    "X41n0731_008:0742a05": "攝法。第三爾時佛不受請已下至如法治者。病比丘",
    "X41n0731_008:0742a06": "賞勞之法。第四病比丘身患瘡已下雜辨應否。就前",
    "X41n0731_008:0742a07": "一部攝法中文二。初檀越物以辨僧得。二舍衛國多",
    "X41n0731_008:0742a08": "知識比丘已下亡比丘物義同僧得。初檀越物文三。",
    "X41n0731_008:0742a09": "第一至應與分。初緣數人墮籌分法。二比丘分衣時",
    "X41n0731_008:0742a10": "客比丘來已下羯磨三語等法。三爾時有比丘已下",
    "X41n0731_008:0742a11": "正明分受成不成。前文復三。第一受施聽分。二復不",
    "X41n0731_008:0742a12": "知云何已下如來教以墮籌分法。三時分物時有客",
    "X41n0731_008:0742a13": "比丘來已下應與不應與。文有八句。既言客來應與。",
    "X41n0731_008:0742a14": "故知僧物也。欲解此文。先須釋義汎明攝物。竪義分",
    "X41n0731_008:0742a15": "別。大位三門。第一定時非時。第二舉時非時各有現",
    "X41n0731_008:0742a16": "前僧得。第三分攝方軌。",
    "X41n0731_008:0742a17": "初時者時有二義。一佛以比丘受功德衣。五月不受。",
    "X41n0731_008:0742a18": "一月開諸比丘得五利時。但是得五利時。不必於此",
    "X41n0731_008:0742a19": "時中受者。即名時施。以受施義通故。二以安居勞說",
    "X41n0731_008:0742a20": "之為時。如施主請比丘夏中供養。即以此安居勞為",
    "X41n0731_008:0742a21": "時。如毗蘭若請者是故言為時。若為此時施。復在一",
    "X41n0731_008:0742a22": "月五月時中者是名時施。以此二事元為安居故開。",
    "X41n0731_008:0742a23": "若反上說不為夏勞者並名非時施故。下文為施塔",
    "X41n0731_008:0742a24": "乃至為云人會者。佛言不應留。過夏安居。此是非時",
    "X41n0731_008:0742b01": "衣現前僧分。故知不為夏勞。名為非時施也。",
    "X41n0731_008:0742b02": "第二門者。時與非時各有二種。言時施二者。一時現",
    "X41n0731_008:0742b03": "前。謂本為夏安居故。而數人分者是。如毗蘭若以三",
    "X41n0731_008:0742b04": "衣奉佛比丘僧人。與兩端疊。為夏安居故。明知為夏。",
    "X41n0731_008:0742b05": "隨人施者。是時現前。二僧得者。施主本意。但安居等",
    "X41n0731_008:0742b06": "心奉獻而不局彼此。僧通一化。名時僧得。如下律文。",
    "X41n0731_008:0742b07": "來分夏衣便去後分。夏衣不取去者分。佛言。成分應",
    "X41n0731_008:0742b08": "相待。亦囑授後人受夏衣分等。三句者是。言非時二",
    "X41n0731_008:0742b09": "者。一謂非時現前施心限局。人物有定。隨人而取者",
    "X41n0731_008:0742b10": "是。如上律文受施。初緣現前僧太得可分衣物。佛言。",
    "X41n0731_008:0742b11": "聽分應數人多少。若十乃至百人為百分。若有好惡",
    "X41n0731_008:0742b12": "相參乃至墮籌分。二是非時僧得施者。謂其施主運",
    "X41n0731_008:0742b13": "心彌廓。時通十二月。人及一化奉施者是。即此律言",
    "X41n0731_008:0742b14": "有住處現前僧。大得可分衣物。比丘分衣時客來。數",
    "X41n0731_008:0742b15": "數分衣疲極。佛言。應差一人令分。白二羯磨。此等位",
    "X41n0731_008:0742b16": "二事四。理通一部二部。下當說。",
    "X41n0731_008:0742b17": "第三門。分攝方軌者。此四法中非時僧得。須作法分。",
    "X41n0731_008:0742b18": "以不定故。加法以定之。言不定者。一時不定。除時施。",
    "X41n0731_008:0742b19": "二處不定。異界得施。三人不定。蘭二現前四法不定",
    "X41n0731_008:0742b20": "異。同羯磨施。為斯不定。故作法以定。餘二現前是人",
    "X41n0731_008:0742b21": "定故。若時僧得以時勞定故。並數人分。亦有人釋。時",
    "X41n0731_008:0742b22": "僧得者。以施心通普故。亦須法定。故下文言。有一比",
    "X41n0731_008:0742b23": "丘安居。大得夏安居衣物。佛言。彼比丘應心念口言",
    "X41n0731_008:0742b24": "受。既有心念。明若有人對首羯磨。故亦須法。問若言",
    "X41n0731_008:0742c01": "須作法分者。所以得囑授取耶。頗有要須作法而不",
    "X41n0731_008:0742c02": "及法得囑取者。用此法何為。故定不爾。心雖普及施",
    "X41n0731_008:0742c03": "主得僧因之福。為止貪故。不聽異處受衣。以佛定判",
    "X41n0731_008:0742c04": "局處取故。不假作法。但須消去。一比丘心念受衣文",
    "X41n0731_008:0742c05": "者。非心念法。謂與念屬己可知。然解此四。或一部攝",
    "X41n0731_008:0742c06": "四者。隨其二眾。各有此四。即如上辨。或二部攝物四",
    "X41n0731_008:0742c07": "者。若二現前並數人分。二種僧得。分為二分。非時僧",
    "X41n0731_008:0742c08": "得。義如向辨。時僧得者。義或不爾。若欲細解此四施",
    "X41n0731_008:0742c09": "分攝。即為四種三門。三門者一一部分法。二二部分",
    "X41n0731_008:0742c10": "法。三耶正得否。其四種者。一時現前。二非時現前。三",
    "X41n0731_008:0742c11": "時僧得。四非時得。",
    "X41n0731_008:0742c12": "先解二現前。此兩種三門。或一部或二部並數人分。",
    "X41n0731_008:0742c13": "若耶正分別。謂請耶正二部對面行施。應問施主隨",
    "X41n0731_008:0742c14": "所說受。若言不知。或言俱與。並數人分。",
    "X41n0731_008:0742c15": "次第三時僧得三門者。第一一部攝法。如文三句。初句未",
    "X41n0731_008:0742c16": "分夏衣比丘去。後分不取去者。佛言。成分應囑授取。",
    "X41n0731_008:0742c17": "囑授取故。明不作法。次句漫囑。次句授囑人忘。咸判",
    "X41n0731_008:0742c18": "成分。既聽囑取。明知餘界人假及分者。不得其分。以",
    "X41n0731_008:0742c19": "聖定判局此界故。然有人消此言不聽異界取者。謂",
    "X41n0731_008:0742c20": "時現前。若時僧得。界外來人及法亦得。作此釋者不",
    "X41n0731_008:0742c21": "然。若不聽取是時現前者屬人。既定是人皆知。何須",
    "X41n0731_008:0742c22": "佛判。故知不爾。第二二部攝法分二。第一准此律說。",
    "X41n0731_008:0742c23": "義言分為二分故。以名二部僧施故。亦可以無作法。",
    "X41n0731_008:0742c24": "可得言道二眾不合共作法。故須分二分。計亦數人",
    "X41n0731_008:0743a01": "以取此處安居。聖判定故。第二二部互攝。如五分說。",
    "X41n0731_008:0743a02": "非安居時施比丘僧。無比丘。比丘尼應分。非安居時",
    "X41n0731_008:0743a03": "施比丘尼僧。無比丘尼。比丘僧應分。又云安居時得",
    "X41n0731_008:0743a04": "施皆亦如是。互屬定訖。當部數人分之。第三耶正下",
    "X41n0731_008:0743a05": "文六句。初三對僧以辨。謂得夏衣已破破已得物。或",
    "X41n0731_008:0743a06": "得已破破已得。此三並數人分。以無作法。但是約時。",
    "X41n0731_008:0743a07": "局處受人。為定故爾。次下三句約別人說。對物已得",
    "X41n0731_008:0743a08": "未得從正趣耶。並與去人分故。皆以約時局處受人",
    "X41n0731_008:0743a09": "為定故。此據正眾領物。以義推准更應三句。耶眾領",
    "X41n0731_008:0743a10": "物。背耶歸正。彼應與去者分。復應更六各望正耶互",
    "X41n0731_008:0743a11": "不與來者分。此等並略。",
    "X41n0731_008:0743a12": "第四非時僧得者義分兩位。第一檀越施物。以明僧",
    "X41n0731_008:0743a13": "得。第二亡比丘物。義同僧得故。此二門中先解施物。",
    "X41n0731_008:0743a14": "三門者。第一一部者。有其四種。一常住。二界得。三同",
    "X41n0731_008:0743a15": "羯磨。四僧得。此但僧施。前三處法局定。隨入三種。唯",
    "X41n0731_008:0743a16": "僧得一種須以法定。法位有三。謂心念對首羯磨竪",
    "X41n0731_008:0743a17": "義者。事須廣辨。今此寄文中說。二二部者。亦有四種。",
    "X41n0731_008:0743a18": "一常住。二界得。三同羯磨。四僧得。第一常住屬處定",
    "X41n0731_008:0743a19": "故。隨二部僧分為二分。第四僧得須法。以其二部。不",
    "X41n0731_008:0743a20": "共作法。亦分二分。中二謂界得同羯磨。以處法定。故",
    "X41n0731_008:0743a21": "數人分。亦可名二部故並分二分。義亦不妨。今且局",
    "X41n0731_008:0743a22": "辨僧得有二。第一本意對面施二部文有七句。其中",
    "X41n0731_008:0743a23": "五句分為二分。四七二句互無一眾攝。以其二眾俱",
    "X41n0731_008:0743a24": "不盡集。不得計現人分。復無共作法義。故分二分。各",
    "X41n0731_008:0743b01": "當部加法攝之。如前一部法。第二互入二部攝。五分。",
    "X41n0731_008:0743b02": "非安居時施比丘。無比丘比丘尼應分。非安居時施",
    "X41n0731_008:0743b03": "比丘尼僧。無比丘尼比丘僧應分。此文雖無。義亦應",
    "X41n0731_008:0743b04": "爾。上來所判五入既定。各及法者得。第三耶正差互",
    "X41n0731_008:0743b05": "者。如文六句。初二對僧。亦是約物得未得異。故分得",
    "X41n0731_008:0743b06": "三。別已破者。應分二分。破已得物。須向施主。第三一",
    "X41n0731_008:0743b07": "句得已破破已得同上二句。初句分為二分者。既僧",
    "X41n0731_008:0743b08": "物耶正俱有其分。不局現在。寧得計現人分之正耶。",
    "X41n0731_008:0743b09": "四方俱不盡集。須加法以定正耶。復無共作法義。故",
    "X41n0731_008:0743b10": "為二分。彼此各自作法分之。下二句比說可知。次有",
    "X41n0731_008:0743b11": "三句。僧先已破約物故三。此等別人從正趣耶。俱不",
    "X41n0731_008:0743b12": "為去人分。以其已分二分。一屬耶到耶部中。彼有分",
    "X41n0731_008:0743b13": "故。此不須與分。計理復應有三。從耶歸正應與來人",
    "X41n0731_008:0743b14": "分。文無者略。此之六句。謂是正眾領物。若耶眾領物。",
    "X41n0731_008:0743b15": "正耶相望反說六句。初有三句。如向初三說。次有三",
    "X41n0731_008:0743b16": "句。如後三說。",
    "X41n0731_008:0743b17": "第二云人衣物義同非時僧得。總為二門料簡。第一",
    "X41n0731_008:0743b18": "依此律解。第二通收餘部不同。補此遺闕。",
    "X41n0731_008:0743b19": "第一門者。依此律處分義階有五。一負債攝法。二被",
    "X41n0731_008:0743b20": "舉攝法。三耶正攝法。四二部攝法。五和合一部死。所",
    "X41n0731_008:0743b21": "以須迴。此義門先後者。以其一部攝中義廣多故。對",
    "X41n0731_008:0743b22": "文解釋義便故。第一對負債者。依十誦。出息物等死",
    "X41n0731_008:0743b23": "者有七句。佛判或隨入界書處僧。或入保處。或入捉",
    "X41n0731_008:0743b24": "質物處。得等者廣如彼說。以理推究或不同彼。若白",
    "X41n0731_008:0743c01": "衣家出息物在彼人邊未得者。容准十律。或依義等",
    "X41n0731_008:0743c02": "債之。若物在僧住處。比丘亡後並應隨物處。所在僧",
    "X41n0731_008:0743c03": "得。恐不得依界等互。攝此初在容將此僧物以屬於",
    "X41n0731_008:0743c04": "彼。既不依其此彼。俱僧故寧。十律。若處分者須為兩",
    "X41n0731_008:0743c05": "門。第一先明他負亡人債之法式。故文誰負汝。若佛",
    "X41n0731_008:0743c06": "法別人負病者物。俱應債取。以其此物。合入僧故。若",
    "X41n0731_008:0743c07": "輕重相當各隨所入。互得輕重並隨其本。若常住重",
    "X41n0731_008:0743c08": "負即入常住。輕須債取入現前僧。現前僧若負。重輕",
    "X41n0731_008:0743c09": "咸須債取。以其重入常住。輕須加法故爾。",
    "X41n0731_008:0743c10": "第二次明償債之法。文言汝負誰。謂若病人負三寶",
    "X41n0731_008:0743c11": "別人重輕物者。隨有輕重。各相當還。若無相當。互還",
    "X41n0731_008:0743c12": "無妨。計其大理有債先還益王者故。還已有餘方如",
    "X41n0731_008:0743c13": "常法。是以下文若有長衣應長償。若無應賣三衣償。",
    "X41n0731_008:0743c14": "有餘與瞻病人。十律。有比丘屬塔物自貸私用。四方",
    "X41n0731_008:0743c15": "僧物自貸私用。佛言財物還計直輸塔及四方僧。餘",
    "X41n0731_008:0743c16": "殘現前僧應分。又有比丘賖沽酒未償便死。酒主從",
    "X41n0731_008:0743c17": "諸比丘債。諸比丘言此比丘在時何以不債。酒主言",
    "X41n0731_008:0743c18": "不償者出汝惡名聲。佛言。是比丘有衣鉢物應用償。",
    "X41n0731_008:0743c19": "若主無物應取僧物償。何以故。出汝諸比丘惡名聲",
    "X41n0731_008:0743c20": "故。然不別常住現前之異。計理應以現前者勝。第二",
    "X41n0731_008:0743c21": "被舉者。下文佛言。隨所共同羯磨舉僧應與。一釋謂",
    "X41n0731_008:0743c22": "同被舉治人。所以爾者。治舉已後財法不同。何因死",
    "X41n0731_008:0743c23": "後輙容攝物。故如法僧不合得取。若爾一人被舉死",
    "X41n0731_008:0743c24": "當入誰。又解入賞勞僧亦名功能僧。以如法僧治罸",
    "X41n0731_008:0744a01": "功故。但令當時預舉羯磨即有物分。故言隨所共同",
    "X41n0731_008:0744a02": "羯磨舉僧應與。祇律被舉比丘死。即以死衣物置床",
    "X41n0731_008:0744a03": "上。曳出棄野田中。若放牛羊人持此物與僧者。即作",
    "X41n0731_008:0744a04": "彼檀越物故受之。",
    "X41n0731_008:0744a05": "第三耶正明如文二句。背正向耶。物入耶部。原其本",
    "X41n0731_008:0744a06": "心。耶正路乖。為是衣鉢隨意所往處得亦應二句。從",
    "X41n0731_008:0744a07": "耶歸正物入正部。文無者略。又直據隨身如前所判。",
    "X41n0731_008:0744a08": "已外之物或可不定。又十律云。受法中被殯。往不受",
    "X41n0731_008:0744a09": "法眾中求懺悔清淨。我當作不受法。若未除罪而死。",
    "X41n0731_008:0744a10": "衣鉢還入受法眾。若除罪已死。衣鉢入不受法眾。若",
    "X41n0731_008:0744a11": "不受法眾比丘被殯。往受法眾中求懺悔等。反說可",
    "X41n0731_008:0744a12": "知。殯謂舉也。又受法比丘於不受法眾中死。其衣鉢",
    "X41n0731_008:0744a13": "物喚受法比丘還。若彼不來取者。即不受法眾中作",
    "X41n0731_008:0744a14": "四方僧臥具。若不受法比丘於受法比丘中死。反說",
    "X41n0731_008:0744a15": "可知。此律及十律。前一所明者。謂對耶正互背互背",
    "X41n0731_008:0744a16": "互歸說。第三一文者。據耶正互在死。既判定耶正。耶",
    "X41n0731_008:0744a17": "正當部還如恒法也。",
    "X41n0731_008:0744a18": "第四二部攝法。下文拘薩羅國無住處村到已命過。",
    "X41n0731_008:0744a19": "白佛。佛言。彼處若有信樂優婆塞若守園人。彼應賞",
    "X41n0731_008:0744a20": "錄。若出家五眾前來者得以物在俗處。恐用而獲罪。",
    "X41n0731_008:0744a21": "故入五眾先來者得。無問重輕悉入先來。但輕不待",
    "X41n0731_008:0744a22": "法即入其人。重者非屬人物故。隨先來者處分還入",
    "X41n0731_008:0744a23": "常住。以其先時依二部僧得施物故。身亡已後還入",
    "X41n0731_008:0744a24": "二部。若無先來送與近處二眾。唯取近處不簡僧尼。",
    "X41n0731_008:0744b01": "若道路死獨住死私莊死類如前判。若物互在僧尼",
    "X41n0731_008:0744b02": "二處即同此故。十律互寄死者。有住處一比丘死。是",
    "X41n0731_008:0744b03": "比丘衣鉢物寄尼精舍。佛言。若比丘死時。寄比丘尼",
    "X41n0731_008:0744b04": "衣物。現前比丘僧應分。又一住處比丘尼死。是比丘",
    "X41n0731_008:0744b05": "尼衣鉢物。寄比丘精舍。佛言。若比丘尼死。所寄比丘",
    "X41n0731_008:0744b06": "衣物。現前比丘尼僧應分。以其二眾並知法故。不同",
    "X41n0731_008:0744b07": "俗處。是以還依死處是同類分之。又以死處有比丘",
    "X41n0731_008:0744b08": "故。復異於獨住死者。互寄既爾。互債應同。",
    "X41n0731_008:0744b09": "第五一部者。於中位二。謂具非具別。沙彌死者。此律",
    "X41n0731_008:0744b10": "無文。祇入和上。五十律。同比丘法故。五分。沙彌命過。",
    "X41n0731_008:0744b11": "若生時已與人應與之。若不已與人者。現前僧應分。",
    "X41n0731_008:0744b12": "十律。憍薩羅沙彌死。所著內外衣。白二與者。病人輕",
    "X41n0731_008:0744b13": "物僧應分。重物不應分。唯此三眾類皆同。然行事之",
    "X41n0731_008:0744b14": "時。住依一部具中淨不淨。不淨有三。犯重死一。於中",
    "X41n0731_008:0744b15": "有三。第一若未殯。多論云同常判。第二已作法殯。入",
    "X41n0731_008:0744b16": "親近白衣。三學沙彌。十律。入死時現前僧。第二呵責",
    "X41n0731_008:0744b17": "等四罪處所等別住之類。並同清淨死判。第三被舉",
    "X41n0731_008:0744b18": "已如前說。次辨清淨死者。四門分別。一辨同生共治",
    "X41n0731_008:0744b19": "成不成義。二解囑授成不成。三定物輕重。四看病賞",
    "X41n0731_008:0744b20": "勞。攝方軌竪義者。此中懸解。講隨文釋。",
    "X41n0731_008:0744b21": "第二通收餘部不同補此遺闕者。此律分攝亡人衣",
    "X41n0731_008:0744b22": "物差別有五。第一負債死。第二被舉死。第三耶正二",
    "X41n0731_008:0744b23": "部死。第四僧尼二部死。第五一部眾和合死。餘部不",
    "X41n0731_008:0744b24": "同略論有四。加前合九。五分有一。若水所漂死。其衣",
    "X41n0731_008:0744c01": "鉢物挂著界內樹枝。諸比丘見入界內。謂應屬僧。佛",
    "X41n0731_008:0744c02": "言。聽行糞掃衣取。十律有二。一學沙彌死。入當死處",
    "X41n0731_008:0744c03": "現前僧分。二二部互寄死。各還僧尼當部。餘三律中",
    "X41n0731_008:0744c04": "沙彌命過皆有處分。如上已說。此四不同他律所辨。",
    "X41n0731_008:0744c05": "四分無故。准用無妨。自律有五部辨九異。從亡人物。",
    "X41n0731_008:0744c06": "義同非時施者。已來講時。並隨文中解。下次釋文。",
    "X41n0731_008:0744c07": "第三分衣時客來已下八句明應與不應。與前四句",
    "X41n0731_008:0744c08": "應與以未分竟故。後四句不應與攝物已定故。初四",
    "X41n0731_008:0744c09": "句中二三兩句。形前對後。故分二名也。若二人已上",
    "X41n0731_008:0744c10": "墮籌分。故言擲籌竟來界內。但一比丘領物。知復共",
    "X41n0731_008:0744c11": "誰墮籌分之。謂攝物屬己。故作歡喜受分之名。非謂",
    "X41n0731_008:0744c12": "初緣心念受也。以攝物定故。客來不應與。又前二可",
    "X41n0731_008:0744c13": "爾。第三有餘分竟不為者。若無餘可分如上二竟。若",
    "X41n0731_008:0744c14": "有餘竟者不與。不竟者合與。即無前二。次句亦爾。又",
    "X41n0731_008:0744c15": "但是僧得物下至使人亦得分故。於此四中一一不",
    "X41n0731_008:0744c16": "竟。即前四中收。今且出竟。故言不與。",
    "X41n0731_008:0744c17": "第二制以法定。於中文三。初制分法。略舉眾法白二。",
    "X41n0731_008:0744c18": "第二次有二句。婆輸伽衣等。佛聽畜著。略出所分物",
    "X41n0731_008:0744c19": "體。三有異住處已下正依法分。於中文三。初對僧羯",
    "X41n0731_008:0744c20": "磨分。次三語分。次心念受。就僧法中。應須具有兩白",
    "X41n0731_008:0744c21": "二法。一差分衣人法。故文言應差一人令分。又如房",
    "X41n0731_008:0744c22": "舍法中舉差分粥人等中。分衣分雨浴衣具五法。生",
    "X41n0731_008:0744c23": "天如前。躬如差沓婆分臥具等。何獨分衣不曾差人。",
    "X41n0731_008:0744c24": "故定須差。十律分衣人五德。知衣財色價頭數與未",
    "X41n0731_008:0745a01": "與者白二差。復有五法。謂不受等是。今此文無白二",
    "X41n0731_008:0745a02": "差者略。行事必須。第二付衣白二。即前文中列者是。",
    "X41n0731_008:0745a03": "故文言僧今與某甲比丘。彼當與僧故。問所以須付",
    "X41n0731_008:0745a04": "別人者。還通四方故。須付別人。所以還與僧者。若不",
    "X41n0731_008:0745a05": "與僧不得分故。昔解直以此法。即成分法。故羯磨中",
    "X41n0731_008:0745a06": "直陳此白二者不然。以少差人白二故。既付衣已隨",
    "X41n0731_008:0745a07": "彼處分。即是分之方軌。無別秉法。然文言持衣與一",
    "X41n0731_008:0745a08": "比丘。令白二羯磨分者。謂舉前應差一人令分。白",
    "X41n0731_008:0745a09": "二羯磨之言如前。付分直爾處分。非謂此人更作分",
    "X41n0731_008:0745a10": "法也。若五人已上具此二法。或但四人不得差付。以",
    "X41n0731_008:0745a11": "所差所付人不滿數故。僧應直作羯磨攝局。應言大",
    "X41n0731_008:0745a12": "德僧聽。此住處現前僧大德可分衣物。現前僧應分。",
    "X41n0731_008:0745a13": "若僧時到僧忍聽。今現前僧分白如是。羯磨准白辭",
    "X41n0731_008:0745a14": "說。所以知者。母論說。四人相應法者。五人共住。一人",
    "X41n0731_008:0745a15": "終亡。四人作羯磨分者。是名四人相應法。不言轉施",
    "X41n0731_008:0745a16": "一人。又言五人相應法者。五人羯磨分亡人物。四人",
    "X41n0731_008:0745a17": "羯磨施一人。一人還施眾。然後共分。是名五人相應",
    "X41n0731_008:0745a18": "法。至此始言轉施。明知四人但得直分此僧得。物既",
    "X41n0731_008:0745a19": "因法定。須以四句料簡。一及施及法。二及施不及法。",
    "X41n0731_008:0745a20": "三及法不及施。四俱不及。四中初三得分。若全及差",
    "X41n0731_008:0745a21": "分二法。故宜名及。設但及分不及差者。義亦及法。亦",
    "X41n0731_008:0745a22": "可要是具及兩法。二四兩句不得分。以不下及法故",
    "X41n0731_008:0745a23": "也。沙彌使人雖不共作法。但令作法時在界內者。即",
    "X41n0731_008:0745a24": "當及法之限。若舉現前對顯僧得。亦為四句。一及施",
    "X41n0731_008:0745b01": "及分。二及施不及分。三及分不及施。四俱不及。四中",
    "X41n0731_008:0745b02": "前二得分。以及施為定故。下二不得。不及施故。次對",
    "X41n0731_008:0745b03": "手三語法。應言長老憶念。此住處若衣若非衣。現前",
    "X41n0731_008:0745b04": "僧應分。此處無僧。此是我等分。三說。或有人引餘律。",
    "X41n0731_008:0745b05": "此物屬我及長老受用。亦不異前。此文既不言各各",
    "X41n0731_008:0745b06": "三語受。故但一人作法時。言此是我等分者。是共分。",
    "X41n0731_008:0745b07": "不勞互作。不同說恐各表行淨故。次一人心念。應言",
    "X41n0731_008:0745b08": "此住處若衣若非衣。現前僧應分。此處無僧。此是我",
    "X41n0731_008:0745b09": "分。三說。或若僧得施物少者。五分。有住處僧分衣。客",
    "X41n0731_008:0745b10": "比丘來比丘得分少。不欲分白佛。佛言。乃至得一腰",
    "X41n0731_008:0745b11": "繩宜應分。若少不足。應白二與一無衣比丘。大德僧",
    "X41n0731_008:0745b12": "聽。此僧得衣若非衣。今併與某甲比丘。白如是。羯磨",
    "X41n0731_008:0745b13": "准白成。問此律心念可有幾種。謂二種分衣。說恐悔",
    "X41n0731_008:0745b14": "吉發露安居等七。所以可知。",
    "X41n0731_008:0745b15": "第三成不成有十二句。初六對羯磨成否。下六對三",
    "X41n0731_008:0745b16": "語心念成否。亦可前六約羯磨對手分成不成。次六",
    "X41n0731_008:0745b17": "約心念成不成。以三人二人亦有分故。於二六中。各",
    "X41n0731_008:0745b18": "前三不成。下三成。又於四个三中。各前二犯。第三不",
    "X41n0731_008:0745b19": "犯。",
    "X41n0731_008:0745b20": "第二亡人物。義同非時僧得。其文有二。初至一切屬",
    "X41n0731_008:0745b21": "僧佛判屬僧。第二諸比丘已下料簡輕重。",
    "X41n0731_008:0745b22": "前文略引十三。一僧伽藍。二屬僧伽藍園田菓樹。三",
    "X41n0731_008:0745b23": "別房。四屬別房物。五銅瓶瓫斧鑿燃臺。六諸重物。七",
    "X41n0731_008:0745b24": "大小褥枕。八伊利延陀氍氀等。九守伽藍人。十車轝。",
    "X41n0731_008:0745c01": "十一澡瀊錫杖扇。十二鐵木陶作皮竹等作器剃刀",
    "X41n0731_008:0745c02": "等。十三衣鉢針筒等。言多知識者。跋難陀。無知識者",
    "X41n0731_008:0745c03": "陳如比丘。祇律文。陳如比丘祗律文陳如比丘入涅",
    "X41n0731_008:0745c04": "槃。持衣鉢詣王平價。價直五錢。斷言還歸比丘。佛言",
    "X41n0731_008:0745c05": "應屬僧。故曰多知識。無知識一切屬僧。此言屬僧。為",
    "X41n0731_008:0745c06": "對佛法及餘俗故。所以爾者。以出家人同遵出離。身",
    "X41n0731_008:0745c07": "行所為。莫不皆是僧法所攝。本依僧得。故使終後還",
    "X41n0731_008:0745c08": "應入僧。施佛法比丘無分。為斯亡後不入佛法。王臣",
    "X41n0731_008:0745c09": "親屬。並是道俗不同。得物不同彼。故不合入彼。廣如",
    "X41n0731_008:0745c10": "十律。",
    "X41n0731_008:0745c11": "第二料簡重輕者。亡人衣物一部攝法須為四門。一",
    "X41n0731_008:0745c12": "定同主是非。二囑授成否。三定輕重。四賞勞分法。第",
    "X41n0731_008:0745c13": "二第四二門義至下文釋。今解初門。同生等者。若師",
    "X41n0731_008:0745c14": "元意終弟子衣食已與竟者得。餘未與者。師亡後屬",
    "X41n0731_008:0745c15": "僧。實非同生。假冐稱同。計直犯罪。或師本情財物共",
    "X41n0731_008:0745c16": "有。若死還俗及以別活。計人等分。一分屬僧乃至別",
    "X41n0731_008:0745c17": "活。若不依此契者。計直犯罪。今設言同活物已分竟。",
    "X41n0731_008:0745c18": "餘屬亡人。次解重輕有二。第一義門分別。第二依文",
    "X41n0731_008:0745c19": "料簡。先義門者。位且為三。一佛制畜物。如六物之類。",
    "X41n0731_008:0745c20": "二不聽畜物。如田宅園林奴婢六畜等。三聽畜諸物。",
    "X41n0731_008:0745c21": "如長衣資物等。三物中第一。入輕。資道要故。次物入",
    "X41n0731_008:0745c22": "重。以妨道故。即為輕重二門。第三物中復為三別。一",
    "X41n0731_008:0745c23": "性輕重。二事輕重。三從用輕重。言性輕者。謂十種衣",
    "X41n0731_008:0745c24": "布絹細綿綖縷等是。以所成衣輕。能成絲纏亦入輕",
    "X41n0731_008:0746a01": "限。言性重者。一切寶物。石木田宅瓫瓶釜鑊奴婢畜",
    "X41n0731_008:0746a02": "生車轝五行。乃至一切妨道物等。是入重。言事輕者。",
    "X41n0731_008:0746a03": "如一切道身衣物衫裙氈坐具等是。此應入輕。言事",
    "X41n0731_008:0746a04": "重者。如大氈褥大小帳步彰枕扇被等是。此應入重。",
    "X41n0731_008:0746a05": "言從用輕者。盛鉢函三衣箱及受用針剃刀等是。此",
    "X41n0731_008:0746a06": "應入輕。言從用重者。如戶簾屋帳床帷轝案几車前",
    "X41n0731_008:0746a07": "後[巾*卑][巾*兼]軒幕等是。此應入重。今以性事從用三輕。攝",
    "X41n0731_008:0746a08": "入初物。總收入以輕。以性事從用三重。合入第二物。",
    "X41n0731_008:0746a09": "總束入重。聽畜門中。尼十六枚入重。如助身衣等入",
    "X41n0731_008:0746a10": "輕餘准前說可知。",
    "X41n0731_008:0746a11": "次依文料簡者。於前十三中初六合以為三。九與十",
    "X41n0731_008:0746a12": "合以為一。餘五還五。總作九門判之。第二門屬別房",
    "X41n0731_008:0746a13": "物者。謂房中校具遮壁[巾*兼]鄣等。若以絹布為己造房。",
    "X41n0731_008:0746a14": "房主死者。未變入輕。已變成重入重。以皆屬比丘故。",
    "X41n0731_008:0746a15": "以死時重輕為斷。不同捨物。為父母師僧塟埋等用。",
    "X41n0731_008:0746a16": "以別屬故。又捨入佛法類亦如是。今言不應分者。同",
    "X41n0731_008:0746a17": "前校具重物故。",
    "X41n0731_008:0746a18": "第三門瓫瓶。不同十誦以量數為限。今此無問大小",
    "X41n0731_008:0746a19": "牙角器等。十律。半斗已上重。已下輕。此雖無文有皆",
    "X41n0731_008:0746a20": "入重。種種物中。几案藥草石等染汁染具之類。並不",
    "X41n0731_008:0746a21": "應分。伽論四方僧共染。第八門伊梨延陀傳言步鄣。",
    "X41n0731_008:0746a22": "耄羅者小帳。耄耄羅者大帳。氍數容堪被著者聽分。",
    "X41n0731_008:0746a23": "被氈類然。若應量及減入輕。若過量入重。漫單亦爾。",
    "X41n0731_008:0746a24": "不同五分旃判入重被判可分。若毛過三指雜色分",
    "X41n0731_008:0746b01": "明者入重。如繡手衣錦衣不應畜故。五分。若錦若綺",
    "X41n0731_008:0746b02": "若毛[旁*毛]。若覆創衣。是不可分物屬僧。第九門奴婢藍",
    "X41n0731_008:0746b03": "民入重。所有私物。入彼私用。死人親屬。若無親屬。僧",
    "X41n0731_008:0746b04": "用無咎。十二鐵作器等。謂以鐵竹皮等作器者入重。",
    "X41n0731_008:0746b05": "亦可造鐵作之器。如鉗錘鞴囊等入重。餘皆類知。剃",
    "X41n0731_008:0746b06": "刀是應法要用。從用為輕。其榼石等並隨剃刀。刀子",
    "X41n0731_008:0746b07": "箭刀。十律聽分。五分截甲刀戶鈎針。是可分物。此既",
    "X41n0731_008:0746b08": "無文。入重無妨。香鑪十律聽分。今此所論亦不定。入",
    "X41n0731_008:0746b09": "僧應與能供養者。所有帒屬並隨香鑪。其經書章疏",
    "X41n0731_008:0746b10": "隨能受持者與。不得定判。其藏道遺函篋札。帙中幞",
    "X41n0731_008:0746b11": "亦隨經疏。經架從經。義亦無損。十三衣者。一切非是",
    "X41n0731_008:0746b12": "比丘所著之服咸皆入重。謂同白衣外道等服。若鉢",
    "X41n0731_008:0746b13": "鍵[金*咨]錠匙箸等盡應聽分。下文聽分俱夜羅器者是。",
    "X41n0731_008:0746b14": "五分。銅多羅盛眼藥物可分。若過量白鉢入重。若爾",
    "X41n0731_008:0746b15": "過量白色衣亦應入重。解言。鉢性重用輕。今既過量",
    "X41n0731_008:0746b16": "白色不任受用。即非是鉢。故須入重。衣體性輕故還",
    "X41n0731_008:0746b17": "入輕。餘或無文。任准他律。問漉水囊云何。答理定入",
    "X41n0731_008:0746b18": "輕。祇律名隨物。十律賞看病人。五分是可分物現前",
    "X41n0731_008:0746b19": "應分。祇律聽分革履。故知靴履[革*皆]等並亦聽分。不得",
    "X41n0731_008:0746b20": "定其多少。",
    "X41n0731_008:0746b21": "次二部攝法其文有三。初至送與近處伽藍二部僧",
    "X41n0731_008:0746b22": "得法。第二世尊舍衛國告三月靜坐已下聽與尼非",
    "X41n0731_008:0746b23": "衣二部現前攝法顯前僧得。第三諸比丘念行波利",
    "X41n0731_008:0746b24": "婆沙已下料簡前二僧得現前。初文復二。以前一部",
    "X41n0731_008:0746c01": "分攝。二物。今二部中亦位有二。初檀越物對前初文。",
    "X41n0731_008:0746c02": "次拘薩羅已下亡比丘物對前第二文。初文七句如",
    "X41n0731_008:0746c03": "上義中說。次文亦如上義門中辨。既言近處。不簡僧",
    "X41n0731_008:0746c04": "尼。尼死無伴亦然。可知。若比丘寄物尼寺。十律應送",
    "X41n0731_008:0746c05": "與亡者本寺。若不知處。送與隨近大僧。不得入尼寺",
    "X41n0731_008:0746c06": "及以私處用。尼寄比丘亦爾。不同聚落。恐白衣損用",
    "X41n0731_008:0746c07": "僧物故。互眾互得。若比丘私莊上死。有沙彌淨人。守",
    "X41n0731_008:0746c08": "護此物。近處僧不得。以有守護故。入亡者本寺。此母",
    "X41n0731_008:0746c09": "論說。若無本寺復無守護。入近處大僧。尼死亦爾。",
    "X41n0731_008:0746c10": "第二現前中文三。初佛告靜三月比丘立制。二和先",
    "X41n0731_008:0746c11": "已下至問訊世尊識佛意故。禮覲讚可。三爾時諸比",
    "X41n0731_008:0746c12": "丘聞已下。至未為欲行。同捨衣行施得與尼衣。即是",
    "X41n0731_008:0746c13": "二部現前施。故不得與白衣。是中亦施佛及塔。偏對",
    "X41n0731_008:0746c14": "僧言之。",
    "X41n0731_008:0746c15": "第三料簡文中分二。初至借衣。對於七眾與應不應。",
    "X41n0731_008:0746c16": "第二舍利弗下明取他物應不應義。別住人等與清",
    "X41n0731_008:0746c17": "淨同。七羯磨人應置地與。以不自與免隨舉故。白衣",
    "X41n0731_008:0746c18": "有功計直酬勞聽與。此等料簡現前施。言和合沙彌",
    "X41n0731_008:0746c19": "等與分等者。人齊一還。次與半者。比丘得全。沙彌得",
    "X41n0731_008:0746c20": "全中一半。言三分與。一者比丘得三。沙彌得三中之",
    "X41n0731_008:0746c21": "一。此對僧得。雖順施主之心。既是僧得物。人別具不",
    "X41n0731_008:0746c22": "具異。若不和者階降多少不同。現前隨施主心。隨人",
    "X41n0731_008:0746c23": "定與。故不論差降。僧伽藍民雖可非僧。於僧有勞故",
    "X41n0731_008:0746c24": "亦須與。道俗差故。復異沙彌故。四分與一。或都不與。",
    "X41n0731_008:0747a01": "不應分。次父母恩重聽與。次舍衛國已下聽借俗人",
    "X41n0731_008:0747a02": "衣。對向現前不得與白衣之言。第二舍利弗已下上",
    "X41n0731_008:0747a03": "來正辨與他儀式。因辨取他物進否。親友者得。非者",
    "X41n0731_008:0747a04": "不合。親友意取波利迦羅者。謂取雜碎衣者小親友",
    "X41n0731_008:0747a05": "也。若取大價。或瞋小小衣不恡非至親友。故不應取。",
    "X41n0731_008:0747a06": "若正須此波利迦羅。亦不應取。濫非親友。故言若不",
    "X41n0731_008:0747a07": "足亦不應取。",
    "X41n0731_008:0747a08": "第三賞勞法中文三。初至易看。如來愍物制看病法。",
    "X41n0731_008:0747a09": "第二爾時比丘拘薩羅已下至供養我順教瞻病聖",
    "X41n0731_008:0747a10": "所如讚。三彼持六比丘衣鉢已下賞勞攝法。前文復",
    "X41n0731_008:0747a11": "二。初至捨去佛自瞻病。為立法故。祗律院已說法得",
    "X41n0731_008:0747a12": "道。喚比房比丘令看病人。更化作一病沙彌。汝當通",
    "X41n0731_008:0747a13": "看。此即福罸汝。十律。此病人即得羅漢。五分。病比丘。",
    "X41n0731_008:0747a14": "佛為說法得法眼淨。如法句經。佛為報前世五□行",
    "X41n0731_008:0747a15": "罸恩故。須著病人。第二爾時世尊已下制看病法。更",
    "X41n0731_008:0747a16": "瞻視文三。初制看病。第二聽彼比丘和上已下辨瞻",
    "X41n0731_008:0747a17": "病人七眾之著。第三病人者有五事已下舉難看之",
    "X41n0731_008:0747a18": "病彰其德成。",
    "X41n0731_008:0747a19": "第二看中文三。初舉聖教。二彼即便已下順教瞻病。",
    "X41n0731_008:0747a20": "三爾時持亡者衣鉢已下舉以白佛佛即讚可。是為",
    "X41n0731_008:0747a21": "供養我者。順教看病。是行供養故。又悲心看病與敬",
    "X41n0731_008:0747a22": "心等。故使前言。若欲供養我者。當供養病人。",
    "X41n0731_008:0747a23": "次第三僧行攝法文四。初訖應取病人衣物賞勞分",
    "X41n0731_008:0747a24": "法。二若病人臨終已下囑授成不成。三爾時舍衛負",
    "X41n0731_008:0747b01": "債已下負債償債法。四聽瞻病人問已下制問委旨。",
    "X41n0731_008:0747b02": "前文分二。初彼持亡比丘衣已下至僧應分總言僧",
    "X41n0731_008:0747b03": "攝。二爾時世尊告已下教僧攝法。文三。初訖子住賞",
    "X41n0731_008:0747b04": "勞分法。二爾時舍衛國有多三衣已下對物料簡。三",
    "X41n0731_008:0747b05": "時有比丘小小已下對德應否。就前文復三。第一至",
    "X41n0731_008:0747b06": "如是與佛聽賞勞。第二時瞻病人已下至第三說教",
    "X41n0731_008:0747b07": "瞻病人。對僧總捨。捨訖始可定其同生。次定囑授。次",
    "X41n0731_008:0747b08": "定輕重。次至賞分竪義總說。第三僧中差已已下教",
    "X41n0731_008:0747b09": "僧攝法。先明賞勞。次子注文者。正僧攝法。處分此物。",
    "X41n0731_008:0747b10": "須為五門。一須賞意。二所賞人。三物分別。四德分別。",
    "X41n0731_008:0747b11": "五賞分之法。初門先解須賞者。祇律看病恨我不避",
    "X41n0731_008:0747b12": "寒暑。求藥除穢。其實如是。誰應得衣物。而言眾僧得",
    "X41n0731_008:0747b13": "耶。佛言應與三衣鉢及所受殘藥。十律衣鉢僧分竟。",
    "X41n0731_008:0747b14": "僧問誰看病。看病者言我。僧言擔是屍去。此人言。我",
    "X41n0731_008:0747b15": "非旃陀羅非白癩病者。衣鉢物僧分。屍令我擔。此人",
    "X41n0731_008:0747b16": "活時恭敬愛念我。我已報竟。是死人誰欲得者。任意",
    "X41n0731_008:0747b17": "擔去。比丘白佛。佛言應先與六物。餘物僧應分。重不",
    "X41n0731_008:0747b18": "應分。第二門瞻病通於七眾。若比丘死二眾得。若尼",
    "X41n0731_008:0747b19": "死三眾得。以餘道俗及二眾。互各勞不滿故。故五分",
    "X41n0731_008:0747b20": "看病人多。不知幾人應得衣。佛言。若比丘命過。應與",
    "X41n0731_008:0747b21": "二人衣比丘沙彌。雖父母兄弟亦不應與。若尼命過。",
    "X41n0731_008:0747b22": "應與三人衣。尼式叉沙彌尼。以義而論。餘三眾死准",
    "X41n0731_008:0747b23": "前而說。有比丘分看病物。與沙彌三分之一。此比丘",
    "X41n0731_008:0747b24": "謂准應分物故。佛言應等分與。十律。沙彌看病應等",
    "X41n0731_008:0747c01": "大僧與。次二門義對文中說。第五門法者。復為四門。",
    "X41n0731_008:0747c02": "一分衣時。謂非屍前。十律。憍薩羅國在死。屍前分衣",
    "X41n0731_008:0747c03": "鉢。死比丘起言。諸大德莫分我衣鉢。白佛。佛言莫即",
    "X41n0731_008:0747c04": "於屍前分。若已去。若僧在異處應分。祇律。比丘無常",
    "X41n0731_008:0747c05": "不應。即閉其戶共行依止持。或可信者付戶釣。不可",
    "X41n0731_008:0747c06": "信者持與。知事已供養舍利。料理竟。然出衣物作羯",
    "X41n0731_008:0747c07": "磨已。應量影容來。應知在羯磨前後。或值死不值羯",
    "X41n0731_008:0747c08": "磨等四句。是中值羯磨。或俱值應得。餘二不得。以斯",
    "X41n0731_008:0747c09": "文故要殯舍利已。方作法分攝。二分攝物處。是大界",
    "X41n0731_008:0747c10": "非戒場故。祇律。六比丘衣物戒場上。作羯磨犯越。毗",
    "X41n0731_008:0747c11": "尼十律。若持僧得物出界犯吉。應與異比丘共分五",
    "X41n0731_008:0747c12": "分。一住處僧得可分衣物。一比丘持至戒場上。獨取",
    "X41n0731_008:0747c13": "受持。佛言不應犯吉。現前僧應分。乃可通於自。然以",
    "X41n0731_008:0747c14": "對人多少故。三約人多少。謂僧眾多人。一人僧有二。",
    "X41n0731_008:0747c15": "別謂五人四人異也。第四約人用法不同。若五人已",
    "X41n0731_008:0747c16": "上具用三法。謂賞勞白二差分衣人。白二付衣攝物。",
    "X41n0731_008:0747c17": "白二文但有兩。其四人者。直行一法。具如僧得中說。",
    "X41n0731_008:0747c18": "三人已下對手。心念可知。又若四人已下隨作三法",
    "X41n0731_008:0747c19": "竟。然以衣賞。次釋文者。第一賞勞。白二所牒衣鉢。此",
    "X41n0731_008:0747c20": "出法語。隨有稱之非恒具牒。所以作法賞者。勞有滿",
    "X41n0731_008:0747c21": "物。有好惡。既是僧物。理無專轉故。以僧法付之。第三",
    "X41n0731_008:0747c22": "次義加差人。第三次付攝法。如文可知。",
    "X41n0731_008:0747c23": "第二文對物者。於中五門。第一定物。十律應與六物。",
    "X41n0731_008:0747c24": "謂衣即三鉢。坐具漉水帒也。准此六者。但言衣鉢坐",
    "X41n0731_008:0748a01": "具針筒盛衣[袖由+著]器。若離三衣盛衣[袖由+著]器。隨衣鉢故。此",
    "X41n0731_008:0748a02": "等是六。尼。准此說五衣八物。若合三衣盛衣[袖由+著]器為",
    "X41n0731_008:0748a03": "一。亦得是六。此僧尼俱六者好。祇律。與衣鉢所受殘",
    "X41n0731_008:0748a04": "藥。五分賞看病人三衣鉢。第二有無分別。隨有賞之",
    "X41n0731_008:0748a05": "無不可賞。第三有中現不現。現者須賞。或若餘處。即",
    "X41n0731_008:0748a06": "屬彼僧。多論二者。三衣先寄餘寺。命過亦得索取。賞",
    "X41n0731_008:0748a07": "瞻病人。餘處僧不得護看病。及德不具不應取。隨物",
    "X41n0731_008:0748a08": "在處僧應分。第四現中持不持持。者與之。五不知持",
    "X41n0731_008:0748a09": "不持。量看病三品。第三德者五德。一知可食不可食。",
    "X41n0731_008:0748a10": "可食能與。二不惡賤病人大小便咀唾。三有慈愍心。",
    "X41n0731_008:0748a11": "不為衣食。四能經理湯藥。若差命終。五若為病人說",
    "X41n0731_008:0748a12": "法令。病者歡喜。己身善法增長。具此應取衣物。反此",
    "X41n0731_008:0748a13": "不應取。祇律看病人。若蹔作。若僧差。若耶命悕聖作。",
    "X41n0731_008:0748a14": "若樂福德。作此四人不得。看病者物要是。慈愍病者。",
    "X41n0731_008:0748a15": "得與賞勞物。若為病人求藥。若為塔事僧事蹔去應",
    "X41n0731_008:0748a16": "與。十律實為病人。故出應與。若為餘事不應與。五分",
    "X41n0731_008:0748a17": "諸看病人。或為病人或為稱行去後。病人命終。餘人",
    "X41n0731_008:0748a18": "得其衣鉢。佛言。不應趣與。一人應與究竟看病者。上",
    "X41n0731_008:0748a19": "言具五法者是。",
    "X41n0731_008:0748a20": "第二囑授文者。三門分別。第一囑授差別。一人物俱",
    "X41n0731_008:0748a21": "不現。二人現。三物現。此三不可交付。故准囑知。若境",
    "X41n0731_008:0748a22": "物俱現即有二別。其如衣鉢布絹等堪。即移轉者授",
    "X41n0731_008:0748a23": "而不須囑。或奴婢車轝田宅六畜之類。一以不可移",
    "X41n0731_008:0748a24": "轉故。又無改變。故授而須囑。即是亦囑亦授。若以第",
    "X41n0731_008:0748b01": "二直授不囑。驗知餘兩。並悉成就。第二善不善分別。",
    "X41n0731_008:0748b02": "囑授有善不善。若比丘自知生來貯積臨終慚愧。破",
    "X41n0731_008:0748b03": "慳種子故。囑財物隨生福之。所囑授是善。恐己此物",
    "X41n0731_008:0748b04": "死後。僧德即隨親近決心囑與。是名不善不囑授。有",
    "X41n0731_008:0748b05": "善不善所有資生。佛有成判。入僧受用益利無邊。我",
    "X41n0731_008:0748b06": "今自理心行念三寶功德。來生善處。是名不囑授善",
    "X41n0731_008:0748b07": "若從來貯積未曾興福。臨終病苦有心減。惙然前念。",
    "X41n0731_008:0748b08": "欲捨後心追恡。恐己還活無物資身。如是相續慳心",
    "X41n0731_008:0748b09": "捨命。是名不囑非善。第三成不成分別。凡淪囑授。正",
    "X41n0731_008:0748b10": "是捨財。相應善心無貪善根。以之為體。要須決意定",
    "X41n0731_008:0748b11": "無變悔。斯皆成就。祇律。若決意囑言我。若死若活。其",
    "X41n0731_008:0748b12": "必與。如是決意者應與。如言以爾許物。或造經像。榮",
    "X41n0731_008:0748b13": "齊福可速經。始令我及見。然財物未變。或未成訖。此",
    "X41n0731_008:0748b14": "皆成囑授。若言。此等諸物我死已後。造作經像齊福",
    "X41n0731_008:0748b15": "與人等。此人終後追取屬僧。故下文言。病人臨終時",
    "X41n0731_008:0748b16": "作如是語。我此物與佛與法與僧。若與塔與人。我終",
    "X41n0731_008:0748b17": "後與。若不死還我。佛言。不應如是與應現前僧分。十",
    "X41n0731_008:0748b18": "律。若病人語看病者言。汝能好看受念我。若我命終。",
    "X41n0731_008:0748b19": "所有衣物盡當與汝。佛言無有如是。死當與法。若比",
    "X41n0731_008:0748b20": "丘終後。現前僧應分。五分有諸比丘未命過處分衣",
    "X41n0731_008:0748b21": "物言。我死後以此衣物施某甲。以此衣物作如是如",
    "X41n0731_008:0748b22": "是用。以是白佛。佛言。犯吉羅。與不成與。用不成用。又",
    "X41n0731_008:0748b23": "復假就決定囑者。祇律。初囑未與者。病人語比丘言。",
    "X41n0731_008:0748b24": "看我當與長者衣鉢。無常後集眾欲分衣物。看病人",
    "X41n0731_008:0748c01": "言。是人存時言與我衣鉢白佛。佛言不應與。次句與",
    "X41n0731_008:0748c02": "如未說淨。還置病人邊亦不應與。次句與已即淨。佛",
    "X41n0731_008:0748c03": "言應與。五分。若生時已與人。而未將去者。僧應白二",
    "X41n0731_008:0748c04": "與之。此律不論無問將不將及淨不淨。若成一向與",
    "X41n0731_008:0748c05": "不同。祇律但成直付。又異五分。若解重囑等成否者。",
    "X41n0731_008:0748c06": "祇律。若囑與眾多人。最後人得。若授與眾多人。在前",
    "X41n0731_008:0748c07": "者得計。理而論並最後者得。以皆違潔屬病人故。既",
    "X41n0731_008:0748c08": "言死後與者不成。明作塜墓棺槨及衣衾等。咸悉不",
    "X41n0731_008:0748c09": "得除。師徒等貿而覆之者得。目連問經和僧得用。僧",
    "X41n0731_008:0748c10": "祇。支覆屍。五分。比丘命過。露其身突吉羅。應以衣覆",
    "X41n0731_008:0748c11": "然不知用。何衣覆之。次下三文。一受不好三衣。二送",
    "X41n0731_008:0748c12": "衣餘處。此二惡心囑授不成之氣分也。次多三衣者。",
    "X41n0731_008:0748c13": "重料簡所賞物故。",
    "X41n0731_008:0748c14": "第三有負債比丘已下明負者。擯債廣如義辨。",
    "X41n0731_008:0748c15": "第四聽瞻病人已下制問。委旨文二。初有五句制問",
    "X41n0731_008:0748c16": "之方。二若不已下違如結犯。",
    "X41n0731_008:0748c17": "第四雜明應不。雖無宗序。且分八文。初至如法治。明",
    "X41n0731_008:0748c18": "助身覆創衣。第二六群作悵已下至聽畜餘。助身衣",
    "X41n0731_008:0748c19": "物如不如義。第三時比丘不持三衣已下至五細衣",
    "X41n0731_008:0748c20": "聽作制量及受著用餘衣等。反著僧伽梨者。五分未",
    "X41n0731_008:0748c21": "入村已出村為護衣。故聽反著衣。雨時不聽到著衣。",
    "X41n0731_008:0748c22": "無雨隨意到著。聽兩頭安銅釰。五分在路行不少攝",
    "X41n0731_008:0748c23": "衣曳地。佛言。聽作囊盛極長使前至齊。後至要。第四",
    "X41n0731_008:0748c24": "時諸比丘犯捨已下至僧祇支聽作畜用如否。文言",
    "X41n0731_008:0749a01": "犯捨墮衣。謂販賣乞得迴僧等。體既有過。制不聽淨",
    "X41n0731_008:0749a02": "施著用。作三衣等得罪。不敢以捨墮衣與人作被者。",
    "X41n0731_008:0749a03": "謂犯長衣與人作被。即是斷績貪心不犯小罪。若三",
    "X41n0731_008:0749a04": "衣失奪取著即無長過。亦無小罪。貿易為利。是以不",
    "X41n0731_008:0749a05": "聽亦可前不聽著用。是未捨衣後聽著用。是已捨衣",
    "X41n0731_008:0749a06": "也。又言波利迦羅不現前不犯者。同五事之疑。餘文",
    "X41n0731_008:0749a07": "可知。第五異住處已下界得施物分之無法故。遣人",
    "X41n0731_008:0749a08": "未應與文。第六轉易臥具已下愛護臥具。第七有住",
    "X41n0731_008:0749a09": "處現前僧大得可分已下結庫藏賞物着守物人。及",
    "X41n0731_008:0749a10": "所斷理事。第八時比丘著僧覆身衣已下護僧覆身",
    "X41n0731_008:0749a11": "衣。",
    "X41n0731_008:0749a12": "第二時施攝法。文五義四。言文五者。初至應與食。有",
    "X41n0731_008:0749a13": "兩句。明客此對夏衣食分攝得否。以是異處聽取夏",
    "X41n0731_008:0749a14": "衣。謂食亦爾。佛言。隨施應食。此時僧得物。故言取半。",
    "X41n0731_008:0749a15": "若現前者。隨施主心俱取無過。第二時世尊毗蘭若",
    "X41n0731_008:0749a16": "已下至如法治開受夏衣。即是時現前。於中文四。謂",
    "X41n0731_008:0749a17": "開過呵制。此文開受夏衣應最在明。第三爾時有比",
    "X41n0731_008:0749a18": "丘未分夏衣已下至隨施食。明舊比丘攝夏安居衣",
    "X41n0731_008:0749a19": "食成否。衣中三句。初未分夏衣去。後成分者。謂時僧",
    "X41n0731_008:0749a20": "得施物。施主聽分。四方安居皆有其分。為止界外多",
    "X41n0731_008:0749a21": "貪過故。聽明得物。界內安居人得。直爾。而攝不須作",
    "X41n0731_008:0749a22": "法。以佛定判。異處安居不得受分故。然此比丘去後",
    "X41n0731_008:0749a23": "界內。盡集彼不在界。是以成分。然此處安居理合應",
    "X41n0731_008:0749a24": "攝。故言。亦應待還。亦得囑取。次句漫囑。次句受囑者。",
    "X41n0731_008:0749b01": "忘並判成分。若未攝身死。不合分與作亡人物。入僧",
    "X41n0731_008:0749b02": "以未定屬。又復文無判與故也。此同祇律無常者。不",
    "X41n0731_008:0749b03": "得安居。初釋之。若准五分。應取一分作亡人物攝。若",
    "X41n0731_008:0749b04": "現前利物要索分與之。或若身亡亦應計人分。一分",
    "X41n0731_008:0749b05": "入僧以定屬故也。上來以見留衣不與去人。佛判成",
    "X41n0731_008:0749b06": "故。謂留食亦得。佛言。不應留。難應隨施食。第四舍利",
    "X41n0731_008:0749b07": "弗已下二文舉非時僧得不得。時利反上待還囑取",
    "X41n0731_008:0749b08": "言也。第五爾時一比丘已下明一比丘攝安居衣。此",
    "X41n0731_008:0749b09": "僧得物非是心念法受。直是興念攝物屬己本意。施",
    "X41n0731_008:0749b10": "多以無僧故。我今得已故云心念。言此是我物也。為",
    "X41n0731_008:0749b11": "對界外不合受分故。言若受若不受不應得分必無",
    "X41n0731_008:0749b12": "作法。若法作者。如前待囑。既不及法。何以得分。若得",
    "X41n0731_008:0749b13": "囑取用法。何為更作多解。直是刀刀也。言義應為四",
    "X41n0731_008:0749b14": "者。謂合初三。客主相對攝夏安居衣食之法。",
    "X41n0731_008:0749b15": "第三正耶攝法亦是料簡。前兩施法。文十六句。可分",
    "X41n0731_008:0749b16": "為四。初六對前非時僧得正耶攝法。次有三句對上",
    "X41n0731_008:0749b17": "亡人正耶。差別二部攝法。次有一句。請正耶二部就",
    "X41n0731_008:0749b18": "家攝施。次有六句。對時僧得。此初及後兩个六句。送",
    "X41n0731_008:0749b19": "物至僧施二部法。言初六者。若是一和僧得已如前",
    "X41n0731_008:0749b20": "辨。或若正耶僧得如何分攝如文六句。是前三對僧。",
    "X41n0731_008:0749b21": "次約三別。次三句者一和合及清淨等死。已如前明。",
    "X41n0731_008:0749b22": "邪正被舉死頗得同前亡人衣物以不。答曰不同。如",
    "X41n0731_008:0749b23": "文說三句者。是此據一往判。屬正耶二部其當部分",
    "X41n0731_008:0749b24": "攝。一同恒法還亦如前。次就家行施法則如何。次正",
    "X41n0731_008:0749c01": "耶夏衣意。亦可曉此等。具解並如義說。講者。對此論",
    "X41n0731_008:0749c02": "之。",
    "X41n0731_008:0749c03": "第四八種施法三門解義。第一攝施盡不盡。第二列",
    "X41n0731_008:0749c04": "名解義。第三施八位二。初門者此之八種攝施不盡。",
    "X41n0731_008:0749c05": "若就捨財相應心。是無貪。善根性體唯是一。隨施具",
    "X41n0731_008:0749c06": "彰事。乃眾多唯明外財不論內施。施境唯僧不通佛",
    "X41n0731_008:0749c07": "法。且隨一方化宜。以境分心略標。八種割已惠化。名",
    "X41n0731_008:0749c08": "之為施。故言八施。次第二門。一者比丘僧含有四種。",
    "X41n0731_008:0749c09": "一時現前。二非時現前。三時僧得罪。時僧得分攝。如",
    "X41n0731_008:0749c10": "上沙彌攝。在其中二。比丘尼僧亦含四種。及收下二",
    "X41n0731_008:0749c11": "眾。三二部僧亦含四種。後二僧得分為二分。前二數",
    "X41n0731_008:0749c12": "人義收下三。四四方僧謂常住。四方含有二義。一部",
    "X41n0731_008:0749c13": "常住。二部常住。若二部常住。若二部常住應分為二",
    "X41n0731_008:0749c14": "分。五界內僧。見論。界有十五。一戒場施。局施戒場僧",
    "X41n0731_008:0749c15": "得。餘界不得。二同布薩界施。戒場不得不失。衣界得。",
    "X41n0731_008:0749c16": "三施不失界。大界僧得。除一聚落內僧不得。餘者可",
    "X41n0731_008:0749c17": "知。或一部界得。及二部界得。六與羯磨僧要預羯磨",
    "X41n0731_008:0749c18": "者得。餘人不得。亦有一部二部。七稱名字提。名別施。",
    "X41n0731_008:0749c19": "八與一人落手付與一人。第三施八位二。前六是僧",
    "X41n0731_008:0749c20": "施。有是僧用。有非僧用。後二別施。是別人用。前六中",
    "X41n0731_008:0749c21": "第四一施是僧施。是僧用。施主有二種福。一得施僧",
    "X41n0731_008:0749c22": "功德。二得通。三世僧受用無作。反種餘五僧施。而非",
    "X41n0731_008:0749c23": "僧用。以有屬己私受用故得福處狹。",
    "X41n0731_008:0749c24": "第五淨法。如上輙著戒說。",
    "X41n0731_008:0750a01": "第六受取成不成文二。初對比丘。次對白衣。前有二",
    "X41n0731_008:0750a02": "十四句。初十二句借人衣。初六成取不成取。初三句",
    "X41n0731_008:0750a03": "不成取。以作所借衣人親友意故。下三成取。以作能",
    "X41n0731_008:0750a04": "借衣人親友意故。次六句。上三不成受。所與人雖命",
    "X41n0731_008:0750a05": "過。彼非衣主故。下三即成受。能借命過是主故。後十",
    "X41n0731_008:0750a06": "二。遣衣乞人成不成。初六。前三不成取。次三成取。次",
    "X41n0731_008:0750a07": "六句。前三不成受。下三成受。二對居士者。比丘雖無",
    "X41n0731_008:0750a08": "受衣之心。以隨施主捨心決定。故佛聽受用。",
    "X41n0731_008:0750a10": "四分律疏卷第八本"
}