{
    "T27n1545_015:0071c23": "阿毘達磨大毘婆沙論卷第十五",
    "T27n1545_015:0071c25": "五百大阿羅漢等造",
    "T27n1545_015:0071c26": "三藏法師玄奘奉　詔譯",
    "T27n1545_015:0071c27": "雜蘊第一中智納息第二之七",
    "T27n1545_015:0071c28": "問名為隨語地繫。為隨補特伽羅地繫耶。",
    "T27n1545_015:0071c29": "有說。名隨語地繫。彼作是說。生欲界者。",
    "T27n1545_015:0072a01": "若作欲界語。彼欲界身。欲界語。欲界名。所",
    "T27n1545_015:0072a02": "說義或三界繫或不繫。若作初靜慮語。彼欲",
    "T27n1545_015:0072a03": "界身初靜慮語。初靜慮名。所說義如前說。",
    "T27n1545_015:0072a04": "生初靜慮者。若作初靜慮語彼初靜慮身。",
    "T27n1545_015:0072a05": "初靜慮語。初靜慮名。所說義如前說。若作",
    "T27n1545_015:0072a06": "欲界語彼初靜慮身。欲界語欲界名。所說義",
    "T27n1545_015:0072a07": "如前說。生第二第三第四靜慮者。若作欲",
    "T27n1545_015:0072a08": "界語。彼第二第三第四靜慮身。欲界語欲界",
    "T27n1545_015:0072a09": "名。所說義如前說。若作初靜慮語。彼第二",
    "T27n1545_015:0072a10": "第三第四靜慮身。初靜慮語初靜慮名。所",
    "T27n1545_015:0072a11": "說義如前說。問若爾者。上三靜慮為有名",
    "T27n1545_015:0072a12": "不。有說。無。有說。有。而不可說。評曰。彼不",
    "T27n1545_015:0072a13": "應作是說。寧說無不應說有。而不可說",
    "T27n1545_015:0072a14": "以無用故。有說。名隨補特伽羅地繫。彼作",
    "T27n1545_015:0072a15": "是說。生欲界者。若作欲界語。彼欲界身欲",
    "T27n1545_015:0072a16": "界語欲界名。所說義如前說。若作初靜慮",
    "T27n1545_015:0072a17": "語。彼欲界身初靜慮語。欲界名。所說義如",
    "T27n1545_015:0072a18": "前說。生初靜慮者。若作初靜慮語。彼初靜",
    "T27n1545_015:0072a19": "慮身初靜慮語。初靜慮名。所說義如前說。",
    "T27n1545_015:0072a20": "若作欲界語。彼初靜慮身欲界語初靜慮名。",
    "T27n1545_015:0072a21": "所說義如前說。生第二第三第四靜慮者。",
    "T27n1545_015:0072a22": "若作欲界語。彼第二第三第四靜慮身。欲",
    "T27n1545_015:0072a23": "界語。第二第三第四靜慮名。所說義如前",
    "T27n1545_015:0072a24": "說。若作初靜慮語。彼第二第三第四靜慮身。",
    "T27n1545_015:0072a25": "初靜慮語。第二第三第四靜慮名。所說義",
    "T27n1545_015:0072a26": "如前說。問若爾者。無色界為有名不。有說。",
    "T27n1545_015:0072a27": "無。有說。有。而不可說。評曰彼不應作是",
    "T27n1545_015:0072a28": "說。寧說無不應說有。而不可說以無用",
    "T27n1545_015:0072a29": "故。如說名。文句亦爾。",
    "T27n1545_015:0072b01": "問名等為是有情數。為非有情數耶。答是",
    "T27n1545_015:0072b02": "有情數。問名等為有執受。為無執受耶。答",
    "T27n1545_015:0072b03": "無執受。問名等為是長養。為是等流。為是",
    "T27n1545_015:0072b04": "異熟生耶。答是等流。非長養非異熟生。問",
    "T27n1545_015:0072b05": "若名等非異熟生。契經云何通。如說。佛告",
    "T27n1545_015:0072b06": "阿難。我亦說。名從業生是業果。答名亦是業",
    "T27n1545_015:0072b07": "增上果故作如是說。謂作好業亦得好名。",
    "T27n1545_015:0072b08": "然非異熟。問名等為善。為不善。為無記",
    "T27n1545_015:0072b09": "耶。答無記。非造業者故。思起故。如四大",
    "T27n1545_015:0072b10": "種。",
    "T27n1545_015:0072b11": "問誰成就名等。為能說者為所說耶。設爾",
    "T27n1545_015:0072b12": "何失。若能說者則阿羅漢。應成就染污法。",
    "T27n1545_015:0072b13": "離欲染者應成就不善法。異生應成就聖",
    "T27n1545_015:0072b14": "法。斷善根者應成就善法。以阿羅漢等亦",
    "T27n1545_015:0072b15": "說染污等法故。若所說者。則外事及無為亦",
    "T27n1545_015:0072b16": "應成就名等。以彼亦是所說法故。答唯能",
    "T27n1545_015:0072b17": "說者成就名等。問若爾後難善通。前難云何",
    "T27n1545_015:0072b18": "通。答阿羅漢等雖成就染污等名。而不成",
    "T27n1545_015:0072b19": "就染污等法。以染污等名皆是無覆無記法",
    "T27n1545_015:0072b20": "故。",
    "T27n1545_015:0072b21": "問一剎那心能起一語。一剎那語能說一字",
    "T27n1545_015:0072b22": "耶。答佛一剎那心能起一語。一剎那語能說一",
    "T27n1545_015:0072b23": "字。聲聞獨覺一剎那心能起一語。一剎那語",
    "T27n1545_015:0072b24": "不能說一字。彼說[褒-保+可]時必經多剎那故。由",
    "T27n1545_015:0072b25": "此唯佛。其言捷利聲韻無過詞辯第一。問三",
    "T27n1545_015:0072b26": "世諸法一一各有三世名耶。答有。過去諸法",
    "T27n1545_015:0072b27": "有過去名者。如過去佛。以如是名。說過",
    "T27n1545_015:0072b28": "去法過去諸法。有未來名者。如未來佛。以",
    "T27n1545_015:0072b29": "如是名。說過去法過去諸法。有現在名者。",
    "T27n1545_015:0072c01": "如現在佛。以如是名。說過去法未來現在",
    "T27n1545_015:0072c02": "法。廣說亦爾問一切名皆能顯義耶。答一切",
    "T27n1545_015:0072c03": "名皆能顯義。問若以此名顯斷常。第二頭",
    "T27n1545_015:0072c04": "第三手第六蘊。第十三處第十九界等。此",
    "T27n1545_015:0072c05": "名何所顯耶。答此名即顯斷常等想。問若",
    "T27n1545_015:0072c06": "以此名顯諸法無我。此名何所不顯耶。",
    "T27n1545_015:0072c07": "有說。除其自性及俱有法。餘悉能顯。有",
    "T27n1545_015:0072c08": "說。唯除自性餘悉能顯。有說。唯除四字",
    "T27n1545_015:0072c09": "餘悉能顯有說。一切悉顯。謂於此中薩能",
    "T27n1545_015:0072c10": "顯婆。婆能顯薩。達能顯磨。磨能顯達。是故",
    "T27n1545_015:0072c11": "此中。雖顯一切而無自性顯自性失。問名",
    "T27n1545_015:0072c12": "之與義何者多耶。答義多名少。所以者何。義",
    "T27n1545_015:0072c13": "攝十七界一界少分十一處一處少分四蘊",
    "T27n1545_015:0072c14": "一蘊少分。名攝一界一處一蘊少分。有說。",
    "T27n1545_015:0072c15": "名多義少。所以者何。以一一義有多名故。",
    "T27n1545_015:0072c16": "如古所制尼健荼書。一一義有千名。次後",
    "T27n1545_015:0072c17": "略之。於一一義唯留百名。今一一義唯留",
    "T27n1545_015:0072c18": "十名。又說法者以無量名說一義故。如是",
    "T27n1545_015:0072c19": "說者義多名少。所以者何。名亦義故。設名非",
    "T27n1545_015:0072c20": "義義猶為多。以攝十七界一界少分。乃至",
    "T27n1545_015:0072c21": "廣說。況名亦是義。是餘名所顯故。是則義",
    "T27n1545_015:0072c22": "攝十八界十二處五蘊。名但攝一界一處一",
    "T27n1545_015:0072c23": "蘊少分。問若名亦是義者。名義有何差別。",
    "T27n1545_015:0072c24": "答能顯是名所顯是義。復次名是非色。義",
    "T27n1545_015:0072c25": "通色非色。名唯無見。義通有見無見。名唯",
    "T27n1545_015:0072c26": "無對。義通有對無對。名唯有漏。義通有漏",
    "T27n1545_015:0072c27": "無漏。名唯有為。義通有為無為。復次名唯",
    "T27n1545_015:0072c28": "無記。義通善不善無記。名唯墮三世。義",
    "T27n1545_015:0072c29": "通墮三世及離世。名唯欲色界繫。義通三",
    "T27n1545_015:0073a01": "界繫及不繫。名唯非學非無學。義通學無",
    "T27n1545_015:0073a02": "學非學非無學。名唯修所斷。義通見修所斷",
    "T27n1545_015:0073a03": "及不斷。復次名唯不染污。義通染污不染污。",
    "T27n1545_015:0073a04": "如染污不染污。有罪無罪。有覆無覆是退非",
    "T27n1545_015:0073a05": "退。黑法白法亦爾。復次名無異熟。義通有",
    "T27n1545_015:0073a06": "異熟無異熟。名非異熟。義通異熟非異熟。",
    "T27n1545_015:0073a07": "名不相應。義通相應不相應。如相應不相",
    "T27n1545_015:0073a08": "應。有所依無所依。有所緣無所緣。有行相無",
    "T27n1545_015:0073a09": "行相。有警覺無警覺亦爾。復次名唯苦集諦",
    "T27n1545_015:0073a10": "攝。義通四諦及非諦攝。由如是等。名義差",
    "T27n1545_015:0073a11": "別。問義為可說。為不可說耶。設爾何失。若",
    "T27n1545_015:0073a12": "可說者。說火應燒舌。說刀應割舌。說不",
    "T27n1545_015:0073a13": "淨應污舌。說飲應除渴。說食應除飢。",
    "T27n1545_015:0073a14": "如是等。若不可說者。云何所索不顛倒耶。",
    "T27n1545_015:0073a15": "如索象應得馬。索馬應得象。如是等。契",
    "T27n1545_015:0073a16": "經所說復云何通。如說。我所說法初中後",
    "T27n1545_015:0073a17": "善。文義巧妙。答義不可說。問若爾前難善",
    "T27n1545_015:0073a18": "通。云何所索不顛倒耶。答劫初時人。共於象",
    "T27n1545_015:0073a19": "等假立名想。展轉傳來。故令所索而不顛",
    "T27n1545_015:0073a20": "倒。有說。語能起名名能顯義。語雖不能",
    "T27n1545_015:0073a21": "親說得義而依展轉。如子孫法故於象等",
    "T27n1545_015:0073a22": "所索無倒。問契經所說復云何通。如說。我",
    "T27n1545_015:0073a23": "所說法初中後善。文義巧妙。尊者世友作",
    "T27n1545_015:0073a24": "是釋言。語能起文文能顯義。故作是說。復",
    "T27n1545_015:0073a25": "作是言。為異外道故作是說。謂諸外道所",
    "T27n1545_015:0073a26": "說法。或少義或無義。世尊所說有義多義。是",
    "T27n1545_015:0073a27": "故說言。我所說法文義巧妙。復作是說。外",
    "T27n1545_015:0073a28": "道所說文義相違。世尊所說文義相順。欲",
    "T27n1545_015:0073a29": "顯異彼故作是說。",
    "T27n1545_015:0073b01": "問名句文身是不相應行蘊所攝。何故佛說",
    "T27n1545_015:0073b02": "四蘊名名。答佛於有為總立二分。謂色非",
    "T27n1545_015:0073b03": "色。色是色蘊。非色即是受等四蘊。非色聚中。",
    "T27n1545_015:0073b04": "有能顯了一切法名。故非色聚總說為名。",
    "T27n1545_015:0073b05": "有說。色法麁顯即說為色。非色微隱。由名",
    "T27n1545_015:0073b06": "顯故說之為名。然實名等唯不相應行蘊所",
    "T27n1545_015:0073b07": "攝。名有六種。一功德名。二生類名。三時分",
    "T27n1545_015:0073b08": "名。四隨欲名。五業生名。六摽相名。功德名",
    "T27n1545_015:0073b09": "者謂依功德立名。如解。或誦素怛纜者名",
    "T27n1545_015:0073b10": "為經師。若解或誦毘奈耶者名為律師。若",
    "T27n1545_015:0073b11": "解。或誦阿毘達磨者名為論師。得預流果",
    "T27n1545_015:0073b12": "名為預流。乃至得阿羅漢果名阿羅漢。如",
    "T27n1545_015:0073b13": "是等。生類名者。謂依生類立名。如城市生",
    "T27n1545_015:0073b14": "者名城市人。村野生者名村野人。剎帝利種",
    "T27n1545_015:0073b15": "中生者名剎帝利。乃至戍達羅種中生者。名",
    "T27n1545_015:0073b16": "戍達羅。如是等。時分名者。謂依時分立名。",
    "T27n1545_015:0073b17": "如童稚時名為童子。乃至衰老時名為老",
    "T27n1545_015:0073b18": "人。如是等。隨欲名者。謂隨樂欲立名。如",
    "T27n1545_015:0073b19": "初生時。或父母等。或沙門等。為其立名。如",
    "T27n1545_015:0073b20": "是等。業生名者。謂依作業立名。如善畫者",
    "T27n1545_015:0073b21": "名為畫師。鍛金鐵者名金鐵師。如是等。",
    "T27n1545_015:0073b22": "摽相名者。謂依摽相立名。如執杖者名",
    "T27n1545_015:0073b23": "執杖人。執蓋者名執蓋人。如是等。復次名",
    "T27n1545_015:0073b24": "有四種。一假想名。二隨用名。三彼益名。四從",
    "T27n1545_015:0073b25": "略名。假想名者。如貧賤者名為富貴。如是",
    "T27n1545_015:0073b26": "等。隨用名者。如腹行者名腹行蟲。如是等。",
    "T27n1545_015:0073b27": "彼益名者。如天神邊求得者名為天授。因",
    "T27n1545_015:0073b28": "祠祀而得者名為祠授。如是等。從略名者。",
    "T27n1545_015:0073b29": "如具五功德者名為五德。繫屬王者名曰",
    "T27n1545_015:0073c01": "王人。如是等。復次名有二種。一生名。二作",
    "T27n1545_015:0073c02": "名。生名者。如剎帝利婆羅門等。作名者。如",
    "T27n1545_015:0073c03": "父母等所為立名。有說。生名者謂初生時父",
    "T27n1545_015:0073c04": "母等所立名。作名者。謂於後時親友知識所",
    "T27n1545_015:0073c05": "為立名。復次名有二種。一有相名。二無相",
    "T27n1545_015:0073c06": "名。有相名者。如無常苦空無我等。無相名",
    "T27n1545_015:0073c07": "者。如我人有情意生等。若佛出世則有相名",
    "T27n1545_015:0073c08": "多無相名少。若不出世則無相名多有相名",
    "T27n1545_015:0073c09": "少。問火名為是有相。為是無相。答若云",
    "T27n1545_015:0073c10": "尸棄是有相名。若云阿耆尼。是無相名。",
    "T27n1545_015:0073c11": "復次名有二種。一共名。二不共名。不共名",
    "T27n1545_015:0073c12": "者。如佛法僧蘊界處等。共名者。謂餘世間共",
    "T27n1545_015:0073c13": "所立名。有餘師說。無不共名。以一法可",
    "T27n1545_015:0073c14": "立一切名。一切法可立一名故。名皆是共",
    "T27n1545_015:0073c15": "如共不共名。曾未曾名亦爾。復次名有二",
    "T27n1545_015:0073c16": "種。一定名。二不定名。定名者。如蘇迷盧大",
    "T27n1545_015:0073c17": "海洲渚等。不定名者。謂餘世間隨共立名。",
    "T27n1545_015:0073c18": "有餘師說。無決定名。所以者何。蘇迷盧等。",
    "T27n1545_015:0073c19": "邊方亦為作種種名。此方文頌亦作餘名。",
    "T27n1545_015:0073c20": "如是說者蘇迷盧等有決定名。劫初成時蘇",
    "T27n1545_015:0073c21": "迷盧等名已定故。問前劫壞時一切失壞。",
    "T27n1545_015:0073c22": "今劫成已誰傳彼名。答有諸仙人得宿住",
    "T27n1545_015:0073c23": "智。憶前劫事復傳彼名。或劫初人由法爾",
    "T27n1545_015:0073c24": "力。心想欻有彼名現前。問諸所有名。為",
    "T27n1545_015:0073c25": "皆先有展轉傳說為新立耶。答蘇迷盧等諸",
    "T27n1545_015:0073c26": "名先有。餘名不定。或有新立。復次名有二",
    "T27n1545_015:0073c27": "種。一者詮體。二者詮用。詮體名者。如盆中",
    "T27n1545_015:0073c28": "果舍中人等。詮用名者。如刈者誦者等。",
    "T27n1545_015:0073c29": "有說。詮體名者。如堅濕煖動等。詮用名者。",
    "T27n1545_015:0074a01": "如持攝熟長等。有說。詮體名者謂諸惡等。",
    "T27n1545_015:0074a02": "詮用名者。謂莫作等。問名為有邊際不。有",
    "T27n1545_015:0074a03": "作是說。名無邊際法無邊故。於一一法有",
    "T27n1545_015:0074a04": "多名故。復有說者。名有邊際。唯佛能知餘",
    "T27n1545_015:0074a05": "無知者。以佛能知名邊際故名一切智。有",
    "T27n1545_015:0074a06": "說。佛及獨覺知名邊際。餘不能知。有說。",
    "T27n1545_015:0074a07": "佛及獨覺到彼岸聲聞知名邊際。餘不能",
    "T27n1545_015:0074a08": "知。評曰。初說為善。唯佛能知名之邊際。",
    "T27n1545_015:0074a09": "餘皆無有一切智故。問有佛無佛世間恒",
    "T27n1545_015:0074a10": "有名句文身。何故經言。如來出世。便有",
    "T27n1545_015:0074a11": "種種多名身等出現世間。答依不共名故",
    "T27n1545_015:0074a12": "作是說。如佛法僧蘊界處等。唯佛出世方。",
    "T27n1545_015:0074a13": "有此名。有作是說。唯佛出世。有順解脫順",
    "T27n1545_015:0074a14": "空無我。違生死苦違我我所。斷諸見生覺",
    "T27n1545_015:0074a15": "意。背煩惱向出要。止愚癡生智慧。斷猶",
    "T27n1545_015:0074a16": "豫生決定。厭生死樂涅槃。毀外道讚正",
    "T27n1545_015:0074a17": "法。諸如是等。名句文身出現於世。餘時",
    "T27n1545_015:0074a18": "不爾故作是說。如契經說。有三種言依。無",
    "T27n1545_015:0074a19": "第四第五。云何為三。謂依過去說曾諸法。",
    "T27n1545_015:0074a20": "依未來說當諸法。依現在說今諸法。問言",
    "T27n1545_015:0074a21": "依以何為自性。答品類足說言。依十八界",
    "T27n1545_015:0074a22": "十二處五蘊所攝。",
    "T27n1545_015:0074a23": "問言即是語彼依是名。但應一界一處一蘊",
    "T27n1545_015:0074a24": "所攝。何故言十八界十二處五蘊所攝耶。答",
    "T27n1545_015:0074a25": "彼論應說。言依一界一處一蘊所攝。而言十",
    "T27n1545_015:0074a26": "八界十二處五蘊所攝者。依展轉因故作是",
    "T27n1545_015:0074a27": "說。謂語依名轉名依義轉。義是言展轉依義",
    "T27n1545_015:0074a28": "中。具有十八界十二處五蘊故。說者聽者皆",
    "T27n1545_015:0074a29": "為於義。是故彼論依展轉因。說言依自性。",
    "T27n1545_015:0074b01": "有說言依是名及所說義。是故具有十八界",
    "T27n1545_015:0074b02": "等。以言依名及義轉故。問何故但依三世",
    "T27n1545_015:0074b03": "法說三言依。不依無為法說言依耶。答",
    "T27n1545_015:0074b04": "亦應說無為法是言依。而不說者當知此",
    "T27n1545_015:0074b05": "義有餘。有說。無為攝在現在品中。以現在",
    "T27n1545_015:0074b06": "法得無為故。有說。言多分依有為法轉",
    "T27n1545_015:0074b07": "故。無為法不說言依。有說。為止有情增上",
    "T27n1545_015:0074b08": "愚故說三言依。於有為法所起無明多增",
    "T27n1545_015:0074b09": "上故。有說。有情多於三世猶豫故。佛為說",
    "T27n1545_015:0074b10": "三種言依。有說。為止外道執有我故說三",
    "T27n1545_015:0074b11": "言依。謂外道言若無我者。我言何依故。佛為",
    "T27n1545_015:0074b12": "說三種言依。我言但依三世起故。有說為",
    "T27n1545_015:0074b13": "止撥無去來二世。并止現在是無為執說",
    "T27n1545_015:0074b14": "三言依。依是有體有用法故無必無體。無為",
    "T27n1545_015:0074b15": "無用故非言依。有說有為法麁多信是有。",
    "T27n1545_015:0074b16": "易起言說故立言依。無為法細少信是有",
    "T27n1545_015:0074b17": "難起言說。故非言依。尊者世友作如是說。",
    "T27n1545_015:0074b18": "有為無為分為二聚。若彼聚中三事可得。",
    "T27n1545_015:0074b19": "謂語名義立為言依。無為聚中雖得有義。",
    "T27n1545_015:0074b20": "而無餘二故非言依。大德說曰。若法有用",
    "T27n1545_015:0074b21": "取果與果可立言依。無為無用是故不說。",
    "T27n1545_015:0074b22": "脇尊者言。有為諸法與言可有俱時轉義",
    "T27n1545_015:0074b23": "故立言依。無為不然是故不說。問若依",
    "T27n1545_015:0074b24": "過去說未來現在法。依未來說過去現在",
    "T27n1545_015:0074b25": "法。依現在說過去未來法。彼是何等言依",
    "T27n1545_015:0074b26": "攝耶。有作是說彼不攝在三言依中。復有",
    "T27n1545_015:0074b27": "說者。若依過去說未來現在。即攝在過",
    "T27n1545_015:0074b28": "去中。乃至若依現在說過去未來。即攝在",
    "T27n1545_015:0074b29": "現在中。有餘師說。若依過去說未來現在。",
    "T27n1545_015:0074c01": "未來者攝在未來。現在者攝在現在乃至。",
    "T27n1545_015:0074c02": "若依現在說過去未來。過去者攝在過去",
    "T27n1545_015:0074c03": "未來者。攝在未來前說言依義為體故。問",
    "T27n1545_015:0074c04": "若於一時頓說二世。或復三世何言依攝。",
    "T27n1545_015:0074c05": "有作是說彼不攝在三言依中。復有說",
    "T27n1545_015:0074c06": "者隨能顯名。在何世攝。即說攝在彼世言",
    "T27n1545_015:0074c07": "依。有餘師說。隨所顯義在何世攝。即說攝",
    "T27n1545_015:0074c08": "在彼世言依。前說言依義為體故。問契經",
    "T27n1545_015:0074c09": "但說有三種言依於義已足。何故復說無",
    "T27n1545_015:0074c10": "第四第五。答無第四者遮第四世。恐有執",
    "T27n1545_015:0074c11": "有第四世故。無第五者遮無為法。恐執",
    "T27n1545_015:0074c12": "無為是言依故。有說二言鄭重遮止。欲令",
    "T27n1545_015:0074c13": "所說義決定故。契經依世建立言依故。說",
    "T27n1545_015:0074c14": "有三無四無五。若依如理作意建立言依。",
    "T27n1545_015:0074c15": "應說有一無第二第三。無第二者遮有",
    "T27n1545_015:0074c16": "第二如理作意。無第三者遮如理作意所",
    "T27n1545_015:0074c17": "不攝法。若依止觀建立言依。應說有二",
    "T27n1545_015:0074c18": "無第三第四義如前說。若依三解脫門建",
    "T27n1545_015:0074c19": "立言依。應言有三無第四第五義如前說。",
    "T27n1545_015:0074c20": "若依四聖諦建立言依。應說有四無第五",
    "T27n1545_015:0074c21": "第六義如前說。若依五蘊建立言依。應說",
    "T27n1545_015:0074c22": "有五無第六第七義如前說。若依六隨念",
    "T27n1545_015:0074c23": "建立言依。應說有六無第七第八義如前",
    "T27n1545_015:0074c24": "說。若依七等覺支建立言依。應說有七無",
    "T27n1545_015:0074c25": "第八第九義如前說。若依八聖道支建立",
    "T27n1545_015:0074c26": "言依。應說有八無第九第十義如前說。若",
    "T27n1545_015:0074c27": "依九次第定建立言依。應說有九無第十",
    "T27n1545_015:0074c28": "第十一義如前說。若依如來十力建立言",
    "T27n1545_015:0074c29": "依。應說有十無第十一第十二義如前說。",
    "T27n1545_015:0075a01": "如是若依餘法建立言依應如理說。此經",
    "T27n1545_015:0075a02": "依世建立言依。故但說三無四無五。即此",
    "T27n1545_015:0075a03": "經中作如是說。應以四事觀察補特伽羅。",
    "T27n1545_015:0075a04": "知彼具壽為可與語為不可與語。云何為",
    "T27n1545_015:0075a05": "四。一者處非處。二者智論。三者分別。四者",
    "T27n1545_015:0075a06": "道跡。若於此四善安住者。彼可與語。與此",
    "T27n1545_015:0075a07": "相違不可與語。問如是四事有何差別。答不",
    "T27n1545_015:0075a08": "善安住處非處者。謂不如實知是處非處。",
    "T27n1545_015:0075a09": "不善安住智論者。謂不如實知智及爾焰。",
    "T27n1545_015:0075a10": "不善安住分別者。謂不如實知世俗勝義。",
    "T27n1545_015:0075a11": "不善安住道跡者。謂不如實知趣苦集行及",
    "T27n1545_015:0075a12": "趣苦滅行。有說不善安住處非。處者。謂不",
    "T27n1545_015:0075a13": "如實知眼色為緣生眼識乃至意法為緣",
    "T27n1545_015:0075a14": "生意識是處耳等為緣生眼識。乃至眼等",
    "T27n1545_015:0075a15": "為緣生意識非處。不善安住智論者。謂不",
    "T27n1545_015:0075a16": "如實知十智差別。不善安住分別者。謂不如",
    "T27n1545_015:0075a17": "實知了義經及不了義經。不善安住道跡者。",
    "T27n1545_015:0075a18": "謂不如實知四種行跡。有說不善安住處非",
    "T27n1545_015:0075a19": "處者。謂不如實知有理無理。不善安住智論",
    "T27n1545_015:0075a20": "者。謂不如實知聖者正論。不善安住分別",
    "T27n1545_015:0075a21": "者。謂不如實知假設言論。不善安住道跡",
    "T27n1545_015:0075a22": "者。謂不如實知他言句義。前中後別而輒酬",
    "T27n1545_015:0075a23": "對。有說不善安住處非處者。謂不能如實",
    "T27n1545_015:0075a24": "立所立宗。不善安住智論者。謂不能堪受",
    "T27n1545_015:0075a25": "他所問難。不善安住分別者謂不善了知詭",
    "T27n1545_015:0075a26": "誑真實。不善安住道跡者。謂不能成辦增上",
    "T27n1545_015:0075a27": "覺慧。有說不善安住處非處者。謂於自宗他",
    "T27n1545_015:0075a28": "宗。不善安住而有所說。不善安住智論者。",
    "T27n1545_015:0075a29": "謂不了知他以量為先有所詰難。不善",
    "T27n1545_015:0075b01": "安住分別者。謂不了知他前後次第相應言",
    "T27n1545_015:0075b02": "論。不善安住道跡者。謂不能滿足所求勝",
    "T27n1545_015:0075b03": "事。有說不善安住處非處者。謂不善了知",
    "T27n1545_015:0075b04": "現非現量。不善安住智論者。謂於先所聞",
    "T27n1545_015:0075b05": "堅執不捨。不欲觀察前後德失。不善安住",
    "T27n1545_015:0075b06": "分別者。謂於他正說心懷猶豫。如不能決",
    "T27n1545_015:0075b07": "是飯是酥。不善安住道跡者。謂不了知",
    "T27n1545_015:0075b08": "現比至教為先問難。脇尊者言。不善安住處",
    "T27n1545_015:0075b09": "非處者。謂於所知境不善了知。不善安住智",
    "T27n1545_015:0075b10": "論者。謂於能知智不善了知。不善安住分",
    "T27n1545_015:0075b11": "別者。謂於邪正教不善了知。不善安住道",
    "T27n1545_015:0075b12": "跡者。謂於邪正行不善了知。尊者僧伽筏",
    "T27n1545_015:0075b13": "蘇說曰。不善安住處非處者。謂於多界經",
    "T27n1545_015:0075b14": "中所說。處非處義不善了知。不善安住智",
    "T27n1545_015:0075b15": "論者。謂於四十四智七十七智事不善了",
    "T27n1545_015:0075b16": "知。不善安住分別者。謂於雜染清淨不善",
    "T27n1545_015:0075b17": "了知。不善安住道跡者。謂於趣色滅行乃",
    "T27n1545_015:0075b18": "至趣識滅行不善了知。與上相違名善安",
    "T27n1545_015:0075b19": "住。",
    "T27n1545_015:0075b20": "即此經中復作是說。應以四事觀察補特",
    "T27n1545_015:0075b21": "伽羅。知彼具壽為可與語為不可與語。云",
    "T27n1545_015:0075b22": "何為四。一者應一向記問。二者應分別記",
    "T27n1545_015:0075b23": "問。三者應反詰記問。四者應捨置記問。",
    "T27n1545_015:0075b24": "若於此四如應記者彼可與語。與此相違不",
    "T27n1545_015:0075b25": "可與語。云何名應一向記問。此問應以一向",
    "T27n1545_015:0075b26": "記故。謂有問言如來應正等覺耶。法善說",
    "T27n1545_015:0075b27": "耶僧妙行耶。一切行無常耶。一切法無我",
    "T27n1545_015:0075b28": "耶。涅槃寂靜耶。應一向記此皆如是。問",
    "T27n1545_015:0075b29": "何故此問應一向記。答此問能引義利能",
    "T27n1545_015:0075c01": "引善法。隨順梵行能發覺慧能得涅槃。是",
    "T27n1545_015:0075c02": "故此問應一向記。云何名應分別記問。此",
    "T27n1545_015:0075c03": "問應以分別記故。謂有請言為我說法。應",
    "T27n1545_015:0075c04": "告彼言法有多種。有過去有未來有現",
    "T27n1545_015:0075c05": "在。有善有不善有無記。有欲界繫有色",
    "T27n1545_015:0075c06": "界繫有無色界繫。有學有無學有非學非",
    "T27n1545_015:0075c07": "無學。有見所斷有修所斷。有不斷欲說",
    "T27n1545_015:0075c08": "何者。云何名應反詰記問。此問應以反詰",
    "T27n1545_015:0075c09": "記故。謂有問言為我說法。應反詰言法",
    "T27n1545_015:0075c10": "有眾多。汝問何者眾多法者。謂過去等如",
    "T27n1545_015:0075c11": "前廣說。問應分別記論。應反詰記論有何差",
    "T27n1545_015:0075c12": "別。答答意雖無差別而問意有異。謂彼問",
    "T27n1545_015:0075c13": "者有為知解故問。有為觸惱故問。若為知",
    "T27n1545_015:0075c14": "解故問。應告彼言法有多種。有過去有",
    "T27n1545_015:0075c15": "未來有現在廣說乃至。有見所斷有修所",
    "T27n1545_015:0075c16": "斷有不斷欲說何者。若言為我說過去",
    "T27n1545_015:0075c17": "法。應告彼言過去法亦有多種。有善有",
    "T27n1545_015:0075c18": "不善有無記欲說何者。若言為我說善",
    "T27n1545_015:0075c19": "法。應告彼言善法亦有多種。有色有受",
    "T27n1545_015:0075c20": "想行識欲說何者。若言為我說色法。應",
    "T27n1545_015:0075c21": "告彼言色法亦有多種。有離殺生乃至有",
    "T27n1545_015:0075c22": "離雜穢語欲說何者。若言為我說離殺",
    "T27n1545_015:0075c23": "生。應告彼言離殺生有三種。謂從無貪",
    "T27n1545_015:0075c24": "生。從無瞋生。從無癡生。欲說何者。若言",
    "T27n1545_015:0075c25": "為我說從無貪生。應告彼言無貪生者復",
    "T27n1545_015:0075c26": "有二種。謂表無表欲說何者。若為知解",
    "T27n1545_015:0075c27": "故發問者。則應如是分別而答。若為觸",
    "T27n1545_015:0075c28": "惱故問。應反詰言法有眾多汝問何者",
    "T27n1545_015:0075c29": "不。應為說有過去乃至有不斷。若言",
    "T27n1545_015:0076a01": "為我說過去法。應反詰言過去法多汝",
    "T27n1545_015:0076a02": "問何者不。應為說善不善無記。若言為",
    "T27n1545_015:0076a03": "我說善法。應反詰言善法亦多汝問何",
    "T27n1545_015:0076a04": "者不。應為說色乃至識。若言為我說色",
    "T27n1545_015:0076a05": "法。應反詰言色法亦多汝問何者不。應",
    "T27n1545_015:0076a06": "為說離殺生乃至離雜穢語。若言為我說",
    "T27n1545_015:0076a07": "離殺生。應反詰言離殺生亦多汝問何",
    "T27n1545_015:0076a08": "者不。應為說從無貪生乃至從無癡生。",
    "T27n1545_015:0076a09": "若言為我說從無貪生應反詰言從無貪",
    "T27n1545_015:0076a10": "生亦有眾多汝問何者不。應為說表及無",
    "T27n1545_015:0076a11": "表。若為觸惱故發問者。則應如是總相反",
    "T27n1545_015:0076a12": "詰。令彼問盡或令自答。如有為知解故",
    "T27n1545_015:0076a13": "問。有為觸惱故問。如是有為求善故問。",
    "T27n1545_015:0076a14": "有為試他覺慧淺深故問。有為求義故",
    "T27n1545_015:0076a15": "問。有為摧他故問。有質直故問。有諂曲故",
    "T27n1545_015:0076a16": "問。有柔和故問。有憍傲故問應知亦爾。",
    "T27n1545_015:0076a17": "如是名為分別反詰。二論差別。云何名應",
    "T27n1545_015:0076a18": "捨置記問。此問應以捨置記故。謂有外道",
    "T27n1545_015:0076a19": "來詣佛所。白佛言。喬答摩。世間常耶乃至",
    "T27n1545_015:0076a20": "廣說。四句世間有邊耶乃至廣說四句。世尊",
    "T27n1545_015:0076a21": "告曰。皆不應記。問何故世尊不答此問。答",
    "T27n1545_015:0076a22": "彼諸外道執有實我名為世間。來詣佛所",
    "T27n1545_015:0076a23": "作如是問。佛作是念實我定無。若答言無",
    "T27n1545_015:0076a24": "彼當作是言。我不問有無。若答言常或無",
    "T27n1545_015:0076a25": "常等。便不應理實我本無。如何可說常無",
    "T27n1545_015:0076a26": "常等。如有問他此石女兒。恭敬孝順及愛",
    "T27n1545_015:0076a27": "語不。彼作是念石女無兒。若答言無彼當",
    "T27n1545_015:0076a28": "作是言。我不問有無。若我答言恭敬孝順",
    "T27n1545_015:0076a29": "及愛語者。便不應理石女無兒。如何可說",
    "T27n1545_015:0076b01": "有恭敬等。此亦如是所問。非有非真非實",
    "T27n1545_015:0076b02": "不應道理故佛不答。復有外道來詣佛",
    "T27n1545_015:0076b03": "所。白佛言喬答摩。命者即身為異身耶。世",
    "T27n1545_015:0076b04": "尊告曰。俱不應記問。何故世尊不答此問。",
    "T27n1545_015:0076b05": "答彼諸外道執有實我名為命者。來詣佛",
    "T27n1545_015:0076b06": "所作如是問。佛作是念。實我定無。若答",
    "T27n1545_015:0076b07": "言無彼當作是言。我不問有無。若我答言",
    "T27n1545_015:0076b08": "即身。或異便不應理。實我本無。如何可說",
    "T27n1545_015:0076b09": "與身一異。如有問他兔角牛角為相似不。",
    "T27n1545_015:0076b10": "彼作是念兔角本無。若答言無。彼當作是",
    "T27n1545_015:0076b11": "言。我不問有無。若我答言相似或不相似。",
    "T27n1545_015:0076b12": "便不應理。兔角本無。如何可說與牛角",
    "T27n1545_015:0076b13": "相似不相似耶。此亦如是所問。非有非真",
    "T27n1545_015:0076b14": "非實。不應道理故佛不答。復有外道",
    "T27n1545_015:0076b15": "來詣佛所白佛言。喬答摩。如來死後為有",
    "T27n1545_015:0076b16": "為無乃至四句。世尊告曰。皆不應記。問",
    "T27n1545_015:0076b17": "何故世尊不答此問。答彼諸外道執有實",
    "T27n1545_015:0076b18": "我名為如來。彼執此我本無。而有問。佛死",
    "T27n1545_015:0076b19": "後為有為無乃至廣說。佛作是念。如是本",
    "T27n1545_015:0076b20": "無今有。實我畢竟無體。若答此我今尚是",
    "T27n1545_015:0076b21": "無。彼當作是言。我不問今有無。若我答言",
    "T27n1545_015:0076b22": "死後有等便不應理。如是實我今尚是無。",
    "T27n1545_015:0076b23": "如何可說死後有等。所問非有非真非實。",
    "T27n1545_015:0076b24": "不應道理故佛不答。復有外道來詣佛",
    "T27n1545_015:0076b25": "所白佛言。喬答摩。自作自受耶。世尊告曰",
    "T27n1545_015:0076b26": "此不應記。問何故世尊不答此問答彼諸",
    "T27n1545_015:0076b27": "外道執有實我自作自受。佛說無我故不",
    "T27n1545_015:0076b28": "應答義如前說。彼復問言他作他受耶。世",
    "T27n1545_015:0076b29": "尊告曰此不應記。問何故世尊不答此問。",
    "T27n1545_015:0076c01": "答彼諸外道執有實我名自在天等。彼能作",
    "T27n1545_015:0076c02": "我受果。佛說無我故不應答義如前說。彼",
    "T27n1545_015:0076c03": "復問言自他作自受耶。世尊告曰此不應記。",
    "T27n1545_015:0076c04": "問何故世尊不答此問。答彼諸外道執有",
    "T27n1545_015:0076c05": "實我名為自他。佛說無我故不應答義如",
    "T27n1545_015:0076c06": "前說。彼復問言非自他作無因而生。無作",
    "T27n1545_015:0076c07": "無受耶。世尊告曰此不應記。問何故世尊",
    "T27n1545_015:0076c08": "不答此問。答世尊常說果從因生。自作自",
    "T27n1545_015:0076c09": "受故不應答。問何故於彼外道諸問應捨",
    "T27n1545_015:0076c10": "置耶。答彼問不引義利不引善法。不順",
    "T27n1545_015:0076c11": "梵行不發覺慧不得涅槃。是故彼問皆應",
    "T27n1545_015:0076c12": "捨置。問前三有答可名為記。第四無答云",
    "T27n1545_015:0076c13": "何名記。答佛雖告言此不應記。而實已",
    "T27n1545_015:0076c14": "與答理相應。是根本答故亦名記。令彼問",
    "T27n1545_015:0076c15": "者得正解故。或有默然於理得勝。況酬",
    "T27n1545_015:0076c16": "彼問而非記耶。昔有外道名扇帙略。聰",
    "T27n1545_015:0076c17": "明廣學。是大論師為論議故。來入迦濕彌",
    "T27n1545_015:0076c18": "羅國。爾時此國有阿羅漢名筏素羅。三明",
    "T27n1545_015:0076c19": "六通具八解脫。學窮內外恒住波利質呾",
    "T27n1545_015:0076c20": "羅林中。時扇帙略為捔論故。來詣其所",
    "T27n1545_015:0076c21": "共相問訊。種種慰勞在一面坐。白言苾芻。",
    "T27n1545_015:0076c22": "欲相捔論。尊者與我誰先立宗。筏素羅言",
    "T27n1545_015:0076c23": "我是舊住應先立宗。但汝遠來稍當疲倦",
    "T27n1545_015:0076c24": "隨意先立。時扇帙略便立宗言。一切立論",
    "T27n1545_015:0076c25": "皆有報答。覺慧若盡其論乃窮。時筏素羅",
    "T27n1545_015:0076c26": "默然而住。彼扇帙略與諸弟子歡喜而起",
    "T27n1545_015:0076c27": "唱如是言。今此苾芻已墮負處。時筏素羅",
    "T27n1545_015:0076c28": "告彼弟子。汝師若是扇帙略者。不久當",
    "T27n1545_015:0076c29": "悟誰墮負處。彼諸弟子聞之嗤笑隨逐其",
    "T27n1545_015:0077a01": "師。從林而出。時扇帙略尋即思惟。何故沙門",
    "T27n1545_015:0077a02": "作如是說乃便自悟。我立論言一切立論皆",
    "T27n1545_015:0077a03": "有報答。苾芻默然是我墮負深生慚赧。告",
    "T27n1545_015:0077a04": "弟子言吾所立論今已墮負。可與汝等馳",
    "T27n1545_015:0077a05": "還懺謝。弟子白言何名墮負。時扇帙略具為",
    "T27n1545_015:0077a06": "述之。弟子報言。已對大眾得勝而來。何須",
    "T27n1545_015:0077a07": "復往懺謝取辱。其師報曰。我寧於智者邊。",
    "T27n1545_015:0077a08": "受劣不能於愚者邊取勝。即與弟子還",
    "T27n1545_015:0077a09": "入林中。到尊者所頂禮雙足。作如是言",
    "T27n1545_015:0077a10": "尊者得勝。我已墮負尊者是師我是弟子。從",
    "T27n1545_015:0077a11": "今以後請常教誨。如是默然於理得勝。況",
    "T27n1545_015:0077a12": "酬彼問而不名答。是故四種皆名為記。",
    "T27n1545_015:0077a13": "說一切有部發智大毘婆沙論卷第十五"
}