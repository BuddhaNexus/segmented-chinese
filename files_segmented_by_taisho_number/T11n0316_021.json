{
    "T11n0316_021:0831c16": "4佛說大乘菩薩藏正法經卷第二",
    "T11n0316_021:0831c17": "十一",
    "T11n0316_021:0831c19": "西天譯經三藏朝散大夫",
    "T11n0316_021:0831c20": "試光祿卿傳梵大師賜紫",
    "T11n0316_021:0831c21": "沙門臣法護等奉　詔譯",
    "T11n0316_021:0831c22": "持戒波羅蜜多品第七之四",
    "T11n0316_021:0831c23": "「復次舍利子！五者修菩薩行者，以此善根於",
    "T11n0316_021:0831c24": "現生中離諸障難，於現生中不墮惡趣，惡作",
    "T11n0316_021:0831c25": "不能擾動其心，速得出離。如是五種希有之",
    "T11n0316_021:0831c26": "法，修菩薩行者以善根力故皆得圓滿。",
    "T11n0316_021:0831c27": "「復次舍利子！以此善根力故，又復獲得四種",
    "T11n0316_021:0831c28": "不離等引之法。何等為四？一者菩薩同其見",
    "T11n0316_021:0831c29": "者，於諸苦惱眾生咸起大悲之心。二者所有",
    "T11n0316_021:0832a01": "男女眷屬皆生尊重愛樂之心。三者老相逼",
    "T11n0316_021:0832a02": "來漸加衰邁，然其善力勢分還增。四者所得",
    "T11n0316_021:0832a03": "財利百倍漸增一至于三。",
    "T11n0316_021:0832a04": "「又復獲得三種無損害法。何等為三？一者貪",
    "T11n0316_021:0832a05": "無損害，二者瞋無損害，三者癡無損害。又",
    "T11n0316_021:0832a06": "復獲得四種安樂之法。何等為四？一者長時",
    "T11n0316_021:0832a07": "離諸病惱，二者身不枯悴，三者受用無諸闕",
    "T11n0316_021:0832a08": "乏，四者不為王難及盜賊難并餘諸難而來",
    "T11n0316_021:0832a09": "逼惱。",
    "T11n0316_021:0832a10": "「又復獲得四種尊重之法。何等為四？一者",
    "T11n0316_021:0832a11": "為轉輪王統四大洲，正法治化七寶具足——七",
    "T11n0316_021:0832a12": "寶所謂輪寶、象寶、馬寶、珠寶、女寶、主藏臣寶、主",
    "T11n0316_021:0832a13": "兵臣寶——千子圍繞各各勇健，悉具無畏最",
    "T11n0316_021:0832a14": "上色相能伏他軍；而四大洲所行所作皆",
    "T11n0316_021:0832a15": "順王化，輔弼大臣及諸小王，乃至國城民庶",
    "T11n0316_021:0832a16": "咸悉尊重而皆信奉。二者於其五欲樂中不",
    "T11n0316_021:0832a17": "極耽愛，五欲所謂眼觀色、耳聽聲、鼻嗅香、",
    "T11n0316_021:0832a18": "舌了味、身覺觸，於斯五境受而無著；發淨信",
    "T11n0316_021:0832a19": "心愛樂出家，速疾獲得五種神通，得人非人",
    "T11n0316_021:0832a20": "常起尊重。三者在在所生一切最勝，智勝、慧",
    "T11n0316_021:0832a21": "勝、王神通勝；此由過去世中修諸善行具大",
    "T11n0316_021:0832a22": "名稱，得轉輪王最上之座，輔弼臣佐國城民",
    "T11n0316_021:0832a23": "眾，於一切處常起尊重。四者乃至證成阿耨",
    "T11n0316_021:0832a24": "多羅三藐三菩提果最尊最上，於其一切天、龍、",
    "T11n0316_021:0832a25": "夜叉、乾闥婆、阿脩羅、迦樓羅、緊那羅、摩睺羅伽、",
    "T11n0316_021:0832a26": "人非人等大眾之中而為高勝，修習戒、定、慧、",
    "T11n0316_021:0832a27": "解脫、解脫知見，如是法中亦復高勝，又能成",
    "T11n0316_021:0832a28": "就戒、定、慧、解脫、解脫知見法中高勝。如是四",
    "T11n0316_021:0832a29": "種尊重之法，謂由尊奉阿闍梨師長，隨諸所",
    "T11n0316_021:0832b01": "作給奉水瓶，積集此等無量功德，以其攝受",
    "T11n0316_021:0832b02": "法故、成法利故，若來若去，如其所說不生違",
    "T11n0316_021:0832b03": "背。",
    "T11n0316_021:0832b04": "「又復以此善根，獲得四種緣具之法。何等為",
    "T11n0316_021:0832b05": "四？一者得王緣具，王緣具者即是仙中緣具。",
    "T11n0316_021:0832b06": "二者棄捨欲樂，發生淨信愛樂出家，此說即",
    "T11n0316_021:0832b07": "是法之緣具。三者修菩薩行者在在所生，若",
    "T11n0316_021:0832b08": "此生若他生及一切生，悉得宿命智通，而常",
    "T11n0316_021:0832b09": "不捨大菩提心，此說即是念緣具。四者乃至",
    "T11n0316_021:0832b10": "證成阿耨多羅三藐三菩提果，四眾圍繞尊",
    "T11n0316_021:0832b11": "重恭信，乃至一切天、龍、夜叉、乾闥婆、阿脩羅、",
    "T11n0316_021:0832b12": "迦樓羅、緊那羅、摩睺羅伽、人非人等而常圍",
    "T11n0316_021:0832b13": "繞尊重恭信。",
    "T11n0316_021:0832b14": "「又復修菩薩行者於阿闍梨所，乃至受得一",
    "T11n0316_021:0832b15": "四句偈，如阿闍梨指誨，言來即來、言去即",
    "T11n0316_021:0832b16": "去，此是善根、此是不善根，此是有罪、此是無",
    "T11n0316_021:0832b17": "罪，此所應親近、此不應親近，此所作時為無",
    "T11n0316_021:0832b18": "義利生諸苦惱、此所作時利益安樂，如其所",
    "T11n0316_021:0832b19": "說不善不作、善法當作，無諸障礙亦無違背。",
    "T11n0316_021:0832b20": "以此善根得圓具者，獲得四種高勝之法。何",
    "T11n0316_021:0832b21": "等為四？一者淨戒高勝，二者身相高勝，三者",
    "T11n0316_021:0832b22": "身相圓滿，四者得大慧根，得速疾慧、猛利慧、",
    "T11n0316_021:0832b23": "極迅速慧、甚深慧、善決擇慧，身壞命終得生",
    "T11n0316_021:0832b24": "天界。",
    "T11n0316_021:0832b25": "「又復獲得四種不可觀法。何等為四？一者獲",
    "T11n0316_021:0832b26": "得內藏祕密。二者以善根力故，所有父母及",
    "T11n0316_021:0832b27": "餘知識，乃至天、龍、夜叉、乾闥婆、阿脩羅、迦樓",
    "T11n0316_021:0832b28": "羅、緊那羅、摩睺羅伽、人非人等，以清淨心而",
    "T11n0316_021:0832b29": "悉不能觀見修菩薩行者所有頂相。三者以",
    "T11n0316_021:0832c01": "善根力故，隨諸所作，所有父母知識乃至人",
    "T11n0316_021:0832c02": "非人等，以清淨心或不清淨心，而悉不能觀",
    "T11n0316_021:0832c03": "見修菩薩行者所有面門及二足門。何以故？",
    "T11n0316_021:0832c04": "彼不能觀者，謂以菩薩希有相故、具士夫相",
    "T11n0316_021:0832c05": "故、士夫語言故。四者修菩薩行者以具善根",
    "T11n0316_021:0832c06": "力故，菩薩生時不假扶持，即自於地安然竚",
    "T11n0316_021:0832c07": "立，遍觀四方得最上智。何以故？謂以菩薩於",
    "T11n0316_021:0832c08": "先世中歷修無諂多聞聖道，得無諂眼根、無",
    "T11n0316_021:0832c09": "諂眼境，乃至遍觀三千大千世界，皆悉覩見",
    "T11n0316_021:0832c10": "而無障礙，天眼清淨超過人眼。菩薩已得速",
    "T11n0316_021:0832c11": "疾大智，以其大智得圓具故，菩薩於一切眾",
    "T11n0316_021:0832c12": "生所愛樂心悉能了知。所以者何？以其菩薩",
    "T11n0316_021:0832c13": "先世所作善能攝受一切心故。尊重猶如聖妙",
    "T11n0316_021:0832c14": "藥想、諸珍寶想、極難得想、如所說善道諸眾",
    "T11n0316_021:0832c15": "生想。正法出生而善聞持，是故菩薩獲得如",
    "T11n0316_021:0832c16": "是善決擇智。由其具此決擇智故，菩薩與一",
    "T11n0316_021:0832c17": "切眾生淨戒同等，乃至聞、定、慧、解脫、解脫知",
    "T11n0316_021:0832c18": "見同等；戒和合同等，乃至聞、定、慧、解脫、解脫",
    "T11n0316_021:0832c19": "知見和合同等；一切眾生戒無動同等，乃至",
    "T11n0316_021:0832c20": "聞、定、慧、解脫、解脫知見無動同等。以一切眾生",
    "T11n0316_021:0832c21": "戒無動同等故，即一切眾生戒無動增長亦",
    "T11n0316_021:0832c22": "復同等，乃至聞、定、慧、解脫、解脫知見無動增",
    "T11n0316_021:0832c23": "長同等，一切眾生威儀道行修行精進同等",
    "T11n0316_021:0832c24": "故，即一切眾生互相推求。而一切眾生所有",
    "T11n0316_021:0832c25": "戒、聞、定、慧、解脫、解脫知見和合。所有一切眾",
    "T11n0316_021:0832c26": "生戒等無動，一切眾生戒等無動增長，一切",
    "T11n0316_021:0832c27": "眾生威儀道行修行精進，總攝一切福蘊，於",
    "T11n0316_021:0832c28": "一切處誠諦推求平等，平等亦無平等可見。",
    "T11n0316_021:0832c29": "「又復於其一切最極根本之處，一切眾生互",
    "T11n0316_021:0833a01": "相推求所有我相平等，平等亦無平等可見。",
    "T11n0316_021:0833a02": "由是修菩薩行者，於剎那間速得一切業報，",
    "T11n0316_021:0833a03": "成就智生，於彈指頃了知一切眾生千種心",
    "T11n0316_021:0833a04": "行。如是一切推求我相而悉平等，平等亦無",
    "T11n0316_021:0833a05": "平等可見，住最上處了知我空。是故菩薩如",
    "T11n0316_021:0833a06": "師子、如大龍，初生履地即行七步，發菩提場",
    "T11n0316_021:0833a07": "勝果報故。一心清淨肅恭住已，作如是言：『我",
    "T11n0316_021:0833a08": "於天上人間最勝最上。我能為諸眾生宣說",
    "T11n0316_021:0833a09": "極盡生老病死畢竟邊際逼惱之法。』「舍利子！",
    "T11n0316_021:0833a10": "然後若諸菩薩、若諸如來，即於三千大千世",
    "T11n0316_021:0833a11": "界出淨妙音顯示一切。爾時大地普遍震動，",
    "T11n0316_021:0833a12": "皆生驚怖身毛喜竪，相續自然天鼓音樂。而",
    "T11n0316_021:0833a13": "彼地方菩薩立時、菩薩行時，皆悉震動光明",
    "T11n0316_021:0833a14": "出現，妙色相身乘光而住凝然不動，而彼一",
    "T11n0316_021:0833a15": "切悉能瞻見。乃至成證阿耨多羅三藐三菩",
    "T11n0316_021:0833a16": "提果，一切眾生悉不能見。此是第四不可見",
    "T11n0316_021:0833a17": "法。如是四種不可見法，皆由菩薩昔於阿闍",
    "T11n0316_021:0833a18": "梨所諦受誨言，若往若來隨諸所作，以是善",
    "T11n0316_021:0833a19": "根力故，獲得如來四種迅速之法。何等為四？",
    "T11n0316_021:0833a20": "一者隨順聽受諸佛世尊，無虛假言宣說正",
    "T11n0316_021:0833a21": "法。二者以善根力故，佛自宣言：『善來苾芻。』",
    "T11n0316_021:0833a22": "即時鬚髮自落、袈裟著身、執持應器，成苾芻",
    "T11n0316_021:0833a23": "相。三者以善根力故，如來於三時中了知一",
    "T11n0316_021:0833a24": "切眾生心意。四者智起善解勝妙方藥，拔除",
    "T11n0316_021:0833a25": "一切眾生病苦。",
    "T11n0316_021:0833a26": "「又復以其善根力故，獲得四種無過失法。何",
    "T11n0316_021:0833a27": "等為四？若言如來有其火、風、刀、毒四種難者，",
    "T11n0316_021:0833a28": "無有是處。又復獲得四種無過失法。何等為",
    "T11n0316_021:0833a29": "四？一者若言如來能使無聞眾生而聽正法，",
    "T11n0316_021:0833b01": "及癡闇眾生受法句者，無有是處。二者不住",
    "T11n0316_021:0833b02": "等引心者能令一念發心，無有是處。三者如",
    "T11n0316_021:0833b03": "來常住等引心中，若言不行慈悲喜捨，無有",
    "T11n0316_021:0833b04": "是處。四者若言如來普能攝受一切眾生身",
    "T11n0316_021:0833b05": "色相者，無有是處。",
    "T11n0316_021:0833b06": "「又復獲得如來五種勝無量法。何等為五？一",
    "T11n0316_021:0833b07": "者如來戒聞無量，二者定無量，三者慧無量，",
    "T11n0316_021:0833b08": "四者解脫無量，五者解脫知見無量。",
    "T11n0316_021:0833b09": "「又復獲得四種願智之法。何等為四？一者過",
    "T11n0316_021:0833b10": "去世中諸佛世尊無著無礙知見隨轉，二者",
    "T11n0316_021:0833b11": "未來世中諸佛世尊無著無礙知見隨轉，三",
    "T11n0316_021:0833b12": "者現在世中諸佛世尊無著無礙知見隨轉，",
    "T11n0316_021:0833b13": "四者如來不思議門之所成辦。以不思議門",
    "T11n0316_021:0833b14": "故，即具三世平等正等正覺之智，而正等覺",
    "T11n0316_021:0833b15": "智者不繫屬他。以是不思議智，如來悉能了",
    "T11n0316_021:0833b16": "知諸法。若具如是不思議智，即能了知世間",
    "T11n0316_021:0833b17": "一切風雨等事。世間有風名曰順次，其風吹",
    "T11n0316_021:0833b18": "鼓世間眾生，是風高起三俱盧舍，盤旋空中。",
    "T11n0316_021:0833b19": "又復有風名曰如雲，吹鼓世間，是風高起五",
    "T11n0316_021:0833b20": "俱盧舍，盤旋空中。又復有風名曰癡冥，吹鼓",
    "T11n0316_021:0833b21": "世間，是風高起十踰膳那，盤旋空中。又復有",
    "T11n0316_021:0833b22": "風名虛空相，吹鼓世間，是風高起三十踰膳",
    "T11n0316_021:0833b23": "那，盤旋空中。又復有風名曰如來，吹鼓世間，",
    "T11n0316_021:0833b24": "是風高起四十踰膳那，盤旋空中。舍利子！如",
    "T11n0316_021:0833b25": "來、應供、正等正覺慧所攝故，能知六十八千",
    "T11n0316_021:0833b26": "俱胝風輪事相。西方有風名曰周廣，吹鼓世",
    "T11n0316_021:0833b27": "間，是風高起六十八千踰膳那，住於大地水",
    "T11n0316_021:0833b28": "輪之中。從水輪起，復高六十八千踰膳那。舍",
    "T11n0316_021:0833b29": "利子！如前所說，過是算數三千大千世界，大",
    "T11n0316_021:0833c01": "蘊如來、應供、正等正覺現住說法教化眾生。",
    "T11n0316_021:0833c02": "其佛壽量三十俱胝歲。有三十俱胝那庾多",
    "T11n0316_021:0833c03": "大聲聞眾，皆是阿羅漢，諸漏已盡無復煩惱，",
    "T11n0316_021:0833c04": "乃至心得自在到於彼岸。有百俱胝大菩薩",
    "T11n0316_021:0833c05": "眾，皆是已得住菩薩藏者，解決定義宣說多",
    "T11n0316_021:0833c06": "聞甚深法海者，善修空無相無願勝行之者。",
    "T11n0316_021:0833c07": "佛住千歲之後入大涅盤，佛涅盤後正法住",
    "T11n0316_021:0833c08": "世經百千歲。其後所得如來舍利廣大流",
    "T11n0316_021:0833c09": "布，如我今時涅盤之後舍利流布亦復如是。",
    "T11n0316_021:0833c10": "舍利子！如來無礙聖智最上無量，如來智風",
    "T11n0316_021:0833c11": "曼拏羅廣大圓滿，諸佛剎土亦悉圓滿。舍利",
    "T11n0316_021:0833c12": "子！上方有世界，今無佛出世。彼有千緣覺眾，",
    "T11n0316_021:0833c13": "現住教化眾生，於彼種植善根智所攝故。舍",
    "T11n0316_021:0833c14": "利子！智所攝故，如來不獨了知上方殑伽沙",
    "T11n0316_021:0833c15": "數等如來、應供、正等正覺現住說法者，所有",
    "T11n0316_021:0833c16": "十方無量不可數不思議無等比如來、應供、",
    "T11n0316_021:0833c17": "正等正覺現住說法者而悉能知。」",
    "T11n0316_021:0833c18": "爾時尊者舍利子前白佛言：「世尊！修菩薩行",
    "T11n0316_021:0833c19": "者，植何等善根而能圓具如來、應供、正等正",
    "T11n0316_021:0833c20": "覺如是無障礙智？」佛言：「舍利子！修菩薩行者",
    "T11n0316_021:0833c21": "若能善調伏心，起尊重想、從法出生聖妙藥",
    "T11n0316_021:0833c22": "想、大珍寶想、極難得想、勝善根想、如所說",
    "T11n0316_021:0833c23": "想、極尊重想、攝受正法想，應當如是勤勇修",
    "T11n0316_021:0833c24": "進。舍利子！如來廣多勝智、最上最勝無所斷",
    "T11n0316_021:0833c25": "智，無量無數不思議無等比不可說，於一彈",
    "T11n0316_021:0833c26": "指頃所有十方殑伽沙數諸佛剎土，若來若",
    "T11n0316_021:0833c27": "去若行若住悉得解脫。舍利子！我所得解脫，",
    "T11n0316_021:0833c28": "從聞持故速得解脫。極解脫者謂善解脫。何",
    "T11n0316_021:0833c29": "所解脫？謂解脫一切苦故。舍利子！若人聞是",
    "T11n0316_021:0834a01": "所說起尊重心，是人於所聞間即能發生清",
    "T11n0316_021:0834a02": "淨信心，如聞所住，常得不離諸佛正法，隨何",
    "T11n0316_021:0834a03": "等相名句文義，此等正法即能受持。以此善",
    "T11n0316_021:0834a04": "根殊勝力故，即得四種勝慧之法。何等為四？",
    "T11n0316_021:0834a05": "一者獲得大慧，二者以勝慧故而得見佛親",
    "T11n0316_021:0834a06": "近攝受，三者以勝慧故淨信出家，四者以勝",
    "T11n0316_021:0834a07": "慧故成證阿耨多羅三藐三菩提果。此是四",
    "T11n0316_021:0834a08": "種勝慧之法。",
    "T11n0316_021:0834a09": "「又復獲得四種無礙之法。何等為四？一者得",
    "T11n0316_021:0834a10": "生人中而無障礙，二者值佛出世親近信奉",
    "T11n0316_021:0834a11": "而無障礙，三者淨信出家而無障礙，四者成",
    "T11n0316_021:0834a12": "證阿耨多羅三藐三菩提果而無障礙。如是",
    "T11n0316_021:0834a13": "四種無礙之法。",
    "T11n0316_021:0834a14": "「又復獲得四聖分法。何等為四？一者得轉輪",
    "T11n0316_021:0834a15": "王具勝金輪，二者得大梵王統於梵世，三者",
    "T11n0316_021:0834a16": "得帝釋天主，四者成證阿耨多羅三藐三菩",
    "T11n0316_021:0834a17": "提果而得圓滿了知神通境界，天上人間得",
    "T11n0316_021:0834a18": "真實眼。」",
    "T11n0316_021:0834a19": "佛說大乘菩薩藏正法經卷第二十一"
}