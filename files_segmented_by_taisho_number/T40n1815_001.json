{
    "T40n1815_001:0689b09": "梵網經古迹記卷上",
    "T40n1815_001:0689b11": "青丘沙門太賢集",
    "T40n1815_001:0689b12": "將釋此經七門分別。時處故。機根故。藏攝故。",
    "T40n1815_001:0689b13": "翻譯故。宗趣故。題名故。本文故。言時處者。",
    "T40n1815_001:0689b14": "本即盧舍那佛在蓮華臺藏世界說。末即釋",
    "T40n1815_001:0689b15": "迦初成佛時於摩伽陀國寂滅道場說。言機",
    "T40n1815_001:0689b16": "根者。有菩薩性得發心者。為謗不信不得說",
    "T40n1815_001:0689b17": "故。藏攝故者。通菩薩藏毘奈耶攝。翻譯故者。",
    "T40n1815_001:0689b18": "後秦有西域三藏鳩摩羅什。此云童壽。持菩",
    "T40n1815_001:0689b19": "薩戒偏誦此品。與義學沙門三千餘人。遂於",
    "T40n1815_001:0689b20": "逍遙園及長安草堂寺翻譯經論五十餘部。",
    "T40n1815_001:0689b21": "最後因秦主欲受禁戒。別誦譯出。慧融等筆",
    "T40n1815_001:0689b22": "受。法藏師云。西域有十萬頌六十一品。具譯",
    "T40n1815_001:0689b23": "成三百餘卷。此經序云。可有一百二十卷。",
    "T40n1815_001:0689b24": "又上代諸德相傳云。真諦三藏將菩薩律藏",
    "T40n1815_001:0689b25": "擬來此。時於南海上船。船即欲沒。省去餘",
    "T40n1815_001:0689b26": "物仍猶不起。唯去律本船方得進。真諦歎曰。",
    "T40n1815_001:0689b27": "菩薩戒律漢地無緣。深可悲矣。又曇無讖三",
    "T40n1815_001:0689b28": "藏於西涼州。有沙門法進等。求讖受菩薩戒",
    "T40n1815_001:0689b29": "并請戒本。讖曰。此國人麁。豈有堪為菩薩",
    "T40n1815_001:0689c01": "道器。遂不與授。進等苦請不獲所願。於佛像",
    "T40n1815_001:0689c02": "前立誓求戒。七日纔滿夢見。彌勒親與授戒",
    "T40n1815_001:0689c03": "竝受戒本。竝皆誦得。覺已見讖。讖覩其相異",
    "T40n1815_001:0689c04": "喟然歎曰。漢地亦有人矣。則與譯出戒本。與",
    "T40n1815_001:0689c05": "進夢誦文義相同。今別行地持戒本首安歸",
    "T40n1815_001:0689c06": "敬偈者是。又聞西域諸小乘寺以賓頭盧為",
    "T40n1815_001:0689c07": "上座。諸大乘寺以文殊師利為上座。合眾共",
    "T40n1815_001:0689c08": "持菩薩戒。羯磨說戒皆作菩薩法事。菩薩律",
    "T40n1815_001:0689c09": "藏常誦不絕。言宗趣者。語之所表曰宗。宗之",
    "T40n1815_001:0689c10": "所歸曰趣。此經正以心行為宗。證覺利生以",
    "T40n1815_001:0689c11": "為其趣。言心行者略有二門。一教正行門。二",
    "T40n1815_001:0689c12": "誡惡行門。教正行者。即經初說三賢十聖內",
    "T40n1815_001:0689c13": "證之行。誡惡行者。即經後說十重四十八輕",
    "T40n1815_001:0689c14": "戒行。經自廣說如後應知。所歸趣者亦有二",
    "T40n1815_001:0689c15": "門。一如來性門。二發趣相門。所趣能趣如",
    "T40n1815_001:0689c16": "次應知。如來性者即真如性。如經寂滅者名",
    "T40n1815_001:0689c17": "為一心。一心者名如來藏。謂眾生心似生無",
    "T40n1815_001:0689c18": "生之性寥為一心之海。似生之相流成六道",
    "T40n1815_001:0689c19": "之波。如不增不減經云。即此法身飄流生死",
    "T40n1815_001:0689c20": "名為眾生。即此法身修行諸度名為菩薩。即",
    "T40n1815_001:0689c21": "也法身住於彼岸名為諸佛。此復云何。生死",
    "T40n1815_001:0689c22": "之夢唯有迷心。虛妄習氣擾濁心故。或似眼",
    "T40n1815_001:0689c23": "等或似色等。猶如翳眼所見空華。天地山河",
    "T40n1815_001:0689c24": "雖無邊際。如夢所見莫據之方。色等境風之",
    "T40n1815_001:0689c25": "所擊動。藏識海中轉識浪起涌於六處分別",
    "T40n1815_001:0689c26": "六塵。然色聲等唯如夢塵。除心行相都無所",
    "T40n1815_001:0689c27": "得。境既即心。心如境空也。迷故生死。悟故涅",
    "T40n1815_001:0689c28": "槃。是以空性名如來藏。第二發趣門者。如",
    "T40n1815_001:0689c29": "是內有如來性。故聞諸有情同如來藏妄念",
    "T40n1815_001:0690a01": "所飄苦輪無際。生死大海誓為舟檝。不畏其",
    "T40n1815_001:0690a02": "中所受大苦。發不可壞無礙意樂。謂大菩提",
    "T40n1815_001:0690a03": "若可得法。我亦丈夫。三大阿僧企耶雖絕。期",
    "T40n1815_001:0690a04": "之者要可出之。無上正等菩提雖遠。誓之者",
    "T40n1815_001:0690a05": "定有至也。蓋決無明之[穀-禾+卵]掌融法界之雄。親",
    "T40n1815_001:0690a06": "近善士。聽聞正法。智慧為母。方便為父。廣攝",
    "T40n1815_001:0690a07": "眾生為自眷屬。空寂為家法喜為婦。慈心為",
    "T40n1815_001:0690a08": "女。至誠為男。雖在居家不著三有。雖現受",
    "T40n1815_001:0690a09": "欲常住梵行。遊於衢路利物為心。欲成他義",
    "T40n1815_001:0690a10": "能捨自命。詣講論處導以大乘。入諸學堂誘",
    "T40n1815_001:0690a11": "開童朦。風前交友必簡其師。月下忘懷影中",
    "T40n1815_001:0690a12": "味道。草繫之功自有風雲。交遊美色亦知其",
    "T40n1815_001:0690a13": "空。大悲般若之所輔翼。乘不住道至心實際。",
    "T40n1815_001:0690a14": "但於諸心返照自性。明昧位立佛菩薩故。云",
    "T40n1815_001:0690a15": "何名為不住道耶。於空有邊不住慧也。謂顛",
    "T40n1815_001:0690a16": "倒緣有世間相。既顛倒有即離有無。如聖天",
    "T40n1815_001:0690a17": "言。有非真有。故無亦非真無。謂於妄識似有",
    "T40n1815_001:0690a18": "而現。即於證智似無所得。然於勝義非畢竟",
    "T40n1815_001:0690a19": "無。諸勝義無俗亦無故。既離有性。般若證空",
    "T40n1815_001:0690a20": "亦離無性。大悲拔有。拔有之故不住涅槃。證",
    "T40n1815_001:0690a21": "空之故不住生死。不住二邊異凡二乘。異凡",
    "T40n1815_001:0690a22": "小故自發菩提。如瑜伽云。於空性相有失壞",
    "T40n1815_001:0690a23": "者。便為失壞一切大乘。是以菩薩行六度時",
    "T40n1815_001:0690a24": "皆無所得以為方便。無所得者即不住道。若",
    "T40n1815_001:0690a25": "唯空有便可得無。而復空空故無所得。無所",
    "T40n1815_001:0690a26": "得故三輪清淨。是名究竟修菩薩行。言題名",
    "T40n1815_001:0690a27": "者。梵網經一部都名也。盧舍那佛說心地法",
    "T40n1815_001:0690a28": "門品第十者此品別名也。梵者能淨之義。網",
    "T40n1815_001:0690a29": "者攝有情義。謂此經者乃至有頂生死大海",
    "T40n1815_001:0690b01": "拘持有情。終致無上寂滅之岸。無盡饒益諸",
    "T40n1815_001:0690b02": "飢渴類。如世網故。為顯此義故。諸梵王持羅",
    "T40n1815_001:0690b03": "網幢供佛聽法。佛因此說世界差別猶如網",
    "T40n1815_001:0690b04": "孔。佛教門亦如是。世界別者。須彌樹形覆世",
    "T40n1815_001:0690b05": "界等遍涉入故。佛教門者。雖一味法蘊界處",
    "T40n1815_001:0690b06": "等法門別故。是則如梵主網孔多網一。法王",
    "T40n1815_001:0690b07": "戒法當知亦爾。雖塵沙門終歸一道。萬行一",
    "T40n1815_001:0690b08": "門所謂得意。得意而行皆稱法性。是故從喻",
    "T40n1815_001:0690b09": "名梵網經。經謂契經。貫持為義。貫義持生",
    "T40n1815_001:0690b10": "不散失故。盧舍那者此云淨滿。無障不淨",
    "T40n1815_001:0690b11": "無德不圓故。法藏師云。梵本皆名毘盧舍那。",
    "T40n1815_001:0690b12": "此云光明遍照。智照法界身應大機故。梵網",
    "T40n1815_001:0690b13": "字下標此名者。為簡餘品釋迦說故。佛謂覺",
    "T40n1815_001:0690b14": "者。三義如常。說謂圓音。巧應生解。唯識萬德",
    "T40n1815_001:0690b15": "從此生長名為心也。出苦之津入淨之戶稱",
    "T40n1815_001:0690b16": "之法門。文義類別故名為品。此心地品總有",
    "T40n1815_001:0690b17": "二門。一本師說故。二化傳說故。初中有五。處",
    "T40n1815_001:0690b18": "眾故。警覺故。啟問故。見問故。付屬故。",
    "T40n1815_001:0690b19": "經。爾時至心地法品。述曰。處眾之中有三。",
    "T40n1815_001:0690b20": "處所故。大眾故。所說故。如文可解。",
    "T40n1815_001:0690b21": "經。是時釋迦至亦生疑念。述曰。第二警覺",
    "T40n1815_001:0690b22": "中亦有三。放光故。眾喜故。疑念故。如文可",
    "T40n1815_001:0690b23": "知。",
    "T40n1815_001:0690b24": "經。爾時眾中至為何等相。述曰。第三啟問",
    "T40n1815_001:0690b25": "亦有三文。起定故。集眾故。啟問故。玄通華光",
    "T40n1815_001:0690b26": "王者。所證真理名玄。能證真智曰通。能生大",
    "T40n1815_001:0690b27": "果名華。能除闇障名光。三乘中勝名王。彼所",
    "T40n1815_001:0690b28": "起定華光亦爾。眾德莊嚴名大莊嚴。金剛白",
    "T40n1815_001:0690b29": "雲色者。以不可壞無漏清白含眾德水故標",
    "T40n1815_001:0690c01": "此色。光明非一故言光光。為何等相者。問所",
    "T40n1815_001:0690c02": "為相。",
    "T40n1815_001:0690c03": "經。是時釋迦至光明座上。述曰。第四見問",
    "T40n1815_001:0690c04": "中有二。見故問故。此初也。化歸本體言還至",
    "T40n1815_001:0690c05": "也。加力見勝如戒本疏。百萬億紫金剛光明",
    "T40n1815_001:0690c06": "宮者。如兜率天彌勒菩薩五百億宮也。百萬",
    "T40n1815_001:0690c07": "蓮華者。座蓮華也。",
    "T40n1815_001:0690c08": "經。時釋迦至菩薩種子。述曰。第二問中有",
    "T40n1815_001:0690c09": "二。問故答故。此初也。有云三問。地者問有為",
    "T40n1815_001:0690c10": "行。虛空者問無為中行。眾生者備上二行眾",
    "T40n1815_001:0690c11": "生也。非也。據所居處問彼因果故。菩薩種子",
    "T40n1815_001:0690c12": "餘品廣問故今不問(舊疏云。六處殊勝名為種子。如地持說)。",
    "T40n1815_001:0690c13": "經。爾時至盧舍那佛。述曰。第二答中有二。",
    "T40n1815_001:0690c14": "果故因故。此答果也。大歡喜者。見大利故。無",
    "T40n1815_001:0690c15": "分別智名虛空光。照法性空故。正了因體亦",
    "T40n1815_001:0690c16": "名體性。智為正因故。彼所依定名為本原。此",
    "T40n1815_001:0690c17": "能顯成常住法身也。佛現此定示大眾也。根",
    "T40n1815_001:0690c18": "本因故修行心地以之為因。捨凡夫等舉因",
    "T40n1815_001:0690c19": "答果也。成等正覺已下顯成佛相也。顯正依",
    "T40n1815_001:0690c20": "報及化相故。世界海者。如智論云。數此三千",
    "T40n1815_001:0690c21": "大千世界如恒河沙為一世界種。數此種復",
    "T40n1815_001:0690c22": "至恒沙為一世界海。數此海復至十萬恒沙",
    "T40n1815_001:0690c23": "為一佛世界。雖在千葉中央臺上。而言在於",
    "T40n1815_001:0690c24": "世界海者。如化身在一閻浮州言在娑婆為",
    "T40n1815_001:0690c25": "一佛土。二身遊化量亦爾故。千百億釋迦身",
    "T40n1815_001:0690c26": "土如戒本記釋。",
    "T40n1815_001:0690c27": "經。爾時蓮華至智身滿足。述曰。第二答因",
    "T40n1815_001:0690c28": "中有二。略故廣故。此初也。疏云。堅信忍者。",
    "T40n1815_001:0690c29": "明習種性解德法門。亦名聞慧。堅法忍中明",
    "T40n1815_001:0691a01": "性種性行德法門。亦名思慧。堅修忍中明道",
    "T40n1815_001:0691a02": "種性行實法門。亦名修慧。堅聖忍中明聖種",
    "T40n1815_001:0691a03": "性親證法門。名出世慧。此中三賢十聖四十",
    "T40n1815_001:0691a04": "後次第解故不釋之。蹬者登也。言無為者。非",
    "T40n1815_001:0691a05": "煩惱業之所為故。無相者法身故。大滿者智",
    "T40n1815_001:0691a06": "身故。常住者自性無間及相續故。",
    "T40n1815_001:0691a07": "經。爾時至品中已開。述曰。第二廣中有二。",
    "T40n1815_001:0691a08": "請故答故。此初也。諸佛會中有菩薩問。釋名",
    "T40n1815_001:0691a09": "準前。凡此經文難可解者。佛佛相對梵語巧",
    "T40n1815_001:0691a10": "妙。猶如此間五言詩等。以漢語翻。失妙難解。",
    "T40n1815_001:0691a11": "經。爾時至入空三昧。述曰。第二答中有四。",
    "T40n1815_001:0691a12": "如次廣說四十法門故。初亦有十。此發趣中",
    "T40n1815_001:0691a13": "初捨心也。菩薩請者。千佛所加故。今告言千",
    "T40n1815_001:0691a14": "佛諦聽。知千佛眾未解了故。捨心三文。章門",
    "T40n1815_001:0691a15": "故行相故結成故。言一切捨者。舉章門也。次",
    "T40n1815_001:0691a16": "行相中謂國土等。一切捨之。無為無相者。標",
    "T40n1815_001:0691a17": "捨所捨之時離三輪也。無為者人空故。無相",
    "T40n1815_001:0691a18": "者法空故。次釋三輪。初施者空。謂即我人知",
    "T40n1815_001:0691a19": "者見者十二因緣假會合成。故能執彼主者",
    "T40n1815_001:0691a20": "造作之我見者於彼所緣十二因緣無合無",
    "T40n1815_001:0691a21": "散。於境無我故言無合。而有似我亦言無散。",
    "T40n1815_001:0691a22": "次受者空。謂無受者。以蘊界處一合空相無",
    "T40n1815_001:0691a23": "我我所相故。後施物空。假成諸法若內身等",
    "T40n1815_001:0691a24": "若外財等一切之法空。無自之所捨無彼受",
    "T40n1815_001:0691a25": "故。第三結言。爾時觀成如境假會。能觀現前。",
    "T40n1815_001:0691a26": "經。若佛子至一道清淨。述曰。第二戒心。戒",
    "T40n1815_001:0691a27": "者舉章。非非戒者。離有無邊重言非非。何",
    "T40n1815_001:0691a28": "者。無受者故。及十善戒無師說法。謂無能說",
    "T40n1815_001:0691a29": "寧有所說。受者授者及所受戒不可得故三",
    "T40n1815_001:0691b01": "輪空也。欺盜乃至邪見無集受者。明所防惡",
    "T40n1815_001:0691b02": "體空無集。還屬眾緣。無定性故。欺者蔑也。蔑",
    "T40n1815_001:0691b03": "中之極謂害命故。慈良等者。明能防戒體性",
    "T40n1815_001:0691b04": "亦空。一慈防殺也。二良防盜也。三清防婬也。",
    "T40n1815_001:0691b05": "四直防妄也。五正防酤酒。六實防讚毀。七正",
    "T40n1815_001:0691b06": "見防邪見。八捨防慳也。九喜防瞋也。舊疏云。",
    "T40n1815_001:0691b07": "等言等取悲防說過。防十惡時。制止有為無",
    "T40n1815_001:0691b08": "為八倒。有無性離一味清淨也。",
    "T40n1815_001:0691b09": "經。若佛子至不可得。述曰。第三忍心。忍者",
    "T40n1815_001:0691b10": "舉章。有無相慧體性者。總標真俗忍體。次辨",
    "T40n1815_001:0691b11": "行相差別。言空空忍者。緣勝義忍。下此名為",
    "T40n1815_001:0691b12": "無生行忍。一切處忍者。緣世俗忍。下名此為",
    "T40n1815_001:0691b13": "一切處得名如苦忍。遍一切處如俗苦相而",
    "T40n1815_001:0691b14": "忍解故。得名如苦者。耐怨害等隨境目故。如",
    "T40n1815_001:0691b15": "是真俗無量行相一一皆名忍者結也。明真",
    "T40n1815_001:0691b16": "俗已。次明三輪。自空無受。彼空無打。法性",
    "T40n1815_001:0691b17": "空故無刀杖無瞋心。三輪一味言皆如如。事",
    "T40n1815_001:0691b18": "事無實言無一一。諦理無二言諦一相。理亦",
    "T40n1815_001:0691b19": "實空名無無相。而俗非無言有無有相。次能",
    "T40n1815_001:0691b20": "所相對門。非非心等明忍空相。謂能忍心非",
    "T40n1815_001:0691b21": "都無故言非非心相。似有緣慮無實緣故言",
    "T40n1815_001:0691b22": "緣無緣相。立住等者空所忍境。能打人等四",
    "T40n1815_001:0691b23": "威儀中染淨性空。故言一切法如。既能所空",
    "T40n1815_001:0691b24": "忍相不可得。",
    "T40n1815_001:0691b25": "經。若佛子至進分善根。述曰。第四精進心。",
    "T40n1815_001:0691b26": "苦四威儀一切時行者。以精進行舉章門也。",
    "T40n1815_001:0691b27": "行住等位無時不策故。次明行相。伏空假者。",
    "T40n1815_001:0691b28": "伏初二性。空謂遍計。假謂依他。會法性者。會",
    "T40n1815_001:0691b29": "圓成實。伏初事相會真理故。空智德聚名無",
    "T40n1815_001:0691c01": "生山。見有無者。有相名有。無相名無。如龍樹",
    "T40n1815_001:0691c02": "論有為名有無為名無。如有者。世俗似有。如",
    "T40n1815_001:0691c03": "無者。勝義似無。已上總觀一切法也。大地青",
    "T40n1815_001:0691c04": "黃赤白一切入者。十遍處也。包勝處解脫等",
    "T40n1815_001:0691c05": "故言乃至。已上別觀共功德門也。三寶智性",
    "T40n1815_001:0691c06": "者。大乘功德門也。以具三寶攝一切法故。明",
    "T40n1815_001:0691c07": "境界已。次明功德。以一切信上昇進道必三",
    "T40n1815_001:0691c08": "三昧空慧為門。無生者無相。相必生故。從勝",
    "T40n1815_001:0691c09": "義觀趣世俗。故言起空入世諦法。了真即俗",
    "T40n1815_001:0691c10": "言亦無二相。第三結言續空心通達進分善",
    "T40n1815_001:0691c11": "根者。所有進道皆空為首。故言續前空心。通",
    "T40n1815_001:0691c12": "達而進善根名進心也。",
    "T40n1815_001:0691c13": "經。若佛子至生一切善。述曰。第五定心。寂",
    "T40n1815_001:0691c14": "滅無相者舉章門也。寂滅散動照無相故。次",
    "T40n1815_001:0691c15": "行相中無相無量行三昧者。生空定也。唯有",
    "T40n1815_001:0691c16": "諸行無實我故。無相無量心三昧者。法空定",
    "T40n1815_001:0691c17": "也。唯有諸識無實法故。竝趣真空總名無相。",
    "T40n1815_001:0691c18": "凡夫聖人無不入三昧者。八禪定也。彼二類",
    "T40n1815_001:0691c19": "定得淳熟故言體性相應。於一切行以定力",
    "T40n1815_001:0691c20": "故諸障滅也。謂我人受者人執也。一切縛者",
    "T40n1815_001:0691c21": "餘煩惱也。見性者。且舉法執攝所知障也。皆",
    "T40n1815_001:0691c22": "是障定因緣。散風動心者。不生思惟皆心不",
    "T40n1815_001:0691c23": "寂。而滅空空及以八倒無攀緣也。假靜慧觀",
    "T40n1815_001:0691c24": "者。學觀有情法假定慧。由此定慧一切假會",
    "T40n1815_001:0691c25": "苦諦伏滅。能受三界罪性集滅。言而生一切",
    "T40n1815_001:0691c26": "善者。道資糧也。",
    "T40n1815_001:0691c27": "經。若佛子至為慧用故。述曰。第六慧心中",
    "T40n1815_001:0691c28": "空慧者。舉第六度。明行相中非無緣者。標有",
    "T40n1815_001:0691c29": "所依緣也。慧亦無性。依他起故。何為所依。謂",
    "T40n1815_001:0692a01": "能知體名之為心。了別一切法假名主者。心",
    "T40n1815_001:0692a02": "王性故。與道通同者。與慧相應故既住聖胎。",
    "T40n1815_001:0692a03": "當入聖等盡是慧心體性功用也。一切能執",
    "T40n1815_001:0692a04": "四倒煩惱皆由染慧性不明故。故對治之以",
    "T40n1815_001:0692a05": "慧為首。修不可說種種聞慧。以為方便入於",
    "T40n1815_001:0692a06": "中道一真諦也。次明障空。謂其無明能障慧",
    "T40n1815_001:0692a07": "者。離眾緣合無自相故言非相。不即緣故非",
    "T40n1815_001:0692a08": "來於緣。既無自性故非罪非八倒無生滅也。",
    "T40n1815_001:0692a09": "由此慧明照而樂空。明真實智已。更智方便",
    "T40n1815_001:0692a10": "轉變神通亦智體性所為。以慧用故。",
    "T40n1815_001:0692a11": "經。若佛子至一切行本原。述曰。第七願心。",
    "T40n1815_001:0692a12": "願願大求一切求者舉章門也。雙求二利故",
    "T40n1815_001:0692a13": "言願願。求斷名大求。求智名一切求。明行相",
    "T40n1815_001:0692a14": "中。以求遠果修行因故願心連也。必由願心",
    "T40n1815_001:0692a15": "連相續故百劫得佛即滅罪也。百謂多義。罪",
    "T40n1815_001:0692a16": "即生死。災患聚故。專注連求法空一相。故言",
    "T40n1815_001:0692a17": "求求至心於無生空一。一者一相。所謂無相。",
    "T40n1815_001:0692a18": "乘願增觀而入定照。則無量見縛以求願心",
    "T40n1815_001:0692a19": "故得解脫。其能證行以求心成。由此菩提無",
    "T40n1815_001:0692a20": "量功德以願為本。既成佛已圓證法界離有",
    "T40n1815_001:0692a21": "無邊。言觀一諦中道也。萬德相融能照智分",
    "T40n1815_001:0692a22": "所照法界雖無差別。非如二乘灰身滅智。亦",
    "T40n1815_001:0692a23": "言非沒。親圓證已於後得智起無量用。言生",
    "T40n1815_001:0692a24": "見見。然不謂言我有所作。言非解慧。結文可",
    "T40n1815_001:0692a25": "解。",
    "T40n1815_001:0692a26": "經。若佛子至觀法亦爾。述曰。第八護心之",
    "T40n1815_001:0692a27": "中。護三寶護一切行功德者舉章門也。以護",
    "T40n1815_001:0692a28": "所依及自行故。次明行相。初護外道不令嬈",
    "T40n1815_001:0692a29": "正信者護三寶也。以無相行伏倒心故。滅我",
    "T40n1815_001:0692b01": "縛見縛無生等者護自行也。伏煩惱障言滅",
    "T40n1815_001:0692b02": "我縛。伏所知障言見縛無生。以何行相如此",
    "T40n1815_001:0692b03": "護耶。謂護根本三寶以無相行護。護自三空",
    "T40n1815_001:0692b04": "門以心慧連慧連等也。二空相資故言慧連",
    "T40n1815_001:0692b05": "慧連。如是相連入無生者。止道觀道則明光",
    "T40n1815_001:0692b06": "明光。以伏二障無罣礙故。如是護觀入於空",
    "T40n1815_001:0692b07": "境。俗假相別。故言分分。似我似法妄識中似",
    "T40n1815_001:0692b08": "有。故言幻化幻化所起。俗相性空。空智中似",
    "T40n1815_001:0692b09": "無故言如無如無。以下結云。緣合所起言法",
    "T40n1815_001:0692b10": "體集。還屬眾緣言法體散。無定自性言不可",
    "T40n1815_001:0692b11": "護。如所觀理能觀亦爾。",
    "T40n1815_001:0692b12": "經。若佛子至一切法。述曰。第九喜心。見他",
    "T40n1815_001:0692b13": "人得樂常生喜悅者舉章門也。及一切下明",
    "T40n1815_001:0692b14": "行相也。假謂依他。空謂遍計。遍伏二相言",
    "T40n1815_001:0692b15": "及一切。二相不現名為照寂。不見初二性言",
    "T40n1815_001:0692b16": "不入有為。真如影現言不無寂然。內證樂中",
    "T40n1815_001:0692b17": "境智俱空。故言大樂無合。般若雖證空大悲",
    "T40n1815_001:0692b18": "猶化物攀緣有境。故言有受而化有法而見",
    "T40n1815_001:0692b19": "也。玄假法性等者。見二諦性平等一觀心心",
    "T40n1815_001:0692b20": "中行也。玄者勝義。假者世俗。般若大悲而相",
    "T40n1815_001:0692b21": "融故。多聞一切佛行功德等者。多聞果德及",
    "T40n1815_001:0692b22": "因行德。普以無相隨喜之智連生正念而專",
    "T40n1815_001:0692b23": "照也。既一無生佛即我故。以下結云。樂心緣",
    "T40n1815_001:0692b24": "一切法者。離嫉妬等喜悅緣故。",
    "T40n1815_001:0692b25": "經。若佛子至光品廣說。述曰。第十頂心。是",
    "T40n1815_001:0692b26": "人最上智者舉章門也。次釋名義。前九心上",
    "T40n1815_001:0692b27": "三義如頂。一滅障如頂。言我輪者。執我為首。",
    "T40n1815_001:0692b28": "輪迴煩惱利見疑身。及以鈍品瞋等煩惱皆",
    "T40n1815_001:0692b29": "滅無故。勝如頂也。二智勝如頂。最上智連如",
    "T40n1815_001:0692c01": "頂故。三境勝如頂。周遍法界因果圓融如如",
    "T40n1815_001:0692c02": "一道最如頂故。如人頂者。總喻上三也。次明",
    "T40n1815_001:0692c03": "行相。不同身見六十二見。簡二類見。故言非",
    "T40n1815_001:0692c04": "非。五眾即五蘊也。於蘊剎那剎那生滅。謬執",
    "T40n1815_001:0692c05": "神我體常流轉。觀識蘊空也。多計識蘊為我",
    "T40n1815_001:0692c06": "相故。無受者觀受蘊空。無行可捉縛者觀餘",
    "T40n1815_001:0692c07": "三蘊空也。行即行蘊。無可捉者色蘊空故。無",
    "T40n1815_001:0692c08": "可縛者想蘊空故。妄想縛本故。如契經云。",
    "T40n1815_001:0692c09": "識如幻化乃至色如聚沫。言入內空直道者。",
    "T40n1815_001:0692c10": "即入內門純一味道。上明般若。次明大悲。剎",
    "T40n1815_001:0692c11": "那剎那於諸眾生不見有緣不見非緣。恒以",
    "T40n1815_001:0692c12": "無緣大悲攀緣住頂三昧寂滅定。亦發加行",
    "T40n1815_001:0692c13": "於趣證道。爾時設有性實我人常見八倒生",
    "T40n1815_001:0692c14": "者。則緣不二法門。性實見者法執也。我人見",
    "T40n1815_001:0692c15": "者生執也。由此不受八難者三途等也。幻化",
    "T40n1815_001:0692c16": "果畢竟不受者。道分善根不造生死引業故。",
    "T40n1815_001:0692c17": "同體大悲離我無化。故言唯一眾生。四威儀",
    "T40n1815_001:0692c18": "中滅惡生善。言入道者總句。餘三別句。滿十",
    "T40n1815_001:0692c19": "解位名為正人。立福智資糧名正智正行。行",
    "T40n1815_001:0692c20": "即福也。下總結言。菩薩達觀現前故不受六",
    "T40n1815_001:0692c21": "道果。必不退於佛種姓中也。以背流轉向還",
    "T40n1815_001:0692c22": "滅故。生生入佛家者。十住毘婆沙云。以真如",
    "T40n1815_001:0692c23": "為佛家。相應解成故言入也。十天光品者指",
    "T40n1815_001:0692c24": "上品也。",
    "T40n1815_001:0692c25": "經。盧舍那至體性三昧。述曰。第二十長養",
    "T40n1815_001:0692c26": "中牒問可知。此初慈心中。常行慈心生樂因",
    "T40n1815_001:0692c27": "已者舉章門也。慈與樂故此無緣慈。慈行既",
    "T40n1815_001:0692c28": "成自亦樂俱入所緣法。謂即五蘊大真法中",
    "T40n1815_001:0692c29": "空蘊三相如幻如化真如無二。故則堪當成",
    "T40n1815_001:0693a01": "聖道法輪。言化被已下教他生信。大悲門故。",
    "T40n1815_001:0693a02": "言非實者。謂所利益信心空故。非善惡果者。",
    "T40n1815_001:0693a03": "謂所安樂樂果空故。言解空體性三昧者結",
    "T40n1815_001:0693a04": "慈行成也。",
    "T40n1815_001:0693a05": "經。若佛子至起大悲。述曰。第二悲心中。以",
    "T40n1815_001:0693a06": "悲空空無相者舉章門也。有性空故言空。空",
    "T40n1815_001:0693a07": "亦空故言空無相。次明行相。悲緣行道自滅",
    "T40n1815_001:0693a08": "一切苦者標句也。緣謂攀緣。如下有情緣等",
    "T40n1815_001:0693a09": "三故。如何滅苦。先於眾生苦中生智。生何",
    "T40n1815_001:0693a10": "等智。謂有三種。一有情緣。如經不殺生緣故。",
    "T40n1815_001:0693a11": "二法緣悲。如經不殺法緣故。三無緣悲。如",
    "T40n1815_001:0693a12": "經不著我緣故。由此於一切眾生不惱也。次",
    "T40n1815_001:0693a13": "明行相。夫發大悲心者於空性中見一切法",
    "T40n1815_001:0693a14": "如實性。若失壞空性則失一切大乘故。種性",
    "T40n1815_001:0693a15": "行中生道智心者。出斯位行也。如仁王云。銀",
    "T40n1815_001:0693a16": "輪三天。性種性故。父等六善於我為親。翻彼",
    "T40n1815_001:0693a17": "六惡於我為惡。彼二各有上中下品。欲與上",
    "T40n1815_001:0693a18": "樂而拔苦之且上品。惡隨器各得九品樂者。",
    "T40n1815_001:0693a19": "即觀果空欲與上樂。而九品別樂還屬器。無",
    "T40n1815_001:0693a20": "自性故。樂果空相慈心中現。以一樂行引起",
    "T40n1815_001:0693a21": "大悲也。",
    "T40n1815_001:0693a22": "經。若佛子至苦故喜。述曰。第三喜心中。喜",
    "T40n1815_001:0693a23": "悅無生心時者舉章門也。喜心觀空名無生",
    "T40n1815_001:0693a24": "心。種性體相道智者位體相也。自他空故名",
    "T40n1815_001:0693a25": "為空空。猶隨喜他名為喜心。此有二種。一者",
    "T40n1815_001:0693a26": "性空。不著我及所故。二者法空。達流轉無集",
    "T40n1815_001:0693a27": "故。出沒即流轉義。諸緣所起還屬眾緣。無一",
    "T40n1815_001:0693a28": "定相。故言無集。爾時一切萬有入空即觀行",
    "T40n1815_001:0693a29": "成。以同體之喜等喜一切。起此空觀入有相",
    "T40n1815_001:0693b01": "道。遠邪近正。正謂示我好道。及使眾生入佛",
    "T40n1815_001:0693b02": "法家。得法在懷。行體怡悅。故言法中常起歡",
    "T40n1815_001:0693b03": "喜。自入法位復於他入正中隨喜也。",
    "T40n1815_001:0693b04": "經。若佛子至常修其捨。述曰。第四捨心中。",
    "T40n1815_001:0693b05": "常生捨心者舉章門也。無造無相空法中三",
    "T40n1815_001:0693b06": "空門也。如虛空者喻於三空無障礙。行於善",
    "T40n1815_001:0693b07": "等中法空人空為大捨。捨謂治染且顯治貪。",
    "T40n1815_001:0693b08": "幻等如次喻虛流轉及剎那滅。無生心者捨",
    "T40n1815_001:0693b09": "心空故。雖空恒進言常修捨。",
    "T40n1815_001:0693b10": "經。若佛子至現前行。述曰。第五施心中。能",
    "T40n1815_001:0693b11": "以施心被一切眾生者舉章門也。無心行化",
    "T40n1815_001:0693b12": "者。無執著故。達理達施者。了真俗性。言一切",
    "T40n1815_001:0693b13": "相現在行者。施行成就也。",
    "T40n1815_001:0693b14": "經。若佛子至發起善根。述曰。第六愛語心",
    "T40n1815_001:0693b15": "中。入體性愛語三昧者舉章門也。體性者真",
    "T40n1815_001:0693b16": "性也。麁語耎語皆趣勝義可愛樂。故名愛語",
    "T40n1815_001:0693b17": "也。實諦之中。法語之義實語之言皆順純淨",
    "T40n1815_001:0693b18": "一語之門能調一切。乃至無諍發語之智法",
    "T40n1815_001:0693b19": "空無緣而生恩愛之心。下總結言常行如心",
    "T40n1815_001:0693b20": "發起善根者稱真心也。",
    "T40n1815_001:0693b21": "經。若佛子至但益人為利。述曰。第七利行",
    "T40n1815_001:0693b22": "心也。利益心時者舉章門也。實智體性者所",
    "T40n1815_001:0693b23": "緣真如也。廣行智道者能緣智慧也。集一切",
    "T40n1815_001:0693b24": "明炎法門者。集智資糧故。集觀行七財者。集",
    "T40n1815_001:0693b25": "福資糧故。用之益人言前人得利。時還益己",
    "T40n1815_001:0693b26": "法身慧命。言益受身命。言一切意者。作用多",
    "T40n1815_001:0693b27": "故。皆令他人次第行成也。言法種者習種行",
    "T40n1815_001:0693b28": "成故。空種者性種行成故。道種者道種行成",
    "T40n1815_001:0693b29": "故。皆生佛果故言種也。令他人入此三十心",
    "T40n1815_001:0693c01": "中。次云得益者證地上際行故。得樂果者得",
    "T40n1815_001:0693c02": "佛後際果也。形居六道處苦甘心。下結意者",
    "T40n1815_001:0693c03": "但益他人為己利故。",
    "T40n1815_001:0693c04": "經。若佛子至同法三昧。述曰。第八同事心",
    "T40n1815_001:0693c05": "中。以道性智同空無生法者舉章門也。謂此",
    "T40n1815_001:0693c06": "位智稱空理也。次明行相。生無二者生空真",
    "T40n1815_001:0693c07": "如也。智行相應言同於彼。又法空行同最本",
    "T40n1815_001:0693c08": "原法空如相。世間諸法以恒轉故言常生常",
    "T40n1815_001:0693c09": "住常滅。於此流轉隨入事同。雖了法空同而",
    "T40n1815_001:0693c10": "無生及自他我同而無物。猶為益物入同事",
    "T40n1815_001:0693c11": "三昧。",
    "T40n1815_001:0693c12": "經。若佛子至而不可得。述曰。第九定心中。",
    "T40n1815_001:0693c13": "復從定心者舉章門也。次明行相。從定發慧",
    "T40n1815_001:0693c14": "念念寂照。離戲論故。於我所法者即所遍計",
    "T40n1815_001:0693c15": "十八界也。此文可言我法所法。謂七心界名",
    "T40n1815_001:0693c16": "為我法。多計識蘊以為我故。十根塵色法處",
    "T40n1815_001:0693c17": "色等名為所法。下出體云識界色界。於此不",
    "T40n1815_001:0693c18": "著言不動轉。十禪支者。一尋。二伺。三喜。四",
    "T40n1815_001:0693c19": "樂。五心一境性。六內等淨。七捨。八念。九正",
    "T40n1815_001:0693c20": "知。十不苦不樂受。以一念智雙觀二空。一切",
    "T40n1815_001:0693c21": "我人無合散者。觀生空故。內外現種無合散",
    "T40n1815_001:0693c22": "者。觀法空故。言眾生者諸現行也。無一定性",
    "T40n1815_001:0693c23": "言無合。緣合似有言無散。所以者何。眾緣集",
    "T40n1815_001:0693c24": "成之所起作。求彼實性不可得故。",
    "T40n1815_001:0693c25": "經。若佛子至百法明門。述曰。第十慧心中。",
    "T40n1815_001:0693c26": "作慧見心者舉章門也。纏名為結。隨眠名患。",
    "T40n1815_001:0693c27": "眾苦本故。言順忍者境順智故。慧性起光光",
    "T40n1815_001:0693c28": "者運運照故。一炎明明者一體多用故。見虛",
    "T40n1815_001:0693c29": "無受者緣空不執故。總結云其慧方便者。慧",
    "T40n1815_001:0694a01": "行善巧故。能生此位十長養心也。是心入空",
    "T40n1815_001:0694a02": "理起空道故。雜修智悲堪發無生聖心之因",
    "T40n1815_001:0694a03": "也。",
    "T40n1815_001:0694a04": "經。盧舍那至名無相信。述曰。第三十金剛",
    "T40n1815_001:0694a05": "也。初發心趣。次長養已。今不可壞喻金剛",
    "T40n1815_001:0694a06": "故。此初心中。信者舉章門也。諸見名著者訓",
    "T40n1815_001:0694a07": "釋見義。以執著故。結有造業者招苦造集故。",
    "T40n1815_001:0694a08": "於此必不受方入空無為。言三相無者總標",
    "T40n1815_001:0694a09": "三相寂滅。無無生下別破三相。謂生住滅有",
    "T40n1815_001:0694a10": "能所相。今雙空故重言無無。遣能所生言無",
    "T40n1815_001:0694a11": "無生。此文可言。無無生故無生之住。無生住",
    "T40n1815_001:0694a12": "故住所住無。住住無故滅滅亦無。言有一切",
    "T40n1815_001:0694a13": "法空者。存法無我真如也。遮減過故。言盡滅",
    "T40n1815_001:0694a14": "異空者。二諦智泯故言盡滅。猶有分見亦言",
    "T40n1815_001:0694a15": "異空。色空者色陰空也。細心心空者四陰空",
    "T40n1815_001:0694a16": "也。三世心空故。二諦信寂滅無體性和合。還",
    "T40n1815_001:0694a17": "屬眾緣無一定性。故所屬緣亦空。故言亦無",
    "T40n1815_001:0694a18": "依。次總結言然主者我人名用者。舉實我體",
    "T40n1815_001:0694a19": "名字功能也。三界假我我者。人法二假我也。",
    "T40n1815_001:0694a20": "無得集相者。實我假我無可得一聚集相故。",
    "T40n1815_001:0694a21": "既人法空名無相信。",
    "T40n1815_001:0694a22": "經。若佛子至亦如是。述曰。第二念心中作",
    "T40n1815_001:0694a23": "念者舉章門也。六念中常覺者念佛也。乃至",
    "T40n1815_001:0694a24": "攝法僧戒三也。言常施者念施也。觀彼實性",
    "T40n1815_001:0694a25": "皆言常也。第一義諦者念天也。佛常涅槃果",
    "T40n1815_001:0694a26": "第一義天故。言空無著無解等者。觀所念境",
    "T40n1815_001:0694a27": "空無可縛著。況有解脫耶。既空三相之所不",
    "T40n1815_001:0694a28": "動不到去來。以迹絕故。然於作者一合真相",
    "T40n1815_001:0694a29": "還歸本際入法界智。運運增明言慧慧相乘。",
    "T40n1815_001:0694b01": "運運會空言乘乘寂滅。念念泯相言炎炎無",
    "T40n1815_001:0694b02": "常。上古傳說。慧慧住相名光光。即彼滅相",
    "T40n1815_001:0694b03": "名無無。後後生相名生生。相雖遷流然性不",
    "T40n1815_001:0694b04": "起。熏修力故。轉易空道。變捨前劣轉得後勝",
    "T40n1815_001:0694b05": "運運增長。本有劣無故言變變。本無勝有故",
    "T40n1815_001:0694b06": "言轉化。展轉勝生言化化轉轉。如是後轉前",
    "T40n1815_001:0694b07": "變之時。如稱兩頭同時住也。炎炎一相者。念",
    "T40n1815_001:0694b08": "念雖別而恒一相。所謂無相。生滅一時者。生",
    "T40n1815_001:0694b09": "滅雖異融於一念。次例生滅三世亦如是。已",
    "T40n1815_001:0694b10": "變者過去。未變者未來。變者正變即現在也。",
    "T40n1815_001:0694b11": "三世同時故言變化。亦得一受。受謂容受。一",
    "T40n1815_001:0694b12": "念融故。",
    "T40n1815_001:0694b13": "經。若佛子至心解脫。述曰。第三深心中深",
    "T40n1815_001:0694b14": "心者舉章門也。即迴向心也。期遠深故。第一",
    "T40n1815_001:0694b15": "義空者標句。於遍計空智照有中道。謂十二",
    "T40n1815_001:0694b16": "支非常非斷名為實諦。執有情等名為俗諦。",
    "T40n1815_001:0694b17": "於此二諦了二空故重言深深。出入相寂言",
    "T40n1815_001:0694b18": "無去來。結中道言。十二因緣幻化受果故離",
    "T40n1815_001:0694b19": "減邊。而無實受故離增邊。是故伏障心解脫",
    "T40n1815_001:0694b20": "也。",
    "T40n1815_001:0694b21": "經。若佛子至不可得。述曰。第四達心中達",
    "T40n1815_001:0694b22": "照者舉章門也。忍順一切實性者。印順真俗",
    "T40n1815_001:0694b23": "無倒性也。俗性無縛。真性無解。言無礙者總",
    "T40n1815_001:0694b24": "標也。法達等四別出也。如次法義辭辨無礙。",
    "T40n1815_001:0694b25": "無礙名達。所達三世因果所化眾生根行。如",
    "T40n1815_001:0694b26": "如不增不減。體性既空。無實法用無假法用",
    "T40n1815_001:0694b27": "無假名用。既無三用故言用用空。彼體用空",
    "T40n1815_001:0694b28": "亦空。故言空空。如處緣空能照亦空。是名通",
    "T40n1815_001:0694b29": "達一切法空。結智行相云空空如如相不可",
    "T40n1815_001:0694c01": "得。",
    "T40n1815_001:0694c02": "經。若佛子至而不受。述曰。第五直心中直",
    "T40n1815_001:0694c03": "者舉章門也。行無邪曲故名直心。言直照者",
    "T40n1815_001:0694c04": "釋直心名。次出境體。言取緣我境入無生理",
    "T40n1815_001:0694c05": "之智名直心也。由無明力所計神我二空中",
    "T40n1815_001:0694c06": "泯。雖其緣二空理之心在無我有在實我無。",
    "T40n1815_001:0694c07": "然不著有無不失壞空理。空理名為佛道種",
    "T40n1815_001:0694c08": "子。如瑜伽云真如所緣緣種子故。不失壞空",
    "T40n1815_001:0694c09": "名大乘故。相似無漏中道一味觀而教化十",
    "T40n1815_001:0694c10": "方。轉一切眾生者。轉凡向聖也。轉眾生時皆",
    "T40n1815_001:0694c11": "以薩婆若空直直性也。以趣菩提真空性故。",
    "T40n1815_001:0694c12": "二空正性名直直性。次總結言。直行於空故",
    "T40n1815_001:0694c13": "三界縛而不受也。煩惱根本名為主者。",
    "T40n1815_001:0694c14": "經。若佛子至一道一照。述曰。第六不退中",
    "T40n1815_001:0694c15": "不退心者舉章門也。唯進無慮名不退心。古",
    "T40n1815_001:0694c16": "師云。凡夫有二。習種已前名外凡夫。地前三",
    "T40n1815_001:0694c17": "十心名內凡夫。今不退入於外凡也。不起新",
    "T40n1815_001:0694c18": "長養諸見者。伏分別惑故。不起習因相似我",
    "T40n1815_001:0694c19": "人者。漸伏俱生故。雖入三界業中流轉。而亦",
    "T40n1815_001:0694c20": "行空位不退也。又解脫現行障於第一中道",
    "T40n1815_001:0694c21": "境智合行故行不退也。又於本性空正念不",
    "T40n1815_001:0694c22": "退也。證空生解言空生觀智也。如如相續如",
    "T40n1815_001:0694c23": "是。如是乘勝心入於不二。結云。常時於空生",
    "T40n1815_001:0694c24": "心一乘純淨。此為不退一道一照也。",
    "T40n1815_001:0694c25": "經。若佛子至得度苦海。述曰。第七大乘心",
    "T40n1815_001:0694c26": "中。獨大乘心者舉章門也。獨謂不共義。次明",
    "T40n1815_001:0694c27": "乘行運載功中。解解一空者。雙依二空證一",
    "T40n1815_001:0694c28": "真法界故。法界同故。了三乘行皆一乘也。如",
    "T40n1815_001:0694c29": "是菩薩乘一空智雙修福智名智乘行乘也。",
    "T40n1815_001:0695a01": "言乘智者。牒上顯運。謂乘者牒上所修福智。",
    "T40n1815_001:0695a02": "智者牒上能修空智。言心心者念念也。剎那",
    "T40n1815_001:0695a03": "剎那任載行者任用自利。任載行者任度眾",
    "T40n1815_001:0695a04": "生。言度三界河者度苦也。度結縛河者度惑",
    "T40n1815_001:0695a05": "也。度生滅河者度業也。是故行者坐乘如上",
    "T40n1815_001:0695a06": "任用載用智相應心趣入佛海也。故諸眾生",
    "T40n1815_001:0695a07": "未得乘用但名乘所得度之海。",
    "T40n1815_001:0695a08": "經。若佛子至故無相心。述曰。第八無相心",
    "T40n1815_001:0695a09": "中。無相心者舉章門也。次明行相。謂亡相心",
    "T40n1815_001:0695a10": "照實相般若無二。復於一切煩惱業果。如如",
    "T40n1815_001:0695a11": "一諦亦行無生空。自知成佛。了平等故。佛是",
    "T40n1815_001:0695a12": "我性等者。賢聖是我行同者。結言皆同無生",
    "T40n1815_001:0695a13": "空故無相心。",
    "T40n1815_001:0695a14": "經。若佛子至入一切法。述曰。第九慧心中。",
    "T40n1815_001:0695a15": "如如慧者舉章門也。次舉所緣云。無量法界",
    "T40n1815_001:0695a16": "無集因無受生果。亦非生生煩惱所縛。如知",
    "T40n1815_001:0695a17": "勝義境。世俗一切法門三賢所行道十聖所",
    "T40n1815_001:0695a18": "觀法亦如是知。非但所知。外化方便皆集",
    "T40n1815_001:0695a19": "心中。達正方便故。外道邪見功用幻化魔說",
    "T40n1815_001:0695a20": "及與佛說差別之中皆分別也。入二諦處。諦",
    "T40n1815_001:0695a21": "故非一。解故非二。非有陰界入即是慧光之",
    "T40n1815_001:0695a22": "所映奪。然慧光照性即入一切法。以證真時",
    "T40n1815_001:0695a23": "思惟一切法故。",
    "T40n1815_001:0695a24": "經。若佛子至廣說。述曰。第十不壞心者舉",
    "T40n1815_001:0695a25": "章門也。次明行相中。堪入聖智近於分別二",
    "T40n1815_001:0695a26": "障解脫。但得聖道方便正門。於此終心開四",
    "T40n1815_001:0695a27": "善根。明得明增故名明菩提心。伏忍之中極",
    "T40n1815_001:0695a28": "順空理。八魔者。一苦二空三無常四無我五",
    "T40n1815_001:0695a29": "生六老七病八死。非此八種之所惑亂。傳說",
    "T40n1815_001:0695b01": "如此。應厭生死欣小涅槃退菩提心。立為魔",
    "T40n1815_001:0695b02": "也。明自分行已。次明勝分眾聖與力。言諸佛",
    "T40n1815_001:0695b03": "勸發者。佛見此人而發悟故。彼受加已入摩",
    "T40n1815_001:0695b04": "頂定得三業加力。初身加力中自身放光。入",
    "T40n1815_001:0695b05": "佛儀神者。傳說習佛威儀行也。次意加力與",
    "T40n1815_001:0695b06": "證地心相似無別。而非實證。中觀智道此真",
    "T40n1815_001:0695b07": "門也。又以定力世俗門中見無量土。後語加",
    "T40n1815_001:0695b08": "力現為說法。爾時頂善所依三昧。登所取空",
    "T40n1815_001:0695b09": "平等地中。攝相歸識總持滿足。心心行空者。",
    "T40n1815_001:0695b10": "下忍之時印所取空故。言空空慧中道無相",
    "T40n1815_001:0695b11": "照者。初空中忍。順能取空。後空上忍。印能取",
    "T40n1815_001:0695b12": "空。更無餘相言無相照。由此世第一法位中",
    "T40n1815_001:0695b13": "雙印二空。故言一切相滅。此無間定永無退",
    "T40n1815_001:0695b14": "還言金剛三昧門。從此入聖於一身中修一",
    "T40n1815_001:0695b15": "切行。故言入一切行門。即入初地虛空平等",
    "T40n1815_001:0695b16": "地也。佛華經者指餘經也。◎",
    "T40n1815_001:0695b17": "◎經盧舍那言至毛頭許事。述曰。明十地",
    "T40n1815_001:0695b18": "中牒問可知。此初地中舉章門。言平等慧體",
    "T40n1815_001:0695b19": "性地者。平等慧者能證智也。體性者所證真",
    "T40n1815_001:0695b20": "也。地即總也。次行相中。真實法者內證門也。",
    "T40n1815_001:0695b21": "真實化者外化門也。具此二利言一切行。真",
    "T40n1815_001:0695b22": "無漏行正感佛果言華。實破闇種名光。遍證",
    "T40n1815_001:0695b23": "法界言滿足。四天果者攝報果也。乘用任化",
    "T40n1815_001:0695b24": "者世俗門化。無方理化者勝義門化。於十力",
    "T40n1815_001:0695b25": "等皆得入者。如瑜伽云。初地已上分得百四",
    "T40n1815_001:0695b26": "十不共佛法故。淨土大願者。堪住他受用土",
    "T40n1815_001:0695b27": "願故。一切論者五明論也。一切行者。於彼五",
    "T40n1815_001:0695b28": "明多有所作。坐佛性地者。已入大地故。一",
    "T40n1815_001:0695b29": "切障礙分別起障。凡夫因果惡趣北州無想",
    "T40n1815_001:0695c01": "天等。從一佛土入無量土者。不動一國至諸",
    "T40n1815_001:0695c02": "國故。從一劫入無量劫者。於一念中攝三際",
    "T40n1815_001:0695c03": "故。或舒一劫為多劫故。不可說法為可說者。",
    "T40n1815_001:0695c04": "堪說內證甚深法故。攝法歸智名反照見一",
    "T40n1815_001:0695c05": "切法。常入二諦等者。遊照二諦宅心真故。知",
    "T40n1815_001:0695c06": "十地次第者地位也。一一事示眾生者地行",
    "T40n1815_001:0695c07": "也。身心不變者會一味故。十惡者殺生等也。",
    "T40n1815_001:0695c08": "雖知黑品住白品故。一智見有無二相者達三",
    "T40n1815_001:0695c09": "性故。分分了起者別別了知色故。別別生起",
    "T40n1815_001:0695c10": "色故。入受色報者。趣入領受有色報故。即不",
    "T40n1815_001:0695c11": "生無色也。而心無縛者。雖住靜慮生欲界等。",
    "T40n1815_001:0695c12": "慧光恒照遍滿真故。無生理中信忍空慧常",
    "T40n1815_001:0695c13": "現前也。即五忍之第二初故。其中間一切法",
    "T40n1815_001:0695c14": "門者十度也。略出下結初地大海今略出也。",
    "T40n1815_001:0695c15": "經。若佛子至體性地。述曰。第二地中有三。",
    "T40n1815_001:0695c16": "章門故地行故指廣故。此初舉章。言善慧者",
    "T40n1815_001:0695c17": "離犯戒惡故。",
    "T40n1815_001:0695c18": "經。清淨明達至功德本。述曰。第二地行中",
    "T40n1815_001:0695c19": "有二。總標故別釋故。此初也。清淨明達一切",
    "T40n1815_001:0695c20": "善根者。舉行體也。謂有三種。一慈與樂為最",
    "T40n1815_001:0695c21": "故。二捨離染之本故。或有經本具四無量。三",
    "T40n1815_001:0695c22": "慧證達之原故。一切功德本者。釋上善根名",
    "T40n1815_001:0695c23": "義也。",
    "T40n1815_001:0695c24": "經。從觀入至為苦苦苦。述曰。別釋有三。逆",
    "T40n1815_001:0695c25": "次第釋惠捨慈故。初亦有二。觀察故化導故。",
    "T40n1815_001:0695c26": "此初也。言觀入大空慧者。謂初觀入於最勝",
    "T40n1815_001:0695c27": "真如大空之慧。從初入心遂起後得巧方便",
    "T40n1815_001:0695c28": "道智中。見諸眾生無非苦諦。何以故。皆有識",
    "T40n1815_001:0695c29": "苦之心。三途乃至善趣。苦緣中生識領故。何",
    "T40n1815_001:0696a01": "等為苦。謂有三苦。言如者。相傳云。相似如",
    "T40n1815_001:0696a02": "也。指事言故。言身初覺者五識也。從刀杖者",
    "T40n1815_001:0696a03": "外緣也。從身者內緣也。根境竝色故言色陰。",
    "T40n1815_001:0696a04": "二緣中生識覺故。此識名為行苦之緣。率爾",
    "T40n1815_001:0696a05": "多分起捨受故。次意識覺同緣刀杖及身瘡",
    "T40n1815_001:0696a06": "等。引生五識相應苦受及自憂根。名苦苦緣。",
    "T40n1815_001:0696a07": "重故苦苦者。釋逼迫重名苦苦也。次起第三。",
    "T40n1815_001:0696a08": "追念意識名受行覺。於前所受追緣行故。於",
    "T40n1815_001:0696a09": "前二覺所緣身等會妙壞中。生憂惱故名壞",
    "T40n1815_001:0696a10": "苦緣。是以三位識漸生三苦。故為苦苦苦。此",
    "T40n1815_001:0696a11": "三苦字如次結前行等三苦。",
    "T40n1815_001:0696a12": "經。一切有心至是初善根。述曰。第二化導。",
    "T40n1815_001:0696a13": "諸有心者。見是三苦起八苦等之因緣故。此",
    "T40n1815_001:0696a14": "地菩薩入教化道三昧。說諸過患令生厭背。",
    "T40n1815_001:0696a15": "於中入定意業自在。現身六道身業自在。十",
    "T40n1815_001:0696a16": "辯說法語業自在。十者傳說。一自相。說事相",
    "T40n1815_001:0696a17": "故。二同相。說理相故。三行相。四說相。五智",
    "T40n1815_001:0696a18": "相。六無我慢相。七大小乘相。八菩薩地相。九",
    "T40n1815_001:0696a19": "如來地相。十作住持相。即古今恒爾相也。",
    "T40n1815_001:0696a20": "(如十地論)。苦識者苦體也。於此且說四諦門故。苦",
    "T40n1815_001:0696a21": "緣者所依也。依自心王及根起故。刀杖緣具",
    "T40n1815_001:0696a22": "者外觸境也。苦識行身瘡腫發壞者內觸境",
    "T40n1815_001:0696a23": "也。以覺苦識所行執受內身觸故。刀等破身",
    "T40n1815_001:0696a24": "故具二觸。瘡等自生故言不具。具所依緣生",
    "T40n1815_001:0696a25": "了別故名為生識。識作思也。識受受也。觸識",
    "T40n1815_001:0696a26": "觸也。如是一聚合名苦識。以隨顯勝且舉三",
    "T40n1815_001:0696a27": "心所。然此苦諦差別有三。一者苦苦。依根境",
    "T40n1815_001:0696a28": "故言行二緣。由此念念緣身瘡等故言心心緣",
    "T40n1815_001:0696a29": "色。此心觸對觸惱之境領受煩毒為苦苦也。",
    "T40n1815_001:0696b01": "二者行苦。二苦本故處中說。言心緣識者名",
    "T40n1815_001:0696b02": "之差別。初在根發多分率爾覺所緣境名行",
    "T40n1815_001:0696b03": "苦覺。思受及觸纔覺境觸未受毒時。捨受現",
    "T40n1815_001:0696b04": "前名為行苦。三者壞。苦境切生苦如斲石火。",
    "T40n1815_001:0696b05": "謂由緣逼斲行苦石。出壞等苦燒身心也。此",
    "T40n1815_001:0696b06": "有二種。剎那生滅即細壞苦。若一期身散壞",
    "T40n1815_001:0696b07": "轉變如幻化。識於中了故言識入壞緣也。妻",
    "T40n1815_001:0696b08": "子珍等存名緣集。彼後敗壞名為緣散。爾時",
    "T40n1815_001:0696b09": "心苦轉增心惱。雖現受念。後散壞緣戀著前",
    "T40n1815_001:0696b10": "存念念不捨是為壞苦。總結上云三界一切",
    "T40n1815_001:0696b11": "苦諦也。次明集諦。謂觀無明引集無量善惡",
    "T40n1815_001:0696b12": "之心作一切業。習氣相續煩惱習因諸業集",
    "T40n1815_001:0696b13": "因名為集諦。次明道諦。正見因也。解脫果也。",
    "T40n1815_001:0696b14": "空空智道體也。謂二空智以世間正見為因。",
    "T40n1815_001:0696b15": "出世解脫為果。群聖之迹名道。見修等別名",
    "T40n1815_001:0696b16": "心心。總結名以智道道諦。次明滅諦。盡有苦",
    "T40n1815_001:0696b17": "果盡有集因。離障清淨一味所照體性。以聖",
    "T40n1815_001:0696b18": "妙智擇力寂滅一諦也。慧品具足已下總結",
    "T40n1815_001:0696b19": "初慧善根。起空者俗智。入觀者真智。",
    "T40n1815_001:0696b20": "經。第二觀捨至捨品具足。述曰。逆次第二",
    "T40n1815_001:0696b21": "觀捨善根。初總標云。第二觀彼捨一切貪障",
    "T40n1815_001:0696b22": "而行平等空之捨也。次明行相。以無緣行觀",
    "T40n1815_001:0696b23": "法空際一真如相。又觀世俗平等之門。謂觀",
    "T40n1815_001:0696b24": "地土吾所已用舊故土等。四大皆然。我今入",
    "T40n1815_001:0696b25": "此地者離垢地也。畢竟不受不淨身者。如十",
    "T40n1815_001:0696b26": "住論。初地菩薩於五欲中煩惱作患。上地不",
    "T40n1815_001:0696b27": "然。無始婬愛受胎生身。所棄尸身成大地等。",
    "T40n1815_001:0696b28": "今於五欲不作過患。更不應受胎生身故。",
    "T40n1815_001:0696b29": "經。第三次觀至無量法身。述曰。逆次第三",
    "T40n1815_001:0696c01": "觀慈善根。妙花三昧者。一乘三昧總攝因也。",
    "T40n1815_001:0696c02": "佛樂果也。後結成言無癡無貪無瞋。如次結",
    "T40n1815_001:0696c03": "前慧捨慈品善根成也。入平等智諸菩薩行",
    "T40n1815_001:0696c04": "本也。現化無量法身者。如水中月法身影故。",
    "T40n1815_001:0696c05": "經。如一切眾生天華品說。述曰。第三指廣。",
    "T40n1815_001:0696c06": "餘地準此。",
    "T40n1815_001:0696c07": "經。若佛子至名一義別。述曰。第三地名光",
    "T40n1815_001:0696c08": "明者。發光地故。次行相中有二。自利故利他",
    "T40n1815_001:0696c09": "故。初亦有二。知能詮故知所詮故。此初也。三",
    "T40n1815_001:0696c10": "昧解了智者。以依勝定發三慧故。三世佛法",
    "T40n1815_001:0696c11": "門者。十二分教。名句文身遍攝能詮故。重誦",
    "T40n1815_001:0696c12": "者應頌。此不了義。對記別故在前立二。直語",
    "T40n1815_001:0696c13": "者契經。此唯長行。對諷頌偈故次立二。不請",
    "T40n1815_001:0696c14": "說者自說。戒律者因緣。佛界者本生。昔事者",
    "T40n1815_001:0696c15": "本事。方正者方廣。未曾有者希法。談說者論",
    "T40n1815_001:0696c16": "議。言名一者。一種名句文故。義別者。開為十",
    "T40n1815_001:0696c17": "二分故。",
    "T40n1815_001:0696c18": "經。是名味句至因緣果觀。述曰。第二知所",
    "T40n1815_001:0696c19": "詮也。分分受生者分段生也。初入識於胎即",
    "T40n1815_001:0696c20": "識支位也。四大增長色心者名色支也。名六",
    "T40n1815_001:0696c21": "住於根中起實覺者。堪發識位為六處支故。",
    "T40n1815_001:0696c22": "未別苦樂名觸識者觸支也。覺苦樂識名三",
    "T40n1815_001:0696c23": "受者受支也。連連覺著受無窮者愛支也。恒",
    "T40n1815_001:0696c24": "著愛故。欲謂欲取。我謂我語取。見即見取。戒",
    "T40n1815_001:0696c25": "即戒禁取。合取支也。善惡有者有支也。識",
    "T40n1815_001:0696c26": "初名生生支也。識終名死死支也。言是十品",
    "T40n1815_001:0696c27": "者。除無明行支故。現在苦因緣果觀者。識等",
    "T40n1815_001:0696c28": "五支名現在苦。愛取有三名現在因緣。生老",
    "T40n1815_001:0696c29": "死二名因緣之果。能觀察彼名之為觀。",
    "T40n1815_001:0697a01": "經。是行相中至身心則化。述曰。第二利他",
    "T40n1815_001:0697a02": "也。菩薩念言。於是緣生行相。以中道智我久",
    "T40n1815_001:0697a03": "已離有無著故無自體性。知所證已亦為利",
    "T40n1815_001:0697a04": "他入總持辯。事佛受法現身六道。隨應說法。",
    "T40n1815_001:0697a05": "現劫化者。如維摩經一日舒為七大劫等。展",
    "T40n1815_001:0697a06": "轉化故言轉化百千劫。國土不同身心別化",
    "T40n1815_001:0697a07": "者。隨其國欲三業別化。",
    "T40n1815_001:0697a08": "經。是妙華至三昧品說。述曰。第三存略指",
    "T40n1815_001:0697a09": "廣。如彼二品已廣說故。",
    "T40n1815_001:0697a10": "經。若佛子至寂滅忍。述曰。第四地行相中",
    "T40n1815_001:0697a11": "有二。自分行故勝進行故。此初也。梵云爾炎",
    "T40n1815_001:0697a12": "即知所義。今配二諦故言爾真炎俗。離增減",
    "T40n1815_001:0697a13": "故言不斷不常。如無量劫即是一念。況生住",
    "T40n1815_001:0697a14": "滅一世一時一有。一有者一妙有也。雖真一",
    "T40n1815_001:0697a15": "味因緣不雜。故言種異異。如因緣別。果亦不",
    "T40n1815_001:0697a16": "同。故言現異。既雖無相不壞假名。故言因緣",
    "T40n1815_001:0697a17": "中道也。既無定性名中道故。非一二等。如文",
    "T40n1815_001:0697a18": "可知。然隨假相佛與凡等一一差別名為世",
    "T40n1815_001:0697a19": "諦。然勝義智道觀。彼無一二。如何等法觀彼",
    "T40n1815_001:0697a20": "真耶。故總舉言玄道定品也。玄即所緣。道",
    "T40n1815_001:0697a21": "謂慧也。定謂所依。言佛心行者舉果顯因。初",
    "T40n1815_001:0697a22": "覺定因者初悟空理定即因也。覺之因故。何",
    "T40n1815_001:0697a23": "等名品。謂有十種。初三如次聞思修慧。次七",
    "T40n1815_001:0697a24": "證位七覺支也。上覺精進。以上昇故。觀覺定",
    "T40n1815_001:0697a25": "也。從果名故。倚覺安也。舊翻倚故。樂謂喜",
    "T40n1815_001:0697a26": "也。四地菩薩漸斷障時。方便道力念念進入",
    "T40n1815_001:0697a27": "定果覺慧。是人住定起慧炎故。見世俗法行",
    "T40n1815_001:0697a28": "勝義空。若起念定者。定之親因并舉念也。起",
    "T40n1815_001:0697a29": "者出也。出前緣法緣空定者。即入有情緣心",
    "T40n1815_001:0697b01": "定中生慈心愛。以順道法化生。既愛法樂名",
    "T40n1815_001:0697b02": "法樂忍。持德不退名為住忍。入真名為證忍。",
    "T40n1815_001:0697b03": "出妄名寂滅忍。名之差別也。",
    "T40n1815_001:0697b04": "經。故諸佛至已明斯義。述曰。第二勝進行。",
    "T40n1815_001:0697b05": "於彼菩薩所入定中。諸佛現影而起發故。百",
    "T40n1815_001:0697b06": "千起發者精進法門也。著定者釋住定也。貪",
    "T40n1815_001:0697b07": "定者釋味樂定也。然善法欲非貪煩惱。已斷",
    "T40n1815_001:0697b08": "定愛故。發起者覺發也。警彼定品三種相故。",
    "T40n1815_001:0697b09": "菩薩定力超三有故。名為出相。超二乘滅名",
    "T40n1815_001:0697b10": "為進相。向大乘果名去向相。佛光覺發出相",
    "T40n1815_001:0697b11": "之故。菩薩不沒生死不退涅槃。覺發進相之",
    "T40n1815_001:0697b12": "故。不墮二乘。覺發去向相故。不住因位。是",
    "T40n1815_001:0697b13": "則定品功德滿足。謂摩頂發起名頂三昧法。",
    "T40n1815_001:0697b14": "離沒等劣名上樂忍。功德圓備名永盡無餘。",
    "T40n1815_001:0697b15": "無量功德品福也。行行皆光明智也。見佛體",
    "T40n1815_001:0697b16": "性常樂我淨者。令心解故。餘文可解。上日月",
    "T40n1815_001:0697b17": "下指餘品也。",
    "T40n1815_001:0697b18": "經。若佛子至因果分別。述曰。第五地舉章",
    "T40n1815_001:0697b19": "云。慧照者始雙照故。地行有二。自分故勝進",
    "T40n1815_001:0697b20": "故。初亦有二。智故通故。此初也。總標云十力",
    "T40n1815_001:0697b21": "生品者。起一切功德行故。一以一慧至處力",
    "T40n1815_001:0697b22": "品者。處非處智力也。二自業智力。三種種勝",
    "T40n1815_001:0697b23": "解智力。能知六道意樂勝劣故。現行意樂名",
    "T40n1815_001:0697b24": "為果欲。四種種界智力。知種姓故。五根上下",
    "T40n1815_001:0697b25": "智力。六靜慮解脫智力。能知凡聖定差別故。",
    "T40n1815_001:0697b26": "正定聖也。七遍趣行智力。能知趣果方便故。",
    "T40n1815_001:0697b27": "謂知乘是因必至果處。及乘是果由乘因道",
    "T40n1815_001:0697b28": "故。如對法云。悟入大小乘教所攝境故。八死",
    "T40n1815_001:0697b29": "生智力。言五眼知一切法者。類舉總數。慧法",
    "T40n1815_001:0697c01": "眼等知一切法。以天眼見諸受生故。九宿住",
    "T40n1815_001:0697c02": "隨念智力。十漏盡智力。一切受者順現受等。",
    "T40n1815_001:0697c03": "潤生煩惱滅。發業無明滅故。",
    "T40n1815_001:0697c04": "經。而身心口至下足事。述曰。第二通力。三",
    "T40n1815_001:0697c05": "業變化自在用故。既從眾生現不可議。下地",
    "T40n1815_001:0697c06": "不知覺舉足下足事。",
    "T40n1815_001:0697c07": "經。是人大明智至現在前。述曰。第二勝進",
    "T40n1815_001:0697c08": "分行。大明智者總舉也。慚慚進者加行道也。",
    "T40n1815_001:0697c09": "分分智者無間道也。光光無量無量者解脫",
    "T40n1815_001:0697c10": "道也。不可說不可說法門勝進道也。",
    "T40n1815_001:0697c11": "經。若佛子至品中說。述曰。第六地舉章云。",
    "T40n1815_001:0697c12": "華光者。般若正因照境破闇故。次地行中初",
    "T40n1815_001:0697c13": "總標已。天眼明下別顯十通。十通者。一天",
    "T40n1815_001:0697c14": "眼通。知微塵數大色分成六道眾生身。及一",
    "T40n1815_001:0697c15": "一身細分成大亦分分知。二天耳通。言非非",
    "T40n1815_001:0697c16": "音非非聲者。傳說。并知音聲空故。一切法",
    "T40n1815_001:0697c17": "聲者餘一切聲。有說。聞法蠡等教也。三天身",
    "T40n1815_001:0697c18": "通。即神境通。知一切色及知色之非色等性。",
    "T40n1815_001:0697c19": "於一念中通於十方國土之量三世劫量。隨",
    "T40n1815_001:0697c20": "國大小現齊爾所時塵數身故。四天心通。即",
    "T40n1815_001:0697c21": "他心智。五天人通。知人事故。即宿住智。六天",
    "T40n1815_001:0697c22": "解脫通。即漏盡智。知諸眾生解脫方便故。滅",
    "T40n1815_001:0697c23": "滅皆盡者。滅十障故。已後四通皆是他心通",
    "T40n1815_001:0697c24": "之差別。如次知他定慧念願立為四故。非定",
    "T40n1815_001:0697c25": "非不定者。以上二心體性空故。三十心者地",
    "T40n1815_001:0697c26": "前心也。一切求者。於法非法求修斷也。言而",
    "T40n1815_001:0697c27": "爾所者。但明爾所十通明者。於釋迦略說也。",
    "T40n1815_001:0697c28": "經。若佛子至聽法故。述曰。第七地中舉章",
    "T40n1815_001:0697c29": "云。滿足者功用滿故。地行有二。實行故化相",
    "T40n1815_001:0698a01": "故。此初也。言十八聖人智者。以隨分得十",
    "T40n1815_001:0698a02": "八不共法故。古有作疏云。初六中身無漏過",
    "T40n1815_001:0698a03": "者。離殺盜婬業及習故。二口無語罪者。離妄",
    "T40n1815_001:0698a04": "語等四罪語故。三念無失念者。離貪離瞋及",
    "T40n1815_001:0698a05": "邪見故。乃至廣說。非也。如此十惡前第二地",
    "T40n1815_001:0698a06": "已永離故。今解。身無漏過者身無誤失也。口",
    "T40n1815_001:0698a07": "無語罪者無卒暴音也。念無失念者無忘失",
    "T40n1815_001:0698a08": "念也。離八法者無不擇捨。羅漢由執世間八",
    "T40n1815_001:0698a09": "法專求自利捨利他事。菩薩遠離八法性故。",
    "T40n1815_001:0698a10": "一切法中捨者無種種想也。於生死涅槃無",
    "T40n1815_001:0698a11": "差別想。由住第一大捨故。常在三昧者無不",
    "T40n1815_001:0698a12": "定心也。此六入地之所滿足。第二六者。一欲",
    "T40n1815_001:0698a13": "具足。於三界結無所怖畏。堪求所知障清淨",
    "T40n1815_001:0698a14": "故。言具足者今云無減也。二精進具足。所求",
    "T40n1815_001:0698a15": "能滿故。三念具足。遠憶諸法劫人事故。四慧",
    "T40n1815_001:0698a16": "具足。眾生者世諦也。一切法者第一義諦也。",
    "T40n1815_001:0698a17": "四重之中且舉初故。五解脫具足。知諸解脫",
    "T40n1815_001:0698a18": "未得不退故。六知他解脫足。即定不退也。必",
    "T40n1815_001:0698a19": "由定力知弟子心亦無染故。是人入此中六",
    "T40n1815_001:0698a20": "足中更欲起後滿分六故便起智也。一身隨",
    "T40n1815_001:0698a21": "六道心行而現。二口辨說法示眾生故。三隨",
    "T40n1815_001:0698a22": "眾生心入定振動。言虛空化花者。以雨花故。",
    "T40n1815_001:0698a23": "能令眾生心有所行。上三如次三業隨智行",
    "T40n1815_001:0698a24": "也。四以大明具足見過去佛。亦令眾生心眼",
    "T40n1815_001:0698a25": "得見。五以無著智見現在佛等。六以神通智",
    "T40n1815_001:0698a26": "見未來佛等。此中大明無著神通者。達三世",
    "T40n1815_001:0698a27": "智名之差別也。",
    "T40n1815_001:0698a28": "經。住是十八至國土中。述曰。第二化相中。",
    "T40n1815_001:0698a29": "先觀平等慈悲門。次量自力能。後現變化。力",
    "T40n1815_001:0698b01": "能之中。一切功德者福品也。一切神光者智",
    "T40n1815_001:0698b02": "品也。一切佛所行法等者。證果法門及勝進",
    "T40n1815_001:0698b03": "法門中已入解也。",
    "T40n1815_001:0698b04": "經。若佛子至入心三昧。述曰。第八地中有",
    "T40n1815_001:0698b05": "五種行。此初定行。初無功用名入法王位三",
    "T40n1815_001:0698b06": "昧也。其智似果說法定故。雖有所說而於無",
    "T40n1815_001:0698b07": "相無功用住。故言似佛。下內空等十大明慧",
    "T40n1815_001:0698b08": "所入定門。任運流故。諸佛得果除闇教音入",
    "T40n1815_001:0698b09": "菩薩心定也。花能得果。光除闇義。",
    "T40n1815_001:0698b10": "經。其空慧者至不可說。述曰。第二慧行。謂",
    "T40n1815_001:0698b11": "內空等如辨中邊智論廣說。於此第十泯第",
    "T40n1815_001:0698b12": "九也。總結十空性平等地。可以十門假說。而",
    "T40n1815_001:0698b13": "不著故亦不可說。",
    "T40n1815_001:0698b14": "經。神通道智至一時行。述曰。第三通行。謂",
    "T40n1815_001:0698b15": "神通智遍知諸事。入無量土神通照境如眼",
    "T40n1815_001:0698b16": "見色。餘真實智達事達理。行解深細如意識",
    "T40n1815_001:0698b17": "了。轉法度與一切眾生者。以己之解授與眾",
    "T40n1815_001:0698b18": "生也。菩薩法身示現諸化與果相似。言入佛",
    "T40n1815_001:0698b19": "果。是諸佛數。況是九地十地數也。平等門者。",
    "T40n1815_001:0698b20": "陀羅尼門等所行真如門中。而大自在一念",
    "T40n1815_001:0698b21": "一時而修行也。",
    "T40n1815_001:0698b22": "經。劫說非劫至佛說非佛。述曰。第四說行。",
    "T40n1815_001:0698b23": "劫空非劫。然不都無。非劫說劫。餘皆準此。",
    "T40n1815_001:0698b24": "經。而入出至品中已明。述曰。第五照行。諸",
    "T40n1815_001:0698b25": "佛體性三昧者。傳說。果德相應故。反照者還",
    "T40n1815_001:0698b26": "照自故。言順逆者。如順逆觀緣起。餘皆隨境。",
    "T40n1815_001:0698b27": "不動已下明智行力。離功用故言不動。永伏",
    "T40n1815_001:0698b28": "染故言不倒。恒證生空言不出。法空不續言",
    "T40n1815_001:0698b29": "不入。永不復受分段生死故言不生不滅也。",
    "T40n1815_001:0698c01": "結文可解。",
    "T40n1815_001:0698c02": "經。若佛子至出入無時。述曰。第九地中言",
    "T40n1815_001:0698c03": "佛華嚴者。具四無礙莊嚴行故。地行有二。內",
    "T40n1815_001:0698c04": "證故外化故。此初也。現佛威儀定及說法自",
    "T40n1815_001:0698c05": "在王定。恒現前故更無出入別時也。",
    "T40n1815_001:0698c06": "經。於十方至無量意。述曰。第二外化。十世",
    "T40n1815_001:0698c07": "界者十方大千故。所現身別相好具足自在",
    "T40n1815_001:0698c08": "無礙與虛空同。無量大悲智慧光明福相智",
    "T40n1815_001:0698c09": "相莊嚴法身。言一切法外等者。非趣生法而",
    "T40n1815_001:0698c10": "行趣生。轉魔界等入佛界等。性平等故說無",
    "T40n1815_001:0698c11": "礙也。光光照者二空故。慧慧者彼後智故。明",
    "T40n1815_001:0698c12": "炎明炎者無間解脫故。備四無畏四無量十",
    "T40n1815_001:0698c13": "力十八不共法八解脫等。無住涅槃不住二",
    "T40n1815_001:0698c14": "邊。無為一道所知障淨。為諸眾生作父母等。",
    "T40n1815_001:0698c15": "說法窮劫令得道果。從生死際起者。從初發",
    "T40n1815_001:0698c16": "心至金剛心。所有願行於一心現。入眾生界",
    "T40n1815_001:0698c17": "而教化也。",
    "T40n1815_001:0698c18": "經。若佛子至名佛界地。述曰。第十地中舉",
    "T40n1815_001:0698c19": "章云。入佛界者受職位故。次地行中有二。行",
    "T40n1815_001:0698c20": "功德故行勝利故。此初也。先出體用言大慧",
    "T40n1815_001:0698c21": "空。然二空用亦復空故言空空復空。復空所",
    "T40n1815_001:0698c22": "取能取。既平等空故言如虛空。性平等智有",
    "T40n1815_001:0698c23": "果德性十德具足。此總標也。十者十號。一者",
    "T40n1815_001:0698c24": "如來。清淨法界一相無為。其中法身神虛體",
    "T40n1815_001:0698c25": "一。一切事法泯同法性無所去來名如來故。",
    "T40n1815_001:0698c26": "然經舉義末後配名。二者應供。智應順境。斷",
    "T40n1815_001:0698c27": "應不受後有。法身無二應正法養故。三者正",
    "T40n1815_001:0698c28": "遍智。遍覆有情及器世事。周知諸法及有情",
    "T40n1815_001:0698c29": "故。正覺所知名為正知。無所染著名聖解脫",
    "T40n1815_001:0699a01": "智。四者明行足。因行增明已到滿故。五者善",
    "T40n1815_001:0699a02": "逝。善逝於三世佛法其所至法同於先佛。佛",
    "T40n1815_001:0699a03": "去世時多有所益言去時善善。來現世時亦",
    "T40n1815_001:0699a04": "有所益言來時善善。名善善者結善逝也。六",
    "T40n1815_001:0699a05": "者世間解。菩薩修行上說五種德行。入世間",
    "T40n1815_001:0699a06": "中教化眾生令解脫故。七者無上士。諸行法",
    "T40n1815_001:0699a07": "上入威神似佛所行義形處故。八者調御丈",
    "T40n1815_001:0699a08": "夫。為世間解脫調順眾生剛強煩惱故。九者",
    "T40n1815_001:0699a09": "天人師。彼所諮受法言師故。十者佛世尊。法",
    "T40n1815_001:0699a10": "身無二智身恒時。大滿名佛。一切禮拜及所",
    "T40n1815_001:0699a11": "尊敬名世尊故。次總結釋佛界地名。一切世",
    "T40n1815_001:0699a12": "人受教之處。是故此地是覺地也。下地來入",
    "T40n1815_001:0699a13": "亦名界地。能持群聖圓滿處故。",
    "T40n1815_001:0699a14": "經。爾時至與佛道同。述曰。第二行勝利。十",
    "T40n1815_001:0699a15": "地菩薩坐蓮華上。蒙法身佛授記摩頂。及蒙",
    "T40n1815_001:0699a16": "同見同學讚歎。言法身者。如隔輕縠見報身",
    "T40n1815_001:0699a17": "故。內德已滿更得一切佛菩薩請轉法輪。饒",
    "T40n1815_001:0699a18": "益世間。所轉法輪名虛空藏。周遍容受化導",
    "T40n1815_001:0699a19": "門故。",
    "T40n1815_001:0699a20": "經。爾時至一心而行。述曰。第五付屬也。不",
    "T40n1815_001:0699a21": "可說數名也。此數為一。積至百千恒沙法門。",
    "T40n1815_001:0699a22": "恒河者。香山頂無熱惱池流出四河。此東河。",
    "T40n1815_001:0699a23": "水寬四十餘里。梵語應言殑伽。無別正翻。義",
    "T40n1815_001:0699a24": "天堂來。河源山頂人所不見。如俱舍云。無",
    "T40n1815_001:0699a25": "通不能至。但見彼水高澍而下。時俗遂言天",
    "T40n1815_001:0699a26": "堂來也。此一河沙為一數量至百千故。就彼",
    "T40n1815_001:0699a27": "門中。今此第十心地品者如毛頭許。佛付屬",
    "T40n1815_001:0699a28": "言。三際佛菩薩之所說學。我已多劫修故成",
    "T40n1815_001:0699a29": "佛。放光非一故言光光。告千葉上淨穢土佛。",
    "T40n1815_001:0699b01": "汝各轉化一切眾生。佛等展轉說也。",
    "T40n1815_001:0699b02": "經。爾時千華至世界而沒。述曰。自下大段",
    "T40n1815_001:0699b03": "第二化傳說中有二。報恩故別化故。此初也。",
    "T40n1815_001:0699b04": "法可重故。",
    "T40n1815_001:0699b05": "經。沒已至品中說。述曰。第二別化也。各還",
    "T40n1815_001:0699b06": "本土別化眾故。於中有二。傳上賢聖內門行",
    "T40n1815_001:0699b07": "故。傳初發心外門戒故。初亦有二。經家總",
    "T40n1815_001:0699b08": "序故別釋故。此初也。其三昧名如前已釋。",
    "T40n1815_001:0699b09": "大小乘機所見不同。菩薩眾見初成佛已往",
    "T40n1815_001:0699b10": "第四禪大自在天王宮放光接眾。事盧舍那",
    "T40n1815_001:0699b11": "聽心地品。還來樹下出定而說十世界海。菩",
    "T40n1815_001:0699b12": "提樹者畢鉢羅樹。在伽耶城西南二十四里。",
    "T40n1815_001:0699b13": "金中精窂名曰金剛。可宜金剛體之座也。光",
    "T40n1815_001:0699b14": "中最勝名光王座。妙光堂者。即華嚴云普光",
    "T40n1815_001:0699b15": "堂也。因佛放光而立名也。在摩伽陀國寂",
    "T40n1815_001:0699b16": "滅道場界。去菩提樹三里也。滅生死處名寂",
    "T40n1815_001:0699b17": "滅道場。十世界海者。華嚴第二云。蓮華藏",
    "T40n1815_001:0699b18": "世界海。次東方有世界海。名淨勝光莊嚴。中",
    "T40n1815_001:0699b19": "有佛剎。名眾寶金剛藏。如是十方各說異名。",
    "T40n1815_001:0699b20": "廣如彼說。除蓮華藏言十世界海。世界海量",
    "T40n1815_001:0699b21": "如前已說。十住十行十迴向者。即前所說十",
    "T40n1815_001:0699b22": "發趣等。十禪定者。此文次第當四善根。一向",
    "T40n1815_001:0699b23": "修慧故偏說定。禪那此云寂靜。其十者何。如",
    "T40n1815_001:0699b24": "華嚴經十定品說。善戒經第六禪品中有十",
    "T40n1815_001:0699b25": "寂靜清禪。一世法寂靜淨禪等。彼十何義。頌",
    "T40n1815_001:0699b26": "曰。漏無漏近分。根本與勝進。入住出邊際。決",
    "T40n1815_001:0699b27": "擇分為十。準此上卷十金剛者即十迴向。四",
    "T40n1815_001:0699b28": "天中說。何故色界重說迴向。北并州真藏師",
    "T40n1815_001:0699b29": "云。色界所說諸位通行。如華嚴三十九說。十",
    "T40n1815_001:0699c01": "金剛心。謂菩薩發如是心。我當覺了三世一",
    "T40n1815_001:0699c02": "切諸法悉無有餘。是第一發金剛心。乃至廣",
    "T40n1815_001:0699c03": "說。十忍者。瑜伽忍品云。清淨忍有十。如彼廣",
    "T40n1815_001:0699c04": "說。又善戒經忍品說十。十願者。如華嚴說。發",
    "T40n1815_001:0699c05": "菩提心經下當引釋。",
    "T40n1815_001:0699c06": "經。爾時釋迦至八千返。述曰。第二別釋。謂有",
    "T40n1815_001:0699c07": "疑云。從初成佛何時說耶。故今釋云。此化釋",
    "T40n1815_001:0699c08": "迦初蓮華界從本佛現。自東來入兜率天宮。",
    "T40n1815_001:0699c09": "說魔受化經已下生入胎。乃至號吾釋迦牟",
    "T40n1815_001:0699c10": "尼佛。此舉成道也。餘諸經云。樹下降魔。云",
    "T40n1815_001:0699c11": "何此經魔受化已方始下生。解云。魔眾非一。",
    "T40n1815_001:0699c12": "化有前後。如大集經云。魔王有百億。若一已",
    "T40n1815_001:0699c13": "伏更無餘者。佛滅度後誰亂結集。為顯力勝",
    "T40n1815_001:0699c14": "時時降魔。如華嚴云。為顯菩薩功德之力不",
    "T40n1815_001:0699c15": "可壞故。下閻浮提者入胎相也。梵云瞻部。此",
    "T40n1815_001:0699c16": "云勝金。如阿含經閻浮提品。閻浮樹下有金。",
    "T40n1815_001:0699c17": "厚四十由旬。號曰勝金。金中勝故。即閻浮檀",
    "T40n1815_001:0699c18": "金也。摩訶摩耶此云大術。七歲出家等者。此",
    "T40n1815_001:0699c19": "經應錯。既說娶嫁方出家故。西域傳云。諸部",
    "T40n1815_001:0699c20": "見聞不同也。其正義者如金光明記。寂滅道",
    "T40n1815_001:0699c21": "場已下顯時。謂成佛已從第四禪事盧舍那",
    "T40n1815_001:0699c22": "受心地法。還來道場說十世界海。如次前說。",
    "T40n1815_001:0699c23": "歷十住處。乃至第十摩醯首羅天王宮中說",
    "T40n1815_001:0699c24": "心地時。諸大梵王供網羅幢。因此說法乃至",
    "T40n1815_001:0699c25": "告言。吾今來此世界八千返。",
    "T40n1815_001:0699c26": "經。為此娑婆至一戒光明。述曰。大段第二",
    "T40n1815_001:0699c27": "誡惡行門。於中有三。開序故正說故流通故。",
    "T40n1815_001:0699c28": "初亦有三。時處故勸策故結戒故。此初經家",
    "T40n1815_001:0699c29": "序時處也。為化此娑婆界。從金剛座乃至四",
    "T40n1815_001:0700a01": "禪所化類故說心地竟。復還樹下始說。如下",
    "T40n1815_001:0700a02": "菩薩戒本。戒破罪闇名為光明。",
    "T40n1815_001:0700a03": "經。金剛寶戒至自性清淨。述曰。第二法王",
    "T40n1815_001:0700a04": "勸策。於中有二。策發故勸信故。此初也。佛",
    "T40n1815_001:0700a05": "舉戒云金剛寶者。堅牢能持一切功德令不",
    "T40n1815_001:0700a06": "漏失。破諸惡故。因果萬德以戒為初。名曰本",
    "T40n1815_001:0700a07": "源。如下廣釋。佛性種子者戒實性也。意謂那",
    "T40n1815_001:0700a08": "末。識即六識。心謂第八。色即五根。凡有如是",
    "T40n1815_001:0700a09": "情及心者皆入佛性當得作佛。所以者何。當",
    "T40n1815_001:0700a10": "當常有因故。有當當常住法身。三菩提因重",
    "T40n1815_001:0700a11": "言當當。其當果因法爾有故。有當當報化及",
    "T40n1815_001:0700a12": "常住法身。如是十戒出於世界等者。釋迦傳",
    "T40n1815_001:0700a13": "說出現於世。則是法戒應受持也。由此顯自",
    "T40n1815_001:0700a14": "佛性果故。故今為此大眾傳說。言一切眾生",
    "T40n1815_001:0700a15": "戒本原自性清淨者。舉戒實性表諸眾生皆",
    "T40n1815_001:0700a16": "有佛性故得成佛也。",
    "T40n1815_001:0700a17": "梵網經古迹記卷上"
}