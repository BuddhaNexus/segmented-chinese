{
    "T23n1443_012:0968a22": "根本說一切有部苾芻尼毘奈耶",
    "T23n1443_012:0968a23": "卷第十二",
    "T23n1443_012:0968a25": "三藏法師義淨奉　制譯",
    "T23n1443_012:0968a26": "毀訾語學處第二",
    "T23n1443_012:0968a27": "爾時薄伽梵在室羅伐城逝多林給孤獨園。",
    "T23n1443_012:0968a28": "是時六眾苾芻每於諸苾芻處作毀訾語，云：",
    "T23n1443_012:0968a29": "「眇目、癵躄、背傴、侏儒、太長、太短、太麁、太細、聾",
    "T23n1443_012:0968b01": "盲、瘖瘂、枴行、腫脚、禿臂、大頭、哆脣、齵齒。」是時",
    "T23n1443_012:0968b02": "六眾苾芻作如是等毀訾語時，諸苾芻聞已",
    "T23n1443_012:0968b03": "慚赧憂愁不樂，讀誦思惟悉皆廢闕，懷憂",
    "T23n1443_012:0968b04": "而住。時有少欲苾芻見其事已咸生嫌賤，作",
    "T23n1443_012:0968b05": "輕毀言：「云何苾芻於苾芻處而作毀訾，云眇",
    "T23n1443_012:0968b06": "目等？」如上所說。時諸苾芻以緣白佛。爾時世",
    "T23n1443_012:0968b07": "尊以此因緣集二部眾，乃至問六眾曰：「汝等",
    "T23n1443_012:0968b08": "實作毀訾語惱諸苾芻，云眇目等耶？」六眾答",
    "T23n1443_012:0968b09": "曰：「實爾。大德！」世尊即便種種呵責，廣說如上，",
    "T23n1443_012:0968b10": "乃至「此非沙門汝所應作事。所以者何？汝等",
    "T23n1443_012:0968b11": "當聽！往古世時，於聚落中有一長者，娶妻未",
    "T23n1443_012:0968b12": "久歡愛同居，便生一女年漸長大。長者單身",
    "T23n1443_012:0968b13": "躬為耕墾。時有居士子，父母俱喪，常於林野",
    "T23n1443_012:0968b14": "販樵為業，持其樵擔來至耕處，田頭樹下棄",
    "T23n1443_012:0968b15": "檐息肩。見彼長者躬自耕作，就而問曰：『阿",
    "T23n1443_012:0968b16": "舅！何故衰年自營辛苦，應居村落翻在田疇？』",
    "T23n1443_012:0968b17": "報言：『善來外甥！我無兄弟復無子息，不自躬",
    "T23n1443_012:0968b18": "耕衣食寧濟？』彼便報曰：『阿舅！我且代耕，仁當",
    "T23n1443_012:0968b19": "暫息。』即便執犁代其耕作，遂至日午。家中食",
    "T23n1443_012:0968b20": "來，喚言：『外甥！可來共食。』既共食已，報言：『阿",
    "T23n1443_012:0968b21": "舅！宜可還家。然我未知舅之宅處，至日晡後",
    "T23n1443_012:0968b22": "當出村外，路首相迎。』長者聞已即便歸舍。時",
    "T23n1443_012:0968b23": "居士子耕至日晚，牛放青稊躬持草檐，并取",
    "T23n1443_012:0968b24": "柴束驅畜而歸。至彼村隅，長者迎見，遂即將",
    "T23n1443_012:0968b25": "歸到其宅所。時居士子掃除廠庘，布以乾土",
    "T23n1443_012:0968b26": "并設火烟，多與牛草。長者見已作如是念：『我",
    "T23n1443_012:0968b27": "由此兒今受安樂，我之小女當與為妻。』令其",
    "T23n1443_012:0968b28": "食已，報云：『外甥！當住於此勤修家業，此之小",
    "T23n1443_012:0968b29": "女授汝為妻。』報言：『甚善！』即依處分營作生業。",
    "T23n1443_012:0968c01": "「時彼長者家有二牛，每令驅使，大者為性調",
    "T23n1443_012:0968c02": "善，小者稟識貪餮，雖復拘制犯暴是常。童子",
    "T23n1443_012:0968c03": "發憤放石遙打折其一角，因名禿角。後於他",
    "T23n1443_012:0968c04": "日尚犯田苗同前不止，便放鎌斫遂截其尾，",
    "T23n1443_012:0968c05": "因名禿尾禿角。後於異時居士子告長者言：",
    "T23n1443_012:0968c06": "『阿舅！先所許親，幸可為作。』爾時長者言：『好。』便",
    "T23n1443_012:0968c07": "告妻曰：『賢首！衣服瓔珞當可營辦，小女不久",
    "T23n1443_012:0968c08": "欲為婚匹。』妻便問曰：『曾未與人，如何辦具？』",
    "T23n1443_012:0968c09": "長者報曰：『吾已與人。』妻曰：『是誰？』報：『此居士子。』",
    "T23n1443_012:0968c10": "妻曰：『此人宗族本不委知，如白胡椒莫了生",
    "T23n1443_012:0968c11": "處，如何以女輒作婚姻？凡婚姻者，親屬還往",
    "T23n1443_012:0968c12": "飲噉追呼，氏族相應我方與女。』報其妻曰：『賢",
    "T23n1443_012:0968c13": "首！此居士子自至我家，由斯代勞得受安樂。",
    "T23n1443_012:0968c14": "此若無者，還嬰辛苦不免躬耕。』妻報夫曰：『我",
    "T23n1443_012:0968c15": "實不能將所愛女與客作人。』世間之人多用",
    "T23n1443_012:0968c16": "妻語，是時長者便作是念：『我若報云不與女",
    "T23n1443_012:0968c17": "者，作人今日便捨我去，我還不免自執耕犁。",
    "T23n1443_012:0968c18": "今且詭設方便勿令即去。』時彼作人復於異",
    "T23n1443_012:0968c19": "時告長者曰：『家長！宜應作婚姻事。』報曰：『外",
    "T23n1443_012:0968c20": "甥！我家親族其數寬廣，聚集之時多須飲食，",
    "T23n1443_012:0968c21": "宜待秋熟稻穀收成。』既收穀已復告成婚，報",
    "T23n1443_012:0968c22": "言：『外甥！事須沙糖，宜待甘蔗。』此既收已復告",
    "T23n1443_012:0968c23": "成婚，報言：『外甥！餅麵是資，當待麥熟。』既收",
    "T23n1443_012:0968c24": "麥已復告成婚，報言：『外甥！陳稻將盡，可待新",
    "T23n1443_012:0968c25": "粳。』時居士子見作推延，遂生此念：『無容田實",
    "T23n1443_012:0968c26": "總一時成，看此事由便成誑我。我今宜可往",
    "T23n1443_012:0968c27": "告眾人，若不與者經官取定。』便對眾人告",
    "T23n1443_012:0968c28": "云：『阿舅！可作婚姻。』諸人聞已告長者曰：『許言",
    "T23n1443_012:0968c29": "已久，何不為婚？』是時長者怒而告曰：『諸君當",
    "T23n1443_012:0969a01": "知，此是我舍客作之人，我以何緣共為婚娶？』",
    "T23n1443_012:0969a02": "時居士子便作是念：『我不得錢復不得婦，虛",
    "T23n1443_012:0969a03": "淹歲序莫見成功；我今宜可損害其人，方隨",
    "T23n1443_012:0969a04": "意去。』便將二牛，半日驅使多與杖捶，繫之枯",
    "T23n1443_012:0969a05": "樹曝以烈日，方欲言歸。近劫初時畜解人",
    "T23n1443_012:0969a06": "語，大牛便告居士子曰：『汝先於我共相愛念，",
    "T23n1443_012:0969a07": "恩同父母知我劬勞，何故今時多行杖楚，繫",
    "T23n1443_012:0969a08": "之枯樹曝以烈日，棄我還家？我於汝處有何",
    "T23n1443_012:0969a09": "愆過？』居士子曰：『汝無有咎，然汝曹主於我有",
    "T23n1443_012:0969a10": "過。』牛曰：『彼有何過？』報曰：『先許與女，今者違",
    "T23n1443_012:0969a11": "信。』牛曰：『何不經官？』男子報曰：『為無證人。』牛",
    "T23n1443_012:0969a12": "曰：『我等為汝而作證人。』男子曰：『為作人語？為",
    "T23n1443_012:0969a13": "作牛音？』答曰：『不作人語，我當現相，汝當為盟",
    "T23n1443_012:0969a14": "引我為證，令人表知。牽我二牛繫於廠內莫",
    "T23n1443_012:0969a15": "與水草，滿七日已，可於地中多水草處放我",
    "T23n1443_012:0969a16": "令出，乃至傍人來覩信驗。我等噤口不噉水",
    "T23n1443_012:0969a17": "草，我現相貌令王大臣信汝言實，我當飲噉。』",
    "T23n1443_012:0969a18": "「是時男子聞是計已，即便俱解放茂草中，自",
    "T23n1443_012:0969a19": "詣王所致敬白王：『大王！某村長者許女為婚，",
    "T23n1443_012:0969a20": "使役多年今乃翻悔。』王喚長者問其虛實，長",
    "T23n1443_012:0969a21": "者白云：『我實不許。』王問男子：『汝有證不？』白王",
    "T23n1443_012:0969a22": "言：『有。』王曰：『為人？為非人？』白言：『非人。』王曰：『是",
    "T23n1443_012:0969a23": "何？』白言：『是牛。』王曰：『為作人語？為餘語耶？』白",
    "T23n1443_012:0969a24": "言：『不作人語。』王曰：『如何成證？』白言：『彼有實",
    "T23n1443_012:0969a25": "信令人表知。其牛於七日中繫在廠內莫與",
    "T23n1443_012:0969a26": "水草，滿七日已可於地中多水草處放牛令",
    "T23n1443_012:0969a27": "出，我引為證必有奇相，乃至大王未信已來",
    "T23n1443_012:0969a28": "牛終不食。此若虛者我當死罪。』王命臣曰：『當",
    "T23n1443_012:0969a29": "依此言看其證驗。』大臣奉教，便取二牛繫之",
    "T23n1443_012:0969b01": "廠內不與水草。時禿角禿尾報大牛曰：『豈斯",
    "T23n1443_012:0969b02": "顛倒，唯獨我等日出西方幽閉廠中不聞水",
    "T23n1443_012:0969b03": "草。』大牛報曰：『豈非我許居士子為作保證，於",
    "T23n1443_012:0969b04": "七日中自餓而住，乃至王未信來不食水草。』",
    "T23n1443_012:0969b05": "禿尾禿角報大牛曰：『若放我者逢石尚噉，況",
    "T23n1443_012:0969b06": "水草耶？』大牛報曰：『此居士子愛念我等事同",
    "T23n1443_012:0969b07": "父母，豈得違信誤彼人耶？』禿尾禿角曰：『雖實",
    "T23n1443_012:0969b08": "愛念恩同二親，然常喚我為禿尾禿角。我聞",
    "T23n1443_012:0969b09": "喚時即欲以角決破其腹。』大牛聞已默爾而",
    "T23n1443_012:0969b10": "住。彼居士子時復來看，問其牛曰：『得安隱不？』",
    "T23n1443_012:0969b11": "大牛報曰：『我且安隱，汝不安隱。』居士子曰：『何",
    "T23n1443_012:0969b12": "意如此？』大牛具說。居士子曰：『若如是者，我於",
    "T23n1443_012:0969b13": "今夜當急逃走，對王為誑命在須臾。』大牛報",
    "T23n1443_012:0969b14": "曰：『汝不須走，當與禿尾禿角穿鼻安繩，其紖",
    "T23n1443_012:0969b15": "促繫我角。放出之日，若彼違信食水草時，我",
    "T23n1443_012:0969b16": "以雙角舉鼻令上。汝即報言：「今此二牛告第",
    "T23n1443_012:0969b17": "五護世。」世人共許有五種擁護者，謂地水火",
    "T23n1443_012:0969b18": "風日。』時居士子遂與穽鼻，禿尾禿角報大牛",
    "T23n1443_012:0969b19": "曰：『仁當觀此苦虐於我。』大牛曰：『與著瓔珞何",
    "T23n1443_012:0969b20": "苦之有？』便以拘紖繫大者頭。「至七日已，王及",
    "T23n1443_012:0969b21": "諸臣親共觀視，多水草田放牛令出，禿尾禿",
    "T23n1443_012:0969b22": "角既見水草即便欲食，是時大牛遂以雙角",
    "T23n1443_012:0969b23": "舉小牛鼻，向日而望。王問臣曰：『何意二牛向",
    "T23n1443_012:0969b24": "日而望？』時有智臣，白言：『大王！今此二牛意欲",
    "T23n1443_012:0969b25": "啟王說如是事，非直我二為證，亦兼告彼第",
    "T23n1443_012:0969b26": "五護世，明明白日助我證知。』王見是事極生",
    "T23n1443_012:0969b27": "希有，報諸臣曰：『畜生無知尚能為人而作保",
    "T23n1443_012:0969b28": "證，事既非虛，宜以彼女共為婚事。』便放二牛",
    "T23n1443_012:0969b29": "俱食水草。時居士子既得勝已，娶女為妻。」",
    "T23n1443_012:0969c01": "佛告諸苾芻：「汝等當知！在傍生趣聞毀訾言",
    "T23n1443_012:0969c02": "尚懷害念，況復於人。是故苾芻！不應惡語毀",
    "T23n1443_012:0969c03": "訾他人。」此是緣起，猶未制戒。佛復告諸苾芻：",
    "T23n1443_012:0969c04": "「乃往古昔，於一村中有長者住，以行車為業。",
    "T23n1443_012:0969c05": "彼有二牸牛：一名歡喜，二名美味，於春陽時",
    "T23n1443_012:0969c06": "各生一子，毛色斑駮。既漸長大，歡喜之子其",
    "T23n1443_012:0969c07": "角廣長，美味之兒頭禿無角。是時長者為其",
    "T23n1443_012:0969c08": "立字，一名歡喜長角，二名美味禿頭。及其壯",
    "T23n1443_012:0969c09": "盛，俱有氣力。後於異時諸行車人，各因飲牛",
    "T23n1443_012:0969c10": "共集池所，作如是言：『誰牛最勝？』各云牛勝。長",
    "T23n1443_012:0969c11": "者答云：『我牛極勝。何以得知？可於峻坂令牽",
    "T23n1443_012:0969c12": "重車。共立明言，賭金錢五百。』作是要已，便將",
    "T23n1443_012:0969c13": "己牛於峻坂處牽其重車。時彼長者便喚牛",
    "T23n1443_012:0969c14": "曰：『歡喜長角宜可疾牽，美味禿頭亦當急挽。』",
    "T23n1443_012:0969c15": "時禿頭牛聞毀訾語，即便却住不肯挽車。長",
    "T23n1443_012:0969c16": "者大怒，便以麁杖而拷楚之，餘人報曰：『汝今",
    "T23n1443_012:0969c17": "豈欲殺此牛耶？既其不如宜當放却。』是時長",
    "T23n1443_012:0969c18": "者便輸五百金錢，極大忿怒多與牛杖繫之",
    "T23n1443_012:0969c19": "枯樹。牛解人語已如上說，長者報曰：『今由汝",
    "T23n1443_012:0969c20": "故罰我金錢。』牛曰：『由曹主口過。』長者曰：『我",
    "T23n1443_012:0969c21": "何口過？』牛曰：『何故人前辱毀於我？若言好名",
    "T23n1443_012:0969c22": "不毀訾者，便於峻坂牽倍重載，共立明要，倍",
    "T23n1443_012:0969c23": "賭一千。』長者報曰：『汝今更欲倍罰我耶？』牛曰：",
    "T23n1443_012:0969c24": "『勿毀訾我，定當盡力。』後時共他要契，以牛牽",
    "T23n1443_012:0969c25": "車令上峻坂，便喚牛曰：『歡喜宜可急牽，美味",
    "T23n1443_012:0969c26": "當須疾挽。』二牛聞已便生歡悅，盡力牽車令",
    "T23n1443_012:0969c27": "至平地，亦既得勝，便獲金錢一千。時有天神，",
    "T23n1443_012:0969c28": "於虛空中說伽他曰：",
    "T23n1443_012:0969c29": "「『雖有極重載，　　居在峻坂下；",
    "T23n1443_012:0970a01": "　　二牛心若喜，　　能牽出此車。",
    "T23n1443_012:0970a02": "　　若陳順意語，　　二牛聞慶悅；",
    "T23n1443_012:0970a03": "　　牽車出不難，　　主獲千金賞。",
    "T23n1443_012:0970a04": "　　是故常愛語，　　勿作逆耳言；",
    "T23n1443_012:0970a05": "　　若出愛語時，　　無罪常安樂。』」",
    "T23n1443_012:0970a06": "佛告諸苾芻：「彼傍生類聞毀訾時，尚能為主",
    "T23n1443_012:0970a07": "作無利益，何況於人！是故汝苾芻等！不應於",
    "T23n1443_012:0970a08": "他作毀訾語。」種種訶責，廣說乃至「我為二部",
    "T23n1443_012:0970a09": "弟子制其學處，應如是說：",
    "T23n1443_012:0970a10": "「若復苾芻尼，毀訾語故波逸底迦。」",
    "T23n1443_012:0970a11": "尼謂此法中尼。毀訾語者，謂於他人為毀辱",
    "T23n1443_012:0970a12": "事出言彰表。他領解時得波逸底迦罪，廣說",
    "T23n1443_012:0970a13": "如上。",
    "T23n1443_012:0970a14": "此中犯相其事云何？",
    "T23n1443_012:0970a15": "總攝頌曰：",
    "T23n1443_012:0970a16": "　種族及工巧，　　業形相病五，",
    "T23n1443_012:0970a17": "　罪及煩惱類，　　惡罵為後邊。",
    "T23n1443_012:0970a18": "別攝頌曰：",
    "T23n1443_012:0970a19": "　種姓織毛針，　　鐵銅及皮作，",
    "T23n1443_012:0970a20": "　陶師并剃髮，　　木竹作并奴。",
    "T23n1443_012:0970a21": "若苾芻尼若毀訾語意，往婆羅門種苾芻尼",
    "T23n1443_012:0970a22": "處作如是語：「聖者！汝是婆羅門種出家，今非",
    "T23n1443_012:0970a23": "沙門女、非婆羅門女。」時彼苾芻尼聞是語已，",
    "T23n1443_012:0970a24": "隨惱不惱，此尼得惡作。",
    "T23n1443_012:0970a25": "若苾芻尼作毀訾意，往剎帝利種尼處，同前",
    "T23n1443_012:0970a26": "作語，廣說乃至隨惱不惱，此尼亦得惡作。",
    "T23n1443_012:0970a27": "若往薜舍種尼處，作如是語：「聖者！汝是薜舍",
    "T23n1443_012:0970a28": "種出家，今非沙門女、非婆羅門女。」彼聞語已，",
    "T23n1443_012:0970a29": "隨惱不惱。此苾芻尼得波逸底迦(已下諸文，皆有隨惱不惱，恐文",
    "T23n1443_012:0970b01": "多，不譯)。若苾芻尼作毀訾意，往戍達羅種苾芻尼",
    "T23n1443_012:0970b02": "處作如是語：「聖者！汝是戍達羅種出家，今非",
    "T23n1443_012:0970b03": "沙門女、非婆羅門女。」彼尼聞已，此尼得墮罪。",
    "T23n1443_012:0970b04": "此論種族訖。若苾芻尼作毀訾意，往婆羅門",
    "T23n1443_012:0970b05": "種苾芻尼處，作如上語，乃至「非沙門女、非婆",
    "T23n1443_012:0970b06": "羅門女。汝今宜應學自工巧及諸技術，謂婆",
    "T23n1443_012:0970b07": "羅門所有威儀法式洗淨執瓶，及取灰土，讀",
    "T23n1443_012:0970b08": "誦規矩，瓮聲蓬聲，四薜陀論，作諸施會，施受",
    "T23n1443_012:0970b09": "方法。」彼尼聞已，此尼得惡作罪。",
    "T23n1443_012:0970b10": "若苾芻尼作毀訾意，往剎帝利種尼處，作如",
    "T23n1443_012:0970b11": "上語，乃至「汝今宜應學自工巧及諸技術。若",
    "T23n1443_012:0970b12": "剎帝利所有威儀法式，謂乘馬車，執持弓箭，",
    "T23n1443_012:0970b13": "迴轉進趣，執鉤執索，排鑹之類，斬截斫刺，相",
    "T23n1443_012:0970b14": "扠相撲，射聲等術。」彼尼聞已同前得罪。若往",
    "T23n1443_012:0970b15": "薜舍種尼處，作如上語，廣說乃至「汝今宜應",
    "T23n1443_012:0970b16": "學自工巧。若薜舍所有威儀法式，謂耕田牧",
    "T23n1443_012:0970b17": "牛，及興易等。」彼尼聞已，此得波逸底迦罪。",
    "T23n1443_012:0970b18": "若往戍達羅種尼處，作如上語，廣說乃至「汝",
    "T23n1443_012:0970b19": "應學自工巧。若戍達羅所有威儀法式，所謂",
    "T23n1443_012:0970b20": "檐運樵薪餧飤諸畜。」彼尼聞已，此得墮罪。若",
    "T23n1443_012:0970b21": "尼往織師種尼處，作如上語，乃至「汝今宜應",
    "T23n1443_012:0970b22": "學自工巧，所謂大疊小疊，及披蓋物緝麻",
    "T23n1443_012:0970b23": "紵衣等。」彼尼聞已得罪同前。",
    "T23n1443_012:0970b24": "若往織毛種尼處，作如上語，乃至「汝今宜應",
    "T23n1443_012:0970b25": "學自工巧，所謂大小氍毺，或厚或薄方圓座",
    "T23n1443_012:0970b26": "褥等。」彼尼聞已，此同前罪。",
    "T23n1443_012:0970b27": "若尼往縫衣種尼所，作如上語，廣說乃至「汝",
    "T23n1443_012:0970b28": "今宜應學自工巧，所謂頭帽衫襖大小褌袴。」",
    "T23n1443_012:0970b29": "彼尼聞已，得罪同前。若往鐵師種尼所，作如",
    "T23n1443_012:0970c01": "上語，乃至「汝今宜應學自工巧，所謂鐵針剃",
    "T23n1443_012:0970c02": "刀斧钁等物。」彼尼聞已，此得波逸底迦。",
    "T23n1443_012:0970c03": "若往銅作種尼所，作如上語，廣說乃至「汝今",
    "T23n1443_012:0970c04": "宜應學自工巧，所謂銅盤椀等物。」彼尼聞已，",
    "T23n1443_012:0970c05": "同前得罪。",
    "T23n1443_012:0970c06": "若往皮作種尼所，作如上語，乃至「汝今宜",
    "T23n1443_012:0970c07": "應學自工巧，所謂富羅鞋履鞍韉坐具等物。」",
    "T23n1443_012:0970c08": "彼尼聞已，同前得罪。",
    "T23n1443_012:0970c09": "若往陶師種尼所，作如上語，廣說乃至汝「今",
    "T23n1443_012:0970c10": "宜應學自工巧，所謂瓶瓨甌器等物。」時彼尼",
    "T23n1443_012:0970c11": "聞，同前得罪。",
    "T23n1443_012:0970c12": "若往剃髮種尼所，作如上語，廣說乃至「汝今",
    "T23n1443_012:0970c13": "宜應學自工巧，所謂剃髮剪爪料理卷舒等",
    "T23n1443_012:0970c14": "事。」彼尼聞已，同前得罪。",
    "T23n1443_012:0970c15": "若尼往木作種尼所，作如上語，廣說乃至「汝",
    "T23n1443_012:0970c16": "今宜應學自工巧，所謂床座窓屋舍等事。」彼",
    "T23n1443_012:0970c17": "尼聞已，餘如上說。",
    "T23n1443_012:0970c18": "若尼往竹作種尼所，作如上說，乃至「汝今宜",
    "T23n1443_012:0970c19": "應學自工巧，所謂箱箕席扇傘蓋鼻筒等事。」",
    "T23n1443_012:0970c20": "彼尼聞已，餘如上說。若尼往奴婢種尼所，作",
    "T23n1443_012:0970c21": "如上語，乃至「學自工巧，所謂與他濯足洗身",
    "T23n1443_012:0970c22": "驅馳作役等事。」彼尼聞已，餘如上說。此論工",
    "T23n1443_012:0970c23": "巧訖。",
    "T23n1443_012:0970c24": "若苾芻尼作毀訾意，往婆羅門種苾芻尼所，",
    "T23n1443_012:0970c25": "作如是語：「汝是婆羅門種出家，非沙門女、非",
    "T23n1443_012:0970c26": "婆羅門女。汝今宜應作其自業，謂婆羅門所",
    "T23n1443_012:0970c27": "有威儀法式，洗淨執瓶等業，如前廣說。」彼尼",
    "T23n1443_012:0970c28": "聞已，此得惡作罪。如是剎帝利令作自業，廣",
    "T23n1443_012:0970c29": "說如前，得惡作罪。若薜舍、戍達羅，及餘諸類",
    "T23n1443_012:0971a01": "奴婢所作之業，廣說如前，准事應說。如其",
    "T23n1443_012:0971a02": "器具，而此苾芻尼得波逸底迦罪。此論作業",
    "T23n1443_012:0971a03": "訖。若尼作毀訾意，往跛躄苾芻尼所，作如是",
    "T23n1443_012:0971a04": "語：「汝是跛躄出家，非沙門女，非婆羅門女。」時",
    "T23n1443_012:0971a05": "彼苾芻尼聞是語已，此尼得波逸底迦罪。如",
    "T23n1443_012:0971a06": "是乃至眇目、盲瞎、曲脊、侏儒、聾瘂、枴行可惡",
    "T23n1443_012:0971a07": "相貌，向彼說時。彼聞語已，此尼皆得波逸底",
    "T23n1443_012:0971a08": "迦罪。此論形相訖。",
    "T23n1443_012:0971a09": "若苾芻尼作毀訾意，往病癩苾芻尼所，作如",
    "T23n1443_012:0971a10": "是語：「汝是病癩出家，非沙門女，非婆羅門女。」",
    "T23n1443_012:0971a11": "彼尼聞已。同前得罪。如是身生疥癬、禿瘡、噎",
    "T23n1443_012:0971a12": "噦、變吐、乾消、熱瘧、風氣、癲狂、水腫、痔漏塊等",
    "T23n1443_012:0971a13": "所有諸病。若苾芻尼作毀訾意，往如是病",
    "T23n1443_012:0971a14": "尼所，作如上語，得罪同前。",
    "T23n1443_012:0971a15": "云何為罪？若尼作毀訾意，往苾芻尼所，作如",
    "T23n1443_012:0971a16": "是語：「汝犯波羅市迦，非沙門女，非婆羅門女。」",
    "T23n1443_012:0971a17": "彼尼聞已，同前得罪。如是，「汝犯僧伽伐尸沙、",
    "T23n1443_012:0971a18": "窣吐羅底也、波逸底迦、波羅底提舍尼、突色",
    "T23n1443_012:0971a19": "訖里多，非沙門女、非婆羅門女。」彼尼聞已，此",
    "T23n1443_012:0971a20": "苾芻尼同前得罪。此論罪訖。",
    "T23n1443_012:0971a21": "云何煩惱？若苾芻尼作毀訾意，往苾芻尼所，",
    "T23n1443_012:0971a22": "作如是語：「汝有瞋恚，非沙門女、非婆羅門",
    "T23n1443_012:0971a23": "女。」彼聞語已，隨惱不惱，同前得罪。如是，汝有",
    "T23n1443_012:0971a24": "恨覆惱嫉慳諂誑無羞恥惡行邪見，同前得",
    "T23n1443_012:0971a25": "罪，是謂煩惱。",
    "T23n1443_012:0971a26": "云何惡罵？若苾芻尼作毀訾意，往苾芻尼所，",
    "T23n1443_012:0971a27": "作種種鄙媟語而為罵詈。彼聞語已，同前得",
    "T23n1443_012:0971a28": "罪。無犯者，為一住處有多同名苾芻尼，若問",
    "T23n1443_012:0971a29": "他時，他不識者應報彼云：「如是、如是種類婆",
    "T23n1443_012:0971b01": "羅門等苾芻尼。」說皆無犯。",
    "T23n1443_012:0971b02": "離間語學處第三",
    "T23n1443_012:0971b03": "緣處同前。時六眾苾芻，於諸苾芻離間語時，",
    "T23n1443_012:0971b04": "諸苾芻共相怨恨生大慚恥，各懷憂悒不能",
    "T23n1443_012:0971b05": "樂住，廢修正業讀誦思惟，久愛念心因斯斷",
    "T23n1443_012:0971b06": "絕。時諸少欲苾芻聞是事已，心生嫌賤作如",
    "T23n1443_012:0971b07": "是語：「云何苾芻，於諸苾芻作離間語？」即以此",
    "T23n1443_012:0971b08": "緣白佛。世尊集眾問實訶責，乃至為二部弟",
    "T23n1443_012:0971b09": "子制其學處，應如是說：「(昔緣如大苾芻律)若復苾芻尼，",
    "T23n1443_012:0971b10": "離間語故，波逸底迦。」",
    "T23n1443_012:0971b11": "尼謂此法中尼，或更有流類。離間語者，若苾",
    "T23n1443_012:0971b12": "芻尼於他苾芻尼處，作離間意，所有言說得",
    "T23n1443_012:0971b13": "波逸底迦。義如上說。此中犯相其事云何？",
    "T23n1443_012:0971b14": "總攝頌曰：",
    "T23n1443_012:0971b15": "　種族及工巧，　　業形相病五，",
    "T23n1443_012:0971b16": "　罪及煩惱類，　　惡罵為後邊。",
    "T23n1443_012:0971b17": "別攝頌曰：",
    "T23n1443_012:0971b18": "　種謂是四姓，　　乃至於奴種，",
    "T23n1443_012:0971b19": "　工巧事皆同，　　作業亦如是。",
    "T23n1443_012:0971b20": "　於中有雜類，　　織師毛作針，",
    "T23n1443_012:0971b21": "　鐵匠銅作人，　　皮作陶師種。",
    "T23n1443_012:0971b22": "　剃髮并木作，　　及以竹作人，",
    "T23n1443_012:0971b23": "　類有十一殊，　　奴最居於後。",
    "T23n1443_012:0971b24": "若苾芻尼作離間意，往婆羅門種苾芻尼所，",
    "T23n1443_012:0971b25": "作如是語：「聖者！有苾芻尼云：『汝是婆羅門種",
    "T23n1443_012:0971b26": "出家，非沙門女、非婆羅門女。』」問言：「是誰？」答",
    "T23n1443_012:0971b27": "云：「某甲。」彰其名者，得惡作罪；所說種族亦惡",
    "T23n1443_012:0971b28": "作罪。剎帝利種罪亦同前。若薜舍等乃至於",
    "T23n1443_012:0971b29": "奴，若彰其名及以種族，皆得波逸底迦罪。於",
    "T23n1443_012:0971c01": "中廣說，如毀訾語學處。",
    "T23n1443_012:0971c02": "發舉學處第四",
    "T23n1443_012:0971c03": "緣處同前。時六眾苾芻知和合眾如法斷諍",
    "T23n1443_012:0971c04": "已，更於羯磨而相發舉，乃至世尊訶責告曰：",
    "T23n1443_012:0971c05": "「我為二部弟子制其學處，應如是說：",
    "T23n1443_012:0971c06": "「若復苾芻尼，知和合僧伽如法斷諍，事已除",
    "T23n1443_012:0971c07": "滅。後於羯磨處更發舉者，波逸底迦。」",
    "T23n1443_012:0971c08": "尼謂此法中尼。知者，謂自解了說向他人。和",
    "T23n1443_012:0971c09": "合者，謂同一味。眾者，謂佛弟子。如法斷者，謂",
    "T23n1443_012:0971c10": "如律、如大師教。諍者四諍：謂評論諍、非言諍、",
    "T23n1443_012:0971c11": "犯罪諍、作事諍。已除滅者，謂事消殄。後於羯",
    "T23n1443_012:0971c12": "磨更發舉者，謂發舉其事令不止息。墮義如",
    "T23n1443_012:0971c13": "上。此中犯相其事云何？若苾芻尼於評論諍",
    "T23n1443_012:0971c14": "事作評論諍事想，知事除滅作除滅想，或復",
    "T23n1443_012:0971c15": "生疑更發舉者，波逸底迦。事不除滅作除滅",
    "T23n1443_012:0971c16": "想疑，更發舉者，得突色訖里多。",
    "T23n1443_012:0971c17": "若苾芻尼於評論諍事作非言諍事想，知事",
    "T23n1443_012:0971c18": "除滅作除滅想，或復生疑，更發舉者，波逸底",
    "T23n1443_012:0971c19": "迦。餘犯同前。若苾芻尼於評論諍事，作犯罪",
    "T23n1443_012:0971c20": "諍事想，知事除滅作除滅想，或復生疑更發",
    "T23n1443_012:0971c21": "舉者波逸底迦。餘犯同前。若苾芻尼於評論",
    "T23n1443_012:0971c22": "諍事作非事諍想，知事除滅作除滅想，或",
    "T23n1443_012:0971c23": "復生疑，更發舉者，得罪同前。如以評論諍事",
    "T23n1443_012:0971c24": "為初，望餘三諍而為四句，餘諍為首，類此應",
    "T23n1443_012:0971c25": "知，廣說總有十六句。有五種別人。云何為五？",
    "T23n1443_012:0971c26": "謂主人、作羯磨人、與欲人、述自見人、客人。",
    "T23n1443_012:0971c27": "言主人者，謂於諍事了初中後。作羯磨人者，",
    "T23n1443_012:0971c28": "謂於此諍事為秉羯磨。與欲人者，謂於當時",
    "T23n1443_012:0971c29": "而與其欲。述自見人者，謂作羯磨時說其自",
    "T23n1443_012:0972a01": "見。客人者，謂於諍事不了初中後。於此五中，",
    "T23n1443_012:0972a02": "初之三人知和合眾於其諍事如法除殄，更",
    "T23n1443_012:0972a03": "發舉其事者，得波逸底迦。後之二人於和合",
    "T23n1443_012:0972a04": "斷事更發舉者，得突色訖里多。境想句數如",
    "T23n1443_012:0972a05": "常應知。",
    "T23n1443_012:0972a06": "獨與男子說法過五六語學處第五",
    "T23n1443_012:0972a07": "緣處同前。時鄔陀夷善解身相，於日初分時",
    "T23n1443_012:0972a08": "執持衣鉢，入室羅伐城次行乞食，至婆羅門",
    "T23n1443_012:0972a09": "居士舍，為說隱密暴惡之相，乃至世尊訶責，",
    "T23n1443_012:0972a10": "告諸苾芻：「我為二部弟子制其學處，應如是",
    "T23n1443_012:0972a11": "說：(廣緣如大苾芻律說)",
    "T23n1443_012:0972a12": "「若復苾芻尼，為男子說法過五六語，除有智",
    "T23n1443_012:0972a13": "女人，波逸底迦。」",
    "T23n1443_012:0972a14": "尼謂此法中尼。男子者，謂解善惡語。不得過",
    "T23n1443_012:0972a15": "五六語者，若說五句法時，故心至六；若說六",
    "T23n1443_012:0972a16": "句法時，故心至七。法者，若佛說、若聲聞說。說",
    "T23n1443_012:0972a17": "者，謂口宣陳。有智女人者，謂知解女。波逸底",
    "T23n1443_012:0972a18": "迦，義亦如上。此中犯相其事云何？若苾芻尼",
    "T23n1443_012:0972a19": "以五六句為男子說法，故心至六至七，各得",
    "T23n1443_012:0972a20": "墮罪。",
    "T23n1443_012:0972a21": "與未近圓人同句讀誦學處第六",
    "T23n1443_012:0972a22": "緣處同前。時六眾苾芻與未近圓人同句讀",
    "T23n1443_012:0972a23": "誦，便於住處作大囂聲，如婆羅門誦諸外論，",
    "T23n1443_012:0972a24": "又如俗眾在學堂中高聲習讀，乃至「為二部",
    "T23n1443_012:0972a25": "弟子制其學處，應如是說：",
    "T23n1443_012:0972a26": "「若復苾芻尼，與未近圓人同句讀誦，及教授",
    "T23n1443_012:0972a27": "法者，波逸底迦。」",
    "T23n1443_012:0972a28": "尼謂此法中尼。未近圓人者，有兩種圓具：謂",
    "T23n1443_012:0972a29": "苾芻、苾芻尼，餘並名為未圓具者。言句者，有",
    "T23n1443_012:0972b01": "同句、前句。云何同句？謂圓具者云「諸惡莫作」",
    "T23n1443_012:0972b02": "時，其未圓具者便共一時云「諸惡莫作」，是名",
    "T23n1443_012:0972b03": "同句。云何前句？謂圓具者云「諸惡莫作」聲未",
    "T23n1443_012:0972b04": "絕時，其未具者同聲道此句，遂在先云「諸",
    "T23n1443_012:0972b05": "善奉行」，是名前句。云何同字？謂圓具者云「惡」",
    "T23n1443_012:0972b06": "字時，未具者遂同時云「惡」，是名同字。云何前",
    "T23n1443_012:0972b07": "字？謂圓具者云「惡」字聲未絕時，其未具者",
    "T23n1443_012:0972b08": "同聲道「惡」字，遂在先云「善」，是名前字。言讀",
    "T23n1443_012:0972b09": "誦者，謂言領受。言法者，謂佛及聲聞所說",
    "T23n1443_012:0972b10": "之法。波逸底迦者，義如上說。此中犯相其事",
    "T23n1443_012:0972b11": "云何？若苾芻尼，於未圓具人，作同句前句讀",
    "T23n1443_012:0972b12": "誦法者，得根本罪。前字、同字，亦同前得罪。無",
    "T23n1443_012:0972b13": "犯者，若口吃者、若性急者、若捷語者，並無",
    "T23n1443_012:0972b14": "犯。若教誦時、若教問時，亦無犯(近圓、圓具二義俱通)。",
    "T23n1443_012:0972b15": "向未圓具說麁罪學處第七",
    "T23n1443_012:0972b16": "緣處同前。時有苾芻，由未離欲遂犯眾教，求",
    "T23n1443_012:0972b17": "悔除罪行遍住法。六眾告諸俗人，令生不信，",
    "T23n1443_012:0972b18": "廣說乃至世尊訶責，告諸苾芻：「我今為二部",
    "T23n1443_012:0972b19": "弟子制其學處，應如是說：",
    "T23n1443_012:0972b20": "「若復苾芻尼，知他苾芻尼有麁惡罪，向未近",
    "T23n1443_012:0972b21": "圓人說者，波逸底迦。」",
    "T23n1443_012:0972b22": "如是世尊為諸苾芻尼制學處已。室羅伐城",
    "T23n1443_012:0972b23": "有苾芻名曰廣額，有苾芻尼名曰松幹，時此",
    "T23n1443_012:0972b24": "二人於諸俗舍，作污家事現不善相，遂使諸",
    "T23n1443_012:0972b25": "人不生敬信。時諸尼眾白諸苾芻，苾芻白佛。",
    "T23n1443_012:0972b26": "佛告諸苾芻尼：「應差一尼，於諸俗家告語諸",
    "T23n1443_012:0972b27": "人云：『廣額苾芻、松幹苾芻尼所作非法。』若苾",
    "T23n1443_012:0972b28": "芻尼不具五法，即不應差，設差不應遣去。云",
    "T23n1443_012:0972b29": "何為五？有愛、恚、怖、癡、不知說與未說。若具五",
    "T23n1443_012:0972c01": "法應差應去，謂翻前五。應敷座席、鳴健稚，",
    "T23n1443_012:0972c02": "眾既集已以言告知，先當問能：『汝某甲能往",
    "T23n1443_012:0972c03": "諸俗家說彼二人所行非法不？』彼答言：『能。』次",
    "T23n1443_012:0972c04": "一苾芻尼為白羯磨，應如是作：『大德尼僧伽",
    "T23n1443_012:0972c05": "聽！此廣額苾芻、松幹苾芻尼，於諸俗家作諸",
    "T23n1443_012:0972c06": "非法，遂令諸人不生敬信。此苾芻尼某甲，能",
    "T23n1443_012:0972c07": "往諸俗家，說廣額苾芻、松幹苾芻尼所行非",
    "T23n1443_012:0972c08": "法。若尼僧伽時至聽者，僧伽應許僧伽今差",
    "T23n1443_012:0972c09": "此苾芻尼某甲，於諸俗家說廣額苾芻松幹",
    "T23n1443_012:0972c10": "苾芻尼所行非法。白如是。』次作羯磨。",
    "T23n1443_012:0972c11": "「『大德尼僧伽聽！此廣額苾芻、松幹苾芻尼，於",
    "T23n1443_012:0972c12": "諸俗家作諸非法，遂令諸人不生敬信。此苾",
    "T23n1443_012:0972c13": "芻尼某甲，能往俗家說廣額苾芻、松幹苾芻",
    "T23n1443_012:0972c14": "尼所行非法。若諸具壽許此苾芻尼某甲於",
    "T23n1443_012:0972c15": "諸俗家為說過人，於諸俗家說廣額苾芻、松",
    "T23n1443_012:0972c16": "幹苾芻尼所行非法者默然；若不許者說。』『僧",
    "T23n1443_012:0972c17": "伽今已許差此苾芻尼某甲，於諸俗家為說",
    "T23n1443_012:0972c18": "過者，向諸俗家說廣額苾芻、松幹苾芻尼所",
    "T23n1443_012:0972c19": "行非法。由其默然故，我今如是持。』",
    "T23n1443_012:0972c20": "「汝等苾芻尼！我今為彼於諸俗家說過苾芻",
    "T23n1443_012:0972c21": "尼制其行法。彼苾芻尼應至俗家，作如是",
    "T23n1443_012:0972c22": "語：『諸仁當聽！有污俗家者、有污出家者，譬",
    "T23n1443_012:0972c23": "如田畦，稻穀滋茂便遭霜雹，遂令苗稼盡見",
    "T23n1443_012:0972c24": "摧殘。又如甘蔗，莖幹敷榮遭赤節病，遂令損",
    "T23n1443_012:0972c25": "壞無有遺餘。仁等當知！彼二罪惡之人亦復",
    "T23n1443_012:0972c26": "如是。仁等莫與共為雜住虧損聖教。當知此",
    "T23n1443_012:0972c27": "人自身損壞，猶如焦種不復生芽，今於聖",
    "T23n1443_012:0972c28": "教法律之中不能增長。汝等當觀如來、應供、正",
    "T23n1443_012:0972c29": "遍知，及觀上座：尊者解了憍陳如、尊者婆澁",
    "T23n1443_012:0973a01": "波、尊者無勝、尊者賢善、尊者大名、尊者",
    "T23n1443_012:0973a02": "名稱、尊者圓滿、尊者無垢、尊者牛王、尊者",
    "T23n1443_012:0973a03": "善臂、尊者身子、尊者大目乾連、尊者俱恥羅、",
    "T23n1443_012:0973a04": "尊者大准陀、尊者大迦多演那、尊者頻蠡迦",
    "T23n1443_012:0973a05": "攝、尊者那他迦攝、尊者伽耶迦攝、尊者大",
    "T23n1443_012:0973a06": "迦攝、尊者難提。如是等諸大苾芻，汝當觀",
    "T23n1443_012:0973a07": "察。又復觀大苾芻尼：准陀尼、民陀尼、波吒婆",
    "T23n1443_012:0973a08": "尼、波吒折羅尼、阿吒毘迦尼、佉閃摩尼、明月",
    "T23n1443_012:0973a09": "尼、瘦喬答彌尼、蓮花色尼、大世主尼，如是等",
    "T23n1443_012:0973a10": "諸大尼眾，汝當觀察。』時彼告令苾芻尼應於",
    "T23n1443_012:0973a11": "俗家如是告已即出其舍。」時松幹苾芻尼聞",
    "T23n1443_012:0973a12": "斯事已，告言：「汝於俗家說我過失耶？」彼便報",
    "T23n1443_012:0973a13": "曰：「我得僧伽如法教令。」答曰：「我於是事隨",
    "T23n1443_012:0973a14": "合不合，當破汝腹決取中腸挂於樹上。」彼聞",
    "T23n1443_012:0973a15": "是語即大驚怖，具告諸尼：「我今不能更於俗",
    "T23n1443_012:0973a16": "舍陳說其事。」諸苾芻尼白諸苾芻，苾芻白佛。",
    "T23n1443_012:0973a17": "佛言：「彼之癡人能欺別人不能欺眾，由是僧",
    "T23n1443_012:0973a18": "伽應作單白詳說其過。敷座席、鳴健稚，眾",
    "T23n1443_012:0973a19": "既集已，應言告知。令一苾芻尼應如是作：",
    "T23n1443_012:0973a20": "『大德尼僧伽聽！此廣額苾芻、松幹苾芻尼，於",
    "T23n1443_012:0973a21": "諸俗家作非法事，遂令多人不生敬信。今無",
    "T23n1443_012:0973a22": "別人能於俗舍說其過惡。若僧伽時至聽者，",
    "T23n1443_012:0973a23": "僧伽應許僧伽今若見廣額苾芻、松幹苾芻",
    "T23n1443_012:0973a24": "尼於諸俗家作非法處，即應於彼說其過失。",
    "T23n1443_012:0973a25": "白如是。』」",
    "T23n1443_012:0973a26": "如佛所教令，諸尼眾於彼行處普告俗家，隨",
    "T23n1443_012:0973a27": "知不知悉皆告語，遂令眾人不生敬信，使乞",
    "T23n1443_012:0973a28": "食者飲食難求。即以此緣白佛，佛言：「於諸俗",
    "T23n1443_012:0973a29": "家知彼苾芻尼行惡行處，當說其過，勿於不",
    "T23n1443_012:0973b01": "知處。由此當知，除僧羯磨。」爾時世尊讚歎持",
    "T23n1443_012:0973b02": "戒，隨時宣說少欲法已，告諸尼曰：「前是創制、",
    "T23n1443_012:0973b03": "此是隨開，乃至應如是說：若復苾芻尼，知",
    "T23n1443_012:0973b04": "他苾芻尼有麁惡罪，向未近圓人說，除眾羯",
    "T23n1443_012:0973b05": "磨，波逸底迦。」尼謂此法中尼。言近圓者，有其",
    "T23n1443_012:0973b06": "二種：謂苾芻、苾芻尼，餘名未具。言麁惡者有",
    "T23n1443_012:0973b07": "二種：謂波羅市迦因起、及僧伽伐尸沙因起。",
    "T23n1443_012:0973b08": "此麁惡者有二種相：一、自性麁惡，二、因起麁",
    "T23n1443_012:0973b09": "惡。說者，謂是彰露其事。除僧羯磨者，謂除大",
    "T23n1443_012:0973b10": "眾為其作法。波逸底迦，義如上說。此中犯相",
    "T23n1443_012:0973b11": "其事云何？若苾芻尼，於不知俗家作不知想",
    "T23n1443_012:0973b12": "疑，向彼說他麁惡罪者，得墮罪。若苾芻尼，於",
    "T23n1443_012:0973b13": "知俗家作不知想疑，向彼說者，得惡作罪。無",
    "T23n1443_012:0973b14": "犯者，於不知俗家作先知想，若大眾詳說其",
    "T23n1443_012:0973b15": "事、或時人眾普悉知聞、猶如壁畫人所共觀、",
    "T23n1443_012:0973b16": "非我獨知，說皆無過。",
    "T23n1443_012:0973b17": "實得上人法向未圓具人說學處第八",
    "T23n1443_012:0973b18": "緣處同前。時眾多苾芻，精勤練行繫念修習，",
    "T23n1443_012:0973b19": "廣說乃至得阿羅漢果，皆向眷屬說其果利",
    "T23n1443_012:0973b20": "顯己威德，乃至訶責，「為二部弟子制其學處，",
    "T23n1443_012:0973b21": "應如是說：",
    "T23n1443_012:0973b22": "「若復苾芻尼，實得上人法，向未近圓人說者，",
    "T23n1443_012:0973b23": "波逸底迦。」",
    "T23n1443_012:0973b24": "尼謂此法中尼，餘義如上。實得者，謂其事實。",
    "T23n1443_012:0973b25": "上人法等者，此並如前大苾芻第四他勝廣",
    "T23n1443_012:0973b26": "說。此中犯相其事云何？若苾芻尼，無虛妄心",
    "T23n1443_012:0973b27": "作實有想，對未圓具人說，得惡作罪。於中別",
    "T23n1443_012:0973b28": "者，前他勝罪，此云墮落；前云麁罪，此云惡作。",
    "T23n1443_012:0973b29": "謗迴眾利物學處第九",
    "T23n1443_012:0973c01": "緣起廣說，具如大苾芻律，乃至「制其學處，應",
    "T23n1443_012:0973c02": "如是說：",
    "T23n1443_012:0973c03": "「若復苾芻尼，先同心許，後作是說：『諸具壽以",
    "T23n1443_012:0973c04": "僧利物隨親厚處迴與別人。』者，波逸底迦。」",
    "T23n1443_012:0973c05": "尼謂此法中人。先同心許者，先許其事。後作",
    "T23n1443_012:0973c06": "是說者，謂於後時作如是語。隨親厚者，謂親",
    "T23n1443_012:0973c07": "厚二師與弟子同師等，并餘親友知識，彼此",
    "T23n1443_012:0973c08": "相望並為親厚。僧者，謂佛弟子。物利者有二",
    "T23n1443_012:0973c09": "種：一、衣物利，二、飲食利。此中利者，謂是衣利。",
    "T23n1443_012:0973c10": "已至眾中迴與者，謂以僧物轉與別人。波逸",
    "T23n1443_012:0973c11": "底迦者，義並如上。此中犯相其事云何？若苾",
    "T23n1443_012:0973c12": "芻尼，隨有多少眾僧利物，先同心許，後作是",
    "T23n1443_012:0973c13": "說者，皆得墮罪。若僧實不與，輒自迴與者，說",
    "T23n1443_012:0973c14": "時無犯。",
    "T23n1443_012:0973c15": "輕訶戒學處第十",
    "T23n1443_012:0973c16": "緣在室羅伐城，佛告諸苾芻：「汝等半月半月",
    "T23n1443_012:0973c17": "應說波羅底木叉經。」時諸苾芻隨佛所教，半",
    "T23n1443_012:0973c18": "月說戒經。時六眾苾芻聞說，作如是語：「何故",
    "T23n1443_012:0973c19": "於我所有瘡疣數更傷損？此小隨小戒半月",
    "T23n1443_012:0973c20": "半月數宣說時，令諸苾芻聞心生憂惱發起",
    "T23n1443_012:0973c21": "追悔。」少欲苾芻皆生嫌恥，乃至世尊訶責，「為",
    "T23n1443_012:0973c22": "二部弟子制其學處，應如是說：",
    "T23n1443_012:0973c23": "「若復苾芻尼，半月半月說戒經時，作如是語：",
    "T23n1443_012:0973c24": "『諸具壽！何用說此小隨小學處為？說是戒時，",
    "T23n1443_012:0973c25": "令諸苾芻尼心生惡作惱悔懷憂。』若作如是",
    "T23n1443_012:0973c26": "輕訶戒者，波逸底迦。」",
    "T23n1443_012:0973c27": "尼謂此法中尼，餘義如上。言半月者，謂一月",
    "T23n1443_012:0973c28": "分兩。戒者，謂從八他勝終至七滅諍。經者，是",
    "T23n1443_012:0973c29": "次第相應。略說者，謂宣說時。具壽等者，謂敘",
    "T23n1443_012:0974a01": "述其情彰憂惱狀。輕訶戒者，謂出毀語以告",
    "T23n1443_012:0974a02": "前人。墮義如上。此中犯相其事云何？若苾芻",
    "T23n1443_012:0974a03": "尼每於半月說八他勝時，乃至說七滅諍時，",
    "T23n1443_012:0974a04": "作如是語：「具壽！何須說此小隨小戒，令諸苾",
    "T23n1443_012:0974a05": "芻尼心生惡作？」者，得波逸底迦。或生惱悔憂",
    "T23n1443_012:0974a06": "熱、或云：「思憶俗事。」或云：「不樂出家。」或云：「歸俗。」",
    "T23n1443_012:0974a07": "作斯等語皆得墮罪。如是應知，於餘十六事",
    "T23n1443_012:0974a08": "處、及雜事處、尼陀那處、目得迦等處，及於律",
    "T23n1443_012:0974a09": "教相應經處，及在餘處說此等時，若苾芻尼",
    "T23n1443_012:0974a10": "作如是語：「何用說此小隨小戒，說此之時令",
    "T23n1443_012:0974a11": "生惡作？」者，咸皆墮罪。若餘經處宣說之時，作",
    "T23n1443_012:0974a12": "語令人惱悔等者，得惡作罪。",
    "T23n1443_012:0974a13": "根本說一切有部苾芻尼毘奈耶卷第十二"
}