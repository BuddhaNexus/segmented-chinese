{
    "T11n0310_054:0315c24": "大寶積經卷第五十四",
    "T11n0310_054:0315c26": "大唐三藏法師玄奘奉　詔譯",
    "T11n0310_054:0315c27": "菩薩藏會第十二之二十大自在天授記品",
    "T11n0310_054:0315c28": "第十二",
    "T11n0310_054:0315c29": "爾時佛告舍利子：「往昔過去大蘊如來、應、正",
    "T11n0310_054:0316a01": "等覺，為精進行童子廣說如是四無量法及",
    "T11n0310_054:0316a02": "說六波羅蜜多已，爾時彼佛復告精進行童",
    "T11n0310_054:0316a03": "子：『云何菩薩摩訶薩隨攝法轉？童子當知，菩",
    "T11n0310_054:0316a04": "薩摩訶薩具足如來四攝之法，由是法故菩",
    "T11n0310_054:0316a05": "薩摩訶薩恒處長夜攝諸眾生。何等為四？所",
    "T11n0310_054:0316a06": "謂布施、愛語、利行、同事，如是名為四種攝法。",
    "T11n0310_054:0316a07": "童子！云何名為如是攝法？童子！所言施者具",
    "T11n0310_054:0316a08": "有二種：一者財施，二者法施，是為布施。言愛",
    "T11n0310_054:0316a09": "語者，謂於一切諸來求乞或樂聞法，菩薩悉",
    "T11n0310_054:0316a10": "能愛語慰喻。言利行者，謂能滿足若自若他",
    "T11n0310_054:0316a11": "所有意樂。言同事者，隨己所有智及功德，為",
    "T11n0310_054:0316a12": "他演說攝受建立一切眾生，令其安住若智",
    "T11n0310_054:0316a13": "若法。復次童子！言布施者，於來乞求諸眾生",
    "T11n0310_054:0316a14": "所心意清淨。言愛語者，於來乞求諸眾生所",
    "T11n0310_054:0316a15": "善言安慰。言利行者，隨諸眾生所有義利皆",
    "T11n0310_054:0316a16": "令成熟。言同事者，於來乞求諸眾生所行平",
    "T11n0310_054:0316a17": "等心成其義利。復次童子！言布施者，謂諸菩",
    "T11n0310_054:0316a18": "薩發意行捨。言愛語者，方便無斷。言利行者，",
    "T11n0310_054:0316a19": "深心無悔。言同事者，迴向大乘。復次童子！言",
    "T11n0310_054:0316a20": "布施者，謂隨慈心而行於捨。言愛語者，常不",
    "T11n0310_054:0316a21": "捨離歡喜之心。言利行者，成就大悲，心恒欣",
    "T11n0310_054:0316a22": "樂利眾生事。言同事者，修捨平等無有高下，",
    "T11n0310_054:0316a23": "心恒迴向一切智智。復次童子！言布施者，如",
    "T11n0310_054:0316a24": "法求財，常思行捨拯濟貧乏。言愛語者，既施",
    "T11n0310_054:0316a25": "財已，重復安處令住法義。言利行者，自利利",
    "T11n0310_054:0316a26": "他平等攝取。言同事者，為欲利益諸眾生故，",
    "T11n0310_054:0316a27": "究竟發起一切智心。復次童子！言布施者，一",
    "T11n0310_054:0316a28": "切所有內外諸法悉皆捨離。言愛語者，於一",
    "T11n0310_054:0316a29": "切法功德智慧無所祕惜。言利行者，棄捨自",
    "T11n0310_054:0316b01": "利專務利他。言同事者，總攝財物如置掌中，",
    "T11n0310_054:0316b02": "隨緣惠施情無憂慼。",
    "T11n0310_054:0316b03": "「『復次童子！言法施者，如所聞法廣為他說。言",
    "T11n0310_054:0316b04": "愛語者，以無染心分別開示。言利行者，謂為",
    "T11n0310_054:0316b05": "於他授誦經典，乃至說法無有厭倦。言同事",
    "T11n0310_054:0316b06": "者，以不捨離一切智心，安置含生於正法所。",
    "T11n0310_054:0316b07": "復次童子！所言法施，若為往返求聽法者，如",
    "T11n0310_054:0316b08": "佛正教不亂宣說。言愛語者，以微妙音開示",
    "T11n0310_054:0316b09": "正法。言利行者，謂以衣服飲食床敷醫藥及",
    "T11n0310_054:0316b10": "餘隨用什物眾具，於求法者及說法者但有",
    "T11n0310_054:0316b11": "匱乏即便給施。言同事者，常起深心無間說",
    "T11n0310_054:0316b12": "法。復次童子！言法施者，由是菩薩了知法施",
    "T11n0310_054:0316b13": "諸施中上，常行法施。言愛語者，謂所演說利",
    "T11n0310_054:0316b14": "益之事。言利行者，演暢其義不依於文。言同",
    "T11n0310_054:0316b15": "事者，欲令圓滿一切佛法，常為眾生如應敷",
    "T11n0310_054:0316b16": "化。復次童子！言布施者，所謂柁那波羅蜜",
    "T11n0310_054:0316b17": "多。言愛語者，所謂尸羅波羅蜜多及以羼底",
    "T11n0310_054:0316b18": "波羅蜜多。言利行者，所謂毘利耶波羅蜜多。",
    "T11n0310_054:0316b19": "言同事者，所謂靜慮波羅蜜多及般若波羅蜜",
    "T11n0310_054:0316b20": "多。復次童子！言布施者，謂初發心一切菩薩。",
    "T11n0310_054:0316b21": "言愛語者，謂已發行一切菩薩。言利行者，謂",
    "T11n0310_054:0316b22": "不退轉一切菩薩。言同事者，所謂繫屬一生",
    "T11n0310_054:0316b23": "諸大菩薩。復次童子！言布施者，為欲堅固菩",
    "T11n0310_054:0316b24": "提根本。言愛語者，為欲成就菩提萌芽。言利",
    "T11n0310_054:0316b25": "行者，為欲開發菩提妙花。言同事者，為欲成",
    "T11n0310_054:0316b26": "熟菩提勝果。如是童子！是名菩薩摩訶薩四",
    "T11n0310_054:0316b27": "種攝法。菩薩摩訶薩為欲修行大菩提故，以",
    "T11n0310_054:0316b28": "如是等四攝之法處於長夜攝受眾生，是名",
    "T11n0310_054:0316b29": "菩薩摩訶薩隨攝法轉。童子！如是攝法無量",
    "T11n0310_054:0316c01": "無邊，皆說名為菩提之道。』",
    "T11n0310_054:0316c02": "「舍利子！爾時薄伽梵大蘊如來、應、正等覺為",
    "T11n0310_054:0316c03": "是精進行童子開示如是大菩提道，時彼童",
    "T11n0310_054:0316c04": "子具於佛所聞是法已，又聞讚說過去未來",
    "T11n0310_054:0316c05": "現在諸佛，得大歡喜，即以上妙衣服肴饍飲",
    "T11n0310_054:0316c06": "食床敷醫藥什物眾具，持以奉獻大蘊如來",
    "T11n0310_054:0316c07": "及聲聞眾。如是乃經九十六拘胝歲，供養恭",
    "T11n0310_054:0316c08": "敬尊重讚歎，又復興菩提大願。雖作如是無",
    "T11n0310_054:0316c09": "量功德，而大蘊如來未與童子授於阿耨多羅",
    "T11n0310_054:0316c10": "三藐三菩提記。舍利子！汝謂彼時精進行童",
    "T11n0310_054:0316c11": "子豈異人乎？勿作餘疑，即我身是也。我於彼",
    "T11n0310_054:0316c12": "佛所，以諸供養奉佛及僧經爾所歲，又復",
    "T11n0310_054:0316c13": "起發大菩提願，然彼如來不授我記：『汝於來",
    "T11n0310_054:0316c14": "世當得作佛，號釋迦牟尼如來、應、正等覺。』舍",
    "T11n0310_054:0316c15": "利子！從大蘊如來滅度之後，經阿僧企耶劫，",
    "T11n0310_054:0316c16": "爾時有佛出興于世，名曰寶性如來、應、正等",
    "T11n0310_054:0316c17": "覺、明行圓滿、善逝、世間解、無上丈夫、調御士、天",
    "T11n0310_054:0316c18": "人師、佛、薄伽梵。舍利子！寶性如來有八十那",
    "T11n0310_054:0316c19": "庾多聲聞弟子共會說法，一切皆是大阿羅",
    "T11n0310_054:0316c20": "漢，諸漏已盡無復煩惱，乃至其心自在，證得",
    "T11n0310_054:0316c21": "第一波羅蜜。時彼世中有轉輪聖王，名曰善",
    "T11n0310_054:0316c22": "見，七寶來應，所謂成就金輪乃至主將兵",
    "T11n0310_054:0316c23": "寶。是善見王以其輪寶威四天下，正法治世",
    "T11n0310_054:0316c24": "名為法王，仁德育物眾所欣重，國界人民居",
    "T11n0310_054:0316c25": "住寬博。所治大城名曰圓滿，東西長十二踰",
    "T11n0310_054:0316c26": "繕那，南北廣七踰繕那，安隱豐樂人民熾盛",
    "T11n0310_054:0316c27": "甚可愛樂，多諸財寶資具充溢。爾時城中有",
    "T11n0310_054:0316c28": "大長者名曰善慧，其家巨富財寶充積，已曾",
    "T11n0310_054:0316c29": "供養過去諸佛殖眾德本。舍利子！時薄伽梵",
    "T11n0310_054:0317a01": "寶性如來觀是長者深心欲解，作是思惟：『此",
    "T11n0310_054:0317a02": "大長者善根已熟，堪為如是大菩薩藏法門",
    "T11n0310_054:0317a03": "之器，又是諸佛正法之器。』既了知已，便往其",
    "T11n0310_054:0317a04": "所現大神變，上住虛空結跏趺坐，為彼長者",
    "T11n0310_054:0317a05": "開菩提道，又復讚說過去未來現在諸佛。舍",
    "T11n0310_054:0317a06": "利子！爾時善慧聞佛開示大菩薩道，又聞讚",
    "T11n0310_054:0317a07": "說三世佛已，獲得廣大歡喜淨信，即以上妙",
    "T11n0310_054:0317a08": "衣服肴饍飲食及餘資具，以用奉獻寶性如",
    "T11n0310_054:0317a09": "來及弟子眾。經於千歲，供養恭敬尊重讚歎，",
    "T11n0310_054:0317a10": "又復興起阿耨多羅三藐三菩提微妙大願。",
    "T11n0310_054:0317a11": "雖作如是廣發眾行，然彼如來未為授記。舍",
    "T11n0310_054:0317a12": "利子！汝謂爾時善慧長者豈異人乎？勿餘異",
    "T11n0310_054:0317a13": "疑，即我身是也。我於爾時雖以種種供養奉",
    "T11n0310_054:0317a14": "佛及僧，并起廣大菩提勝願，然彼如來不授",
    "T11n0310_054:0317a15": "我記，云於來世當得作佛，號釋迦牟尼如來、",
    "T11n0310_054:0317a16": "應、正等覺。舍利子！自寶性如來滅度之後，",
    "T11n0310_054:0317a17": "經阿僧企耶劫，有佛出世，名曰放光如來、應、",
    "T11n0310_054:0317a18": "正等覺、明行圓滿、善逝、世間解、無上丈夫、調御",
    "T11n0310_054:0317a19": "士、天人師、佛、薄伽梵。舍利子！以何義故佛名",
    "T11n0310_054:0317a20": "放光？舍利子！當於爾時有王出世，名曰勝怨。",
    "T11n0310_054:0317a21": "所都大城名盛蓮花，安隱豐樂人民熾盛，財",
    "T11n0310_054:0317a22": "寶眾具充積流溢。王有大臣婆羅門種，名曰",
    "T11n0310_054:0317a23": "光主，其家巨富，財產倉庫具足盈滿。而是大",
    "T11n0310_054:0317a24": "臣為勝怨王偏所愛重欣慕其德，常所見遇",
    "T11n0310_054:0317a25": "情無厭逆。舍利子！時勝怨王割所王國四分",
    "T11n0310_054:0317a26": "之一，賜此大臣封以為王。時光主王治于小",
    "T11n0310_054:0317a27": "國，以法御世不行邪抂。舍利子！是光主王",
    "T11n0310_054:0317a28": "於後異時誕生太子，形貌端正眾所樂觀，成",
    "T11n0310_054:0317a29": "就第一圓滿淨色，以三十二大丈夫相具足",
    "T11n0310_054:0317b01": "莊嚴。又於王子一切身分皆放光明，猶如日",
    "T11n0310_054:0317b02": "輪之所照耀，因為立號名曰放光。舍利子！",
    "T11n0310_054:0317b03": "時光主王召集國中諸婆羅門善占相者皆",
    "T11n0310_054:0317b04": "悉集已，便示王子令其相之。諸婆羅門既覩",
    "T11n0310_054:0317b05": "相已，便作是言：『今此王子定當作佛。』時光主",
    "T11n0310_054:0317b06": "王即以王子付諸養母。其後不久，身相長大",
    "T11n0310_054:0317b07": "聰叡明達。時淨居天處色究竟天宮，以通智",
    "T11n0310_054:0317b08": "力知是王子將登正覺，便於彼沒來至放光",
    "T11n0310_054:0317b09": "王子菩薩所止處已，右遶菩薩，即於其前說",
    "T11n0310_054:0317b10": "是頌曰：",
    "T11n0310_054:0317b11": "「『非謂安處大王宮，　　能生清淨勝功德；",
    "T11n0310_054:0317b12": "　　要假仙幢袈裟相，　　果證無上妙菩提。",
    "T11n0310_054:0317b13": "　　盛壯須臾若流逝，　　迅速過於大猛風，",
    "T11n0310_054:0317b14": "　　不可憙樂弊衰老，　　摧壞世間之所愛。",
    "T11n0310_054:0317b15": "　　衰老能令薄勢力，　　難得欣樂趣非家，",
    "T11n0310_054:0317b16": "　　大仙今者極盛年，　　宜當及時發精進。",
    "T11n0310_054:0317b17": "　　善哉善哉大慧者，　　善哉善哉大超悟，",
    "T11n0310_054:0317b18": "　　善哉善哉速出家，　　定成堅固正等覺。』",
    "T11n0310_054:0317b19": "「舍利子！時放光菩薩摩訶薩為淨居天所開",
    "T11n0310_054:0317b20": "悟已，以清淨信趣於非家。當出家夜，即成阿",
    "T11n0310_054:0317b21": "耨多羅三藐三菩提。時彼世尊便以如是廣",
    "T11n0310_054:0317b22": "大名稱出現世間，號曰放光如來，十號具足，",
    "T11n0310_054:0317b23": "為諸天人之所讚頌。時勝怨王聞光主王子",
    "T11n0310_054:0317b24": "出家修行證得無上正等菩提，名曰放光，即",
    "T11n0310_054:0317b25": "便往告光主王言：『我聞卿子出家成佛，不審",
    "T11n0310_054:0317b26": "世尊大慈悲故能來降不？若不垂愍至於此",
    "T11n0310_054:0317b27": "者，我當嚴備四種力軍往如來所躬事奉敬。』",
    "T11n0310_054:0317b28": "舍利子！時光主王即集大臣守衛軍眾具宣",
    "T11n0310_054:0317b29": "是事。諸大臣言：『王於今者應自往詣放光如",
    "T11n0310_054:0317c01": "來諮問是事。大悲世尊愍眾生故，為欲往彼",
    "T11n0310_054:0317c02": "勝怨王所？為不往耶？』時光主王即便嚴駕，與",
    "T11n0310_054:0317c03": "諸大臣侍衛導從，往如來所。既到彼已頂禮",
    "T11n0310_054:0317c04": "佛足，即以上事具白世尊。時放光如來告父",
    "T11n0310_054:0317c05": "王曰：『大王當知，我今往詣勝怨王所，愍眾生",
    "T11n0310_054:0317c06": "故。』舍利子！時放光如來隨所樂欲別住一處",
    "T11n0310_054:0317c07": "勝怨王都，即與二十拘胝大阿羅漢出詣彼",
    "T11n0310_054:0317c08": "國。爾時父王亦備四種強力軍眾隨從佛後，",
    "T11n0310_054:0317c09": "辦具種種上妙衣服餚膳飲食床敷醫藥及餘",
    "T11n0310_054:0317c10": "資具供佛及僧，乃至隨逐如來到己王領國",
    "T11n0310_054:0317c11": "界之際，便禮佛足，遶無數匝，涕泣哽噎辭退",
    "T11n0310_054:0317c12": "而還。時勝怨王聞放光如來與諸大眾將來",
    "T11n0310_054:0317c13": "詣此盛蓮花城，即便嚴飾所都大城，除去一",
    "T11n0310_054:0317c14": "切沙礫瓦石，清淨夷坦街巷道路，掃灑修治",
    "T11n0310_054:0317c15": "極令華麗。又以香水重增霑灑，散布名花",
    "T11n0310_054:0317c16": "量齊人膝，以妙香瓶列薰於道，敷置種種微",
    "T11n0310_054:0317c17": "妙寶衣，於上虛空張施幡蓋，作倡伎樂騰欝",
    "T11n0310_054:0317c18": "充滿。舍利子！時勝怨王作如是等莊嚴綺飾",
    "T11n0310_054:0317c19": "盛蓮花城大王都已，又下嚴勅擊鼓宣令，於",
    "T11n0310_054:0317c20": "此王都城之內外，所有花鬘及塗香等，無令",
    "T11n0310_054:0317c21": "有人輒自受用并將出賣，一切皆當奉獻供養",
    "T11n0310_054:0317c22": "放光如來；若違此令當加重罰。舍利子！時勝",
    "T11n0310_054:0317c23": "怨王齎持種種花鬘塗香末香、珍妙衣服幢幡",
    "T11n0310_054:0317c24": "寶蓋，鼓擊種種諸妙音樂，又設羽儀現大嚴",
    "T11n0310_054:0317c25": "備，以王威勢出所都城，為欲瞻仰彼如來故，",
    "T11n0310_054:0317c26": "并申禮拜陳諸供養，與四種軍及王城內所",
    "T11n0310_054:0317c27": "有婆羅門長者居士豪族類等往詣佛所。既",
    "T11n0310_054:0317c28": "到彼已，時勝怨王最先頂禮彼如來足，復以",
    "T11n0310_054:0317c29": "種種花鬘塗香末香上妙衣服幢幡寶蓋供養",
    "T11n0310_054:0318a01": "如來。自供養已，復令王子大臣及諸侍衛婆",
    "T11n0310_054:0318a02": "羅門長者居士等亦如大王廣修供養。舍利",
    "T11n0310_054:0318a03": "子！時勝怨王既供養已，具歡喜心、具妙善心、",
    "T11n0310_054:0318a04": "具離蓋心、具適悅心，與諸群臣而隨佛後。舍",
    "T11n0310_054:0318a05": "利子！爾時有婆羅門名曰珍寶，住大雪山王",
    "T11n0310_054:0318a06": "側，五百儒童以為弟子，眾人所宗、名德遠被、",
    "T11n0310_054:0318a07": "善持藝術，於三毘陀經達到彼岸，又於尼揵",
    "T11n0310_054:0318a08": "荼書及計羅婆論、分別字論、伊底訶婆論、五",
    "T11n0310_054:0318a09": "分記論、隨順世論、祠祀呪論、丈夫相論，於是",
    "T11n0310_054:0318a10": "等論皆善通達，及以自宗師傅三明大教，曉",
    "T11n0310_054:0318a11": "其理趣妙識開遮。舍利子！是婆羅門有一儒",
    "T11n0310_054:0318a12": "童近住弟子，名曰迷伽，受學珍寶備通幽旨，",
    "T11n0310_054:0318a13": "藝術經論並皆明達，智與師齊堪為導首。時",
    "T11n0310_054:0318a14": "彼迷伽白其師曰：『大師當知，所學經論皆已",
    "T11n0310_054:0318a15": "通達，我今當返自所生地。云何奉酬大師恩",
    "T11n0310_054:0318a16": "德？』時師告曰：『伐瑳迷伽！夫為弟子欲報師恩，",
    "T11n0310_054:0318a17": "當以財寶方陳厚意。所謂何等？若辦五百羯",
    "T11n0310_054:0318a18": "利沙鉢那者，足表深心。』舍利子！爾時迷伽儒",
    "T11n0310_054:0318a19": "童奉師教已，致敬右遶辭退而行，遍遊村",
    "T11n0310_054:0318a20": "城亭館國邑王都，處處追覓謝師財寶。既具",
    "T11n0310_054:0318a21": "集已將陳酬報，漸漸往詣盛蓮花城，遙見王",
    "T11n0310_054:0318a22": "都種種嚴飾明發華麗甚可愛樂，即問傍人：",
    "T11n0310_054:0318a23": "『今此王都有何盛事，榮飾周布莊嚴乃爾？』傍",
    "T11n0310_054:0318a24": "人答曰：『卿不知耶！今日放光如來、應、正等覺",
    "T11n0310_054:0318a25": "與八十拘胝大阿羅漢、八萬四千諸大菩薩",
    "T11n0310_054:0318a26": "將入此城，其中人民當行大施當興大福。由",
    "T11n0310_054:0318a27": "斯事故致此莊嚴。』時迷伽儒童忽聞如是佛",
    "T11n0310_054:0318a28": "名之聲，獲得廣大歡喜淨信，竊自惟忖：『諸佛",
    "T11n0310_054:0318a29": "如來出世甚難，極難得值過烏曇花，又似盲",
    "T11n0310_054:0318b01": "龜難遇浮孔，百千大劫時或一遇。我今奉見",
    "T11n0310_054:0318b02": "甚為希有，定應以此五百羯利沙鉢那貿",
    "T11n0310_054:0318b03": "花散奉放光如來，當更求財用酬師德。』舍利",
    "T11n0310_054:0318b04": "子！當於爾時有一女人，齎持七莖殟鉢羅花",
    "T11n0310_054:0318b05": "從市而來。迷伽告曰：『何處得此水生花來？』女",
    "T11n0310_054:0318b06": "曰：『我於某處賣花鬘所，以五百羯利沙鉢那",
    "T11n0310_054:0318b07": "買得此花。』迷伽告曰：『今酬本價能與花不？』女",
    "T11n0310_054:0318b08": "曰：『不然。』又曰：『若不許者，今有五百羯利沙鉢",
    "T11n0310_054:0318b09": "那，汝當獨取此七莖花，二人當共，為可爾不？』",
    "T11n0310_054:0318b10": "女曰：『卿用此花為作何等？』告曰：『將用奉散放",
    "T11n0310_054:0318b11": "光如來。』女曰：『如卿所言。從今已往，於諸有趣",
    "T11n0310_054:0318b12": "常能降及為我夫者，當以此花持用相委。』爾",
    "T11n0310_054:0318b13": "時迷伽便報女曰：『止止女人！勿作是說。何",
    "T11n0310_054:0318b14": "以故？汝女人性掉動輕轉多諸放逸，汝之所",
    "T11n0310_054:0318b15": "言不足收採。又我當於阿僧企耶劫，修集佛",
    "T11n0310_054:0318b16": "法廣行布施，或以金銀珍寶珊瑚末尼、真珠琉",
    "T11n0310_054:0318b17": "璃螺貝璧玉、象馬駝驢牛羊群畜，乃至或捨",
    "T11n0310_054:0318b18": "大國王位車輅服飾、內宮妃后男女眷屬，或",
    "T11n0310_054:0318b19": "捨手足耳鼻皮肉骨髓、髻中明珠眼目頭首。",
    "T11n0310_054:0318b20": "大略而言，無有一切內外之物於我施門而",
    "T11n0310_054:0318b21": "不捨者。或復有時當捨於汝，入佛法中以信",
    "T11n0310_054:0318b22": "出家趣於非家。汝性掉動輕轉放逸，或當爾",
    "T11n0310_054:0318b23": "時於我大捨而為障礙。』其女報曰：『審如所言",
    "T11n0310_054:0318b24": "我為大利。縱使卿今賣我此身，乃至充一羯",
    "T11n0310_054:0318b25": "利沙鉢那者，終無異心於施留礙。或復割截",
    "T11n0310_054:0318b26": "我身段段捨施，定無留礙修集佛法。』迷伽告",
    "T11n0310_054:0318b27": "曰：『若能如是此則為可，宜速與花。』爾時女人",
    "T11n0310_054:0318b28": "持花授與，迷伽取花便即往詣放光佛所。遙",
    "T11n0310_054:0318b29": "見如來為無量百千拘胝那庾多眾生前後",
    "T11n0310_054:0318c01": "圍遶，威儀庠序導眾而前，乃至以無量百千",
    "T11n0310_054:0318c02": "功德莊嚴從彼而來。於世尊所心生淨信，以",
    "T11n0310_054:0318c03": "無量種清淨歡喜深愛重心，前詣佛所恭敬",
    "T11n0310_054:0318c04": "禮拜不勝欣慶。又見多人以諸大價微妙衣",
    "T11n0310_054:0318c05": "服，為供佛故敷施行道，便作是念：『我今雖無",
    "T11n0310_054:0318c06": "上妙衣服，唯有所著弊鹿皮衣，當敷道中藉",
    "T11n0310_054:0318c07": "如來足。』作是念已脫衣布地。爾時諸人競取",
    "T11n0310_054:0318c08": "皮衣遠棄他所，咸生蚩責：『云何為是含靈",
    "T11n0310_054:0318c09": "中寶敷設如此弊鹿皮衣？』時彼迷伽即便馳",
    "T11n0310_054:0318c10": "往四衢道邊泥濕之處，取鹿皮衣敷置其上，",
    "T11n0310_054:0318c11": "作如是念：『放光如來大慈悲者，加哀憐我，以",
    "T11n0310_054:0318c12": "遍照眼及遍照智賜觀所為，希願以足蹈我",
    "T11n0310_054:0318c13": "衣上。』爾時如來愍其所念，便以足趾蹈鹿皮",
    "T11n0310_054:0318c14": "衣。迷伽見已心生慶悅踊躍歡喜，即以所持",
    "T11n0310_054:0318c15": "殟鉢羅花用散佛上。於時復有無量天子",
    "T11n0310_054:0318c16": "住虛空中，以天曼陀羅花、殟鉢羅花、鉢特摩",
    "T11n0310_054:0318c17": "花、拘貿陀花、奔荼利花及天栴檀末香俱散",
    "T11n0310_054:0318c18": "佛上，作天音樂詠天清歌，遍滿虛空大興供",
    "T11n0310_054:0318c19": "養。時彼迷伽所散之花列住空中，乃復變成",
    "T11n0310_054:0318c20": "無量千數殟鉢羅花葉，皆垂下合成花蓋隨",
    "T11n0310_054:0318c21": "佛而行。迷伽見已倍復踊躍心生淨信，於如",
    "T11n0310_054:0318c22": "來前解十二年金色髮髻以布于地，便發無",
    "T11n0310_054:0318c23": "上菩提大願：『若我來世當成如來、應、正等覺",
    "T11n0310_054:0318c24": "審不虛者，唯願今者放光如來授手安慰。』又",
    "T11n0310_054:0318c25": "發堅固勢力弘誓，作如是言：『若使如來不以",
    "T11n0310_054:0318c26": "足趾蹈金色髮授手安慰，及不授我菩提記",
    "T11n0310_054:0318c27": "者，我終不起，即於此地乾枯命終。』舍利子！爾",
    "T11n0310_054:0318c28": "時放光如來、應、正等覺具遍照眼及遍照智，",
    "T11n0310_054:0318c29": "於三世中無事不達，知彼迷伽意欲解已，便",
    "T11n0310_054:0319a01": "舉足趾躡其髮上。即便右顧如龍象迴，告諸",
    "T11n0310_054:0319a02": "聲聞一切大眾：『汝等苾芻勿蹈其髮。所以者",
    "T11n0310_054:0319a03": "何？此儒童者，却後過阿僧企耶劫，當成如來、",
    "T11n0310_054:0319a04": "應、正等覺，號釋迦牟尼。』舍利子！是時迷伽聞",
    "T11n0310_054:0319a05": "佛授記歡喜踊躍，上昇虛空高七多羅樹，證",
    "T11n0310_054:0319a06": "得百千那庾多拘胝無動諸定，又以神通智",
    "T11n0310_054:0319a07": "力觀見東方過殑伽沙等無量諸佛皆為授",
    "T11n0310_054:0319a08": "記，作如是言：『儒童當知，汝於來世經阿僧",
    "T11n0310_054:0319a09": "企耶劫，當得作佛，號釋迦牟尼。』如是南西北",
    "T11n0310_054:0319a10": "方四維上下，周遍十方各如殑伽沙等無量",
    "T11n0310_054:0319a11": "如來，皆如東方諸佛授記。舍利子！迷伽儒童",
    "T11n0310_054:0319a12": "既蒙諸佛授記安慰已，從虛空下來詣佛所，",
    "T11n0310_054:0319a13": "以信捨家趣於非家，修習堅固清淨梵行。舍",
    "T11n0310_054:0319a14": "利子！汝今於此無生疑惑，謂彼往世迷伽儒",
    "T11n0310_054:0319a15": "童是餘人乎？勿作是觀，即我為彼儒童菩薩。",
    "T11n0310_054:0319a16": "我於爾時以是五莖青色蓮花奉散彼佛，復",
    "T11n0310_054:0319a17": "解金髮敷置道上，興如是行便蒙授記。是故",
    "T11n0310_054:0319a18": "舍利子！若有菩薩摩訶薩欲得速受如來記",
    "T11n0310_054:0319a19": "者，當於如是大菩薩藏微妙法門，殷重聽聞",
    "T11n0310_054:0319a20": "受持讀誦通明義趣，廣為他說分別開示，復",
    "T11n0310_054:0319a21": "應修行無相正行。何以故？我憶往昔未得值",
    "T11n0310_054:0319a22": "遇放光佛前，無有一切白淨行法不修行者。",
    "T11n0310_054:0319a23": "雖作如是無量勤苦，然不蒙佛為我授記。所",
    "T11n0310_054:0319a24": "以者何？由修諸行皆有相故。從是已後，我方",
    "T11n0310_054:0319a25": "於是大菩薩藏微妙法門，隨所聞已安住正",
    "T11n0310_054:0319a26": "行。如是行者謂無相行、無功用行、無所得行，",
    "T11n0310_054:0319a27": "行如是等無相行已，放光如來乃為授記。舍",
    "T11n0310_054:0319a28": "利子！我憶往昔最初得見放光佛時，便得超",
    "T11n0310_054:0319a29": "過一切有相有功用行，又初見佛便能隨覺一",
    "T11n0310_054:0319b01": "切法性，又得通達一切諸法自性無生。從是",
    "T11n0310_054:0319b02": "已後放光如來乃為授記。作如是言：『迷伽儒",
    "T11n0310_054:0319b03": "童！汝於來世過阿僧企耶劫，當得作佛，號釋",
    "T11n0310_054:0319b04": "迦牟尼如來、應、正等覺。』舍利子！當授記時，我",
    "T11n0310_054:0319b05": "便證得無生法忍。舍利子！證得何等無生法",
    "T11n0310_054:0319b06": "忍？所謂證得一切色法無所得忍，證得受想",
    "T11n0310_054:0319b07": "行識法無所得忍，證得蘊界處法無所得忍。",
    "T11n0310_054:0319b08": "舍利子！言得忍者，是則名為忍受諸法都無",
    "T11n0310_054:0319b09": "所得。何以故？非於證得如是忍時世間之法",
    "T11n0310_054:0319b10": "而復現行，非異生法、非諸學法、非無學法、非",
    "T11n0310_054:0319b11": "獨覺法、非菩薩法、非諸佛法而復現行。所以",
    "T11n0310_054:0319b12": "者何？由一切法不現行故說名得忍，由一切",
    "T11n0310_054:0319b13": "法畢竟無得亦無所得，故名得忍。又是忍者，",
    "T11n0310_054:0319b14": "於一剎那盡一切相及諸所緣，故得名忍。又",
    "T11n0310_054:0319b15": "是忍者，不忍於眼、不壞於眼及諸所緣，故名",
    "T11n0310_054:0319b16": "得忍。不忍於耳鼻舌身意、不壞於意，如是忍",
    "T11n0310_054:0319b17": "者無盡境界、如是忍者非趣境界，故名得忍。",
    "T11n0310_054:0319b18": "是故舍利子！若有菩薩摩訶薩欲得速為如",
    "T11n0310_054:0319b19": "來授記證是忍者，當於如是大菩薩藏微妙",
    "T11n0310_054:0319b20": "法門，殷重聽聞受持讀誦通達義趣，廣為他",
    "T11n0310_054:0319b21": "說分別開示安住正行，謂無相行、無功用行、",
    "T11n0310_054:0319b22": "無所得行，如是等法名為正行。」",
    "T11n0310_054:0319b23": "爾時大眾中有長者子名那羅達多，從薄伽",
    "T11n0310_054:0319b24": "梵聞說如是大菩薩藏微妙法門，又聞讚歎",
    "T11n0310_054:0319b25": "諸佛菩薩勝功德已，即從坐起，披一肩衣，以",
    "T11n0310_054:0319b26": "右膝輪安置于地，向佛合掌頂禮恭敬，而白",
    "T11n0310_054:0319b27": "佛言：「世尊先為諸長者等廣說諸法相續不",
    "T11n0310_054:0319b28": "絕，如是開示如是教導，皆令證得阿羅漢果，",
    "T11n0310_054:0319b29": "即於此生盡老死際，而未聞說大菩薩藏微",
    "T11n0310_054:0319c01": "妙法門讚歎諸佛菩薩功德。我幸大利今具",
    "T11n0310_054:0319c02": "得聞，竊生是念：『如是大乘為尊為勝、為上為",
    "T11n0310_054:0319c03": "妙、為無有上，更無過上，所謂阿耨多羅三藐",
    "T11n0310_054:0319c04": "三菩提。』我今現前親聞佛說受持領悟開顯",
    "T11n0310_054:0319c05": "諸法，如是法者分別諸法無所依執、無我我",
    "T11n0310_054:0319c06": "所、無有攝受。世尊！我作是念：『如是妙法為尊",
    "T11n0310_054:0319c07": "為勝、為上為妙、為無有上，更無過上，如是法",
    "T11n0310_054:0319c08": "者我當修集。』世尊！我今思惟一切乘中為無",
    "T11n0310_054:0319c09": "上者，所謂佛乘。諸佛如來亦說此乘，置為",
    "T11n0310_054:0319c10": "第一、最為無上。我從今日發起無上正等覺",
    "T11n0310_054:0319c11": "心，為欲利安多眾生故，為欲悲愍諸世間故，",
    "T11n0310_054:0319c12": "利益安樂無量天人，如佛建立諸大菩薩所",
    "T11n0310_054:0319c13": "有學處，我今皆當悉依隨學。」說是語已，爾時",
    "T11n0310_054:0319c14": "世尊告長者子：「善哉善哉！善男子！阿耨多羅",
    "T11n0310_054:0319c15": "三藐三菩提甚難證信、甚難修習，汝今乃能",
    "T11n0310_054:0319c16": "深發是意。」時長者子白佛言：「世尊！無上菩提",
    "T11n0310_054:0319c17": "雖復甚難證信修集，然我今者發起如是",
    "T11n0310_054:0319c18": "勇猛精進，必當修集阿耨多羅三藐三菩提，",
    "T11n0310_054:0319c19": "不以為難。又我於此阿耨多羅三藐三菩提，",
    "T11n0310_054:0319c20": "奉修牢強定無退轉。世尊！我於今者發大弘",
    "T11n0310_054:0319c21": "誓，假使發菩提心如殑伽沙數方證無上正",
    "T11n0310_054:0319c22": "等覺者，我於是事彌增精進，乃至如上一一",
    "T11n0310_054:0319c23": "發心經如殑伽沙等劫，乃至隨是發菩提心，",
    "T11n0310_054:0319c24": "一一所發要由斬截殑伽沙等身分頭首方",
    "T11n0310_054:0319c25": "能起者是菩提心，雖復經履如是勤苦，我於",
    "T11n0310_054:0319c26": "是中倍加精進，終不放捨無上菩提。何以故？",
    "T11n0310_054:0319c27": "縱逢如是諸苦難事猶應修集，藉斯緣故必",
    "T11n0310_054:0319c28": "證菩提，何況為證無上菩提受諸安樂而不",
    "T11n0310_054:0319c29": "修學？所以者何？阿耨多羅三藐三菩提其性",
    "T11n0310_054:0320a01": "高廣，具足周大無上佛法，不可思議、不可稱",
    "T11n0310_054:0320a02": "量、無有涯際、不可宣說，雖復諸佛無障礙智，",
    "T11n0310_054:0320a03": "經歷百千拘胝那庾多劫，以諸言音說此菩",
    "T11n0310_054:0320a04": "提非易可盡。」爾時長者子那羅達多即於佛",
    "T11n0310_054:0320a05": "前而說頌曰：",
    "T11n0310_054:0320a06": "「百千拘胝劫，　　乃發菩提心，",
    "T11n0310_054:0320a07": "　雖眾苦所逼，　　不捨含生界。",
    "T11n0310_054:0320a08": "　隨發菩提心，　　要斷諸身首，",
    "T11n0310_054:0320a09": "　聚量高迷樓，　　我亦能堪忍。",
    "T11n0310_054:0320a10": "　我安住菩提，　　利樂含生故，",
    "T11n0310_054:0320a11": "　願我於來世，　　如今日世尊。",
    "T11n0310_054:0320a12": "　遠彼聲聞乘，　　兼濟下乘者，",
    "T11n0310_054:0320a13": "　願我於來世，　　如今日世尊。",
    "T11n0310_054:0320a14": "　此乘為大乘，　　最上佛稱讚，",
    "T11n0310_054:0320a15": "　我觀無與等，　　故欣樂菩提。",
    "T11n0310_054:0320a16": "　為拔濟危厄，　　為脫三惡趣，",
    "T11n0310_054:0320a17": "　為求是如來，　　出世現成佛。」",
    "T11n0310_054:0320a18": "爾時長者子那羅達多說是頌已，便自思惟：",
    "T11n0310_054:0320a19": "「我今明達廣大佛法，如何不以教化妻子諸",
    "T11n0310_054:0320a20": "眷屬等？此非我宜。」作是念已即從坐起，頂禮",
    "T11n0310_054:0320a21": "佛足右遶三匝，速疾還家。嚴辦種種諸供養",
    "T11n0310_054:0320a22": "具，與其七妻男女奴婢各有七人，齎持千雙",
    "T11n0310_054:0320a23": "上妙衣服，及諸花香供養之具，又與五百樂",
    "T11n0310_054:0320a24": "人相隨，疾出王舍大城，為欲奉見薄伽梵故。",
    "T11n0310_054:0320a25": "時王舍城有多人眾，見長者子與其眷屬速",
    "T11n0310_054:0320a26": "疾馳出，因而問曰：「汝等今者有何怱遽？與",
    "T11n0310_054:0320a27": "諸眷屬將往何所？」長者子言：「諸善男子豈不",
    "T11n0310_054:0320a28": "知乎？今者如來、應、正等覺止鷲峯山，無量百",
    "T11n0310_054:0320a29": "千天人大眾前後圍遶，無數方便為諸眾生",
    "T11n0310_054:0320b01": "分別開示廣大佛法故。我今者率領眷屬將",
    "T11n0310_054:0320b02": "往佛所，為求如是廣大佛法，為欲成辦不可",
    "T11n0310_054:0320b03": "思議不可稱量諸佛智慧，為欲種殖無上正",
    "T11n0310_054:0320b04": "等菩提善根。汝等若欲成就廣大諸佛法者，",
    "T11n0310_054:0320b05": "可共同詣彼如來所，當共種是廣大佛法無",
    "T11n0310_054:0320b06": "上善根。」爾時王舍城中人民之類，聞長者子",
    "T11n0310_054:0320b07": "說是語已，有十千人皆樂隨從往至佛所。時",
    "T11n0310_054:0320b08": "長者子那羅達多與其眷屬，及以隨從滿十",
    "T11n0310_054:0320b09": "千人，同時見佛，頂禮佛足却住一面。時長者",
    "T11n0310_054:0320b10": "子與諸俱來所有大眾，齎持花鬘塗香末香",
    "T11n0310_054:0320b11": "衣蓋幢幡，作倡伎樂歌詠讚歎供養如來，復",
    "T11n0310_054:0320b12": "以千雙淨妙珍服以覆佛上。時長者子作是",
    "T11n0310_054:0320b13": "奉已歡喜無量，即於佛前說伽他讚。其頌曰：",
    "T11n0310_054:0320b14": "「第一有情微妙者，　　成清淨行上菩提，",
    "T11n0310_054:0320b15": "　能發無邊勝智見，　　如是我今修供養。",
    "T11n0310_054:0320b16": "　昔無量劫多修行，　　為利眾生求大覺，",
    "T11n0310_054:0320b17": "　證法自在現成佛，　　如是我今修供養。",
    "T11n0310_054:0320b18": "　我與妻子眷屬眾，　　為利含識求菩提，",
    "T11n0310_054:0320b19": "　并及多千人民等，　　同共歸依大覺者。」",
    "T11n0310_054:0320b20": "爾時長者子說是伽陀讚歎佛已，便白佛言：",
    "T11n0310_054:0320b21": "「世尊！我今與此諸有情等至如來所，皆已安",
    "T11n0310_054:0320b22": "住阿耨多羅三藐三菩提，唯願世尊哀愍此",
    "T11n0310_054:0320b23": "等復為說法，當令一切於阿耨多羅三藐三",
    "T11n0310_054:0320b24": "菩提不復退轉。又我今者欲於佛所種諸善",
    "T11n0310_054:0320b25": "根，唯願世尊現為我證，當使如是善根力故，",
    "T11n0310_054:0320b26": "令諸眾生平等速證阿耨多羅三藐三菩提，",
    "T11n0310_054:0320b27": "又獲無量廣大佛法，亦如今者現在世尊。」時",
    "T11n0310_054:0320b28": "長者子與諸眷屬、五百樂工、十千人眾，一心",
    "T11n0310_054:0320b29": "同聲白佛言：「世尊！我等今者於如來前，同共",
    "T11n0310_054:0320c01": "至誠歸依於佛、歸依於法、歸依於僧，唯願世",
    "T11n0310_054:0320c02": "尊憶持我等是鄔波索迦，始從今日乃至壽",
    "T11n0310_054:0320c03": "終，寧棄身命不捨歸趣清淨信心。又復世尊",
    "T11n0310_054:0320c04": "憶持我等，始從今日乃至菩提，為阿耨多羅",
    "T11n0310_054:0320c05": "三藐三菩提故，發起增上勇猛之心。又復世",
    "T11n0310_054:0320c06": "尊憶持我等，唯願速證阿耨多羅三藐三菩",
    "T11n0310_054:0320c07": "提，為諸眾生宣說正法，亦如今者如來無異。",
    "T11n0310_054:0320c08": "又復世尊憶持我等，唯願來世成佛之時，大",
    "T11n0310_054:0320c09": "眾圍遶如今無異。又復世尊憶持我等，唯願",
    "T11n0310_054:0320c10": "來世度脫無量苦逼眾生，如今無異。」時長者",
    "T11n0310_054:0320c11": "子及諸來眾并五百樂工作是誓已，復以",
    "T11n0310_054:0320c12": "種種微妙音樂供養如來，右遶三匝。爾時",
    "T11n0310_054:0320c13": "世尊愍此等故，上昇虛空結加趺坐。時五",
    "T11n0310_054:0320c14": "百樂工既覩如來現此神變，於世尊所倍生",
    "T11n0310_054:0320c15": "淨信。以佛威力，諸音樂器不假攝持自然上",
    "T11n0310_054:0320c16": "踊，住在空中無所憑據，作眾伎樂繁會充",
    "T11n0310_054:0320c17": "溢右遶如來。時長者子俱來大眾，咸覩神變",
    "T11n0310_054:0320c18": "歎未曾有，心生慶悅踊躍歡喜，皆共合掌致",
    "T11n0310_054:0320c19": "敬如來。爾時空中周匝正等一踰繕那，復有",
    "T11n0310_054:0320c20": "無量百千音樂，亦無執持自然而現，猶如蜂",
    "T11n0310_054:0320c21": "房懸處虛空，作倡伎樂發微妙音。爾時長者",
    "T11n0310_054:0320c22": "子與其眷屬及五百樂工、十千城人，及以先",
    "T11n0310_054:0320c23": "來聽法眾內六十千人，諸苾芻眾千二百五",
    "T11n0310_054:0320c24": "十人，佛威力故皆踊空中。又佛神力於上空",
    "T11n0310_054:0320c25": "中五百樂臺自然出現，是諸臺中皆說妙法。",
    "T11n0310_054:0320c26": "又有四大樂臺現於佛前，莊嚴彫飾窮世瓌",
    "T11n0310_054:0320c27": "異。又有無量百千拘胝諸天子眾列住空中，",
    "T11n0310_054:0320c28": "以天曼陀羅花而散佛上。佛神力故，所散之",
    "T11n0310_054:0320c29": "花於虛空中變成八萬高妙花臺。時諸大眾。",
    "T11n0310_054:0321a01": "覩上臺中有如是等廣大莊嚴，於如來所倍",
    "T11n0310_054:0321a02": "生淨信愛敬之心，歎未曾有。爾時世尊知諸",
    "T11n0310_054:0321a03": "大眾其心清淨，又復了知那羅達多及俱來",
    "T11n0310_054:0321a04": "眾增上意已，便現微笑如前廣說，乃至其光",
    "T11n0310_054:0321a05": "還從頂沒。時長老阿難既覩微笑，披一肩衣，",
    "T11n0310_054:0321a06": "向佛合掌恭敬作禮，白佛言：「世尊！有何因緣",
    "T11n0310_054:0321a07": "現此微笑？我惟如來所現神相非無因緣。」佛",
    "T11n0310_054:0321a08": "告阿難：「汝今當知，此長者子那羅達多七婦",
    "T11n0310_054:0321a09": "男女并奴婢等三十六人，由供養我善根力",
    "T11n0310_054:0321a10": "故，當來之世經千拘胝劫不墮惡趣，人天往",
    "T11n0310_054:0321a11": "返受諸快樂。過是劫已值佛出世，名曰商主",
    "T11n0310_054:0321a12": "如來、應、正等覺、明行圓滿、善逝、世間解、無上丈",
    "T11n0310_054:0321a13": "夫、調御士、天人師、佛、薄伽梵，於是佛所供養",
    "T11n0310_054:0321a14": "恭敬尊重讚歎廣修梵行，從是已後復經二",
    "T11n0310_054:0321a15": "十拘胝劫不墮惡道。阿難當知，是長者子七",
    "T11n0310_054:0321a16": "婦七女及以七婢，自此命終便捨女身得成",
    "T11n0310_054:0321a17": "男子，恒與那羅達多不相捨離行菩薩道，於",
    "T11n0310_054:0321a18": "當來世同處一劫，得成阿耨多羅三藐三菩",
    "T11n0310_054:0321a19": "提。阿難當知，長者子那羅達多菩薩摩訶薩",
    "T11n0310_054:0321a20": "當成佛時，號平等心如來、應、正等覺，出現於",
    "T11n0310_054:0321a21": "世，十號具足。是大菩薩所有眷屬當成佛時，",
    "T11n0310_054:0321a22": "皆同一號，阿若末若如來、應、正等覺，具足十",
    "T11n0310_054:0321a23": "號。是五百樂工以供養我善根力故，當來又",
    "T11n0310_054:0321a24": "經阿僧企耶劫不墮惡趣，又經於彼滿千拘",
    "T11n0310_054:0321a25": "胝轉輪聖王而為翼從。阿難當知，是五百樂",
    "T11n0310_054:0321a26": "工大略而言，於是劫中得值十千諸佛，皆得",
    "T11n0310_054:0321a27": "親承供養無空過者。從是已後同一劫中，得",
    "T11n0310_054:0321a28": "成阿耨多羅三藐三菩提，皆號美音。是十千",
    "T11n0310_054:0321a29": "人以供養我善根力故，中四百人當得值遇",
    "T11n0310_054:0321b01": "慈氏如來，於彼佛所淨修梵行，得盡諸漏便",
    "T11n0310_054:0321b02": "般涅槃。所餘人等，當來又經殑伽沙等如是",
    "T11n0310_054:0321b03": "大劫不墮惡道，漸次得值千拘胝佛，於彼佛",
    "T11n0310_054:0321b04": "所廣修諸行，爾後一切得成阿耨多羅三藐",
    "T11n0310_054:0321b05": "三菩提，皆同一號，名甚希有。阿難當知，是六",
    "T11n0310_054:0321b06": "萬眾中具滿千人，於我滅後正法已盡，又過",
    "T11n0310_054:0321b07": "於彼刀兵中劫，慈氏如來未出現前、眾生壽",
    "T11n0310_054:0321b08": "命漸增長時，爾時贍部當有八萬獨覺出現",
    "T11n0310_054:0321b09": "於世，是一千人皆得值遇供養修善，於後復",
    "T11n0310_054:0321b10": "值慈氏如來還得供養，從是已後經二十五",
    "T11n0310_054:0321b11": "拘胝那庾多劫不墮惡趣，最後人身諸善根",
    "T11n0310_054:0321b12": "力所覺曉故，淨信捨家趣於非家，便得證悟",
    "T11n0310_054:0321b13": "緣覺菩提。阿難當知，於此眾中有十千人，具",
    "T11n0310_054:0321b14": "生聖見。餘千人等，同發阿耨多羅三藐三菩",
    "T11n0310_054:0321b15": "提心。復有六十那庾多諸天子等，遠塵離垢",
    "T11n0310_054:0321b16": "於諸法中生淨法眼。如是阿難，誰有見斯殊",
    "T11n0310_054:0321b17": "特勝利，而於佛所不生淨信愛樂恭敬發希",
    "T11n0310_054:0321b18": "有心？唯除愚癡不肖之士。何以故？彼諸人等",
    "T11n0310_054:0321b19": "於如來所但修如是微細善根，乃能獲得如",
    "T11n0310_054:0321b20": "來大我，或復證入無上涅槃。」爾時世尊欲",
    "T11n0310_054:0321b21": "重宣此義而說頌曰：",
    "T11n0310_054:0321b22": "「於佛所修諸供養，　　獲得如斯勝功德，",
    "T11n0310_054:0321b23": "　若有希求高大果，　　當於導師修供養。",
    "T11n0310_054:0321b24": "　若佛現在修供養，　　或復於佛涅槃後，",
    "T11n0310_054:0321b25": "　供養馱都如芥子，　　常得奉侍諸如來。",
    "T11n0310_054:0321b26": "　若復欲修諸供養，　　如來住世或涅槃，",
    "T11n0310_054:0321b27": "　供養馱都如芥子，　　行平等心果平等。",
    "T11n0310_054:0321b28": "　若有具修平等心，　　供養平等人中上，",
    "T11n0310_054:0321b29": "　當成平等之勝報，　　及證平等妙菩提。",
    "T11n0310_054:0321c01": "　若有欲攝諸善趣，　　遮障絕除眾惡道，",
    "T11n0310_054:0321c02": "　及欲趣向涅槃路，　　如是獲得不為難。",
    "T11n0310_054:0321c03": "　佛具最勝淨尸羅，　　佛具最勝三摩地，",
    "T11n0310_054:0321c04": "　若生最勝淨信已，　　當獲最勝如來果。",
    "T11n0310_054:0321c05": "　若修最勝諸供養，　　速登最勝之善道，",
    "T11n0310_054:0321c06": "　及證最勝尊正見，　　能宣最勝微妙法。",
    "T11n0310_054:0321c07": "　若樂人中聰叡者，　　親持諸佛清淨法，",
    "T11n0310_054:0321c08": "　當修猛利正欲樂，　　多聞如理正思惟。",
    "T11n0310_054:0321c09": "　有得轉輪之聖主，　　或為帝釋梵天王，",
    "T11n0310_054:0321c10": "　廣修無量勝功德，　　定趣無餘大寂滅。」",
    "T11n0310_054:0321c11": "爾時世尊說是頌已，告長老舍利子：「若有安",
    "T11n0310_054:0321c12": "住大乘諸善男子及善女人，欲疾證得阿耨",
    "T11n0310_054:0321c13": "多羅三藐三菩提者，當於如是大菩薩藏微妙",
    "T11n0310_054:0321c14": "法門，發生猛利清淨欲樂殷重聽聞，受持讀",
    "T11n0310_054:0321c15": "誦通達義趣，廣為他說分別開示。何以故？若",
    "T11n0310_054:0321c16": "於是經受持讀誦，乃至為他分別說者，能令",
    "T11n0310_054:0321c17": "三寶永不斷絕，常不遠離四無量行，常勤修",
    "T11n0310_054:0321c18": "習六到彼岸，恒正方便以四攝法攝化眾生。",
    "T11n0310_054:0321c19": "舍利子！如是大乘大菩薩藏微妙法門，當知",
    "T11n0310_054:0321c20": "即是諸菩薩道。所以者何？是經典者善能攝",
    "T11n0310_054:0321c21": "持阿耨多羅三藐三菩提故。舍利子！是經乃",
    "T11n0310_054:0321c22": "是諸菩薩等聖珍寶藏，我依是經正修學已，",
    "T11n0310_054:0321c23": "畢竟證得生死永斷，又證一切波羅蜜多。由",
    "T11n0310_054:0321c24": "證是故，即號無上正等覺者。舍利子！如來於",
    "T11n0310_054:0321c25": "一切波羅蜜多皆已畢竟，如來於一切所作",
    "T11n0310_054:0321c26": "皆已靜息，如來於無量諸地皆已證得，又復",
    "T11n0310_054:0321c27": "更證無邊之地。何以故？由佛證是諸波羅蜜",
    "T11n0310_054:0321c28": "多故，而能究竟安住一切到彼岸法。是故諸",
    "T11n0310_054:0321c29": "菩薩摩訶薩應當於是大菩薩藏微妙法門，",
    "T11n0310_054:0322a01": "精進修行如我所證。」爾時世尊而說頌曰：",
    "T11n0310_054:0322a02": "「於業應知業，　　於報應知報，",
    "T11n0310_054:0322a03": "　無業亦無報，　　是安隱涅槃。",
    "T11n0310_054:0322a04": "　諸有為皆苦，　　於中無有智，",
    "T11n0310_054:0322a05": "　是故智生已，　　有為皆解脫。」",
    "T11n0310_054:0322a06": "爾時世尊說是頌已，長老舍利子及大苾芻，",
    "T11n0310_054:0322a07": "并諸天、人、健達縛、阿素洛等一切眾生，聞佛",
    "T11n0310_054:0322a08": "所說，皆大歡喜，信受奉行。",
    "T11n0310_054:0322a09": "大寶積經卷第五十四"
}