{
    "T11n0310_110:0613a25": "2大寶積經卷第一百一十",
    "T11n0310_110:0613a27": "隋天竺三藏闍那崛多譯",
    "T11n0310_110:0613a28": "賢護長者會第三十九之二",
    "T11n0310_110:0613a29": "爾時會中有月實勝上童真，從座而起，合掌",
    "T11n0310_110:0613b01": "白佛言：「世尊！云何見色因？云何見欲因？云",
    "T11n0310_110:0613b02": "何見見因？云何見戒取因？」佛告月實：「智見智",
    "T11n0310_110:0613b03": "境，愚見愚境。智者見諸姝麗美色，了知穢惡，",
    "T11n0310_110:0613b04": "唯是肉段、筋骨膿血、大脈小脈、大腸小腸、",
    "T11n0310_110:0613b05": "𦙽液腦膜、腎心脾膽、肝肺肚胃、生藏熟藏、黃",
    "T11n0310_110:0613b06": "淡涕唾、髮鬚毛爪、大小便利，薄皮裹之，不淨",
    "T11n0310_110:0613b07": "污露、可畏可惡。凡所有色皆四大生，是為",
    "T11n0310_110:0613b08": "色因。月實！如父母生身，身之堅鞕為地大，",
    "T11n0310_110:0613b09": "流潤為水大，暖熱為火大，飄動為風大，有所",
    "T11n0310_110:0613b10": "覺知念及聲香味觸等界斯皆為識。」月實",
    "T11n0310_110:0613b11": "童真復白佛言：「世尊！將死之時，云何識捨於",
    "T11n0310_110:0613b12": "身？云何識遷於身？云何識知今捨此身？」佛告",
    "T11n0310_110:0613b13": "月實：「眾生隨業獲報，識流相續持身不絕。期",
    "T11n0310_110:0613b14": "畢報終，識棄捨身隨業遷受。譬如水乳和煎，",
    "T11n0310_110:0613b15": "以火熱力，乳水及膩各各分散。如是月實！眾",
    "T11n0310_110:0613b16": "生命盡，以業力故，形骸與識及諸入界各各",
    "T11n0310_110:0613b17": "分散；識為所依，以取法界及法界念并善惡",
    "T11n0310_110:0613b18": "業，遷受他報。月實！譬如大吉善蘇，以眾良藥",
    "T11n0310_110:0613b19": "味力熟功和合為之。大吉善蘇棄凡蘇性，持",
    "T11n0310_110:0613b20": "良藥力，辛苦酸鹹澁甘六味以資人身，便與",
    "T11n0310_110:0613b21": "人身作色香味。識棄此身，持善惡業及法果",
    "T11n0310_110:0613b22": "等，遷受餘報亦復如是。月實！蘇質如身，諸藥",
    "T11n0310_110:0613b23": "和合為大吉善。如諸法諸根和合為業，眾藥",
    "T11n0310_110:0613b24": "味觸資成於蘇。如業資識，服大吉善悅澤充",
    "T11n0310_110:0613b25": "盛光色美好安隱無患，如善資識獲諸樂報。",
    "T11n0310_110:0613b26": "服蘇違法，顏容變惡慘無血氣色死土白，如",
    "T11n0310_110:0613b27": "惡資識獲諸苦報。月實！吉善寶蘇無手足眼，",
    "T11n0310_110:0613b28": "能取良藥色香味力。識亦如是，取法界受及",
    "T11n0310_110:0613b29": "諸善業，棄此身界受於中陰，得天妙念，見六",
    "T11n0310_110:0613c01": "欲天，十六地獄，見己之身手足端嚴諸根麗",
    "T11n0310_110:0613c02": "美，見所棄屍，云此是我前生之身。復見高勝",
    "T11n0310_110:0613c03": "妙相天宮，種種莊嚴花果卉木，藤蔓蒙覆光",
    "T11n0310_110:0613c04": "明赫麗，如新鍊金眾寶鈿飾。彼見此已心大",
    "T11n0310_110:0613c05": "歡喜，因大喜愛識便託之。此善業人捨身受",
    "T11n0310_110:0613c06": "身安樂無苦，如乘馬者棄一乘一。譬如壯士",
    "T11n0310_110:0613c07": "武略備具，見敵兵至著堅甲冑，乘策驥駿所",
    "T11n0310_110:0613c08": "去無畏。識資善根棄出入息捨界入身，遷受",
    "T11n0310_110:0613c09": "勝樂亦復如是，自梵身天爰至有頂，生於其",
    "T11n0310_110:0613c10": "中。」爾時會中大藥王子，從座而起，合掌白佛",
    "T11n0310_110:0613c11": "言：「世尊！識捨於身作何色像？」佛言：「善哉善",
    "T11n0310_110:0613c12": "哉。大藥！汝今所問是大甚深佛之境界，唯",
    "T11n0310_110:0613c13": "除如來更無能了。」於是賢護勝上童真白佛",
    "T11n0310_110:0613c14": "言：「大藥王子所問甚深，其智微妙敏利明",
    "T11n0310_110:0613c15": "決。」佛告賢護：「此大藥王子已於毘婆尸佛所",
    "T11n0310_110:0613c16": "植諸善根，曾於五百生中生外道家。為外道",
    "T11n0310_110:0613c17": "時常思識義。識者云何？云何為識？於五百生",
    "T11n0310_110:0613c18": "不能決了識之去來，莫知由緒。我於今日為",
    "T11n0310_110:0613c19": "破疑網，令得開解。」於是賢護勝上童真謂大",
    "T11n0310_110:0613c20": "藥王子言：「善哉善哉。仁今所問微妙甚深。月",
    "T11n0310_110:0613c21": "實之問其義淺狹猶如孾兒，心遊外境而不",
    "T11n0310_110:0613c22": "知內。正法希聞，諸佛難遇，佛圓廣智無測深",
    "T11n0310_110:0613c23": "慧，至妙之理應專啟請。」時大藥王子見佛熙",
    "T11n0310_110:0613c24": "怡，顏容舒悅如秋蓮開，踊躍歡喜，一心合掌",
    "T11n0310_110:0613c25": "而白佛言：「世尊！我愛深法渴仰深法，常恐如",
    "T11n0310_110:0613c26": "來入般涅槃不聞正法，而於末濁眾生之中",
    "T11n0310_110:0613c27": "愚無所知、不識善惡，於善不善、熟與不熟不",
    "T11n0310_110:0613c28": "能覺了，迷惑輪轉生死苦趣。」",
    "T11n0310_110:0613c29": "佛告大藥王子：「如來正法難遇難得。我於往",
    "T11n0310_110:0614a01": "昔為半伽他，登山自墜棄捨身命，為求正",
    "T11n0310_110:0614a02": "法經歷無量百千萬億種種苦難。大藥！汝所",
    "T11n0310_110:0614a03": "希望，皆恣汝問，我當為汝分別解說。」大藥王",
    "T11n0310_110:0614a04": "子白佛言：「唯然奉教。世尊！識相云何？願垂開",
    "T11n0310_110:0614a05": "示。」佛告大藥：「如人影像現之於水，此像不可",
    "T11n0310_110:0614a06": "執持，非有無辨，如芻洛迦形、如渴愛像。」大藥",
    "T11n0310_110:0614a07": "王子白佛言：「世尊！云何渴愛？」佛言：「如人對",
    "T11n0310_110:0614a08": "可意色，眼根趣之，名為渴愛。猶持明鏡視己",
    "T11n0310_110:0614a09": "面像，若去於鏡面像不現。識之遷運亦復如",
    "T11n0310_110:0614a10": "是，善惡業形與識色像皆不可見。如生盲人，",
    "T11n0310_110:0614a11": "日出日沒晝夜明闇皆悉不知。識莫能見亦",
    "T11n0310_110:0614a12": "復如是，身中渴愛受想與念皆不可見。身之",
    "T11n0310_110:0614a13": "諸大諸入諸陰，彼皆是識。諸有色體，眼耳鼻",
    "T11n0310_110:0614a14": "舌及身、色聲香味觸等，并無色體受苦樂心，",
    "T11n0310_110:0614a15": "皆亦是識。大藥！如人舌得食物，知甜苦辛酸",
    "T11n0310_110:0614a16": "鹹澁等，六味皆辨。舌與食物俱有形色，而味",
    "T11n0310_110:0614a17": "無形。又因身骨髓肉血覺知諸受，骨等有形",
    "T11n0310_110:0614a18": "受無形色。知識福非福果亦復如是。」時賢護",
    "T11n0310_110:0614a19": "勝上童真禮佛雙足，白佛言：「世尊！此識可知",
    "T11n0310_110:0614a20": "福非福耶？」佛言：「善聽。非未見諦而能見識。識",
    "T11n0310_110:0614a21": "不可視，非如掌中阿摩勒果，識不在於眼等",
    "T11n0310_110:0614a22": "之中。若識在於眼等之中，剖破眼等應當見",
    "T11n0310_110:0614a23": "識。賢護！恒沙諸佛見識無色，我亦如是見識",
    "T11n0310_110:0614a24": "無色。識非凡愚之所能見，但以譬喻而開顯",
    "T11n0310_110:0614a25": "耳。賢護！欲知識之罪福，汝今當聽。譬如有人",
    "T11n0310_110:0614a26": "為諸天神或乾闥婆等及塞建陀等鬼神所",
    "T11n0310_110:0614a27": "著，賢護！於意云何？其為天等鬼神所著，其",
    "T11n0310_110:0614a28": "著之體求於身中，可得見不？」賢護白佛言：「不",
    "T11n0310_110:0614a29": "也。世尊！天等鬼神所著，其著之體無色無形，",
    "T11n0310_110:0614b01": "身內外求皆不可見。」「賢護！其為福勝諸大天",
    "T11n0310_110:0614b02": "神之所著者，即須好香花燒眾名香，香美飲",
    "T11n0310_110:0614b03": "食清淨安置，祭解供具咸須香潔。如是此識",
    "T11n0310_110:0614b04": "為福資者，便獲尊貴安樂之果，或為人王、或",
    "T11n0310_110:0614b05": "為輔相、或豪望貴重、或財富自在、或為諸長、",
    "T11n0310_110:0614b06": "或作大商主、或得天身受天勝果，由識為福",
    "T11n0310_110:0614b07": "資身獲樂報。如彼福勝天神所著，得勝妙花",
    "T11n0310_110:0614b08": "香香美飲食便即歡喜，病者安隱。今得尊貴",
    "T11n0310_110:0614b09": "豪富自在，當知皆是由福資識身獲樂果。賢",
    "T11n0310_110:0614b10": "護！其為富丹那等下惡鬼神之所著者，便愛",
    "T11n0310_110:0614b11": "糞垢腐敗涕唾諸不淨物，以此祭解，歡喜病",
    "T11n0310_110:0614b12": "愈。其人以鬼神力，隨鬼神欲，愛樂不淨臭朽",
    "T11n0310_110:0614b13": "糞穢。識以罪資亦復如是，或生貧窮、或生",
    "T11n0310_110:0614b14": "餓鬼及諸食穢畜生之中種種惡趣，由罪資",
    "T11n0310_110:0614b15": "識身獲苦果。賢護！勝上天神其著之體，無質",
    "T11n0310_110:0614b16": "無形，而受種種香潔供養。識福無形，受勝",
    "T11n0310_110:0614b17": "樂報亦復如是。富丹那等下惡鬼神為彼著",
    "T11n0310_110:0614b18": "者，便受不淨穢惡飲食。識資罪業，獲識苦報",
    "T11n0310_110:0614b19": "亦復如是。賢護當知，識無形質，如天等鬼神",
    "T11n0310_110:0614b20": "所著之體，供具飲食所獲好惡，如資罪福得",
    "T11n0310_110:0614b21": "苦樂報。」",
    "T11n0310_110:0614b22": "大藥王子白佛言：「世尊！云何見欲因？」佛言：「大",
    "T11n0310_110:0614b23": "藥！互因生欲，猶如鑽燧兩木互因，加之人功",
    "T11n0310_110:0614b24": "而有火生。如是因識及因男女色聲香味觸",
    "T11n0310_110:0614b25": "等而有欲生。譬如因花生果，花中無果果生",
    "T11n0310_110:0614b26": "花滅。如是因身顯識，循身求識識不可見。識",
    "T11n0310_110:0614b27": "業果生身便謝滅，身骨髓等不淨諸物咸悉銷",
    "T11n0310_110:0614b28": "散。又如種子，持將來果味色香觸遷植而生。",
    "T11n0310_110:0614b29": "識棄此身，持善惡業受想作意受來生報，亦",
    "T11n0310_110:0614c01": "復如是。又如男女愛欲歡會分離而去。識身",
    "T11n0310_110:0614c02": "和合戀結愛著味玩慳悋，報盡分離隨業受",
    "T11n0310_110:0614c03": "報，父母因緣中陰對之，以業力生識獲身果。",
    "T11n0310_110:0614c04": "愛情及業俱無形質，欲色相因而生於欲，是",
    "T11n0310_110:0614c05": "為欲因。",
    "T11n0310_110:0614c06": "「大藥！云何見戒取因？戒謂師所制戒，不殺、不",
    "T11n0310_110:0614c07": "盜、不邪婬、不妄語、不飲酒等行。取謂執取是",
    "T11n0310_110:0614c08": "戒，作如是見：因是持戒，當得須陀洹果、斯陀",
    "T11n0310_110:0614c09": "含果、阿那含果。以是因故獲於勝有，謂受人",
    "T11n0310_110:0614c10": "天等身。斯皆是有漏善非無漏善，無漏之善",
    "T11n0310_110:0614c11": "無陰熟果。今此戒取是有漏種，植之於識報",
    "T11n0310_110:0614c12": "善惡業。識不淳淨，煩惱因故受熱惱苦，是為",
    "T11n0310_110:0614c13": "見戒取因。」",
    "T11n0310_110:0614c14": "大藥白佛言：「云何識取天身乃至取地獄身？」",
    "T11n0310_110:0614c15": "佛言：「大藥！識與法界持微妙視，非肉眼所依",
    "T11n0310_110:0614c16": "以為見因。此微妙視與福境合，見於天宮欲",
    "T11n0310_110:0614c17": "樂嬉戲，見已歡喜識便繫著，作如是念：『我當",
    "T11n0310_110:0614c18": "往彼。』染愛戀念而為有因。見已故身臥棄屍",
    "T11n0310_110:0614c19": "所，作如是念：『此屍是我大善知識，由其積",
    "T11n0310_110:0614c20": "集諸善業故，令我今者獲於天報。』」大藥白佛",
    "T11n0310_110:0614c21": "言：「世尊！此識於屍既有愛重，何不託止？」佛",
    "T11n0310_110:0614c22": "言：「大藥！譬如剪棄鬚髮，雖見烏光香澤，寧可",
    "T11n0310_110:0614c23": "更植於身令重生不？」大藥白佛言：「不也。世尊！",
    "T11n0310_110:0614c24": "已棄鬚髮，不可重植於身令其更生。」佛言：「如",
    "T11n0310_110:0614c25": "是。大藥！已棄之屍，識亦不可重託受報。」大",
    "T11n0310_110:0614c26": "藥復白佛言：「世尊！此識冥寞玄微，無質可",
    "T11n0310_110:0614c27": "取、無狀可尋，云何能持象等大身眾生？縱身",
    "T11n0310_110:0614c28": "堅固猶若金剛，而能貫入壯夫之身，力敵九",
    "T11n0310_110:0614c29": "象而能持之？」佛言：「大藥！譬如風大無質無形，",
    "T11n0310_110:0615a01": "止於幽谷或竅隙中，其出暴猛，或摧倒須彌",
    "T11n0310_110:0615a02": "碎為塵粉。大藥！須彌風大色相云何？」大藥白",
    "T11n0310_110:0615a03": "佛言：「風大微妙，無質無形。」佛言：「大藥！風大微",
    "T11n0310_110:0615a04": "妙，無質無形。識亦如是，妙無形質，大身小身",
    "T11n0310_110:0615a05": "咸悉能持，或受蚊身、或受象身。譬如明燈，其",
    "T11n0310_110:0615a06": "焰微妙置之於室，隨室大小眾闇咸除。識亦",
    "T11n0310_110:0615a07": "如是，隨諸業因任持大小。」大藥白佛言：「世尊！",
    "T11n0310_110:0615a08": "諸業相性，彼復云何？以何因緣而得顯現？」佛",
    "T11n0310_110:0615a09": "言：「大藥！生諸天宮，食天妙饌安寧快樂，斯皆",
    "T11n0310_110:0615a10": "業果之所致也。如人渴乏巡遊曠野，一得清",
    "T11n0310_110:0615a11": "涼美水，一無所得受渴乏苦。得冷水者無人",
    "T11n0310_110:0615a12": "持與，受渴乏者亦無遮障不許與水，各以",
    "T11n0310_110:0615a13": "業因受苦樂報。大藥！應當以是見善惡業，如",
    "T11n0310_110:0615a14": "空中月白黑二分，又如生果由火大增熟便",
    "T11n0310_110:0615a15": "色異。如是此身，由福增故生勝族家，資產",
    "T11n0310_110:0615a16": "豐盈金寶溢滿勝相顯盛，或生諸天宮快樂",
    "T11n0310_110:0615a17": "自在，斯皆善業福相顯現。譬如種子植之於",
    "T11n0310_110:0615a18": "地，果現樹首。然其種子不從枝入枝而至樹",
    "T11n0310_110:0615a19": "首，剖析樹身亦不見子，無人持子置於枝上，",
    "T11n0310_110:0615a20": "樹成根固求種不見。如是諸善惡業咸依於",
    "T11n0310_110:0615a21": "身，求之於身亦不見業。如因種有花、種中無",
    "T11n0310_110:0615a22": "花，因花有果、花中無果，花果增進，增進不見。",
    "T11n0310_110:0615a23": "因身有業、因業有身，身中無業、業中無身，亦",
    "T11n0310_110:0615a24": "復如是。如花熟落其果乃現，身熟謝殞業果",
    "T11n0310_110:0615a25": "方出。如有種子，花果之因具有。如是有身，善",
    "T11n0310_110:0615a26": "惡業因備在彼業，無形亦無熟相。如人身影",
    "T11n0310_110:0615a27": "無質無礙，不可執持不繫著人，進止往來隨",
    "T11n0310_110:0615a28": "人運動，亦不見影從身而出。業身亦爾，有身",
    "T11n0310_110:0615a29": "有業而不見業，繫著於身亦不離身，而能有",
    "T11n0310_110:0615b01": "業。如辛苦澁殊味諸藥，能滌淨身除一切病，",
    "T11n0310_110:0615b02": "令身充悅顏色光澤。人見之者，知服良藥，藥",
    "T11n0310_110:0615b03": "味可取熟功無形，視不可見、執不可得，而",
    "T11n0310_110:0615b04": "能資人膚容色澤。業無形質能資於身，亦復",
    "T11n0310_110:0615b05": "如是。善業資者，飲食衣服內外諸資豐饒",
    "T11n0310_110:0615b06": "美麗，手足端正形容姝好，屋宅華侈，摩尼金",
    "T11n0310_110:0615b07": "銀眾寶盈積，安寧快樂歡娛適意，當知此為",
    "T11n0310_110:0615b08": "善業之相。生於下賤邊地貧窮，資用闕乏希",
    "T11n0310_110:0615b09": "羨他樂，飲食麁惡或不得食，形容弊陋所止",
    "T11n0310_110:0615b10": "卑下，當知此為惡業之相。猶如明鏡鑒面好",
    "T11n0310_110:0615b11": "醜，鏡像無質取不可得。如是識資善不善業，",
    "T11n0310_110:0615b12": "生人天中、或生地獄畜生等中。大藥、應當",
    "T11n0310_110:0615b13": "如是見業與識和合遷化。」大藥言：「世尊！云何",
    "T11n0310_110:0615b14": "微識能持諸根、能取大身？」佛言：「大藥！譬如獵",
    "T11n0310_110:0615b15": "者入於山林，持弓毒箭而射香象。箭毒霑血",
    "T11n0310_110:0615b16": "毒運象身，支體既廢根境同喪，毒流要害身",
    "T11n0310_110:0615b17": "色青赤。猶如淤血毒殺象已便即遷化。於意",
    "T11n0310_110:0615b18": "云何？毒與象身多少大小可得比不？」大藥白",
    "T11n0310_110:0615b19": "佛言：「世尊！毒與象身多少大小，其量懸殊不",
    "T11n0310_110:0615b20": "可為對，猶如須彌比之芥子。」「大藥！如是識",
    "T11n0310_110:0615b21": "棄此身以取諸根、棄此諸界隨業遷化，亦復",
    "T11n0310_110:0615b22": "如是。」大藥復白佛言：「世尊！云何微細之識",
    "T11n0310_110:0615b23": "任持大身而不疲倦？」佛言：「大藥！須彌山王高",
    "T11n0310_110:0615b24": "八萬四千由旬，難陀、烏波難陀二大龍王各",
    "T11n0310_110:0615b25": "遶三匝，二龍大息搖振須彌，內海中水咸變",
    "T11n0310_110:0615b26": "成毒。此二龍王長大力壯，和修吉龍、德叉迦",
    "T11n0310_110:0615b27": "龍二大龍王亦與之等。於意云何？四龍王識",
    "T11n0310_110:0615b28": "與蚊蚋識寧有異不？」大藥言：「世尊！四龍蚊蚋",
    "T11n0310_110:0615b29": "其識無異。」「大藥！如一小渧跋錯那婆入四龍",
    "T11n0310_110:0615c01": "口，四龍便死。於意云何？小渧藥毒、龍口中毒，",
    "T11n0310_110:0615c02": "何毒為大？」大藥白佛言：「龍口毒大，小渧藥",
    "T11n0310_110:0615c03": "毒甚為微少。」「大藥！大身眾生力敵九象，微妙",
    "T11n0310_110:0615c04": "之識無色無形非分別量，隨業任持亦復如",
    "T11n0310_110:0615c05": "是。如尼瞿陀子極微細，種之生樹，婆娑廣大",
    "T11n0310_110:0615c06": "枝條百千。於意云何？其子與樹大小類不？」大",
    "T11n0310_110:0615c07": "藥言：「世尊！其子與樹大小相懸，如藕絲孔比",
    "T11n0310_110:0615c08": "虛空界。」「如是大藥！樹於子中求不可得，若不",
    "T11n0310_110:0615c09": "因子樹則不生。微細尼瞿陀子能生大樹，微",
    "T11n0310_110:0615c10": "細之識能生大身，識中求身身不可得，若除",
    "T11n0310_110:0615c11": "於識身則無有。」大藥復白佛言：「云何金剛堅",
    "T11n0310_110:0615c12": "固不可壞識，止於危脆速朽身內？」佛言：「大藥！",
    "T11n0310_110:0615c13": "譬如貧人得如意寶，以寶力故，高宇彫樹妙",
    "T11n0310_110:0615c14": "麗宮室，園林欝茂花果敷榮，象馬妓侍資用",
    "T11n0310_110:0615c15": "樂具自然而至。其人於後失如意寶，眾資樂",
    "T11n0310_110:0615c16": "具咸悉銷滅。如意神寶堅固貞牢，縱千金剛",
    "T11n0310_110:0615c17": "不能毀壞，所生資用虛假無常速散速滅。識",
    "T11n0310_110:0615c18": "亦如是堅固不壞，所生之身速朽速滅。」大藥",
    "T11n0310_110:0615c19": "言：「世尊！柔妙之識云何穿入麁鞕色中？」佛言：",
    "T11n0310_110:0615c20": "「大藥！水體至柔，激流懸泉能穿山石。於意云",
    "T11n0310_110:0615c21": "何？水石之質鞕軟如何？」大藥言：「世尊！石質堅",
    "T11n0310_110:0615c22": "鞕猶若金剛，水質柔軟為諸樂觸。」「大藥！識亦",
    "T11n0310_110:0615c23": "如是至妙至柔，能穿剛鞕大身之色遷入受",
    "T11n0310_110:0615c24": "報。」大藥復白佛言：「世尊！眾生捨身，云何生諸",
    "T11n0310_110:0615c25": "天中？乃至云何生於地獄等中？」佛言：「大藥！眾",
    "T11n0310_110:0615c26": "生臨終之時，福業資者，棄本之視得天妙視，",
    "T11n0310_110:0615c27": "以天妙視見六欲天，爰及六趣見身搖動，見",
    "T11n0310_110:0615c28": "天宮殿及歡喜園雜花園等。又見諸天處蓮",
    "T11n0310_110:0615c29": "花殿，麗妓侍繞笑謔嬉戲，眾花飾耳服憍奢",
    "T11n0310_110:0616a01": "耶，臂印環釧種種莊嚴，花常開敷眾具備設。",
    "T11n0310_110:0616a02": "見天天女心便染戀，歡喜適意姿顏舒悅，面",
    "T11n0310_110:0616a03": "若蓮花視不錯亂，鼻不虧曲，口氣不臭，目",
    "T11n0310_110:0616a04": "色明鮮如青蓮葉，身諸節際無有苦痛，眼耳",
    "T11n0310_110:0616a05": "鼻口又無血出，不失大小便利，不毛驚孔現，",
    "T11n0310_110:0616a06": "掌不死黃，甲不青黑，手足不亂亦不捲縮，好",
    "T11n0310_110:0616a07": "相顯現。見虛空中有高大殿，彩柱百千彫麗",
    "T11n0310_110:0616a08": "列布垂諸鈴網，和風吹拂清音悅美，種種香",
    "T11n0310_110:0616a09": "花莊嚴寶殿，諸天童子眾寶嚴身遊戲殿內。",
    "T11n0310_110:0616a10": "見已歡喜，微笑齒現如君圖花，自不張開",
    "T11n0310_110:0616a11": "亦不合閉，語音和潤身不極冷亦不極熱，親",
    "T11n0310_110:0616a12": "屬圍遶亦不憂苦。日初出時當捨其壽，所見",
    "T11n0310_110:0616a13": "明白無諸黑闇，異香芬馥四方而至。見佛尊",
    "T11n0310_110:0616a14": "儀歡喜敬重，見已親愛歡喜離詞，猶如暫行",
    "T11n0310_110:0616a15": "便即旋返，安慰親知不令憂惱。有流法爾生",
    "T11n0310_110:0616a16": "必當死，勿以分別而生苦惱。大藥！善業之",
    "T11n0310_110:0616a17": "人臨命終時好樂布施，種種伽他、種種頌歎、",
    "T11n0310_110:0616a18": "種種明因、重重稱說正法之教，如睡不睡安",
    "T11n0310_110:0616a19": "隱捨壽。將捨壽時，天父天母同止一座，天母",
    "T11n0310_110:0616a20": "手中自然花出。天母見花顧謂天父：『甚為福",
    "T11n0310_110:0616a21": "吉希奇勝果。天今當知，子慶之歡時將不久。』",
    "T11n0310_110:0616a22": "天母遂以兩手搖弄其花，弄花之時命便終",
    "T11n0310_110:0616a23": "盡。無相之識棄捨諸根，持諸境業棄捨諸界，",
    "T11n0310_110:0616a24": "持諸界事遷受異報，猶如乘馬棄一乘一、如",
    "T11n0310_110:0616a25": "日愛引光、如木生火、又如月影現澄清水，識",
    "T11n0310_110:0616a26": "資善業遷受天報，如脈風移速託花內。天父",
    "T11n0310_110:0616a27": "天母同座視之，甘露欲風吹花七日，寶璫嚴",
    "T11n0310_110:0616a28": "身曜動炫煥，天童朗潔現天母手。」大藥白佛",
    "T11n0310_110:0616a29": "言：「世尊！無形之識云何假因緣力而生有形？",
    "T11n0310_110:0616b01": "云何有形止因緣內？」佛言：「大藥！如木和合相",
    "T11n0310_110:0616b02": "觸生火。此火木中求不可得，若除於木亦不",
    "T11n0310_110:0616b03": "得火，因緣和合而生於火，因緣不具火即不",
    "T11n0310_110:0616b04": "生。木等之中尋火色相竟不可見，然咸見火",
    "T11n0310_110:0616b05": "從木中出。如是大藥！識假父母因緣和合生",
    "T11n0310_110:0616b06": "有形身，有形身中求識不得，離有形身亦無",
    "T11n0310_110:0616b07": "有識。大藥！如火未出火相不現，亦無暖觸諸",
    "T11n0310_110:0616b08": "相皆無。如是大藥！若未有身，識受想行皆悉",
    "T11n0310_110:0616b09": "不現。大藥！如見日輪光明照曜，而諸凡夫不",
    "T11n0310_110:0616b10": "見日體，是黑是白黃白黃赤皆不能知，但以",
    "T11n0310_110:0616b11": "照熱光明出沒循還諸作用事而知有日。識",
    "T11n0310_110:0616b12": "亦如是，以諸作用而知有識。」大藥白佛言：「云",
    "T11n0310_110:0616b13": "何為識作用？」佛言：「大藥！受覺想行思憂苦惱，",
    "T11n0310_110:0616b14": "此為識之作用。復有善不善業熏習為種，作",
    "T11n0310_110:0616b15": "用顯識。」大藥白佛言：「云何識離於身便速受",
    "T11n0310_110:0616b16": "身？識捨故身新身未受，當爾之時識作何相？」",
    "T11n0310_110:0616b17": "佛言：「大藥！如有丈夫長臂勇健著堅甲冑，馬",
    "T11n0310_110:0616b18": "疾如風乘以入陣，干戈既交心亂墜馬，武藝",
    "T11n0310_110:0616b19": "捷疾還即跳上。識棄於身速即受身，亦復如",
    "T11n0310_110:0616b20": "是。又如怯人，見敵怖懼乘馬退走。識資善業",
    "T11n0310_110:0616b21": "見天父母同座而坐，速託生彼亦復如是。大",
    "T11n0310_110:0616b22": "藥！如汝所問，識棄故身新身未受，當爾之時",
    "T11n0310_110:0616b23": "識作何相？大藥！譬如人影現於水中無質可",
    "T11n0310_110:0616b24": "取，手足面目及諸形狀與人不異，體質事業",
    "T11n0310_110:0616b25": "影中皆無，無冷無熱及與諸觸，亦無疲乏肉",
    "T11n0310_110:0616b26": "段諸大，無言聲身聲苦樂之聲。識棄故身新",
    "T11n0310_110:0616b27": "身未受，相亦如是，大藥！是資善業生諸天者。」",
    "T11n0310_110:0616b28": "大藥白佛言：「云何識生地獄？」佛言：「大藥！行惡",
    "T11n0310_110:0616b29": "業者入於地獄。汝當諦聽。大藥！此中眾生積",
    "T11n0310_110:0616c01": "不善根，命終之時作如是念：『我今於此身死，",
    "T11n0310_110:0616c02": "棄捨父母親知所愛甚大憂苦。』見諸地獄及",
    "T11n0310_110:0616c03": "見己身應合入者，見足在上頭倒向下，又見",
    "T11n0310_110:0616c04": "一處地純是血。見此血已心有味著，緣味著",
    "T11n0310_110:0616c05": "心便生地獄，腐敗惡水臭穢因力識託其中。",
    "T11n0310_110:0616c06": "譬如糞穢臭處臭酪臭酒，諸臭因力蟲生其",
    "T11n0310_110:0616c07": "中。入地獄者託臭物生亦復如是。」賢護勝上",
    "T11n0310_110:0616c08": "童真合掌白佛言：「地獄眾生作何色相？身復",
    "T11n0310_110:0616c09": "云何？」佛言：「大藥！其愛血地生地獄者，遍身血",
    "T11n0310_110:0616c10": "光身如血色。生湯隍者，身如黑雲。生乳湯河",
    "T11n0310_110:0616c11": "者，身點斑雜作種種色，體極軟脆，猶如貴樂",
    "T11n0310_110:0616c12": "孾孩之身。其身長大過八肘量，鬚髮身毛並",
    "T11n0310_110:0616c13": "長垂曳，手足面目虧曲不全，閻浮提人遙見",
    "T11n0310_110:0616c14": "便死。」大藥白佛言：「地獄眾生以何為食？」佛言：",
    "T11n0310_110:0616c15": "「大藥！地獄眾生食無少樂，惶懼馳走，遙見鎔",
    "T11n0310_110:0616c16": "銅赤汁意謂是血，眾奔趣之。又有聲呼：『諸有",
    "T11n0310_110:0616c17": "飢者可速來食。』便走向彼，至已而住以手承",
    "T11n0310_110:0616c18": "口，獄卒以熱銅汁寫手掬中逼之令飲。銅汁",
    "T11n0310_110:0616c19": "入腹，骨節爆裂舉身火起。大藥！地獄眾生所",
    "T11n0310_110:0616c20": "食之物，唯增苦痛無少安樂。地獄眾生苦痛",
    "T11n0310_110:0616c21": "如是，識不捨之亦不毀壞，身如骨聚識止不",
    "T11n0310_110:0616c22": "離，非業報盡苦身不捨。飢渴苦逼便見園林，",
    "T11n0310_110:0616c23": "花果敷榮廣博翠茂。見已喜笑互相謂言：『此",
    "T11n0310_110:0616c24": "園翠茂清風涼美。』眾急入園須臾暫樂，樹葉",
    "T11n0310_110:0616c25": "花果咸成刀劍斬截罪者，或中破身分為兩",
    "T11n0310_110:0616c26": "段，或大叫呼四面馳走。獄卒群起執金剛棒、",
    "T11n0310_110:0616c27": "或執鐵棒鐵斧鐵杖，齧脣瞋怒身出火焰，斫",
    "T11n0310_110:0616c28": "棒罪者遮不令出。斯皆已業見如是事。獄卒",
    "T11n0310_110:0616c29": "隨罪者後，語罪者云：『汝何處去？汝可住此勿",
    "T11n0310_110:0617a01": "復東西。欲何逃竄？今此園者汝業莊嚴，可得",
    "T11n0310_110:0617a02": "離不？』如是大藥！地獄眾生受種種苦，七日而",
    "T11n0310_110:0617a03": "死還生地獄，以業力故如遊蜂採花還歸本",
    "T11n0310_110:0617a04": "處。罪業眾生應入地獄，初死之時見死使來",
    "T11n0310_110:0617a05": "繫項驅逼，身心大苦入大黑闇，如被劫賊執",
    "T11n0310_110:0617a06": "捉將去，作如是言：『訶訶禍哉苦哉。我今棄閻",
    "T11n0310_110:0617a07": "浮提種種愛好親屬知友，入於地獄。我今不",
    "T11n0310_110:0617a08": "見天路但見苦事，如蠶作絲自纏取死。我自",
    "T11n0310_110:0617a09": "作罪為業纏縛，羂索繫項牽曳驅逼，將入地",
    "T11n0310_110:0617a10": "獄。』賢護！罪業眾生生地獄者，苦相如是。」爾時",
    "T11n0310_110:0617a11": "賢護與大藥王子聞說是已，身驚毛竪，俱起",
    "T11n0310_110:0617a12": "合掌作如是言：「我等今者俱歸依佛，請垂",
    "T11n0310_110:0617a13": "救護，願今以此聞法功德，未脫有流處生死",
    "T11n0310_110:0617a14": "輪，不落三塗入於地獄。」賢護復白佛言：「欲",
    "T11n0310_110:0617a15": "有請問，唯願聽許。」佛言：「如汝希望，恣汝所問。」",
    "T11n0310_110:0617a16": "賢護白佛言：「世尊！云何為積？云何為聚？云",
    "T11n0310_110:0617a17": "何為陰？云何為身不遷？」佛言賢護：「智界、見界、",
    "T11n0310_110:0617a18": "意界、明界，以此四界和合成身，四界境識名",
    "T11n0310_110:0617a19": "之為積。聚謂六界六入六入境，三界二入因。",
    "T11n0310_110:0617a20": "即髮鬚毛爪、皮肉膿血、涕唾黃痰、脂𦙽髓",
    "T11n0310_110:0617a21": "液、手足面目、大小支節和合崇聚，名之為聚。",
    "T11n0310_110:0617a22": "猶如穀豆麻麥，積集聚貯而成高大，謂之為",
    "T11n0310_110:0617a23": "聚。其地水火風空識，名為六界。眼耳鼻舌身",
    "T11n0310_110:0617a24": "意，名為六入。色聲香味觸法，名六入境。即",
    "T11n0310_110:0617a25": "貪瞋癡名三界因。又風黃痰亦名三因。二入",
    "T11n0310_110:0617a26": "者謂戒與信。又有二因謂捨與施。又有二因",
    "T11n0310_110:0617a27": "謂進與定。又有二因謂善不善。其受想行識，",
    "T11n0310_110:0617a28": "此四名無色陰。受謂領受苦樂等相及不苦",
    "T11n0310_110:0617a29": "不樂之相，想謂知苦樂相，行謂現念作意及",
    "T11n0310_110:0617b01": "觸，識者是身之主遍行諸體，身有所為莫不",
    "T11n0310_110:0617b02": "由識。不遷者謂身語意淨證獲道果。此人死",
    "T11n0310_110:0617b03": "已識棄有陰，不重受有不流諸趣，極樂而遷",
    "T11n0310_110:0617b04": "不復重遷，是名不遷。」於是賢護與大藥王子",
    "T11n0310_110:0617b05": "禮佛雙足，白言：「世尊！佛一切智說此法聚，當",
    "T11n0310_110:0617b06": "於未來作大利益安樂眾生。」佛言：「如來法聚",
    "T11n0310_110:0617b07": "常住非斷，一切智者知而不為。我經無量勤",
    "T11n0310_110:0617b08": "苦積集智光，今說此經此正法日，為諸眾生",
    "T11n0310_110:0617b09": "作大明照，德譽普流一切智海，為能調心流",
    "T11n0310_110:0617b10": "注者說。此經所在之處讀誦解說，皆天、鬼神、",
    "T11n0310_110:0617b11": "阿修羅、摩睺羅伽咸悉擁護皆來拜禮，水火",
    "T11n0310_110:0617b12": "王賊等怖皆不能害。諸比丘從今已往，於不",
    "T11n0310_110:0617b13": "信前勿說此經，求經過者慎勿示之，於尼乾",
    "T11n0310_110:0617b14": "子尼乾部眾諸外道中亦勿說之，不恭敬渴",
    "T11n0310_110:0617b15": "請亦勿為說。若違我教虧損法事，此人則為",
    "T11n0310_110:0617b16": "虧損如來。諸比丘若有禮拜供養此經典者，",
    "T11n0310_110:0617b17": "應當恭敬供養是人，斯人則為持如來藏。」爾",
    "T11n0310_110:0617b18": "時世尊而說偈言：",
    "T11n0310_110:0617b19": "「當勇超塵累，　　勤修佛正教，",
    "T11n0310_110:0617b20": "除滅死軍眾，　　如象踐葦蘆。",
    "T11n0310_110:0617b21": "持法奉禁戒，　　專精勿虧怠，",
    "T11n0310_110:0617b22": "以棄生流轉，　　盡諸苦有邊。」",
    "T11n0310_110:0617b23": "佛說此經已，賢護勝上童真、大藥王子，并諸",
    "T11n0310_110:0617b24": "比丘、菩薩摩訶薩，天、人、阿修羅、乾闥婆等，普",
    "T11n0310_110:0617b25": "大會眾，聞佛所說，歡喜奉行。",
    "T11n0310_110:0617b26": "大寶積經卷第一百一十",
    "T11n0310_110:0617b27": "爾時眾中有一王子菩薩摩訶薩，名為大",
    "T11n0310_110:0617b28": "藥，從座而起，整理衣服合掌向佛，而白佛",
    "T11n0310_110:0617b29": "言：「世尊！彼神識從此身移，當有何色？」佛讚",
    "T11n0310_110:0617c01": "彼大藥菩薩言：「善哉善哉。大藥！如是如",
    "T11n0310_110:0617c02": "是，汝之所問此義，其義甚深，唯諸如來乃",
    "T11n0310_110:0617c03": "能知耳。然此識除於如來，更無有人而能",
    "T11n0310_110:0617c04": "知者。」爾時跋陀羅波梨白佛言：「世尊！希",
    "T11n0310_110:0617c05": "有，此大藥王子能問甚深之事，最微最細",
    "T11n0310_110:0617c06": "甚深甚密。」佛報跋陀羅波梨言：「如是跋陀",
    "T11n0310_110:0617c07": "羅波梨！此大藥王子於往昔已曾供養毘",
    "T11n0310_110:0617c08": "婆尸世尊種善根故。跋陀羅波梨！此大藥",
    "T11n0310_110:0617c09": "王子昔五百世曾作外道，當於爾時甞問",
    "T11n0310_110:0617c10": "此識義。然此大藥王子當於爾時，於此識",
    "T11n0310_110:0617c11": "中亦不能了知此識何來何去？此義不了，",
    "T11n0310_110:0617c12": "我今應當為其決了此義。」爾時跋陀羅波",
    "T11n0310_110:0617c13": "梨長者子讚大藥王子言：「大藥！善哉善",
    "T11n0310_110:0617c14": "哉。仁者智慧廣大無有邊際，乃能問世尊",
    "T11n0310_110:0617c15": "甚深之義。我今勸請大藥，願問世尊此",
    "T11n0310_110:0617c16": "義。入一切難智者巧解深意，勿令此蘇摩",
    "T11n0310_110:0617c17": "浮坻娛樂少事而先問佛。所以者何？其故",
    "T11n0310_110:0617c18": "數數惱亂不善問於世尊。但佛世尊出世",
    "T11n0310_110:0617c19": "甚難，世間如此法會聚集復難，是故汝今",
    "T11n0310_110:0617c20": "應當勸請世尊，解釋甚深義處。」爾時大藥",
    "T11n0310_110:0617c21": "王子菩薩摩訶薩瞻仰世尊，而見世尊喜",
    "T11n0310_110:0617c22": "悅微笑，清淨猶如初秋蓮華始開。見已歡",
    "T11n0310_110:0617c23": "喜，爾時大藥王子菩薩白佛言：「世尊！我渴",
    "T11n0310_110:0617c24": "仰故樂聞正法，慮恐世尊不具與我顯說",
    "T11n0310_110:0617c25": "法要、不決我疑，又恐世尊不久當取涅槃，",
    "T11n0310_110:0617c26": "又恐諸眾生不能了知善惡業報恒受生",
    "T11n0310_110:0617c27": "死煩惱不能捨離。」佛告大藥言：「大藥！我",
    "T11n0310_110:0617c28": "於往昔故為此偈，從大山崖投身布施，復",
    "T11n0310_110:0617c29": "行無量無邊難行苦行百千億等種種諸",
    "T11n0310_110:0618a01": "事。大藥！汝所有疑但當問我，莫以為難，",
    "T11n0310_110:0618a02": "我隨汝意當分別說。」爾時大藥復白佛言：",
    "T11n0310_110:0618a03": "「世尊！此識何色？」佛告大藥言：「大藥！此識",
    "T11n0310_110:0618a04": "如幻師火、如人水內影、如風輪無定，無有",
    "T11n0310_110:0618a05": "定色，如眾生眼見虛空、如似愛。」大藥復問：",
    "T11n0310_110:0618a06": "「其愛云何？」佛言：「猶如人射，以有眼根見箭",
    "T11n0310_110:0618a07": "去時。如人執明淨鏡，於其鏡內見己面",
    "T11n0310_110:0618a08": "形，若除鏡已形便不見。此識亦爾，從人身",
    "T11n0310_110:0618a09": "移，其識界唯見罪福。譬如生盲人，不見",
    "T11n0310_110:0618a10": "日天出時中時後時，夜亦不見月天，出時",
    "T11n0310_110:0618a11": "闇時並皆不見。此神識亦復如是，於其身",
    "T11n0310_110:0618a12": "內不可得見。大藥！此身內愛著及取及想，",
    "T11n0310_110:0618a13": "智者但有識。所有此身和合集聚諸界、諸",
    "T11n0310_110:0618a14": "入、諸陰等所有色者，眼耳鼻舌及色等諸",
    "T11n0310_110:0618a15": "受，或苦或樂意等所有諸色者，是名為識。",
    "T11n0310_110:0618a16": "大藥！如人以舌知味或苦或辛，而彼人舌",
    "T11n0310_110:0618a17": "有色、彼味無色。此身內所有骨髓肉血是",
    "T11n0310_110:0618a18": "有色，所受者是無色。是名為識受罪福",
    "T11n0310_110:0618a19": "者。」爾時跋陀羅波梨頂禮佛足而白佛",
    "T11n0310_110:0618a20": "言：「世尊！受罪福者是誰？」佛告跋陀羅波梨：",
    "T11n0310_110:0618a21": "「汝諦聽諦受，我為汝說。有見實者，彼見此",
    "T11n0310_110:0618a22": "識，而此識不可得。如菴婆羅果掌中可見，",
    "T11n0310_110:0618a23": "此識不住眼道亦非以眼能得見。彼如恒",
    "T11n0310_110:0618a24": "河沙數如來見此識，我亦然無色可見。唯",
    "T11n0310_110:0618a25": "愚癡輩不知不見故，我為說但有識名，不",
    "T11n0310_110:0618a26": "可以見。跋陀羅波梨！此識如受罪福，我為",
    "T11n0310_110:0618a27": "汝說，汝當諦聽。譬如有人著陰鬼、或羊顛",
    "T11n0310_110:0618a28": "鬼、或乾闥婆鬼、或天神。跋陀羅波梨！於汝",
    "T11n0310_110:0618a29": "意云何？彼人身內有彼諸鬼或陰鬼等可",
    "T11n0310_110:0618b01": "見以不？」跋陀羅波梨言：「世尊！彼鬼在人身",
    "T11n0310_110:0618b02": "中或內或外，實不可見。」「但彼諸鬼在人身",
    "T11n0310_110:0618b03": "內亦無有色。跋陀羅波梨！如彼天神最勝",
    "T11n0310_110:0618b04": "在人身中，取最妙香華塗香末香，并諸華",
    "T11n0310_110:0618b05": "鬘及以飲食，皆取最上殊勝。如是此身取",
    "T11n0310_110:0618b06": "最勝業時，以識故受。或取王位治化自在，",
    "T11n0310_110:0618b07": "或取富饒大長者家，或受天果報，如是此",
    "T11n0310_110:0618b08": "識受福如此。最勝天神靈在人身內受最",
    "T11n0310_110:0618b09": "勝祭祀，或受王位、或受富饒，潤彼人身令",
    "T11n0310_110:0618b10": "使歡喜。如是此識受福果報亦復如是。跋",
    "T11n0310_110:0618b11": "陀羅波梨！如彼不淨毘舍闍鬼神倚在人",
    "T11n0310_110:0618b12": "身中，受不淨諸物臭穢，或在圊屏內受諸",
    "T11n0310_110:0618b13": "祭祀，得祭祀已即生歡喜。而彼人被不淨",
    "T11n0310_110:0618b14": "鬼神力故，常樂臭穢不淨之處。心既愛樂，",
    "T11n0310_110:0618b15": "得臭穢物便生歡喜。如是此識得惡果報",
    "T11n0310_110:0618b16": "生不淨意，或生貧賤家、或生下劣家、或生",
    "T11n0310_110:0618b17": "餓鬼，恒食糞穢之物心生歡喜。然此識如",
    "T11n0310_110:0618b18": "是受惡果報。如彼勝天神靈雖無色形，但",
    "T11n0310_110:0618b19": "受最勝最上祭祀。如是此識雖無有色，但",
    "T11n0310_110:0618b20": "受最勝最妙果報，隨業受身。如彼無色富",
    "T11n0310_110:0618b21": "多那鬼倚著人身，恒樂食諸糞穢。如是此",
    "T11n0310_110:0618b22": "識在不淨業中，恒樂下賤之處。跋陀羅波",
    "T11n0310_110:0618b23": "梨！汝當知此不淨識如是。跋陀羅波梨！",
    "T11n0310_110:0618b24": "如彼鬼形在人身中而無有色，此識受善",
    "T11n0310_110:0618b25": "不善果報如彼鬼神，汝應當如是知見。」",
    "T11n0310_110:0618b26": "爾時大藥王子白佛言：「世尊！凡受欲云何？」",
    "T11n0310_110:0618b27": "佛答大藥言：「當見有人各各和合故生欲",
    "T11n0310_110:0618b28": "想。譬如以木鑽火，因人身力然後出火。欲",
    "T11n0310_110:0618b29": "受於欲，因於男子意感於觸後生欲事。譬",
    "T11n0310_110:0618c01": "如因華成子，然彼華內初無有子，有華故",
    "T11n0310_110:0618c02": "然後結子可見。如是此身生已，然後識",
    "T11n0310_110:0618c03": "可見，而此身內亦無識可見。以識故身內",
    "T11n0310_110:0618c04": "有骨髓肉血等不淨之物，如彼種子種已",
    "T11n0310_110:0618c05": "生華，因華而受色香味等。既成果已還滅，",
    "T11n0310_110:0618c06": "如是此識成身已亦復還滅，但取善惡受",
    "T11n0310_110:0618c07": "心想意識至於彼世，趣彼男女和合生歡",
    "T11n0310_110:0618c08": "喜心，因彼交會相持出於不淨，出不淨已",
    "T11n0310_110:0618c09": "還各相離。而彼二人受欲樂時心生歡喜，",
    "T11n0310_110:0618c10": "既受欲已無復欲想，還各相離或生厭離。",
    "T11n0310_110:0618c11": "欲想如是。如是此識因身攀緣生歡喜心",
    "T11n0310_110:0618c12": "增長受想，猶如人身因見女色即生欲想",
    "T11n0310_110:0618c13": "各各著身，受欲訖已還復厭離而去。此識",
    "T11n0310_110:0618c14": "亦然，既受身已還復捨去生厭離想。復次",
    "T11n0310_110:0618c15": "因父母欲事來中陰受身攀緣業，此識有",
    "T11n0310_110:0618c16": "從中入，欲因成就身。而彼業無色，其男",
    "T11n0310_110:0618c17": "子女人因亦無色，但因受攀緣故生欲想",
    "T11n0310_110:0618c18": "而即有色。是故言受欲想也。色受欲想故",
    "T11n0310_110:0618c19": "名為受欲。復次大藥！因持戒攀緣故受後",
    "T11n0310_110:0618c20": "果報。此事云何？我為汝說。言持戒者，身",
    "T11n0310_110:0618c21": "斷殺生、不盜他物、不行邪婬、不妄言、不飲",
    "T11n0310_110:0618c22": "酒鬪亂，謹慎不放逸。是為攀緣，欲受後世",
    "T11n0310_110:0618c23": "須陀洹果、斯陀含果，即受後有，或天身或",
    "T11n0310_110:0618c24": "人身。而彼有善業，或有漏或無漏，成就諸",
    "T11n0310_110:0618c25": "陰等，潤彼處識。受持或善或不善諸業",
    "T11n0310_110:0618c26": "成就識等，受諸欲事已，還自厭離。是故名",
    "T11n0310_110:0618c27": "此因持戒故受後果報也。」爾時大藥王子",
    "T11n0310_110:0618c28": "白佛言：「世尊！此識云何受天身？復云何受",
    "T11n0310_110:0618c29": "地獄身？」佛告大藥王子菩薩言：「大藥！汝今",
    "T11n0310_110:0619a01": "諦聽，我當為汝解說此事。大藥！此識以",
    "T11n0310_110:0619a02": "法界持故生，作天心見。而彼天見不在肉",
    "T11n0310_110:0619a03": "眼，彼見體所見即是受因，故名見受因也。",
    "T11n0310_110:0619a04": "而此人所見天見者，即是福攀緣善成就",
    "T11n0310_110:0619a05": "即見天宮，於欲天中受種種五欲樂事。如",
    "T11n0310_110:0619a06": "是見已便生欲心，因即如是起念智：『我今",
    "T11n0310_110:0619a07": "應須至彼處耳。』彼生如是欲心已，而發染",
    "T11n0310_110:0619a08": "著念，心取有相。復見其故身棄在尸陀林",
    "T11n0310_110:0619a09": "內。彼如是見已，便作是念：『是我天識也。",
    "T11n0310_110:0619a10": "此造善根已，我當欲向天上。』」爾時大藥王",
    "T11n0310_110:0619a11": "子復白佛言：「世尊！彼識既如是著故尸，",
    "T11n0310_110:0619a12": "云何不即入故尸？」佛告大藥王子言：「大藥！",
    "T11n0310_110:0619a13": "譬如有人剃除鬚髮。既見鬚髮落地，作如",
    "T11n0310_110:0619a14": "是念：『我此鬚髮好黑香潔，願我此髮還著",
    "T11n0310_110:0619a15": "頭上如舊。』大藥！於汝意云何？彼之頭髮",
    "T11n0310_110:0619a16": "還能更著頭以不？」大藥言：「不也。世尊。」佛",
    "T11n0310_110:0619a17": "言：「大藥！如是如是。彼人神識捨其身已，還",
    "T11n0310_110:0619a18": "欲入中更依住者，無有是處。」爾時大藥王",
    "T11n0310_110:0619a19": "子復白佛言：「世尊！此識既是微細，無有",
    "T11n0310_110:0619a20": "正色廣大無邊，云何能來就大白象身？復",
    "T11n0310_110:0619a21": "能破金剛之身？既無千象力，云何人生即",
    "T11n0310_110:0619a22": "能持千象力？」佛告大藥：「譬如風界，無色不",
    "T11n0310_110:0619a23": "可見，住山谷間。而彼風從彼山谷出已，能",
    "T11n0310_110:0619a24": "摧折崩倒如須彌等高大之山使其破裂。",
    "T11n0310_110:0619a25": "大藥！於汝意云何？彼風界有何色？彼山復",
    "T11n0310_110:0619a26": "何色也？」大藥白佛言：「世尊！彼風柔弱復無",
    "T11n0310_110:0619a27": "色身，當如是見。」佛復告大藥言：「大藥！如",
    "T11n0310_110:0619a28": "彼風界軟弱無色體，彼識亦復然，軟弱復",
    "T11n0310_110:0619a29": "無色身，然其無妨能成就大身、能成就微",
    "T11n0310_110:0619b01": "細小身。而彼識，蚊子及象一種不異。大藥！",
    "T11n0310_110:0619b02": "譬如小燈燭光，或在壁或在室，能滅大黑",
    "T11n0310_110:0619b03": "闇分。此識亦復如是，雖復微小，能成大",
    "T11n0310_110:0619b04": "小形色，而皆因業受故。」爾時大藥復白佛",
    "T11n0310_110:0619b05": "言：「世尊！彼業有何色？有何體？幾種因？應當",
    "T11n0310_110:0619b06": "可觀。」佛報大藥言：「諸業境界者，是微妙受",
    "T11n0310_110:0619b07": "快樂、受得天飲食。譬如有二人同共遊行",
    "T11n0310_110:0619b08": "至於曠野。然彼二人，一人忽值涼冷清水",
    "T11n0310_110:0619b09": "而得飲之，一人飢渴命終。而彼水不能自",
    "T11n0310_110:0619b10": "入彼人之口，亦無於此一人不與飲者。但",
    "T11n0310_110:0619b11": "以因緣故，一人值水涼冷飲之，一人不值。",
    "T11n0310_110:0619b12": "如是如是，此善不善諸法亦復如是。如黑",
    "T11n0310_110:0619b13": "月白月，善不善應須當見。譬如生果熟",
    "T11n0310_110:0619b14": "已變成別色，然彼色以火力多故令其成",
    "T11n0310_110:0619b15": "熟。如是如是，此身以福力故生於大富長",
    "T11n0310_110:0619b16": "者家，多饒財寶現受快樂。在於天宮，顯",
    "T11n0310_110:0619b17": "現受天快樂。然後失天自在勢，即顯現無",
    "T11n0310_110:0619b18": "福之勢。猶如種子於地上種，生樹以後其",
    "T11n0310_110:0619b19": "種子於樹上不現，亦不從枝移枝，亦不在",
    "T11n0310_110:0619b20": "樹內顯現，亦無有人手執彼子置於樹上，",
    "T11n0310_110:0619b21": "亦不從根移。彼種子可現。如是如是，此",
    "T11n0310_110:0619b22": "諸業若善若惡，倚住身內而不顯現。如從",
    "T11n0310_110:0619b23": "種子然後有華，從華然後有子。其華不在",
    "T11n0310_110:0619b24": "於種子內，其子亦不在於華內，子華無有",
    "T11n0310_110:0619b25": "二別體。如是如是，此身內諸業有，從業有",
    "T11n0310_110:0619b26": "身，其身不在業內可見，業不在身內可",
    "T11n0310_110:0619b27": "見。如華成熟然後成子。如是身成熟已，諸",
    "T11n0310_110:0619b28": "業可現。如種子何地方有，彼地方即有華，",
    "T11n0310_110:0619b29": "有華然後有子。如是如是，此身所有生處，",
    "T11n0310_110:0619c01": "於彼之處見善及惡便即有現，然彼諸業",
    "T11n0310_110:0619c02": "根無有色。如人因身有影，而彼影無定無",
    "T11n0310_110:0619c03": "色還隨人而行。而彼影不倚住於人，亦不",
    "T11n0310_110:0619c04": "離身有影可現。如是此身內現善惡相隨",
    "T11n0310_110:0619c05": "而不相離，身行之處隨逐而行。其業處處",
    "T11n0310_110:0619c06": "隨逐，其業不離身有，亦不離身業可有現。",
    "T11n0310_110:0619c07": "如諸藥若辛若甜若苦等，人飲服已能除",
    "T11n0310_110:0619c08": "諸病。既除其身諸惡，成其柔軟現好顏色。",
    "T11n0310_110:0619c09": "眾人見者形相可知，此人身值甘藥。然彼",
    "T11n0310_110:0619c10": "諸藥等味及力無有色，其味力色不可得",
    "T11n0310_110:0619c11": "現，唯在人身形色端正可現耳。如是如是，",
    "T11n0310_110:0619c12": "此善業無色而至人身，以美飲食故、身著",
    "T11n0310_110:0619c13": "好服故、其人諸根具足故，身受快樂。復以",
    "T11n0310_110:0619c14": "金銀珍寶莊嚴此身，有富貴形勢，此皆是",
    "T11n0310_110:0619c15": "善業境界。其失勢無有福業，貧窮困苦遠",
    "T11n0310_110:0619c16": "離資財，恒常乏少規求他物，飲食麁澁行",
    "T11n0310_110:0619c17": "住坐臥悉皆下劣，無好福報養育身體，所",
    "T11n0310_110:0619c18": "生醜陋，此皆是不善業境界。猶如明鏡，",
    "T11n0310_110:0619c19": "以其明故面形妍醜分明顯現，而彼鏡內",
    "T11n0310_110:0619c20": "影無有色。如是如是，由善惡力故，此識顯",
    "T11n0310_110:0619c21": "現於人中，若地獄、餓鬼、畜生中。大藥！此諸",
    "T11n0310_110:0619c22": "業隨於此識。大藥！應須如是知如是見。」",
    "T11n0310_110:0619c23": "大藥復白佛言：「世尊！此識云何成就諸根",
    "T11n0310_110:0619c24": "受大身？云何捨諸根？」佛告大藥：「譬如獵師",
    "T11n0310_110:0619c25": "入深山林，手執強弓，即取毒藥塗其箭鏃",
    "T11n0310_110:0619c26": "以射大象。而彼毒滴雖少入皮至血，毒氣",
    "T11n0310_110:0619c27": "移行遍滿身中，至一切諸根境界，令根閉",
    "T11n0310_110:0619c28": "塞屈折諸節，令血變色遍諸身分遂即捨",
    "T11n0310_110:0619c29": "身。其毒還至本所入處自然出外。大藥！其",
    "T11n0310_110:0620a01": "毒藥一滴極甚微小，其象身極大。於汝意",
    "T11n0310_110:0620a02": "云何？」大藥報佛言：「世尊！計毒藥極微小，其",
    "T11n0310_110:0620a03": "象身如須彌山。毒藥移行，所以遍體。」佛告",
    "T11n0310_110:0620a04": "大藥：「如是此神識捨身之時，捨諸根捨諸",
    "T11n0310_110:0620a05": "界，次第亦復如是如是。」大藥復白佛言：「世",
    "T11n0310_110:0620a06": "尊！云何受如是廣大身不曾畏難？」佛告大",
    "T11n0310_110:0620a07": "藥：「譬如須彌山高八萬四千由旬，而彼",
    "T11n0310_110:0620a08": "山有二龍王：一名難陀，二名優波難陀，",
    "T11n0310_110:0620a09": "繞之三匝住持彼山。而彼龍王喘息之氣，",
    "T11n0310_110:0620a10": "海水不堪飲。彼龍王出入息時，彼須彌山",
    "T11n0310_110:0620a11": "即動。如彼龍王身廣大多力，彼婆修吉、德",
    "T11n0310_110:0620a12": "叉迦龍王亦復然。大藥！於汝意云何？彼龍",
    "T11n0310_110:0620a13": "王等識，欲與蚊子識一等以不？汝勿別見。」",
    "T11n0310_110:0620a14": "大藥王子白佛言：「世尊！如我意所見，彼",
    "T11n0310_110:0620a15": "之龍王及蚊子識一等無異。」佛復告大藥：",
    "T11n0310_110:0620a16": "「如有一毒名婆蹉那婆，復有毒藥名訶",
    "T11n0310_110:0620a17": "羅訶羅。將如芥子與難陀、波難陀等食，",
    "T11n0310_110:0620a18": "即速疾命終。大藥！於汝意云何？龍毒、藥",
    "T11n0310_110:0620a19": "毒何毒力大？為龍毒大？為藥毒大？」大藥報",
    "T11n0310_110:0620a20": "言：「世尊！如我意見，其難陀、波難陀毒多，",
    "T11n0310_110:0620a21": "其婆蹉那婆毒少。」佛告大藥：「如是如是，雖",
    "T11n0310_110:0620a22": "有大身敵九千象力，無妨其識雖小無定",
    "T11n0310_110:0620a23": "色不可見，但此識因業緣成就大身。大藥！",
    "T11n0310_110:0620a24": "譬如尼拘陀子，其形雖小，無妨能成就大",
    "T11n0310_110:0620a25": "樹，枝條長廣覆蓋數百千地。大藥！於汝意",
    "T11n0310_110:0620a26": "云何？其子形及樹身二種，何者是大？」大藥",
    "T11n0310_110:0620a27": "報佛言：「世尊！如以小孔比於虛空。」佛復告",
    "T11n0310_110:0620a28": "大藥：「而彼樹不可在子內見，亦不離子而",
    "T11n0310_110:0620a29": "生於樹。大藥！如彼微細子有廣大樹。如",
    "T11n0310_110:0620b01": "是如是，無色識成就大色身，因識故現色",
    "T11n0310_110:0620b02": "身，不離識色身可見。」爾時大藥復白佛",
    "T11n0310_110:0620b03": "言：「世尊！其識牢固猶如金剛，云何成就羸",
    "T11n0310_110:0620b04": "弱之身？」佛告大藥：「譬如有人貧窮不能自",
    "T11n0310_110:0620b05": "濟，忽然值遇如意寶珠。彼人得珠，執已",
    "T11n0310_110:0620b06": "所造如意，即得稱成樓觀池臺，城門坑塹",
    "T11n0310_110:0620b07": "周匝高門，園林華果枝葉蓊欝彌覆其上，",
    "T11n0310_110:0620b08": "及餘資財諸物皆悉如心自然化作。大藥！",
    "T11n0310_110:0620b09": "彼等諸事悉皆羸弱，速疾破壞離散之法。",
    "T11n0310_110:0620b10": "然後彼人手執如意珠忽然失落，彼等樂",
    "T11n0310_110:0620b11": "事即滅不現。大藥！如彼如意珠，千金剛破",
    "T11n0310_110:0620b12": "終不可壞，有此功能隨意所念皆悉剋果。",
    "T11n0310_110:0620b13": "如是如是，此識牢固猶如金剛，而受身者",
    "T11n0310_110:0620b14": "此不堅牢也。」爾時大藥復問世尊：「彼識既",
    "T11n0310_110:0620b15": "是軟弱，云何破壞堅牢之身而移至彼世？」",
    "T11n0310_110:0620b16": "佛告大藥：「譬如水流注下在於山內，還穿",
    "T11n0310_110:0620b17": "山而出。大藥！於汝意云何？彼水有何堅牢？」",
    "T11n0310_110:0620b18": "大藥報佛言：「世尊！其山體是堅鞕牢如金",
    "T11n0310_110:0620b19": "剛，而彼水滴本性柔軟。」「猶如夢為觸者安",
    "T11n0310_110:0620b20": "藥。如是如是，彼識本體柔軟，能破大身即",
    "T11n0310_110:0620b21": "得出去。」爾時大藥復問佛言：「世尊！凡有",
    "T11n0310_110:0620b22": "眾生從眾生界捨身命終之後，云何受諸",
    "T11n0310_110:0620b23": "天之身？云何復受諸趣之身？」佛告大藥言：",
    "T11n0310_110:0620b24": "「大藥！汝諦聽，我當為汝解說此事。大藥！凡",
    "T11n0310_110:0620b25": "有眾生捨眾生體命終之後，以行福業之",
    "T11n0310_110:0620b26": "事以受身。還捨彼身，其識捨人身見得天",
    "T11n0310_110:0620b27": "身見。彼既得天眼已，即見六欲諸天，又見",
    "T11n0310_110:0620b28": "六欲天宮。而見彼人身破時，復見天上園",
    "T11n0310_110:0620b29": "林歡喜林、壞亂林等。彼處有高座天衣覆",
    "T11n0310_110:0620c01": "上，處處臺殿微妙樹林，處處有端正玉女",
    "T11n0310_110:0620c02": "聚。而彼識見常有華莊嚴諸事心喜見者，",
    "T11n0310_110:0620c03": "種種瓔珞耳璫臂釧。而彼見座上有天童",
    "T11n0310_110:0620c04": "子，其玉女及天子二人歡喜共見。而彼天",
    "T11n0310_110:0620c05": "童子生已，復更見生天之童女。彼天童子",
    "T11n0310_110:0620c06": "見童女已即生欲心，生欲心已即得歡喜，",
    "T11n0310_110:0620c07": "得歡喜已即得遍體心意歡喜，心意歡喜",
    "T11n0310_110:0620c08": "已彼於爾時即變身色，而色猶如蓮華。",
    "T11n0310_110:0620c09": "其人命終之時即得不顛倒見，鼻不喎綟、",
    "T11n0310_110:0620c10": "口氣不臭，彼人耳目似青蓮華色，身分支",
    "T11n0310_110:0620c11": "節更不離解。彼亦不流血亦不生糞尿，",
    "T11n0310_110:0620c12": "身諸毛孔亦不揩折，諸甲無復青色手無",
    "T11n0310_110:0620c13": "黃色，手脚不動亦不申縮而取命終。大藥！",
    "T11n0310_110:0620c14": "彼人命終之時預有天相，所謂現前見輦",
    "T11n0310_110:0620c15": "輿。彼輦輿有千數柱莊嚴，懸諸鈴網，其鈴",
    "T11n0310_110:0620c16": "出好微妙音聲。有種種微妙香華而散其",
    "T11n0310_110:0620c17": "上，又出好妙香氣。復有種種瓔珞莊嚴其",
    "T11n0310_110:0620c18": "上。復有無量諸天童子。彼見如是已，生",
    "T11n0310_110:0620c19": "大歡喜心。彼生歡喜心已，於身生相二",
    "T11n0310_110:0620c20": "齒，白淨猶君陀華；顯現其兩目，不甚大開",
    "T11n0310_110:0620c21": "不甚大閉；其聲微妙哀美；二足下猶如蓮",
    "T11n0310_110:0620c22": "華色。而彼死屍命終之後，身心不冷不熱。",
    "T11n0310_110:0620c23": "彼亡人有眷屬不甚悲戀。而彼人欲依法",
    "T11n0310_110:0620c24": "取命終之時，其時正日初出諸方無有黑",
    "T11n0310_110:0620c25": "闇，了了覩見眾色。諸方復有善妙香氣遍",
    "T11n0310_110:0620c26": "滿而來。其人臨欲終時兩目不閉，其所見",
    "T11n0310_110:0620c27": "諸方無有迷惑。若見如來像，即得信心發",
    "T11n0310_110:0620c28": "清淨意。復見心所喜愛諸眷屬，以歡喜心",
    "T11n0310_110:0620c29": "抱其身，猶如人死已還活，亦如遠行人歸，",
    "T11n0310_110:0621a01": "慰喻諸眷屬，作如是言：『諸眷屬等莫憂莫",
    "T11n0310_110:0621a02": "愁，一切諸有生者皆有如是別離法也。』",
    "T11n0310_110:0621a03": "大藥！彼眾生若福業強、若內發布施心，其",
    "T11n0310_110:0621a04": "辯才數數自讚歎歌詠布施功德，或種種",
    "T11n0310_110:0621a05": "功德因緣。而彼人作如是語已，意樂欲睡",
    "T11n0310_110:0621a06": "眠，身心得安樂遍滿其體，安隱捨身命。",
    "T11n0310_110:0621a07": "捨身命時，上見諸天共同榻坐。見同坐已，",
    "T11n0310_110:0621a08": "其玉女將手置其身上。其玉女兩手掬滿",
    "T11n0310_110:0621a09": "香華，既掬華已白彼天言：『大善大善。願有",
    "T11n0310_110:0621a10": "吉利事，欲生天童子時至。』而彼玉女作是",
    "T11n0310_110:0621a11": "語已，手即索華，索已復索。索華之時，而彼",
    "T11n0310_110:0621a12": "眾生即取命終，彼捨諸根共識、捨諸根境",
    "T11n0310_110:0621a13": "界、捨諸大時，四陰無定體無色。如人欲",
    "T11n0310_110:0621a14": "騎馬、或如日天、或如明珠、或如火炎、或",
    "T11n0310_110:0621a15": "如水月、或如幻化，身攀緣善業，速疾如筒",
    "T11n0310_110:0621a16": "出氣移去。而彼神識欲生彼處，因彼華見",
    "T11n0310_110:0621a17": "父母坐天榻上。見彼天和合，其神識於華",
    "T11n0310_110:0621a18": "內有形出。彼時有微妙風、甘露味和合而",
    "T11n0310_110:0621a19": "吹。而彼起已，彼識於七日內頭戴天冠生",
    "T11n0310_110:0621a20": "天童子。」爾時大藥菩薩復白佛言：「世尊！彼",
    "T11n0310_110:0621a21": "神識既無有色，云何為因緣而成就色？云",
    "T11n0310_110:0621a22": "何為因緣而現見？」佛言：「大藥！譬如二木和",
    "T11n0310_110:0621a23": "合，各各相揩而出於火，而彼火不在木內",
    "T11n0310_110:0621a24": "可見，不離木而可得火，亦非一因而能生",
    "T11n0310_110:0621a25": "火，亦非無因而得出火，非是木上即得見",
    "T11n0310_110:0621a26": "色。以因故出出乃見色，亦非離木而別有",
    "T11n0310_110:0621a27": "色可得。如是如是，大藥！彼識以父母和",
    "T11n0310_110:0621a28": "合故成就受身，其識亦不在身內可見，亦",
    "T11n0310_110:0621a29": "不離身而有彼識。大藥！譬如火出已然後",
    "T11n0310_110:0621b01": "見色，亦非熱故可見有色，亦非赤故可言",
    "T11n0310_110:0621b02": "見色。如是大藥！彼神識以成就身故言有",
    "T11n0310_110:0621b03": "識，亦不由受故可見，亦不由諸行故可見。",
    "T11n0310_110:0621b04": "大藥！譬如日天圓滿光明照曜，大有威光",
    "T11n0310_110:0621b05": "顯赫可見。而諸凡夫輩不見正色，或言黑",
    "T11n0310_110:0621b06": "色、或言白色、或言黃白色、或言綠色。大",
    "T11n0310_110:0621b07": "藥！不可以身不見神識或黑或白等，猶如",
    "T11n0310_110:0621b08": "日喻，不可以煖可見光明，其可見者但出",
    "T11n0310_110:0621b09": "沒行時，如是須觀。大藥！此神識凡欲觀",
    "T11n0310_110:0621b10": "時，但取其諸性。」大藥復白佛言：「世尊！其",
    "T11n0310_110:0621b11": "識有何諸性也？」佛言大藥：「彼性受性、取性、",
    "T11n0310_110:0621b12": "諸行性、憂愁性、思惟性、惱性、喜性、不喜",
    "T11n0310_110:0621b13": "性等。是識諸性，應當如是觀。復次神識有",
    "T11n0310_110:0621b14": "本性可觀。何等為本？所謂善心不善心等",
    "T11n0310_110:0621b15": "為本。」爾時大藥復白佛言：「世尊！彼神識從",
    "T11n0310_110:0621b16": "此身出已，云何速疾而受彼生處？云何從",
    "T11n0310_110:0621b17": "此身出已，未至彼身受生之時，於何處住？",
    "T11n0310_110:0621b18": "此之神識當云何觀？」佛答大藥言：「譬如有",
    "T11n0310_110:0621b19": "人其臂纖長，手足上下一切正等，乘微妙",
    "T11n0310_110:0621b20": "速疾駿馬馳走入陣。入陣已，被刀槊弓箭",
    "T11n0310_110:0621b21": "所傷，其心惱亂。在彼陣內，其心迷悶墮馬",
    "T11n0310_110:0621b22": "倒地。而彼人善解戎仗，倒地已速疾而起，",
    "T11n0310_110:0621b23": "手執其馬即便騎上。譬如彼人倒地之時",
    "T11n0310_110:0621b24": "速疾得馬，得馬已即乘彼馬，如彼馬速疾",
    "T11n0310_110:0621b25": "得速疾乘。彼神識亦如是，應當知。如彼人",
    "T11n0310_110:0621b26": "被賊趁心生恐怖，乘彼馬速疾而走。此神",
    "T11n0310_110:0621b27": "識初捨身欲至彼亦復然。欲生天即攀緣",
    "T11n0310_110:0621b28": "天念，見天父母在一座上，見已攀緣速疾",
    "T11n0310_110:0621b29": "即得受生。復次大藥！汝問凡人初移識時，",
    "T11n0310_110:0621c01": "其識未至，彼時在何處住，其性當云何觀",
    "T11n0310_110:0621c02": "者。大藥！譬如人影在於水中，雖復現色非",
    "T11n0310_110:0621c03": "人正形色，當如是觀。大藥！彼人影上下",
    "T11n0310_110:0621c04": "手足正等，成就色時在於水中，亦不作如",
    "T11n0310_110:0621c05": "是念言：『我有熱惱、我有寒凍、我身疲乏。』彼",
    "T11n0310_110:0621c06": "無如是心言：『我是真體如前在胎肉塊。』而",
    "T11n0310_110:0621c07": "彼影無有擾亂處。而彼人身影在水中之",
    "T11n0310_110:0621c08": "時，無有聲出或苦聲或樂聲。大藥！此神識",
    "T11n0310_110:0621c09": "從此身捨已未至彼身，有如是形、有如是",
    "T11n0310_110:0621c10": "性。大藥！凡有福神識初欲取天身時，作",
    "T11n0310_110:0621c11": "如是受。」爾時大藥菩薩復白佛言：「世尊！",
    "T11n0310_110:0621c12": "此神識欲取地獄生，云何受？」佛告大藥：「汝",
    "T11n0310_110:0621c13": "今諦聽，如無福眾生欲取地獄生者，我為",
    "T11n0310_110:0621c14": "汝說。大藥！凡有眾生若造不善業，以彼業",
    "T11n0310_110:0621c15": "攀緣所攝，而彼眾生此處欲捨其身，捨身",
    "T11n0310_110:0621c16": "之時生如是念：『我即是彼人，從此地獄捨",
    "T11n0310_110:0621c17": "身，此是我父母。』而彼人捨身之時，一等成",
    "T11n0310_110:0621c18": "就色身如本性有。成就彼人如本身體，即",
    "T11n0310_110:0621c19": "見身分。而彼人初捨身被憂愁所流，即見",
    "T11n0310_110:0621c20": "種種地獄。彼神識初捨身已在彼地獄，即",
    "T11n0310_110:0621c21": "成就有業，即見彼地獄。或有他方見如血",
    "T11n0310_110:0621c22": "灑，而彼即心生染著相，生染著相已即成",
    "T11n0310_110:0621c23": "地獄身。而彼神識猶如下濕臭爛地因故",
    "T11n0310_110:0621c24": "生蟲身，譬如屏臭穢爛故生蟲，譬如酪內",
    "T11n0310_110:0621c25": "臭壞有諸蟲生。大藥！眾生欲生地獄亦復",
    "T11n0310_110:0621c26": "如是。」爾時跋陀羅波梨合掌向佛而白佛",
    "T11n0310_110:0621c27": "言：「世尊！諸眾生輩在地獄，其身有何色？云",
    "T11n0310_110:0621c28": "何而受身體？」佛告跋陀羅波梨言：「若有眾",
    "T11n0310_110:0621c29": "生染著血處，彼等身體生血色。若有眾生",
    "T11n0310_110:0622a01": "染著毘羅尼河，彼等身體即生不白不黑",
    "T11n0310_110:0622a02": "雲色。若有眾生染著灰河，彼等身體生斑",
    "T11n0310_110:0622a03": "駮色。而彼等諸眾生於彼處身體柔軟，猶",
    "T11n0310_110:0622a04": "如王子安樂養育其身。跋陀羅波梨！於彼",
    "T11n0310_110:0622a05": "處諸眾生受身廣大，長八肘半，其髭鬢頭",
    "T11n0310_110:0622a06": "髮甚長，其足可畏反向於後。若有閻浮提",
    "T11n0310_110:0622a07": "人欲往地獄觀者，見彼地獄人即便怖死。",
    "T11n0310_110:0622a08": "復次跋陀羅波梨！地獄眾生雖復有食，無",
    "T11n0310_110:0622a09": "暫時樂。」爾時大藥復白佛言：「世尊！彼諸",
    "T11n0310_110:0622a10": "眾生食時，有何等食？」佛報大藥菩薩言：「大",
    "T11n0310_110:0622a11": "藥！彼眾生輩在地獄遊歷時，遙見赤色或",
    "T11n0310_110:0622a12": "鎔銅或鎔鍮石，見已各相唱言：『嗚呼！仁者",
    "T11n0310_110:0622a13": "誰欲得食？近來相共食此。』聞是聲已聚一",
    "T11n0310_110:0622a14": "處，向鎔銅所會堂而住已，求食故張口欲",
    "T11n0310_110:0622a15": "食。而彼鎔銅及以鍮石，熾盛放光，作如是",
    "T11n0310_110:0622a16": "聲多吒多吒，入其口然其全身。大藥！彼",
    "T11n0310_110:0622a17": "諸眾生以為食故受如是苦事。復次大藥！",
    "T11n0310_110:0622a18": "彼地獄中眾生於彼時，其神識唯在骸骨",
    "T11n0310_110:0622a19": "內，而彼等神識不離骸骨，神識不離骸骨",
    "T11n0310_110:0622a20": "故不取命終。雖然，而彼等眾生猶尚飢惱，",
    "T11n0310_110:0622a21": "彼處亦無食事。於彼處有微妙園林，彼等",
    "T11n0310_110:0622a22": "眼見種種華果、種種樹木蓊欝青色，亦見",
    "T11n0310_110:0622a23": "微妙廣大地方柔軟青草所覆。彼等見如",
    "T11n0310_110:0622a24": "是園林地方微妙，各各歡喜微笑，各各起",
    "T11n0310_110:0622a25": "念各各相喚：『汝等人輩！如是園林微妙可",
    "T11n0310_110:0622a26": "受快樂，又有涼冷微風。』彼等聞見此事已",
    "T11n0310_110:0622a27": "速來聚集，即共入彼園林之內。入已少時",
    "T11n0310_110:0622a28": "受樂，於彼樹上所有華果及諸葉等悉皆",
    "T11n0310_110:0622a29": "成鐵，彼眾生等即被彼鐵枝葉華果擘裂",
    "T11n0310_110:0622b01": "其身。彼地獄眾生被枝葉華果猶如竹根",
    "T11n0310_110:0622b02": "擘裂身時，口大叫喚處處馳走。如是之時，",
    "T11n0310_110:0622b03": "其後有諸閻羅王人，手執利鈇或執大鐵",
    "T11n0310_110:0622b04": "杖，其目可畏牙齒極利頭髮火然，其炎高",
    "T11n0310_110:0622b05": "大全身燒然，手執種種器杖。罪人隨業所",
    "T11n0310_110:0622b06": "生，彼人順後趁逐，口唱是言：『人等住住莫",
    "T11n0310_110:0622b07": "走。汝等自業所作此園林，何故苦走不",
    "T11n0310_110:0622b08": "在此受斯業也？』大藥！彼諸眾生在於地獄",
    "T11n0310_110:0622b09": "受如是苦惱，當如是觀。復次大藥！其地獄",
    "T11n0310_110:0622b10": "人過七日後，具足受地獄苦，猶如蜂採華",
    "T11n0310_110:0622b11": "造蜜。所以者何？種種諸有因故成，神識",
    "T11n0310_110:0622b12": "始受取地獄諸苦。而彼神識初捨身不自",
    "T11n0310_110:0622b13": "由，被諸苦所逼心中不樂。初見大黑闇至",
    "T11n0310_110:0622b14": "彼處，猶如有人被賊所逼牽挽，心作如是",
    "T11n0310_110:0622b15": "念：『嗚呼！我今何故捨微妙閻浮提，棄所愛",
    "T11n0310_110:0622b16": "諸親侶，向地獄速疾而行？今不見天上之",
    "T11n0310_110:0622b17": "路。』其於彼時猶如蠶蟲被絲所纏，速疾",
    "T11n0310_110:0622b18": "求受生處。彼不自由，被業所纏縛，不能得",
    "T11n0310_110:0622b19": "住。大藥！其地獄眾生有如是因緣，有受",
    "T11n0310_110:0622b20": "如是等諸苦惱之事。」爾時大藥王子及跋",
    "T11n0310_110:0622b21": "陀羅波梨長者子聞此事已，身毛皆竪，合",
    "T11n0310_110:0622b22": "十指掌向佛歸依。其大藥王子等發心作",
    "T11n0310_110:0622b23": "如是願：「藉此聞法因緣，在流轉生死煩惱",
    "T11n0310_110:0622b24": "內，願莫生惡道，願莫受地獄苦也。」爾時跋",
    "T11n0310_110:0622b25": "陀羅波梨復白佛言：「世尊！我更欲問佛",
    "T11n0310_110:0622b26": "前所心疑。」佛告言：「跋陀羅波梨！隨汝所疑",
    "T11n0310_110:0622b27": "恣汝意問。」跋陀羅波梨白佛言：「世尊！何",
    "T11n0310_110:0622b28": "者名聚何者名積？何者名陰？何者名移？」佛",
    "T11n0310_110:0622b29": "言：「跋陀羅波梨！凡有四種法界成就此身。",
    "T11n0310_110:0622c01": "何者為四？諸界和合、智慧見意、無明、諸",
    "T11n0310_110:0622c02": "境界識。此是總義，我已說言。聚者即是六",
    "T11n0310_110:0622c03": "界諸入境。於六界內麁者三：一者入，復有",
    "T11n0310_110:0622c04": "二種取。其內有髮髭鬚、眾毛皮肉、膿血",
    "T11n0310_110:0622c05": "涕唾脂、五藏、手足頭面、身分支節，和合故",
    "T11n0310_110:0622c06": "名為聚。譬如諸穀積聚，或烏麻、或大小",
    "T11n0310_110:0622c07": "麥、或豆豌豆，以聚集故名積聚。如是如是，",
    "T11n0310_110:0622c08": "此身有身分有支節聚集故，名為積聚。言",
    "T11n0310_110:0622c09": "六界，何等為六？一地界，二水界，三火界，",
    "T11n0310_110:0622c10": "四風界，五空界，六識界。言六入者，何等為",
    "T11n0310_110:0622c11": "六？一眼，二耳，三鼻，四舌，五身，六意。言六",
    "T11n0310_110:0622c12": "入境界者，何等為六？一色，二聲，三香，四",
    "T11n0310_110:0622c13": "味，五觸，六法。此名為六入境界。言諸麁",
    "T11n0310_110:0622c14": "界本體三，何者為三？一者欲，二者恚，三者",
    "T11n0310_110:0622c15": "癡。彼等發起有三，何等為三？一者風，二者",
    "T11n0310_110:0622c16": "黃白痰，三者涕唾。言諸入取者有二，何",
    "T11n0310_110:0622c17": "等為二？一者持戒，二者信。復有六，何等為",
    "T11n0310_110:0622c18": "六？一者施，二者財，三者精進，四者禪定，",
    "T11n0310_110:0622c19": "五者善，六者非善。言陰者，云何名陰？一者",
    "T11n0310_110:0622c20": "受，二者想，三者諸行，四者識；此四陰是無",
    "T11n0310_110:0622c21": "色。言受者，即是受用。言想者，即是知別樂",
    "T11n0310_110:0622c22": "苦。言諸行者，見聞觸受。此名為識，為身作",
    "T11n0310_110:0622c23": "主，能得自在，一切諸物中自在故。言移",
    "T11n0310_110:0622c24": "者，善成就清淨戒，身業口業意業。受根取",
    "T11n0310_110:0622c25": "命終時，於彼時彼識捨諸陰更不受有生，",
    "T11n0310_110:0622c26": "更不迴故一向受樂，故名為移。是名為移。",
    "T11n0310_110:0622c27": "離此者。不名為有移。如是次第別者。不名",
    "T11n0310_110:0622c28": "為移。」作如是語已，跋陀羅波梨及大藥菩",
    "T11n0310_110:0622c29": "薩頂禮佛足，而作是言：「善哉世尊！善能為",
    "T11n0310_110:0623a01": "我說如是義、真實一切智。世尊！於未來世，",
    "T11n0310_110:0623a02": "此法門為諸迷惑愚癡眾生當作潤益。」佛",
    "T11n0310_110:0623a03": "報彼二人言：「跋陀羅波梨！此諸如來智者",
    "T11n0310_110:0623a04": "無有虛妄，非一切智亦不能知此真實體。",
    "T11n0310_110:0623a05": "我於過去行無量苦行熏修此智光明，如",
    "T11n0310_110:0623a06": "今日所說無有異也。此是智光明法自處",
    "T11n0310_110:0623a07": "處流布，功德名聞一切智海藏為諸眾生",
    "T11n0310_110:0623a08": "教化故說。所在之處、所說之處，於彼之處",
    "T11n0310_110:0623a09": "非人護持，及諸天、脩羅、摩睺羅伽、人非人",
    "T11n0310_110:0623a10": "等來彼護持處。頂禮於彼之處，無諸恐怖，",
    "T11n0310_110:0623a11": "縣官不能作惡、劫賊當不能害。」佛告諸比",
    "T11n0310_110:0623a12": "丘：「汝等諸比丘！若知從今去，此法門不得",
    "T11n0310_110:0623a13": "無信人邊說，亦不得覓過失人邊說，亦不",
    "T11n0310_110:0623a14": "得外道尼乾等邊說，亦不得尼乾陀聲聞",
    "T11n0310_110:0623a15": "邊說，在阿蘭若空閑者邊亦不得說，亦不",
    "T11n0310_110:0623a16": "得不至心請人邊說。所以者何？恐其求過",
    "T11n0310_110:0623a17": "失。如來實無過失。若有出家比丘或在家",
    "T11n0310_110:0623a18": "俗人，信受隨順此事者，彼人應須當順彼",
    "T11n0310_110:0623a19": "人邊，應須起慈悲心，一如如來一種。須發",
    "T11n0310_110:0623a20": "如是心，此人持諸佛庫藏也。」爾時世尊而",
    "T11n0310_110:0623a21": "說偈言：",
    "T11n0310_110:0623a22": "「發心出家故，　　應當行佛法，",
    "T11n0310_110:0623a23": "降伏魔軍眾，　　如象壞竹舍",
    "T11n0310_110:0623a24": "若能行此法，　　謹慎放逸事，",
    "T11n0310_110:0623a25": "滅生死煩惱，　　當盡一切苦。」",
    "T11n0310_110:0623a26": "佛說此經已，其跋陀羅長者子、大藥王子",
    "T11n0310_110:0623a27": "菩薩，及大比丘眾，天、龍、阿脩羅、乾闥婆等，",
    "T11n0310_110:0623a28": "聞佛所說，歡喜奉行。"
}