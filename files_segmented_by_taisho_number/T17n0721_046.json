{
    "T17n0721_046:0270b20": "11正法念處經卷第四十六",
    "T17n0721_046:0270b22": "元魏婆羅門瞿曇般若流支譯",
    "T17n0721_046:0270b23": "觀天品之二十五夜摩天之十一",
    "T17n0721_046:0270b24": "「『又彼比丘復念天中可愛境界，根和合生，分",
    "T17n0721_046:0270b25": "別風吹，數數增長，愛火所燒。諸世間人貪彼",
    "T17n0721_046:0270b26": "處樂，起如是心：「天中甚樂。」如是比丘繫念思",
    "T17n0721_046:0270b27": "惟：「彼天失壞。」比丘於彼可愛境界不生貪",
    "T17n0721_046:0270b28": "樂，離熱惱意。如是比丘第一善意，見六欲",
    "T17n0721_046:0270b29": "天皆悉失壞。「『彼四天處有十二種失壞之",
    "T17n0721_046:0270c01": "事：一謂力劣；二謂常與阿修羅鬪，彼阿修羅",
    "T17n0721_046:0270c02": "忽然闇至入其軍中；三謂鬪時，為阿修羅打",
    "T17n0721_046:0270c03": "彼天身所著鎧鉀；四謂鬪時，撥其頭上所著",
    "T17n0721_046:0270c04": "兜鉾，令墮海中；五謂壞已，則生羞慚；六謂鬪",
    "T17n0721_046:0270c05": "時，見羅睺羅，則生驚怖；七謂退時，彼天女",
    "T17n0721_046:0270c06": "眾捨之而去，向餘天子；八謂食時，以自業故，",
    "T17n0721_046:0270c07": "見食劣者，則生羞慚；九謂軍眾量色形相莊",
    "T17n0721_046:0270c08": "嚴具等，自業相似，於他劣者則生羞慚；十謂",
    "T17n0721_046:0270c09": "彼天遊戲之時，於彼天中所生之鳥，見彼劣",
    "T17n0721_046:0270c10": "者亦生輕賤；十一、劣天向遊戲處步行而往；",
    "T17n0721_046:0270c11": "十二、劣天所受欲觸，自業相似，他莊嚴具則",
    "T17n0721_046:0270c12": "為勝妙，見他勝故則生慚恥。四天王處有如",
    "T17n0721_046:0270c13": "是等十二失壞，如是比丘善修心者，不貪天",
    "T17n0721_046:0270c14": "樂，以無垢意觀察彼天。既觀察已，心生厭離，",
    "T17n0721_046:0270c15": "毀呰天欲。若其有人悕求天故而行梵行，如",
    "T17n0721_046:0270c16": "是梵行非梵行因。如是等人為彼比丘之所",
    "T17n0721_046:0270c17": "輕賤。何以故？無自在故。「『又彼比丘觀察三十",
    "T17n0721_046:0270c18": "三天失壞，彼見：三十三天之中八種失壞。何",
    "T17n0721_046:0270c19": "等為八？一者鉀劣，共阿修羅鬪戰之時，雨墮",
    "T17n0721_046:0270c20": "不淨。二者鬪時，見彼敵主勇阿修羅，其心退",
    "T17n0721_046:0270c21": "弱。三者食時，劣者羞慚。四者劣天不為天王",
    "T17n0721_046:0270c22": "帝釋所識。五者劣天色力形相一切下劣。六",
    "T17n0721_046:0270c23": "者劣天聲觸色味香等皆劣，不與他齊。七者",
    "T17n0721_046:0270c24": "劣天退天之時，天女捨離。八者劣天若昇遊",
    "T17n0721_046:0270c25": "戲殿堂之時，神通則劣，不能速進。此是八種",
    "T17n0721_046:0270c26": "三十三天失壞之事。「『夜摩天中有六失壞。何",
    "T17n0721_046:0270c27": "等為六？一者食時劣者羞慚。二者劣天所有",
    "T17n0721_046:0270c28": "教勅天女不受。三者劣天少福業故，彼天女",
    "T17n0721_046:0270c29": "眾雖供養之，不如供養多福德者。四者劣天",
    "T17n0721_046:0271a01": "牟修樓陀夜摩天王說法之時，心不愛樂。此",
    "T17n0721_046:0271a02": "是彼中最大失壞。五者劣天本業少故，光明",
    "T17n0721_046:0271a03": "則變，若天前世行善業多，彼天則坐大青寶",
    "T17n0721_046:0271a04": "座，坐已復起。下劣業天在彼處坐，座變為",
    "T17n0721_046:0271a05": "銀。業種種故，如是失壞，六者量短。如是六",
    "T17n0721_046:0271a06": "種是夜摩天失壞之事。",
    "T17n0721_046:0271a07": "「『兜率陀天有四失壞。何等為四？一者劣天兜",
    "T17n0721_046:0271a08": "率陀中聞法之時，心不喜樂，不樂鵝王說法",
    "T17n0721_046:0271a09": "之聲，是名失壞。兜率陀中，鵝王常在無漏樂",
    "T17n0721_046:0271a10": "地。彼鵝王者則是菩薩以隨意生，故作鵝王",
    "T17n0721_046:0271a11": "如意之色。鵝身七寶光明遍滿，不可喻色，身",
    "T17n0721_046:0271a12": "光周遍五千由旬，有種種色。兜率陀天光明",
    "T17n0721_046:0271a13": "不如鵝王悉勝，令彼諸天心生希有。「『彼鵝王",
    "T17n0721_046:0271a14": "菩薩令彼得生希有心已，即為彼天說法偈",
    "T17n0721_046:0271a15": "言：",
    "T17n0721_046:0271a16": "「『「福德業既盡，　　命則速減損，",
    "T17n0721_046:0271a17": "勤精進攝法，　　兜率常應爾。",
    "T17n0721_046:0271a18": "若捨離於法，　　放逸所壞天，",
    "T17n0721_046:0271a19": "不集福德業，　　後時則生悔。",
    "T17n0721_046:0271a20": "乃至老未來，　　亦未有病死，",
    "T17n0721_046:0271a21": "皆應作福德，　　莫後時生悔。",
    "T17n0721_046:0271a22": "若不攝福德，　　為放逸壞者，",
    "T17n0721_046:0271a23": "以放逸壞故，　　在地獄受苦。",
    "T17n0721_046:0271a24": "既得根具足，　　而非法行者，",
    "T17n0721_046:0271a25": "何用命與財，　　親舊兄弟等？",
    "T17n0721_046:0271a26": "常數作福德，　　心意攝受法，",
    "T17n0721_046:0271a27": "或復止惡業，　　或時近善人。",
    "T17n0721_046:0271a28": "以智慧利刀，　　割去惡枝葉，",
    "T17n0721_046:0271a29": "破壞過惡聚，　　斷除過相續。",
    "T17n0721_046:0271b01": "重智戒福德，　　心不悕望物，",
    "T17n0721_046:0271b02": "常近善男子，　　示真實道者。",
    "T17n0721_046:0271b03": "若持戒生天，　　為欲所迷惑，",
    "T17n0721_046:0271b04": "不修福業者，　　常在有中行。",
    "T17n0721_046:0271b05": "若常樂於智，　　持戒寶莊嚴；",
    "T17n0721_046:0271b06": "若畏欲蛇者，　　則是天中天。",
    "T17n0721_046:0271b07": "若常行法者，　　彼則天應禮；",
    "T17n0721_046:0271b08": "若顛倒行者，　　則入於惡道。",
    "T17n0721_046:0271b09": "此岸彼岸遠，　　既得法橋已，",
    "T17n0721_046:0271b10": "若不速度者，　　於有不得脫。",
    "T17n0721_046:0271b11": "智慧火能燒，　　無量煩惱薪。",
    "T17n0721_046:0271b12": "何義煩惱縛，　　著彼愛境界？",
    "T17n0721_046:0271b13": "厚重染欲垢，　　障礙於智眼，",
    "T17n0721_046:0271b14": "佛語如良藥，　　能除彼障礙。",
    "T17n0721_046:0271b15": "正法之大將，　　能破欲賊軍，",
    "T17n0721_046:0271b16": "口說善法語，　　汝應勤聽受。",
    "T17n0721_046:0271b17": "有四種顛倒，　　常能為誑惑；",
    "T17n0721_046:0271b18": "世間有八法，　　能令一切失。",
    "T17n0721_046:0271b19": "大力愛河中，　　百疑不可度，",
    "T17n0721_046:0271b20": "若上智筏者，　　度已到寂靜。",
    "T17n0721_046:0271b21": "若天近於欲，　　欲能令心癡，",
    "T17n0721_046:0271b22": "常在於五處，　　未有解脫期。",
    "T17n0721_046:0271b23": "欲難得易壞，　　如電何用為？",
    "T17n0721_046:0271b24": "欲生苦如刀，　　金波迦火毒。",
    "T17n0721_046:0271b25": "如是如是近，　　亦如是增長，",
    "T17n0721_046:0271b26": "欲者不可足，　　猶如火燒薪。",
    "T17n0721_046:0271b27": "癡天悕欲樂，　　不知畏過燒，",
    "T17n0721_046:0271b28": "若離不善欲，　　後時得大樂。",
    "T17n0721_046:0271b29": "癡者染欲已，　　為欲堅繫縛，",
    "T17n0721_046:0271c01": "欲如電不異，　　然後異處去。",
    "T17n0721_046:0271c02": "若習近於欲，　　欲則上上勝，",
    "T17n0721_046:0271c03": "彼為欲火燒，　　燒已到燒處。",
    "T17n0721_046:0271c04": "若天近於欲，　　此心為大癡，",
    "T17n0721_046:0271c05": "不悕無體法，　　樂中之大樂。",
    "T17n0721_046:0271c06": "欲者無涅槃，　　無樂無解脫，",
    "T17n0721_046:0271c07": "是故莫近欲，　　近欲甚為惡。",
    "T17n0721_046:0271c08": "若近欲境界，　　根則不知足；",
    "T17n0721_046:0271c09": "不知足無樂，　　寂靜不可得。",
    "T17n0721_046:0271c10": "應畏有為處，　　生死之大海，",
    "T17n0721_046:0271c11": "以大惡欲愛，　　常與眾生故。",
    "T17n0721_046:0271c12": "如此山峯上，　　種種可愛樹，",
    "T17n0721_046:0271c13": "依之而修禪，　　思惟欲生滅。",
    "T17n0721_046:0271c14": "四種諦寂靜，　　智者善修行，",
    "T17n0721_046:0271c15": "怖畏生老死，　　脫到善彼岸。",
    "T17n0721_046:0271c16": "愚意不思惟，　　樂欲故有縛，",
    "T17n0721_046:0271c17": "欲樂既盡已，　　生老死必脫。",
    "T17n0721_046:0271c18": "若念此大苦，　　於有海不倦，",
    "T17n0721_046:0271c19": "癡故欲箭射，　　墮地獄惡處。",
    "T17n0721_046:0271c20": "癡樂欲樂故，　　畢竟捨安樂，",
    "T17n0721_046:0271c21": "於惡不知畏，　　死時到如火。",
    "T17n0721_046:0271c22": "乃至死到時，　　能破壞一切，",
    "T17n0721_046:0271c23": "此能破壞故，　　破壞命種子。",
    "T17n0721_046:0271c24": "皆利益安隱，　　丈夫應精勤，",
    "T17n0721_046:0271c25": "得樂離憂悲，　　恒常作善業。",
    "T17n0721_046:0271c26": "若除於欲藏，　　離熱得清涼，",
    "T17n0721_046:0271c27": "如是智不癡，　　則不悕望欲。」",
    "T17n0721_046:0271c28": "「『如是鵝王調伏天故，說如是偈。若天放逸，行",
    "T17n0721_046:0271c29": "放逸者，雖聞不念，心不思惟。若天樂聞彼鵝",
    "T17n0721_046:0272a01": "所說調伏偈句，向無漏地速疾而行，欲聞正",
    "T17n0721_046:0272a02": "法。聞正法已，生敬重心。如是天眾得聞正",
    "T17n0721_046:0272a03": "法，心敬重已，速速疾走復向行堂。彼行堂",
    "T17n0721_046:0272a04": "中所有諸天，以聞正法，心敬重故，光明增",
    "T17n0721_046:0272a05": "長百倍千倍，餘放逸天光明則劣。如是天中，",
    "T17n0721_046:0272a06": "得現世果。樂天欲者，彼天少色，形服莊嚴一",
    "T17n0721_046:0272a07": "切皆劣。此如是等，兜率陀天最初失壞。",
    "T17n0721_046:0272a08": "「『又兜率天第二失壞。眾集聽法，無量百千億",
    "T17n0721_046:0272a09": "數眾會，五百菩薩所住地處，兜率天王名曰",
    "T17n0721_046:0272a10": "寂靜，為眾說法，所謂無明因緣行等。彼諸天",
    "T17n0721_046:0272a11": "眾聽正法時，一心專意，諦聽諦聞。如是聞故，",
    "T17n0721_046:0272a12": "威德莊嚴皆悉勝上有百千倍，轉更增長。若",
    "T17n0721_046:0272a13": "天動心，心則如電，亦如大風吹大海水，種種",
    "T17n0721_046:0272a14": "波動。以愛因緣，如是動心，愛樂境界，彼天",
    "T17n0721_046:0272a15": "威德、形服莊嚴如本不異，不更增長，見他勝",
    "T17n0721_046:0272a16": "故內心慚恥，此則名為兜率陀天第二失壞。",
    "T17n0721_046:0272a17": "「『又兜率天第三失壞。若天聞法，心生敬重，如",
    "T17n0721_046:0272a18": "說而知，如法相知。如是知已，心念正住。彼",
    "T17n0721_046:0272a19": "天威德、形服莊嚴皆悉勝上有百千倍，轉更",
    "T17n0721_046:0272a20": "增長。若彼諸天不念法者，彼天威德、形服莊",
    "T17n0721_046:0272a21": "嚴則不增長，此則名為兜率陀天第三失壞。",
    "T17n0721_046:0272a22": "「『又兜率天第四失壞。若彼諸天聞正法時，心",
    "T17n0721_046:0272a23": "生敬重，專心憶念，如法攝取，專心受持，如",
    "T17n0721_046:0272a24": "是修行。久思惟已，然後修行。彼天如是敬法",
    "T17n0721_046:0272a25": "重法，勝因緣故、聞法力故，威德光明、形服",
    "T17n0721_046:0272a26": "莊嚴轉更勝上有百千倍，轉勝增長。若天聞",
    "T17n0721_046:0272a27": "已，不能修行。彼天見他威德光明、形服莊嚴",
    "T17n0721_046:0272a28": "勝增長己，自見己身威德光明、形服莊嚴則",
    "T17n0721_046:0272a29": "不增長。彼天見他威德光明、形服莊嚴轉勝",
    "T17n0721_046:0272b01": "增長則生慚恥，此則名為兜率陀天第四失",
    "T17n0721_046:0272b02": "壞。",
    "T17n0721_046:0272b03": "「『又彼比丘如是觀察兜率陀天四種失壞，見",
    "T17n0721_046:0272b04": "失壞已，觀化樂天，復見失壞。彼見：如是天勝",
    "T17n0721_046:0272b05": "妙樂猶故而有四種失壞。何等為四？所謂一",
    "T17n0721_046:0272b06": "者善業盡故，脚則有影，普餘身分皆有光明，",
    "T17n0721_046:0272b07": "脚上則無。是故彼天脚則有影，自餘諸天所",
    "T17n0721_046:0272b08": "有光明，如山圍遶，彼少光明劣天見已，則避",
    "T17n0721_046:0272b09": "而去。光明勝者見之則笑，作如是言：「此天鄙",
    "T17n0721_046:0272b10": "劣，善業盡故。」彼脚影天聞已羞慚，心生愁",
    "T17n0721_046:0272b11": "惱，如是心言：「我業盡故，今則如是。」一切具",
    "T17n0721_046:0272b12": "足終必失壞。如人世間以有日故，終必有",
    "T17n0721_046:0272b13": "夜，如是此中一切具足終必失壞。若人有",
    "T17n0721_046:0272b14": "命終必有死，如是具足終必失壞。如是世間",
    "T17n0721_046:0272b15": "無有具足而不失壞。此失壞者，是化樂天最",
    "T17n0721_046:0272b16": "初失壞。「『又化樂天第二失壞。如閻浮提人中",
    "T17n0721_046:0272b17": "所有劫貝等綿，甚為柔軟，足踏則下，舉則",
    "T17n0721_046:0272b18": "還起。化樂天中地處柔軟亦復如是。若天受",
    "T17n0721_046:0272b19": "報善業盡時，地不柔軟，脚踏不下，舉脚不",
    "T17n0721_046:0272b20": "起，餘天見之，知其業盡。有天見之，語餘天",
    "T17n0721_046:0272b21": "言：「彼天業盡，退時將到。」此化樂天第二失",
    "T17n0721_046:0272b22": "壞。",
    "T17n0721_046:0272b23": "「『又化樂天第三失壞。彼化樂天遊戲之時，若",
    "T17n0721_046:0272b24": "至樹下遊戲受樂，樹則雨花在彼天上。此花",
    "T17n0721_046:0272b25": "遍在遊戲處地，若天善業欲盡之時，樹花不",
    "T17n0721_046:0272b26": "墮，不散地處。餘天見其樹花不墮、不散地處，",
    "T17n0721_046:0272b27": "則便說言：「此天業盡，退時將至。」彼天聞已，羞",
    "T17n0721_046:0272b28": "慚愁惱，如是心言：「我今欲退，如是失壞。」此化",
    "T17n0721_046:0272b29": "樂天第三失壞。",
    "T17n0721_046:0272c01": "「『又化樂天第四失壞。彼化樂天必定失壞，天",
    "T17n0721_046:0272c02": "中具足必定失壞。彼化樂天何者第四具足",
    "T17n0721_046:0272c03": "失壞？謂一一天住寶地處，如是寶地清淨無",
    "T17n0721_046:0272c04": "垢，如鏡不異，一天之身無量處現，見種種",
    "T17n0721_046:0272c05": "影、種種形服、種種莊嚴。如人界中日輪是",
    "T17n0721_046:0272c06": "一，於無量處蓮花水池，無量百千種種處現，",
    "T17n0721_046:0272c07": "如是天身無量百千寶地之中處處皆現，如",
    "T17n0721_046:0272c08": "身而見。若其有天善業盡者，彼天之身一寶",
    "T17n0721_046:0272c09": "地中影現而已，非處處現。如是失壞如是見",
    "T17n0721_046:0272c10": "已，餘智慧天既如是見，即便說言：「如是天者，",
    "T17n0721_046:0272c11": "善業盡故，將欲退壞。」此化樂天第四失壞。「『爾",
    "T17n0721_046:0272c12": "時，世尊而說偈言：",
    "T17n0721_046:0272c13": "「『「世間樂具足，　　不覺知失壞，",
    "T17n0721_046:0272c14": "具足必有失，　　如日出有夜。",
    "T17n0721_046:0272c15": "如是具足樂，　　如是必失壞，",
    "T17n0721_046:0272c16": "於欲不知足，　　是故愛少時。",
    "T17n0721_046:0272c17": "若心愛具足，　　或悕望常樂，",
    "T17n0721_046:0272c18": "彼若捨離愛，　　如是常得樂。",
    "T17n0721_046:0272c19": "天欲樂未足，　　以入地獄中，",
    "T17n0721_046:0272c20": "一切皆由愛，　　是如來所說。",
    "T17n0721_046:0272c21": "若人入地獄，　　百到若千到，",
    "T17n0721_046:0272c22": "亦以愛網誑，　　故得如是惡。」",
    "T17n0721_046:0272c23": "「『彼化樂天有如是等四種破壞。",
    "T17n0721_046:0272c24": "「『又彼比丘復觀他化自在天中四種失壞。若",
    "T17n0721_046:0272c25": "彼諸天善業將盡，臨欲退時則有失壞。彼處",
    "T17n0721_046:0272c26": "天中多有種種妙鬘莊嚴，天花不蔫，處處覆",
    "T17n0721_046:0272c27": "地，第一善香不可譬喻。彼鬘莊嚴有種種色",
    "T17n0721_046:0272c28": "勝妙光明，若寶光明於十六分不及其一。彼",
    "T17n0721_046:0272c29": "鬘多有七寶翅蜂，常一切時出天歌聲。如是",
    "T17n0721_046:0273a01": "他化自在天中，天業若盡，欲失壞時，彼寶翅",
    "T17n0721_046:0273a02": "蜂出不美聲，捨如是天種種花香，到餘處",
    "T17n0721_046:0273a03": "去。餘智慧天以知彼天臨欲退故，向之說言：",
    "T17n0721_046:0273a04": "「汝於今者，以放逸故，退時欲到而不覺知。」彼",
    "T17n0721_046:0273a05": "業盡天如是聞已，復見彼蜂捨至餘處。彼天",
    "T17n0721_046:0273a06": "自知有如是心：「我福業盡。」如是天子心生愁",
    "T17n0721_046:0273a07": "苦，不可譬喻，以見自樂將欲盡故，如是心熱，",
    "T17n0721_046:0273a08": "與地獄火等無有異，唯除地獄更無此火。",
    "T17n0721_046:0273a09": "此是他化自在天中最初失壞。",
    "T17n0721_046:0273a10": "「『又復他化自在天中第二失壞。彼天之身第",
    "T17n0721_046:0273a11": "一滑觸，周匝光明，形人中日，如螢火虫。彼天",
    "T17n0721_046:0273a12": "之身所著瓔珞，及餘種種莊嚴具等，所有",
    "T17n0721_046:0273a13": "光明，寶壁山峯皆在中現，如於鏡中現見不",
    "T17n0721_046:0273a14": "異。若彼天子欲到退時，彼天身上所著瓔珞",
    "T17n0721_046:0273a15": "莊嚴具等，山峯若壁於中不現。餘黠慧天",
    "T17n0721_046:0273a16": "如是見已，語彼欲退業盡天言：「汝放逸行，退",
    "T17n0721_046:0273a17": "時欲到。汝身所著瓔珞莊嚴無有光明，寶壁",
    "T17n0721_046:0273a18": "山峯於中不現。」彼黠慧天曾見餘天臨欲退",
    "T17n0721_046:0273a19": "時，有如是相。此是他化自在天中第二失",
    "T17n0721_046:0273a20": "壞。",
    "T17n0721_046:0273a21": "「『又復他化自在天中第三失壞。所謂彼天退",
    "T17n0721_046:0273a22": "時，將到彼處。諸天業未盡者乘種種寶妙光",
    "T17n0721_046:0273a23": "明殿，三處能行，所謂虛空、陸地、水中。行則速",
    "T17n0721_046:0273a24": "疾，無所障礙，不搖不動。若天業盡，將欲退",
    "T17n0721_046:0273a25": "時，彼殿搖動，行則不速。自餘諸天見其殿動",
    "T17n0721_046:0273a26": "而語之言：「汝於今者退時欲到，我先曾見餘",
    "T17n0721_046:0273a27": "天退時，有如是相。」彼業盡天如是聞已，與天",
    "T17n0721_046:0273a28": "境界將欲離別，愁火燒心，如地獄火所燒不",
    "T17n0721_046:0273a29": "異。此是他化自在天中第三失壞。",
    "T17n0721_046:0273b01": "「『又復他化自在天中第四失壞。若彼諸天善",
    "T17n0721_046:0273b02": "業未盡，五樂音聲、莊嚴具聲皆悉美妙，所有",
    "T17n0721_046:0273b03": "歌聲美妙可愛，聞已心喜。若其有天善業盡",
    "T17n0721_046:0273b04": "者，彼天五樂音聲不妙，歌聲亦爾，如瘂不異。",
    "T17n0721_046:0273b05": "彼天聞已，心不生喜，以自業故，莊嚴具中",
    "T17n0721_046:0273b06": "聲出說言：「汝於今者善業盡滅，以汝放逸，放",
    "T17n0721_046:0273b07": "逸行故。汝於今者，將欲到於異世間去，以業",
    "T17n0721_046:0273b08": "縛故。」彼天如是以自業故，聞莊嚴聲，其心極",
    "T17n0721_046:0273b09": "愁，作如是言：「我於今者境界之樂福德業盡。」",
    "T17n0721_046:0273b10": "彼種種寶所莊嚴幘，即時墮落，如是見已，生",
    "T17n0721_046:0273b11": "大苦惱。此是他化自在天中第四失壞。「『於三",
    "T17n0721_046:0273b12": "界中更無有處、有物是常，一切無常。如是六",
    "T17n0721_046:0273b13": "天是失壞處，彼如是天善業盡故，必定當退",
    "T17n0721_046:0273b14": "此失壞天。悕望此天持戒生者，善業盡時，必",
    "T17n0721_046:0273b15": "定當爾。』「如是第五山樹具足地處諸天，牟修",
    "T17n0721_046:0273b16": "樓陀夜摩天王——迦迦村陀世尊塔中所有經",
    "T17n0721_046:0273b17": "字示彼天眾，如是說言：『汝等天眾捨離放逸，",
    "T17n0721_046:0273b18": "勿放逸行。放逸味苦，地獄中受，一切欲味悉",
    "T17n0721_046:0273b19": "皆如是。』彼諸天眾聞第三佛所說經已，若天",
    "T17n0721_046:0273b20": "放逸，樂放逸者，放逸則減。",
    "T17n0721_046:0273b21": "「於六經中迦迦村陀如來所說第三經竟。",
    "T17n0721_046:0273b22": "「爾時，彼處夜摩天主知彼天眾心生厭離，而",
    "T17n0721_046:0273b23": "告之言：『汝等天眾已聞大仙所說正法，能盡",
    "T17n0721_046:0273b24": "諸苦，除捨放逸，為天人說寂靜之法。汝等天",
    "T17n0721_046:0273b25": "眾已聞第三如來之法。汝於今者聞法律",
    "T17n0721_046:0273b26": "已，精勤修行，復聽餘佛所說之法，聞已攝取，",
    "T17n0721_046:0273b27": "則得利益，退此天已，不墮地獄、餓鬼、畜生。』「牟",
    "T17n0721_046:0273b28": "修樓陀夜摩天王如是說已，一切天眾皆白",
    "T17n0721_046:0273b29": "天主牟修樓陀而作是言：『唯願天王利益我",
    "T17n0721_046:0273c01": "等，安樂我等。』「爾時，天主牟修樓陀告天眾言：",
    "T17n0721_046:0273c02": "『汝等天眾一切皆看此之第四如來之塔，種",
    "T17n0721_046:0273c03": "種珍寶而為莊嚴，無量百千光明照燿，有種",
    "T17n0721_046:0273c04": "種寶間錯奇麗，無量功德之所莊嚴，光明普",
    "T17n0721_046:0273c05": "覆此天世間，一切遍滿。』爾時天眾白天王",
    "T17n0721_046:0273c06": "言：『我今已見。』「爾時，天主牟修樓陀告天眾言：",
    "T17n0721_046:0273c07": "『汝等今者，一切共我詣如來塔。』天眾答言：『如",
    "T17n0721_046:0273c08": "是，天王！』爾時，天主牟修樓陀并天眾等，相",
    "T17n0721_046:0273c09": "隨而去，到佛塔已，其心清淨，頭面敬禮如來",
    "T17n0721_046:0273c10": "之塔，心則清涼，禮已則起，看毘葉婆如來",
    "T17n0721_046:0273c11": "之塔。彼如來塔種種妙寶光明照燿，如前所",
    "T17n0721_046:0273c12": "說。",
    "T17n0721_046:0273c13": "「彼佛塔中寶壁之上有經法字，利益天人，所",
    "T17n0721_046:0273c14": "謂說言：「『若有人能成就七法，則生天上。何等",
    "T17n0721_046:0273c15": "為七？一者所謂有善男子聞法聞義，聞法修",
    "T17n0721_046:0273c16": "行，聞法善意，隨所聞法，心則攝取，聞已堅",
    "T17n0721_046:0273c17": "固、聞已受持、聞已愛樂，心生喜樂。此善男",
    "T17n0721_046:0273c18": "子近七功德具足知識。何者七種知識功德",
    "T17n0721_046:0273c19": "皆悉具足？所謂一者如說而行；二者近他如",
    "T17n0721_046:0273c20": "說行者；三者則能如說而行，堅固攝取；四者",
    "T17n0721_046:0273c21": "得法堅固思惟；五者住意；六者謂近同善業",
    "T17n0721_046:0273c22": "者；七者他教不取他惡。近如是等七種功德",
    "T17n0721_046:0273c23": "具足知識。「『云何名為如說修行？如是知識，善",
    "T17n0721_046:0273c24": "行善作，若有所說知量少說能為利益，時相",
    "T17n0721_046:0273c25": "應說方相應說，不疾不遲，多義少語，美妙易",
    "T17n0721_046:0273c26": "解，與法相應，自他利益，如是而說。如彼所",
    "T17n0721_046:0273c27": "說，如是而行。云何近他如說行者？常正修行",
    "T17n0721_046:0273c28": "身口意等，意內外淨猶如真金，彼人如是如",
    "T17n0721_046:0273c29": "說修行。云何名為如說而行，堅固攝取？若有",
    "T17n0721_046:0274a01": "所作，普清淨作，三種作業，觀察彼業，善清淨",
    "T17n0721_046:0274a02": "已，生天人中乃至涅槃。如是之人，或自思",
    "T17n0721_046:0274a03": "惟或從他聞，此業報樂，堅固喜樂，堅固攝",
    "T17n0721_046:0274a04": "取。如是知識，堅固攝取。彼善男子云何得",
    "T17n0721_046:0274a05": "法堅固思惟？所謂善淨堅固攝取，二世利益，",
    "T17n0721_046:0274a06": "如是見已，堅固思惟。如是堅固思惟意者，或",
    "T17n0721_046:0274a07": "從他所得聞堅固善業果已，或自思已，喜樂",
    "T17n0721_046:0274a08": "真諦。如是喜樂真諦知識，云何住意？此多聞",
    "T17n0721_046:0274a09": "已，意則不亂，此名住意。云何為近同善業者？",
    "T17n0721_046:0274a10": "謂見他人同己功德，如是見已，則近彼人。云",
    "T17n0721_046:0274a11": "何他教不取他惡？餘人非法、似善法者所不",
    "T17n0721_046:0274a12": "能牽。如是親近七種功德具足知識善男子",
    "T17n0721_046:0274a13": "者，或生人間或生天中。此說初法。",
    "T17n0721_046:0274a14": "「『何等復是自餘六法，成就彼法得生天上？所",
    "T17n0721_046:0274a15": "謂多聞、攝取修行，不懈怠、念、不熱惱他、不誑",
    "T17n0721_046:0274a16": "等六。此等七法，如是已說。成就如是七種法",
    "T17n0721_046:0274a17": "者，身壞命終生於善道，天世界中。如七大殿，",
    "T17n0721_046:0274a18": "若王大臣乘如是殿，五樂音聲歌舞喜笑，妙",
    "T17n0721_046:0274a19": "鬘莊嚴，如是而行向遊戲處。如是七法，若人",
    "T17n0721_046:0274a20": "成就，行向天處。",
    "T17n0721_046:0274a21": "「『何者多聞而名多聞？謂聞真法，聞已調伏，不",
    "T17n0721_046:0274a22": "生憍慢。如其所聞，多聞增長，不放逸行，智不",
    "T17n0721_046:0274a23": "厭足，常諮問他，自己功德不向他說，不誦",
    "T17n0721_046:0274a24": "己名。此多聞者，身壞命終生於善道，天世界",
    "T17n0721_046:0274a25": "中。此第二法隨順正入修行成就。",
    "T17n0721_046:0274a26": "「『云何第三攝取修行？謂聞法已，攝取修行。若",
    "T17n0721_046:0274a27": "復有人得聞法已，於非法律攝取修行，唯聞",
    "T17n0721_046:0274a28": "法已，荷法重檐，不修不行，不取法果。若復",
    "T17n0721_046:0274a29": "有人以智慧鈎調伏持戒，若智不靜，則彼持",
    "T17n0721_046:0274b01": "戒，猶如晝燈，無有光明，不堅不實。若持戒",
    "T17n0721_046:0274b02": "中有智和合，彼人猶如火燈光明，堅而復實，",
    "T17n0721_046:0274b03": "得果不虛。若修法者得說言堅，非唯口中",
    "T17n0721_046:0274b04": "言說為堅，彼人身業、口業、意業皆悉寂靜，身",
    "T17n0721_046:0274b05": "壞命終生於善道，天世界中。此第三法。",
    "T17n0721_046:0274b06": "「『云何第四名不懈怠？言懈怠者，所謂不作。何",
    "T17n0721_046:0274b07": "名不作？隨所作法，發已不作，不能究竟。彼如",
    "T17n0721_046:0274b08": "是法，精勤不斷則能究竟，若是懈怠不精勤",
    "T17n0721_046:0274b09": "者，不能究竟。少發起者，於世間法、出世間",
    "T17n0721_046:0274b10": "義，不具足行。若懈怠者，一切所作皆悉羸",
    "T17n0721_046:0274b11": "劣，為一切人之所輕賤，毀呰嫌薄，自受苦惱，",
    "T17n0721_046:0274b12": "身壞命終墮於惡道，生地獄中。如是之人懈",
    "T17n0721_046:0274b13": "怠所壞。如是懈怠應當捨離，如火如刀，如墮",
    "T17n0721_046:0274b14": "嶮岸，如惡毒蛇。若為懈怠所破壞者，則不精",
    "T17n0721_046:0274b15": "勤，無有威德，如羊不異。彼則無智，種種所",
    "T17n0721_046:0274b16": "作一切不知，若智非智、若法非法、應行不",
    "T17n0721_046:0274b17": "行，一切不知。何以故？以不讀經、不聞法故，",
    "T17n0721_046:0274b18": "以懈怠故。若復有人論開心意，於智所知",
    "T17n0721_046:0274b19": "若法非法，一切皆知，應作不作、應行不行，一",
    "T17n0721_046:0274b20": "切皆知。如是等法，智慧所知，一切皆知。智及",
    "T17n0721_046:0274b21": "精進，懈怠者無。彼懈怠者如盲不異，身壞",
    "T17n0721_046:0274b22": "命終墮於惡道，生地獄中。如是之人出世間",
    "T17n0721_046:0274b23": "義，一切皆劣，受第一苦，他舍而乞，常依他",
    "T17n0721_046:0274b24": "門悕望乞匃，常看他面，第一惡色，頭髮覆眼，",
    "T17n0721_046:0274b25": "眼目乾燥，脚爪皮等一切焦枯，四出巷中家",
    "T17n0721_046:0274b26": "家乞行，辛苦活命，一切輕毀。此因緣故，應當",
    "T17n0721_046:0274b27": "捨離一切懈怠。",
    "T17n0721_046:0274b28": "「『與此相違，勤精進者，一切所作皆悉成就，乃",
    "T17n0721_046:0274b29": "至涅槃，何況其餘世間之法。身壞命終生於",
    "T17n0721_046:0274c01": "善道，天世界中。以是等故，若天若人，一切皆",
    "T17n0721_046:0274c02": "應捨離懈怠，勤發精進。』「時，彼世尊毘葉婆",
    "T17n0721_046:0274c03": "佛而說偈言：",
    "T17n0721_046:0274c04": "「『懈怠意及幻，　　或慢或惡口，",
    "T17n0721_046:0274c05": "或捨離智等，　　此是失壞地。",
    "T17n0721_046:0274c06": "親近惡知識，　　捨離善知識，",
    "T17n0721_046:0274c07": "或復邪見等，　　此是失因緣。",
    "T17n0721_046:0274c08": "不知善不善，　　非時而語言，",
    "T17n0721_046:0274c09": "或信婦女等，　　此不饒益地。",
    "T17n0721_046:0274c10": "近何人何人，　　何處何處食，",
    "T17n0721_046:0274c11": "身自不利益，　　此法令人輕。",
    "T17n0721_046:0274c12": "壞勇若失念，　　或為王所憎，",
    "T17n0721_046:0274c13": "或心堅強等，　　此法未時死。",
    "T17n0721_046:0274c14": "不諦知業果，　　及以法非法，",
    "T17n0721_046:0274c15": "離善知識者，　　則墮於惡道。",
    "T17n0721_046:0274c16": "懈怠若多睡，　　或貪著諸味；",
    "T17n0721_046:0274c17": "瞋及故妄語，　　若惡口言說；",
    "T17n0721_046:0274c18": "多貪若憍慢，　　心動捨離法；",
    "T17n0721_046:0274c19": "若習近婬欲，　　或讚婬欲法，",
    "T17n0721_046:0274c20": "如是有三過，　　懈怠是根本；",
    "T17n0721_046:0274c21": "若勤精進者，　　則無諸使過。",
    "T17n0721_046:0274c22": "一切精進者，　　必定成就果，",
    "T17n0721_046:0274c23": "如所應精進，　　業必定得果。",
    "T17n0721_046:0274c24": "如是三種業，　　能得三種果，",
    "T17n0721_046:0274c25": "三聚三根本，　　決定三有行。』",
    "T17n0721_046:0274c26": "「彼佛世尊毘葉婆塔壁上書字，如是說偈毀",
    "T17n0721_046:0274c27": "呰懈怠，天眾見已，作如是言：『我等決定捨離",
    "T17n0721_046:0274c28": "懈怠。從此懈怠，有枝條過，如佛所說。』「『懈怠之",
    "T17n0721_046:0274c29": "者，若天若人一切作業，於一切時一切減劣。",
    "T17n0721_046:0275a01": "若天若人不懈怠者，次第乃至到於涅槃。此",
    "T17n0721_046:0275a02": "第四法，人天之中多有所作，多有利益。",
    "T17n0721_046:0275a03": "「『又第五法多有所作，多有利益，所謂念也。一",
    "T17n0721_046:0275a04": "切法中能為妨者，所謂懈怠。如是一切世間",
    "T17n0721_046:0275a05": "之法攝涅槃者，念則是根。若出家者、若在家",
    "T17n0721_046:0275a06": "者念不放逸，不放逸行，一切所作皆悉成",
    "T17n0721_046:0275a07": "就。如是之人數數作業，如法作業，勤發精",
    "T17n0721_046:0275a08": "進，隨所悕望，心念正行。彼人五根護五境",
    "T17n0721_046:0275a09": "界，心不迷惑。眼見色已，於彼色中不生欲染，",
    "T17n0721_046:0275a10": "心不憙樂，如色實見，知其根本，見如是色根",
    "T17n0721_046:0275a11": "本因緣何因緣生。彼人如是知見色已，心不",
    "T17n0721_046:0275a12": "濁亂，如是彼色則不能牽，以如實見如是色",
    "T17n0721_046:0275a13": "故。若出家者、若在家者、若天人等，知生色",
    "T17n0721_046:0275a14": "過，欲生色過已滅色過，如是念知某方某處，",
    "T17n0721_046:0275a15": "心緣彼色，如是境界之因緣故，共眼生識。「由",
    "T17n0721_046:0275a16": "彼境界已生我畏，此無垢念能除煩惱，我以",
    "T17n0721_046:0275a17": "此念已除如是境界怖畏。」如是怖畏，因緣而",
    "T17n0721_046:0275a18": "生。於諸境界，第一悕望心正念故，則能除遣",
    "T17n0721_046:0275a19": "無量種色境界怖畏。念緣能除，於念念中稍",
    "T17n0721_046:0275a20": "除、漸除。譬如世間善巧銅師以好銅器置火",
    "T17n0721_046:0275a21": "中已，然後治之，如是數數入火復治，勤不休",
    "T17n0721_046:0275a22": "息，漸漸除垢令其滑淨。如是善念數數除",
    "T17n0721_046:0275a23": "垢，爾乃清淨。又如瓶師，因緣合集，以久習",
    "T17n0721_046:0275a24": "故，泥團成瓶。如是之人勤心發念，修集因",
    "T17n0721_046:0275a25": "緣，如緣生瓶。正念觀察，如所著衣。從初次",
    "T17n0721_046:0275a26": "第念念至盡，如是如是始發善念，次第乃",
    "T17n0721_046:0275a27": "至一切過盡，得見真諦聖印印心。彼過相盡，",
    "T17n0721_046:0275a28": "過相盡故，人則知之。是故若有欲得善者，當",
    "T17n0721_046:0275a29": "一切時如實正念。若眼緣色，念繩縛心令不",
    "T17n0721_046:0275b01": "動轉，如調惡馬。如是善念於先住持過去",
    "T17n0721_046:0275b02": "境界，攀緣念已，如是復遮現眼境界，念九十",
    "T17n0721_046:0275b03": "八。「『云何念住？謂生欲染，不正觀風，不能令動。",
    "T17n0721_046:0275b04": "如是念住，如實思惟，此色、彼色有無量種無",
    "T17n0721_046:0275b05": "量形相，觀四聖諦苦、集、滅、道，令彼欲染一切",
    "T17n0721_046:0275b06": "寂靜，或令欲染一切盡滅或皆微薄。此是何",
    "T17n0721_046:0275b07": "者善法勢力？所謂繫念是其根本。一切善法",
    "T17n0721_046:0275b08": "皆依念住，如是轉行是念現在。",
    "T17n0721_046:0275b09": "「『云何復念未來世法？未來未有、未生、未見，彼",
    "T17n0721_046:0275b10": "境界相云何而念？若得境界，是則可念。未來",
    "T17n0721_046:0275b11": "世中境界未有，當云何念？彼所念者，雖復未",
    "T17n0721_046:0275b12": "來，見因緣相攀緣未來，如是得念。謂見有",
    "T17n0721_046:0275b13": "人修身口意，善業行者，見已則念：「如是之",
    "T17n0721_046:0275b14": "人決定生天。」若見有天惡業行者，見已則念：",
    "T17n0721_046:0275b15": "「如是天者，必墮地獄。」如是念知此第五法，於",
    "T17n0721_046:0275b16": "人天中多有所作，多有利益。",
    "T17n0721_046:0275b17": "「『又第六法於天人中多有所作，多有利益。謂",
    "T17n0721_046:0275b18": "第六者，不熱惱他。若不惱他，其心寂靜不生",
    "T17n0721_046:0275b19": "分別：此有梵行、此無梵行。見他敷具病藥所",
    "T17n0721_046:0275b20": "須，不生譏嫌，不自言是，亦不說言：「我能持",
    "T17n0721_046:0275b21": "戒。」若少持戒、少讀誦經，於檀越所不自稱",
    "T17n0721_046:0275b22": "說。等心怨親，常念三寶，不朋破戒，不惱持",
    "T17n0721_046:0275b23": "戒，於諸檀越不數參承而取資用，其心柔潤，",
    "T17n0721_046:0275b24": "數數諮請說法師長常住空閑，常一切時近",
    "T17n0721_046:0275b25": "梵行者。如是功德相應之人，不熱惱他，如是",
    "T17n0721_046:0275b26": "於他不熱惱故，多有所作，多有利益。",
    "T17n0721_046:0275b27": "「『又第七法於天人中多有所作，多有利益，所",
    "T17n0721_046:0275b28": "謂不誑。自隱功德，除去惡業，心意正直，衣鉢",
    "T17n0721_046:0275b29": "知足恒常乞食，山谷巖窟、樹林中住，行食",
    "T17n0721_046:0275c01": "知足，其心平等無有高下，非無因緣人中遊",
    "T17n0721_046:0275c02": "行；疑有虫處，不行於彼；不壞澤中水岸河坎，",
    "T17n0721_046:0275c03": "畏殺虫故；不呪霹靂雷電雨等，令墮傷殺；不",
    "T17n0721_046:0275c04": "說星宿日月薄蝕諸曜吉凶，而求財物飲食",
    "T17n0721_046:0275c05": "供養，以資自命；不常往返一檀越家；亦不戴",
    "T17n0721_046:0275c06": "面，仰頭而行；亦不動脣，詐作誦習；不高聲語",
    "T17n0721_046:0275c07": "亦不私竊；不著間雜鞾鞋履等；不以雜繩用",
    "T17n0721_046:0275c08": "繫身體，自身不著雜色香囊；至敷具等皆悉",
    "T17n0721_046:0275c09": "不畜；無戒功德，大眾會處則不入中；不令他",
    "T17n0721_046:0275c10": "人到於城邑聚落等處說己持戒，求望利養；",
    "T17n0721_046:0275c11": "不種種處妨亂心意，不貪不求，不近村住；於",
    "T17n0721_046:0275c12": "舊知識親眷等舍，不自在入，攝令屬己；不彰",
    "T17n0721_046:0275c13": "他惡、不隱他德，見他實過，屏處不說；捨棄婦",
    "T17n0721_046:0275c14": "女如遠惡蛇，於諸婦女不共語說、不與同",
    "T17n0721_046:0275c15": "行。「『饒華之樹一切不往，可愛園林亦不遊",
    "T17n0721_046:0275c16": "行，畏聞可愛眾鳥聲故，畏聞彼聲欲心動故，",
    "T17n0721_046:0275c17": "是故不欲聞彼鳥聲。饒聲水河不近坐禪，畏",
    "T17n0721_046:0275c18": "聞彼聲心動亂故。多熏香花不近坐禪亦不",
    "T17n0721_046:0275c19": "近行。何以故？畏鼻聞香心意動故。亦不觀看",
    "T17n0721_046:0275c20": "種種諸鳥、種種色鳥，鵝鴨命命若孔雀等多",
    "T17n0721_046:0275c21": "欲諸鳥，不看不見，不近彼行，畏心動故，畏見",
    "T17n0721_046:0275c22": "畜生、婦女因緣欲心發故。",
    "T17n0721_046:0275c23": "椰子果樹、波那婆樹、母柘果樹、菴婆果",
    "T17n0721_046:0275c24": "樹、毘羅果樹、迦卑他樹、波留沙樹、佉殊羅等",
    "T17n0721_046:0275c25": "種種林樹不近坐禪，恐畏生心貪其味故。捨",
    "T17n0721_046:0275c26": "離果樹在寂靜林，無味可貪，無多人眾。在安",
    "T17n0721_046:0275c27": "樂行園林之中如是坐禪，勤發精進，共過怨",
    "T17n0721_046:0275c28": "鬪，心恒不亂，乃至不取為寺因緣犁地之土。",
    "T17n0721_046:0275c29": "「『如是斷愛，朽壞鐵鉢以繩連綴，用受飲食，而",
    "T17n0721_046:0276a01": "心不念銅銀等鉢；不畜三椀；所有袈裟不翻",
    "T17n0721_046:0276a02": "披著；於夏天時除大小便，更不餘行乃至",
    "T17n0721_046:0276a03": "一步，畏殺虫故；食奢彌果時食好果，不食",
    "T17n0721_046:0276a04": "爛果。食小棗等，不看不食，若食梨果、佉殊羅",
    "T17n0721_046:0276a05": "果、軟棗豌豆、若朽豆等，不看不食，恐畏其",
    "T17n0721_046:0276a06": "內有諸虫故。於自屋壁所生諸虫，終不除却，",
    "T17n0721_046:0276a07": "畏傷損故，畏其死故。坐處一坐，不觀他鉢，畏",
    "T17n0721_046:0276a08": "貪食故。若行道時，不近他行，恐為妨故。饒虫",
    "T17n0721_046:0276a09": "之地，不大小便，畏傷虫故，畏殺虫故。乞食行",
    "T17n0721_046:0276a10": "時，看一尋地，以直心故；恒常親近正直心",
    "T17n0721_046:0276a11": "者。如是比丘不集諸物，於一切物皆不悕",
    "T17n0721_046:0276a12": "望，於希有物心不樂見，常勤坐禪，彼善比",
    "T17n0721_046:0276a13": "丘如是不誑。彼善比丘如是持戒清淨不犯，",
    "T17n0721_046:0276a14": "如是淨命，如是內心清淨善淨，如是比丘如",
    "T17n0721_046:0276a15": "說學句，堅持不犯。彼善比丘如心所念，如是",
    "T17n0721_046:0276a16": "道生，常淨命故，有善意生，不樂劣生，願生善",
    "T17n0721_046:0276a17": "道。』「時，彼世尊毘葉婆佛而說偈言：",
    "T17n0721_046:0276a18": "「『清淨命之人，　　寂靜身口意，",
    "T17n0721_046:0276a19": "坐禪而離愛，　　去涅槃不遠。",
    "T17n0721_046:0276a20": "頭陀不放逸，　　塚間樹林中，",
    "T17n0721_046:0276a21": "常如是處住，　　去涅槃不遠。",
    "T17n0721_046:0276a22": "塵土物敷具，　　一鉢復破壞，",
    "T17n0721_046:0276a23": "根果食知足，　　彼人安樂行。",
    "T17n0721_046:0276a24": "於欲解脫人，　　常樂於知足，",
    "T17n0721_046:0276a25": "善意勇健者，　　去涅槃不遠。",
    "T17n0721_046:0276a26": "不諂誑之人，　　遠離於塵垢，",
    "T17n0721_046:0276a27": "其心如虛空，　　去涅槃不遠。』",
    "T17n0721_046:0276a28": "「彼佛世尊如是讚歎善行比丘不諂誑者。",
    "T17n0721_046:0276a29": "「『成就如是七法之人，是善男子；若行欲者，沒",
    "T17n0721_046:0276b01": "生死海，則是畜生，形雖是人而實非人。若能",
    "T17n0721_046:0276b02": "成就七法之者，則為善人之所讚歎，身壞命",
    "T17n0721_046:0276b03": "終，生於善道天世界中。受天樂已，退生人中，",
    "T17n0721_046:0276b04": "則得涅槃，以餘業故。第一善者此七種法，所",
    "T17n0721_046:0276b05": "謂從初近善知識，次第多聞、攝取修行、不懈",
    "T17n0721_046:0276b06": "怠、念、不熱惱他、不誑等法，如是七法非諂曲",
    "T17n0721_046:0276b07": "法，以如是等七法寶藏之因緣故，得生天中。",
    "T17n0721_046:0276b08": "若天等中得七法已，莫放逸行，令福德盡，天",
    "T17n0721_046:0276b09": "中退已，墮於地獄、餓鬼、畜生。故天不應行放",
    "T17n0721_046:0276b10": "逸行，以自破壞，於諸有中無有放逸行放逸",
    "T17n0721_046:0276b11": "行而得樂者。人中成就如是七法，則生天上。",
    "T17n0721_046:0276b12": "有三因緣，天中退已，墮於地獄、餓鬼、畜生。所",
    "T17n0721_046:0276b13": "謂三者：不聞正法；近惡知識；不信業果。若",
    "T17n0721_046:0276b14": "不成就此七種法，墮於地獄、餓鬼、畜生。』「爾時，",
    "T17n0721_046:0276b15": "天主牟修樓陀告天眾言：『此等一切，汝等已",
    "T17n0721_046:0276b16": "聞。彼佛世尊以憐愍心利益眾生，已如是",
    "T17n0721_046:0276b17": "說。』時，彼天眾一切皆共白天王言：『我等今者，",
    "T17n0721_046:0276b18": "已聞如來此所說經。彼佛世尊憐愍世間，",
    "T17n0721_046:0276b19": "已作利益，為除放逸故如是說。』牟修樓陀",
    "T17n0721_046:0276b20": "夜摩天王告天眾言：『汝聞此經，勿行放逸。天",
    "T17n0721_046:0276b21": "放逸故，生於地獄、餓鬼、畜生。何以故？汝以大",
    "T17n0721_046:0276b22": "價貴重之物，貿得此間天中生處，今者不應",
    "T17n0721_046:0276b23": "以放逸故，令其空盡。如佛所說，如是經法，攝",
    "T17n0721_046:0276b24": "取正行，捨離放逸。』",
    "T17n0721_046:0276b25": "「於六經中，毘葉婆佛所說經典第四已竟。",
    "T17n0721_046:0276b26": "正法念處經卷第四十六"
}