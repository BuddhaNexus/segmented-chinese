{
    "T46n1912_09a:0410c13": "folio_9a 止觀輔行傳弘決卷第九之一",
    "T46n1912_09a:0410c15": "唐毘陵沙門湛然述",
    "T46n1912_09a:0410c16": "初釋禪境中先釋來意。長病等者。準諸",
    "T46n1912_09a:0410c17": "部阿含。總有五法退羅漢果。一長病。二遠",
    "T46n1912_09a:0410c18": "行。三諫諍。四營事。五多讀誦。尚能退果況",
    "T46n1912_09a:0410c19": "復退禪。文雖在小意則通大。如四三昧人",
    "T46n1912_09a:0410c20": "有此五事。非唯妙境不成。亦不發宿習諸",
    "T46n1912_09a:0410c21": "定。是故引之。文殊問經三十六垢未檢。次",
    "T46n1912_09a:0410c22": "從上諸境下正明來意。到池者初住也。入",
    "T46n1912_09a:0410c23": "流竟者。初住已去無功用故。若此位兼發",
    "T46n1912_09a:0410c24": "一切事禪。任運即理不須更觀。今令觀者",
    "T46n1912_09a:0410c25": "在於假名五品位中。故云入流不須觀也。",
    "T46n1912_09a:0410c26": "問。若入流已何得事禪。答。如九禪初自性",
    "T46n1912_09a:0410c27": "等禪。並是事禪即對初地。亦如南獄發得",
    "T46n1912_09a:0410c28": "相似。亦與一切事禪俱發。但此位發不同",
    "T46n1912_09a:0410c29": "下位。故不須觀。若魔事等者。魔事既過無",
    "T46n1912_09a:0411a01": "境可對。故無別修。依前觀陰故云通修。釋",
    "T46n1912_09a:0411a02": "中云垢膩日增者。諸禪既發。若不於禪更",
    "T46n1912_09a:0411a03": "修觀法。煩惱日增起見起愛。乃至因禪能",
    "T46n1912_09a:0411a04": "起重過。如諸外道及調達等。並是因禪起",
    "T46n1912_09a:0411a05": "過之人。為是義故須觀禪境。從若謂是",
    "T46n1912_09a:0411a06": "道至方便者。又更從容進退判之。若存而",
    "T46n1912_09a:0411a07": "不觀。即如下文無所知人。得欲界定未到",
    "T46n1912_09a:0411a08": "定等。謂為無生。若棄而不習還入散心。散",
    "T46n1912_09a:0411a09": "心為境用觀則難。若以禪為境用觀則易。",
    "T46n1912_09a:0411a10": "若用世禪為妙境方便。多入五品故不可",
    "T46n1912_09a:0411a11": "棄。但禪支等者引教歎美。明大小乘皆修",
    "T46n1912_09a:0411a12": "事禪。地持九禪雖非今境。且引大小通顯",
    "T46n1912_09a:0411a13": "修禪。況九禪中通有事禪。但約自行化他。",
    "T46n1912_09a:0411a14": "而分大小。故知事禪大小稱讚。言四禪八",
    "T46n1912_09a:0411a15": "定者。四在八數重兼列者。若色無色二界",
    "T46n1912_09a:0411a16": "相對。則色界名禪無色名定。若總以上界",
    "T46n1912_09a:0411a17": "望於下欲。則上二界俱名定地下欲為散。",
    "T46n1912_09a:0411a18": "自性等九。地持十地二論俱約六度明九。",
    "T46n1912_09a:0411a19": "九名皆同。如彼廣解。法界次第略注銷釋。若",
    "T46n1912_09a:0411a20": "直發九禪即屬菩薩境攝。今對引稱歎非",
    "T46n1912_09a:0411a21": "為辯發。次開章別釋中。初明開合者。先",
    "T46n1912_09a:0411a22": "列今文十門。次以五門及十五門。徵問同",
    "T46n1912_09a:0411a23": "異。言五門者。即小乘中七方便初五停門",
    "T46n1912_09a:0411a24": "也。大小兩乘初皆因入。故名為門。遠為對",
    "T46n1912_09a:0411a25": "治入理之由。是故今文以為對辯。十五門",
    "T46n1912_09a:0411a26": "者。於五停門各開為三故成十五。則大小",
    "T46n1912_09a:0411a27": "事理諸禪並足遍攝一切大小乘教。今明修",
    "T46n1912_09a:0411a28": "發但在事禪。理屬通修及後二境。故下文",
    "T46n1912_09a:0411a29": "云。若五門者有所不收。若取十五義濫於",
    "T46n1912_09a:0411b01": "理。今演略令廣故開五為十。去理存事故",
    "T46n1912_09a:0411b02": "撮十五為十。恐人不曉諸門多少。若開若",
    "T46n1912_09a:0411b03": "合去取之意。故今以十而對廣略問答料",
    "T46n1912_09a:0411b04": "簡。故云十門與五門等。云何同異。答中先",
    "T46n1912_09a:0411b05": "總。次別。別中開五門以為十門。但對五中",
    "T46n1912_09a:0411b06": "事不足者。則從事更開。若無事可開者。則",
    "T46n1912_09a:0411b07": "存事守本。所以數息不淨所開屬事。隨開",
    "T46n1912_09a:0411b08": "合取。故此兩門并本各三。慈心因緣念佛。此",
    "T46n1912_09a:0411b09": "三無事可開。但存事守本故但各一。念佛",
    "T46n1912_09a:0411b10": "毘曇云界方便者。如第七助道中引。神通先",
    "T46n1912_09a:0411b11": "非五門之數。但從禪起用。九門咸有故須",
    "T46n1912_09a:0411b12": "明之。是則前二開而不合。次三合而不開。",
    "T46n1912_09a:0411b13": "神通一門非開非合。總指五門亦開亦合。",
    "T46n1912_09a:0411b14": "次明合十五為十者。初之六門開而不合。",
    "T46n1912_09a:0411b15": "次有九門但合為三。慈心有三但取眾生",
    "T46n1912_09a:0411b16": "緣一。沒餘二者。以法緣無緣屬理故也。若",
    "T46n1912_09a:0411b17": "開即屬二乘菩薩境者。即開法緣以屬二",
    "T46n1912_09a:0411b18": "乘。開無緣屬菩薩。文不別對但通指兩",
    "T46n1912_09a:0411b19": "境。以二乘境獨在法緣。菩薩則通法緣無",
    "T46n1912_09a:0411b20": "緣。故不別對。問。無緣應在圓菩薩。何故云",
    "T46n1912_09a:0411b21": "在菩薩境耶。答。一者別教初地亦屬無緣。",
    "T46n1912_09a:0411b22": "二者圓教亦寄在菩薩境後明之。又別地前",
    "T46n1912_09a:0411b23": "屬眾生緣法緣。通八地前亦復如是。三藏菩",
    "T46n1912_09a:0411b24": "薩三祇全是眾生緣慈。今據菩薩初異二乘",
    "T46n1912_09a:0411b25": "及諸凡夫。是故法緣無緣通指在彼二境中",
    "T46n1912_09a:0411b26": "說。次因緣門唯存三世者。二世一念細故附",
    "T46n1912_09a:0411b27": "理。言果報者即是二世。一念即是剎那。具",
    "T46n1912_09a:0411b28": "如前第七第八卷引。此兩因緣雖非即理",
    "T46n1912_09a:0411b29": "細義順理。故亦屬理。若開亦屬二乘境中。",
    "T46n1912_09a:0411c01": "念佛中法報屬理。此意易知故不別出。神",
    "T46n1912_09a:0411c02": "通若取無漏通者。亦屬二乘境中所攝。若",
    "T46n1912_09a:0411c03": "但下。結前十五門中簡理。五門中開事。神",
    "T46n1912_09a:0411c04": "通既依事禪而有。故亦屬事。雖開合等者。",
    "T46n1912_09a:0411c05": "若合為五治障義足。可得通為入道方便。",
    "T46n1912_09a:0411c06": "開為十五為攝事理大小觀法。合為十門",
    "T46n1912_09a:0411c07": "為判法習。習雖通於有漏無漏內外邪正。",
    "T46n1912_09a:0411c08": "今為簡異後之兩境及異陰等。是故須辯。",
    "T46n1912_09a:0411c09": "次判漏無漏者。先略斥二論。二論俱判事",
    "T46n1912_09a:0411c10": "禪有漏。諦智空心方名無漏。今小下總判。",
    "T46n1912_09a:0411c11": "今非全奪故云小異。今明事禪是有漏者。",
    "T46n1912_09a:0411c12": "如二論說。不緣諦智則異二家。故云胡",
    "T46n1912_09a:0411c13": "瓜能為病緣。有漏亦爾為無漏緣。如根本",
    "T46n1912_09a:0411c14": "禪。本是有漏不為無漏。但修根本。故云專",
    "T46n1912_09a:0411c15": "修即屬有漏。乃至自行化他等四。俱名有",
    "T46n1912_09a:0411c16": "漏。具如下文。非一向有漏故云小當分別。",
    "T46n1912_09a:0411c17": "四十八年者。引證有漏。自行等四各十二門。",
    "T46n1912_09a:0411c18": "故四十八俱是有漏。彼第二經舊醫語新醫",
    "T46n1912_09a:0411c19": "言。卿今若能隨我走使四十八年。然後乃當",
    "T46n1912_09a:0411c20": "教汝醫法。此四十八古有多解。宗師云。法",
    "T46n1912_09a:0411c21": "華已前猶是外道弟子。故云四十八年。開善",
    "T46n1912_09a:0411c22": "云。八禪各有六行。故云四十八。章安云。四",
    "T46n1912_09a:0411c23": "見各三假一假各四句。是故三假合四十八。",
    "T46n1912_09a:0411c24": "若阿含中外道必先四十八年。供給走使然",
    "T46n1912_09a:0411c25": "後與法。今文正當舊醫之法。新醫權同舊",
    "T46n1912_09a:0411c26": "醫之法。名隨走使。若爾者。阿含經及今所",
    "T46n1912_09a:0411c27": "引兩四十八總當其意。故今文云。自行等四",
    "T46n1912_09a:0411c28": "合四十八。十二門者。四禪四空四無量心。然",
    "T46n1912_09a:0411c29": "本業瓔珞上卷明第十地入如幻三昧中。亦",
    "T46n1912_09a:0412a01": "明十二門禪。於中亦云聖人現同凡夫法",
    "T46n1912_09a:0412a02": "故。如迦絺那下。引證事禪皆屬無漏。如禪",
    "T46n1912_09a:0412a03": "法祕要經云。阿難問佛。此迦絺那比丘。何因",
    "T46n1912_09a:0412a04": "緣故隨轉法輪者。五百比丘為其說法都無",
    "T46n1912_09a:0412a05": "益耶。佛言。此比丘過去然燈佛所出家。名阿",
    "T46n1912_09a:0412a06": "純難陀。聰明多智憍慢放逸。不修念處。身",
    "T46n1912_09a:0412a07": "壞命終墮黑暗地獄。地獄出已五百身為龍。",
    "T46n1912_09a:0412a08": "五百身為猴。以前持戒力故復得生天。天",
    "T46n1912_09a:0412a09": "壽既盡來生人中。前讀誦三藏力故今得",
    "T46n1912_09a:0412a10": "值佛。以放逸故今不覺悟。佛因為說不淨",
    "T46n1912_09a:0412a11": "觀法。先從脚起初指一節。如是具如八背",
    "T46n1912_09a:0412a12": "捨觀之次第。九十日中不移心念。至僧自",
    "T46n1912_09a:0412a13": "恣時得第四果三明六通。既因此觀成阿",
    "T46n1912_09a:0412a14": "羅漢。不應稱為有漏禪也。故知二論未為",
    "T46n1912_09a:0412a15": "全當。次引大經等者。第十一聖行品中。明",
    "T46n1912_09a:0412a16": "戒定慧。並是事戒及以事禪。既是菩薩聖人",
    "T46n1912_09a:0412a17": "之行。經文仍云非是聲聞緣覺所知。二論",
    "T46n1912_09a:0412a18": "云何判屬世間有漏。又戒聖行末云。諸佛菩",
    "T46n1912_09a:0412a19": "薩聖人所行。名為聖行。戒行尚爾況復定耶。",
    "T46n1912_09a:0412a20": "佛說等者。慧聖行末云。如是開示演說。二乘",
    "T46n1912_09a:0412a21": "及諸菩薩聞己奉行。故云佛說此法二乘",
    "T46n1912_09a:0412a22": "行之。尚名聖行。況復此法。元是諸佛菩薩",
    "T46n1912_09a:0412a23": "之法。復云非是二乘所知者。二乘但行少",
    "T46n1912_09a:0412a24": "分自謂真極。是故斥云二乘不知。此指生",
    "T46n1912_09a:0412a25": "滅慧聖行也。生滅之慧屬佛菩薩。二乘行",
    "T46n1912_09a:0412a26": "之亦名聖行。故諸事禪亦屬菩薩。云何判",
    "T46n1912_09a:0412a27": "言是有漏耶。引大品者。既是出世法施。復",
    "T46n1912_09a:0412a28": "是涅槃初門。驗此事禪非唯有漏明矣。所",
    "T46n1912_09a:0412a29": "引大品九想等者。九想能開諸不淨開。故",
    "T46n1912_09a:0412b01": "大小不淨大小背捨乃至勝處一切處等。皆",
    "T46n1912_09a:0412b02": "用九想而為初門。不淨成故身念處成。身",
    "T46n1912_09a:0412b03": "念成故餘三念成。四念成故三十七品一切",
    "T46n1912_09a:0412b04": "俱成。是故不應唯是有漏。譬二石者譬諸",
    "T46n1912_09a:0412b05": "事禪能發無漏。如南石性冷。北石性熱。此",
    "T46n1912_09a:0412b06": "二石膏雖同名石。而冷熱不同。故事禪雖",
    "T46n1912_09a:0412b07": "同而有漏無漏異。若無漏緣下次通他難。",
    "T46n1912_09a:0412b08": "難云。若九想等為無漏緣。故稱九想為無",
    "T46n1912_09a:0412b09": "漏者。依根本禪六地斷見七地斷思。此地",
    "T46n1912_09a:0412b10": "亦為無漏作緣。應當根本亦名無漏。何但",
    "T46n1912_09a:0412b11": "獨在九想等耶。言六地等者。此準婆沙六",
    "T46n1912_09a:0412b12": "十一云。云何得天道為得決定。為得漏",
    "T46n1912_09a:0412b13": "盡。答。若決定者但應六地。謂未到中間及",
    "T46n1912_09a:0412b14": "四根本。俱舍文同。成論無未到。故取欲定",
    "T46n1912_09a:0412b15": "中間四根本為六地。若漏盡者應云九地。",
    "T46n1912_09a:0412b16": "於前六地更加三空。亦以此得決定亦以",
    "T46n1912_09a:0412b17": "此得無漏。得初果時名為決定。得至無",
    "T46n1912_09a:0412b18": "學名為漏盡。故俱舍云。道展轉九地。言七",
    "T46n1912_09a:0412b19": "地者有餘師說。不取未到及以中間。若大",
    "T46n1912_09a:0412b20": "論中。以隨人故並有欲定未到中間。婆沙",
    "T46n1912_09a:0412b21": "妙音亦同此說。言中間者。或言唯在初禪。",
    "T46n1912_09a:0412b22": "或言唯在初禪之上二禪之下。有言。八定節",
    "T46n1912_09a:0412b23": "節皆有。且從初意故但為一。雖諸說不同",
    "T46n1912_09a:0412b24": "皆從根本而得無漏。云何獨判為有漏耶。",
    "T46n1912_09a:0412b25": "次從六地下答。前言事禪單能作緣。若六",
    "T46n1912_09a:0412b26": "七地必依諦智。義既不例何須此疑。故單",
    "T46n1912_09a:0412b27": "根本非無漏緣。所以下次明去取。所以不取",
    "T46n1912_09a:0412b28": "十想等者。十想斷惑故不屬事。何者。如法",
    "T46n1912_09a:0412b29": "界次第及禪門中。依大論意並云此十想者",
    "T46n1912_09a:0412c01": "前三斷見中四斷思後三無學。彼禪門中明",
    "T46n1912_09a:0412c02": "修次第。是故具列事理諸禪。此明發習故",
    "T46n1912_09a:0412c03": "唯在事。次慈心下判從所依。慈心等者。始",
    "T46n1912_09a:0412c04": "慈心禪終至神通。並約他階級者。根本禪",
    "T46n1912_09a:0412c05": "中非無慈等判屬根本。餘禪亦爾故隨他",
    "T46n1912_09a:0412c06": "判也。次來意不同等者。先問。何故有此十門",
    "T46n1912_09a:0412c07": "禪來。而此禪境與次第禪門中明諸事禪。及",
    "T46n1912_09a:0412c08": "與五門對治事禪何別。答者。先與次第禪",
    "T46n1912_09a:0412c09": "門對辯。各有利鈍故次第不同。彼禪門",
    "T46n1912_09a:0412c10": "中列章次第。至第六章明方便中云。方便",
    "T46n1912_09a:0412c11": "有二所謂內外。外謂二十五法。內有五門",
    "T46n1912_09a:0412c12": "不同。一者止。二者驗善惡根性。三安心。四",
    "T46n1912_09a:0412c13": "治病。五魔事。止門又三。一繫緣。二制心。三",
    "T46n1912_09a:0412c14": "體真。體真止後。明發五輪。五輪禪後方始",
    "T46n1912_09a:0412c15": "驗於善惡根性。故云禪門先發後驗善惡。又",
    "T46n1912_09a:0412c16": "禪門發已。一一復將善惡門驗。善惡是業。",
    "T46n1912_09a:0412c17": "并病患魔事等。並在五輪禪後。今文先阻煩",
    "T46n1912_09a:0412c18": "惱境業境魔境。後方發禪。是故當知利鈍",
    "T46n1912_09a:0412c19": "不同。此且據文前後發相。則成利鈍兩處",
    "T46n1912_09a:0412c20": "意別。若也今文先觀陰入。即發諸禪還成",
    "T46n1912_09a:0412c21": "禪利。若彼修禪先發煩惱業魔等相。然後",
    "T46n1912_09a:0412c22": "發禪還成禪鈍。據不觀陰終成智鈍。是故",
    "T46n1912_09a:0412c23": "得與今文對辯。次對治中下。與五門對",
    "T46n1912_09a:0412c24": "辯可見。次明深淺者。即是十門生起次",
    "T46n1912_09a:0412c25": "第。初明根本。何故特勝次根本來。乃至神",
    "T46n1912_09a:0412c26": "通次念佛來。前淺後深故云深淺。亦名十",
    "T46n1912_09a:0412c27": "門各有來意。初言凡聖共者。以通共故得",
    "T46n1912_09a:0412c28": "根本名。如樹枝葉通共一根皆由而生。故",
    "T46n1912_09a:0412c29": "云根本。外道佛法一切皆修。故云世出世之",
    "T46n1912_09a:0413a01": "根本也。特勝禪中有念處觀得淨禪名。根",
    "T46n1912_09a:0413a02": "本但味唯闇證故。故次味後而明淨禪。特",
    "T46n1912_09a:0413a03": "勝雖淨見相猶總。通明細故故名為別。故次",
    "T46n1912_09a:0413a04": "總後以明於別。此三同是根本者。根本特勝",
    "T46n1912_09a:0413a05": "通明。此三通約根本而有。九想已去不假",
    "T46n1912_09a:0413a06": "根本。治惑又彊故次三後。問。特勝通明佛",
    "T46n1912_09a:0413a07": "未出時凡夫亦修。何殊根本。答。佛雖未出。",
    "T46n1912_09a:0413a08": "以宿習力能知諸陰苦無常等。是故特勝不",
    "T46n1912_09a:0413a09": "同根本。然佛未出無念處名。以念處名在",
    "T46n1912_09a:0413a10": "道品故。道品即是四諦法輪。故知其名佛出",
    "T46n1912_09a:0413a11": "方有。如佛未出雖得神通。故亦無有通明",
    "T46n1912_09a:0413a12": "之號。從此已下通名不淨。故此九想名為",
    "T46n1912_09a:0413a13": "初門。九想之中治於外境。未治自心謂從",
    "T46n1912_09a:0413a14": "外治內。今之背捨專從內治。故云治心。雖",
    "T46n1912_09a:0413a15": "破內外者。九想已治於外背捨復治於內。",
    "T46n1912_09a:0413a16": "況復背捨漸至海際。無非白骨。對治自他",
    "T46n1912_09a:0413a17": "故云內外。雖總別者九想但總。大不淨別。十",
    "T46n1912_09a:0413a18": "二因緣名世正見者。能觀三世破斷常故。",
    "T46n1912_09a:0413a19": "既破斷常亦除人我。前對治中從別說故。",
    "T46n1912_09a:0413a20": "故云二世破我。今從通說。三世皆破斷常",
    "T46n1912_09a:0413a21": "人我及以性等。凡為下因聖為上果。次明互",
    "T46n1912_09a:0413a22": "發不同中。初文中云八種者。前陰境中九",
    "T46n1912_09a:0413a23": "雙七隻。七隻但是義攝十境。三障四魔不出",
    "T46n1912_09a:0413a24": "十故。故今不論三障四魔。於九雙中又除",
    "T46n1912_09a:0413a25": "作意。前以九境對於陰境。陰境作意修習。",
    "T46n1912_09a:0413a26": "煩惱下九咸是任運發得。今唯發得是故不",
    "T46n1912_09a:0413a27": "論。故十雙中但唯八種。故知九境唯不作",
    "T46n1912_09a:0413a28": "意。無可對故。故全不列。○大章第二禪發",
    "T46n1912_09a:0413a29": "因緣者。內種為因外加為緣。初明內種。法",
    "T46n1912_09a:0413b01": "譬各二。初文先發。次譬。初引大經。一切眾",
    "T46n1912_09a:0413b02": "生皆有初地味禪等者。一切眾生皆曾兩緣",
    "T46n1912_09a:0413b03": "得根本定。從近情下釋上劫盡不修而得。",
    "T46n1912_09a:0413b04": "火災起時一切有情任運皆得第二禪定。水",
    "T46n1912_09a:0413b05": "風次第準火可知。此劫初成始經九減。去",
    "T46n1912_09a:0413b06": "前劫盡經時未遙。名為近情。從久遠下",
    "T46n1912_09a:0413b07": "釋曾修得。縱非劫盡無始亦曾修得初禪。",
    "T46n1912_09a:0413b08": "是故名為離欲五蓋。故知眾生莫不皆有",
    "T46n1912_09a:0413b09": "根本種子。故因通修發得不定。次譬習近",
    "T46n1912_09a:0413b10": "遠。次明習因不同。初法次譬後合。初法中。",
    "T46n1912_09a:0413b11": "云當知昔有等者。次不次。是八雙之初。乃",
    "T46n1912_09a:0413b12": "至事修事發者。即是修不修。修即作意。不修",
    "T46n1912_09a:0413b13": "即是不作意也。修不修門雖非最後略却",
    "T46n1912_09a:0413b14": "餘七。又取作意故云乃至。欲辯過去曾",
    "T46n1912_09a:0413b15": "修事理諸禪今發不定。是故復取修不修",
    "T46n1912_09a:0413b16": "門。如初修陰入即是非事非理修。發得諸",
    "T46n1912_09a:0413b17": "禪名為事發。彼禪門中具列四修。謂有漏",
    "T46n1912_09a:0413b18": "無漏。亦漏亦無漏。非漏非無漏。漏即是事。無",
    "T46n1912_09a:0413b19": "漏即是真理。第三即是兩兼。第四即是中理。",
    "T46n1912_09a:0413b20": "中理即是非事非理。事理修發。相對合為一",
    "T46n1912_09a:0413b21": "十六句。今止觀文。則無事修理發事發等",
    "T46n1912_09a:0413b22": "十二句。但有非事非理修事發等四句。故更",
    "T46n1912_09a:0413b23": "泛論事修等句。今文四句者。事發正在此",
    "T46n1912_09a:0413b24": "中。理發在二乘境中。亦事亦理發半在此",
    "T46n1912_09a:0413b25": "中。非事非理發在菩薩境及陰境中。次譬中",
    "T46n1912_09a:0413b26": "云梅四等者。此四樹性雖同稟天雨熟時",
    "T46n1912_09a:0413b27": "不等。如發不同。次宿習去合中。總言八種",
    "T46n1912_09a:0413b28": "者。互發八雙也。昔曾修習名內因緣。今發",
    "T46n1912_09a:0413b29": "不同有八差別。又雖有下次明外加。先明",
    "T46n1912_09a:0413c01": "所加。次明能加。初所加中。有法有譬。初法",
    "T46n1912_09a:0413c02": "文者。雖有宿種現修因緣。必假諸佛冥加",
    "T46n1912_09a:0413c03": "外護。次譬文者。心性地中雖有宿昔諸禪種",
    "T46n1912_09a:0413c04": "子。必假止觀之雨聖加之日。方可成於諸",
    "T46n1912_09a:0413c05": "禪枝葉果實。次能加中。有法譬合。初法中次",
    "T46n1912_09a:0413c06": "第不次第。自在眾生。佛常普被不謀而應。次",
    "T46n1912_09a:0413c07": "譬中云鴻者大也。故大者曰鴻小者曰雁。",
    "T46n1912_09a:0413c08": "次合如文。大論下引證感應。次引淨度經",
    "T46n1912_09a:0413c09": "者。彼經下卷云。如是人輩億佛不能度。況",
    "T46n1912_09a:0413c10": "一佛耶。是故人為自度佛不度人。淨度菩",
    "T46n1912_09a:0413c11": "薩云。眾生須聞十二部經等。同是一經二",
    "T46n1912_09a:0413c12": "文似異。今家意者。言乖意順皆共成一感應",
    "T46n1912_09a:0413c13": "意耳。秖緣眾生自度為機。則感佛說十二",
    "T46n1912_09a:0413c14": "部經。故知秖是感應一意。即與大論必加意",
    "T46n1912_09a:0413c15": "同。○次正明發相。先明根本發中。初文略",
    "T46n1912_09a:0413c16": "約四種三昧。以判多少。應云三三昧。獨云",
    "T46n1912_09a:0413c17": "般舟者。常行最少常坐最多。故對辯也。亦",
    "T46n1912_09a:0413c18": "非全無故但云少。如前引經明三昧住處。",
    "T46n1912_09a:0413c19": "即約根本二三四禪等。當知常行亦發根",
    "T46n1912_09a:0413c20": "本。但不及於常坐多爾。次今且下正明發",
    "T46n1912_09a:0413c21": "中九地不同。初欲界中辯欲定有無。二論",
    "T46n1912_09a:0413c22": "不同今依成論。成論十善相應等者。十善是",
    "T46n1912_09a:0413c23": "欲界善法。發得欲定與十善法相應。正判",
    "T46n1912_09a:0413c24": "如文。次正明久。次引證。云遺教電光者。彼",
    "T46n1912_09a:0413c25": "經云。初入法者聞佛所說。即皆得度譬如",
    "T46n1912_09a:0413c26": "電光。正當初果也。初得無漏故云初入。次",
    "T46n1912_09a:0413c27": "引大論阿難者。未得無學至結集處。迦葉",
    "T46n1912_09a:0413c28": "訶言。汝未得無學。入結集眾如驢入馬",
    "T46n1912_09a:0413c29": "群。阿難言。佛記我言。若取無漏如擲石",
    "T46n1912_09a:0414a01": "空中。未至地頃。即得無學。便於空間之",
    "T46n1912_09a:0414a02": "處而修習之。未得之間放心就枕。頭未至",
    "T46n1912_09a:0414a03": "枕便得無學。當知電光非但獨發初果。亦",
    "T46n1912_09a:0414a04": "能漏盡。是故電光亦名金剛。從金剛下釋",
    "T46n1912_09a:0414a05": "疑。疑云。如何欲定名金剛三昧。釋云。此是",
    "T46n1912_09a:0414a06": "盡無生智名為金剛。此用欲定斷最後品。",
    "T46n1912_09a:0414a07": "入無漏疾。故名金剛以為電光。非全欲定",
    "T46n1912_09a:0414a08": "得金剛名。次明定法經時如文。從是下明",
    "T46n1912_09a:0414a09": "未到定相冏者光也。月圓明也。蒼頡篇云。大",
    "T46n1912_09a:0414a10": "明也。無所知下斥偽中有法譬。譬中云如",
    "T46n1912_09a:0414a11": "灰覆火等者。有漏如火未到如灰謬計如",
    "T46n1912_09a:0414a12": "蹈。大經第九云。愚人作惡不知受報如乳",
    "T46n1912_09a:0414a13": "成酪。如灰覆火上愚者輕蹈之。今借用",
    "T46n1912_09a:0414a14": "之。愚人不知未到麁淺。妄計此定以為無",
    "T46n1912_09a:0414a15": "生。計成墮苦若依下辯未來有無。先出二",
    "T46n1912_09a:0414a16": "論。論家唯明欲定。即指毘曇所明未來。秖",
    "T46n1912_09a:0414a17": "是欲定意者。斥他毘曇無未來禪故也。毘",
    "T46n1912_09a:0414a18": "曇有者。指尊者瞿沙所說。非無憑據。釋論",
    "T46n1912_09a:0414a19": "下次引釋論準佛意說。不同二論隨物偏",
    "T46n1912_09a:0414a20": "伸。今則下判佛意也。機緣不同不可偏計。",
    "T46n1912_09a:0414a21": "若節節下明上界八地。初以諸禪對欲界。",
    "T46n1912_09a:0414a22": "辯難有無。次通判四分。初標。云通有四",
    "T46n1912_09a:0414a23": "分者。即四種相分位不同。欲取進分為今",
    "T46n1912_09a:0414a24": "文相。禪門名達分此中云護分。達謂體達",
    "T46n1912_09a:0414a25": "護謂防護。以達自防故名為護。餘三名同。",
    "T46n1912_09a:0414a26": "言退分者。有因緣退名緣觸退。無因緣",
    "T46n1912_09a:0414a27": "退名任運退。二十五法等者是外緣觸退。",
    "T46n1912_09a:0414a28": "吐者去也。納者取也。五緣五法為取。訶欲棄",
    "T46n1912_09a:0414a29": "蓋為去。調五事中有去有取。除不調等",
    "T46n1912_09a:0414b01": "名之為去。使調停等名之為取。於靜心下",
    "T46n1912_09a:0414b02": "內緣觸退中。三障四魔者。通論既各攝十境",
    "T46n1912_09a:0414b03": "故。得以三障攝於三魔。加天子魔即四魔",
    "T46n1912_09a:0414b04": "也。若爾。亦可四魔攝於三障。次護分中。云",
    "T46n1912_09a:0414b05": "善以內外方便者。如前所引禪門明二十",
    "T46n1912_09a:0414b06": "五法中內外之相。住分者從於初心以至",
    "T46n1912_09a:0414b07": "上地。或守護住或任運住。橫竪者。如第五",
    "T46n1912_09a:0414b08": "卷辯互發中說。於四分中分分皆具四",
    "T46n1912_09a:0414b09": "者。辯四分互通也。禪門中云退分中退分",
    "T46n1912_09a:0414b10": "者。從九品至初品併失也。退住者。至初",
    "T46n1912_09a:0414b11": "品便住也。退進者。至初品已更能策進至",
    "T46n1912_09a:0414b12": "二品。乃至九品亦能更進。退護者。退已將護",
    "T46n1912_09a:0414b13": "使從初品以至九品。勿使更退。餘之三分",
    "T46n1912_09a:0414b14": "例說可知。次正解釋中四分之中。且明進",
    "T46n1912_09a:0414b15": "分者。意欲通辯諸禪發故。於進分中除",
    "T46n1912_09a:0414b16": "勤策進。且從任運進至非想者說也。初明",
    "T46n1912_09a:0414b17": "初禪中。先辯八觸。次明十功德。次五支。",
    "T46n1912_09a:0414b18": "次品數。初正辯觸相中。初明外發。次若言",
    "T46n1912_09a:0414b19": "下。明觸內發。言一切眾生皆有初地味禪",
    "T46n1912_09a:0414b20": "者。上八地中初。故云初地。既云眾生皆有。",
    "T46n1912_09a:0414b21": "何必外來。故大經二十三云。如欲界眾生。一",
    "T46n1912_09a:0414b22": "切皆有初地味禪。若修不修必定當得。彼",
    "T46n1912_09a:0414b23": "二家者各據內外未為應理。故今評云。若",
    "T46n1912_09a:0414b24": "定執自出外來墮自他性。準根本禪未應",
    "T46n1912_09a:0414b25": "破自他性。今取衍門之意破其互執。故三",
    "T46n1912_09a:0414b26": "藏學者尚未破性。況根本耶。又八觸下判",
    "T46n1912_09a:0414b27": "體用。言體用相添者。輕煖冷重是體。動癢",
    "T46n1912_09a:0414b28": "澁滑是用。若動下次約八觸以四分判。或",
    "T46n1912_09a:0414b29": "從頭發等者。既知三發是三種相。宜應作意",
    "T46n1912_09a:0414c01": "以防退相。動觸下次明十功德。前魔境中",
    "T46n1912_09a:0414c02": "未暇委辯。今此正明故應廣釋。問。何故",
    "T46n1912_09a:0414c03": "前文以解脫為愛憎。以相應為禍福耶。",
    "T46n1912_09a:0414c04": "答。名異意同。言解脫者。秖是離蓋以太過",
    "T46n1912_09a:0414c05": "不及故。不能離蓋但生愛憎。相應秖是與",
    "T46n1912_09a:0414c06": "初禪相應。亦以若過若不及故。不得相應。",
    "T46n1912_09a:0414c07": "不相應故名之為禍。若相應時亦名為福。",
    "T46n1912_09a:0414c08": "釋善心中。云信一切賢聖具深妙法者。意",
    "T46n1912_09a:0414c09": "亦如前簡性過說。故知根本即是賢聖之",
    "T46n1912_09a:0414c10": "行。或是過現皆以大乘心修此根本故也。",
    "T46n1912_09a:0414c11": "𢤱悷者不調之貌。出字書。如腦等者熟皮",
    "T46n1912_09a:0414c12": "之藥名腦腦者頭中髓也。次或一下明觸功",
    "T46n1912_09a:0414c13": "能。次判橫竪。次結五支。次示不得俱成。",
    "T46n1912_09a:0414c14": "並如文。次此下明不同。初法。次譬。沸羹熱",
    "T46n1912_09a:0414c15": "臛等者。明一一觸皆具十德。雖是一觸十",
    "T46n1912_09a:0414c16": "德不同。沸羹與熱臛同一熱觸。而熱味不",
    "T46n1912_09a:0414c17": "同。鯖魚與沈李同一冷觸。而冷味各異。餘",
    "T46n1912_09a:0414c18": "六亦爾。當知一觸十味不等。若欲下略示",
    "T46n1912_09a:0414c19": "邪正。次釋中初勸識。云如開門等者。帶欲",
    "T46n1912_09a:0414c20": "界心如開門。邪法得入如賊進。邪法若入",
    "T46n1912_09a:0414c21": "鬼隨邪入。名為鬼禪禪實非鬼。次示邪觸",
    "T46n1912_09a:0414c22": "相。次示二十邪法相。結數判有無並如文。",
    "T46n1912_09a:0414c23": "若單下判處所可見。次明邪法功能中。云",
    "T46n1912_09a:0414c24": "大論有風等者。大論二十三釋三覺云。謂",
    "T46n1912_09a:0414c25": "貪瞋惱。此三麁覺能壞於禪。如風壞雨。有",
    "T46n1912_09a:0414c26": "三善覺能成於禪。如風成雨。即無貪等。今",
    "T46n1912_09a:0414c27": "借以喻邪正二觸。東北等者。第一本云。東北",
    "T46n1912_09a:0414c28": "風雲屯而雨。西南風雲散而晴。釋上風譬",
    "T46n1912_09a:0414c29": "也。若一下明主伴如文。次明五支中。初",
    "T46n1912_09a:0415a01": "明支相中。云恬愉者。恬靜也。莊子云。無為",
    "T46n1912_09a:0415a02": "也。愉者悅也。樂也。和也。毘曇下辯方便正",
    "T46n1912_09a:0415a03": "體。二十三心數者。婆沙第四云。云何有覺有",
    "T46n1912_09a:0415a04": "觀禪。謂通大地十。大善地十。及心。云何無",
    "T46n1912_09a:0415a05": "覺有觀禪。謂通大地十。大善地十。及心。云",
    "T46n1912_09a:0415a06": "何無覺無觀禪。謂亦如是。心者第六識。餘識",
    "T46n1912_09a:0415a07": "不能次第入定。故不說之。覺觀并二十",
    "T46n1912_09a:0415a08": "為二十二。欣厭隨一為三十二。中間已上",
    "T46n1912_09a:0415a09": "隨義減一。謂中間無覺。第二已上覺觀俱",
    "T46n1912_09a:0415a10": "無。今辯五支故在初禪二十三心。故五支",
    "T46n1912_09a:0415a11": "起時非無餘數。但二十三中五支彊故。得",
    "T46n1912_09a:0415a12": "五支名。婆沙中問。初三何故五。二四何故四。",
    "T46n1912_09a:0415a13": "答。自古相承釋云。欲界五欲為外亂。初二",
    "T46n1912_09a:0415a14": "禪喜為內亂。二禪治外亂之始。三禪治內",
    "T46n1912_09a:0415a15": "亂之始。故各有五。二禪外亂息。四禪內亂",
    "T46n1912_09a:0415a16": "息。是故二四但立四支。又初禪五支治欲界",
    "T46n1912_09a:0415a17": "五欲。為治二禪喜故。三禪立五。二四無",
    "T46n1912_09a:0415a18": "如是事故。但立四支。大集默然支者。大集",
    "T46n1912_09a:0415a19": "於四五支外。各更立一默然支也。有人云",
    "T46n1912_09a:0415a20": "下明判支處不同。初出他解。言欲界第九",
    "T46n1912_09a:0415a21": "心等者。欲定九品。他云。至第九心即屬五",
    "T46n1912_09a:0415a22": "支。若云在欲定前。即指麁細住以為五支。",
    "T46n1912_09a:0415a23": "此大落漠。次今家正釋如文。次明彊弱",
    "T46n1912_09a:0415a24": "中。初總明五支。初法中云五支同起等者。",
    "T46n1912_09a:0415a25": "依毘曇門。若依成論。五支前後次第相生。",
    "T46n1912_09a:0415a26": "次如一下舉譬。初下槌時名為大聲。非無",
    "T46n1912_09a:0415a27": "中細但初麁聲翳於中細。麁聲若過中細方",
    "T46n1912_09a:0415a28": "現。初從彊受名。名為大聲。五支亦爾。初從",
    "T46n1912_09a:0415a29": "彊受名名為覺支。覺支息已。觀等方現。五",
    "T46n1912_09a:0415b01": "支下別明五支。亦初法。次譬。次如初開寶藏",
    "T46n1912_09a:0415b02": "等者。次第相生而顯一心。故大論十九偈云。",
    "T46n1912_09a:0415b03": "離欲及惡法有覺并有觀。離生得喜樂。是",
    "T46n1912_09a:0415b04": "人入初禪。如貧開寶藏大喜覺動心。分別",
    "T46n1912_09a:0415b05": "則為觀。入初禪亦然。今此文意覺是寶物。",
    "T46n1912_09a:0415b06": "名為覺支。覺支成已。亦知珍貴是已有觀",
    "T46n1912_09a:0415b07": "支。喜樂是已有喜樂支。定想是已有一心",
    "T46n1912_09a:0415b08": "支。雖於覺支已有餘四。為覺所翳而未",
    "T46n1912_09a:0415b09": "成就。未受四名。觀等未現亦復如是。次分",
    "T46n1912_09a:0415b10": "別去譬於餘支成就之相。分別是觀成。生喜",
    "T46n1912_09a:0415b11": "至一心是三支成。次如人下別顯一心。如",
    "T46n1912_09a:0415b12": "人食時譬前四支。若足食已無所復須。譬",
    "T46n1912_09a:0415b13": "於一心。亦如下重更以譬別顯一心。對欲",
    "T46n1912_09a:0415b14": "雖樂久則疲睡。故大論十九偈云。譬如人大",
    "T46n1912_09a:0415b15": "極安隱睡臥時。若有呼喚聲其心大惱亂。攝",
    "T46n1912_09a:0415b16": "心入禪時以覺觀為惱。大論則以呼喚之",
    "T46n1912_09a:0415b17": "聲喻於四支。今文以五欲喻四支。故四支",
    "T46n1912_09a:0415b18": "雖安不如一心。故四支後明入一心。如五",
    "T46n1912_09a:0415b19": "欲後疲極則睡。論中明入一心不須餘四。",
    "T46n1912_09a:0415b20": "故入一心以四支為惱。用譬雖別兩意不",
    "T46n1912_09a:0415b21": "殊。若四禪下釋疑。疑如文。次今分下釋。若",
    "T46n1912_09a:0415b22": "進下釋別支之意。次釋五支名義者。今文",
    "T46n1912_09a:0415b23": "指在修證中。彼文具列五支名義也。婆沙",
    "T46n1912_09a:0415b24": "問。支是何義。答。隨順義。圓滿義。成就大事",
    "T46n1912_09a:0415b25": "義。堅固義。別異義。最勝義。言隨順者隨順",
    "T46n1912_09a:0415b26": "彼地而立支也。諸義比說亦應可知。又問。",
    "T46n1912_09a:0415b27": "禪支十八實體有機。答。實體十一。初禪有",
    "T46n1912_09a:0415b28": "五。二但內淨。三有四支。四唯不苦不樂。復",
    "T46n1912_09a:0415b29": "有說者。實體唯十。初二三禪同一樂故。不",
    "T46n1912_09a:0415c01": "應別說。四空無支不得名禪。若修證中始",
    "T46n1912_09a:0415c02": "從初禪。一一皆以三門分別。一釋名。二修",
    "T46n1912_09a:0415c03": "習。三證相。修習中二。一修方便。二證中間。",
    "T46n1912_09a:0415c04": "證相中六。一明禪支。二明支義。三明因果體",
    "T46n1912_09a:0415c05": "用。四明淺深。五明進退。六明功德。四空處",
    "T46n1912_09a:0415c06": "中餘文。悉同。唯至第二明支義中。辯有支",
    "T46n1912_09a:0415c07": "無支。是故四空無支可立。又禪支。是觸",
    "T46n1912_09a:0415c08": "有一十六。四大名。四故也。地大四者。重沈",
    "T46n1912_09a:0415c09": "堅澁。水大四者。涼軟滑冷。火大四者。煖熱猗",
    "T46n1912_09a:0415c10": "痒風大四者。動調輕浮。問。四大何故各四觸",
    "T46n1912_09a:0415c11": "耶。答。互相兼故。火兼水故煖。兼地故猗。兼",
    "T46n1912_09a:0415c12": "風故癢。熱是火體。風中地調火輕水浮。水中",
    "T46n1912_09a:0415c13": "風涼地軟火滑。地中風重水沈火澁。婆沙又",
    "T46n1912_09a:0415c14": "以四句分別。問曰。初禪支是二禪支不。答。",
    "T46n1912_09a:0415c15": "有初禪支非二禪支。謂覺觀。有二禪支非",
    "T46n1912_09a:0415c16": "初禪支。謂內淨。有亦初禪支亦二禪支。謂",
    "T46n1912_09a:0415c17": "一心。有非初禪支非二禪支。謂除爾所",
    "T46n1912_09a:0415c18": "事。即三四禪支。次以初禪對三禪。次以初",
    "T46n1912_09a:0415c19": "禪對四禪。次以二禪對三禪。次以二禪",
    "T46n1912_09a:0415c20": "對四禪。次以三禪對四禪。此等例初皆為",
    "T46n1912_09a:0415c21": "四句。言五支者為是何義。答。覺悟名覺。細",
    "T46n1912_09a:0415c22": "心分別名觀。慶悅名喜恬愉名樂。寂然名",
    "T46n1912_09a:0415c23": "一心。為對五欲名為五支。若對善法名",
    "T46n1912_09a:0415c24": "為五法。復次下明品數。初明品數之由。次",
    "T46n1912_09a:0415c25": "正明品數。次舉譬。言應對者應作󰉵字。",
    "T46n1912_09a:0415c26": "若作應者感應意耳。出散下功能。若欲下次",
    "T46n1912_09a:0415c27": "明二禪。先設方便。言但訶覺觀者。亦應",
    "T46n1912_09a:0415c28": "云總訶五支。但此二為首訶此二已餘者",
    "T46n1912_09a:0415c29": "隨去。又此二難斷故但訶之。言即發中間",
    "T46n1912_09a:0416a01": "單定者。訶離初禪即滅五支。名為單定。前",
    "T46n1912_09a:0416a02": "雖一心一心從於四支後得。今此單定從",
    "T46n1912_09a:0416a03": "於一心支後而得。一心支後復更一心。故云",
    "T46n1912_09a:0416a04": "轉寂。言退禪者。以捨為退非謂退下。無",
    "T46n1912_09a:0416a05": "前功德故云蔑屑。若不下明發二禪。言混",
    "T46n1912_09a:0416a06": "四大色者。若在初禪八觸四大體用各別。",
    "T46n1912_09a:0416a07": "若入二禪同成一色。故名為混。照心下釋。",
    "T46n1912_09a:0416a08": "言四支者。離覺觀垢依內淨心皎潔分明。",
    "T46n1912_09a:0416a09": "名為內淨。此內淨定與喜俱發。名慶名喜。",
    "T46n1912_09a:0416a10": "受於喜中勝上之樂綿綿美快。名之為樂。",
    "T46n1912_09a:0416a11": "受樂心息。名為一心。若欲訶喜準初禪說。",
    "T46n1912_09a:0416a12": "故第三禪亦先設方便。如初禪法。忽發下正",
    "T46n1912_09a:0416a13": "明發相。言五支者。樂生捨喜名之為捨。",
    "T46n1912_09a:0416a14": "護令增長名之為念。善巧離著名之為",
    "T46n1912_09a:0416a15": "慧。快樂遍身名之為樂。此樂不同二禪中",
    "T46n1912_09a:0416a16": "樂。二禪中樂猗喜而生。又亦不同覺觀生",
    "T46n1912_09a:0416a17": "樂。此受樂息名為一心。次引教如文。次明",
    "T46n1912_09a:0416a18": "四禪亦先設方便。次正發中言四支者。與",
    "T46n1912_09a:0416a19": "不苦不樂相應。名不苦不樂。捨下勝樂不",
    "T46n1912_09a:0416a20": "生憂悔。名之為捨。等智照了名之為念。",
    "T46n1912_09a:0416a21": "無下地染名為清淨。定體無動名為一心。",
    "T46n1912_09a:0416a22": "次明空界四處相者。滅三種色如第六卷。",
    "T46n1912_09a:0416a23": "又諸經論。唯大瓔珞說四空處各有五支。名",
    "T46n1912_09a:0416a24": "字並同。深淺各異。一想。二護。三止。四觀。五",
    "T46n1912_09a:0416a25": "一心。天台云。支名雖同處既四別。恐是修時",
    "T46n1912_09a:0416a26": "方便既用八聖種等。致有五支之別。大論",
    "T46n1912_09a:0416a27": "十九問。應明禪波羅蜜。何事明事禪定。答。",
    "T46n1912_09a:0416a28": "以眾生但於五欲求樂不知禪樂。菩薩知",
    "T46n1912_09a:0416a29": "故。示其樂相。次即令其入於道味。今雖明",
    "T46n1912_09a:0416b01": "發兼示人知。若不知者則有二失。一不知",
    "T46n1912_09a:0416b02": "禪樂。二濫謂何疑。",
    "T46n1912_09a:0416b03": "止觀輔行傳弘決卷第九之一"
}