{
    "T41n1823_012:0885a15": "10俱舍論頌疏論本第十二",
    "T41n1823_012:0885a17": "從此大文第三。明三分齊。就中一明三極",
    "T41n1823_012:0885a18": "少。二明二量。且初明三極少者。論云。如是",
    "T41n1823_012:0885a19": "已約踰繕那等。辨器世間身量差別。約年",
    "T41n1823_012:0885a20": "等辨壽量有殊。二量不同。未說今說。此二",
    "T41n1823_012:0885a21": "建立。無不依名前二及名。未詳極少。今",
    "T41n1823_012:0885a22": "應先辨三極少量。頌曰。",
    "T41n1823_012:0885a23": "極微字剎那　　色名時極少",
    "T41n1823_012:0885a24": "釋曰。上句標。下句釋也。極微者。是色極少",
    "T41n1823_012:0885a25": "也。剎那者。是時極少也。一字者。是名極少",
    "T41n1823_012:0885a26": "也。謂分析諸色。至一極微。為色極少。分",
    "T41n1823_012:0885a27": "析諸名。至於一字。為名極少。分析於時。至",
    "T41n1823_012:0885a28": "一剎那。為時極少。一字名者。如說瞿名。問",
    "T41n1823_012:0885a29": "何名剎那。答眾緣和合。法得自體頃。又解",
    "T41n1823_012:0885b01": "或有動法。行度一極微。又解對法諸師。作",
    "T41n1823_012:0885b02": "如是說。由如壯士一疾彈指頃。六十五剎",
    "T41n1823_012:0885b03": "那。如是名為一剎那量。",
    "T41n1823_012:0885b04": "從此第二。明二量。就中一明踰繕那等。二",
    "T41n1823_012:0885b05": "明年等。且初辨踰繕那等者。論云。已知",
    "T41n1823_012:0885b06": "三極少。前二量云何總問。今且辨前踰繕那",
    "T41n1823_012:0885b07": "等別問。頌曰。",
    "T41n1823_012:0885b08": "極微微金水　　兔羊牛隙塵",
    "T41n1823_012:0885b09": "蟣虱麥指節　　後後增七倍",
    "T41n1823_012:0885b10": "二十四指肘　　四肘為弓量",
    "T41n1823_012:0885b11": "五百俱盧舍　　此八踰繕那",
    "T41n1823_012:0885b12": "釋曰。極微為初。指節為後。應知後後皆七",
    "T41n1823_012:0885b13": "倍增。謂七極微為一微量。積微至七。為一",
    "T41n1823_012:0885b14": "金塵一解云。塵向金上住。又解塵透金。過至下。水塵皆有兩釋也。積七金塵",
    "T41n1823_012:0885b15": "為一水塵。積七水塵。為一兔毛塵一解兔毛上住。",
    "T41n1823_012:0885b16": "一解量如兔毛端。乃至牛毛。皆有兩釋。積七兔毛塵。為一羊毛",
    "T41n1823_012:0885b17": "塵。積七羊毛塵。為一牛毛塵。積七牛毛塵。",
    "T41n1823_012:0885b18": "為一隙遊塵。積七隙遊塵。為一蟣。積七",
    "T41n1823_012:0885b19": "蟣。為一蝨。積七蝨。為一󰎣麥。積七󰎣麥。",
    "T41n1823_012:0885b20": "為一指節。三節為一指。二十四指。橫布為",
    "T41n1823_012:0885b21": "一肘。竪積四肘。為一弓。謂尋。竪積五百弓。",
    "T41n1823_012:0885b22": "為一俱盧舍。一俱盧舍者。計是從村。至阿",
    "T41n1823_012:0885b23": "練若此云無喧雜中間道量。說八俱盧舍。為一踰",
    "T41n1823_012:0885b24": "繕那解云。計一肘。有一尺八寸。一弓有七尺二寸。乃至一俱盧舍。計有二里。一踰繕那。有十六",
    "T41n1823_012:0885b25": "里。",
    "T41n1823_012:0885b26": "從此第二。明年等。就中一明剎那至年。二",
    "T41n1823_012:0885b27": "明諸劫數。且初明剎那至年者。論云。如是",
    "T41n1823_012:0885b28": "已說踰繕那等。今當辨彼年等量別。頌曰。",
    "T41n1823_012:0885b29": "百二十剎那　　為怛剎那量",
    "T41n1823_012:0885c01": "臘縛此六十　　此三十須臾",
    "T41n1823_012:0885c02": "此三十晝夜　　三十晝夜月",
    "T41n1823_012:0885c03": "十二月為年　　於中半減夜",
    "T41n1823_012:0885c04": "釋曰。剎那百二十。為一怛剎那。六十怛剎",
    "T41n1823_012:0885c05": "那。為一臘縛。三十臘縛。為一牟呼栗多。三",
    "T41n1823_012:0885c06": "十牟呼栗多。為一晝夜。三十晝夜。為一月。",
    "T41n1823_012:0885c07": "十二月。為一年。於一年中。分為三際。謂寒",
    "T41n1823_012:0885c08": "熱雨。各有四月。十二月中六月減夜。以一",
    "T41n1823_012:0885c09": "年內夜總減六。云何如是。故有頌曰。寒熱",
    "T41n1823_012:0885c10": "雨際中。一月半已度。於所餘半月。智者知",
    "T41n1823_012:0885c11": "夜減。",
    "T41n1823_012:0885c12": "從此第二。明劫量。就中一明劫數。二明劫",
    "T41n1823_012:0885c13": "中人。三明劫中災。且初明劫數者。論云。如",
    "T41n1823_012:0885c14": "是已辨剎那至年。劫量不同。今次當辨。頌",
    "T41n1823_012:0885c15": "曰。",
    "T41n1823_012:0885c16": "應知有四劫　　謂壞成中大",
    "T41n1823_012:0885c17": "壞從獄不生　　至外器都盡",
    "T41n1823_012:0885c18": "成劫從風起　　至地獄初生",
    "T41n1823_012:0885c19": "中劫從無量　　減至壽唯十",
    "T41n1823_012:0885c20": "次增減十八　　後增至八萬",
    "T41n1823_012:0885c21": "如是成已住　　名中二十劫",
    "T41n1823_012:0885c22": "成壞壞已空　　時皆等住劫",
    "T41n1823_012:0885c23": "八十中大劫　　大劫三無數",
    "T41n1823_012:0885c24": "釋曰。劫有四種。一壞。二成。三中。四大。言壞",
    "T41n1823_012:0885c25": "劫者。謂從地獄有情不復更生。至外器都",
    "T41n1823_012:0885c26": "盡。壞有二種。一趣壞。二界壞界。壞復有二",
    "T41n1823_012:0885c27": "種。一有情壞。二外器壞。謂此世間。過於二",
    "T41n1823_012:0885c28": "十中劫住已。從此復有等住二十。壞劫便",
    "T41n1823_012:0885c29": "至。若時地獄。有情命終。無復新生。為壞劫",
    "T41n1823_012:0886a01": "始。乃至地獄。無一有情。爾時名為地獄已",
    "T41n1823_012:0886a02": "壞。諸有地獄定受業者。業力引置他方獄",
    "T41n1823_012:0886a03": "中。由此准知傍生鬼趣。然各先壞本處住",
    "T41n1823_012:0886a04": "者。人天雜居者。與人天同壞。若是時人趣。",
    "T41n1823_012:0886a05": "此洲一人。無師法然。得初靜慮。從靜慮起。",
    "T41n1823_012:0886a06": "唱如是言。離生喜樂。甚樂甚靜。餘人聞已。",
    "T41n1823_012:0886a07": "皆入靜慮。命終并得生梵世中。乃至此洲",
    "T41n1823_012:0886a08": "有情都盡。是名已壞贍部洲人。東西二洲。",
    "T41n1823_012:0886a09": "例此應說。北洲命盡。生欲界天。由彼無能",
    "T41n1823_012:0886a10": "入定離欲北洲不入定顯。不生色界也。乃至人趣無一有",
    "T41n1823_012:0886a11": "情。爾時名為人趣已壞。若時天趣四大王",
    "T41n1823_012:0886a12": "天隨一法然。得初靜慮。乃至並得生梵世",
    "T41n1823_012:0886a13": "中。爾時四大王天。有情都盡。是名已壞四",
    "T41n1823_012:0886a14": "大王天。餘五欲天。例此應說。乃至欲界。無",
    "T41n1823_012:0886a15": "一有情。名欲界中有情已壞。若時梵世。隨一",
    "T41n1823_012:0886a16": "有情。無師法然。得二靜慮。從定起已。唱如",
    "T41n1823_012:0886a17": "是言。定生喜樂。甚樂甚靜。餘天聞已。皆入",
    "T41n1823_012:0886a18": "彼靜慮。命終並得生極光淨天。乃至梵世。",
    "T41n1823_012:0886a19": "有情都盡。是名已壞有情世間。唯器世間。",
    "T41n1823_012:0886a20": "空曠而住。餘十方界。一切有情。感此三千",
    "T41n1823_012:0886a21": "大千世界。業盡於此漸有七日輪現。諸海",
    "T41n1823_012:0886a22": "乾渴。眾山洞然。州渚三輪。並從焚燎。風吹",
    "T41n1823_012:0886a23": "猛焰。燒上天宮。乃至梵宮。無遺灰燼。自地",
    "T41n1823_012:0886a24": "火焰。燒自地宮。非他地災能壞他地。由相",
    "T41n1823_012:0886a25": "引起。故作是言。下火風飄。焚燒上地。謂欲",
    "T41n1823_012:0886a26": "界火。猛焰上昇。為緣引生色界火炎。餘災",
    "T41n1823_012:0886a27": "亦爾。如是始從地獄漸壞。乃至器盡。總名",
    "T41n1823_012:0886a28": "壞劫已上釋初行頌　所言成劫。謂從風起。乃至地獄",
    "T41n1823_012:0886a29": "始有情生。謂此世間。災所壞已。二十中劫。",
    "T41n1823_012:0886b01": "唯有虛空。過此長時。次應復有等住二十。",
    "T41n1823_012:0886b02": "成劫便至。一切有情。業增上力。空中漸有微",
    "T41n1823_012:0886b03": "細風生。是器世間。將成前相。風漸增盛。成",
    "T41n1823_012:0886b04": "立如前所說。風輪水金輪等。然初成立大",
    "T41n1823_012:0886b05": "梵王宮乃至夜摩天宮。後起風輪等。是謂",
    "T41n1823_012:0886b06": "成立外器世間。初一有情。極光淨沒。生大梵",
    "T41n1823_012:0886b07": "處。為大梵王。後諸有情。亦從彼沒。有生梵",
    "T41n1823_012:0886b08": "輔。有生梵眾。有生他化自在天宮。漸漸下",
    "T41n1823_012:0886b09": "生乃至人趣。北俱盧。西牛貨。東勝身。南贍",
    "T41n1823_012:0886b10": "部。後生餓鬼傍生地獄。法爾後壞。必最先",
    "T41n1823_012:0886b11": "成。若初一有情。生無間獄。二十中成劫。應",
    "T41n1823_012:0886b12": "知已滿已上釋第五第六句　此後復有二十中劫。名成",
    "T41n1823_012:0886b13": "已住。次第而起。謂從風起造器世間。乃至",
    "T41n1823_012:0886b14": "後時。有情漸住。此洲人壽。經無量歲。至住",
    "T41n1823_012:0886b15": "劫初。壽方漸減。從無量劫減。至極十年。即",
    "T41n1823_012:0886b16": "名為初一住中劫已上釋第七第八句　此後十八。皆有",
    "T41n1823_012:0886b17": "增減。謂從十歲增至八萬從八萬歲減。",
    "T41n1823_012:0886b18": "至十年第二十劫唯增無減。謂從十歲。增",
    "T41n1823_012:0886b19": "至八萬。名第二十劫。一切劫增。無過八",
    "T41n1823_012:0886b20": "萬。一切劫減。唯極十年。十八劫中。一增一",
    "T41n1823_012:0886b21": "減。時量方等初減後增。故二十劫。時量皆",
    "T41n1823_012:0886b22": "等。此總名為成已住劫已上釋第九乃至第十二句也　所餘成",
    "T41n1823_012:0886b23": "壞。及壞已空。雖無增減。二十差別。然由時",
    "T41n1823_012:0886b24": "量與住劫同准住各成二十中劫已上釋第十三第十",
    "T41n1823_012:0886b25": "四句也　成中初劫。起器世間。後十九中。有情漸",
    "T41n1823_012:0886b26": "住。壞中後劫。壞器世間。前十九劫。有情漸",
    "T41n1823_012:0886b27": "捨。如是所說。成住壞空。各二十中劫。積成",
    "T41n1823_012:0886b28": "八十。總此八十成大劫量。問劫性是何。答謂",
    "T41n1823_012:0886b29": "唯五蘊。時無別體。依法而立也。問經說三",
    "T41n1823_012:0886c01": "劫阿僧祇耶此云無數積何劫。成三劫無數。答",
    "T41n1823_012:0886c02": "累前大劫為十百千。乃至積成三劫無數。",
    "T41n1823_012:0886c03": "問既稱無數。何復言三劫。答非無數言顯",
    "T41n1823_012:0886c04": "不可數。解脫經說六十數中。阿僧祇耶。是第",
    "T41n1823_012:0886c05": "五十二一數　問云何六十。答如彼經言。有",
    "T41n1823_012:0886c06": "一無餘數。始為一。一十為十。十十為百。",
    "T41n1823_012:0886c07": "十百為千。十千為萬。十萬為洛叉。十洛叉",
    "T41n1823_012:0886c08": "為度洛叉。十度洛叉為俱胝。十俱胝為末",
    "T41n1823_012:0886c09": "陀。十末陀為阿庾多。十阿庾多為大阿庾",
    "T41n1823_012:0886c10": "多。十大阿庾多為那庾多。十那庾多為大那",
    "T41n1823_012:0886c11": "庾多。十大那庾多為鉢羅那庾多。十鉢羅",
    "T41n1823_012:0886c12": "那庾多為大鉢羅那庾多。十大鉢羅那庾",
    "T41n1823_012:0886c13": "多為矜羯羅。十矜羯羅為大矜羯羅。十大矜",
    "T41n1823_012:0886c14": "羯羅為頻跋羅。十頻跋羅為大頻跋羅。十大",
    "T41n1823_012:0886c15": "頻跋羅為阿蒭婆。十阿蒭婆為大阿蒭婆。十",
    "T41n1823_012:0886c16": "大阿蒭婆為毘婆訶。十毘婆訶為大毘婆訶。",
    "T41n1823_012:0886c17": "十大毘婆訶為嗢蹭伽。十嗢蹭伽為大嗢蹭",
    "T41n1823_012:0886c18": "伽。十大嗢蹭伽為婆喝那。十婆喝那為大婆",
    "T41n1823_012:0886c19": "喝那。十大婆喝那為地致婆。十地致婆為大",
    "T41n1823_012:0886c20": "地致婆。十大地致婆為醯都。十醯都為大醯",
    "T41n1823_012:0886c21": "都。十大醯都為羯臘婆。十羯臘婆為大羯臘",
    "T41n1823_012:0886c22": "婆。十大羯臘婆為印達羅。十印達羅為大印",
    "T41n1823_012:0886c23": "達羅。十大印達羅為三磨鉢耽。十三磨鉢耽",
    "T41n1823_012:0886c24": "為大三磨鉢耽。十大三磨鉢耽為揭底。十揭",
    "T41n1823_012:0886c25": "底為大揭底。十大揭底為拈筏羅闍。十拈筏",
    "T41n1823_012:0886c26": "羅闍為大拈筏羅闍。十大拈筏羅闍為姥達",
    "T41n1823_012:0886c27": "羅。十姥達羅為大姥達羅。十大姥達羅為跋",
    "T41n1823_012:0886c28": "藍。十跋藍為大跋藍。十大跋藍為珊若。十",
    "T41n1823_012:0886c29": "珊若為大珊若。十大珊若為毘步多。十毘步",
    "T41n1823_012:0887a01": "多為大毘步多。十大毘步多為跋邏欃。十跋",
    "T41n1823_012:0887a02": "邏欃為大跋邏欃。十大跋邏欃為阿僧祇耶。",
    "T41n1823_012:0887a03": "於此數中。忘失餘八。若數大劫。至此數中",
    "T41n1823_012:0887a04": "阿僧祇耶。名劫無數。此劫無數。復積至",
    "T41n1823_012:0887a05": "三。經中說為三劫無數。非諸算計不能",
    "T41n1823_012:0887a06": "數知。故得說為三劫無數。問何緣菩薩發",
    "T41n1823_012:0887a07": "願。長時精進修行。方期佛果。答無上菩提。",
    "T41n1823_012:0887a08": "甚難可得。非多願行。無容得成菩提。",
    "T41n1823_012:0887a09": "菩薩要經三劫無數。修大福德智慧資糧。",
    "T41n1823_012:0887a10": "六波羅蜜多。多百千苦行。方證無上正等菩",
    "T41n1823_012:0887a11": "提。是故定應發長時願。問若餘方便。亦得",
    "T41n1823_012:0887a12": "涅槃。何用菩薩久修苦行。答為欲利樂一",
    "T41n1823_012:0887a13": "切有情故。求菩提發長時願。云何令我具",
    "T41n1823_012:0887a14": "大堪能。於苦海瀑流。濟諸含識故捨涅槃",
    "T41n1823_012:0887a15": "道。求無上菩提。問濟他有情。於己何益。答",
    "T41n1823_012:0887a16": "菩薩濟物。遂己悲心。故以濟他。即為己",
    "T41n1823_012:0887a17": "益。問誰信菩薩。有如是事。答有懷潤己。",
    "T41n1823_012:0887a18": "無大慈悲。於如是有情。此事實難信　無",
    "T41n1823_012:0887a19": "心潤己有大慈悲。於如是有情。此事非",
    "T41n1823_012:0887a20": "難信　如有久習無哀愍者。雖無益己。",
    "T41n1823_012:0887a21": "而樂損他。世所同悉。如是菩薩。久習慈",
    "T41n1823_012:0887a22": "悲。雖無利己。而樂益他。如何不信。又此",
    "T41n1823_012:0887a23": "菩薩。由種性異有此志願起。於他苦為己",
    "T41n1823_012:0887a24": "苦。用他樂為己樂。不以自苦樂為己苦樂",
    "T41n1823_012:0887a25": "事。不見異他益。而別有自益。依如是義。",
    "T41n1823_012:0887a26": "故有頌曰　下士勤方便　恒求自身樂",
    "T41n1823_012:0887a27": "　中士求滅苦　非樂苦依故　上士恒勤求",
    "T41n1823_012:0887a28": "　自苦他安樂　及他苦永滅　以他為己",
    "T41n1823_012:0887a29": "故。此言上士。謂菩薩也。意說菩薩觀他",
    "T41n1823_012:0887b01": "如己。故見他樂。即為己樂。",
    "T41n1823_012:0887b02": "從此第二。明劫中人。就中一明佛獨覺。二",
    "T41n1823_012:0887b03": "明輪王出現。三明劫初有王。且初明佛獨",
    "T41n1823_012:0887b04": "覺者。論云。如是已辨劫量差別。諸佛獨覺。",
    "T41n1823_012:0887b05": "出現世間。為劫增時。為劫減時。頌曰。",
    "T41n1823_012:0887b06": "減八萬至百　　諸佛現世間",
    "T41n1823_012:0887b07": "獨覺增減時　　麟角喻百劫",
    "T41n1823_012:0887b08": "釋曰。從此州人壽八萬歲。漸減乃至壽極百",
    "T41n1823_012:0887b09": "年於此中間。諸佛出現。問何緣增位。無佛",
    "T41n1823_012:0887b10": "出耶。答有情樂增。難教厭故。問何緣減百",
    "T41n1823_012:0887b11": "年。無佛出耶。答五濁極增。難可化故。言",
    "T41n1823_012:0887b12": "五濁者。一壽濁。二劫濁。三煩惱濁。四見濁。",
    "T41n1823_012:0887b13": "五有情濁。劫減將末。壽等鄙下。如滓穢故。",
    "T41n1823_012:0887b14": "說名為濁。謂壽濁損命也。劫濁損資具。煩",
    "T41n1823_012:0887b15": "惱與見。衰損善品也。由煩惱濁。耽欲樂",
    "T41n1823_012:0887b16": "故。由其見濁。自苦行故。或煩惱濁。損在家",
    "T41n1823_012:0887b17": "善。或由見濁。損出家善。若有情濁。衰損",
    "T41n1823_012:0887b18": "自身身量色力。念智勤勇。及無病故。多病",
    "T41n1823_012:0887b19": "損無病也　獨覺出現。通劫增減。然諸獨",
    "T41n1823_012:0887b20": "覺。有二種殊。一者部行。謂有部黨。二者麟",
    "T41n1823_012:0887b21": "角。唯一出世。如麟一角。部行獨覺。先是聲",
    "T41n1823_012:0887b22": "聞。前三果人。後得無學。不由他悟。轉名獨",
    "T41n1823_012:0887b23": "勝。有餘師說。先是異生。曾修聲聞順決擇",
    "T41n1823_012:0887b24": "分。今自悟道。得獨勝名。由本事中說。一山",
    "T41n1823_012:0887b25": "中有五百苦行外仙。有一獼猴。曾與獨覺。",
    "T41n1823_012:0887b26": "相近而住。見彼威儀。後時獼猴。至外仙所。",
    "T41n1823_012:0887b27": "現先所見獨覺威儀。諸仙覩之。咸生敬慕。",
    "T41n1823_012:0887b28": "須臾皆證獨覺菩提。若先是聖人。不應修",
    "T41n1823_012:0887b29": "苦行。麟角喻者。要百大劫。修菩提資糧。然",
    "T41n1823_012:0887c01": "後方成麟角果也。",
    "T41n1823_012:0887c02": "從此第二。明輪王出現。論云。輪王出現。為",
    "T41n1823_012:0887c03": "在何時一問幾種二問幾俱三問何威四問何",
    "T41n1823_012:0887c04": "相五問。頌曰。",
    "T41n1823_012:0887c05": "輪王八萬上　　金銀銅鐵輪",
    "T41n1823_012:0887c06": "一二三四洲　　逆次獨如佛",
    "T41n1823_012:0887c07": "他迎自往伏　　諍陣勝無害",
    "T41n1823_012:0887c08": "相不正明圓　　故與佛非等",
    "T41n1823_012:0887c09": "釋曰。初句答初問。次兩句答第二問次一",
    "T41n1823_012:0887c10": "句答第三問。次兩句答第四問。後兩句答",
    "T41n1823_012:0887c11": "第五問。從此洲人壽無量歲。至八萬歲。有",
    "T41n1823_012:0887c12": "輪王出。此王由輪旋轉應道。威伏一切。名",
    "T41n1823_012:0887c13": "轉輪王。金銀銅鐵輪應別故。謂鐵輪王。王一",
    "T41n1823_012:0887c14": "洲界。銅輪王。王二洲界。銀輪王。王三洲界。",
    "T41n1823_012:0887c15": "金輪王。王四洲界。輪王如佛。無二俱生。",
    "T41n1823_012:0887c16": "唯一出現。依薩婆多。十方世界。唯有一",
    "T41n1823_012:0887c17": "佛。依經部宗。十方世界。許十方佛。論有相",
    "T41n1823_012:0887c18": "破。煩而不敘。此四輪王。威定諸方。亦有差",
    "T41n1823_012:0887c19": "別。謂金輪王。諸小國王。各自來迎。作如是",
    "T41n1823_012:0887c20": "請。我等國土。安穩富樂。多諸人眾。唯願天",
    "T41n1823_012:0887c21": "尊。親垂教勅。我等皆是天尊翼從。若銀輪",
    "T41n1823_012:0887c22": "王。自往彼土。彼方臣伏。若銅輪王。至彼國",
    "T41n1823_012:0887c23": "已。宣威競德。彼方推勝。若鐵輪王。亦至彼",
    "T41n1823_012:0887c24": "國。現威列陣。剋勝便止。一切輪王。皆無傷",
    "T41n1823_012:0887c25": "害。令伏得勝已各安其所居。勸化令修十",
    "T41n1823_012:0887c26": "善業道。故輪王死。定得生天。經說輪王有",
    "T41n1823_012:0887c27": "七種寶。一者輪寶。二者象寶。三者馬寶。四者",
    "T41n1823_012:0887c28": "珠寶。五者女寶。六者主藏臣寶。七者主兵臣",
    "T41n1823_012:0887c29": "寶　如諸輪王。非唯七寶與餘王別。亦有",
    "T41n1823_012:0888a01": "三十二。大士相與餘王別。問若爾輪王。與",
    "T41n1823_012:0888a02": "佛何別。答佛大士相處。正明圓王相不然。",
    "T41n1823_012:0888a03": "故有差別。",
    "T41n1823_012:0888a04": "從此第三。明劫初有王。論云。劫初人眾。為",
    "T41n1823_012:0888a05": "有王為無。頌曰。",
    "T41n1823_012:0888a06": "劫初如色天　　後漸增貪味",
    "T41n1823_012:0888a07": "由墮貯賊起　　為防雇守田",
    "T41n1823_012:0888a08": "釋曰。劫初時人。皆如色界。諸根無缺。形色",
    "T41n1823_012:0888a09": "端嚴。身帶光明。騰空自在。飲食喜樂。長壽",
    "T41n1823_012:0888a10": "久住　有如是類。地味漸生。其味甘美。其",
    "T41n1823_012:0888a11": "香欝馥。時有一人。稟性耽味。嗅香取食。餘",
    "T41n1823_012:0888a12": "人隨學。競取食之。爾時方名初受段食。資",
    "T41n1823_012:0888a13": "段食故。身漸堅重。光明隱沒。黑闇便生。日",
    "T41n1823_012:0888a14": "月眾星。從茲出現　由漸耽味。地味便隱。",
    "T41n1823_012:0888a15": "從斯復有地皮餅生。競耽食之　地餅復",
    "T41n1823_012:0888a16": "隱。爾時復有林藤出現　競耽食故。林藤復",
    "T41n1823_012:0888a17": "隱。爾時有非耕種。香稻自生。眾共取之。以",
    "T41n1823_012:0888a18": "充所食　此食麁故。殘穢在身。為欲蠲除。",
    "T41n1823_012:0888a19": "便生二道。因斯遂復有男女根生　由二",
    "T41n1823_012:0888a20": "根殊形相亦異。宿習力故。便相瞻視。因此遂",
    "T41n1823_012:0888a21": "生非理作意。欲貪鬼魅。惑亂身心。失意猖",
    "T41n1823_012:0888a22": "狂。行非梵行。人中欲鬼。初發此時　爾時",
    "T41n1823_012:0888a23": "諸人隨取香稻。無所貯積。後時有人。稟性",
    "T41n1823_012:0888a24": "懶惰。長取香稻。貯擬後食。餘人隨學。漸多",
    "T41n1823_012:0888a25": "停貯。由此於稻生我所心。多收無厭。故隨",
    "T41n1823_012:0888a26": "收處。無復再生。遂共分田。慮防遠盡。於己",
    "T41n1823_012:0888a27": "分田。生悋護心。於他分田。有懷侵奪。劫",
    "T41n1823_012:0888a28": "偷過起始於此時　為欲遮防。共聚評議。",
    "T41n1823_012:0888a29": "僉量眾內一有德人。各以所取六分之一．",
    "T41n1823_012:0888b01": "雇令防護。封為田主。因斯故立剎帝利名",
    "T41n1823_012:0888b02": "大眾欽承恩流率土。故復名大三末多王",
    "T41n1823_012:0888b03": "此云共許王也。自後諸王。此王為首　時人或有情",
    "T41n1823_012:0888b04": "厭居家。樂在空閑精修戒行。因斯故得婆",
    "T41n1823_012:0888b05": "羅門名此云淨志　後時有王。貪悋財物。不能",
    "T41n1823_012:0888b06": "均給國土人民。故貧匱人者。多行賊盜。王",
    "T41n1823_012:0888b07": "為禁止。行輕重罰。為殺害業。始於此時。時",
    "T41n1823_012:0888b08": "有罪人。心怖刑罰。覆藏其罪。異想發言。虛",
    "T41n1823_012:0888b09": "誑語生。此時為首。",
    "T41n1823_012:0888b10": "從此第三。明劫中災。就中一明小三災。二",
    "T41n1823_012:0888b11": "明大三災。且小三災者。論云。於劫減位。有",
    "T41n1823_012:0888b12": "小三災。其相云何。頌曰。",
    "T41n1823_012:0888b13": "業道增壽減　　至十三災現",
    "T41n1823_012:0888b14": "刀疾飢如次　　七日月年止",
    "T41n1823_012:0888b15": "釋曰。從諸有情起虛誑語。諸惡業道。後後",
    "T41n1823_012:0888b16": "轉增。由惡業增。故此洲人壽量漸減。乃至極",
    "T41n1823_012:0888b17": "十。小三災現。故諸災患二法為本。一耽美",
    "T41n1823_012:0888b18": "食。二性懶惰。此小三災。中劫末起。言三災",
    "T41n1823_012:0888b19": "者。一刀兵。二疾疫。三飢饉。十歲時人。為非",
    "T41n1823_012:0888b20": "法貪相續增盛。不平等愛映弊其心。瞋毒增",
    "T41n1823_012:0888b21": "上。相見便起猛利害心。隨手所執。皆成利",
    "T41n1823_012:0888b22": "刀。互相殺害　又中劫末十歲時人。由具如",
    "T41n1823_012:0888b23": "前諸過失。故非人吐毒。疾疫流行。遇輒命",
    "T41n1823_012:0888b24": "終。難可救療　又中劫末。十歲時人。亦具",
    "T41n1823_012:0888b25": "如前。諸過失故。天龍忿責。不降甘雨。由",
    "T41n1823_012:0888b26": "是世間多遇飢饉。既無支濟。多分命終。",
    "T41n1823_012:0888b27": "由飢饉故。便有聚集白骨運籌。有二聚集。",
    "T41n1823_012:0888b28": "一人聚集。謂彼時人。由極飢羸。聚集而死。",
    "T41n1823_012:0888b29": "二種聚集。為益後人。輟其所食。置於小篋。",
    "T41n1823_012:0888c01": "擬為種子　白骨亦二。一彼時人。命終未",
    "T41n1823_012:0888c02": "久。白骨便現。二彼時人。飢饉所逼。聚集白",
    "T41n1823_012:0888c03": "骨。煎汁飲之。運籌亦二。一由糧少。行籌食",
    "T41n1823_012:0888c04": "之。謂一家中。從長至幼。隨籌至日。得小",
    "T41n1823_012:0888c05": "麁飡。二謂以籌。挑故場蘊。得少穀粒。多用",
    "T41n1823_012:0888c06": "水煎。分共飲之。以濟餘命　然有聖教說",
    "T41n1823_012:0888c07": "治彼方。謂若人有能一晝一夜。持不殺戒。",
    "T41n1823_012:0888c08": "決定不逢刀兵劫起。若能以一訶黎怛鷄。",
    "T41n1823_012:0888c09": "起慇淨心奉施眾僧。決定不逢疾疫劫",
    "T41n1823_012:0888c10": "起。若有能以一摶之食。起慇重心。奉施眾",
    "T41n1823_012:0888c11": "僧。決定不逢飢饉災起　刀兵劫起。極唯",
    "T41n1823_012:0888c12": "七日。疾疫災起。七月七日。飢饉災起。七年七",
    "T41n1823_012:0888c13": "月七日。過此便止。人壽漸增。東西二洲。有",
    "T41n1823_012:0888c14": "似災起。謂瞋增盛。身力羸劣。數加飢渴。北",
    "T41n1823_012:0888c15": "洲總無。",
    "T41n1823_012:0888c16": "從此第二。明大三災。論云。前說火災焚燒",
    "T41n1823_012:0888c17": "世界。餘災亦爾。如應當知。何者為餘。今當",
    "T41n1823_012:0888c18": "具辨。頌曰。",
    "T41n1823_012:0888c19": "三災火水風　　上三定為頂",
    "T41n1823_012:0888c20": "如次內災等　　四無不動故",
    "T41n1823_012:0888c21": "然後器非常　　情俱生滅故",
    "T41n1823_012:0888c22": "要七火一水　　七水火後風",
    "T41n1823_012:0888c23": "釋曰。三災火水風者。此大三災。逼有情類。",
    "T41n1823_012:0888c24": "令捨下地集上天宮。初火災興。由七日現。",
    "T41n1823_012:0888c25": "次水災起。由雨霖霔。後風災生。由風相擊。",
    "T41n1823_012:0888c26": "此三災力。壞器世間。乃至極微。亦無餘在。",
    "T41n1823_012:0888c27": "上三定為頂者。第二靜慮。為火災頂。此下為",
    "T41n1823_012:0888c28": "火。所焚燒故。第三靜慮。為水災頂。此下為",
    "T41n1823_012:0888c29": "水所浸潤故。第四靜慮。為風災頂。此下為",
    "T41n1823_012:0889a01": "風。所飄散故。如次內災等者。謂初靜慮。尋",
    "T41n1823_012:0889a02": "伺為內災。能燒煩惱心。等外火災故。第二",
    "T41n1823_012:0889a03": "靜慮。喜受為內災。與輕安俱潤身如水。",
    "T41n1823_012:0889a04": "等外水災故。第三靜慮。動息為內災。息即",
    "T41n1823_012:0889a05": "是風。等外風災故。下三靜慮。有如是內災。",
    "T41n1823_012:0889a06": "遭是外災壞　問何緣不立地亦以為災",
    "T41n1823_012:0889a07": "耶。答以器世間。即是地故。但可火等。與",
    "T41n1823_012:0889a08": "地相違。不可說言地還違地。問第四靜慮。",
    "T41n1823_012:0889a09": "何為外災耶。答頌言四無不動故。彼無",
    "T41n1823_012:0889a10": "外災。離內災故。由佛說彼。名不動地故。",
    "T41n1823_012:0889a11": "內外三災。所不及故。問若爾彼地。器應是",
    "T41n1823_012:0889a12": "常。答頌言然彼器非常情俱生滅故。謂彼天",
    "T41n1823_012:0889a13": "處。無總地形。但如眾星居處各別。彼天生",
    "T41n1823_012:0889a14": "時。天宮隨起。彼天死時。天宮隨滅　問所說",
    "T41n1823_012:0889a15": "三災。云何次第。答頌言要七火一水七水",
    "T41n1823_012:0889a16": "火後風。要先無間。起七火災。其次定應一",
    "T41n1823_012:0889a17": "水災起。此後無間。復七火災。還有一水災。",
    "T41n1823_012:0889a18": "如是乃至滿七水災。復七火災。後風災起。",
    "T41n1823_012:0889a19": "如是總有八七火災。一七水災。一風災起。",
    "T41n1823_012:0889a20": "應知八七火災中間。有七水災。次第八七",
    "T41n1823_012:0889a21": "火災後。有一風災。計數總有六十四災",
    "T41n1823_012:0889a22": "　問何緣七火災後有一水災。答謂順極光淨",
    "T41n1823_012:0889a23": "天壽八大劫故。謂緣水災壞第二禪。既極",
    "T41n1823_012:0889a24": "光天壽。八大劫故。第八災方有水災。壞第",
    "T41n1823_012:0889a25": "二禪也。問何緣八七火災後。方有一風災。",
    "T41n1823_012:0889a26": "答謂順遍淨天。壽六十四大劫故。謂風災",
    "T41n1823_012:0889a27": "起。壞第三禪。既遍淨天。壽六十四劫故。第",
    "T41n1823_012:0889a28": "六十四災。方是風災。壞第三禪也。故論云。",
    "T41n1823_012:0889a29": "由彼有情所修定因於上漸勝。故感身壽。",
    "T41n1823_012:0889b01": "其量漸長。由是所居亦漸久住。由此善釋",
    "T41n1823_012:0889b02": "施設足文遍淨天壽。六十四劫。",
    "T41n1823_012:0889b03": "俱舍論頌疏論本第十二"
}