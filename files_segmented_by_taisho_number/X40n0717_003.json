{
    "X40n0717_003:0212c04": "四分戒本如釋卷第三",
    "X40n0717_003:0212c06": "明　廣州沙門釋　弘贊在犙　繹",
    "X40n0717_003:0212c07": "○私屋過量戒第六",
    "X40n0717_003:0212c08": "若比丘。自求作屋。無主。自為己。當應量作。是中量者。",
    "X40n0717_003:0212c09": "長佛十二磔手。內廣七磔手。當將餘比丘指授處所。",
    "X40n0717_003:0212c10": "彼比丘當指授處所。無難處。無妨處。若比丘有難處。",
    "X40n0717_003:0212c11": "妨處。自求作屋。無主自為己。不將餘比丘指授處所。",
    "X40n0717_003:0212c12": "若過量作者。僧伽婆尸沙。",
    "X40n0717_003:0212c13": "釋曰。佛在王舍城靈鷲山中。聽諸比丘作私房舍。",
    "X40n0717_003:0212c14": "時有曠野國比丘。聞佛聽許。即私作大房。功力繁",
    "X40n0717_003:0212c15": "多。常行求索。居士厭避。復有一比丘。欲起房舍。自",
    "X40n0717_003:0212c16": "斫樹。樹神失依。往白世尊。時大迦葉至曠野城。諸",
    "X40n0717_003:0212c17": "居士遙見各自逃避。迦葉問知其故。具以白佛。佛",
    "X40n0717_003:0212c18": "訶責彼比丘已。而為結戒。自求作屋者。自求。謂自",
    "X40n0717_003:0212c19": "乞材木。及工匠等。作屋。或自作。或使人作也。無主",
    "X40n0717_003:0212c20": "者。謂無施主。自行求乞也。自為己者。自為己身。非",
    "X40n0717_003:0212c21": "為眾僧也。當應量作者。謂如佛制量而作。離大煩",
    "X40n0717_003:0212c22": "勞之過。無小逼狹之患也。是中量者。正指十二七",
    "X40n0717_003:0212c23": "手之量也。長佛十二磔手者。長。謂屋之深直量。佛",
    "X40n0717_003:0212c24": "一磔手。當常人三磔手(磔音窄。張也。謂張開指也)。內廣七磔手",
    "X40n0717_003:0213a01": "者。是屋內之寬橫量也。當將比丘指授處所等者。",
    "X40n0717_003:0213a02": "比丘。謂僧。或別差人。指。是指示。授。是授與。其作房",
    "X40n0717_003:0213a03": "比丘。應先自觀看無難無妨處已。到本住處。從僧",
    "X40n0717_003:0213a04": "乞觀指授處所。應如是乞。白言。大德僧聽。我某甲",
    "X40n0717_003:0213a05": "比丘。自求作屋。無主自為己。今從僧乞知無難無",
    "X40n0717_003:0213a06": "妨處。三說已。僧當觀察此比丘。為可信不。若可信。",
    "X40n0717_003:0213a07": "即當聽作。若不可信。眾僧應到彼處看。若僧不去。",
    "X40n0717_003:0213a08": "應差遣僧中可信一二三比丘。到彼處觀看。若有",
    "X40n0717_003:0213a09": "難。有妨。不應與處分。既無難無妨。僧應與處分。作",
    "X40n0717_003:0213a10": "白二羯磨。大德僧聽。某甲比丘。自乞作屋。無主自",
    "X40n0717_003:0213a11": "為己。今從眾僧乞處分。無難。無妨處。若僧時到。僧",
    "X40n0717_003:0213a12": "忍聽。當與某甲比丘處分。無難無妨處。白如是。大",
    "X40n0717_003:0213a13": "德僧聽。此某甲比丘。自求作屋。無主自為己。從僧",
    "X40n0717_003:0213a14": "乞處分。無難無妨處。僧今與某甲比丘處分。無難",
    "X40n0717_003:0213a15": "無妨處。誰諸長老。忍僧與某甲比丘處分。無難無",
    "X40n0717_003:0213a16": "妨處者。默然。誰不忍者說。僧已忍與某甲比丘處",
    "X40n0717_003:0213a17": "分無難無妨處竟。僧忍默然故。是事如是持。難處",
    "X40n0717_003:0213a18": "者。謂有諸惡獸。下至蟻子。彼比丘。若不為此諸蟲",
    "X40n0717_003:0213a19": "獸所惱。應使人修治平地。若地為他所認。當共斷",
    "X40n0717_003:0213a20": "當。無使他有語。妨處者。謂屋外四邊。不通草車迴",
    "X40n0717_003:0213a21": "轉往來(僧祇律云。四邊各不容十二桄梯。其桄間各一拳肘。律攝云。近屋邊一尋之內。有井",
    "X40n0717_003:0213a22": "及道。若近懸崖。十誦云。四邊一尋地內有塔地。若官地。居士外道地。比丘尼地。若大石。流泉。大樹。深坑。是",
    "X40n0717_003:0213a23": "名妨處)。若比丘自求作屋。乃至無妨處。是制令順教",
    "X40n0717_003:0213a24": "免過。若比丘有難處。乃至過量作者。是違教得罪",
    "X40n0717_003:0213b01": "也。是中犯者。二重。二輕。若不被僧處分。及過量作。",
    "X40n0717_003:0213b02": "得二僧殘。有難。有妨處。得二惡作。使他作亦爾。於",
    "X40n0717_003:0213b03": "彼四中隨所闕事。得罪多少輕重應知。若作而不",
    "X40n0717_003:0213b04": "成。得二麤罪。二惡作。若為他作屋成。二麤罪。二惡",
    "X40n0717_003:0213b05": "作。不成四惡作。若僧不處分。作不處分想僧殘。生",
    "X40n0717_003:0213b06": "疑等。皆麤罪。過量亦爾。若有難有難想。及疑等。盡",
    "X40n0717_003:0213b07": "惡作。有妨亦如是。比丘尼偷蘭遮。下三眾突吉羅。",
    "X40n0717_003:0213b08": "不犯者。為僧。為佛。講堂。草菴。葉菴。容身小屋(十誦律云。",
    "X40n0717_003:0213b09": "若得先成舍。無犯。善見律云。若長中減一磔手。廣中益一磔手。若滅廣益長。亦不得。何況長廣俱過量。未",
    "X40n0717_003:0213b10": "竟。乃至一摶泥。亦犯。若房長六廣四。無主亦犯。何以故。非房故。若二三人共作屋。一比丘。一沙彌。悉不犯。",
    "X40n0717_003:0213b11": "何以故。人無一屋分故。若段段分。人得一屋分。僧殘)。",
    "X40n0717_003:0213b12": "○作大房不處分戒第七",
    "X40n0717_003:0213b13": "若比丘。欲作大房。有主為己作。當將餘比丘指授處",
    "X40n0717_003:0213b14": "所。彼比丘應指受處所。無難處。無妨處。若比丘有難",
    "X40n0717_003:0213b15": "處。妨處。作大房。有主為己作。不將餘比丘往看。指授",
    "X40n0717_003:0213b16": "處所。僧伽婆尸沙。",
    "X40n0717_003:0213b17": "釋曰。佛在拘睒彌國。美音長者園中。時優填王。與",
    "X40n0717_003:0213b18": "尊者闡陀為親友。隨意任作房舍。近城有尼拘律",
    "X40n0717_003:0213b19": "神樹。人馬往來。多止息其下。闡陀伐之而作大屋。",
    "X40n0717_003:0213b20": "居士譏嫌。諸比丘聞。以此白佛。佛為結戒。大房者。",
    "X40n0717_003:0213b21": "大有二種。一者施大。多用財物。二者形大。量過於",
    "X40n0717_003:0213b22": "限。有主者。謂有人與作施主也。餘如前戒釋。此中",
    "X40n0717_003:0213b23": "別者。謂有主。故聽過量作。其乞指授文。及僧與彼",
    "X40n0717_003:0213b24": "指授羯磨文。俱如前戒。唯改大房為異。其所犯者。",
    "X40n0717_003:0213c01": "一僧殘。二惡作。餘悉同上。緣有闕者。得罪輕重應",
    "X40n0717_003:0213c02": "知。更不繁出。因明諸界結解法。佛言。隨所住處。若",
    "X40n0717_003:0213c03": "村。若邑。境界處。聽結界(按隨機羯磨本。明界總有二種。一作法。二自然。作法",
    "X40n0717_003:0213c04": "界。如律本。則有三種。謂大界。戒場。小界。若自然界。則分四別謂聚落。蘭若。道行。水界。初言聚落。則有二種。",
    "X40n0717_003:0213c05": "若不可分別者。準僧祇七樹之量。通計六間。六十三步。共無異眾。得作羯磨。若可分別者。準十誦。盡聚落",
    "X40n0717_003:0213c06": "集之。二言蘭若界。亦有二種。無難者。如根本律云。無村阿蘭若空田之處。周圍各齊一俱盧舍。諸有苾芻",
    "X40n0717_003:0213c07": "共集一處。作諸羯磨。難事者。如善見律云。極小方圓七槃陀羅。此內共作羯磨。三明道行界。十誦云。縱廣",
    "X40n0717_003:0213c08": "六百步。四明水界。五分云。船上眾中有力人。以水若砂。四面擲所及處。此之六相。皆謂身面所向。方隅齊",
    "X40n0717_003:0213c09": "限之內。集僧。無異眾。方可應法也。大界者。五分云。極遠三由旬。根本云。齊兩踰膳那半。應可結之。若過非",
    "X40n0717_003:0213c10": "界)。應如是結。當敷座。打揵椎。盡共集一處。不聽受",
    "X40n0717_003:0213c11": "欲(以未結界。無界攝故。又若受欲則不知相故。有失衣破夏故)。是中舊住比丘。",
    "X40n0717_003:0213c12": "應唱大界四方相。若東方有山。稱山。有塹。稱塹。若",
    "X40n0717_003:0213c13": "村。若城。若疆畔。若園。若林。若池。若樹。若石。垣墻。若",
    "X40n0717_003:0213c14": "神祀舍。如東方相。餘方亦爾。但結界處。不得兩界",
    "X40n0717_003:0213c15": "相接。應留中間。不得隔駃流水。除常有橋船。唱相",
    "X40n0717_003:0213c16": "之法。應起禮僧已。白言。",
    "X40n0717_003:0213c17": "大德僧聽。我舊住比丘某甲(若非舊住。識界相者亦得。應除舊住二字)。",
    "X40n0717_003:0213c18": "為僧唱四方大界相。從東南角某處標。至西南角",
    "X40n0717_003:0213c19": "某處標。從此至西北角某處標。從此至東北角某",
    "X40n0717_003:0213c20": "處標。從此還至東南角某處標。此是大界外相一",
    "X40n0717_003:0213c21": "周訖(須分明三唱。必有屈曲。隨事稱之。若不知齊分制限。結既不成。羯磨虗設。受戒等法俱是",
    "X40n0717_003:0213c22": "空作。唱已。眾中應差堪能羯磨者。問答已。應如是言)。",
    "X40n0717_003:0213c23": "大德僧聽。此住處比丘。唱四方大界相。若僧時到。",
    "X40n0717_003:0213c24": "僧忍聽。僧今於此四方相內結大界。同一住處。同",
    "X40n0717_003:0214a01": "一說戒。白如是。大德僧聽。此住處比丘唱四方",
    "X40n0717_003:0214a02": "大界相。僧今於此四方相內結大界。同一住處。同",
    "X40n0717_003:0214a03": "一說戒。誰諸長老。忍僧今於此四方相內結大界。",
    "X40n0717_003:0214a04": "同一住處。同一說戒者。默然。誰不忍者說。僧已忍",
    "X40n0717_003:0214a05": "於此四方相內。同一住處。同一說戒。結大界竟。僧",
    "X40n0717_003:0214a06": "忍默然故。是事如是持(律攝云。河澗有橋者。得通結界。橋梁壞者。若欲修治。",
    "X40n0717_003:0214a07": "得經七夜。至第八夜。界法便失。若本無心重修理者。隨壞即失。凡客苾芻。至他住處。應可住經七八日已。",
    "X40n0717_003:0214a08": "無人來者。應共結界。此謂故廢空處。無比丘住者)。",
    "X40n0717_003:0214a09": "時諸比丘。意欲廣作者。狹作者。佛言。欲改作者。先",
    "X40n0717_003:0214a10": "解前界。然後廣狹作從意。當白二羯磨。如是解。",
    "X40n0717_003:0214a11": "大德僧聽。今此住處比丘。同一住處。同一說戒。若",
    "X40n0717_003:0214a12": "僧時到。僧忍聽。解界。白如是。大德僧聽。此住處",
    "X40n0717_003:0214a13": "比丘。同一住處。同一說戒。今解界。誰諸長老。忍僧",
    "X40n0717_003:0214a14": "同一住處。同一說戒。解界者。默然。誰不忍者說。僧",
    "X40n0717_003:0214a15": "已忍同一住處。同一說戒。解界竟。僧忍默然故。是",
    "X40n0717_003:0214a16": "事如是持(若解有戒場大界。文亦同此。更無有別。時有二住處。別說戒。別利養。欲得共說",
    "X40n0717_003:0214a17": "戒。同利養。佛聽各自解界已。盡集一處。唱四方相結之。結文略同。惟言僧於此彼二處結大界。同說戒利",
    "X40n0717_003:0214a18": "養。異耳。復有二住處。別說戒。別利養。欲同說戒。別利養。佛聽各解通結。文略同前可知。又有二住處。欲別",
    "X40n0717_003:0214a19": "說戒。同利養。為守護住處故。佛聽解已。結之)。",
    "X40n0717_003:0214a20": "時諸比丘。有須四人眾羯磨事起。五比丘眾。十比",
    "X40n0717_003:0214a21": "丘眾。二十比丘眾。羯磨事起。是中大眾集會疲極。",
    "X40n0717_003:0214a22": "佛言。聽結戒場。當如是結。稱四方界相。若安杙。若",
    "X40n0717_003:0214a23": "石。若標畔。作齊限(原此戒場。本為有其要事。僧多難集。或數有事起。僧集疲極。故",
    "X40n0717_003:0214a24": "聽別結此場。若眾能總集者。自可在大界內。秉作諸法。其場大小。律無定制。按義淨三藏註。謂西國在處",
    "X40n0717_003:0214b01": "皆有其量。纔可丈餘。平地磚圍。可高二尺。墻內壘基。高五寸許。擬以僧坐。更無階級等事。中安小塔。高與",
    "X40n0717_003:0214b02": "人齊。傍開小門。得容出入。善見律云。戒場極小。容二十一人。此擬其極得與他出僧殘罪故。自餘一切羯",
    "X40n0717_003:0214b03": "磨亦皆成辦。若欲結者。可在大界內一邊。無妨難處安之。毗尼母經云。必以大界圍繞。根本。五分。並令在",
    "X40n0717_003:0214b04": "大界前結。解時在大界後。應先安三重標相。內裹一重。是戒場外相。中間一重。是大界內相。此與戒場相",
    "X40n0717_003:0214b05": "不得相涉及。並應留中間。最外一重。是大界外相。立三相已。盡自然界內僧。集在戒場標內。先令一比丘",
    "X40n0717_003:0214b06": "唱戒場外相。應如是言)。",
    "X40n0717_003:0214b07": "大德僧聽。我此住處比丘某甲。為僧稱四方小界",
    "X40n0717_003:0214b08": "相。從此住處東南角某標。至西南角某標。從此北",
    "X40n0717_003:0214b09": "迴至西北角某標。從此東迴至東北角某標。從此",
    "X40n0717_003:0214b10": "南迴還至東南角某標。此是戒場外相一周訖(三說",
    "X40n0717_003:0214b11": "已。若有曲斜。隨事稱之。其羯磨者。如上應知已。作是言)。",
    "X40n0717_003:0214b12": "大德僧聽。此住處比丘稱四方小界相。若僧時到。",
    "X40n0717_003:0214b13": "僧忍聽。僧今於此四方小界相內結作戒場。白如",
    "X40n0717_003:0214b14": "是。大德僧聽。此住處比丘稱四方小界相。僧今",
    "X40n0717_003:0214b15": "於此四方小界相內結戒場。誰諸長老。忍僧今於",
    "X40n0717_003:0214b16": "此四方相內結戒場者默然。誰不忍者說。僧已忍。",
    "X40n0717_003:0214b17": "於此四方相內結戒場竟。僧忍默然故。是事如是",
    "X40n0717_003:0214b18": "持(結已。牓示顯處。令後來者知諸界分齊。次唱大界內外相)。",
    "X40n0717_003:0214b19": "大德僧聽。我比丘某甲為僧唱四方大界內外相",
    "X40n0717_003:0214b20": "(先唱內相。從戒塲外相東南角標。外二尺許某標。此據當時有者言之。不必誦文)。此是大",
    "X40n0717_003:0214b21": "界內相東南角某標。從此西迴至西南角某標。從",
    "X40n0717_003:0214b22": "此北迴至西北角某標。從此東迴至東北角某標。",
    "X40n0717_003:0214b23": "從此南迴還至東南角某標(次唱外相)。從此住處東南",
    "X40n0717_003:0214b24": "角某處標。西迴至西南角某標。從此北迴至西北",
    "X40n0717_003:0214c01": "角某標。從此東迴至東北角某標。從此南迴還至",
    "X40n0717_003:0214c02": "東南角某標。彼為內相。此為外相。此是大界內外",
    "X40n0717_003:0214c03": "相。一周訖(三唱已。凡欲唱相。應將四五比丘出戒場外。盡標相內集僧。然後唱二重標相",
    "X40n0717_003:0214c04": "已。僧中方作羯磨結之。其文如前結大界法。無異。故不重出。此謂結有戒場大界法。若不須戒場。應可如",
    "X40n0717_003:0214c05": "前直結之。若欲解者。先解大界已。次解戒場。律闕解文。應翻結文云)。",
    "X40n0717_003:0214c06": "大德僧聽。今此住處比丘解戒場。若僧時到。僧忍",
    "X40n0717_003:0214c07": "聽。解戒場。白如是。大德僧聽。今此住處比丘解",
    "X40n0717_003:0214c08": "戒場。誰諸長老。忍僧於此解戒場者默然。誰不忍",
    "X40n0717_003:0214c09": "者說。僧已忍。於此解戒場竟。僧忍默然故。是事如",
    "X40n0717_003:0214c10": "是持(言小界者。有三種。並為難事故與。非難無緣不聽。時有比丘遮他受戒。佛言。不同意者未",
    "X40n0717_003:0214c11": "出界。聽在界外。疾疾一處集。結小界受戒。若布薩日。於無村曠野中行。眾僧不得和合者。隨同意師友下",
    "X40n0717_003:0214c12": "道。各集一處。結小界說戒。又自恣日。於非村阿蘭若道路行。若不得和合者。隨同師友移異處。結小界自",
    "X40n0717_003:0214c13": "恣。此之三界。皆無外相。即身所坐處。以為界體。故受戒中云。此僧一處集結小界。說戒中云。今爾許比丘",
    "X40n0717_003:0214c14": "集結小界。自恣中云。諸比丘坐處已滿。齊如是比丘坐處。僧於中結小界。云云。是知俱無外相。為遮訶人",
    "X40n0717_003:0214c15": "故。如律云。界外訶。不成訶。若大界立相。不唱非法。小界無相。若立非法。故大界別人唱相。羯磨時。文中牒",
    "X40n0717_003:0214c16": "之。小界既無唱法。羯磨文中自顯標相。以其處非留久固。是以法事既畢。即應解界而去。其結解文。具如",
    "X40n0717_003:0214c17": "大律。及羯磨本中。欲結不失衣界者。文如離衣宿戒中出。次應結淨地)時有吐下病",
    "X40n0717_003:0214c18": "比丘。使城中人煑粥。城門晚開。未及得粥。便死。佛",
    "X40n0717_003:0214c19": "言。聽在僧伽藍內結作淨地。白二羯磨。應唱若房",
    "X40n0717_003:0214c20": "處。若溫室。若經行堂處。律既令唱相。結時。僧應在",
    "X40n0717_003:0214c21": "院外。遙唱。遙結。若疑先有淨地。應解已更結。應一",
    "X40n0717_003:0214c22": "比丘起。具威儀。於僧中唱言。大德僧聽。我比丘為",
    "X40n0717_003:0214c23": "僧唱淨地處所。此僧伽藍內某院中。及諸果菜處。",
    "X40n0717_003:0214c24": "作淨地(三唱。若更唱餘處。隨事準知。唱已。方作羯磨)。大德僧聽。若僧時",
    "X40n0717_003:0215a01": "到。僧忍聽。僧今結某院中。及諸果菜處作淨地。白",
    "X40n0717_003:0215a02": "如是。大德僧聽。僧今結某院中及諸果菜處作",
    "X40n0717_003:0215a03": "淨地。誰諸長老。忍僧結某院中及諸果菜處作淨",
    "X40n0717_003:0215a04": "地者默然。誰不忍者說。僧已忍。結某院及果菜處",
    "X40n0717_003:0215a05": "作淨地竟。僧忍默然故。是事如是持。佛言。有四種",
    "X40n0717_003:0215a06": "淨地。一者檀越。若經營人作僧伽藍時分處。如是",
    "X40n0717_003:0215a07": "言。某處為僧作淨地。二者若為僧作寺。未施僧。三",
    "X40n0717_003:0215a08": "者若半有籬障。若多無籬障。若都無籬障。若垣墻。",
    "X40n0717_003:0215a09": "若壍。亦如是。四者僧作白二羯磨結。不應結上好",
    "X40n0717_003:0215a10": "房作淨地。應結下者。若出家五眾房。當除去比丘。",
    "X40n0717_003:0215a11": "乃至鬼神廟屋。皆得結作淨地。若有緣者。解已更",
    "X40n0717_003:0215a12": "結。律闕解文。應翻結云。大德僧聽。若僧時到。僧忍",
    "X40n0717_003:0215a13": "聽。僧今解某處淨地。白如是。大德僧聽。僧今解",
    "X40n0717_003:0215a14": "某處淨地。誰諸長老。忍僧解某處淨地者默然。誰",
    "X40n0717_003:0215a15": "不忍者說。僧已忍解某處淨地竟。僧忍默然故。是",
    "X40n0717_003:0215a16": "事如是持(五分。根本。並聽通結僧坊內作淨地。如寄歸傳依根本云。有五種淨地。一者起",
    "X40n0717_003:0215a17": "心作。謂初造寺時。定基石已。若一苾芻為檢校人者。應起如是心。於一寺。或可一房。為僧當作淨厨也。二",
    "X40n0717_003:0215a18": "者共印持。謂定寺基時。若但有三人者。應一苾芻告餘苾芻言。諸具壽。皆可用心印定此處。於此一寺。或",
    "X40n0717_003:0215a19": "可一房。為僧作淨厨。如是三說。三者如牛臥。謂寺屋舍。猶如牛臥。房門無有定所。四者故廢處。謂是經久。",
    "X40n0717_003:0215a20": "僧捨廢處。如重來者。至舊觸處。便為淨也。然此不得經宿。即須作法結之。五者秉法作。謂白二羯磨結也。",
    "X40n0717_003:0215a21": "如前五種作淨法已。諸苾芻得二種安樂。一在界外貯。得在界內煮。二在界內貯。得在界外煮。並皆無過。",
    "X40n0717_003:0215a22": "檢驗四部。詳觀律旨。大同如此立淨。但未作淨之前。若共飲食同界宿者。咸有煮宿二過。既其加法。雖共",
    "X40n0717_003:0215a23": "界宿。無煮宿之罪。言一寺者。總唱住處以為淨厨。房房之內。生熟皆貯。如其不聽內宿。豈可遣僧出外而",
    "X40n0717_003:0215a24": "住。一則僧不護宿。二乃貯畜無愆。西國相承。總結一寺為淨厨也。釋曰。言一踰膳那者。可三十餘里。一俱",
    "X40n0717_003:0215b01": "盧舍者。八里。舊云五里。一槃陀羅者。二十八肘也)。",
    "X40n0717_003:0215b02": "○無根謗戒第八",
    "X40n0717_003:0215b03": "若比丘。瞋恚所覆故。非波羅夷比丘。以無根波羅夷",
    "X40n0717_003:0215b04": "法謗。欲壞彼清淨行。彼於異時。若問。若不問。知此事",
    "X40n0717_003:0215b05": "無根。說我瞋恚。故作是語。若比丘作是語者。僧伽婆",
    "X40n0717_003:0215b06": "尸沙。",
    "X40n0717_003:0215b07": "釋曰。佛在靈鷲山中。時尊者沓婆摩羅子。得阿羅",
    "X40n0717_003:0215b08": "漢已。自念我宜以力供養眾僧。遂往白佛。佛令諸",
    "X40n0717_003:0215b09": "比丘白二羯磨。差沓婆分僧臥具。及差次受請。時",
    "X40n0717_003:0215b10": "有慈地比丘來。是下座。隨次得麤房臥具。便生瞋",
    "X40n0717_003:0215b11": "恚。次日差僧受請。慈地被差次。至檀越家。檀越聞",
    "X40n0717_003:0215b12": "是慈地。便敷弊坐具。施設麤食。慈地倍復瞋恚。遂",
    "X40n0717_003:0215b13": "使其妹慈比丘尼。於佛僧會時。誣謗尊者。言沓婆",
    "X40n0717_003:0215b14": "來犯我。世尊知而故問尊者。尊者答言。生來夢中",
    "X40n0717_003:0215b15": "尚無。況覺時有。佛告諸比丘。有二種人。一向入地",
    "X40n0717_003:0215b16": "獄。何謂為二。若非梵行。自稱梵行。若真梵行。以無",
    "X40n0717_003:0215b17": "根非梵行謗之。是為二。乃種種訶責已。與之結戒。",
    "X40n0717_003:0215b18": "瞋恚所覆者。瞋恚謂由怒心。而忿恨也。又忿他為",
    "X40n0717_003:0215b19": "瞋。自忿為恚也。所覆。謂被瞋恚葢。覆蔽其心。非由",
    "X40n0717_003:0215b20": "善。及無記心。而生誹謗也。非波羅夷比丘者。謂不",
    "X40n0717_003:0215b21": "犯四棄之比丘也。以無根波羅夷法謗者。根。謂見",
    "X40n0717_003:0215b22": "聞疑三根。見。謂實見彼犯四棄。聞。謂聞彼犯四棄。",
    "X40n0717_003:0215b23": "或從他邊聞。疑有二種。或從見生疑。謂見彼與女",
    "X40n0717_003:0215b24": "人入出裸身。手捉刀。與惡人為伴。或從聞生疑。謂",
    "X40n0717_003:0215c01": "聞牀聲。轉側聲。共語聲。交會聲。聞偷五錢。聞言我",
    "X40n0717_003:0215c02": "殺人。聞言我得上人法。若無此三者。是為無根。以",
    "X40n0717_003:0215c03": "此無根惡法。欲加彼人故。而橫生毀讟。是謂無根",
    "X40n0717_003:0215c04": "法謗也。欲壞彼清淨行者。意欲損壞前人梵行。令",
    "X40n0717_003:0215c05": "作非比丘沙門釋子也。彼於異時等者。彼。指瞋恚",
    "X40n0717_003:0215c06": "之人。異時。謂後別時。自知此謗是無根。心生悔恨。",
    "X40n0717_003:0215c07": "希求清淨。自欲發露。或由他詰問。或不由他詰問。",
    "X40n0717_003:0215c08": "而向他說言。我為瞋恚故。作是謗語。非他實有所",
    "X40n0717_003:0215c09": "犯也。若比丘作是語者。謂作上無根謗言。及悔說",
    "X40n0717_003:0215c10": "之語。既作毀謗。便得其罪。不由後時向他悔說。而",
    "X40n0717_003:0215c11": "得脫免也。瞋恚所覆。乃至欲壞彼清淨行。是犯因",
    "X40n0717_003:0215c12": "起。彼於異時乃至故作是語。是欲自淨罪。作是語",
    "X40n0717_003:0215c13": "者。是結罪也。是中犯者。若比丘以四棄法謗他比",
    "X40n0717_003:0215c14": "丘。或更以餘非比丘法謗。言犯邊罪。污尼。賊住。破",
    "X40n0717_003:0215c15": "內外道。犯五逆罪。非人。畜生。黃門。二根。以如是等",
    "X40n0717_003:0215c16": "非比丘法謗。不論彼人清淨與不。但無三根。妄說",
    "X40n0717_003:0215c17": "他罪。說而了了者。僧殘。不了了偷蘭遮。或先有根。",
    "X40n0717_003:0215c18": "後忘其根。妄謂有根。得罪同上。若指印。書使。若作",
    "X40n0717_003:0215c19": "知相。了了不了了如上。若以八棄謗比丘尼。得罪",
    "X40n0717_003:0215c20": "同上。若謗餘人。得惡作。比丘尼同犯。下三眾惡作。",
    "X40n0717_003:0215c21": "不犯者。有見聞疑根真實說。戲笑。錯說等(下三眾者。式叉",
    "X40n0717_003:0215c22": "摩那。沙彌。沙彌尼。若言餘四眾者。則兼比丘尼)。",
    "X40n0717_003:0215c23": "○取片謗戒第九",
    "X40n0717_003:0215c24": "若比丘。以瞋恚故。於異分事中取片。非波羅夷比丘。",
    "X40n0717_003:0216a01": "以無根波羅夷法謗。欲壞彼清淨行。彼於異時。若問。",
    "X40n0717_003:0216a02": "若不問。知是異分中取片。是比丘自言。我瞋恚故作",
    "X40n0717_003:0216a03": "是語。作是語者。僧伽婆尸沙。",
    "X40n0717_003:0216a04": "釋曰。佛處同前。時慈地比丘。從靈鷲山下。見大羝",
    "X40n0717_003:0216a05": "羊。共母羊行欲。便以羝羊比尊者沓婆。母羊比慈",
    "X40n0717_003:0216a06": "比丘尼。往語比丘言。前以無根法謗。今親自眼見。",
    "X40n0717_003:0216a07": "諸比丘詰問。乃自謂以相似事。比類而說。諸比丘",
    "X40n0717_003:0216a08": "以此白佛。佛呵責已結戒。異分事中取片者。謂於",
    "X40n0717_003:0216a09": "別分事中取片罪以謗他。如取羊比人。或更取餘",
    "X40n0717_003:0216a10": "相似事謗。又異分事。即是四棄。以四棄是生死墮",
    "X40n0717_003:0216a11": "落法。與涅槃淨因。而相乖異。隨犯其一。即非沙門",
    "X40n0717_003:0216a12": "釋子。失比丘性。故名異分事。於四棄中取小小片",
    "X40n0717_003:0216a13": "罪。或見他與女人笑語。或見取聚糞掃物。殺畜生。",
    "X40n0717_003:0216a14": "向畜生說得上人法等。誣他犯波羅夷。是為異分",
    "X40n0717_003:0216a15": "事中取片。或見他犯僧殘。乃至突吉羅惡說。謗他",
    "X40n0717_003:0216a16": "犯重。亦名取片也。餘如前戒釋。是中犯者。若相似。",
    "X40n0717_003:0216a17": "名同。姓同。相同。以此人事。而謗於彼。或見聞彼在",
    "X40n0717_003:0216a18": "家時犯。取以今謗。并餘一切取片謗他。了了不了",
    "X40n0717_003:0216a19": "了。得罪輕重。有犯無犯。悉同前戒。",
    "X40n0717_003:0216a20": "○不捨壞僧法戒第十",
    "X40n0717_003:0216a21": "若比丘。欲壞和合僧。方便受壞和合僧法。堅持不捨。",
    "X40n0717_003:0216a22": "彼比丘應諫是比丘。大德。莫壞和合僧。莫方便壞和",
    "X40n0717_003:0216a23": "合僧。莫受壞僧法堅持不捨。大德。應與僧和合。與僧",
    "X40n0717_003:0216a24": "和合歡喜不諍。同一師學。如水乳合。於佛法中有增",
    "X40n0717_003:0216b01": "益安樂住。是比丘如是諫時。堅持不捨。彼比丘應三",
    "X40n0717_003:0216b02": "諫。捨此事故。乃至三諫捨者善。不捨者。僧伽婆尸沙。",
    "X40n0717_003:0216b03": "釋曰。佛處同前。時調達。為利養故。學得神通。化太",
    "X40n0717_003:0216b04": "子阿闍世。令生信樂。大得供養。唯不如佛。心生嫉",
    "X40n0717_003:0216b05": "姤。即失神通。欲畜徒眾。往世尊所。求佛付囑徒眾。",
    "X40n0717_003:0216b06": "佛因訶責。彼心不忍。便教阿闍世害父。遣人害佛。",
    "X40n0717_003:0216b07": "不遂。自往山頂執石遙擲世尊。由是惡名流布。利",
    "X40n0717_003:0216b08": "養斷絕。乃通己五人。家家乞食。佛制不聽別眾食。",
    "X40n0717_003:0216b09": "彼即生是念。未曾有瞿曇。乃斷人口食。我寧可破",
    "X40n0717_003:0216b10": "彼僧輪。我身滅後。可得名稱。言瞿曇有大神力。智",
    "X40n0717_003:0216b11": "慧無礙。而調達能破。即共四比丘為伴。以五法教",
    "X40n0717_003:0216b12": "諸比丘言。盡形壽乞食。著糞掃衣。露地坐。不食酥",
    "X40n0717_003:0216b13": "鹽。不食魚肉。令其新學無智比丘信樂。諸比丘聞",
    "X40n0717_003:0216b14": "已。往白世尊。佛言。破和合僧得大重罪。在地獄中",
    "X40n0717_003:0216b15": "一劫受苦。不可救療。集僧種種訶責調達已。令僧",
    "X40n0717_003:0216b16": "與作訶諫白四羯磨。遂為結戒。欲壞和合僧者。欲",
    "X40n0717_003:0216b17": "壞。謂欲破為二分也。和合。謂不別眾。同一羯磨。同",
    "X40n0717_003:0216b18": "一說戒也。僧。謂四比丘乃至無數也。破有十八事。",
    "X40n0717_003:0216b19": "法。非法。律。非律。犯。不犯。若輕。若重。有殘。無殘。麤惡。",
    "X40n0717_003:0216b20": "非麤惡。常所行。非常所行。制非制。說。非說(十誦律云。常所",
    "X40n0717_003:0216b21": "行事者。若白一。白二。白四羯磨。布薩。自恣。立十四人羯磨。薩婆多論云。八聖道是常所用法。而說非是常",
    "X40n0717_003:0216b22": "所用法。五法是非常所用法。而說是常所用法。餘如大律。及標釋中釋)。方便受壞和",
    "X40n0717_003:0216b23": "合僧法者。謂方便勸喻其伴。受十八破僧事也。堅",
    "X40n0717_003:0216b24": "持不捨者。謂固守十八邪宗。而不棄捨也。彼比丘",
    "X40n0717_003:0216c01": "應諫是比丘者。彼比丘。謂持正法人。先當作如是",
    "X40n0717_003:0216c02": "別諫此破僧比丘。大德莫破和合僧等者。大德。是",
    "X40n0717_003:0216c03": "稱破僧人。此明不可破和合眾。若破。定墮地獄一",
    "X40n0717_003:0216c04": "劫受苦。大德應與僧和合者。謂若捨破僧法。與僧",
    "X40n0717_003:0216c05": "和合共住。不但無地獄苦。而且有增益安樂住也。",
    "X40n0717_003:0216c06": "歡喜不諍者。謂與僧和合。則善法增長。各生歡悅。",
    "X40n0717_003:0216c07": "由歡悅故。彼此見同。無有諍訟也。同一師學者。謂",
    "X40n0717_003:0216c08": "共一如來大師教法中修學。不生異見。以如來教",
    "X40n0717_003:0216c09": "法。雖分十二。而體無別故。如水乳合者。謂水與乳",
    "X40n0717_003:0216c10": "合。即為一類。無別色味。喻彼四姓異類出家。入如",
    "X40n0717_003:0216c11": "來法中。同一修學。行與理順。一相無差。於佛法中",
    "X40n0717_003:0216c12": "有增益安樂住者。既同一學。行理無違。則煩惱調",
    "X40n0717_003:0216c13": "伏。如來教法。得增益熾盛安樂久住也。又依四聖",
    "X40n0717_003:0216c14": "種。得現法樂住。後獲涅槃寂滅樂也。是比丘如是",
    "X40n0717_003:0216c15": "諫時堅持不捨者。謂此比丘得如上別諫之時。由",
    "X40n0717_003:0216c16": "固守邪法不捨棄也。彼比丘應三諫等者。謂作一",
    "X40n0717_003:0216c17": "白三羯磨諫也。欲壞和合僧。乃至堅持不捨。是犯",
    "X40n0717_003:0216c18": "因起。彼比丘應諫是比丘。謂作如下別諫之詞。莫",
    "X40n0717_003:0216c19": "壞和合僧乃至堅持不捨。是呵誡語。應與僧和合。",
    "X40n0717_003:0216c20": "乃至有增益安樂住。是勸諭詞。應三諫。是僧中白",
    "X40n0717_003:0216c21": "三羯磨諫。不捨者。是結罪文。是中犯相云何。彼比",
    "X40n0717_003:0216c22": "丘如上諫言。大德莫方便欲壞和合僧。乃至於佛",
    "X40n0717_003:0216c23": "法中有增益安樂住。大德可捨此事。莫令僧作訶",
    "X40n0717_003:0216c24": "諫而犯重罪。若其用此語者善。若不用語者。復令",
    "X40n0717_003:0217a01": "四輩。或王臣異道。或餘方知識。信用其言者。應來",
    "X40n0717_003:0217a02": "勸諭。若用言者善。若不用者。應僧中作白諫。作白",
    "X40n0717_003:0217a03": "已。應更求言。大德我已白竟。餘有羯磨在。汝今可",
    "X40n0717_003:0217a04": "捨此事。莫令僧為汝作羯磨。更犯重罪。若用語者",
    "X40n0717_003:0217a05": "善。若不用語者。應作初番羯磨。乃至第二番羯磨。",
    "X40n0717_003:0217a06": "於一一羯磨竟。皆應作如上求言。若不捨者。作第",
    "X40n0717_003:0217a07": "三羯磨竟。得僧殘罪。作白二羯磨竟捨者。三麤罪。",
    "X40n0717_003:0217a08": "作白一羯磨竟捨者。二麤罪。作白竟捨者。一麤罪。",
    "X40n0717_003:0217a09": "初白未竟捨者。突吉羅。若一切未白。方便欲破和",
    "X40n0717_003:0217a10": "合僧。受破僧法堅持不捨。一切突吉羅。若僧作訶",
    "X40n0717_003:0217a11": "諫時。有比丘教言莫捨。得麤罪。未作訶諫教莫捨。",
    "X40n0717_003:0217a12": "惡作。比丘尼教。得罪同上。餘人教。盡惡作。比丘尼",
    "X40n0717_003:0217a13": "同犯。下三眾惡作。不犯者。初諫便捨。彼作非法。非",
    "X40n0717_003:0217a14": "律。非佛所教羯磨。若一切未作訶諫。若為破惡友。",
    "X40n0717_003:0217a15": "及非法非律羯磨等(十誦律云。不先軟語約敕。便白四羯磨約敕。作羯磨人得",
    "X40n0717_003:0217a16": "突吉羅。未白四羯磨便擯出去。作羯磨人得突吉羅。未作三語約敕。於界內別請人作羯磨。得偷蘭遮。破",
    "X40n0717_003:0217a17": "僧因緣故。若眾僧知。眾僧得罪。僧祇律云。以瞋恚破鉢。破衣。破塔。破僧房。破僧。破界。盡得偷蘭遮)。齊",
    "X40n0717_003:0217a18": "何名破僧謂作妄語。相似語。作羯磨。取籌。又非一",
    "X40n0717_003:0217a19": "比丘能破。亦非比丘尼。及下三眾能破。此眾一二",
    "X40n0717_003:0217a20": "三比丘。彼眾一二三比丘。行破僧籌。作羯磨。亦不",
    "X40n0717_003:0217a21": "能破。但令僧塵垢。彼此眾四人以上。行破僧籌。作",
    "X40n0717_003:0217a22": "羯磨。是名為破僧。其餘破有差別。罪分輕重。地獄",
    "X40n0717_003:0217a23": "受報不同。具如大律。及標釋中悉(五分律云。有四事名破僧。說五",
    "X40n0717_003:0217a24": "法。自行籌捉籌。於界內別行僧事。復次若王。若大臣。若餘六眾。令僧不和合。而非破。若一比丘。乃至七比",
    "X40n0717_003:0217b01": "丘不和合。亦非破。若不問上座而行僧事。是即不和。亦非破僧。若不共同食。食時異坐。鬬諍罵詈。亦不名",
    "X40n0717_003:0217b02": "破要在界內八比丘以上。分作二部。別行僧事。乃名為破。是中作主者。一劫墮大地獄不可救。十誦律云。",
    "X40n0717_003:0217b03": "破僧有二種。破羯磨。破轉法輪。破羯磨者。一界內別作布薩羯磨。破法輪者。輪名八聖道分。令人捨八聖",
    "X40n0717_003:0217b04": "道。入邪道中。薩婆多論云。破僧輪。犯逆罪偷蘭遮。不可悔。破羯磨僧。犯非逆罪可悔偷蘭遮。破僧輸。下至",
    "X40n0717_003:0217b05": "九人。一人自稱佛。破羯磨僧。下至八人。不自稱作佛。破僧輪。界內界外盡破。破羯磨僧。要在界內別作羯",
    "X40n0717_003:0217b06": "磨。破僧輪必男子。破羯磨僧。女人亦通。破僧輪。破俗諦僧。破羯磨僧。亦破第一義僧。破僧輪。但閻浮提。破",
    "X40n0717_003:0217b07": "羯磨僧。通三天下)。",
    "X40n0717_003:0217b08": "○伴黨助破僧戒第十一",
    "X40n0717_003:0217b09": "若比丘伴黨。若一。若二。若三。乃至無數。是比丘語彼",
    "X40n0717_003:0217b10": "比丘言。大德。莫諫此比丘。此比丘是法語比丘。律語",
    "X40n0717_003:0217b11": "比丘。此比丘所說。我等喜樂。此比丘所說。我等忍可。",
    "X40n0717_003:0217b12": "彼比丘言。大德。莫作是說。言此比丘是法語比丘。律",
    "X40n0717_003:0217b13": "語比丘。此比丘所說。我等喜樂。此比丘所說。我等忍",
    "X40n0717_003:0217b14": "可。然此比丘。非法語比丘。非律語比丘。大德。莫欲破",
    "X40n0717_003:0217b15": "壞和合僧。汝等當樂欲和合僧。大德。與僧和合。歡喜",
    "X40n0717_003:0217b16": "不諍。同一師學。如水乳合。於佛法中。有增益安樂住。",
    "X40n0717_003:0217b17": "是比丘如是諫時。堅持不捨。彼比丘應三諫。捨此事",
    "X40n0717_003:0217b18": "故。乃至三諫捨者善。不捨者。僧伽婆尸沙。",
    "X40n0717_003:0217b19": "釋曰。佛在王舍城。靈鷲山中。時調達伴黨。方便助",
    "X40n0717_003:0217b20": "破和合僧。語諸比丘言。汝莫訶調達所說。調達是",
    "X40n0717_003:0217b21": "法語律語。我等忍可。諸比丘以此白佛。佛令僧與",
    "X40n0717_003:0217b22": "作訶諫白四羯磨。結戒。法語者。說修多羅藏。律語",
    "X40n0717_003:0217b23": "者。說毗奈耶藏。又法語者。詞理圓足。律語者。詮量",
    "X40n0717_003:0217b24": "輕重。開遮無差。又法語者。說無生義。律語者。詮伏",
    "X40n0717_003:0217c01": "三毒。又能引實義。名曰法語。出柔軟言。名曰律語。",
    "X40n0717_003:0217c02": "我等喜樂者。謂彼所說事。我等情生歡喜愛樂。我",
    "X40n0717_003:0217c03": "等忍可者。謂我等皆許其說。隨順受持也。餘如前",
    "X40n0717_003:0217c04": "釋。是中犯相云何。若比丘一二三。乃至眾多。共作",
    "X40n0717_003:0217c05": "非法群黨。語諸比丘言。大德。汝莫諫此比丘。此比",
    "X40n0717_003:0217c06": "丘是法語。乃至我等忍可。諸比丘諫言。大德汝莫",
    "X40n0717_003:0217c07": "作是說。乃至云有增益安樂住。可捨此事。勿為僧",
    "X40n0717_003:0217c08": "所訶。更犯重罪。若隨語者善。若不隨語者。應為作",
    "X40n0717_003:0217c09": "白。如是一一羯磨訶諫。及得罪輕重。有犯無犯。悉",
    "X40n0717_003:0217c10": "同前戒。此不重出(律攝云。若他諫時。心同惡黨。設令不語。亦犯僧殘。有言不同。而",
    "X40n0717_003:0217c11": "心樂破。犯麤罪。若雖言同。作不破心。或無破心。不同其事者。無犯。若生疑者。麤罪。苾芻尼眾若破。不應教",
    "X40n0717_003:0217c12": "授。應告彼曰。姊妹。應先和合已。方求教授。若苾芻尼眾不咨稟苾芻。輙自擅意別為軌則。聚徒眾者。得麤",
    "X40n0717_003:0217c13": "罪。諸有被責求寂等。若餘苾芻輒供衣食而攝養者。破他門徒。得麤罪。若作好心欲令調伏。權時攝誘者",
    "X40n0717_003:0217c14": "無犯。十誦律云。若一比丘被擯。而四比丘隨順之。名為破僧。若多知。多識。多聞。大德。明解三藏義人。不應",
    "X40n0717_003:0217c15": "與作不見擯。若擯。得偷蘭遮。近破僧故)。",
    "X40n0717_003:0217c16": "○污家逆擯戒第十二",
    "X40n0717_003:0217c17": "若比丘。依聚落。若城邑住。污他家。行惡行。污他家亦",
    "X40n0717_003:0217c18": "見亦聞。行惡行亦見亦聞。諸比丘當語是比丘言。大",
    "X40n0717_003:0217c19": "德。污他家。行惡行。污他家亦見亦聞。行惡行亦見亦",
    "X40n0717_003:0217c20": "聞。大德。汝污他家行惡行。今可遠此聚落去。不須住",
    "X40n0717_003:0217c21": "此。是比丘語。彼比丘言。大德。諸比丘有愛。有恚。有怖。",
    "X40n0717_003:0217c22": "有癡。有如是同罪比丘。有驅者。有不驅者。諸比丘報",
    "X40n0717_003:0217c23": "言。大德。莫作是語。有愛有恚有怖有癡。有如是同罪",
    "X40n0717_003:0217c24": "比丘。有驅者有不驅者。而諸比丘不愛不恚不怖不",
    "X40n0717_003:0218a01": "癡。大德。汙他家。行惡行。汙他家亦見亦聞。行惡行亦",
    "X40n0717_003:0218a02": "見亦聞。是比丘如是諫時。堅持不捨者。彼比丘應三",
    "X40n0717_003:0218a03": "諫。捨此事故。乃至三諫捨者善。不捨者。僧伽婆尸沙。",
    "X40n0717_003:0218a04": "釋曰。佛在舍衛國。時羈連邑。有二比丘。一名馬師。",
    "X40n0717_003:0218a05": "二名滿宿。作非法行。自種華樹。自溉灌。自摘華。自",
    "X40n0717_003:0218a06": "作鬘。自持鬘與人。亦教他作。與婦女同牀坐。同器",
    "X40n0717_003:0218a07": "食。乃至歌舞。倡伎。俳說。彈皷。吹貝。受雇戲笑等。時",
    "X40n0717_003:0218a08": "有眾多比丘至羈連乞食。齊整庠序。低目直前。不",
    "X40n0717_003:0218a09": "左右視。諸居士見。反以為非。不施飲食。諸比丘問",
    "X40n0717_003:0218a10": "知其故。乃知彼行惡行。汙他淨信。具以白佛。佛遣",
    "X40n0717_003:0218a11": "舍利弗目犍連。往作驅擯羯磨。二尊者受敕往彼",
    "X40n0717_003:0218a12": "集僧已。為彼二人作舉。作憶念。與罪。白四羯磨。時",
    "X40n0717_003:0218a13": "彼二人言。眾僧有愛有恚有怖有癡。更有餘同罪",
    "X40n0717_003:0218a14": "比丘。有驅者有不驅者。而獨驅我。尊者還以此事",
    "X40n0717_003:0218a15": "白佛。佛令僧與彼作訶諫白四羯磨。而結此戒。依",
    "X40n0717_003:0218a16": "聚落城邑住者。巷陌街衢住處。名之為聚。聚外遠",
    "X40n0717_003:0218a17": "家名之為落。君王都處。名為城邑。依。謂依止彼處",
    "X40n0717_003:0218a18": "而住也。汙他家者。他家。謂男女舍也。汙者。謂彼前",
    "X40n0717_003:0218a19": "人先有普敬淨信之心。因比丘作非法行。以物贈",
    "X40n0717_003:0218a20": "送。汙彼普信。失其福利。於不送物處。全無施敬之",
    "X40n0717_003:0218a21": "念。此有四種事能汙他家。一依家汙家(謂從一家得物與一",
    "X40n0717_003:0218a22": "家。所得物處。聞之不喜。所與物處。思當報恩。即作是言。若與我者。我當報之。若不與我者。我何故與)。二",
    "X40n0717_003:0218a23": "依利養汙家(若比丘如法得利。乃至鉢中之餘。或與一居士。不與一居士。彼得物者。念",
    "X40n0717_003:0218a24": "當報恩。乃至若其不與我。我何故與)。三依親友汙家(若比丘依王。依大臣。或為一居",
    "X40n0717_003:0218b01": "士。不為一居士。所為者。思當報恩。即言。其為我者。我當供養。不為我者。我不供養)。四依僧",
    "X40n0717_003:0218b02": "伽藍汙家(若比丘取僧華果。與一居士。不與一居士。乃至其與我者。我當供養。不與我者。",
    "X40n0717_003:0218b03": "我不供養)。行惡行者。謂自種華樹。亦教人作。乃至受雇",
    "X40n0717_003:0218b04": "戲笑等。亦見亦聞者。謂作諸非法惡行。眾人悉見",
    "X40n0717_003:0218b05": "聞知。諸比丘者。是持法人。當語者。是諫彼之詞。是",
    "X40n0717_003:0218b06": "比丘者。謂作非法人。今可遠此聚落去不須住此",
    "X40n0717_003:0218b07": "者。是驅擯語也。有愛者。謂愛念彼者便不驅。有恚",
    "X40n0717_003:0218b08": "者。謂瞋恚彼者即擯之。有怖者。謂畏其者不敢治",
    "X40n0717_003:0218b09": "罰。有癡者。謂無智識。不善分別。應驅不驅。不應驅",
    "X40n0717_003:0218b10": "而驅也。若比丘依聚落乃至亦見亦聞。是犯因起。",
    "X40n0717_003:0218b11": "大德汙他家乃至亦見亦聞。是出其罪過。汝汙他",
    "X40n0717_003:0218b12": "家乃至不須住此。是驅擯之詞。諸比丘有愛恚怖",
    "X40n0717_003:0218b13": "癡乃至有不驅者。是不服擯言。諸比丘報言莫作",
    "X40n0717_003:0218b14": "是語乃至亦見亦聞。是別諫詞。三諫者。是僧中作",
    "X40n0717_003:0218b15": "白三羯磨諫也。不捨者。是結罪文也。是中犯相云",
    "X40n0717_003:0218b16": "何。若比丘依聚落住汙他家。乃至亦見亦聞。彼比",
    "X40n0717_003:0218b17": "丘應如上諫已。復應語云。大德。可捨此事。莫為僧",
    "X40n0717_003:0218b18": "所訶。更犯重罪。若不隨語。應僧中作一白三羯磨",
    "X40n0717_003:0218b19": "諫。於一一羯磨竟。應求彼捨。若不隨語。第三羯磨",
    "X40n0717_003:0218b20": "竟。僧殘。其餘得罪輕重等。悉同破僧戒說。中有別",
    "X40n0717_003:0218b21": "者。今當隨釋。若未作白前。言僧有愛恚怖癡者。一",
    "X40n0717_003:0218b22": "切突吉羅(十誦律云。若言諸比丘隨愛瞋怖癡。得四偷蘭遮。若言有驅者。有不驅者。呵罵",
    "X40n0717_003:0218b23": "僧故。得波逸提。若未作驅出羯磨時。言諸比丘隨愛瞋怖癡。突吉羅)。若與父母。病人。",
    "X40n0717_003:0218b24": "小兒。妊婦。牢獄。繫人。不犯汙家也。若為供養三寶。",
    "X40n0717_003:0218c01": "教人種華。作鬘。若走避賊惡獸恐難。若跳躑坑渠。",
    "X40n0717_003:0218c02": "若嘯喚伴行。若為父母病等。為塔。為僧。為病比丘",
    "X40n0717_003:0218c03": "事。持書往反者。不犯惡行也。若比丘於聖法律中",
    "X40n0717_003:0218c04": "歌戲。如哭。舞如狂。戲笑似小兒。又復不應作者。比",
    "X40n0717_003:0218c05": "丘不應為白衣剃鬘。除欲出家者。不應禮白衣。及",
    "X40n0717_003:0218c06": "彼塔廟。亦不應故慢。不應與人卜占。亦不從人卜",
    "X40n0717_003:0218c07": "占。不應事餘種種外道法。不應誦外道安置宅舍",
    "X40n0717_003:0218c08": "吉凶符書呪。解支節呪。剎利呪。起尸鬼呪。知人生",
    "X40n0717_003:0218c09": "死吉凶呪。解禽獸音聲呪。不應自作伎樂。若為供",
    "X40n0717_003:0218c10": "養塔。聽令白衣作。不應畜鸚鵡等鳥。并狗(律攝云。為防守",
    "X40n0717_003:0218c11": "故隨意養狗)。不應乘象馬車乘輦輿。及捉持刀劍。老病",
    "X40n0717_003:0218c12": "者。應乘步挽車。及男乘。避難聽乘象馬(薩婆多論云。若比丘",
    "X40n0717_003:0218c13": "凡有所請求。或為三寶。或自為己。以種種物與國王大臣長者居士等。皆名汙他家。何以故。凡出家人。無",
    "X40n0717_003:0218c14": "為無欲。清淨自守。以修道為心。若與俗人信使往來。廢亂正業。非出家所宜。又復以物贈遺白衣。則破前",
    "X40n0717_003:0218c15": "人平等好心。於得物者。歡喜愛敬。不得物者。縱使賢聖。無愛敬心。失他前人深厚福利。又復倒亂佛法。凡",
    "X40n0717_003:0218c16": "在家人。應供養出家人。而出家人。反供養白衣。仰失聖心。又亂正法。凡在家人。常於三寶求清淨福田。割",
    "X40n0717_003:0218c17": "損血肉。以種善根。以出家人贈遺因緣故。反於出家人生希望心。破他前人清淨信敬。又失一切出家人",
    "X40n0717_003:0218c18": "種種利養。若以少物贈遺白衣。縱使起七寶塔。種種莊嚴。不如靜坐清淨持戒。即是供養如來真實法身。",
    "X40n0717_003:0218c19": "若以少物贈遺白衣。正使得立精舍猶如祇洹。不如靜坐清淨持戒。即是清淨供養三寶。若以少物贈遺",
    "X40n0717_003:0218c20": "白衣。縱令四事供滿閻浮提一切聖眾。不如靜坐清淨持戒。即是清淨供養一切聖眾。若有強力欲破塔",
    "X40n0717_003:0218c21": "壞像。必以贈遺得全濟者。當賣塔地華果。若塔有錢。若餘緣得物。隨宜消息。若有強力欲於僧祇作破亂",
    "X40n0717_003:0218c22": "折減。僧祇地中隨有何物。賣以作錢。隨緣消息。若僧常臘。若面門臘。或有強力欲作折減。隨此地中所可",
    "X40n0717_003:0218c23": "出物。以消息之。父母是福田。則聽供養。若為僧祇作役人。此則應與。若施主欲與僧作食。欲知法則。此亦",
    "X40n0717_003:0218c24": "應與。一切孤窮乞匃。憐愍心故。應與又一切女人母女姊妹。不問親疎。俱不聽同牀席坐。以壞威儀故。四",
    "X40n0717_003:0219a01": "眾以香熏衣。得惡作罪。比丘尼得波逸提。以女人著染心深故。不聽令象鬬。乃至雞鬬。若父母喪亡。一切",
    "X40n0717_003:0219a02": "不聽啼哭。四眾哭。得惡作罪比丘尼得波逸提。以愛戀心深故。善見律云。若檀越請比丘送喪。不得去。若",
    "X40n0717_003:0219a03": "比丘自念我往看葬。作無常觀。因此故。我或得道果。如是去無罪。根本部云。苾芻於諸天神處。不應供養。",
    "X40n0717_003:0219a04": "亦勿欺凌及毀其像。不應右繞天廟。若因路便而右繞者。當誦聖伽陀。聲欬彈指。令其警覺。又苾芻不應",
    "X40n0717_003:0219a05": "賣藥。若善醫方者。起慈愍心。應病與藥。受他價值與藥。及以受雇為客作者。得惡作罪。諸雜類人。既出家",
    "X40n0717_003:0219a06": "已。不應輙顯昔時伎業。亦不得畜工巧器具。若先是醫人。聽畜針筩。及盛刀子袋。若先書生。聽留墨瓶)。",
    "X40n0717_003:0219a07": "○不捨惡性戒第十三",
    "X40n0717_003:0219a08": "若比丘。惡性不受人語。於戒法中。諸比丘如法諫已。",
    "X40n0717_003:0219a09": "自身不受諫語。言諸大德。莫向我說若好若惡。我亦",
    "X40n0717_003:0219a10": "不向諸大德說若好若惡。諸大德且止。莫諫我。彼比",
    "X40n0717_003:0219a11": "丘諫是比丘言。大德。莫自身不受諫語。大德。自身當",
    "X40n0717_003:0219a12": "受諫語。大德如法諫諸比丘。諸比丘亦如法諫大德。",
    "X40n0717_003:0219a13": "如是佛弟子眾得增益。展轉相諫。展轉相教。展轉懺",
    "X40n0717_003:0219a14": "悔。是比丘如是諫時。堅持不捨。彼比丘應三諫。捨是",
    "X40n0717_003:0219a15": "事故。乃至三諫捨者善。不捨者。僧伽婆尸沙。",
    "X40n0717_003:0219a16": "釋曰。佛在拘睒彌國。美音長者園中。時尊者闡陀",
    "X40n0717_003:0219a17": "比丘。惡性不受人語。諸比丘白佛。佛令僧與彼作",
    "X40n0717_003:0219a18": "訶諫羯磨。而為結戒。惡性不受人語者。謂其稟性",
    "X40n0717_003:0219a19": "麤獷。不納他比丘善言教誨也。於戒法中者。謂七",
    "X40n0717_003:0219a20": "犯聚中。一他勝。二僧殘。三波逸提。四悔過法。五偷",
    "X40n0717_003:0219a21": "蘭遮。六突吉羅。七惡說。彼以如是法律諫誨之時。",
    "X40n0717_003:0219a22": "而固守惡性。不領他言也。諸比丘者。是持正法善",
    "X40n0717_003:0219a23": "比丘也。如法諫者。謂如法如律如佛所教勸諫也。",
    "X40n0717_003:0219a24": "自身不受諫語者。謂他以戒律如法教授。而自用",
    "X40n0717_003:0219b01": "戾情不納他詞。乃作不可共語也。諸大德莫向我",
    "X40n0717_003:0219b02": "說若好若惡者。謂利益事。不須勸喻。非利益事。勿",
    "X40n0717_003:0219b03": "相遮止。此亦慠慢之言也。我亦不向諸大德說若",
    "X40n0717_003:0219b04": "好若惡者。此欲彰自無事及人。而人勿以事及我。",
    "X40n0717_003:0219b05": "皆是遮他諫語也。且止者。是預為遮止他未說之",
    "X40n0717_003:0219b06": "言。令勿說也。莫諫我者。謂自心不忍。更彰此不納",
    "X40n0717_003:0219b07": "之言也。彼比丘諫是比丘者。謂當更如法諫喻也。",
    "X40n0717_003:0219b08": "莫自身不受諫語者。是教誡之詞。自身當受諫語",
    "X40n0717_003:0219b09": "者。是教授之言。大德如法諫諸比丘等者。此是勸",
    "X40n0717_003:0219b10": "喻之語。謂正當以法律彼此互相教諫也。如是佛",
    "X40n0717_003:0219b11": "弟子眾得增益者。正顯互諫獲益。由互相諫故。佛",
    "X40n0717_003:0219b12": "弟子眾得善法增長。由增長故。佛法熾然。由熾然",
    "X40n0717_003:0219b13": "故。正法而得久住也。展轉相諫教悔者。此更慇懃",
    "X40n0717_003:0219b14": "重彰互相教諫也。諫。謂遮無利益。教。謂令獲善利。",
    "X40n0717_003:0219b15": "悔。謂改往修來也。如是諫時堅持不捨者。謂此比",
    "X40n0717_003:0219b16": "丘得他如是別諫之時。由固執惡性不改從也。惡",
    "X40n0717_003:0219b17": "性不受人語乃至莫諫我。是犯因起。莫自身不受",
    "X40n0717_003:0219b18": "諫語。乃至展轉懺悔。是別諫之詞。三諫者。是僧中",
    "X40n0717_003:0219b19": "白三羯磨諫也。不捨者。是結罪文。是中犯相輕重。",
    "X40n0717_003:0219b20": "及餘四眾得罪。有犯。無犯。悉同前戒。若為無智人",
    "X40n0717_003:0219b21": "訶諫時。應語彼言。汝和尚阿闍黎所行。亦如是。汝",
    "X40n0717_003:0219b22": "可更學問誦經。時佛告諸比丘。我今為汝等說八",
    "X40n0717_003:0219b23": "種惡馬。及八種惡人。何等為八。或有惡馬。授勒與",
    "X40n0717_003:0219b24": "鞭欲令其去。而更觝躓不去。或反倚傍兩轅。而不",
    "X40n0717_003:0219c01": "前進。或顛蹷倒地。既傷其膝。又折轅隔。或更却行",
    "X40n0717_003:0219c02": "不進。或更趣非道。破輪折軸。或不畏御者。亦不畏",
    "X40n0717_003:0219c03": "鞭。方便昨銜奔突。不可禁制。或雙脚人立吐沫。或",
    "X40n0717_003:0219c04": "反蹲臥。是為八種惡馬。何等八種惡人。或有比丘。",
    "X40n0717_003:0219c05": "舉彼見聞疑罪。而彼比丘便言。我不憶。我不憶。如",
    "X40n0717_003:0219c06": "彼惡馬授勒與鞭。而更觝躓不去。或不言犯。不言",
    "X40n0717_003:0219c07": "不犯。默然而住。如彼惡馬倚傍兩轅。而不前進。或",
    "X40n0717_003:0219c08": "言長老亦自犯是罪。云何能除他罪。如彼惡馬顛",
    "X40n0717_003:0219c09": "蹷倒地。傷膝折轢。或言長老自癡。猶須人教。而欲",
    "X40n0717_003:0219c10": "教我。如彼惡馬而更却行不進。或便說餘事答。反",
    "X40n0717_003:0219c11": "生瞋恚。如彼惡馬。而趣非道。破輪折軸。或不畏眾",
    "X40n0717_003:0219c12": "僧。亦不畏犯。而不受舉罪者語。便捉坐具置肩而",
    "X40n0717_003:0219c13": "出。不可訶制。如彼惡馬。不畏御者。亦不畏鞭。咋銜",
    "X40n0717_003:0219c14": "奔突。不可禁制。或左抄衣在僧中舉手大語。乃令",
    "X40n0717_003:0219c15": "汝等教授我耶。如彼惡馬雙脚人立吐沫。或言。長",
    "X40n0717_003:0219c16": "老亦不與我衣鉢臥具醫藥。何故教我。彼即捨戒。",
    "X40n0717_003:0219c17": "取於下道。至比丘所。作如是言。我已休道。於意快",
    "X40n0717_003:0219c18": "耶。如彼惡馬。而更蹲臥。是為八種惡人。如彼八種",
    "X40n0717_003:0219c19": "惡馬。所應慈愍諸弟子。我已具說。當住在空處。樹",
    "X40n0717_003:0219c20": "下。修習禪定。莫為放逸。後致悔恨。此是我所教戒",
    "X40n0717_003:0219c21": "(如上諸羯磨文。備載大律及羯磨本中)。",
    "X40n0717_003:0219c22": "△後結問",
    "X40n0717_003:0219c23": "諸大德。我已說十三僧伽婆尸沙法。九戒初犯。四乃。",
    "X40n0717_003:0219c24": "至三諫。若比丘犯一一法。知而覆藏。應強與波利婆",
    "X40n0717_003:0220a01": "沙。行波利婆沙竟。增上與六夜摩那埵。行摩那埵已。",
    "X40n0717_003:0220a02": "餘有出罪應二十僧中出是比丘罪。若少一人。不滿",
    "X40n0717_003:0220a03": "二十眾。出是比丘罪。是比丘罪不得除。諸比丘亦可",
    "X40n0717_003:0220a04": "訶。此是時。今問諸大德。是中清淨不(三說)。諸大德。是中",
    "X40n0717_003:0220a05": "清淨。默然故。是事如是持。",
    "X40n0717_003:0220a06": "釋曰。我已說者。謂彰自所說事竟。欲令聽眾重審",
    "X40n0717_003:0220a07": "其罪。而暫舒息也。九戒初犯者。謂前之九戒。初作",
    "X40n0717_003:0220a08": "之時。便得本罪。不致他諫不捨。方成其犯。四乃至",
    "X40n0717_003:0220a09": "三諫者。謂後之四戒。白三羯磨諫竟。方得其罪。犯",
    "X40n0717_003:0220a10": "一一法者。謂於十三事中。隨犯其一也。知而覆藏",
    "X40n0717_003:0220a11": "者。謂心了知自所犯事。而故隱匿。不向他發露也。",
    "X40n0717_003:0220a12": "應強與波利婆沙者。強。謂不樂。波利婆沙。此翻別",
    "X40n0717_003:0220a13": "住。謂隨其覆藏日數。僧應與作不樂別住法也。行",
    "X40n0717_003:0220a14": "波利婆沙竟者。謂覆藏若干日。應行若干日別住。",
    "X40n0717_003:0220a15": "中間不更重犯。如法行竟也。增上與六夜摩那埵",
    "X40n0717_003:0220a16": "者。摩那埵。此云意喜。謂行別住竟。更加上與其六",
    "X40n0717_003:0220a17": "夜意喜行。行斯行時。罪得清淨。自心歡喜。亦令眾",
    "X40n0717_003:0220a18": "僧歡喜。僧知此人因斯改悔。更不重起煩惱。成清",
    "X40n0717_003:0220a19": "淨人。乃與之出罪。若不覆藏。不須行其別住。但直",
    "X40n0717_003:0220a20": "行此六夜意喜。以日該夜。故云六夜也。行摩那埵",
    "X40n0717_003:0220a21": "已者。謂六夜如法行竟。中間不壞其法也。餘有出",
    "X40n0717_003:0220a22": "罪等者。謂既於六夜而行其法。是淨罪方便。尚有",
    "X40n0717_003:0220a23": "出罪事在。應於二十比丘中出。若少不足。作法不",
    "X40n0717_003:0220a24": "成。則彼罪不除。僧招非法之咎。以如來法王。深知",
    "X40n0717_003:0220b01": "眾生業性。必須二十淨僧。罪得除滅。非此不脫。如",
    "X40n0717_003:0220b02": "人為他所害。尚存咽喉。若非妙藥良醫。少施功力。",
    "X40n0717_003:0220b03": "不可得活。此亦如是。非不依法。及無淨僧。少眾。少",
    "X40n0717_003:0220b04": "緣。還得清淨戒生。無有是處。此是時者。謂此是其",
    "X40n0717_003:0220b05": "出罪之法也。餘文如上釋。此中行法云何。若比丘",
    "X40n0717_003:0220b06": "犯僧殘罪覆藏者。應隨覆藏日。與覆藏羯磨治。彼",
    "X40n0717_003:0220b07": "比丘應往僧中。具威儀禮僧足。合掌。胡跪。白言。大",
    "X40n0717_003:0220b08": "德僧聽。我某甲比丘。犯某僧殘罪。覆藏(若干日。應隨覆藏年",
    "X40n0717_003:0220b09": "月日長短稱之)我某甲比丘犯某僧殘罪。隨覆藏(若干)日。今",
    "X40n0717_003:0220b10": "從僧乞覆藏羯磨。願僧與我某甲比丘隨覆藏(若干)",
    "X40n0717_003:0220b11": "日羯磨。慈愍故。如是三說。僧應白四羯磨與之。若",
    "X40n0717_003:0220b12": "行覆藏時。更重犯者。應從僧乞作覆藏本日治。僧",
    "X40n0717_003:0220b13": "應白四羯磨與(此是新罪與舊罪合法。名為壞覆藏法者。若不壞法。行竟。即直乞六",
    "X40n0717_003:0220b14": "夜意喜)。行覆藏竟。應從僧乞六夜摩那埵。僧應白四",
    "X40n0717_003:0220b15": "羯磨與。行六夜已。從僧乞出罪。僧應與白四羯磨",
    "X40n0717_003:0220b16": "出罪。若犯僧殘不覆藏。應從僧乞六夜意喜。僧應",
    "X40n0717_003:0220b17": "白四與之。行意喜時。重犯者。應乞意喜本日治。僧",
    "X40n0717_003:0220b18": "應白四與之(斯據新舊合作治法。此名為壞摩那捶法者)。行本日治已。",
    "X40n0717_003:0220b19": "應乞出罪。僧應與白四出。若有犯眾多僧殘罪。或",
    "X40n0717_003:0220b20": "覆藏一夜。乃至有十夜者。聽與共作眾多僧殘罪",
    "X40n0717_003:0220b21": "覆藏十夜白四羯磨(如法行已。次與意喜。出罪)。若有犯二僧殘",
    "X40n0717_003:0220b22": "罪。二俱覆藏。或憶一。不憶一。或一有疑。一無疑。或",
    "X40n0717_003:0220b23": "識一。不識一。或乞覆藏時。說一不說一。應隨所憶。",
    "X40n0717_003:0220b24": "所識。所說。無疑。與覆藏羯磨。後還憶。還識。還說。無",
    "X40n0717_003:0220c01": "疑。應隨所犯與覆藏羯磨。若覆藏兩月。憶一月。不",
    "X40n0717_003:0220c02": "憶一月。乃至說一月。不說一月。亦如是。若比丘犯",
    "X40n0717_003:0220c03": "二僧殘罪。罷道。罷道已。還受大戒。或先後俱覆藏。",
    "X40n0717_003:0220c04": "或先覆藏。後發露。或先發露。後覆藏。應隨所覆藏",
    "X40n0717_003:0220c05": "日。與覆藏羯磨。或先後俱發露。即應與意喜(先謂未罷",
    "X40n0717_003:0220c06": "道時。後謂還受大戒時)。或先覆一。不覆一。後二俱覆。或先所",
    "X40n0717_003:0220c07": "覆者。後復覆。先發露者。後亦發露。或先所覆者。後",
    "X40n0717_003:0220c08": "發露。先露者。後便覆。或先覆一露一。後二俱露。如",
    "X40n0717_003:0220c09": "是皆應隨所覆者與覆藏羯磨。行覆藏竟。然後二",
    "X40n0717_003:0220c10": "俱與意喜。憶一不憶一。疑一不疑一。識一不識一。",
    "X40n0717_003:0220c11": "說一不說一。各如上覆一不覆一。作四句。共有二",
    "X40n0717_003:0220c12": "十句。行覆藏時。行覆藏竟。行意喜時。行意喜竟。各",
    "X40n0717_003:0220c13": "作二十句亦如是(後覆一不覆一。至此共有百句)。作沙彌還受大",
    "X40n0717_003:0220c14": "戒。百句亦如是。顛狂。心亂。痛惱。不見罪舉。不懺悔",
    "X40n0717_003:0220c15": "舉。惡見不捨舉。各有百句(共有八百句)。或行覆藏時罷",
    "X40n0717_003:0220c16": "道。後還受大戒(後應續行前日覆藏)。或應與作本日治。彼罷",
    "X40n0717_003:0220c17": "道(後應為作本日治)。或行覆藏竟罷道(後應與意喜)。或行意喜",
    "X40n0717_003:0220c18": "時罷道(後應續日行之)。或行意喜竟罷道(後應與出罪)。作沙彌",
    "X40n0717_003:0220c19": "乃至惡見不捨舉。各作五句亦如是(從行覆藏時罷道。至此共",
    "X40n0717_003:0220c20": "有四十句)。若有比丘犯僧殘罪。謂犯棄覆藏。或謂犯波",
    "X40n0717_003:0220c21": "逸提。乃至惡說。覆藏者。是為不覆藏。應教彼作突",
    "X40n0717_003:0220c22": "吉羅懺已。與意喜。或有犯波逸提。謂是棄罪等覆",
    "X40n0717_003:0220c23": "藏者。並先教作突吉羅懺。後如法懺本罪。若犯僧",
    "X40n0717_003:0220c24": "殘。作僧殘意覆藏。教作突吉羅懺已。與覆藏羯磨。",
    "X40n0717_003:0221a01": "若犯僧殘。不憶犯數。不憶日數。或憶犯數。不憶日",
    "X40n0717_003:0221a02": "數。皆應與清淨已來覆藏。若憶日數。不憶犯數。應",
    "X40n0717_003:0221a03": "數日與覆藏。疑不疑。識不識。亦如是。若比丘從僧",
    "X40n0717_003:0221a04": "乞行摩那埵。即於其日中間重犯。覆藏。僧應語言。",
    "X40n0717_003:0221a05": "汝應更行摩那埵。若行摩那埵一夜。乃至六夜。中",
    "X40n0717_003:0221a06": "間重犯覆藏。應更與摩那埵。次與本日治。然後出",
    "X40n0717_003:0221a07": "罪。比丘自行覆藏。乃至出罪等。不應更互作覆藏",
    "X40n0717_003:0221a08": "羯磨。及本日治。意喜。足二十人數出罪。行覆藏比",
    "X40n0717_003:0221a09": "丘。有八事失夜。得惡作罪。一往餘寺不白。二客比",
    "X40n0717_003:0221a10": "丘來不白。三有緣事自出外不白。四寺內徐行者",
    "X40n0717_003:0221a11": "不白。五病不遣信白。六二三人共一屋宿(應別自在一下",
    "X40n0717_003:0221a12": "小房中住)。七在無比丘處住。八不半月說戒時白。白時",
    "X40n0717_003:0221a13": "應具威儀。如是白。大德僧聽。我某甲比丘。犯僧殘",
    "X40n0717_003:0221a14": "罪覆藏。我某甲比丘隨覆藏日。從僧乞覆藏日羯",
    "X40n0717_003:0221a15": "磨。僧已與我隨覆藏日羯磨。我某甲比丘已行若",
    "X40n0717_003:0221a16": "干日。未行若干日。白大德令知我行覆藏。若行意",
    "X40n0717_003:0221a17": "喜者。應常在僧中宿。日日準如上白。若布薩日。彼",
    "X40n0717_003:0221a18": "人軟弱。多有羞愧。應至清淨比丘所。白言。大德上",
    "X40n0717_003:0221a19": "座。我今日捨教敕不作。若欲作時。應至清淨比丘",
    "X40n0717_003:0221a20": "所。白言。我今日隨所教敕當作。行覆藏意喜比丘。",
    "X40n0717_003:0221a21": "應行三十五事。不行得罪(三十五事。如初篇婬戒出。當知罪事非輕。此中",
    "X40n0717_003:0221a22": "懺法繁密。理須精練。自可依律行用。不然。彼成虗悔。自招重過。其間更有犯相差別。羯磨出罪軌則。并行",
    "X40n0717_003:0221a23": "覆藏摩那埵法。備於大律覆藏犍度。及羯磨本中。此不煩出。有云。若不憶覆藏日數。須行滿一百日為限。",
    "X40n0717_003:0221a24": "十誦云。從受大戒來治。五分云。從其憶犯已來與別住。疑亦如是。母經云。以何義故。名為別住。別在一房。",
    "X40n0717_003:0221b01": "不得與僧同處。在一切大僧下坐。不得連草食。又復一切眾僧苦役掃塔及僧房。乃至僧大小行處。皆料",
    "X40n0717_003:0221b02": "理之。又雖復入僧中。不得與僧談論。若有問。亦不得答。以是義故。名為別住。摩那埵者。秦言意喜。自意歡",
    "X40n0717_003:0221b03": "喜。亦使眾僧歡喜。苦役與前無異。但以日限少有異耳。善見律云。秦言折伏貢高。亦言下意。下意者。承事",
    "X40n0717_003:0221b04": "眾僧也。五分律云。有諸比丘。或行別住時。或行意喜時。或意喜竟喚入拔罪時。命過。諸比丘白佛。彼為具",
    "X40n0717_003:0221b05": "戒命過。為是破戒命過。佛言。皆是具戒)。言偷蘭遮罪者。有其二位。一",
    "X40n0717_003:0221b06": "者根本。亦名獨頭。二者從生。亦名方便。於此二中。",
    "X40n0717_003:0221b07": "懺階三品。一者上品。對大眾懺。謂根本中。破法輪",
    "X40n0717_003:0221b08": "主。盜四錢。盜僧食。殺天等。從生中。波羅夷下重偷",
    "X40n0717_003:0221b09": "蘭遮。二者中品。對三比丘懺。謂根本中。破羯磨僧。",
    "X40n0717_003:0221b10": "壞法輪伴。盜三二錢。互有衣相觸等。從生中。波羅",
    "X40n0717_003:0221b11": "夷下輕偷蘭遮。僧殘下重偷蘭遮。三者下品。對一",
    "X40n0717_003:0221b12": "比丘懺。謂根本中惡心罵僧。盜一錢。用人髮。人皮。",
    "X40n0717_003:0221b13": "石鉢。剃毛。裸身。食生肉血。著外道衣等。從生中。僧",
    "X40n0717_003:0221b14": "殘下輕偷蘭遮。按十誦律。重者應一切僧中悔。中",
    "X40n0717_003:0221b15": "者應出界外四比丘眾中悔。輕者同上。毗尼母經",
    "X40n0717_003:0221b16": "云。偷蘭遮者。於麤惡罪邊生。故名偷蘭遮。又復欲",
    "X40n0717_003:0221b17": "起大事不成。名為偷蘭遮。又復於突吉羅惡說重",
    "X40n0717_003:0221b18": "故。名為偷蘭遮。若欲懺除此罪者。其上品偷蘭遮",
    "X40n0717_003:0221b19": "對大眾懺時。應至僧中。具儀從僧三乞已。乃請一",
    "X40n0717_003:0221b20": "人為懺悔主。其懺主當作白。既白僧已。然後受彼",
    "X40n0717_003:0221b21": "懺悔(按十誦對一切僧及四比丘懺者。法亦同此)。其中品者。對小眾懺。",
    "X40n0717_003:0221b22": "應至三清淨比丘所。請一人為懺主。懺主應問餘",
    "X40n0717_003:0221b23": "二比丘已。方受彼懺。欲對二比丘前懺者。法亦同",
    "X40n0717_003:0221b24": "此。其下品者。對一人懺。應至一清淨比丘所。先請",
    "X40n0717_003:0221c01": "為懺主已。然後懺悔。此間懺法。并白僧。請懺主文。",
    "X40n0717_003:0221c02": "俱與懺捨墮法同。唯除捨物。及改罪名為異。故不",
    "X40n0717_003:0221c03": "復出(觀佛三昧經云。犯偷蘭遮。久不懺悔。虗食僧食。坐僧眾中。與僧布薩。如是眾多無量不淨",
    "X40n0717_003:0221c04": "惡業。罪人臨命終時。轝身皆香。如麝香子。不可堪處。即作是念。當於何處。不聞此香。如此香氣。猶如狂風。",
    "X40n0717_003:0221c05": "來熏我心。作是念已。獄卒羅剎。自化己身。猶如畵瓶。中盛糞穢。至罪人所。以手摩觸。令彼罪人心生愛著。",
    "X40n0717_003:0221c06": "氣絕命終。猶如風吹。墮沸屎中。墮已。麋爛。眾蟲唼食。東西走時。削骨徹髓。饑渴逼故。飲熱沸屎。蛕蟲。蛆蟲。",
    "X40n0717_003:0221c07": "唼其舌根。一日一夜。九十億生。九十億死。罪舉乃出。生貧賤家。繫屬於他。不得自在。設生世時。恒值惡王。",
    "X40n0717_003:0221c08": "屬邪見王。種種惡事逼切其身。癭瘇惡瘡。以為衣服)。",
    "X40n0717_003:0221c09": "○三不定法(開三)　初總標　中別列　後結問。",
    "X40n0717_003:0221c10": "△初總標",
    "X40n0717_003:0221c11": "諸大德。是二不定法。半月半月說。戒經中來。",
    "X40n0717_003:0221c12": "釋曰。不定法者。謂此罪體。無有定相。容有多罪。不",
    "X40n0717_003:0221c13": "可楷定故。薩婆多論云。佛坐道場時。已決定五篇",
    "X40n0717_003:0221c14": "戒。輕重通塞。無法不定。此所以言不定者。直以可",
    "X40n0717_003:0221c15": "信人不識罪相輕重。亦不識罪名字。設見共女人",
    "X40n0717_003:0221c16": "一處坐。不如為作何事。為共行婬。為作摩觸。為作",
    "X40n0717_003:0221c17": "惡語。為過五六語。故言不定(尼無此二法)。",
    "X40n0717_003:0221c18": "△中別列",
    "X40n0717_003:0221c19": "○初不定法",
    "X40n0717_003:0221c20": "若比丘。共女人獨在屏覆處。障處。可作婬處坐。說非",
    "X40n0717_003:0221c21": "法語。有住信優婆夷。於三法中。一一法說。若波羅夷。",
    "X40n0717_003:0221c22": "若僧伽婆尸沙。若波逸提。是坐比丘自言我犯是罪。",
    "X40n0717_003:0221c23": "於三法中。應一一治。若波羅夷。若僧伽婆尸沙。若波",
    "X40n0717_003:0221c24": "逸提。如住信優波夷所說。應如法治是比丘。是名不",
    "X40n0717_003:0222a01": "定法。",
    "X40n0717_003:0222a02": "釋曰。佛在舍衛國。迦留陀夷未出家時。有親友婦",
    "X40n0717_003:0222a03": "名齋優婆夷。互相繫意。於乞食時。往詣其家。在屏",
    "X40n0717_003:0222a04": "覆處。共牀而坐。說非法語。毗舍佉母聞聲。往闚見",
    "X40n0717_003:0222a05": "之。以白世尊。世尊種種訶責迦留陀夷已。與諸比",
    "X40n0717_003:0222a06": "丘結戒(薩婆多論云。與諸比丘結戒者。一為止誹謗故。二為除鬬諍故。三為增上法故。比丘",
    "X40n0717_003:0222a07": "出家。迹絕俗穢。為人天所宗向信敬。四為斷惡業次第法故。初既屏處。漸染纏綿。無所不至。是以防之。而",
    "X40n0717_003:0222a08": "制斯戒)。女人者。謂是人女。若老。若少。堪行婬境者是",
    "X40n0717_003:0222a09": "也。獨者。謂一比丘。一女人。更無餘伴。屏覆者。有二",
    "X40n0717_003:0222a10": "種。一見屏覆。謂若塵。若霧。若黑暗中。不相見也。二",
    "X40n0717_003:0222a11": "聞屏覆。謂乃至常語。不聞聲處也。障處者。若樹。若",
    "X40n0717_003:0222a12": "墻壁。若籬。若衣。及餘諸物障。斯等皆為堪蔽其形。",
    "X40n0717_003:0222a13": "得隱羞恥也。可作婬處者。謂其處。堪作不淨事也。",
    "X40n0717_003:0222a14": "坐者。謂身所居也。若牀。若座。乃至地敷。得容二身",
    "X40n0717_003:0222a15": "也。說非法語者。謂說不軌之言也。住信優婆夷者。",
    "X40n0717_003:0222a16": "謂其人於三寶所。深起敬心。得不壞信。於四真諦。",
    "X40n0717_003:0222a17": "無有疑惑。得見諦果。假令失命因緣。不故作妄語。",
    "X40n0717_003:0222a18": "縱其未證諦果。若有深心信樂三寶。受持五戒。善",
    "X40n0717_003:0222a19": "憶持事。不錯所說。言行忠信。真實而不虗妄者。亦",
    "X40n0717_003:0222a20": "名之為住信也。優婆夷。此云近事女。於三法中一",
    "X40n0717_003:0222a21": "一法說者。謂於四棄。十三殘。九十墮中。隨一一法",
    "X40n0717_003:0222a22": "而陳說也。是坐比丘自言我犯是罪等者。謂以其",
    "X40n0717_003:0222a23": "所為之事。據實自說。即如其言治之。若其言與優",
    "X40n0717_003:0222a24": "婆夷語不相當。即應如優婆夷言而治。若其抗諱",
    "X40n0717_003:0222b01": "不臣。應與作不見罪舉白四羯磨(十誦。根本。令與彼作覓罪相羯",
    "X40n0717_003:0222b02": "磨)。若優婆夷為護彼比丘故不肯說以為證。或漫",
    "X40n0717_003:0222b03": "說餘事。或說事不分明。皆應如彼比丘語治。是中",
    "X40n0717_003:0222b04": "犯相者。若比丘自言所趣向處。自言所到處。自言",
    "X40n0717_003:0222b05": "坐。自言臥。自言作。即應如比丘所語治。若不自言",
    "X40n0717_003:0222b06": "作。應如住信者所說治。若自言趣處到處坐。不自",
    "X40n0717_003:0222b07": "言臥作。若自言趣處到處不自言坐臥作。若自言",
    "X40n0717_003:0222b08": "趣處。不自言到坐臥作。及不自言趣處。乃至不自",
    "X40n0717_003:0222b09": "言作。俱如住信者所說治也。應如法治者。謂如法。",
    "X40n0717_003:0222b10": "如律。如佛所教。於三法中。隨事而治也(既不臣罪。為被作羯",
    "X40n0717_003:0222b11": "磨已。應行三十五隨順行。薩婆多云。若作羯磨已。若說先罪。應解羯磨。隨罪輕重治之。若不說者。盡形籌",
    "X40n0717_003:0222b12": "不解羯磨)。",
    "X40n0717_003:0222b13": "○後不定法",
    "X40n0717_003:0222b14": "若比丘。共女人在露現處。不可作婬處坐。作麤惡語。",
    "X40n0717_003:0222b15": "有住信優婆夷。於二法中。一一法說。若僧伽婆尸沙。",
    "X40n0717_003:0222b16": "若波逸捉。是坐比丘自言我犯是罪。於二法中。應一",
    "X40n0717_003:0222b17": "一治。若僧伽婆尸沙。若波逸提。如住信優婆夷所說。",
    "X40n0717_003:0222b18": "應如法治是比丘。是名不定法。",
    "X40n0717_003:0222b19": "釋曰。緣處同前。然此戒與前戒事多相似。其中別",
    "X40n0717_003:0222b20": "者。前據三事。是在屏障堪作婬處坐。此以二事。謂",
    "X40n0717_003:0222b21": "在露現不堪作婬處坐。其波羅夷罪。無由得生故。",
    "X40n0717_003:0222b22": "以彼共在露處。或身相觸。或說非法麤惡語。或說",
    "X40n0717_003:0222b23": "索供等語。故得僧殘。若獨與女露地坐。或過語說",
    "X40n0717_003:0222b24": "法。或向說實得上人法。或說他麤罪等。故得波逸",
    "X40n0717_003:0222c01": "提。所言若者。亦是不定之詞。謂於彼所作事不究",
    "X40n0717_003:0222c02": "竟。即得偷蘭遮。突吉羅。惡說也。此戒但除其作。以",
    "X40n0717_003:0222c03": "為異相。餘趣向所到坐臥。悉如前釋。",
    "X40n0717_003:0222c04": "△後結問",
    "X40n0717_003:0222c05": "諸大德。我已說二不定法。今問諸大德。是中清淨不",
    "X40n0717_003:0222c06": "(三說)。諸大德。是中清淨。默然故。是事如是持。",
    "X40n0717_003:0222c07": "釋曰。是中結文。如前應知。更不別釋。",
    "X40n0717_003:0222c09": "四分戒本如釋卷第三",
    "X40n0717_003:0222c11": "音釋",
    "X40n0717_003:0222c12": "駃音快。疾流也。",
    "X40n0717_003:0222c13": "羝音低。羖羊也。",
    "X40n0717_003:0222c14": "觝躓上音底。觸也。下音至。不行也。",
    "X40n0717_003:0222c15": "轅轢上音員。下音隔。",
    "X40n0717_003:0222c16": "蛕音為。人腹中長蟲也。"
}