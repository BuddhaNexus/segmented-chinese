{
    "T39n1796_009:0669a10": "大毘盧遮那成佛經疏卷第九",
    "T39n1796_009:0669a12": "沙門一行阿闍梨記",
    "T39n1796_009:0669a13": "7入漫荼羅具緣品第二之餘",
    "T39n1796_009:0669a14": "又如彼龍王，　　恭敬禮時慶，",
    "T39n1796_009:0669a15": "河濱眾飛鳥，　　環遶而行列。",
    "T39n1796_009:0669a16": "逮希有寂義，　　將摧諸有者，",
    "T39n1796_009:0669a17": "汝今得同彼，　　作寂之嘉慶。",
    "T39n1796_009:0669a18": "此時菩薩已到苦行源底知無義利，受牧牛",
    "T39n1796_009:0669a19": "女人乳糜已，於河中澡浴相好圓滿，爾時去",
    "T39n1796_009:0669a20": "佛道漸近，有無量青雀之瑞，如《本行經》中廣",
    "T39n1796_009:0669a21": "明。此鳥正名搡沙，形似青雀而小者，方俗間",
    "T39n1796_009:0669a22": "所謂仙人鳥也。菩薩澡浴已，思惟諸法本寂",
    "T39n1796_009:0669a23": "心，明見大菩提路生奇特心，自知必能以大",
    "T39n1796_009:0669a24": "勢力摧壞諸有，是時復有無量無邊吉慶之",
    "T39n1796_009:0669a25": "事興于世間。汝今亦於祕密藏中，棄捨九十",
    "T39n1796_009:0669a26": "五外道中種種疲勞形神無有義利之苦行，",
    "T39n1796_009:0669a27": "噉阿字一味乳糜，增益常命色力，以淨法水",
    "T39n1796_009:0669a28": "灌浴其身，明識心王大道，將詣毘盧遮那坐",
    "T39n1796_009:0669a29": "道場處，故云得同彼慶也。",
    "T39n1796_009:0669b01": "猶如婆伽婆，　　樹王下時慶，",
    "T39n1796_009:0669b02": "以慈心力故，　　破無量魔軍。",
    "T39n1796_009:0669b03": "種種隨類形，　　遍天人世間，",
    "T39n1796_009:0669b04": "汝今得同彼，　　作寂之嘉慶。",
    "T39n1796_009:0669b05": "世尊坐道場樹下降伏天魔成正覺時，一切",
    "T39n1796_009:0669b06": "世間出世間有種種慶嘉之事，如天樹王上",
    "T39n1796_009:0669b07": "春之月具足開敷。本行菩薩道時所有希願",
    "T39n1796_009:0669b08": "已得如意，即便普現色身，遍於世界開化眾",
    "T39n1796_009:0669b09": "生。又此中言魔軍者，梵本正音博吃芻，是羽",
    "T39n1796_009:0669b10": "翼黨援之義，今依古譯會意言耳。汝今發菩",
    "T39n1796_009:0669b11": "提心，當知已得安坐佛覺沙囉樹王根本之",
    "T39n1796_009:0669b12": "下，以如來加持神力遍伏魔軍。若從此堅固",
    "T39n1796_009:0669b13": "不動，逮見心明道時，即是初發心中便成正",
    "T39n1796_009:0669b14": "覺，以除蓋障三昧普現漫荼羅身，故云得同",
    "T39n1796_009:0669b15": "彼慶也。",
    "T39n1796_009:0669b16": "如善逝導師，　　住於波羅奈，",
    "T39n1796_009:0669b17": "初轉最無上，　　法輪嘉慶時，",
    "T39n1796_009:0669b18": "奇特未曾有，　　世間時分盡，",
    "T39n1796_009:0669b19": "汝今得同彼，　　作寂之嘉慶。",
    "T39n1796_009:0669b20": "世尊以十義故轉正法輪，如《花嚴》等廣說。梵",
    "T39n1796_009:0669b21": "云鉢囉嚩娜覩嚩囉，是上妙義、殊勝義，即是",
    "T39n1796_009:0669b22": "世間第一、更無過上，故云最無上。復次世尊",
    "T39n1796_009:0669b23": "諸有所說皆為大事因緣，故云最無上。一切",
    "T39n1796_009:0669b24": "世間初來未曾聞，亦不能轉，故曰奇特。未曾",
    "T39n1796_009:0669b25": "有，梵本正云奇希，今會意言耳。自度諸有，亦",
    "T39n1796_009:0669b26": "令無量眾生住最後邊身，乃至意生麁重之",
    "T39n1796_009:0669b27": "有亦令永盡。汝今亦爾，若於此生逮得除蓋",
    "T39n1796_009:0669b28": "障三昧語言陀羅尼，起自在神通時，亦能如",
    "T39n1796_009:0669b29": "毘盧遮那而轉法輪，故云得同彼慶也。",
    "T39n1796_009:0669c01": "如彼為利益，　　第一吉義慶，",
    "T39n1796_009:0669c02": "福利所饒益，　　稱讚諸聖眾。",
    "T39n1796_009:0669c03": "遍說具德尊，　　牟尼釋師子，",
    "T39n1796_009:0669c04": "汝今得同彼，　　作寂之嘉慶。",
    "T39n1796_009:0669c05": "梵本云係多，翻云利益。次云吃𭌆耶，此翻為",
    "T39n1796_009:0669c06": "利。迦囉儜，翻為饒益。本名各異，傳度者無以",
    "T39n1796_009:0669c07": "別之。譬如初哉、首基、肇祖、元胎，雖復同歸於",
    "T39n1796_009:0669c08": "始，然有小殊也。初句為利益，亦是令利",
    "T39n1796_009:0669c09": "益之義，結成歎佛偈。次句云第一吉義，結",
    "T39n1796_009:0669c10": "成歎法偈。次二句明供養修行所成勝果，總",
    "T39n1796_009:0669c11": "結歎僧偈。次二句結成總結釋迦牟尼本行",
    "T39n1796_009:0669c12": "中七偈，以要言之，如是等一切功德，汝今已",
    "T39n1796_009:0669c13": "具得之也。世尊般涅槃時與成正覺時無二",
    "T39n1796_009:0669c14": "無別，若就世諦則云三界虛空眾生福盡，是",
    "T39n1796_009:0669c15": "故晦而不言。然此中結會三寶及如來本行，",
    "T39n1796_009:0669c16": "即是大涅槃義也。此十一偈中具無量義，當",
    "T39n1796_009:0669c17": "廣諸修多羅分別說之。恐妨說漫荼羅義故，",
    "T39n1796_009:0669c18": "今略明訓詁而已。",
    "T39n1796_009:0669c19": "金籌偈金籌偈梵本",
    "T39n1796_009:0669c20": "阿壤引曩無智也鉢吒㘕膜也嚩瑳佛子也阿跛儞",
    "T39n1796_009:0669c21": "嘽都根反，決除也爾乃平聲，仁者也薩哆二合嚩為汝也舍邏枳去聲，",
    "T39n1796_009:0669c22": "善用籌也昧無害反儞也二合囉折窣都醫王也曳入他路",
    "T39n1796_009:0669c23": "羯寫如世間也昧無害反補囉引聲，猶如也。",
    "T39n1796_009:0669c24": "佛子！佛為汝決除無智膜，猶如世醫王善用",
    "T39n1796_009:0669c25": "於金籌。西方治眼法，以金為箸，兩頭圓滑中",
    "T39n1796_009:0669c26": "細，猶如杵形，可長四五寸許，用時以兩頭塗",
    "T39n1796_009:0669c27": "藥，各用一頭內一眼中塗之。《涅槃》金箄亦此",
    "T39n1796_009:0669c28": "類也。一切眾生心目本有佛知見性，但以無",
    "T39n1796_009:0669c29": "智膜翳故，諸法實相不得明了現前。若令拙",
    "T39n1796_009:0670a01": "醫救之，非徒無効而已，或更增其翳膜、或",
    "T39n1796_009:0670a02": "傷損目瞳。如來方便具足善用金籌者則不",
    "T39n1796_009:0670a03": "如是，如郢匠運斧盡力除垢，然於不可傷處",
    "T39n1796_009:0670a04": "則不令傷。若豪髮之間盈縮失度，則為斷空",
    "T39n1796_009:0670a05": "所翳，不成無礙知見也。又此病眼目中見色",
    "T39n1796_009:0670a06": "之性，世間若有醫王、若無醫王，法爾成就，但",
    "T39n1796_009:0670a07": "遇可治際會則便開明，非籌藥之功今始創",
    "T39n1796_009:0670a08": "造也。《法蓮》有盲人譬喻，此中當廣說之。一",
    "T39n1796_009:0670a09": "切諸佛種種異方便門，究其旨歸，悉皆意在",
    "T39n1796_009:0670a10": "於此耳。",
    "T39n1796_009:0670a11": "明鏡偈明鏡偈梵本",
    "T39n1796_009:0670a12": "鉢囉二合𫪭嚩微𭡛反，像也麼莾耶形也達摩法也阿車引，澄",
    "T39n1796_009:0670a13": "也輸上駄清淨也阿囊尾羅不濁也阿蘗囉二合係耶二合",
    "T39n1796_009:0670a14": "曩無執也毘邏必夜二合室者二合離言說也係都因也羯麼業也",
    "T39n1796_009:0670a15": "三母嗢婆二合嚩引，發起也。一偈翳文如是也壤怛嚩引，二合知也",
    "T39n1796_009:0670a16": "伊𭾥瞞引，此也達麼法也󰴎娑嚩二合婆去嚩引，無自性也曩",
    "T39n1796_009:0670a17": "囊微㘕不濁也矩嚕為也薩怛嚩引，有情也喇他利也莽賭",
    "T39n1796_009:0670a18": "㘕無比也勃駄喃諸佛也若多生也悉怛嚩三合汝也冒囉",
    "T39n1796_009:0670a19": "娑心也",
    "T39n1796_009:0670a20": "諸法無形像，　　清澄無垢濁，",
    "T39n1796_009:0670a21": "無執離言說，　　但從因業起，",
    "T39n1796_009:0670a22": "如是知此法，　　自性無染污，",
    "T39n1796_009:0670a23": "為世無比利，　　汝從佛心生，",
    "T39n1796_009:0670a24": "梵本初句但云形像，然與無相法文勢相連，",
    "T39n1796_009:0670a25": "意明法無形像也。性本淨，猶如明鏡澄然清",
    "T39n1796_009:0670a26": "淨，無有穢濁而能普現眾像。當知此像不從",
    "T39n1796_009:0670a27": "鏡中生、不從外質生、不共生亦非無因緣有，",
    "T39n1796_009:0670a28": "種種戲論皆不相應，亦復不可執取，但屬眾",
    "T39n1796_009:0670a29": "因緣耳。緣合不生、緣離不滅，即言無常無斷、",
    "T39n1796_009:0670b01": "無去無來，當知即像是鏡、即鏡是像。若能如",
    "T39n1796_009:0670b02": "是解時，即見諸法實相，知心自性本無染污",
    "T39n1796_009:0670b03": "也。以之如鏡之心、鑒如心之鏡，故說心自見",
    "T39n1796_009:0670b04": "心、心自知心，智之與鏡無二無別。所以決去",
    "T39n1796_009:0670b05": "眼膜，正為觀如此法界，故自明之。若與此相",
    "T39n1796_009:0670b06": "應時，即於普門漫荼羅得除蓋障三昧，能為",
    "T39n1796_009:0670b07": "一切眾生作無比利，或云無對、或云無稱，謂",
    "T39n1796_009:0670b08": "不可稱量也。以能自生心佛家故，是名佛心",
    "T39n1796_009:0670b09": "之子。從心佛生故，曰汝從佛心生。",
    "T39n1796_009:0670b10": "法輪法螺偈法輪法螺偈梵本",
    "T39n1796_009:0670b11": "阿捺也二合今日也鉢囉二合勃哩二合𫪭已後也路羯寫世間",
    "T39n1796_009:0670b12": "也斫羯蘭二合，輪反沫無割反唎多二合也輪轉也哆",
    "T39n1796_009:0670b13": "引演難引，救世者也阿引布󰪯延吹也三漫多訥嚩無害反，二",
    "T39n1796_009:0670b14": "合普遍也達麼法也商佉螺也莾無也努哆㘕上也。一偈曩無也諦",
    "T39n1796_009:0670b15": "怛囉二合建吃灑二合彼慮也尾末𫪭喇嚩二合異慧也󰴎",
    "T39n1796_009:0670b16": "喇尾二合商計曩無疑也制哆娑引，心也鉢囉二合迦引",
    "T39n1796_009:0670b17": "奢也開示也娑嚩二合路計悉泯二合世人也瞞怛囉二合真言",
    "T39n1796_009:0670b18": "也遮唎邪二合行也曩演道也鉢㘕勝也。二偈醫梵如是也吃",
    "T39n1796_009:0670b19": "㗚二合哆茸作願也勃馱喃諸佛也鄔跛迦引𭌆恩德也",
    "T39n1796_009:0670b20": "𫪭擬疑異反也細喝唱也差說也諦遮彼也嚩馹囉二合",
    "T39n1796_009:0670b21": "駄喇執金剛也薩喇鞞二合一切也𡀩吃鏟二合𫪭護也怛",
    "T39n1796_009:0670b22": "嚩汝也薩婆奢皆常當也。三偈",
    "T39n1796_009:0670b23": "汝自於今日，　　轉於救世輪，",
    "T39n1796_009:0670b24": "其聲普周遍，　　吹無上法螺，",
    "T39n1796_009:0670b25": "勿生於異慧，　　以無疑慮心，",
    "T39n1796_009:0670b26": "開示於世間，　　勝道真言行。",
    "T39n1796_009:0670b27": "常作如是願，　　宣唱佛恩德，",
    "T39n1796_009:0670b28": "一切持金剛，　　皆當護念汝。",
    "T39n1796_009:0670b29": "猶如字輪旋轉相成共為一體，如字輪者，印",
    "T39n1796_009:0670c01": "輪身亦然。是故解圓鏡漫荼羅義時，即解祕",
    "T39n1796_009:0670c02": "密藏中轉法輪義。轉此法輪時，以一音聲普",
    "T39n1796_009:0670c03": "遍十方世界警悟眾生，故曰吹大法螺也。梵",
    "T39n1796_009:0670c04": "音於普遍字中，即有聲義、有吹發義，又有令",
    "T39n1796_009:0670c05": "彼普遍聞義。異慧，是分別妄想之慧。無疑心，",
    "T39n1796_009:0670c06": "即是疑悔永盡住於實智。以住實智故，即能",
    "T39n1796_009:0670c07": "必定師子吼，開示人天無上真言行道法。汝",
    "T39n1796_009:0670c08": "若能發如是願，於一切處一切時，為報正法",
    "T39n1796_009:0670c09": "大恩，宣布佛之恩德，即是如來所使，行如來",
    "T39n1796_009:0670c10": "事，是故一切持金剛皆護念汝也。復次汝之",
    "T39n1796_009:0670c11": "心王，於初法明道中、成佛轉法輪時、已有無",
    "T39n1796_009:0670c12": "量無邊金剛智印周旋翼補共護持之，何況",
    "T39n1796_009:0670c13": "毘盧遮那究竟心王成佛時所有威勢？故當",
    "T39n1796_009:0670c14": "為此法故發大精進也。",
    "T39n1796_009:0670c15": "三昧耶偈三昧耶偈梵本",
    "T39n1796_009:0670c16": "阿儞也二合鉢囉二合勃哩二合𫪭從今以後諦嚩瑳作佛子也",
    "T39n1796_009:0670c17": "阿粃貳尾哆不惜命也迦羅儜多半聲，故也阿鉢𭌆不應也𫪭",
    "T39n1796_009:0670c18": "夜二合𭮛係捨也薩達摸正法也菩提質哆菩提心也沫怛",
    "T39n1796_009:0670c19": "鉢囉捨離也。一偈莾去瑳上𭌆延慳也薩婆達謎數上聲，於一",
    "T39n1796_009:0670c20": "切法也薩怛嚩二合諸眾生也曩忙勿也不也係且者也多半聲，利益",
    "T39n1796_009:0670c21": "行也醫帝此也三昧耶係戒也三勃臺佛也囉引契也",
    "T39n1796_009:0670c22": "二合，引哆引，說也薩怛嚩汝也蘇沒囉二合哆善住戒者。二偈曳他",
    "T39n1796_009:0670c23": "猶如也娑嚩二合自身也貳尾單命也落吃鏟平，二合護也怛他",
    "T39n1796_009:0670c24": "蕗吃鏟引，二合亦護也伊迷如是也怛嚩二合也鉢囉二合",
    "T39n1796_009:0670c25": "抳鉢儞二合，首稽於也虞嚧引，尊也始史二合弟子也汝也室者囉",
    "T39n1796_009:0670c26": "絮瑜薄吉𫪭恭敬也嚩瑳囉虔誠也。三偈阿𭍇毘庾反閉耶",
    "T39n1796_009:0670c27": "依教奉行也薩坦二合多諸有也薩喇瞞二合所作也󰴎室旨二合",
    "T39n1796_009:0670c28": "帝無也囊也坦囉疑慮也坦莾二合娜引，心也。判偈",
    "T39n1796_009:0670c29": "佛子汝從今，　　不惜身命故，",
    "T39n1796_009:0671a01": "不應捨正法，　　捨離菩提心，",
    "T39n1796_009:0671a02": "慳悋一切法，　　不利眾生行。",
    "T39n1796_009:0671a03": "佛說三昧耶，　　汝善住戒者，",
    "T39n1796_009:0671a04": "如護自身命，　　護戒亦如是，",
    "T39n1796_009:0671a05": "應至誠恭敬，　　稽首聖尊足，",
    "T39n1796_009:0671a06": "所作隨教行，　　勿生疑慮心，",
    "T39n1796_009:0671a07": "前云耳語言告一偈者，猶如僧祇家授六念、",
    "T39n1796_009:0671a08": "薩婆多授五時法，以此驗知曾受具戒以不。",
    "T39n1796_009:0671a09": "今此四戒，如受具竟，已略示戒相，當知即是",
    "T39n1796_009:0671a10": "祕密藏中四波羅夷也。如人為他斷頭，命根",
    "T39n1796_009:0671a11": "不續，則一切支分無所能為，不久皆當散壞。",
    "T39n1796_009:0671a12": "今此四夷戒是真言乘命根，亦是正法命根。",
    "T39n1796_009:0671a13": "若破壞者，於祕密藏中猶如死尸，雖具修種",
    "T39n1796_009:0671a14": "種功德行，不久敗壞也。第一戒不應捨正法",
    "T39n1796_009:0671a15": "者，為一切如來正教，皆當攝受修行、受持讀",
    "T39n1796_009:0671a16": "誦，如大海吞納百川無厭足心。若於諸乘了",
    "T39n1796_009:0671a17": "不了義隨一切法門生棄捨之心，如聲聞乘",
    "T39n1796_009:0671a18": "中若對堪作法人心生口言隨捨一法，亦成",
    "T39n1796_009:0671a19": "捨戒。雖於具足毘尼不墮眾數，然非犯戒之",
    "T39n1796_009:0671a20": "罪。今此祕密大乘畢竟無有捨義故，則成重",
    "T39n1796_009:0671a21": "罪也。又此一切法門，皆是大悲世尊於無量",
    "T39n1796_009:0671a22": "阿僧祇劫之所積集，為欲普門饒益一切眾",
    "T39n1796_009:0671a23": "生故而演說之，猶如字輪不可棄一。如聲聞",
    "T39n1796_009:0671a24": "乘人隨捨一事，猶固和合義斷、喪失律儀。何",
    "T39n1796_009:0671a25": "況摩訶衍耶？第二戒不應捨離菩提心者，此",
    "T39n1796_009:0671a26": "菩提心於菩薩萬行猶如大將幢旗，若大將",
    "T39n1796_009:0671a27": "喪失幢旗時，即是三軍敗績墮他勝處，故犯",
    "T39n1796_009:0671a28": "波羅夷也。有人雖愛重三乘法藏心不棄捨，",
    "T39n1796_009:0671a29": "然作是念：「無上大乘種種難行苦行，非我所",
    "T39n1796_009:0671b01": "堪。且當於小乘中而取滅度。」或云：「我當廣植",
    "T39n1796_009:0671b02": "善根供養三寶，長受人天福報。無上菩提是",
    "T39n1796_009:0671b03": "普賢、文殊諸大人等之所行處。今我何能得",
    "T39n1796_009:0671b04": "之？」如是等種種因緣退菩提願，即是自斷命",
    "T39n1796_009:0671b05": "根，犯波羅夷罪。又此菩提心畢竟無有可退",
    "T39n1796_009:0671b06": "義，故不同聲聞法中乃至放捨三歸退為白",
    "T39n1796_009:0671b07": "衣外道者，佛亦慈悲愛愍聽詐也。第三戒者",
    "T39n1796_009:0671b08": "於一切法不應慳悋者，有人雖不捨正法、不",
    "T39n1796_009:0671b09": "離菩提心，然於正法慳悋，不肯觀機惠施，亦",
    "T39n1796_009:0671b10": "犯婆羅夷罪。所以然者？因如來出世然後有",
    "T39n1796_009:0671b11": "是正法，乃至一句一偈無非世尊喪捨身命",
    "T39n1796_009:0671b12": "為其僮僕然後得之。是一切眾生父母遺財，",
    "T39n1796_009:0671b13": "非獨為一眾生故。而今竊為已有，故此祕密",
    "T39n1796_009:0671b14": "藏中同於盜三寶物也。略說法有四種，謂三",
    "T39n1796_009:0671b15": "乘及祕密乘。雖不應悋惜、然應觀眾生、量其",
    "T39n1796_009:0671b16": "根器而後與之。若輒爾說諸深祕之事、令生",
    "T39n1796_009:0671b17": "疑傍斷彼善根、則於第四戒中犯波羅夷罪。",
    "T39n1796_009:0671b18": "其直爾慳財不肯惠施者、於十種方便戒中",
    "T39n1796_009:0671b19": "結犯、下品說之。第四戒勿於一切眾生作不",
    "T39n1796_009:0671b20": "饒益行者、此是四攝相違法。四攝是菩薩具",
    "T39n1796_009:0671b21": "戒中四依、初受戒時先當開示此遮難，若能",
    "T39n1796_009:0671b22": "奉行者方為受之，不能奉行則非摩訶薩埵",
    "T39n1796_009:0671b23": "不得為受。所以然者？菩薩發一切智心，本為",
    "T39n1796_009:0671b24": "普攝一切眾生，為作三乘入道因緣故。而今",
    "T39n1796_009:0671b25": "反作四攝相違法，起眾生障道因緣。一切眾",
    "T39n1796_009:0671b26": "生亦同字輪之體，不得相離故，隨損一一眾",
    "T39n1796_009:0671b27": "生善根，或於彼捨饒益行，皆犯波羅夷罪。例",
    "T39n1796_009:0671b28": "如聲聞法中，隨捨七眾一人，即是不和合義，",
    "T39n1796_009:0671b29": "斷失具足律儀也。但隨煩惱之心，造婬盜殺",
    "T39n1796_009:0671c01": "妄等，而未損彼三乘善緣，猶如聲聞法中偷",
    "T39n1796_009:0671c02": "蘭遮罪，是方便學處中攝也。次下是阿闍梨",
    "T39n1796_009:0671c03": "教戒之語。佛說三昧耶者，梵本兼有此字，言",
    "T39n1796_009:0671c04": "十方三世佛共說此三昧耶，同行一如實道，",
    "T39n1796_009:0671c05": "更無異路。今漫荼羅中一切集會現為證驗",
    "T39n1796_009:0671c06": "也。梵云蘇沒囉多，翻為善住戒者，以其善",
    "T39n1796_009:0671c07": "住三昧耶故，亦名善住戒者，即是異門說佛",
    "T39n1796_009:0671c08": "子之名。如護汝父母生身所有軀命，今愛此",
    "T39n1796_009:0671c09": "法身慧命亦當如是也。汝今以受具戒竟，當",
    "T39n1796_009:0671c10": "至誠於彼諸尊作禮而退。自今以後凡有所",
    "T39n1796_009:0671c11": "作，當具依真言法教如說行之。同彼新受戒",
    "T39n1796_009:0671c12": "者，一切事業先當問師，勿得卒心專檀令生",
    "T39n1796_009:0671c13": "惡邪疑悔也。復次阿闍梨說持明藏中二部",
    "T39n1796_009:0671c14": "戒本，一一皆是真言，可以成辦諸事，如來以",
    "T39n1796_009:0671c15": "此加持諸弟子故。今此中諸偈亦爾，作法時",
    "T39n1796_009:0671c16": "當誦梵本，兼以字門而廣釋之。「爾時金剛手",
    "T39n1796_009:0671c17": "白佛言，乃至同見佛世尊故。」是因受具已竟，",
    "T39n1796_009:0671c18": "明真言門中無作功德也。如聲聞法中若受",
    "T39n1796_009:0671c19": "具足戒竟，如婬盜殺妄等是一一學處，各於",
    "T39n1796_009:0671c20": "三千大千世界一一眾生處皆得無作功德，",
    "T39n1796_009:0671c21": "福河流注迄至命終。乃至不飲酒戒，於一切",
    "T39n1796_009:0671c22": "眾生咽咽皆生無作功德。壞生掘地戒，於",
    "T39n1796_009:0671c23": "一切草木自金剛際以來一一微塵各生無",
    "T39n1796_009:0671c24": "作功德。以此因緣故，雖具諸結使凡夫，得與",
    "T39n1796_009:0671c25": "無學聖人同在應供之數共秉聖事。今此祕",
    "T39n1796_009:0671c26": "密藏中，以初戒故，於十方三世一切正法藏",
    "T39n1796_009:0671c27": "中皆生無作功德。由第二戒故，於十方三世",
    "T39n1796_009:0671c28": "一切菩薩行中皆生無作功德法。由第三戒",
    "T39n1796_009:0671c29": "故，於十方三世一切度人門皆生無作功德。",
    "T39n1796_009:0672a01": "由第四戒故，於十方三世一切眾生及四攝",
    "T39n1796_009:0672a02": "事中皆生無作功德。非獨以一期為限量、三",
    "T39n1796_009:0672a03": "千為境界也。又聲聞一切律儀，因緣造作，終",
    "T39n1796_009:0672a04": "至無餘涅槃，歸於灰斷。今此菩薩律儀，本從",
    "T39n1796_009:0672a05": "一切智生，終趣薩婆若海，本末究竟等皆如",
    "T39n1796_009:0672a06": "金剛。又如聲聞法中，雖有具足煩惱學無學",
    "T39n1796_009:0672a07": "等階次不同，然所發無作律儀則無優劣之",
    "T39n1796_009:0672a08": "異。今此菩薩律儀亦復如是，雖復最初發心",
    "T39n1796_009:0672a09": "乃至四十二地階次不同，然一時普遍法界",
    "T39n1796_009:0672a10": "發起無作善根，則與如來更無增減之異。復",
    "T39n1796_009:0672a11": "次如初發心時一切功德即與如來等，從此",
    "T39n1796_009:0672a12": "以後經無量阿僧祇劫，於一念中恒殊進，轉",
    "T39n1796_009:0672a13": "深轉廣不可思議。以此義故名為祕密藏中",
    "T39n1796_009:0672a14": "無作功德也。以之經云「金剛手問：此善男子",
    "T39n1796_009:0672a15": "善女人入此大悲藏漫荼羅，獲幾所福德聚？",
    "T39n1796_009:0672a16": "佛言：從初發心乃至成如來所有福德聚，是",
    "T39n1796_009:0672a17": "善男子善女人福德聚與彼正等也。此福非",
    "T39n1796_009:0672a18": "一切眾生思量分別之所能及，唯有諸佛乃",
    "T39n1796_009:0672a19": "能知之。」今但示其入處，欲令領會圓意，故云",
    "T39n1796_009:0672a20": "以此法門當如是知也。譬如輪王太子適在",
    "T39n1796_009:0672a21": "胎藏之中，已能持四天下使福德無減，八",
    "T39n1796_009:0672a22": "部群神皆宗敬之，何況紹灌頂位時所為利",
    "T39n1796_009:0672a23": "益。故佛言：由彼所有福德聚與如來等故，當",
    "T39n1796_009:0672a24": "知即是從佛口生佛心之子，其所在方即為",
    "T39n1796_009:0672a25": "有佛施作佛事。猶如聲聞經中，佛說隨舍利",
    "T39n1796_009:0672a26": "弗之所遊行，於彼方面我則無事也。一切眾",
    "T39n1796_009:0672a27": "生所以供養親近如來者，以能出生無盡福",
    "T39n1796_009:0672a28": "慧故。而今此善男子善女人所有福德聚，與",
    "T39n1796_009:0672a29": "如來正等，是故世尊以大悲故囑累一切眾",
    "T39n1796_009:0672b01": "生，若樂於供養佛者，當供養此善男子善女",
    "T39n1796_009:0672b02": "人；若欲見佛者，即當觀彼也。初入世諦漫荼",
    "T39n1796_009:0672b03": "羅時所有福德聚，與如來等。初入瑜伽深祕",
    "T39n1796_009:0672b04": "密漫荼羅時所有福德聚，又復與如來等。乃",
    "T39n1796_009:0672b05": "至廣說，隨入一一地位漫荼羅時，所生福德",
    "T39n1796_009:0672b06": "聚皆悉與如來等，是中亦有差別亦無差別。",
    "T39n1796_009:0672b07": "以見如是金剛界故，名為金剛手。以見如是",
    "T39n1796_009:0672b08": "法界故，名為普賢。故此上手聖尊與一切",
    "T39n1796_009:0672b09": "金剛菩薩眾皆共同聲說言：「我等從今以後",
    "T39n1796_009:0672b10": "應當恭敬供養是善男子善女人。何以故？同",
    "T39n1796_009:0672b11": "見佛世尊故。」猶如輪王輔佐，以明識輪王種",
    "T39n1796_009:0672b12": "性故，見出興世間多諸義利，欲令七寶常不",
    "T39n1796_009:0672b13": "隱沒故，皆以至誠禮敬胎中太子而衛護之，",
    "T39n1796_009:0672b14": "非以矯飾之辭也。瞿醯云「阿闍梨如上所說",
    "T39n1796_009:0672b15": "作護摩已，用淨水灑諸弟子頂上，廣示漫荼",
    "T39n1796_009:0672b16": "羅位，教彼大印及明王真言，令坐一處持誦",
    "T39n1796_009:0672b17": "之。次教以香花供養本尊及餘諸尊竟，次第",
    "T39n1796_009:0672b18": "而坐，師自誦《般若經》令彼聽之。次為都說三",
    "T39n1796_009:0672b19": "昧耶戒。汝等從今日，常於三寶及諸菩薩諸",
    "T39n1796_009:0672b20": "真言尊恭敬供養，於摩訶衍經恒生信解，凡",
    "T39n1796_009:0672b21": "見一切受三昧耶者當生愛樂。於尊者所恒",
    "T39n1796_009:0672b22": "起恭敬，不應於諸尊所懷嫌恨心，及與信學",
    "T39n1796_009:0672b23": "外道經書。凡來求者隨力施與，於諸有情恒",
    "T39n1796_009:0672b24": "起慈悲，於諸功德懃心修習，常樂大乘。於真",
    "T39n1796_009:0672b25": "言行勿得懈廢，所有祕密之法，無三昧耶者",
    "T39n1796_009:0672b26": "不應為說。」大略如此，餘如供養法初品中廣",
    "T39n1796_009:0672b27": "明。如是教授已，各各示彼本尊真言印所屬",
    "T39n1796_009:0672b28": "之部，并為解說本曼荼羅，然後作最後護摩。",
    "T39n1796_009:0672b29": "護摩竟，更如法護身，施諸方食。施畢，洗手灑",
    "T39n1796_009:0672c01": "淨，與諸弟子以香花等次第供養一切諸尊，",
    "T39n1796_009:0672c02": "誠心頂禮并乞歡喜。復執閼伽，各各以本真",
    "T39n1796_009:0672c03": "言如法發遣，或依本教、或以漫荼羅主真言",
    "T39n1796_009:0672c04": "一時發遣，准同請法。諸供養食當施貧人，不",
    "T39n1796_009:0672c05": "應與狗烏等食噉。所有財物，阿闍梨應取隨",
    "T39n1796_009:0672c06": "意受用，若不能用當施三寶。傘拂等施佛，塗",
    "T39n1796_009:0672c07": "香燒香等施法，衣瓶器等施佛及四方僧。若",
    "T39n1796_009:0672c08": "無僧當與七眾，其弟子乃至少分不得用之，",
    "T39n1796_009:0672c09": "若用犯三昧耶。如彼廣說也。「爾時毘盧遮那",
    "T39n1796_009:0672c10": "復觀一切眾會，告執金剛祕密主等」以下，明",
    "T39n1796_009:0672c11": "漫荼羅法事時所要真言支分。阿闍梨宜應",
    "T39n1796_009:0672c12": "解了，故次說之也。將顯示如來語密之藏故，",
    "T39n1796_009:0672c13": "復普觀大眾而加持之。如生身佛將發誠實",
    "T39n1796_009:0672c14": "言時，或示廣長舌相遍覆其面，而告應度者",
    "T39n1796_009:0672c15": "言：「汝經書中頗見有如是相人而出虛妄語",
    "T39n1796_009:0672c16": "不？」若摩訶衍中，或示舌相遍覆三千世界。今",
    "T39n1796_009:0672c17": "者世尊將說如來平等語故，明此語輪橫竪",
    "T39n1796_009:0672c18": "皆遍一切法界，故曰廣長語輪相。此相字，梵",
    "T39n1796_009:0672c19": "本正云漫荼羅。前已開示普門身漫荼羅，今",
    "T39n1796_009:0672c20": "復顯示普門語漫荼羅，如如意珠寂然無心",
    "T39n1796_009:0672c21": "亦無定相，而能普應一切皆令稱悅其心，故",
    "T39n1796_009:0672c22": "名巧色摩尼。復從巧色摩尼身，出巧色摩尼",
    "T39n1796_009:0672c23": "語，示巧色摩尼心，普雨法財滿法界眾生種",
    "T39n1796_009:0672c24": "種希願。如是應物之迹常遍十方三世，以無",
    "T39n1796_009:0672c25": "量門植眾德本，無窮已時住不可害行，即是",
    "T39n1796_009:0672c26": "於一切事業中皆悉不可留難、不可破壞之",
    "T39n1796_009:0672c27": "義，故名三世無比力真言句。此是總說諸真",
    "T39n1796_009:0672c28": "言所出生處也。至下文所明大力大護等，即",
    "T39n1796_009:0672c29": "是從如意珠輪所生出稱機之用。爾時一切",
    "T39n1796_009:0673a01": "大眾，自知心器純淨，又蒙如來不思議加持",
    "T39n1796_009:0673a02": "故堪受大法，即時以無量門各共同聲請佛",
    "T39n1796_009:0673a03": "言：「世尊！今正是時。善逝！今正是時。」據梵本，前",
    "T39n1796_009:0673a04": "時名迦羅，是長時之時，如一歲有三分等。後",
    "T39n1796_009:0673a05": "時名三摩耶，是時中小時，如晝夜六時之中",
    "T39n1796_009:0673a06": "復更有小分等。如有人言：今正是東作之時，",
    "T39n1796_009:0673a07": "遇獲膏雨，宜趣時下種，勿使失其機會。故重",
    "T39n1796_009:0673a08": "言之也。爾時世尊既受請已，將說大力大護",
    "T39n1796_009:0673a09": "明妃，故住於滿一切願，出廣長舌相遍覆一",
    "T39n1796_009:0673a10": "切佛剎清淨法幢高峯觀三昧。此中言出者，",
    "T39n1796_009:0673a11": "梵本正翻當云發生，舊譯或云奮迅。出此廣",
    "T39n1796_009:0673a12": "長舌相，即是如來奮迅示現大神通力故，會",
    "T39n1796_009:0673a13": "意言之也。此三昧，於如來廣長舌相遍滿一",
    "T39n1796_009:0673a14": "切佛剎巧色摩尼普門大用中最為上首，猶",
    "T39n1796_009:0673a15": "如大將之幢，故云清淨法幢也。梵云馱嚩二合",
    "T39n1796_009:0673a16": "若，此翻為幢。梵云計都，此翻為旗。其相稍異，",
    "T39n1796_009:0673a17": "幢但以種種雜綵摽幟莊嚴，計都相亦大同，",
    "T39n1796_009:0673a18": "而更加旗旗密號，如兵家畫作龜龍鳥獸等",
    "T39n1796_009:0673a19": "種種類形，以為三軍節度。有處亦翻為幢，故",
    "T39n1796_009:0673a20": "合言之。若具存梵本，當云清淨法幢旗也。如",
    "T39n1796_009:0673a21": "大將於高峯之上建立幢旗，備見山川倚伏、",
    "T39n1796_009:0673a22": "敵人情狀，指麾百萬之眾，動止言一離合從",
    "T39n1796_009:0673a23": "心，以戰必勝以攻必取。若拙將暗於事勢又",
    "T39n1796_009:0673a24": "失幢旗，則人各異心，敗不𢭀踵矣。如是淨菩",
    "T39n1796_009:0673a25": "提心為萬行幢旗亦復如是。住中道第一義",
    "T39n1796_009:0673a26": "諦山上安固不動，以健行三昧普觀十方，悉",
    "T39n1796_009:0673a27": "見無量度門材性優劣所應用處，及與諸地",
    "T39n1796_009:0673a28": "通塞正道因緣，故能得攝持無量功德普",
    "T39n1796_009:0673a29": "護一切眾生，凡有所為不可阻壞也。爾時世",
    "T39n1796_009:0673b01": "尊作如是念：「我從初發意以來，常以此勇健",
    "T39n1796_009:0673b02": "菩提心護持正法及與眾生，於種種難行苦",
    "T39n1796_009:0673b03": "行事中，猶如金剛無有退轉，正為成就如是",
    "T39n1796_009:0673b04": "三昧，普護十方諸佛剎故。今我所願皆已滿",
    "T39n1796_009:0673b05": "足，作所應作正是其時。」即時發遍一切如",
    "T39n1796_009:0673b06": "來法界哀愍無餘眾生界音聲，說此持明法",
    "T39n1796_009:0673b07": "句。若我所言誠實不虛者，其有誦持修習，令",
    "T39n1796_009:0673b08": "其勢力與我無異，故名大力大護也。阿闍梨",
    "T39n1796_009:0673b09": "言：「明是大慧光明義。妃者梵云囉逝，即是王",
    "T39n1796_009:0673b10": "字作女聲呼之，故傳度者義說為妃。妃是三",
    "T39n1796_009:0673b11": "昧義，所謂大悲胎藏三昧也。此三昧是一切",
    "T39n1796_009:0673b12": "佛子之母。此佛子者，即是清淨法幢菩提心。",
    "T39n1796_009:0673b13": "如彼胎藏始從歌羅羅時含藏覆護，令不為",
    "T39n1796_009:0673b14": "眾緣所傷，漸次增長乃至誕育之，後猶固懃",
    "T39n1796_009:0673b15": "心守護而乳養之。是故說母恩最深，難可報",
    "T39n1796_009:0673b16": "德也。」從此三昧起者，入住出時皆是不思議",
    "T39n1796_009:0673b17": "法界，非如世間禪定動寂相礙，有退失間隙",
    "T39n1796_009:0673b18": "時也。",
    "T39n1796_009:0673b19": "南麼薩婆坦他引蘖帝𡃇毘也反一　薩婆佩野微",
    "T39n1796_009:0673b20": "蘖帝𡃇二　微濕縛目契弊三　薩婆他唅四　欠",
    "T39n1796_009:0673b21": "囉吃沙摩訶沫麗五　薩婆怛他蘖多六　奔昵也",
    "T39n1796_009:0673b22": "儞入闍帝七　𤙖𤙖　怛囉磔怛囉磔　阿鉢",
    "T39n1796_009:0673b23": "囉底訶帝　莎訶",
    "T39n1796_009:0673b24": "初句歸命一切諸如來。次句能除一切諸障",
    "T39n1796_009:0673b25": "恐怖等，是歎如來一切大力大護之德。又次",
    "T39n1796_009:0673b26": "句歎無量法門。毘濕嚩亦是巧義，所謂無量",
    "T39n1796_009:0673b27": "巧度門，即是法幢高峯觀三昧普門業用。今",
    "T39n1796_009:0673b28": "欲說此明妃，故先歸敬一切如來如是功德",
    "T39n1796_009:0673b29": "也。次云薩婆他，是總指諸佛如是功德，欲令",
    "T39n1796_009:0673c01": "同入一字門故。次有唅欠兩字，正是真言之",
    "T39n1796_009:0673c02": "體，亦名種子。以下諸句皆轉釋此二字門。訶",
    "T39n1796_009:0673c03": "字是因義，所謂大乘因者即是菩提心，以一",
    "T39n1796_009:0673c04": "切因本不生故，乃至離因緣故，名為淨菩提",
    "T39n1796_009:0673c05": "心，是成佛真因，正法幢旗之種子。上加空點",
    "T39n1796_009:0673c06": "是入證義，所以轉聲云唅也。佉是大空，上加",
    "T39n1796_009:0673c07": "點轉聲為欠，即是證此大空名為般若佛母，",
    "T39n1796_009:0673c08": "正是明妃之義。於此虛空藏中含養真因種",
    "T39n1796_009:0673c09": "子，即是大護義也。復次佉字門，猶如虛空畢",
    "T39n1796_009:0673c10": "竟清淨無所有，即是高峯觀所知境界。訶字",
    "T39n1796_009:0673c11": "是菩提幢亦是自在力，以此二字相應故，猶",
    "T39n1796_009:0673c12": "如大將能破怨敵。又訶字門是菩提心寶，與",
    "T39n1796_009:0673c13": "佉字門虛空藏和合故，得成巧色摩尼，能滿",
    "T39n1796_009:0673c14": "一切希願。今此真言中𨷂此欠字，下文具有",
    "T39n1796_009:0673c15": "也。次句云囉乞叉，即擁護義。如人恐怖厄難，",
    "T39n1796_009:0673c16": "若恃怙有力大人，或得高城深池之固，則泰",
    "T39n1796_009:0673c17": "然無慮。彼諸怨敵雖以種種方便，無若之",
    "T39n1796_009:0673c18": "何。行人亦爾，依倚菩提心王，以般若胎藏為",
    "T39n1796_009:0673c19": "城郭，猶如虛空不可破壞，即是轉釋前義也。",
    "T39n1796_009:0673c20": "次句摩訶沫麗，翻云大力。訶字，菩提心中具",
    "T39n1796_009:0673c21": "足一切如來力，今與佉字合故，離諸繫縛無",
    "T39n1796_009:0673c22": "復罣礙，如虛空中風自在旋轉，故名大力。又",
    "T39n1796_009:0673c23": "訶字自在力，與佉字無量巧度門合故，猶如",
    "T39n1796_009:0673c24": "力士具足千種伎能，是故眾人無能勝者，故",
    "T39n1796_009:0673c25": "名大力也。第七句釋此大力所由，故云從一",
    "T39n1796_009:0673c26": "切如來功德生。言此大堅固力，本猶諸佛金",
    "T39n1796_009:0673c27": "剛種性生，又於無量劫以來，常以此訶字真",
    "T39n1796_009:0673c28": "因具修法字萬德，一一皆如金剛不可破壞。",
    "T39n1796_009:0673c29": "今眾德已滿諸力悉備，復當以此法幢高峯",
    "T39n1796_009:0674a01": "觀三昧，大摧法界怨敵、普護眾生。次即發誠",
    "T39n1796_009:0674a02": "實語，所謂𤙖𤙖字也。𤙖是恐怖彼聲，所以重",
    "T39n1796_009:0674a03": "言之者，一摧外障、一摧內障。復次外是煩惱",
    "T39n1796_009:0674a04": "障、內是智障。若釋字門，如來以何法恐怖諸",
    "T39n1796_009:0674a05": "障耶？謂即以此訶字門也。下三昧畫即是具",
    "T39n1796_009:0674a06": "修萬行，上有大空點即是已成萬德。訶字即",
    "T39n1796_009:0674a07": "是法幢旗三昧，空點合故即是高峯觀三昧。",
    "T39n1796_009:0674a08": "訶字是一切如來種子者，上點是明妃之母，",
    "T39n1796_009:0674a09": "下畫是胎分日增。如是義故，適發聲時魔",
    "T39n1796_009:0674a10": "軍散壞也。次云坦囉吒，是叱呵懾伏之",
    "T39n1796_009:0674a11": "義。如師子奮怒大吼時，眾獸無不懾伏。亦重",
    "T39n1796_009:0674a12": "言者，是對根本煩惱、隨煩惱，乃至對治一切",
    "T39n1796_009:0674a13": "煩惱，界內煩惱、界外煩惱也。末句云阿鉢囉",
    "T39n1796_009:0674a14": "𫪭訶諦，是無對無比力義，結持上文。以此因",
    "T39n1796_009:0674a15": "緣故，名為大力大護明妃也。莎訶，是警覺諸",
    "T39n1796_009:0674a16": "佛令作證明，亦是憶念持義，如前已釋。經云",
    "T39n1796_009:0674a17": "「時一切如來及佛子眾，說此明已，即時普遍",
    "T39n1796_009:0674a18": "佛剎六種震動」者，謂大日如來發此普遍法",
    "T39n1796_009:0674a19": "界聲時，一切諸佛菩薩以無二境界故，皆悉",
    "T39n1796_009:0674a20": "同聲而共說之。今此所加持句威勢具足，又",
    "T39n1796_009:0674a21": "以如來誠諦言故，即時十方佛剎六種震動，",
    "T39n1796_009:0674a22": "以明佛之大誓真實不虛也。六種震動義，餘",
    "T39n1796_009:0674a23": "經具說其相。今依此宗祕密釋中，六種謂貪、",
    "T39n1796_009:0674a24": "嗔、癡、見、慢、疑六根本煩惱。一切眾生心地常",
    "T39n1796_009:0674a25": "為此重垢所持不能自起，今以世尊至誠之",
    "T39n1796_009:0674a26": "所感動，悉皆甲坼開散佛種萌生，故云六種",
    "T39n1796_009:0674a27": "震動也。爾時一切菩薩，見此淺略深祕二種",
    "T39n1796_009:0674a28": "地動因緣，無不心自開敷，得未曾有，以微",
    "T39n1796_009:0674a29": "妙偈稱歎大日世尊。而經云「於諸佛前」者，謂",
    "T39n1796_009:0674b01": "佛說此明時，十方世界諸菩薩等，各見彼佛",
    "T39n1796_009:0674b02": "前亦皆說之，是故同一音聲俱時領解。即寄",
    "T39n1796_009:0674b03": "此文證成大護之威力也。領解偈中，「諸佛甚",
    "T39n1796_009:0674b04": "奇特」者，具存梵本應言奇哉一切諸佛。「說此",
    "T39n1796_009:0674b05": "大力護」，即是一一世界諸菩薩，皆悉同時領",
    "T39n1796_009:0674b06": "解十方一切諸佛所說真言也。以十方諸佛",
    "T39n1796_009:0674b07": "共護持故，猶如金剛城重固高不可昇，又環",
    "T39n1796_009:0674b08": "以湯池深不可越，是故一切諸作障不能侵",
    "T39n1796_009:0674b09": "陵也。「由彼護心住」者，謂諸行人能以此真言",
    "T39n1796_009:0674b10": "密印守護身心而住，是故所有為障者，諸毘",
    "T39n1796_009:0674b11": "那夜迦、惡形羅剎等自然退散也。又此住字，",
    "T39n1796_009:0674b12": "若依梵音亦在，名為鎮在其心。若作深釋者，",
    "T39n1796_009:0674b13": "言此淨菩提心人以此明妃實義護心而住，",
    "T39n1796_009:0674b14": "是故三種重障諸惡羅剎等皆悉馳散，不能",
    "T39n1796_009:0674b15": "傷彼善根。下至生心憶念時，亦有如是力勢，",
    "T39n1796_009:0674b16": "故末句更結成也。經云「薄伽梵廣大法界加",
    "T39n1796_009:0674b17": "持，即於是時住法界胎藏三昧。從此定起，說",
    "T39n1796_009:0674b18": "入佛三昧耶持明」者，梵音毘富羅，是廣大義，",
    "T39n1796_009:0674b19": "謂深廣無際不可測量。如是諸法自體，名為",
    "T39n1796_009:0674b20": "毘富羅法界。諸佛實相、真言實相、眾生實相",
    "T39n1796_009:0674b21": "皆是毘富羅法界，以此更相加持故，名為法",
    "T39n1796_009:0674b22": "界加持。復次如男女交會因緣，種子託於胎",
    "T39n1796_009:0674b23": "藏而不失壞，即是相加持義。如是諸佛國王",
    "T39n1796_009:0674b24": "明妃和合，共生毘富羅種子，為大悲胎藏所",
    "T39n1796_009:0674b25": "持無有失壞，故名法界加持也。世尊普遍加",
    "T39n1796_009:0674b26": "持一切眾生，皆作平等種子竟，即時入於遍",
    "T39n1796_009:0674b27": "法界胎藏三昧，觀此一一種子皆是蓮花臺",
    "T39n1796_009:0674b28": "上毘盧遮那普門眷屬無盡莊嚴，亦與大悲",
    "T39n1796_009:0674b29": "漫荼羅等無有異。而諸眾生未能自證知，故",
    "T39n1796_009:0674c01": "名在聖胎俱舍；若出藏時，即是如來解脫",
    "T39n1796_009:0674c02": "也。世尊如是現觀察已，即時從三昧起，說三",
    "T39n1796_009:0674c03": "昧耶持明。三昧耶是平等義、是本誓義、是除",
    "T39n1796_009:0674c04": "障義、是驚覺義。言平等者，謂如來現證此",
    "T39n1796_009:0674c05": "三昧時，見一切眾生種種身語意悉皆與如",
    "T39n1796_009:0674c06": "來等，禪定智慧與實相身亦畢竟等。是故出",
    "T39n1796_009:0674c07": "誠諦言以告眾生：「若我所言必定不虛者，令",
    "T39n1796_009:0674c08": "一切眾生發此誠諦言時，亦蒙三密加持，無",
    "T39n1796_009:0674c09": "盡莊嚴與如來等。」以是因緣故，能作金剛事",
    "T39n1796_009:0674c10": "業，故名三昧耶也。言本誓者，如來見證此三",
    "T39n1796_009:0674c11": "昧時，見一切眾生悉有成佛義故，即時立大",
    "T39n1796_009:0674c12": "誓願：「我今要從普門以無量方便令一切眾",
    "T39n1796_009:0674c13": "生皆至無上菩提。劑眾生界未盡以來，我之",
    "T39n1796_009:0674c14": "事業終不休息。若有眾生隨我本誓發此誠",
    "T39n1796_009:0674c15": "實言時，亦令彼所為事業皆悉成金剛性。」故",
    "T39n1796_009:0674c16": "名三昧耶也。言除障者，如來見一切眾生悉",
    "T39n1796_009:0674c17": "有如來法身，但由一念無明故，常在目前而",
    "T39n1796_009:0674c18": "不覺知。是故發誠實言：「我今要當設種種方",
    "T39n1796_009:0674c19": "便，普為一切眾生決除眼瞙。若我誓願必當",
    "T39n1796_009:0674c20": "成就者，令諸眾生隨我方便說此誠實言時，",
    "T39n1796_009:0674c21": "乃至於一生中，獲無垢眼蓋障都盡。」故名三",
    "T39n1796_009:0674c22": "昧耶也。言警覺義者，如來以一切眾生皆在",
    "T39n1796_009:0674c23": "無明睡故，於如是功德不自覺知，故以誠言",
    "T39n1796_009:0674c24": "感動令得醒悟。亦以此警覺諸菩薩等，令起",
    "T39n1796_009:0674c25": "深禪定窟，學師子頻申。若有真言行人說此",
    "T39n1796_009:0674c26": "三昧耶者，我等諸佛亦當憶持本誓不得違",
    "T39n1796_009:0674c27": "越，猶如國王自制法已還自敬順行之，故名",
    "T39n1796_009:0674c28": "三昧耶也。持明者，梵云陀羅尼。明謂總持一",
    "T39n1796_009:0674c29": "切明門明行，乃至盡此三昧耶誓願以來終",
    "T39n1796_009:0675a01": "不漏失，故名入佛三昧耶持明也。",
    "T39n1796_009:0675a02": "南麼三漫多勃陀南阿三迷呾𭌆三迷三麼曳",
    "T39n1796_009:0675a03": "娑訶",
    "T39n1796_009:0675a04": "初句自歸命一切諸佛，如上釋。次句云無等，",
    "T39n1796_009:0675a05": "次云三等，連下句言之，即是無等三平等三",
    "T39n1796_009:0675a06": "昧耶也。復次阿是諸法本不生義，即是法界",
    "T39n1796_009:0675a07": "體性。娑是諦義。迷是三昧義。麼是自證大空",
    "T39n1796_009:0675a08": "亦是我義。世尊證此三昧時，諦觀一一眾生",
    "T39n1796_009:0675a09": "心力普門漫荼羅皆等於我，是故更無待對、",
    "T39n1796_009:0675a10": "無可譬類，名為無等也。三等，為三世等、三因",
    "T39n1796_009:0675a11": "等、三業道等、三乘等，即是轉釋前句所以無",
    "T39n1796_009:0675a12": "等之意。呾𭌆，謂心如實相。一切塵垢本來不",
    "T39n1796_009:0675a13": "生，三世如來種種方便，悉皆為此一大事因",
    "T39n1796_009:0675a14": "緣故，即是除障之義也。結云三昧耶者，即是",
    "T39n1796_009:0675a15": "必定師子吼說諸法平等義故，立大誓願當",
    "T39n1796_009:0675a16": "令一切得如我故，欲普為眾生開淨知見故，",
    "T39n1796_009:0675a17": "以此警覺眾生及諸佛故，是故此三昧耶名",
    "T39n1796_009:0675a18": "為一切如來金剛誓誠。若不先念持者，不得",
    "T39n1796_009:0675a19": "作一切真言法事也。世尊以遍滿一切佛剎",
    "T39n1796_009:0675a20": "身語心輪說此三昧耶已，一切諸佛子眾無",
    "T39n1796_009:0675a21": "不聞之。既聞是已，於一切真言法中不敢違",
    "T39n1796_009:0675a22": "越。所以然者？若菩薩於眾生諸法中作種種",
    "T39n1796_009:0675a23": "不平等見，則越三昧耶法。若於此平等誓中",
    "T39n1796_009:0675a24": "作種種限量之心，亦越三昧耶法。諸有所作",
    "T39n1796_009:0675a25": "隨順世間名利，不為大事因緣，亦越三昧耶",
    "T39n1796_009:0675a26": "法。放逸懈怠不能警悟其心，亦越三昧耶法。",
    "T39n1796_009:0675a27": "以越三昧耶故，有種種障生，自損損他無有",
    "T39n1796_009:0675a28": "義利。是故諸菩薩等奉持此三昧耶如護身",
    "T39n1796_009:0675a29": "命，不敢違越也。經云「時薄伽梵復說法界生",
    "T39n1796_009:0675b01": "真言」者，世尊前入法界胎藏三昧時，見一切",
    "T39n1796_009:0675b02": "眾生悉有菩提種子等同諸佛，故說入佛三",
    "T39n1796_009:0675b03": "昧耶持明。以此持明得入佛平等戒，即是託",
    "T39n1796_009:0675b04": "聖胎義也。爾時世尊復以普眼諦觀一切眾",
    "T39n1796_009:0675b05": "生，皆悉聖胎具足生在佛家，爾時無盡莊嚴",
    "T39n1796_009:0675b06": "亦復與如來等。從此三昧起已，即說法界生",
    "T39n1796_009:0675b07": "真言。又以普眼諦觀，見此一一眾生金剛事",
    "T39n1796_009:0675b08": "業具足成就，爾時無盡莊嚴亦復與如來等。",
    "T39n1796_009:0675b09": "從此三昧起已，即說金剛薩埵真言。故此三",
    "T39n1796_009:0675b10": "種皆名三昧耶也。復次由入佛三昧耶故，於",
    "T39n1796_009:0675b11": "胎藏中不令夭折。由法界生故，初出胎時離",
    "T39n1796_009:0675b12": "諸障礙。由金剛薩埵故，能轉家業備諸伎藝。",
    "T39n1796_009:0675b13": "又以入佛三昧耶加持祕密中胎藏，以法界",
    "T39n1796_009:0675b14": "生加持金剛菩薩二重眷屬，以金剛薩埵加",
    "T39n1796_009:0675b15": "持種種隨類之形，入佛三昧耶如蓮花藏，法",
    "T39n1796_009:0675b16": "界生如蓮花敷，金剛薩埵如蓮花成就復還",
    "T39n1796_009:0675b17": "為種，故此三種皆名三昧耶也。",
    "T39n1796_009:0675b18": "南麼三漫多勃陀喃達摩馱賭薩嚩婆嚩句",
    "T39n1796_009:0675b19": "痕",
    "T39n1796_009:0675b20": "達摩馱覩，是法界義。薩嚩婆嚩，是自性，亦名",
    "T39n1796_009:0675b21": "本性。句痕，是我義。其句義云我即法界自性",
    "T39n1796_009:0675b22": "也。以必定師子吼，言我及一切眾生皆是法",
    "T39n1796_009:0675b23": "界自性，是平等義。我當設種種方便，令一切",
    "T39n1796_009:0675b24": "眾生皆悉證知，是本誓義。以知我即法界自",
    "T39n1796_009:0675b25": "性故，能除一切分別、開淨知見，是除障義。諸",
    "T39n1796_009:0675b26": "佛唯願憶持本願，故令我此身即同毘盧遮",
    "T39n1796_009:0675b27": "那法界自性，是驚覺義。當以字門廣釋之。",
    "T39n1796_009:0675b28": "南麼三漫多伐折囉𧹞伐折囉呾麼句痕",
    "T39n1796_009:0675b29": "初句將說金剛薩埵真言，故歸命一切金剛。",
    "T39n1796_009:0675c01": "即是從無量門持如來金剛智者，皆令憶持",
    "T39n1796_009:0675c02": "護念也。次句云伐折囉呾麼句痕，謂我身即",
    "T39n1796_009:0675c03": "同金剛也。金剛即是法界自性，以成就大堅",
    "T39n1796_009:0675c04": "固力不可沮壞故，異門說為金剛。如來以普",
    "T39n1796_009:0675c05": "眼觀一切眾生金剛智體與我無異，是平等",
    "T39n1796_009:0675c06": "義。以眾生不自覺知故，從無量金剛智門作",
    "T39n1796_009:0675c07": "種種金剛事業，要摧如是大障令至實際，是",
    "T39n1796_009:0675c08": "本誓義。如是實際名為無垢眼金剛眼，即",
    "T39n1796_009:0675c09": "是除障義。以此師子吼聲震動十方佛剎，即",
    "T39n1796_009:0675c10": "是警覺義。故名三昧耶也。復次真言行者，以",
    "T39n1796_009:0675c11": "初三昧耶故，得同如來祕密身口意平等之",
    "T39n1796_009:0675c12": "身。以第二三昧耶故，得同如來加持法界宮",
    "T39n1796_009:0675c13": "尊特之身。以第三三昧耶故，令此身土皆如",
    "T39n1796_009:0675c14": "金剛，與無量持金剛眾而自圍繞。佛說初三",
    "T39n1796_009:0675c15": "昧耶為自受用故，第二三昧耶為成就法性",
    "T39n1796_009:0675c16": "身諸菩薩故，第三三昧耶為折伏攝受隨類",
    "T39n1796_009:0675c17": "眾生故。佛說初三昧耶為建立大悲胎藏漫",
    "T39n1796_009:0675c18": "荼羅故，第二三昧耶為作毘盧遮那阿闍梨",
    "T39n1796_009:0675c19": "事業故，第三三昧耶為執金剛弟子事業故。",
    "T39n1796_009:0675c20": "初三昧耶為加持如來眷屬故，第二三昧耶",
    "T39n1796_009:0675c21": "為加持蓮花眷屬故，第三三昧耶為加持金",
    "T39n1796_009:0675c22": "剛眷屬故。是故佛說三三昧耶也。次說金剛",
    "T39n1796_009:0675c23": "鎧真言者，為莊嚴金剛薩埵身故。行人已發",
    "T39n1796_009:0675c24": "金剛誓願，欲為一切眾生摧滅諸障故，以牢",
    "T39n1796_009:0675c25": "強精進被服金剛甲冑。且如六波羅密一一",
    "T39n1796_009:0675c26": "如實相，皆如金剛不可破壞。又一一度中皆",
    "T39n1796_009:0675c27": "具五度，是故周體密緻無有間隙。如六度者，",
    "T39n1796_009:0675c28": "三十七品、十八空、百八三昧、五百陀羅尼等，皆",
    "T39n1796_009:0675c29": "當廣說。以被如來金剛甲故，旋轉六道出",
    "T39n1796_009:0676a01": "生入死，一切煩惱業苦所不能傷。若就淺略",
    "T39n1796_009:0676a02": "釋者，由行人以此真言自加持故，一切諸天",
    "T39n1796_009:0676a03": "龍等見皆同於金剛薩埵身，遍體皆被金剛",
    "T39n1796_009:0676a04": "甲冑，堅密無際光如猛焰，是故一切為障者",
    "T39n1796_009:0676a05": "皆不能傷也。",
    "T39n1796_009:0676a06": "南麼三漫多伐折囉𧹞伐折囉迦嚩遮𤙖",
    "T39n1796_009:0676a07": "伐折囉是金剛，迦囉遮名甲。如來以金剛眼",
    "T39n1796_009:0676a08": "普觀眾生，無不被此金剛甲冑，是故以誠實",
    "T39n1796_009:0676a09": "言而演說之也。以最初嚩字為真言體，嚩是",
    "T39n1796_009:0676a10": "諸法離言說義。若是戲論言說所行處，悉皆",
    "T39n1796_009:0676a11": "可破可轉無有堅固，是故以嚩字為體。次字",
    "T39n1796_009:0676a12": "皆轉釋之。何故諸法離言說？以生不可得故。",
    "T39n1796_009:0676a13": "何故生不得？以自性清淨故。自性清淨即是",
    "T39n1796_009:0676a14": "金剛薩埵身也。次明甲義。若法是造作故所",
    "T39n1796_009:0676a15": "成，當知但有假名從緣遷變，尚不能自固其",
    "T39n1796_009:0676a16": "性，況能蔽捍六塵利箭耶？今觀金剛體無盡",
    "T39n1796_009:0676a17": "莊嚴，皆悉離諸造作，是故堅固不壞，百非所",
    "T39n1796_009:0676a18": "不能干，是故名為金剛甲冑。末後𤙖字即是",
    "T39n1796_009:0676a19": "無所畏聲，亦是自在力義，亦是歡喜義。以定",
    "T39n1796_009:0676a20": "慧具足證此訶字門時，自知必能摧壞諸障",
    "T39n1796_009:0676a21": "普護眾生，是故大歡喜也。次說如來眼真言",
    "T39n1796_009:0676a22": "者，如金翅鳥王威力具足羽翮完堅，又得極",
    "T39n1796_009:0676a23": "明利眼，於虛空中俯觀大海如視鏡像，則能",
    "T39n1796_009:0676a24": "隨意自在搏獲諸龍。當知真言行人亦復如",
    "T39n1796_009:0676a25": "是，以此如來淨眼自加持故，漫荼羅海會當",
    "T39n1796_009:0676a26": "現其前，備見一切根緣及遮道法，由此金剛",
    "T39n1796_009:0676a27": "事業隨意皆成，故次說之也。",
    "T39n1796_009:0676a28": "南麼三漫多勃陀喃怛他揭多斫吃蒭尾也嚩",
    "T39n1796_009:0676a29": "路迦也莎訶",
    "T39n1796_009:0676b01": "右句義中，怛他揭多斫吃蒭是如來眼。次云",
    "T39n1796_009:0676b02": "尾也嚩路迦也是觀義，言以如來眼觀也。用",
    "T39n1796_009:0676b03": "最初多字為體，多是諸法如如義，以一切法",
    "T39n1796_009:0676b04": "本不生故，即此如如亦不可得。是故如來觀",
    "T39n1796_009:0676b05": "一切法畢竟非如非異，雖不可見而亦明見。",
    "T39n1796_009:0676b06": "如諸佛者，諸眾生眼亦然。若行者說此真實",
    "T39n1796_009:0676b07": "語時，則蒙不思議佛眼加持，漸得眼清淨",
    "T39n1796_009:0676b08": "也。",
    "T39n1796_009:0676b09": "次有塗香等六種真言，皆是入漫荼羅修供",
    "T39n1796_009:0676b10": "養時所要，故於此品中說。",
    "T39n1796_009:0676b11": "塗香真言南麼三漫多勃陀喃微輸馱健杜納婆嚩莎訶",
    "T39n1796_009:0676b12": "右句義中，微輸上馱是淨義，健杜是香，納",
    "T39n1796_009:0676b13": "婆嚩是發生義，所謂淨香發生也。以句初微",
    "T39n1796_009:0676b14": "字為體，於嚩字上加伊字之畫，是故轉聲為",
    "T39n1796_009:0676b15": "微。嚩字是金剛義、離言說義。三昧是住義。如",
    "T39n1796_009:0676b16": "是定慧均等，即是住無戲論執金剛三世無",
    "T39n1796_009:0676b17": "障礙智戒。如是戒香，其性本寂無去無來，而",
    "T39n1796_009:0676b18": "常遍滿法界，故名淨塗香也。一切眾生雖復",
    "T39n1796_009:0676b19": "等共有之，然以未發心故，此香未發。我今已",
    "T39n1796_009:0676b20": "用此戒香遍塗法身，故能淨香普熏一切也。",
    "T39n1796_009:0676b21": "華真言次華真言。",
    "T39n1796_009:0676b22": "南麼三漫多勃陀喃摩訶妹呾𭌆也毘庾蘗",
    "T39n1796_009:0676b23": "帝莎訶",
    "T39n1796_009:0676b24": "右句義中，摩訶妹呾𭌆也是大慈義，毘庾",
    "T39n1796_009:0676b25": "蘗帝是生義，所謂大慈生義也。以昧字為真",
    "T39n1796_009:0676b26": "言體，即是莾字加三昧畫，是故轉聲呼之。",
    "T39n1796_009:0676b27": "莾是心義我義，亦名大空。言此心蓮花，為妄",
    "T39n1796_009:0676b28": "我所纏不得增長，今自證知心實相故，從慈",
    "T39n1796_009:0676b29": "悲藏中八葉鬚蘂次第開敷，故曰從大慈生",
    "T39n1796_009:0676c01": "也。復次淨菩提心樹王種子，從慈悲地中滋",
    "T39n1796_009:0676c02": "長茷盛開萬德花，以方便故成實，故曰從大",
    "T39n1796_009:0676c03": "慈生也。當以字門廣釋之。",
    "T39n1796_009:0676c04": "燒香真言次燒香真言。",
    "T39n1796_009:0676c05": "南麼三漫多勃陀喃達摩馱賭弩蘗帝莎訶",
    "T39n1796_009:0676c06": "右句義中，達摩馱都是法界義，弩蘗帝是隨",
    "T39n1796_009:0676c07": "至義，亦是遍至義、亦是逝義、進不住義，譯云",
    "T39n1796_009:0676c08": "遍至法界也。以句初達字為體。以眾生界本",
    "T39n1796_009:0676c09": "不生故。乃至法界定相亦不可得，如是法界",
    "T39n1796_009:0676c10": "深廣無際不可度量。而瑜伽行人，恒殊勝進",
    "T39n1796_009:0676c11": "不休息故，身語心業悉遍如是法界。下至一",
    "T39n1796_009:0676c12": "花供養佛時亦遍如是法界，即是燒香義也。",
    "T39n1796_009:0676c13": "飲食真言次飲食真言。",
    "T39n1796_009:0676c14": "南麼三漫多勃陀喃阿囉羅迦罪罪沫隣捺",
    "T39n1796_009:0676c15": "娜弭沫隣捺泥摩訶沫履莎訶",
    "T39n1796_009:0676c16": "右初云阿囉囉，是不可樂聞聲，不善聲義。如",
    "T39n1796_009:0676c17": "人高聲喧聒，令聽聞者心不寂靜。次云迦囉",
    "T39n1796_009:0676c18": "囉，是止前不善高聲，是恬漠寂怕之義。此中",
    "T39n1796_009:0676c19": "正以法喜禪悅為食義，是故寄此言之也。若",
    "T39n1796_009:0676c20": "就字輪之相，阿是本初義，以有此本初則有",
    "T39n1796_009:0676c21": "二種塵垢，謂煩惱、知障也。由此二種塵垢",
    "T39n1796_009:0676c22": "故，則有戲論喧聒之聲。今以諸法本不生故，",
    "T39n1796_009:0676c23": "二種塵垢亦本不生，即是開甘露門成涅槃",
    "T39n1796_009:0676c24": "飯，故名阿囉囉。復次若人勤修萬行，望得如",
    "T39n1796_009:0676c25": "是法味，以造作故二障還生，非是常命色力",
    "T39n1796_009:0676c26": "真甘露味。今以諸法無造作故，內證之味不",
    "T39n1796_009:0676c27": "從他得，如食乳糜更無所須，故云止前不善",
    "T39n1796_009:0676c28": "聲也。沫隣捺娜弭者，凡西方享祭之食，上獻",
    "T39n1796_009:0676c29": "諸佛下及神鬼通名沫𠼝。其句義云我已飲",
    "T39n1796_009:0677a01": "食奉獻也。次云沫隣捺泥者，此意言受我",
    "T39n1796_009:0677a02": "所獻食已，當還與我妙食。如世間人以餚饍",
    "T39n1796_009:0677a03": "奉施福田，為令今世後世飲食無乏。故今以",
    "T39n1796_009:0677a04": "無盡法食加持世間之供養奉施諸尊，還當",
    "T39n1796_009:0677a05": "與我所願，令常充足不死不生之味也。次云",
    "T39n1796_009:0677a06": "摩訶沫履者，即是於諸食中倍加廣大豐美。",
    "T39n1796_009:0677a07": "以此料簡上句，云我今所獻及與所祈，皆在",
    "T39n1796_009:0677a08": "極無比味無過上味，不求有量之食也。",
    "T39n1796_009:0677a09": "燈明真言次燈明真言。",
    "T39n1796_009:0677a10": "南麼三漫多勃陀喃怛他揭多唎旨薩叵囉",
    "T39n1796_009:0677a11": "儜阿嚩婆娑那伽伽猱陀哩耶莎訶",
    "T39n1796_009:0677a12": "右句義中，怛他揭多是如來，喇旨是焰明。次",
    "T39n1796_009:0677a13": "云薩叵囉儜是普遍，阿嚩婆娑娜是諸暗，伽",
    "T39n1796_009:0677a14": "伽猱陀哩耶是無限量等虛空。意言如來焰",
    "T39n1796_009:0677a15": "光普遍諸暗，等同虛空無有限量也。此真言",
    "T39n1796_009:0677a16": "以句初多字為體，如於心之實相，即是毘盧",
    "T39n1796_009:0677a17": "遮那大智明，普照世間無所不遍。言諸暗者",
    "T39n1796_009:0677a18": "即是無明，以無明本不生故體即是明，是故",
    "T39n1796_009:0677a19": "如來光明普遍諸暗。言等虛空者，以無明等",
    "T39n1796_009:0677a20": "虛空無量故，如來智光亦等虛空無量。乃至",
    "T39n1796_009:0677a21": "老死如虛空無量故，如來智光亦如虛空無",
    "T39n1796_009:0677a22": "量。如十二因緣者，一切諸法亦如是說。如是",
    "T39n1796_009:0677a23": "決定義故，名為燈明真言。以此加持燈明而",
    "T39n1796_009:0677a24": "供養佛，即是諸供中最也。",
    "T39n1796_009:0677a25": "閼伽真言次閼伽真言。",
    "T39n1796_009:0677a26": "南麼三曼多勃陀喃伽伽那娑摩阿娑摩娑",
    "T39n1796_009:0677a27": "訶",
    "T39n1796_009:0677a28": "右句義中，伽伽那是虛空義，娑摩是等義，阿",
    "T39n1796_009:0677a29": "娑摩是無等義，所謂等虛空無等也。如來法",
    "T39n1796_009:0677b01": "身，本性淨故、無分別故、無邊際故，等同虛空。",
    "T39n1796_009:0677b02": "然復有無量無邊不思議功德，非彼虛空所",
    "T39n1796_009:0677b03": "能譬喻，故云無等也。復次阿娑摩是不等義，",
    "T39n1796_009:0677b04": "不等者所謂二乘。今既等同虛空，又等此無",
    "T39n1796_009:0677b05": "等，故云等虛空無等也。以最初伽子為真言",
    "T39n1796_009:0677b06": "體，眾生界中來去亦不可得，法界中來去相",
    "T39n1796_009:0677b07": "亦不可得，以如來如去不可得，故名為大空。",
    "T39n1796_009:0677b08": "以此大空性淨之水，用浴無垢之身，是為閼",
    "T39n1796_009:0677b09": "伽真實之義也。次下有四真言，亦是曼荼羅",
    "T39n1796_009:0677b10": "阿闍梨莊嚴之相，故於此品中說。",
    "T39n1796_009:0677b11": "如來頂相真言初如來頂相真言。",
    "T39n1796_009:0677b12": "南麼三漫多勃陀喃伽伽那阿難多薩發囉",
    "T39n1796_009:0677b13": "儜毘輸馱達摩儞闍多娑訶",
    "T39n1796_009:0677b14": "右句義中，伽伽那阿難多是虛空無量，薩發",
    "T39n1796_009:0677b15": "囉儜是普遍，毘輸馱是清淨，達摩儞闍多是",
    "T39n1796_009:0677b16": "法界生義。此言如來頂相，猶如虛空，出過數",
    "T39n1796_009:0677b17": "量、普遍清淨。當知如是頂相，從法界胎藏生，",
    "T39n1796_009:0677b18": "非從世間父母胎藏生也。此真言亦以伽字",
    "T39n1796_009:0677b19": "為體。言如來髻相，無去來相同於大空，而一",
    "T39n1796_009:0677b20": "切眾生以去來相觀之，是故周於十方不能",
    "T39n1796_009:0677b21": "見其邊際。若行者以必定心，自知我之頂相",
    "T39n1796_009:0677b22": "亦復如是，是名佛頂真言也。阿闍梨自作毘",
    "T39n1796_009:0677b23": "盧遮那時，解髻而更結之。若出家人，應以右",
    "T39n1796_009:0677b24": "手為拳置於頂上，然後說此真言以加持之，",
    "T39n1796_009:0677b25": "則一切諸天神等不能見其頂相也。",
    "T39n1796_009:0677b26": "如來甲真言次如來甲真言。",
    "T39n1796_009:0677b27": "南麼三曼多勃陀喃伐折囉入嚩羅微薩普",
    "T39n1796_009:0677b28": "囉吽",
    "T39n1796_009:0677b29": "右句義中，伐折囉入嚩羅是金剛光，微薩普",
    "T39n1796_009:0677c01": "羅是普遍義。言此金剛智光普遍一切，能除",
    "T39n1796_009:0677c02": "生死暗障，亦能映奪之者，則是如來甲義",
    "T39n1796_009:0677c03": "也。此真言以最後𤙖字為體，具足三解脫",
    "T39n1796_009:0677c04": "門。謂上有曩字空點是大空義，即是空解脫",
    "T39n1796_009:0677c05": "門。本體是訶字，離因緣故，即是無相解脫門。",
    "T39n1796_009:0677c06": "下有鄔字三昧畫，以本不生故，即是無作解",
    "T39n1796_009:0677c07": "脫門。如是三門，一切諸障所不能入。以此慧",
    "T39n1796_009:0677c08": "光遍嚴身故，名為如來甲也。撿密印，其中梵",
    "T39n1796_009:0677c09": "本似有殘缺，疑此是金剛薩埵圓光真言，更",
    "T39n1796_009:0677c10": "當訪餘梵本。",
    "T39n1796_009:0677c11": "如來圓光真言次如來圓光真言。",
    "T39n1796_009:0677c12": "南麼三曼多勃陀喃入嚩羅摩履儞怛他",
    "T39n1796_009:0677c13": "蘗多㗚旨䓾訶",
    "T39n1796_009:0677c14": "右句義中，入嚩羅是焰光義，摩履儞是",
    "T39n1796_009:0677c15": "鬘義，以焰為鬘輪環不絕，故名如來圓光也。",
    "T39n1796_009:0677c16": "次句云怛他蘗多㗚旨，是如來光明義，此是",
    "T39n1796_009:0677c17": "明白之光。梵音與焰鬘之光其名不同，正用",
    "T39n1796_009:0677c18": "此㗚旨字為真言體也。上有囉聲是塵垢義，",
    "T39n1796_009:0677c19": "下體遮字是遷變義。以入阿字門故，即是本",
    "T39n1796_009:0677c20": "無塵垢亦不遷變，即是如來常寂之光。又帶",
    "T39n1796_009:0677c21": "伊字三昧聲，言此常寂之光定慧具足，是故",
    "T39n1796_009:0677c22": "寂而常照、照而常寂。阿闍梨以此加持身故，",
    "T39n1796_009:0677c23": "一切諸天神等，如來焰鬘遍被其體，威猛難",
    "T39n1796_009:0677c24": "覩猶如日輪，是故諸為障者不得其便也。",
    "T39n1796_009:0677c25": "如來舌相真言如來舌相真言。",
    "T39n1796_009:0677c26": "南麼三曼多勃陀喃摩訶阿摩訶二怛他",
    "T39n1796_009:0677c27": "蘗多爾訶嚩二合薩底也二合達摩鉢囉底瑟恥二合",
    "T39n1796_009:0677c28": "多䓾訶",
    "T39n1796_009:0677c29": "右句義中，摩訶阿摩訶是大無大義，怛他蘗",
    "T39n1796_009:0678a01": "多爾訶嚩是如來舌義，此舌廣長之相遍覆一",
    "T39n1796_009:0678a02": "切佛剎，故名為大。此大更無過上故、無可待",
    "T39n1796_009:0678a03": "對故、大相亦不可得故，名為無大。次云薩底",
    "T39n1796_009:0678a04": "也二合是諦，達摩是法，鉢囉𫪭瑟恥多是成就，",
    "T39n1796_009:0678a05": "譯云成就實諦法也。如來無量劫來常修真",
    "T39n1796_009:0678a06": "實諦語故，得此平等語輪。成就實諦之法，所",
    "T39n1796_009:0678a07": "發誠言必定無異，故以最後多字為真言體。",
    "T39n1796_009:0678a08": "明如來所有語言，常如實相無誑無異也。阿",
    "T39n1796_009:0678a09": "闍梨以此加持身故，轉說法教皆如金剛，乃",
    "T39n1796_009:0678a10": "至能以一音遍諸佛剎。凡此諸真言等，皆當",
    "T39n1796_009:0678a11": "以字門廣釋之。",
    "T39n1796_009:0678a12": "3 息障品(九-一〇)1息障品第三",
    "T39n1796_009:0678a13": "爾時金剛手又復白佛毘盧遮那，問世尊云",
    "T39n1796_009:0678a14": "何曼荼羅畫時為障者得除息，真言等持誦",
    "T39n1796_009:0678a15": "者無惱害？云何持誦真言果，彼云何？此毘",
    "T39n1796_009:0678a16": "盧遮那如來所加持故，金剛手承佛神力斷",
    "T39n1796_009:0678a17": "大眾疑，及為未來眾生，復發此問也。大毘盧",
    "T39n1796_009:0678a18": "遮那世尊言：「善哉善哉！大眾生！能發此說，為",
    "T39n1796_009:0678a19": "大利益諸眾生故。我今當為開示，一切隨汝",
    "T39n1796_009:0678a20": "所問也。」佛言障者自心生，由昔慳隨順。為彼",
    "T39n1796_009:0678a21": "因除故，菩提心此念。若分別除心思有，菩提",
    "T39n1796_009:0678a22": "心念憶。持誦者離諸過者，佛言一切障法雖",
    "T39n1796_009:0678a23": "復無量，以要言之但從心生。又由行者過去",
    "T39n1796_009:0678a24": "世隨順慳法故，今世多有諸障，當知亦是從",
    "T39n1796_009:0678a25": "心因緣生也，當知彼慳貪等是諸障之因。若",
    "T39n1796_009:0678a26": "除彼因，諸障自息，此中對治即是菩提心也。",
    "T39n1796_009:0678a27": "若念菩提心故，即是能除諸障之因也。又復",
    "T39n1796_009:0678a28": "一切諸障由分別生，此之分別由從妄心思",
    "T39n1796_009:0678a29": "有者，思即是障，謂心中煩惱、隨煩惱等。此中",
    "T39n1796_009:0678b01": "有字，梵音亦云生義也。心思有，若能離諸分",
    "T39n1796_009:0678b02": "別，即是淨菩提心。由行者憶念此心，即能離",
    "T39n1796_009:0678b03": "一切過也。意常思惟不動大有情，能除一切",
    "T39n1796_009:0678b04": "為障者。彼當結此密印者，此即是前所說",
    "T39n1796_009:0678b05": "不動明王。此是如來法身以大願故，於無相",
    "T39n1796_009:0678b06": "中而現是相，護一切真言行者。若行者常能",
    "T39n1796_009:0678b07": "憶念，能離一切障也。所謂不動者，即是真淨",
    "T39n1796_009:0678b08": "菩提之心。為表是義故，因事立名也。此明王",
    "T39n1796_009:0678b09": "閉一目者，有深意也。以佛眼明鑒唯一而已，",
    "T39n1796_009:0678b10": "無二無三也。其印下當說之。祕密主，風當誦",
    "T39n1796_009:0678b11": "阿字門，亦有意。正取阿字為身，以此本無之",
    "T39n1796_009:0678b12": "字門而作我身也。無我作訶字心誦，塗香點",
    "T39n1796_009:0678b13": "作地七點。此風先想訶字在中，加七點而後",
    "T39n1796_009:0678b14": "蓋之也，方依嚩庾以瓦椀蓋合之。於此瓦",
    "T39n1796_009:0678b15": "器大眾生彌盧思念，時時彼上阿字并點作，",
    "T39n1796_009:0678b16": "是風大縛。繼先佛所說，謂造立壇時，或有大",
    "T39n1796_009:0678b17": "風為障，以露地立法故，當須止之。當想此阿",
    "T39n1796_009:0678b18": "字遍於身分之內，此字作金剛不動色，謂真",
    "T39n1796_009:0678b19": "金色也。如是想已，又心誦訶字，於風方西北也",
    "T39n1796_009:0678b20": "用塗香於地畫作七小圓點，各如彈丸許大，",
    "T39n1796_009:0678b21": "如是作是用瓦器蓋之。於瓦器心想，即是上",
    "T39n1796_009:0678b22": "想阿字，以此字為金剛山而押之也。三千大",
    "T39n1796_009:0678b23": "千諸須彌山合為一體，而蓋其上。又當時時",
    "T39n1796_009:0678b24": "器上作此字，此阿是金剛不動義，加一點是",
    "T39n1796_009:0678b25": "遍一切處，令此金剛不動遍一切處，即是增",
    "T39n1796_009:0678b26": "廣之義也。水障法，當思惟囉字，遍於身內作",
    "T39n1796_009:0678b27": "赤色大力焰，即是火焰之鬘從內身而出遍",
    "T39n1796_009:0678b28": "於身上如鬘也。作大力可畏惡形，手執大刀",
    "T39n1796_009:0678b29": "印。作瞋形已，畫地作雲像、或作龍蛇之像，用",
    "T39n1796_009:0678c01": "刀印斬斷其形，雲即散滅，以雲是諸水之所",
    "T39n1796_009:0678c02": "因依故也。隨所起障之方而作之，如雨從東",
    "T39n1796_009:0678c03": "來即於東方作也。或作金剛橛用止此風雨，",
    "T39n1796_009:0678c04": "其橛用佉陀羅木作獨股金剛，以金剛真言",
    "T39n1796_009:0678c05": "加持之，想同一切金剛而以打之，亦隨所在",
    "T39n1796_009:0678c06": "方面也。此應自身同於一切金剛然後作之。",
    "T39n1796_009:0678c07": "作此橛是一股金剛，三股除邊支股即是也，",
    "T39n1796_009:0678c08": "其小者名金剛針。或一切障息，復說念真言，",
    "T39n1796_009:0678c09": "大惡不動大力本漫荼羅中住，持誦者作漫荼",
    "T39n1796_009:0678c10": "羅，中作形像，於彼頂左脚蹋彼，當除息去死",
    "T39n1796_009:0678c11": "無疑惑者。復更明異方便，方便除一切障",
    "T39n1796_009:0678c12": "也，即是前所說不動明王。此不動明王本漫",
    "T39n1796_009:0678c13": "荼羅，即是三角漫荼羅其中黑色是也。持誦",
    "T39n1796_009:0678c14": "者想己身作不動明王之像。又於此中作法",
    "T39n1796_009:0678c15": "有二意：一者想不動尊在圓中而蹋彼上也；",
    "T39n1796_009:0678c16": "二者想自身是不動尊，即以本真言印加之",
    "T39n1796_009:0678c17": "而蹈其上也。三角中畫彼為障者形，然後入",
    "T39n1796_009:0678c18": "中，以左脚蹈彼頂上，以大忿怒形加之，彼當",
    "T39n1796_009:0678c19": "應時退散。若彼違戾不受教不去者，乃至必",
    "T39n1796_009:0678c20": "自斷其命根。是故持誦者當生慈心念言，勿",
    "T39n1796_009:0678c21": "令彼斷命也。然此中密意，所謂為障者，即是",
    "T39n1796_009:0678c22": "從心所生慳貪等法，能為行人作一切障事。",
    "T39n1796_009:0678c23": "今此不動明王即是一切智智大菩提心，當",
    "T39n1796_009:0678c24": "知此心即是大力威猛，能永害一切隨眼等",
    "T39n1796_009:0678c25": "過令彼永斷，即是死義也。如《瑜伽》所云說：佛",
    "T39n1796_009:0678c26": "初成正覺，大集會一切漫荼羅所攝三界之",
    "T39n1796_009:0678c27": "眾。有摩醯首羅者，即是三千世界之主，住三",
    "T39n1796_009:0678c28": "千界之中，心慢故不肯從所召命，而作是念：",
    "T39n1796_009:0678c29": "「我是三界之主，更有誰尊而召我耶？」復作是",
    "T39n1796_009:0679a01": "念：「彼持呪者畏一切穢，我今化作一切穢污",
    "T39n1796_009:0679a02": "之物，四面圍遶而住其中，彼所施呪術何所",
    "T39n1796_009:0679a03": "能為？」時不動明王承佛教命召彼，見其作如",
    "T39n1796_009:0679a04": "此事，即化受觸金剛即是不淨金剛也令彼取之。爾時",
    "T39n1796_009:0679a05": "不淨金剛須臾悉噉所有諸穢令盡無餘，執",
    "T39n1796_009:0679a06": "令彼來至佛所。彼復言：「爾等是夜叉之類，而",
    "T39n1796_009:0679a07": "我是諸天主，何能受爾所命耶？」尋即逃歸。如",
    "T39n1796_009:0679a08": "是七返。爾時不動明王白言：「世尊！此有情何",
    "T39n1796_009:0679a09": "故犯三世諸佛三昧耶法。當以何事治之？」佛",
    "T39n1796_009:0679a10": "言：「即當斷彼也。」時不動明王即持彼，以左足",
    "T39n1796_009:0679a11": "蹋其頂半月中，右足蹋其妃首半月上。爾時",
    "T39n1796_009:0679a12": "大自在天尋便命終，即於爾時於悶絕之中",
    "T39n1796_009:0679a13": "證無量法而得授記，於灰欲世界成佛號月",
    "T39n1796_009:0679a14": "勝如來。此皆祕語也。食一切穢，是噉彼惡業",
    "T39n1796_009:0679a15": "煩惱等垢穢滓渭之法。云命終者，是彼一切",
    "T39n1796_009:0679a16": "心法永斷，入無生法性，故於中得一切佛記，",
    "T39n1796_009:0679a17": "非是殺也。爾時諸天等，見三千世界天主以",
    "T39n1796_009:0679a18": "不順諸順三昧耶故自取命終，一切敬畏，自",
    "T39n1796_009:0679a19": "相謂言：「天主尚爾，我云何不往？」即共詣佛所，",
    "T39n1796_009:0679a20": "於大漫荼羅中而得法利。時不動明王白佛",
    "T39n1796_009:0679a21": "言：「此大自在天當更云何？」佛言：「汝應起之。」時",
    "T39n1796_009:0679a22": "不動明王即說法界生真言。爾時大自在者",
    "T39n1796_009:0679a23": "即復蘇息，生大歡喜白言：「甚希有也。我初召",
    "T39n1796_009:0679a24": "至已，問佛：此夜叉是何等類，我所不解。佛言",
    "T39n1796_009:0679a25": "『是諸佛之主。』我作是念：『諸佛一切之尊，云何",
    "T39n1796_009:0679a26": "以此而更為主耶？』是我所不解，今乃知之。",
    "T39n1796_009:0679a27": "由此大王力故，令我現前得記作佛，當知實",
    "T39n1796_009:0679a28": "是諸佛之尊也。」所以然者？大自在天三千世",
    "T39n1796_009:0679a29": "界之主，即是眾生自心，所謂無始無明住",
    "T39n1796_009:0679b01": "地，於諸惑中而得自在，唯除大菩提心無能",
    "T39n1796_009:0679b02": "伏者。斷其命已，即是於寂然界作證。所謂生",
    "T39n1796_009:0679b03": "者，即是起佛慧門。是故真言行者，應一一思",
    "T39n1796_009:0679b04": "惟諸佛密語也。又法用芥子及諸毒藥二種",
    "T39n1796_009:0679b05": "相和，作彼為障者形像而用塗之，令彼身如",
    "T39n1796_009:0679b06": "火燒速被中傷，故云速被着惠略也惠命也略乃",
    "T39n1796_009:0679b07": "至大梵等為障尚被着，何況餘耶？又凡此法，",
    "T39n1796_009:0679b08": "皆是久持誦得成就者解法則乃能作之。若",
    "T39n1796_009:0679b09": "但聞法即求得如是用，無此理也。其佉陀木",
    "T39n1796_009:0679b10": "橛，必無此木，用苦練木乃至用賓鐵亦得",
    "T39n1796_009:0679b11": "耳。足，是智足也。「爾時金剛手白佛言：如我知",
    "T39n1796_009:0679b12": "佛世尊所說義，我亦如是知自漫荼羅位住。",
    "T39n1796_009:0679b13": "世尊尊主現威令作彼位，如是如來教勅不敢",
    "T39n1796_009:0679b14": "隱弊。何以故？以此佛三昧耶，一切諸真言所",
    "T39n1796_009:0679b15": "師，謂性住者」，謂金剛手白佛言：「此大力不動",
    "T39n1796_009:0679b16": "明王即是尊主也能作如是威猛之事，能為調伏，",
    "T39n1796_009:0679b17": "為傳如來祕密之教令使。」如本尊是佛部，即",
    "T39n1796_009:0679b18": "坐金輪中之類，若如是作必令有靈驗。此之",
    "T39n1796_009:0679b19": "現威，即是効驗之語也。令作者，今謂若如是",
    "T39n1796_009:0679b20": "作，必令有効也。諸生死中普得聞知，不敢隱",
    "T39n1796_009:0679b21": "弊此真言。是故持金剛者，大力威猛所不敢",
    "T39n1796_009:0679b22": "隱弊。謂此尊有靈驗故，所作善事皆成，諸為",
    "T39n1796_009:0679b23": "障者不敢隱弊如來所教勅也。應作事，此亦",
    "T39n1796_009:0679b24": "即是十方三世佛三昧耶。我等一切執金剛",
    "T39n1796_009:0679b25": "亦應作所應作，隨此三昧不敢失墜。何以故？",
    "T39n1796_009:0679b26": "此即是諸金剛姓，是故常住斯法。四姓等各",
    "T39n1796_009:0679b27": "各有家法，若失家法則不名敬順先祖父之",
    "T39n1796_009:0679b28": "教，世人名為惡子。今此大雄猛調伏難調，宣",
    "T39n1796_009:0679b29": "布難信之教，是我金剛等家姓之法，所謂如",
    "T39n1796_009:0679c01": "來種家之家法也。是等真言門菩薩、修行等",
    "T39n1796_009:0679c02": "菩薩、本位住一切事作者，是金剛手以身勸",
    "T39n1796_009:0679c03": "勉行人之意。我等所應作事，若修行持真言",
    "T39n1796_009:0679c04": "者，亦當住此位，所謂如來家法。應以無量門",
    "T39n1796_009:0679c05": "降伏諸障，令如來法無敢隱弊也。此行人亦",
    "T39n1796_009:0679c06": "放諸尊，若欲作降伏，即須自身作不動尊住",
    "T39n1796_009:0679c07": "於火輪中等。佛言：「如是。祕密主！如是如說。」即",
    "T39n1796_009:0679c08": "是印可，誠如汝所言也。",
    "T39n1796_009:0679c09": "大毘盧遮那成佛經疏卷第九"
}