{
    "X81n1568_023:0286b04": "五燈嚴統卷第二十三",
    "X81n1568_023:0286b06": "　　臨濟宗",
    "X81n1568_023:0286b07": "　　　南嶽下二十三世",
    "X81n1568_023:0286b08": "中峰本禪師法嗣",
    "X81n1568_023:0286b09": "全華府伏龍聖壽千巖元長禪師蕭山董氏子。天資",
    "X81n1568_023:0286b10": "明敏。經目成誦。年十九薙髮受具。會行丞相府飯僧。",
    "X81n1568_023:0286b11": "師隨眾入。中峰在座。呼曰。汝日用何如。師曰念佛。峰",
    "X81n1568_023:0286b12": "曰。佛今何在。師擬議。峰厲聲叱之。師遂跪求法要。峰",
    "X81n1568_023:0286b13": "授以無字話。師縛茆靈隱山中。三載脇不沾席。因往",
    "X81n1568_023:0286b14": "望亭。聞鵲聲有省。亟見峰。具陳悟因。峰復斥之。師憤",
    "X81n1568_023:0286b15": "歸。夜寂。忽鼠翻食猫之器。墮地有聲。恍然開悟。復往",
    "X81n1568_023:0286b16": "質於峰。峰問。趙州何故言無。師曰。鼠食猫飯。峰曰未",
    "X81n1568_023:0286b17": "也。師曰。飯器破矣。峰曰。破後如何。師曰。築碎方甕。峰",
    "X81n1568_023:0286b18": "微笑。住後上堂。僧問。如何是第一句。師曰。有口如啞。",
    "X81n1568_023:0286b19": "曰如何是第二句。師曰。有眼如盲。曰如何是第三句。",
    "X81n1568_023:0286b20": "師曰。棒折也未放你在。師乃擲拂子曰。此是老僧第",
    "X81n1568_023:0286b21": "二句。如何是第一句。便下座。上堂。是法住法位。世間",
    "X81n1568_023:0286b22": "相常住。山是山。水是水。僧是僧。俗是俗。盡乾坤大地。",
    "X81n1568_023:0286b23": "無絲毫過患。德山臨濟門下。又且不然。畢竟如何。剛",
    "X81n1568_023:0286b24": "然愛結死冤家。擉瞎頂門三隻眼。賜法衣上堂。陳年",
    "X81n1568_023:0286c01": "布裰破毸毸。新製金襴天上來。裹得虗空無少賸。山",
    "X81n1568_023:0286c02": "河朵朵笑顏開。上堂。大眾。佛之一字。吾不喜聞。況說",
    "X81n1568_023:0286c03": "出許多閑言長語。教壞人家男女。好與三十棒。何故。",
    "X81n1568_023:0286c04": "蚊虫遭扇打。只為口傷人。久立。上堂。是法非思量分",
    "X81n1568_023:0286c05": "別之所能解。釋迦老子云。我於三七日。思惟如是事。",
    "X81n1568_023:0286c06": "喚作不思量得麼。達磨大師云。汝得吾髓。喚作不分",
    "X81n1568_023:0286c07": "別得麼。咦。相逢盡道休官去。林下何曾見一人。上堂。",
    "X81n1568_023:0286c08": "江月炤松風吹。面面青山展笑眉。經有經師。論有論",
    "X81n1568_023:0286c09": "師。莫怪老僧無法說。勞汝諸人立片時。僧問。如何是",
    "X81n1568_023:0286c10": "祖師西來意。師曰。野馬入牛闌。問如何是和尚家風。",
    "X81n1568_023:0286c11": "師曰。無力竪拳頭。問釋迦彌勒猶是他奴。未審他是",
    "X81n1568_023:0286c12": "阿誰。師曰。糞掃堆頭生苕菷。曰學人不會。師曰。問取",
    "X81n1568_023:0286c13": "淨頭。問如何是奪人不奪境。師曰。日炤山河影動搖。",
    "X81n1568_023:0286c14": "曰如何是奪境不奪人。師曰。背水陣圓增勇健。曰如",
    "X81n1568_023:0286c15": "何是人境俱奪。師曰。任是鋒刀常坦坦。假饒毒藥也",
    "X81n1568_023:0286c16": "閒閒。曰如何是人境俱不奪。師曰。野老不知堯舜力。",
    "X81n1568_023:0286c17": "鼕鼕打鼓祭江神。示眾。召眾曰。還知老僧落處麼。如",
    "X81n1568_023:0286c18": "釣魚放生。示眾。拈拄杖曰。古佛過去久矣。汝諸人更",
    "X81n1568_023:0286c19": "要第二杓惡水那。卓一卓。示眾。狂心不息。雖天上亦",
    "X81n1568_023:0286c20": "不稱意。便成佛亦是虗頭。狂心一息。便是佛也不要",
    "X81n1568_023:0286c21": "做。更說什麼天堂地獄。汝諸人還息麼。示眾。今朝臘",
    "X81n1568_023:0286c22": "月二十五。雲門一曲曾無譜。爭似無明調轉高。等閒",
    "X81n1568_023:0286c23": "唱出千山舞。大地為琴。虗空為鼓。拍拍相隨。聲聲相",
    "X81n1568_023:0286c24": "助。汝諸人須聽取。白雪陽春何足數。箇中端的孰知",
    "X81n1568_023:0287a01": "音。寥寥永夜松風度。眾看經次。師舉起經曰。這是甚",
    "X81n1568_023:0287a02": "麼經。眾無對。師代曰。序品第一。良久曰。會麼。向下文",
    "X81n1568_023:0287a03": "長。因俗官見猫兒。問曰。猫兒喫肉否。師曰。不喫肉。只",
    "X81n1568_023:0287a04": "喫老鼠。曰善知識如何容得他。師曰。教官人莫來不",
    "X81n1568_023:0287a05": "得。至正丁酉六月十四日示微疾。會眾書偈曰。平生",
    "X81n1568_023:0287a06": "饒舌。今日敗闕。一句轟天。正法眼滅。遂投筆而逝。弟",
    "X81n1568_023:0287a07": "子等。用陶器函葢。奉蛻質。瘞于青松庵。賜諡佛慧圓",
    "X81n1568_023:0287a08": "鑒禪師。",
    "X81n1568_023:0287a09": "蘇州師子林天如惟則禪師吉安永安譚氏子。示眾",
    "X81n1568_023:0287a10": "曰。趙州道箇無字。開口見心肝。因甚諸人自生障碍。",
    "X81n1568_023:0287a11": "時有僧問。蠢動含靈。皆有佛性。因甚狗子獨無。師曰。",
    "X81n1568_023:0287a12": "莫說狗子。直饒汝問他釋迦彌勒還有佛性也無。他",
    "X81n1568_023:0287a13": "也道無。曰趙州禪在口唇邊。因甚只道箇無字。師曰。",
    "X81n1568_023:0287a14": "趙州見處只到這裏。曰和尚不肎趙州那。師曰是。曰",
    "X81n1568_023:0287a15": "趙州是古佛。和尚因甚不肎他。師曰。趙州在那裏。隨",
    "X81n1568_023:0287a16": "後便喝。示眾曰。紙屏風上畵於菟。兩眼通紅似火珠。",
    "X81n1568_023:0287a17": "夜來突出一雙角。鬬殺楊岐三脚驢。汝等諸人。上牀",
    "X81n1568_023:0287a18": "下地。出門入戶。各自炤管窮性命。示眾。舉臨濟道。我",
    "X81n1568_023:0287a19": "這裏是活祖師西來意。一切臨時要用便用。師拈拂",
    "X81n1568_023:0287a20": "子搖曳曰。我這裏也是活底。要用便用。一切臨時。且",
    "X81n1568_023:0287a21": "道與臨濟底。是同是別。擊一擊。擲下曰。臨濟猶欠這",
    "X81n1568_023:0287a22": "一著在。示眾。跛者命在杖。濟者命在舟。有來繇沒來",
    "X81n1568_023:0287a23": "繇。一身還有一身愁。衲僧門下。奪食驅牛。擬著眼看。",
    "X81n1568_023:0287a24": "便與閉却戶牖。擬開口道。便與塞却咽喉。夜廊無月",
    "X81n1568_023:0287b01": "不點火。露柱從教撞破頭。示眾。天如老漢。一箇呆僧。",
    "X81n1568_023:0287b02": "爭奈諸人認他不著。道他卓卓巍巍。他却[若/(若*若)][若/(若*若)]苴苴。",
    "X81n1568_023:0287b03": "道他[若/(若*若)][若/(若*若)]苴苴。他又卓卓巍巍。或時做知識模樣。談",
    "X81n1568_023:0287b04": "玄說妙。或時現三頭六臂。發嗔發惡。如是等處一一",
    "X81n1568_023:0287b05": "認他不著。殊不知。老漢不在諸人眼睛裏。却在諸人",
    "X81n1568_023:0287b06": "鼻孔裏。諸人不信。伸手摸著。縱饒摸他不著。也摸著",
    "X81n1568_023:0287b07": "自家鼻孔。示眾。舉拂子曰。只這些子不直半錢。指揮",
    "X81n1568_023:0287b08": "佛祖。號令人天。即今分付諸人去也。遂擲下。喝一喝。",
    "X81n1568_023:0287b09": "示眾。山中何所有。嶺上多白雲。呵呵呵。箇是眾家之",
    "X81n1568_023:0287b10": "物。誰敢私而有之。雖然如是。只可自怡悅。不堪持贈",
    "X81n1568_023:0287b11": "君。示眾。釋迦老子推不開。達磨大師趕不出。引得一",
    "X81n1568_023:0287b12": "畝之地。三蛇九鼠。盡道呼蛇易。遣蛇難。拍膝曰。有甚",
    "X81n1568_023:0287b13": "麼難。家有白澤之圖。必無如是妖怪。除夜示眾。欲達",
    "X81n1568_023:0287b14": "佛性義。當觀時節因緣。舊時官曆。賣不值錢。師子林",
    "X81n1568_023:0287b15": "下。別有說焉。過得臘月三十日。明朝決定是新年。佛",
    "X81n1568_023:0287b16": "誕日示眾。梅雨弄晴。梅風吹濕。悉達太子生也。舉拂",
    "X81n1568_023:0287b17": "子曰。現在拂子頭上。目顧四方。周行七步。惱亂天下",
    "X81n1568_023:0287b18": "人。盡從今日起。吽吽。莫道世無雲門。無人敢欺你。惡",
    "X81n1568_023:0287b19": "水驀頭澆。杓柄在老僧手裏。後示寂。塔于水西原。",
    "X81n1568_023:0287b20": "日本國相州建長寺。古先印原禪師俗姓藤。為國中",
    "X81n1568_023:0287b21": "貴族。十三剃髮。徧歷戶庭。咸無證入。遂乘航而南。參",
    "X81n1568_023:0287b22": "無見覩。見指謁中峯。隨侍左右。屢呈見解。峯呵曰。根",
    "X81n1568_023:0287b23": "塵不斷。如纏縛何。師寢食俱廢。峯憐其誠。乃曰。此心",
    "X81n1568_023:0287b24": "包羅萬象。迷則生死。悟則涅槃。生死之迷。固是未易",
    "X81n1568_023:0287c01": "驅斥。涅槃之悟。猶是入眼金塵。當知般若如大火聚。",
    "X81n1568_023:0287c02": "近之則焦頭爛額。唯存不退轉一念。生與同生。死與",
    "X81n1568_023:0287c03": "同死。自然與道相符。脫使未悟之際。千釋迦萬慈氏。",
    "X81n1568_023:0287c04": "傾出四大海水。入汝耳根。總是虗妄塵勞。皆非究竟",
    "X81n1568_023:0287c05": "事。師聞之。不覺汗下。一日有省。告峯曰。印原已撞入",
    "X81n1568_023:0287c06": "銀山鉄壁去也。峯曰。既入銀山鉄壁。來此何為。師超",
    "X81n1568_023:0287c07": "然領旨。後受請出世。八遷名剎門人欲繪師像。預索",
    "X81n1568_023:0287c08": "贊語。師作一圓相。題其上曰。妙相圓明。如如不動。觸",
    "X81n1568_023:0287c09": "處相逢。是何面孔。洪武甲寅春。將入滅。呼侍者曰。時",
    "X81n1568_023:0287c10": "至矣。可持觚翰來。及至。復曰。吾塔已成。唯未書額耳。",
    "X81n1568_023:0287c11": "大書心印二字。入室端坐而化。",
    "X81n1568_023:0287c12": "九峯壽首座得旨於中峯。後示寂。說偈曰。七十二年。",
    "X81n1568_023:0287c13": "這邊那邊。喫十方飯。參達磨禪。今朝一擲翻身去。笑",
    "X81n1568_023:0287c14": "破傍觀嘴半邊。",
    "X81n1568_023:0287c15": "般若誠禪師法嗣",
    "X81n1568_023:0287c16": "建寧府高仰山古梅正友禪師廣信貴溪丁氏子。弱",
    "X81n1568_023:0287c17": "齡出家。及長遍參耆宿。一日因小便觸地。得個入處。",
    "X81n1568_023:0287c18": "請益絕學。後到雪岩。閱法昌語錄。至驅耕奪食。不覺",
    "X81n1568_023:0287c19": "汗下。便頌公案數則。寄呈學。學曰。此人得我第三番",
    "X81n1568_023:0287c20": "竹篦上氣力。但欠脫殻在。越三祀。因過堂。打動鉢盂。",
    "X81n1568_023:0287c21": "忽大悟。上堂。慧劍單提。明行正令。擬議不來。喪身失",
    "X81n1568_023:0287c22": "命。還有當鋒底麼。良久曰。正好一帆風過海。箇中不",
    "X81n1568_023:0287c23": "遇駕濤人。小參。月落山頭慘。雲橫谷口陰。欲明生死",
    "X81n1568_023:0287c24": "事。直指本來心。還有會得本來心底麼。夜靜不勞重",
    "X81n1568_023:0288a01": "借月。玉蟾常掛太虗中。至正壬辰夏。示寂。",
    "X81n1568_023:0288a02": "智者義禪師法嗣",
    "X81n1568_023:0288a03": "杭州淨慈德隱普仁禪師蘭溪人。俗姓趙。參了然。機",
    "X81n1568_023:0288a04": "語相契。至正乙未間。住金華西峯。太祖取婺州。幸智",
    "X81n1568_023:0288a05": "者寺。詔師住之。晚蒞淨慈。忽示微疾。屈指計曰。今夏",
    "X81n1568_023:0288a06": "五月矣。左右曰然。師曰。此八月八日最良。吾將逝矣。",
    "X81n1568_023:0288a07": "至期整衣坐脫。",
    "X81n1568_023:0288a08": "平山林禪師法嗣",
    "X81n1568_023:0288a09": "杭州止庵德祥禪師本郡人。一日倚座曰。一隊噇酒",
    "X81n1568_023:0288a10": "糟漢。我爭如你何不道。竟寂。",
    "X81n1568_023:0288a11": "海門則禪師法嗣",
    "X81n1568_023:0288a12": "湖州弁山白蓮寺嬾雲智安禪師嘉興沈氏子。示眾。",
    "X81n1568_023:0288a13": "萬法歸一。無孔鉄鎚當面擲。一歸何處。抹過西天并",
    "X81n1568_023:0288a14": "此土。青州布衫重七斤。寒岩古木璚花春。仁者殷勤",
    "X81n1568_023:0288a15": "問端的。娘生鼻孔從來直。倘於言下解知歸。九九分",
    "X81n1568_023:0288a16": "明八十一。示寂。塔于蒼弁之南阡。",
    "X81n1568_023:0288a17": "華頂覩禪師法嗣",
    "X81n1568_023:0288a18": "處州福林院白雲智度禪師郡之麗水吳氏子。弱冠",
    "X81n1568_023:0288a19": "從空中假公。披削受具。後一策南游。徧叩禪林。無有",
    "X81n1568_023:0288a20": "可其意者。復旋白雲遺址。築院以居。日取楞嚴圓覺",
    "X81n1568_023:0288a21": "二經鈔疏。但執泥文字。所見不允。聞無見覩和尚說",
    "X81n1568_023:0288a22": "法天台。欣然就謁。問西來密意未審如何。見曰。待娑",
    "X81n1568_023:0288a23": "羅峯點頭與汝道。師以手搖曳擬答。見便喝。師曰。娑",
    "X81n1568_023:0288a24": "羅峯頂。白浪滔天。花開芒種後。葉落立秋前。見曰。我",
    "X81n1568_023:0288b01": "家無殘羹剩飯也。師曰。此非殘羹剩飯而何。見頷之。",
    "X81n1568_023:0288b02": "後主普慈諸剎。洪武庚戌春。浩然有歸志。眾堅留之。",
    "X81n1568_023:0288b03": "師曰。葉落歸根。吾所願也。便回福林。一日書偈曰。無",
    "X81n1568_023:0288b04": "世可辭。有眾可別。太虗空中。何必釘橛。擲筆而逝。火",
    "X81n1568_023:0288b05": "餘獲五色舍利。併靈骨不壞等。瘞于院西。",
    "X81n1568_023:0288b06": "別源源禪師法嗣",
    "X81n1568_023:0288b07": "明州天童元明原良禪師寧海周氏子。侑宏智禪師",
    "X81n1568_023:0288b08": "詞曰。嗚呼山不讓塵。故能成其高。海不讓流。故能成",
    "X81n1568_023:0288b09": "其深。師非宿備六度萬行之願輪。則曷由樹斯大法",
    "X81n1568_023:0288b10": "之功。於古今聖人出興。作百世師。千載一時。惟師得",
    "X81n1568_023:0288b11": "之巍巍窣堵。鎮茲東谷。洞上一宗。真規復復。昭告菲",
    "X81n1568_023:0288b12": "詞。深勒崖谷。願師再來。為法作則。",
    "X81n1568_023:0288b13": "天童一禪師法嗣",
    "X81n1568_023:0288b14": "撫州雲居呆庵普莊禪師台之仙居袁氏子。母夢梵",
    "X81n1568_023:0288b15": "僧入室而生。晬歲岐嶷頴異。負笈入鄉校。授書成誦。",
    "X81n1568_023:0288b16": "長依天童左庵。薙髮受具。抵郡之天寧。參了堂。堂問。",
    "X81n1568_023:0288b17": "何來。師曰。天童。堂曰。冐雨衝寒著甚死急。師曰。正為",
    "X81n1568_023:0288b18": "生死事急。堂曰。如何是生死事急。師以坐具作摵勢。",
    "X81n1568_023:0288b19": "堂曰。敢來這裏捋虎鬚。參堂去。一日。堂室中。舉庭前",
    "X81n1568_023:0288b20": "栢樹子話。師擬開口。堂劈口掌之。豁然有省。住初出",
    "X81n1568_023:0288b21": "世撫州北禪。示眾。昨日開荒地。請諸人。剗却荊棘。除",
    "X81n1568_023:0288b22": "去瓦礫。本來基址。已見分明。只有中間樹子。無人拔",
    "X81n1568_023:0288b23": "得。山僧。今日未免別行方便。利刀剪盡繁枝葉。鈍钁",
    "X81n1568_023:0288b24": "深鋤邪倒根。實地工夫成一片。住山鈯斧了無痕。鏟",
    "X81n1568_023:0288c01": "草次。僧問。者片田地。幾時鏟得乾淨。師舉起鋤頭曰。",
    "X81n1568_023:0288c02": "不得喚作鋤頭。未審上座喚作什麼。僧無語。師拋下",
    "X81n1568_023:0288c03": "鋤頭曰。者片田地。幾時鏟得乾淨。問如何是雲居境。",
    "X81n1568_023:0288c04": "師曰。路轉溪回空院靜。曰如何是境中人。師曰。太平",
    "X81n1568_023:0288c05": "時代自繇身。曰人境已蒙師指示。願聞一句接初機。",
    "X81n1568_023:0288c06": "師曰。無毛鷂子潑天飛。問路逢達道人。不將語默對。",
    "X81n1568_023:0288c07": "時如何。師曰。達道者方知。曰和尚何得干戈相待。師",
    "X81n1568_023:0288c08": "曰。捉賊不如嚇賊。曰明眼人瞞他一點也不得。師曰。",
    "X81n1568_023:0288c09": "情知汝不是好心。洪武二十六年春。詔徵天下高僧。",
    "X81n1568_023:0288c10": "師與舉首。對揚稱旨。秋。函命祭廬山禮成。復賜衣一",
    "X81n1568_023:0288c11": "襲。是冬。得旨升住徑山。上堂。人從廬嶽來。接得華頂",
    "X81n1568_023:0288c12": "信。報道。南山白額虎。却在龍淵裏。藏牙伏爪。東海赤",
    "X81n1568_023:0288c13": "梢鯉。直上鷲峯頭。躍浪衝波好。大眾。一大藏教。何曾",
    "X81n1568_023:0288c14": "說到者裏。雖然。徑山拄杖子。未肯放過在。拈拄杖。畫",
    "X81n1568_023:0288c15": "一畫曰。仙人張果老。不愛藥葫蘆。靠拄杖。下座。忽於",
    "X81n1568_023:0288c16": "十月二十三日。謂眾曰。難難。二八嬌娘上高山。老僧",
    "X81n1568_023:0288c17": "扶不得。言訖遂寂。",
    "X81n1568_023:0288c18": "徑山悅禪師法嗣",
    "X81n1568_023:0288c19": "杭州靈隱見心來復禪師南昌豐城王氏子。掩關示",
    "X81n1568_023:0288c20": "眾。槁木形骸百念灰。溪猿野鶴苦相猜。閉門獨掩青",
    "X81n1568_023:0288c21": "松雨。笑口逢人亦嬾開。賦白牛偈曰。耕耘不住海門",
    "X81n1568_023:0288c22": "東。收向楞伽小朵峯。露地已忘調伏力。雪山誰識去",
    "X81n1568_023:0288c23": "來踪。放歸祇樹垂羊鹿。種就曇花伴象龍。一色天闌",
    "X81n1568_023:0288c24": "頭角別。水精池沼玉芙蓉。洪武元年冬。以高行召。說",
    "X81n1568_023:0289a01": "法鍾山。賜食內廷。時蜀王椿。為太祖所鍾愛。命儒臣",
    "X81n1568_023:0289a02": "與師論道無虗日。二十四年。山西捕獲胡黨。舉師等",
    "X81n1568_023:0289a03": "往來胡府。坐罪入滅。",
    "X81n1568_023:0289a04": "靈隱明禪師法嗣",
    "X81n1568_023:0289a05": "杭州淨慈無旨可授禪師台之臨海李氏子。十九得",
    "X81n1568_023:0289a06": "度。後策杖游方。參普覺。問答之際。疑情頓釋。覺可之。",
    "X81n1568_023:0289a07": "臨終日。眾求偈。師曰。吾宗本無言說。遂合掌而化。",
    "X81n1568_023:0289a08": "南嶽下二十四世",
    "X81n1568_023:0289a09": "伏龍長禪師法嗣",
    "X81n1568_023:0289a10": "蘇州鄧尉山萬峯時蔚禪師溫之樂清人也。俗姓金。",
    "X81n1568_023:0289a11": "母夢儒釋二人入其寢。覺而生二子。師居末。白光燭",
    "X81n1568_023:0289a12": "室。襁褓中。見僧輒微笑。作合掌態。十三歲得度。甞誦",
    "X81n1568_023:0289a13": "法華經。至諸法從本來常自寂滅相。有省。遂入杭受",
    "X81n1568_023:0289a14": "具。參止巖。巖示以三不是語。別入達蓬山卓庵。一日",
    "X81n1568_023:0289a15": "聞寺僧舉溈山踢倒淨瓶公案。忽契悟。後往華頂。謁",
    "X81n1568_023:0289a16": "無見覩。覩囑師且居山保守已。而聞千岩偈。有寄語",
    "X81n1568_023:0289a17": "諸方參學者。莫教錯過好時光之句。徑造伏龍。岩便",
    "X81n1568_023:0289a18": "問。將甚麼與老僧相見。師竪拳曰。者裏與和尚相見。",
    "X81n1568_023:0289a19": "岩曰。死了燒了。向何處安身立命。師曰。漚生漚滅水",
    "X81n1568_023:0289a20": "還在。風息波平月映潭。巖曰。不是心不是佛不是物。",
    "X81n1568_023:0289a21": "是箇甚麼。師以坐具打圓相。叉手而立。一日普請砍",
    "X81n1568_023:0289a22": "松次。師拈圓石。作獻珠狀曰。請和尚酬價。巖曰。不值",
    "X81n1568_023:0289a23": "半文錢。師曰。瞎。巖曰。我也瞎。汝也瞎。師曰。瞎瞎。巖就",
    "X81n1568_023:0289a24": "命堂中第一座。師辭不獲免。一日巖陞堂。舉無風荷",
    "X81n1568_023:0289b01": "葉動。必定有魚行。師震威一喝。拂袖而出。巖示偈曰。",
    "X81n1568_023:0289b02": "鬱鬱黃花滿目秋。白雲端坐碧峯頭。無賓主句輕拈",
    "X81n1568_023:0289b03": "出。一喝千江水逆流。師受偈。退職往蘭溪嵩山。眾請",
    "X81n1568_023:0289b04": "開堂。僧問。如何是嵩山境。師曰。四面好山擎日月。一",
    "X81n1568_023:0289b05": "湖秋水浸青天。曰如何是境中人。師曰。三僊描不就。",
    "X81n1568_023:0289b06": "終不與君傳。曰如何是目前事。師曰。眉毛眼上橫。曰",
    "X81n1568_023:0289b07": "莫不是他安身處麼。師曰。錯認定盤星。乃曰。千聖難",
    "X81n1568_023:0289b08": "明不了因。代代相傳古到今。今日嵩山重舉似。鉄樹",
    "X81n1568_023:0289b09": "花開別是春。向無影樹不打眠。宏開飯店於虗空。背",
    "X81n1568_023:0289b10": "上經行。大闡宗乘。塵塵剎剎全彰。物物頭頭合轍。擊",
    "X81n1568_023:0289b11": "碎魔王窠臼。斷送衲子命根。不作奇特商量。不作玄",
    "X81n1568_023:0289b12": "妙解會。直得淨名杜口。共贊昇平。巖頭密契。咸宣至",
    "X81n1568_023:0289b13": "化。政恁麼時。開堂祝聖一句。作麼生道。良久曰。一片",
    "X81n1568_023:0289b14": "靈光輝宇宙。儼然萬國奉君恩。上堂。月頭是初一。光",
    "X81n1568_023:0289b15": "明漸漸出。月尾是三十。光明何處覓。假饒老釋迦。也",
    "X81n1568_023:0289b16": "道拈不出。拈得出。萬事畢。大眾。若有人道得。出來道",
    "X81n1568_023:0289b17": "看。如無。嵩山與你諸人。露箇消息。舒兩手曰。我見燈",
    "X81n1568_023:0289b18": "明佛。本光瑞如此。後居鄧尉。四眾歸響。搆大伽藍。曰",
    "X81n1568_023:0289b19": "聖恩。將入滅時。門人問曰。和尚會中。幾人得法。師示",
    "X81n1568_023:0289b20": "偈曰。慈悲無念。花開果熟。因地分明。慧寶致囑。清徹",
    "X81n1568_023:0289b21": "源源一派流。千古萬古來相續。復說偈曰。七十九年。",
    "X81n1568_023:0289b22": "一味杜田。懸崖撒手。杲日當天。趺坐而逝。停龕十三",
    "X81n1568_023:0289b23": "日。顏色如生。塔全軀於院西。其遺像。吳人咸繪事之。",
    "X81n1568_023:0289b24": "杭州天龍無用守責禪師俗姓甄。家業耕樵。每使之",
    "X81n1568_023:0289c01": "行饁田間。志甚弗樂。弱冠為苾蒭。謁千岩。深有證入。",
    "X81n1568_023:0289c02": "次遍扣名宿。乃曰。千江雖殊。而明月則一。吾今後無",
    "X81n1568_023:0289c03": "疑矣。後住持天龍。百廢具飭。示寂日。書偈曰。一蝸臭",
    "X81n1568_023:0289c04": "殻。內外穢惡。撒手便行。虗空振鐸。天龍一指今猶昨。",
    "X81n1568_023:0289c05": "擲筆而逝。丞相達識帖穆爾。為造慈濟。塔于天龍西",
    "X81n1568_023:0289c06": "崗。奉全身塟焉。",
    "X81n1568_023:0289c07": "松江府松隱唯庵德然禪師郡之張氏子。少祝髮于",
    "X81n1568_023:0289c08": "無用貴公。后謁千岩。聞其提唱。頓領深旨。於是聲光",
    "X81n1568_023:0289c09": "聳起。繼席聖壽。上堂。垂鈎四海。慣釣鯨鰲。眾中莫有",
    "X81n1568_023:0289c10": "不惜性命者麼。出來道一句看。僧便問。遠離松水。來",
    "X81n1568_023:0289c11": "據龍峯。海眾臨筵。請師祝聖。師曰。萬年松在祝融峯。",
    "X81n1568_023:0289c12": "曰。祝聖已蒙師指示。列祖宗風事若何。師曰。春到寒",
    "X81n1568_023:0289c13": "食一百五。曰莫便是和尚為人處麼。師曰。斧頭是鐵",
    "X81n1568_023:0289c14": "做。曰恁麼則龍門無宿客也。師曰。早已點額。曰若不",
    "X81n1568_023:0289c15": "登樓望。焉知滄海深。師曰。汝道。老僧眉毛有幾莖。曰",
    "X81n1568_023:0289c16": "一堂風冷淡。千古意分明。師曰。蹉過不少。乃曰。第一",
    "X81n1568_023:0289c17": "義諦。已被東白和尚一槌擊碎了也。未免向第二義",
    "X81n1568_023:0289c18": "門。露箇消息。山僧數年搓得一條龜毛索子。今日拈",
    "X81n1568_023:0289c19": "來。將三世諸佛。西天四七。東土二三。天下老和尚鼻",
    "X81n1568_023:0289c20": "孔。一串穿却。且道。山河大地。草木叢林。森羅萬象。有",
    "X81n1568_023:0289c21": "情無情。甚處得來。良久曰。莫將閒學解。埋沒祖師心。",
    "X81n1568_023:0289c22": "上堂。蠟人為驗。始於今日。九十日終。推功辨的。黃面",
    "X81n1568_023:0289c23": "老瞿曇。結住布袋頭。百萬人天。咸皆受屈。松隱結制。",
    "X81n1568_023:0289c24": "總不恁麼。以手作搖櫓勢曰。山僧。即今駕無底鐵船。",
    "X81n1568_023:0290a01": "普請大眾。同入大圓覺海遊戲去也。喝一喝曰。看取",
    "X81n1568_023:0290a02": "定南針。上塔頂寶索。上堂。鈎索連環。連環鈎索。覿體",
    "X81n1568_023:0290a03": "全彰。眼眼相顧。其橫也。穿却虗空鼻頭。其竪也。鎖住",
    "X81n1568_023:0290a04": "須彌鐵柱。親從惡辣鉗上煅煉得來。豈比尋常麻纏",
    "X81n1568_023:0290a05": "紙裹。個是谷珤居士。壯觀浮圖。騰今亘古底作也。雖",
    "X81n1568_023:0290a06": "然如是。且道。高懸倒掛一句。如何舉似。四簷平定香",
    "X81n1568_023:0290a07": "雲繞。萬世光華佛日長。",
    "X81n1568_023:0290a08": "金華府花山明叟昌庵主辭眾偈曰。生本非生。滅亦",
    "X81n1568_023:0290a09": "無滅。撒手便行。虗空片月。端坐而逝。",
    "X81n1568_023:0290a10": "白蓮安禪師法嗣",
    "X81n1568_023:0290a11": "杭州正傳院空谷景隆禪師蘇之洞庭陳氏子。因日",
    "X81n1568_023:0290a12": "本僧問。如何是禪。師曰。大明國對扶桑國。曰恁麼則",
    "X81n1568_023:0290a13": "風吹南岸柳。雨打北池蓮。師曰。猶著外境在。曰如何",
    "X81n1568_023:0290a14": "是不著外境。師曰。說似一物則不中。問如何是佛法",
    "X81n1568_023:0290a15": "的的大意。師曰。此問最親切。曰覿面露堂堂。師曰。途",
    "X81n1568_023:0290a16": "路未為真。曰南人如問雪。我道是楊花。師曰。一任喚",
    "X81n1568_023:0290a17": "鐘作甕。示徒偈曰。春暖天風浩蕩吹。痛心求法效常",
    "X81n1568_023:0290a18": "啼。看他空裏翻身擲。正是金毛師子兒。又曰。便於言",
    "X81n1568_023:0290a19": "外解承當。未許雄文可度量。越格一機神莫測。拈來",
    "X81n1568_023:0290a20": "瓦礫也生光。",
    "X81n1568_023:0290a21": "福林度禪師法嗣",
    "X81n1568_023:0290a22": "太平府繁昌八峯山古拙俊禪師無際參師。問還我",
    "X81n1568_023:0290a23": "炤用來。際曰。若有炤用。即成障隔。師曰。者廝著空。佛",
    "X81n1568_023:0290a24": "也救不得。際曰。有無俱寂滅。空佛悉皆非。后示以偈",
    "X81n1568_023:0290b01": "曰。憶昔繁昌一別時。此心能有幾人知。無絃曲子真",
    "X81n1568_023:0290b02": "堪續。慧命懸懸付阿誰。",
    "X81n1568_023:0290b03": "南嶽下二十五世",
    "X81n1568_023:0290b04": "鄧尉蔚禪師法嗣",
    "X81n1568_023:0290b05": "蘇州鄧尉山寶藏普持禪師參萬峯。峯付偈曰。大愚",
    "X81n1568_023:0290b06": "脇下痛還拳。三要三玄絕正偏。臨濟窟中師子子。燈",
    "X81n1568_023:0290b07": "燈續燄古今傳。虗白參師。問曰。心不是佛。智不是道。",
    "X81n1568_023:0290b08": "汝云何會。白向前問訊。叉手而立。師呵曰。汝在許多",
    "X81n1568_023:0290b09": "時。還作者見解。白乃發憤忘食。至第二夜大徹。師笑",
    "X81n1568_023:0290b10": "曰。雖然如是。也須善自護持。復送偈曰。見得分明不",
    "X81n1568_023:0290b11": "是禪。竿頭進步絕思言。發揚祖道吾宗旨。更入山中",
    "X81n1568_023:0290b12": "二十年。示寂。塔建本山。",
    "X81n1568_023:0290b13": "武昌府九峯無念勝學禪師隨州應山陳氏子。幼禮",
    "X81n1568_023:0290b14": "本郡寶林無極公為師。初不識字。執苦經年。自覺己",
    "X81n1568_023:0290b15": "事不明。往參無聞。授以一歸何處話。後入嵩山。住靜",
    "X81n1568_023:0290b16": "有省。偈曰。數載東山昏霧濛。凭欄終日待晴空。夜來",
    "X81n1568_023:0290b17": "忽覩霜天月。萬象全彰一鏡中。繇是遍訪耆宿。抵鄧",
    "X81n1568_023:0290b18": "尉參萬峯。峯舉牛過窓櫺話令頌。師曰。頭角崢嶸四",
    "X81n1568_023:0290b19": "足蹄。通身過隙月沉西。當機若解翻身去。哮吼一聲",
    "X81n1568_023:0290b20": "更不疑。峯印可之。洪武間。太祖召至奉天殿。親問法",
    "X81n1568_023:0290b21": "要。師進偈曰。萬機之暇究真玄。百草頭邊佛祖禪。毛",
    "X81n1568_023:0290b22": "孔遍含塵剎土。毫端現出性中天。定迴坐看雲橫谷。",
    "X81n1568_023:0290b23": "行樂閒觀石涌泉。林下衲僧何以報。祝延聖壽億千",
    "X81n1568_023:0290b24": "年。上大悅。御製詩文以賜。永樂三年示寂。說偈曰。世",
    "X81n1568_023:0290c01": "尊七十九。無念八十邊。打破華藏海。依舊水連天。儼",
    "X81n1568_023:0290c02": "然而逝。塔全身於師子岩。諡清福廣惠禪師。",
    "X81n1568_023:0290c03": "果林首座因僧參。師擲下蒲團索頌。僧曰。只此消息。",
    "X81n1568_023:0290c04": "本無言說。破蒲團上。地迸天裂。師曰。且道。裂箇甚麼。",
    "X81n1568_023:0290c05": "僧擬進語。師便打。",
    "X81n1568_023:0290c06": "慈舟濟禪師法嗣",
    "X81n1568_023:0290c07": "杉關福田西竺本來禪師撫州崇仁人也。俗姓裴。年",
    "X81n1568_023:0290c08": "十三發足。參禮一峯。後往金山。見慈舟濟曰。學人拿",
    "X81n1568_023:0290c09": "得賊來。請師決斷。舟曰。賊即不問。賍在甚處。師以拳",
    "X81n1568_023:0290c10": "打香案一下。舟喝曰。你到這般無禮。師曰。和尚到這",
    "X81n1568_023:0290c11": "般無禮。舟曰。聞你當初見一峯。是否。師曰。是。喫他三",
    "X81n1568_023:0290c12": "十痛棒。文書久已到手。今日特來和尚處。討個印子。",
    "X81n1568_023:0290c13": "舟指淨缾花曰。你試頌看。師曰。當機拶破乾坤骨。撒",
    "X81n1568_023:0290c14": "髓漫天瑩絕瑕。驚得淨缾開口笑。常敷劫外四時花。",
    "X81n1568_023:0290c15": "舟曰。諸佛不說。諸祖不傳。除却搖唇鼓舌。瞬目揚眉",
    "X81n1568_023:0290c16": "處。還我到家語來。師默然。舟肎之。未幾。遁跡劍江壽",
    "X81n1568_023:0290c17": "聖寺。寧王聞師道邁。遣使齎書。三請不赴。復進書問",
    "X81n1568_023:0290c18": "道。崇錫師號。黎川壽昌上堂。拈香畢曰。天日高明暑",
    "X81n1568_023:0290c19": "漸隆。榴花噴火耀庭中。衲僧眼裏真機露。無位真人",
    "X81n1568_023:0290c20": "覿面逢。直下知端的。擬議隔千重。要達己躳事。黃龍",
    "X81n1568_023:0290c21": "最上峯。便下座。後住閩杉關福田。重興大剎。一日焚",
    "X81n1568_023:0290c22": "香趺坐。書偈曰。這個老乞兒。教化何時了。顛顛倒倒",
    "X81n1568_023:0290c23": "任隨流。是聖是凡人不曉。咄。來來來。去去去。海湛波",
    "X81n1568_023:0290c24": "澄。風清月皎。默然而逝。世壽六十八。僧臘五十五。",
    "X81n1568_023:0291a01": "繁昌俊禪師法嗣",
    "X81n1568_023:0291a02": "普州東林無際悟禪師蜀人。楚山參師。問數年來住",
    "X81n1568_023:0291a03": "在何處。山曰。我所住廓然無定在。師曰。汝有何所得。",
    "X81n1568_023:0291a04": "山曰。本自無失。何得之有。師曰。莫不是學得來者。山",
    "X81n1568_023:0291a05": "曰。一法不有。學自何來。師曰。汝落空邪。山曰。我尚非",
    "X81n1568_023:0291a06": "我。誰落誰空。師曰。畢竟若何。山曰。水淺石出。雨霽雲",
    "X81n1568_023:0291a07": "收。師曰。莫亂道。只如佛祖來。也不許縱。你橫吞藏教。",
    "X81n1568_023:0291a08": "現百千神通。到者裏更是不許。山曰。和尚雖是把定",
    "X81n1568_023:0291a09": "要津。其奈勞神不易。師拍膝一下曰。會麼。山便喝。師",
    "X81n1568_023:0291a10": "笑曰。克家須是破家兒。恁麼幹蠱也省力。山掩耳而",
    "X81n1568_023:0291a11": "出。",
    "X81n1568_023:0291a12": "何密庵居士法嗣",
    "X81n1568_023:0291a13": "楊州素庵田大士僧問。普陀路向甚麼門出。士曰。即",
    "X81n1568_023:0291a14": "今從何門入。曰抑勒人作麼。士曰。看脚下。僧擡頭。進",
    "X81n1568_023:0291a15": "前三步。士曰。錯。僧退後三步。士曰。錯。僧茫然。士曰。是",
    "X81n1568_023:0291a16": "汝錯。貧道錯。僧曰。未舉已前。早知錯了。士指膝曰。正",
    "X81n1568_023:0291a17": "好喫棒在。僧無語。士曰。若到諸方。分明記取。",
    "X81n1568_023:0291a18": "南嶽下二十六世",
    "X81n1568_023:0291a19": "鄧尉持禪師法嗣",
    "X81n1568_023:0291a20": "杭州東明虗白慧旵禪師湖廣王氏子。年十四。禮丹",
    "X81n1568_023:0291a21": "陽妙覺寺湛然落髮。一日作務次。然問曰。汝在此作",
    "X81n1568_023:0291a22": "甚麼。師曰。切蘿蔔。然曰。汝只會切蘿蔔。師曰。也會殺",
    "X81n1568_023:0291a23": "人。然引頸與師。師曰。降將不斬。值然住疎山。聞松隱",
    "X81n1568_023:0291a24": "唱道雲間。即往咨扣。因睹松有省。後見寶藏。具陳悟",
    "X81n1568_023:0291b01": "因。藏叱之。師乃發憤忘食。至第二夜。驀然徹法源底。",
    "X81n1568_023:0291b02": "偈曰。一拳打破太虗空。百億須彌不露踪。借問箇中",
    "X81n1568_023:0291b03": "誰是主。扶桑涌出一輪紅。師受囑。後至安溪設關。三",
    "X81n1568_023:0291b04": "十餘年影不出山。道風揚播。宿衲爭趨座下。示眾曰。",
    "X81n1568_023:0291b05": "株守林泉三十載。一條拄杖兩眉橫。去來不用纖毫",
    "X81n1568_023:0291b06": "力。試問水雲會。未曾付海舟法。陞座曰。瞿曇有意向",
    "X81n1568_023:0291b07": "誰傳。迦葉無端開笑顏。到此豈容七佛長。文殊面赤",
    "X81n1568_023:0291b08": "也茫然。今朝好笑東明事。千古令人費吐涎。幸得海",
    "X81n1568_023:0291b09": "公忘我我。濟宗一脉續綿綿。擲下拄杖曰。千觔擔子",
    "X81n1568_023:0291b10": "方全付。玄要如今拄杖談。以拂子擊三下。下座。宣德",
    "X81n1568_023:0291b11": "辛酉六月二十七日。有去世意。眾請留偈。師曰。一大",
    "X81n1568_023:0291b12": "藏教。無人看著。爭得這幾句閒言語。越二日。趺坐而",
    "X81n1568_023:0291b13": "逝。塔於安溪東塢。",
    "X81n1568_023:0291b14": "壽昌來禪師法嗣",
    "X81n1568_023:0291b15": "建寧府天界山雪骨會中禪師大闡參師。示偈曰。萬",
    "X81n1568_023:0291b16": "緣都競起。放下莫驚寒。但把河沙法。收歸作一團。掀",
    "X81n1568_023:0291b17": "翻諸障礙。打破五陰關。戰退魔軍陣。干戈罷却閒。闡",
    "X81n1568_023:0291b18": "有省。師讚曰。的是金毛親出窟。法輪早轉入廛來。一",
    "X81n1568_023:0291b19": "聲卒地遙空吼。野獸聞知腦裂開。",
    "X81n1568_023:0291b20": "東林悟禪師法嗣",
    "X81n1568_023:0291b21": "成都府東山天成寺楚山紹琦禪師唐安雷氏子。初",
    "X81n1568_023:0291b22": "詣玄極通。學出世法。後謁無際。示以無字公案。偶聞",
    "X81n1568_023:0291b23": "板鳴。礙膺氷泮。往見際。際曰。還我無字意來。師曰。者",
    "X81n1568_023:0291b24": "僧問處偏多事。趙老何曾涉所思。信口一言都吐露。",
    "X81n1568_023:0291c01": "翻成特地使人疑。曰如何是汝不疑處。師曰。青山綠",
    "X81n1568_023:0291c02": "水。燕語鶯啼。歷歷分明。更疑何事。曰未在更道。師曰。",
    "X81n1568_023:0291c03": "頭頂虗空。脚踏實地。際曰。亦未在。師乃禮拜。際曰。如",
    "X81n1568_023:0291c04": "是如是。住投子。僧問。遠離皖山。來據投子。海眾臨筵。",
    "X81n1568_023:0291c05": "請師祝聖。師曰。鼎內長生篆。峯頭不老松。曰祝聖已",
    "X81n1568_023:0291c06": "蒙師的旨。投子家風事若何。師曰。提瓶穿市過。不是",
    "X81n1568_023:0291c07": "賣油翁。曰只如祖師道。不許夜行。投明須到。還端的",
    "X81n1568_023:0291c08": "也無。師曰。雖然眼裏有筋。爭奈舌頭無骨。曰趙州道。",
    "X81n1568_023:0291c09": "我早侯白。更有侯黑。意作麼生。師曰。不因弓矢盡。未",
    "X81n1568_023:0291c10": "肯竪降旗。師入園。見園頭縛冬瓜架。師指冬瓜曰。者",
    "X81n1568_023:0291c11": "個無口。因甚長如許多大。頭曰。某甲不曾怠惰一時。",
    "X81n1568_023:0291c12": "師曰。你主人公。還替你出些氣力也無。頭曰。全靠他",
    "X81n1568_023:0291c13": "力。師曰。請來與老僧相見。頭禮拜。師曰。猶是奴兒婢",
    "X81n1568_023:0291c14": "子在。頭拈篾縛冬瓜架。師呵呵大笑。回顧侍僧曰。菜",
    "X81n1568_023:0291c15": "園有蟲成化。九年三月望日。示微疾。眾請師末後句。",
    "X81n1568_023:0291c16": "師展兩手曰。會麼。曰不會。復曰。今年今日。推車撞壁。",
    "X81n1568_023:0291c17": "撞倒虗空。青天霹靂。呵呵呵。泥牛吞却老龍珠。澄澄",
    "X81n1568_023:0291c18": "性海漚花息。遂安詳而逝。",
    "X81n1568_023:0291c19": "太平府八峯山廣善寶月潭禪師付大慧偈曰。乾坤",
    "X81n1568_023:0291c20": "雖大不能藏。日月雖明難逾光。紹續慧燈常不滅。流",
    "X81n1568_023:0291c21": "傳千古繼諸方。",
    "X81n1568_023:0291c22": "南京太崗月溪澄禪師付法偈曰。心即能知心。法即",
    "X81n1568_023:0291c23": "可知法。今所付法心。非心亦非法。",
    "X81n1568_023:0291c24": "伏牛山物外圓信禪師金臺高氏子。依無際參究。後",
    "X81n1568_023:0292a01": "得灑脫。偈曰。崑崙倒跨清風舞。澗底泥牛鬬石虎。磕",
    "X81n1568_023:0292a02": "著蒼松眼上眉。蟭螟踏破虗空肚。",
    "X81n1568_023:0292a03": "重慶府西禪雪峯瑞禪師天奇參師。問無字話。奇移",
    "X81n1568_023:0292a04": "時方覺。答曰。澗底頑氷吞宇宙。性湖明月匝天寒。師",
    "X81n1568_023:0292a05": "大喝曰。汝還有嫌凡愛聖底心。掃妄求真底見。奇曰。",
    "X81n1568_023:0292a06": "是。師曰。汝若嫌凡愛聖。斷般若之善根。你若掃妄求",
    "X81n1568_023:0292a07": "真。絕諸佛之命脉。震聲又喝曰。真又是誰。妄又是誰。",
    "X81n1568_023:0292a08": "凡又是誰。聖又是誰。奇豁然。",
    "X81n1568_023:0292a09": "浮山古庭善堅禪師滇之昆明人。參一歸何處話。一",
    "X81n1568_023:0292a10": "日定中聞僧曰。見無所見即真見。忽頓然脫落。後至",
    "X81n1568_023:0292a11": "隆恩。見無際。機語相投。一日禮辭。際曰。子向甚麼處",
    "X81n1568_023:0292a12": "去。師曰。十字街頭。喝佛罵祖去。際曰。子再來麼。師曰。",
    "X81n1568_023:0292a13": "不違和尚尊顏。脫開法浮山。",
    "X81n1568_023:0292a14": "南嶽下二十七世",
    "X81n1568_023:0292a15": "東明旵禪師法嗣",
    "X81n1568_023:0292a16": "杭州東明海舟普慈禪師蘇州常熟錢氏子。世宗儒",
    "X81n1568_023:0292a17": "業。出家於破山。聽講楞嚴。至但有言說都無實義處。",
    "X81n1568_023:0292a18": "有疑。往謁萬峯。峯問。何來。師曰。常熟。峯曰。到此何為。",
    "X81n1568_023:0292a19": "師舉前話求示。峯劈頭兩棒曰。只者是實義。師有省。",
    "X81n1568_023:0292a20": "遂結廬洞庭山塢。後有一僧。呵其見解未忘。師即謁",
    "X81n1568_023:0292a21": "東明。一日明問。曾見人否。師曰。見萬峯。明曰。萬峯即",
    "X81n1568_023:0292a22": "今在什麼處。師罔然。明曰。恁麼則何曾見萬峯。歸寮。",
    "X81n1568_023:0292a23": "三晝夜寢食俱忘。偶琉璃燈墮地。忽然大悟。詣呈悟",
    "X81n1568_023:0292a24": "繇。明曰。老闍黎。承嗣萬峯去。師曰。和尚為我打徹。豈",
    "X81n1568_023:0292b01": "得承嗣萬峯。明乃出關。陞座付法。未幾。明遷化。師留",
    "X81n1568_023:0292b02": "繼席。示眾。舉趙州到黃檗。檗見來。便閉方丈門。州入",
    "X81n1568_023:0292b03": "法堂呌曰。救火救火。檗開門捉住曰。道道。州曰。賊過",
    "X81n1568_023:0292b04": "後張弓。師曰。此二老。疑殺天下人。時有僧問。和尚疑",
    "X81n1568_023:0292b05": "箇什麼。師曰。捉賊不著被賊笑。曰和尚也須具眼始",
    "X81n1568_023:0292b06": "得。師便打。僧禮拜。師頌曰。一擒一縱二施能。戟去鎗",
    "X81n1568_023:0292b07": "來兩陣陳。彼此機關誰識得。至今疑殺李將軍。示春。",
    "X81n1568_023:0292b08": "舉僧問睦州。一言道盡時如何。州曰。老漢在你鉢囊",
    "X81n1568_023:0292b09": "裏。師曰。看。這僧如出林虎。睦州輕輕收入重網深坑",
    "X81n1568_023:0292b10": "埋却。僧問。如何是重網深坑處。師曰。禮拜了向汝說。",
    "X81n1568_023:0292b11": "僧拜起。又問。師哭曰。我爺[口*邪]我娘[口*邪]。僧罔措。師打曰。",
    "X81n1568_023:0292b12": "不會出去。別時再來。頌曰。問人容易會機難。只在渠",
    "X81n1568_023:0292b13": "儂彈指間。鉢裏哭聲如悟得。千七百則一齊穿。示眾。",
    "X81n1568_023:0292b14": "舉僧問投子。依稀似半月。彷彿若三星。乾坤收不得。",
    "X81n1568_023:0292b15": "師於何處明。子曰。道什麼。僧曰。想師只有湛水之波。",
    "X81n1568_023:0292b16": "且無滔天之浪。子曰。閒言語。師曰。這僧文辭燦爛。投",
    "X81n1568_023:0292b17": "子本分提持。若是濟下兒孫。痛打一頓逐出。復頌曰。",
    "X81n1568_023:0292b18": "中宮夜靜百花香。欲捲珠簾春恨長。斜抱三星光並",
    "X81n1568_023:0292b19": "日。朦朧樹色隱昭陽。景泰元年示寂。說偈曰。九十六",
    "X81n1568_023:0292b20": "年於世。七十四載為僧。中間多少誵訛。一見東明消",
    "X81n1568_023:0292b21": "殞。以拂子打圓相曰。釋迦至我。六十二世。有不可數",
    "X81n1568_023:0292b22": "老和尚。多向這裏安身。咄。泊然而逝。全身塔於本山",
    "X81n1568_023:0292b23": "之左。",
    "X81n1568_023:0292b24": "天界中禪師法嗣",
    "X81n1568_023:0292c01": "邵武府君峯大闡慧通禪師建寧政和邵氏子。出家",
    "X81n1568_023:0292c02": "斗峯。初參周山主。閉關岩頭庵。次參雪骨。一夕有省。",
    "X81n1568_023:0292c03": "即呈偈曰。手把清風斧。毗盧頂破開。三千諸佛法。一",
    "X81n1568_023:0292c04": "串串將來。骨肯之。成化癸巳秋。抵燕京。中官黃高。為",
    "X81n1568_023:0292c05": "師建寺。奏上賜名正法。開堂日。僧問。無眼人如何吹",
    "X81n1568_023:0292c06": "得笛響。師曰。禮拜著。向汝道。僧禮拜。師曰。響也響也",
    "X81n1568_023:0292c07": "豈得無眼。僧豁然。後住君峯。弘治十四年二月十七",
    "X81n1568_023:0292c08": "日。辭世偈曰。人生七十古來稀。更添一歲也希奇。若",
    "X81n1568_023:0292c09": "問老僧何處去。太虗裏面笑嘻嘻。沐浴而化。",
    "X81n1568_023:0292c10": "天成琦禪師法嗣",
    "X81n1568_023:0292c11": "襄陽府大雲興禪師隨楚山下山。回至途中。性空。本",
    "X81n1568_023:0292c12": "潔。毒庵三人來迎。山曰。你道我甚麼處去來。空曰。知",
    "X81n1568_023:0292c13": "和尚去處也。潔曰。今朝天色晴暖。庵曰。和尚登山不",
    "X81n1568_023:0292c14": "易。山顧師曰。汝作麼生。師曰。大眾久立。請師回寺。山",
    "X81n1568_023:0292c15": "曰。那裏是寺。師曰。鐘聲響得好。山笑曰。頭角髣髴。鼻",
    "X81n1568_023:0292c16": "孔一般。到家各與三十拄杖。眾同禮一拜。山轉身便",
    "X81n1568_023:0292c17": "行。",
    "X81n1568_023:0292c18": "涿州金山寶禪師參楚山。山問。面南觀北斗。低回看",
    "X81n1568_023:0292c19": "青天。此語明甚麼邊事。師曰。和尚合却口好。山曰。未",
    "X81n1568_023:0292c20": "在。師曰。瞞別人即得。山曰。差別用處。非智眼不能無",
    "X81n1568_023:0292c21": "惑。子欲洞明佛祖真宗。須具透關正眼。未審。如何是",
    "X81n1568_023:0292c22": "透關正眼。師振威一喝。山曰。具得正眼。當明向上一",
    "X81n1568_023:0292c23": "機。如何是向上一機。師曰。青天日卓午。山曰。猶未夢",
    "X81n1568_023:0292c24": "見在。師曰。木人拈玉線。石女度金針。山曰。從上佛祖",
    "X81n1568_023:0293a01": "不傳之妙。子作麼生領會。師近前禮拜。山曰。轉身一",
    "X81n1568_023:0293a02": "句。速道將來。師曰。雨添山色秀。風來草影移。山擬拈",
    "X81n1568_023:0293a03": "拄杖。師一喝拂袖而出。山曰。放子三十棒。師復回近",
    "X81n1568_023:0293a04": "前合掌曰。謝和尚垂慈。深錐痛劄。山曰。子雖有滔天",
    "X81n1568_023:0293a05": "之浪。且無湛水之波。師叉手默然。山曰。如是如是。",
    "X81n1568_023:0293a06": "唐安湛淵奫禪師楚山問。如何是至理一言。師曰。有",
    "X81n1568_023:0293a07": "口說不得。山曰。松風流水。為甚麼却說得。師曰。為渠",
    "X81n1568_023:0293a08": "無口。山曰。你道他說個甚麼。師曰。和尚適來問甚麼。",
    "X81n1568_023:0293a09": "山曰。絕音響處。還有說也無。師曰。有則灼然有。只是",
    "X81n1568_023:0293a10": "聞不及。山曰。聞則且置。你道說個甚麼。師乃竪起拳",
    "X81n1568_023:0293a11": "頭。山曰。還有聞得及者麼。師指香爐曰。是渠却聞得。",
    "X81n1568_023:0293a12": "山曰。渠為甚却聞得。師曰。為渠有耳。山曰。汝亦有耳。",
    "X81n1568_023:0293a13": "為甚聞不得。師曰。雖然聞不得。瞞他一點不過。山曰。",
    "X81n1568_023:0293a14": "放汝二十棒。師乃禮拜。",
    "X81n1568_023:0293a15": "古渝濟川洪禪師問楚山曰。蟭螟蟲吸乾滄海。魚龍",
    "X81n1568_023:0293a16": "蝦蠏。向何處安身立命。山曰。識海若空。魚龍自有變",
    "X81n1568_023:0293a17": "化。師曰。未審蟭螟蟲即今何在。山曰。在汝眉毛下。師",
    "X81n1568_023:0293a18": "曰。水母飛上色究竟天。入摩醯眼裏作舞。因甚不見。",
    "X81n1568_023:0293a19": "山曰。多少人。向者不見處。打失鼻孔。師曰。未審如何",
    "X81n1568_023:0293a20": "是摩醯正眼山喝曰。會麼。師曰。不會。山曰。面門兩眼",
    "X81n1568_023:0293a21": "渾無事。頂中一點耀乾坤。師曰。蓮湖橋為人直指。因",
    "X81n1568_023:0293a22": "甚明眼人落井。山曰。高山無險路。平地有深坑。師曰。",
    "X81n1568_023:0293a23": "如何是直指的事。山曰。玉欄干上石獅子。紅藕花邊",
    "X81n1568_023:0293a24": "白鷺鷥。師曰。謝師答話。山曰。切忌隨語生解。師禮拜。",
    "X81n1568_023:0293b01": "太原府海雲深禪師因鐘聲。楚山便問。子還聞麼。師",
    "X81n1568_023:0293b02": "曰。聞。山曰。你道說個甚麼。師作鐘聲。山曰。只如鐘聲",
    "X81n1568_023:0293b03": "未發已前。響在何處。師曰。未發已前。山曰。鐘聲絕後。",
    "X81n1568_023:0293b04": "響歸何處。師曰。鐘聲起後。山曰。耳是根。響是塵。知響",
    "X81n1568_023:0293b05": "者是甚麼。師曰。非心不響。非響不心。山曰。心豈有響",
    "X81n1568_023:0293b06": "乎。師曰。心雖非響。響處分明。師曰。無響之時。心在何",
    "X81n1568_023:0293b07": "處。師曰。心體湛然。不逐響生。不隨響滅。葢繇兩耳虗",
    "X81n1568_023:0293b08": "通。是以應用無礙。山曰。子說道理耶。師曰。不說可乎。",
    "X81n1568_023:0293b09": "山便打。師禮拜。",
    "X81n1568_023:0293b10": "石經海珠祖意禪師掩關次。楚山撫關門一下曰。請",
    "X81n1568_023:0293b11": "關中主相見。師斂手鞠躳而立。山曰。日用事作麼生。",
    "X81n1568_023:0293b12": "師曰。看取無字。山曰。如何是無字意。師曰。無孔鉄鎚",
    "X81n1568_023:0293b13": "當面擲。山曰。趙州意作麼生。師曰。只為婆心切。肝膽",
    "X81n1568_023:0293b14": "向人傾。山曰。不涉有無。如何體會。師曰。某甲到這裏。",
    "X81n1568_023:0293b15": "無用心處。山曰。早是用心了也。師曰。某亦不知。山曰。",
    "X81n1568_023:0293b16": "誰道不知。師曰。道者亦非。山曰。待出關來。與汝一頓。",
    "X81n1568_023:0293b17": "師曰。某即今亦不在關內。山拍關門一下曰。這裏聻。",
    "X81n1568_023:0293b18": "師一喝。山曰。未在更道。師曰。靈機無隔礙。墻壁絕周",
    "X81n1568_023:0293b19": "遮。山亦喝。師近前問訊曰。謝指教。山曰。天時酷暑。善",
    "X81n1568_023:0293b20": "加保愛。",
    "X81n1568_023:0293b21": "長松大心真源禪師三池張氏子。參楚山。問從上佛",
    "X81n1568_023:0293b22": "祖言行不到處。請師直指。師拈拄杖曰。聻。師一喝。山",
    "X81n1568_023:0293b23": "便打。師又喝。山又打曰。汝道好打麼。師乃捉住拄杖",
    "X81n1568_023:0293b24": "曰。打甚麼。山與一喝。師作禮。山曰。那裏來。師曰。本無",
    "X81n1568_023:0293c01": "動靜。山曰。因甚到此。師曰。來處亦非。山曰。與甚麼人",
    "X81n1568_023:0293c02": "同途。師曰。野鶴獨翔雲漢表。清蟾孤炤宇寰中。山曰。",
    "X81n1568_023:0293c03": "途中忽遇猛虎時如何迴避。師曰。虎在甚麼處山便",
    "X81n1568_023:0293c04": "作虎聲。師作怕勢。山曰。恁麼。子親見虎來耶。師却作",
    "X81n1568_023:0293c05": "虎聲。山呵呵大笑。復問曰。子於二六時中。何所用心。",
    "X81n1568_023:0293c06": "師曰。獨開雙眼睜。長伸兩脚眠。山曰。向上還有事也",
    "X81n1568_023:0293c07": "無。師曰。晴霄月曬梅花冷。寒夜霜敲木葉疎。山曰。只",
    "X81n1568_023:0293c08": "此便是。別更有麼。師曰。古木枝頭飛赤鳥。山曰。末後",
    "X81n1568_023:0293c09": "一句。始到牢關。把斷要津。不通凡聖。子又如何領會。",
    "X81n1568_023:0293c10": "師曰。泥牛走入海。吞却老龍珠。山曰。未在。師進前叉",
    "X81n1568_023:0293c11": "手。默然而立。山曰。如是如是。",
    "X81n1568_023:0293c12": "石經豁堂祖裕禪師成都巨氏子。參楚山。值山閱經",
    "X81n1568_023:0293c13": "次。師進前。舉起經曰。這箇是什麼。山一喝曰。你道是",
    "X81n1568_023:0293c14": "什麼。師亦喝。山乃奪經舉起曰。百千三昧。無量妙義。",
    "X81n1568_023:0293c15": "皆從此經流出。子還知此經出處麼。師彈指一下。山",
    "X81n1568_023:0293c16": "曰。般若智用。子今得矣。遂度經與師曰。更須一字一",
    "X81n1568_023:0293c17": "句從頭閱過。再來汝共商量。師接經。作禮而出。",
    "X81n1568_023:0293c18": "中溪隱山昌雲禪師參楚山。山問。汝名甚麼。師曰。昌",
    "X81n1568_023:0293c19": "雲。山曰。號甚麼。師曰。隱山。山曰。雲在山中隱。如何又",
    "X81n1568_023:0293c20": "出山。師曰。只因夜來鶴。帶過上頭關。山曰。或為霖雨",
    "X81n1568_023:0293c21": "時如何。師曰。徧布寰區。山曰。忽被猛風吹散時如何。",
    "X81n1568_023:0293c22": "師曰。依舊青天白晝。山乃笑。",
    "X81n1568_023:0293c23": "松藩大悲寺崇善一天智中國師彭縣人。生有異相。",
    "X81n1568_023:0293c24": "年十二。即禮月光為師。後住松藩。時番夷叛服不常。",
    "X81n1568_023:0294a01": "師為撫化。莫不投伏。天順間。累封國師。楚山過訪。師",
    "X81n1568_023:0294a02": "呈悟繇。山曰。如何是無字意。師曰。出匣吹毛劍。寒光",
    "X81n1568_023:0294a03": "射斗牛。山曰。趙州因甚道無。師曰。波斯嚼氷雪。不覺",
    "X81n1568_023:0294a04": "齒牙寒。山曰。拈過有無如何湊泊。師曰。夜深誰把手。",
    "X81n1568_023:0294a05": "同共御街遊。山曰。向上還有奇特事也無。師曰。秋夜",
    "X81n1568_023:0294a06": "家家月。春來處處花。一雙明白眼。何處撤塵沙。山曰。",
    "X81n1568_023:0294a07": "善哉。",
    "X81n1568_023:0294a08": "三池月光常慧禪師簡州李氏子。謁楚山。山問。二六",
    "X81n1568_023:0294a09": "時中如何用工。師曰。看取無字。山曰。如何是無字。師",
    "X81n1568_023:0294a10": "曰。適來上山恁麼發困。山曰。意旨如何。師曰。風吹秋",
    "X81n1568_023:0294a11": "月冷。雪壓老梅寒。山曰。還我無字頌來。師曰。無無無",
    "X81n1568_023:0294a12": "處亦非無。雲散長空月正孤。亘古亘今渾不昧。要將",
    "X81n1568_023:0294a13": "名列祖師圖。山肯之。",
    "X81n1568_023:0294a14": "天成古音韶禪師掩關次。楚山以拄杖扣門三下曰。",
    "X81n1568_023:0294a15": "關主在麼。師曰。他不曾出入。誰云在不在。即開門禮",
    "X81n1568_023:0294a16": "拜。山曰。此猶是奴兒婢子事。請關中主相見。師叉手",
    "X81n1568_023:0294a17": "默然。山曰。恁麼則寂默去也。師曰。師適來問甚麼。山",
    "X81n1568_023:0294a18": "曰。問汝關中主。師曰。喚作寂默得麼。遂呈偈曰。只此",
    "X81n1568_023:0294a19": "寂默非寂默。非寂默中非亦絕。渠儂面目已呈師。動",
    "X81n1568_023:0294a20": "靜何曾有區別。師曰。若然則子不在關內耶。師曰。某",
    "X81n1568_023:0294a21": "甲見和尚亦不在關外。山以手拍關門曰。爭奈者箇",
    "X81n1568_023:0294a22": "何。師擬對。山便叱之。",
    "X81n1568_023:0294a23": "翠薇悟空真空禪師陝右人。楚山問。踏翻大地。了無",
    "X81n1568_023:0294a24": "寸土。徹底窮源。更無一物。子作麼生領會。師曰。有星",
    "X81n1568_023:0294b01": "皆拱北。無水不朝東。山曰。此中還假履踐功用也無。",
    "X81n1568_023:0294b02": "師曰。履踐則不無。功用不可得。山曰。只個不可得處。",
    "X81n1568_023:0294b03": "亦不可得。子又作麼生。師擬開口。山振聲一喝。師曰。",
    "X81n1568_023:0294b04": "恩大難酬。山彈指曰。知即得。宜加保任。",
    "X81n1568_023:0294b05": "南京香岩古溪覺澄禪師高陽張氏子。參楚山。山問。",
    "X81n1568_023:0294b06": "心外無法。滿目青山。作麼生會。師曰。法外無心。青山",
    "X81n1568_023:0294b07": "滿目。已而針芥相投。隨眾入室。天順五年。住高座寺。",
    "X81n1568_023:0294b08": "結制小參。三根椽下坐堆堆。把定身心若死灰。撥出",
    "X81n1568_023:0294b09": "爐中些子火。驚天動地一聲雷。我此堂中。都是伶俐",
    "X81n1568_023:0294b10": "衲僧。本分禪和。個中有不惜眉毛者。出來問話。有麼",
    "X81n1568_023:0294b11": "有麼。十五日以前。不許動著。十五日以後。道將一句",
    "X81n1568_023:0294b12": "來。有者云。日日是好日。如此則太煞分明。又論甚麼。",
    "X81n1568_023:0294b13": "小參大參。橫說竪說。有時。三世諸佛。與露柱說法。覓",
    "X81n1568_023:0294b14": "火和烟得。有時。火爐說法。三世諸佛諦聽。擔泉帶月",
    "X81n1568_023:0294b15": "歸。如斯會得。芥子納須彌也得。極小同大。忘絕境界。",
    "X81n1568_023:0294b16": "須彌納芥子也得。極大同小。不見邊表。只如大小相",
    "X81n1568_023:0294b17": "含。一多無礙。樹凋葉落。體露金風。作麼商量。太陽門",
    "X81n1568_023:0294b18": "下日日三秋。明月堂前時時九夏。正眼觀來。兩個火",
    "X81n1568_023:0294b19": "爐。三世諸佛結住。於青州布衫。不放出頭。一粒芥子。",
    "X81n1568_023:0294b20": "百億須彌收之。於雲門胡餅。不容開口。教你兩堂雲",
    "X81n1568_023:0294b21": "水。穿又穿不得。咬又咬不破。正當恁麼時。且道。是小",
    "X81n1568_023:0294b22": "參是大參。還會麼。眉間拶出金剛焰。露柱燈籠盡放",
    "X81n1568_023:0294b23": "光。成化癸巳秋坐化。眾皆悽然。師徐開目曰。不須如",
    "X81n1568_023:0294b24": "是。遂瞑目。",
    "X81n1568_023:0294c01": "陝府玉峯如琳禪師楚山問。子在甚處用心。師曰。無",
    "X81n1568_023:0294c02": "用心處。山曰。與麼則虗喪光陰耶。師曰。虗空百雜碎。",
    "X81n1568_023:0294c03": "廓徹太分明。山曰。如何是分明的事。師曰。識得東君",
    "X81n1568_023:0294c04": "面目。乾坤總是春。山曰。未在。師曰。面門鼻孔大頭垂。",
    "X81n1568_023:0294c05": "山曰。子恁麼到不疑之地耶。師曰。某甲亦不向者裏",
    "X81n1568_023:0294c06": "住著。山曰。子向甚麼處住著。師曰。有無俱不滯。脫體",
    "X81n1568_023:0294c07": "絕思量。山曰。只者絕思量處。子今正好思量。師乃諾",
    "X81n1568_023:0294c08": "諾。山曰。且道絕思量處。如何思量。師曰。非思量非思",
    "X81n1568_023:0294c09": "量。山為點首。",
    "X81n1568_023:0294c10": "珪庵祖玠侍者病甚作痛苦聲。楚山問。子平日得力",
    "X81n1568_023:0294c11": "句。到此還用得著麼。師曰。用得著。山曰。既用得著。呌",
    "X81n1568_023:0294c12": "苦作麼。師曰。痛則呌。癢則笑。山曰。笑與呌者。復是阿",
    "X81n1568_023:0294c13": "誰。師曰。四大無我。呌者亦非真。寂體中實無受者。山",
    "X81n1568_023:0294c14": "曰。主人公。即今在什麼處。師曰。秋風不扇。桂蕊飄香。",
    "X81n1568_023:0294c15": "山曰。恁麼則徧界絕遮藏也。師曰。有眼覷不見。山曰。",
    "X81n1568_023:0294c16": "只如三寸氣消時。子向何處安身立命。師曰。雨過天",
    "X81n1568_023:0294c17": "晴。青山依舊。山曰。從今別後。再得相見否。師曰。曠劫",
    "X81n1568_023:0294c18": "不違。今何有間。山曰。恁麼則子不曾病耶。師曰。病與",
    "X81n1568_023:0294c19": "不病。總不相干。山遂執其手曰。此是甚麼。師曰。是祖。",
    "X81n1568_023:0294c20": "玠手。山曰。祖玠是誰。師曰。玠固非我。亦不離我。山嘆",
    "X81n1568_023:0294c21": "曰。善哉。只個不即不離。妙契無生。子今理見既明。雖",
    "X81n1568_023:0294c22": "則年茂。死亦何憾。師乃合掌。告山曰。快與某甲趲座",
    "X81n1568_023:0294c23": "龕來。山命舁龕至。師顧眾曰。吾行矣。遂振身端坐。斂",
    "X81n1568_023:0294c24": "目而逝。",
    "X81n1568_023:0295a01": "廣善潭禪師法嗣",
    "X81n1568_023:0295a02": "南京崇福寺大慧覺華禪師維楊劉氏子。初請益海",
    "X81n1568_023:0295a03": "丹慈。有省。次至太平繁昌。參寶月。遂承印證。住後。上",
    "X81n1568_023:0295a04": "堂。舉拂子曰。威音那畔。元只是者個。如今目前。也只",
    "X81n1568_023:0295a05": "是者個。山僧將來。上下拂。左右拂。若喚作拂子。瞎却",
    "X81n1568_023:0295a06": "人天眼目。若不喚作拂子。亦瞎却人天眼目。大眾。畢",
    "X81n1568_023:0295a07": "竟喚作甚麼。若也會得。便知迦葉微笑。二祖覓心了",
    "X81n1568_023:0295a08": "不得處。紹如來傳燈。續祖庭正脉。聯二十八世英華。",
    "X81n1568_023:0295a09": "接三十四代骨髓。眾皆默然。良久曰。千聖不能識。以",
    "X81n1568_023:0295a10": "拂子擊香几。下座。",
    "X81n1568_023:0295a11": "太崗澄禪師法嗣",
    "X81n1568_023:0295a12": "杭州天真寺毒峯本善禪師鳳陽吳氏子。幼惡腥葷。",
    "X81n1568_023:0295a13": "好以佛事為嬉。年十七薙髮。遇源明。授以無字公案。",
    "X81n1568_023:0295a14": "遍扣禪扄。至淯溪。設關精進。一日聞鐘聲有省。偈曰。",
    "X81n1568_023:0295a15": "沉沉寂寂絕施為。觸著無端吼似雷。動地一聲消息",
    "X81n1568_023:0295a16": "盡。髑髏粉碎夢初回。遂參月溪于廣恩。溪問。如何是",
    "X81n1568_023:0295a17": "無字。師曰。本善一向隨人道。是个無字。今日看來。是",
    "X81n1568_023:0295a18": "口金剛王寶劍。溪曰。如何是金剛王寶劍。師曰。寒霜",
    "X81n1568_023:0295a19": "焰焰騰今古。溪曰。還我劍來。師曰。擬動即犯他鋒鋩。",
    "X81n1568_023:0295a20": "溪曰。橫按當軒時如何。師曰。佛來也殺。祖來也殺。溪",
    "X81n1568_023:0295a21": "曰。老僧來聻。師曰。亦不相饒。溪曰。殺敗後如何。師曰。",
    "X81n1568_023:0295a22": "且喜天下太平。溪頷之。師深自韜晦。隨處掩關。上堂。",
    "X81n1568_023:0295a23": "諸大德。既來這裏。參禪。究明生死。須依貧道家風行",
    "X81n1568_023:0295a24": "持。他後決不相賺。各各俱要屏息諸緣。一心向道。追",
    "X81n1568_023:0295b01": "復百丈已前。釋迦老子頭陀之行。是謂家風。此之苦",
    "X81n1568_023:0295b02": "行頭陀。經中具載。請自檢看。然雖今人難比古人。且",
    "X81n1568_023:0295b03": "請。於中行得一半。亦得沾頭陀苦行之少分不可似。",
    "X81n1568_023:0295b04": "今時學者。至不問著。甘作無慚愧人。佛法驢年會得。",
    "X81n1568_023:0295b05": "只如世尊當時。飢則領眾持鉢入城。歸則各處岩穴。",
    "X81n1568_023:0295b06": "趙州。三十年不開口告人。匾擔山和尚。唯飡橡栗過",
    "X81n1568_023:0295b07": "日。丹霞然。一生只箇布衲。芙蓉楷。不發疏簿。甘事淡",
    "X81n1568_023:0295b08": "薄。此諸尊宿。俱是行頭陀行家風。所以箇箇魁磊秀",
    "X81n1568_023:0295b09": "出。當時千古。為世所尊。諸大德。若依此苦行行持。久",
    "X81n1568_023:0295b10": "之。不移不易。僧問。如何是佛。雲門道。乾屎橛。管取呵",
    "X81n1568_023:0295b11": "呵大笑。時有僧問。如何是和尚家風。師曰。前江潮急",
    "X81n1568_023:0295b12": "魚行澁。後嶺松高鳥泊難。下座。普說。略曰。寶劍全提",
    "X81n1568_023:0295b13": "日用中。高揮大抹肯從容。卷兮魂膽迎風喪。舒也髑",
    "X81n1568_023:0295b14": "髏遍地橫。萬死萬生渾不顧。一鎗一劍便收功。趙州",
    "X81n1568_023:0295b15": "性命分明也。血刃參天不露鋒。拂一拂曰。虗空廓徹",
    "X81n1568_023:0295b16": "無消息。萬里無雲天碧碧。拶得須彌入藕絲。彌勒釋",
    "X81n1568_023:0295b17": "迦齊呌屈。倒騎鐵馬逐西風。驚殺泥牛從海出。諸仁",
    "X81n1568_023:0295b18": "者。若作奇特勝妙會。正是辜負已靈。不作奇特勝妙",
    "X81n1568_023:0295b19": "會。又是抱賍呌屈。且作麼生會。不見道。解藏天下於",
    "X81n1568_023:0295b20": "天下。始見林梢掛角羊。",
    "X81n1568_023:0295b21": "夷峯寧禪師付法偈曰。祖祖無法付。人人本自有。汝",
    "X81n1568_023:0295b22": "受無付法。急著傳於後。",
    "X81n1568_023:0295b23": "代州五臺普濟寺孤月淨澄禪師西河張氏子。參月",
    "X81n1568_023:0295b24": "溪。看無字話。三日有省。溪可之。後入蜀。謁廣福。福問。",
    "X81n1568_023:0295c01": "大死底人。却活時如何。師曰。眉毛眼上橫。鼻孔大頭",
    "X81n1568_023:0295c02": "垂。曰如何是無字意。師曰。風行草偃。水到渠成。曰大",
    "X81n1568_023:0295c03": "地平沉。虗空粉碎。汝向何處安身立命。師曰。雲消山",
    "X81n1568_023:0295c04": "岳露。日出海天清。天順改元。代王請詣內掖問道。感",
    "X81n1568_023:0295c05": "現光明。王心大悅。而師禮焉。遂捐俸建寺華嚴谷。額",
    "X81n1568_023:0295c06": "曰普濟。山居偈曰。寰中獨許五臺高。無位真人伴寂",
    "X81n1568_023:0295c07": "寥。一任諸方風浩浩。常空兩眼視雲霄。颯颯春風和",
    "X81n1568_023:0295c08": "鳥哀。清音直到耳邊來。爐燒栢子端然坐。對月殘經",
    "X81n1568_023:0295c09": "又展開。後坐脫於本寺。",
    "X81n1568_023:0295c10": "西禪瑞禪師法嗣",
    "X81n1568_023:0295c11": "棠城寶文洪印禪師古渝棠城張氏子。禮西禪瑞有",
    "X81n1568_023:0295c12": "年。因禪遷化。遠扣楚山。值定王除禫。請山陞座。師出",
    "X81n1568_023:0295c13": "問。雷音動地。選佛場開。一會靈山儼然未散。未審。皇",
    "X81n1568_023:0295c14": "恩佛恩。如何補報。山曰。蕩蕩堯風清六合。明明佛日",
    "X81n1568_023:0295c15": "炤三千。師曰。祝讚已聞師的旨。拈花微笑意如何。山",
    "X81n1568_023:0295c16": "曰。機前有語難容舌。獨許頭陀一笑傳。師曰。玉梅破",
    "X81n1568_023:0295c17": "雪。紅葉凋霜。適官家除禫之辰。廼鶴駕仙遊之日。未",
    "X81n1568_023:0295c18": "審。即今何在。山竪拂曰。在山僧拂子頭上。成等正覺。",
    "X81n1568_023:0295c19": "放大光明。與三世如來。共轉法輪。汝還見麼。師曰。與",
    "X81n1568_023:0295c20": "麼則徧界絕遮藏也。山曰。要且有眼覷不見。師曰。只",
    "X81n1568_023:0295c21": "者覷不見處。不隔纖毫。山曰。未是妙。師曰。未審如何",
    "X81n1568_023:0295c22": "是妙。山曰。二邊俱抹過。始見劫前人。師曰。蒙師點出",
    "X81n1568_023:0295c23": "金剛眼。死去生來更不疑。山曰。俊哉衲子。透網金鱗。",
    "X81n1568_023:0295c24": "出語標宗。不忝西禪之嗣。更須保任。切莫自欺。師曰。",
    "X81n1568_023:0296a01": "人天證明。謝師印可。",
    "X81n1568_023:0296a02": "古庭堅禪師法嗣",
    "X81n1568_023:0296a03": "五臺山顯通大巍淨倫禪師昆明康氏子。受業于無",
    "X81n1568_023:0296a04": "極泰。得法於浮山堅。住臺山日。僧問。如何是臺山境。",
    "X81n1568_023:0296a05": "師曰。不是下雨。便是天晴。曰如何是境中人。師曰。金",
    "X81n1568_023:0296a06": "剛寶窟萬菩薩。曰尋常所談何事。師曰。清風吹幽松。",
    "X81n1568_023:0296a07": "近聽聲愈好。問如何是佛法的的大意。師曰。今年調",
    "X81n1568_023:0296a08": "雨水。農家好春麥。問如何是祖師西來意。師曰。飯仙",
    "X81n1568_023:0296a09": "山轉身。即向汝道。示眾。山高海濶。月朗風清。松蒼石",
    "X81n1568_023:0296a10": "白。夏暑冬寒。如是歷歷分明。一一成現。且衲僧分上。",
    "X81n1568_023:0296a11": "成得個什麼邊事。莫有道得者麼。不妨出來道看。若",
    "X81n1568_023:0296a12": "無。老僧自道去也。拈拄杖。下座。示眾。目前無法。意在",
    "X81n1568_023:0296a13": "目前。他不是目前法。非耳目之所到。白雲自占青山。",
    "X81n1568_023:0296a14": "明月誰分流水。示眾。我這裏。也不管東村李大郎太",
    "X81n1568_023:0296a15": "儉。也不說西社王二姐太奢。也不會安角呼兔。也不",
    "X81n1568_023:0296a16": "會添足畫蛇。早起一碗白粥。午後一碗清茶。誰管他",
    "X81n1568_023:0296a17": "陳年爛葛藤。冷地開花。展兩手云。你等諸人。來這裏",
    "X81n1568_023:0296a18": "討什麼。乾木查。示眾。演祖道。有一則奇特因緣。舉似",
    "X81n1568_023:0296a19": "諸人。欲說又被說礙。不說又被不說礙。師曰。大小演",
    "X81n1568_023:0296a20": "祖。大似靈龜曳尾。一言既落人耳。如何又諱得住。山",
    "X81n1568_023:0296a21": "僧者裏。也有一則奇特因緣索性。舉似大方。使他依",
    "X81n1568_023:0296a22": "門傍戶。者一箇箇。壁立千仞。也不為分外。示眾。長沙",
    "X81n1568_023:0296a23": "岑大師道。盡大地草木人畜。總是般若真光。師乃召",
    "X81n1568_023:0296a24": "曰。大眾看看。老僧上黃鶴樓也。只見晴川歷歷漢陽",
    "X81n1568_023:0296b01": "樹。芳草萋萋鸚鵡洲。是汝諸人還見麼。喝一喝。",
    "X81n1568_023:0296b02": "南嶽下二十八世",
    "X81n1568_023:0296b03": "東明慈禪師法嗣",
    "X81n1568_023:0296b04": "南京寶峯明瑄禪師吳江范氏子。素業木工。因海舟",
    "X81n1568_023:0296b05": "建塔院。失斧傷足。痛甚索酒。舟曰。范作頭。傷足猶可",
    "X81n1568_023:0296b06": "假。若斫去頭。有千石酒與作頭喫。能喫否。師有省。即",
    "X81n1568_023:0296b07": "求為僧。舟與披剃曰。今日汝頭落也。師曰。頭雖落好。",
    "X81n1568_023:0296b08": "喫酒人不落也。乃充火頭。一日負薪。舟見曰。將刺棘",
    "X81n1568_023:0296b09": "作麼。師曰。是柴。舟呵呵大笑。師惘然。舟曰。是柴將去",
    "X81n1568_023:0296b10": "燒却。師疑曰。和尚畢竟有什麼道理。故爾問我。是夕",
    "X81n1568_023:0296b11": "刻意參究。不覺被火燎眉。面如刀割。以鏡炤之。忽然",
    "X81n1568_023:0296b12": "大悟。呈偈曰。負薪和尚喚為棘。火焰燒眉面皮急。祖",
    "X81n1568_023:0296b13": "師妙旨鏡中明。一鑑令人玄要得。舟便打。師奪拄杖",
    "X81n1568_023:0296b14": "曰。這條六尺竿。幾年不用。今日又要重拈。舟大笑。師",
    "X81n1568_023:0296b15": "又呈偈曰。棒頭著處血痕斑。笑裏藏刀仔細看。若非",
    "X81n1568_023:0296b16": "英靈真漢子。死人喫棒舞喃喃。舟曰。即此偈語。可紹",
    "X81n1568_023:0296b17": "吾宗。乃付偈曰。臨濟兒孫是獅子。一吼千山百獸死。",
    "X81n1568_023:0296b18": "今朝汝具爪牙威。也須萬壑深山止。從此名聞遐邇。",
    "X81n1568_023:0296b19": "學徒川赴。逝於成化八年臘月九日。塔建東明寺左。",
    "X81n1568_023:0296b20": "君峯通禪師法嗣",
    "X81n1568_023:0296b21": "邵武府君峯清祥上座呈大闡偈曰。法性空無礙。平",
    "X81n1568_023:0296b22": "等觀自在。截斷兩頭機。是名超三界。",
    "X81n1568_023:0296b23": "天寧宣禪師法嗣",
    "X81n1568_023:0296b24": "杭州徑山天才英禪師甞曰默堂和尚。平地上湧起",
    "X81n1568_023:0296c01": "波濤。虗空裏敲出木楔。中人毒氣回來。剛道親見寶",
    "X81n1568_023:0296c02": "月。不知瞎却多少人眼睛。啞洎合饒舌。",
    "X81n1568_023:0296c03": "東方裕禪師法嗣",
    "X81n1568_023:0296c04": "南京碧峯寺天通顯禪師玉芝問。碧峯寺裏有如來。",
    "X81n1568_023:0296c05": "莫便是和尚否。師曰。上座還見麼。曰縱見得。也是金",
    "X81n1568_023:0296c06": "屑落眼。師曰。者漢死去多少時。汝來為他乞命。便歸",
    "X81n1568_023:0296c07": "方丈。明日上堂。舉古德云。打破大唐國。覓個不會佛",
    "X81n1568_023:0296c08": "法的也無。又曰。向南方走了一轉。拄杖頭上不曾撥",
    "X81n1568_023:0296c09": "著個會佛法的。此二句。甚有誵訛。試為酬一語看。芝",
    "X81n1568_023:0296c10": "曰。前不遘村。後不迭店。師曰。未在再道。曰不遇知音",
    "X81n1568_023:0296c11": "者。徒勞話歲寒。師復問曰。汝向南參。有何言句。試道",
    "X81n1568_023:0296c12": "看。芝舉悟道偈曰。湖光倚杖三千頃。山色開門五六",
    "X81n1568_023:0296c13": "峯。觸目本來成現事。蒲團今不鍊頑空。滿月風光足",
    "X81n1568_023:0296c14": "起居。有誰平地別親疎。縱令達磨傳心訣。問著依然",
    "X81n1568_023:0296c15": "不識渠。師曰。非非。芝曰。云何非非。師曰。子不非非。恁",
    "X81n1568_023:0296c16": "人非非。梁皇達磨。兩不見機。何勞折葦。又遣人追古",
    "X81n1568_023:0296c17": "之今之。落人圈繢。曰如何得不落人圈繢。師打一掌",
    "X81n1568_023:0296c18": "曰。是落耶。是不落耶。芝禮拜。平日所蘊。泮然氷釋。師",
    "X81n1568_023:0296c19": "遊南屏宗鏡堂。升法座曰。此處正好說法。芝從傍唱",
    "X81n1568_023:0296c20": "曰。說法已竟。師便下座。顧曰。何者是我說法處。芝曰。",
    "X81n1568_023:0296c21": "劍去久矣。師頷之。",
    "X81n1568_023:0296c22": "夷峯寧禪師法嗣",
    "X81n1568_023:0296c23": "杭州天目寶芳進禪師付法偈曰。真性本無性。真法",
    "X81n1568_023:0296c24": "本無法。了知無法性。何處不通達。",
    "X81n1568_023:0297a01": "南嶽下二十九世",
    "X81n1568_023:0297a02": "寶峯瑄師法嗣",
    "X81n1568_023:0297a03": "天奇本瑞禪師鍾陵人。江氏子。二十一歲。從荊南無",
    "X81n1568_023:0297a04": "說能披剃。即看一歸何處。後遍遊叢社。遇全首座行",
    "X81n1568_023:0297a05": "次。聞呼猪聲。全曰。阿娘墻裏喚哪哪。途路師僧會也",
    "X81n1568_023:0297a06": "麼。拶破這些關棙子。娘娘依舊是婆婆。師聞之瞿然。",
    "X81n1568_023:0297a07": "一日染病甚劇。有暉禪者。囑曰。病中不可放逸。昔大",
    "X81n1568_023:0297a08": "慧杲生背瘡。晝夜呌痛。有問。和尚還有不痛底麼。杲",
    "X81n1568_023:0297a09": "曰。有曰。有在什麼處。杲曰。痛死人。師於此。透得娘娘",
    "X81n1568_023:0297a10": "依舊是婆婆。一日聞鹿鳴。會得日用之中無不是語。",
    "X81n1568_023:0297a11": "後往南京。過單縣途次。恍如夢醒。始覺從前所悟。一",
    "X81n1568_023:0297a12": "場懡[怡台+羅]。乃參見寶峯。峯問。甚處來。師曰。北京。峯曰。別",
    "X81n1568_023:0297a13": "有去處麼。師曰。隨方瀟灑。峯曰。曾到四川否。師曰。曾",
    "X81n1568_023:0297a14": "到。峯曰。四川境界。與此間如何。師曰。江山雖異。風月",
    "X81n1568_023:0297a15": "一般。峯竪拳曰。還有這個麼。師曰。無。峯曰。因甚却無。",
    "X81n1568_023:0297a16": "師曰。非我境界。峯曰。如何是汝境界。師曰。諸佛不能",
    "X81n1568_023:0297a17": "識。誰敢強安名。峯曰。汝豈不是著空。師曰。終不向鬼",
    "X81n1568_023:0297a18": "窟裏作活計。峯曰。西天九十六種外道。汝是第一。師",
    "X81n1568_023:0297a19": "拂袖便行。峯乃付偈曰。濟山棒喝如輕觸。殺活從茲",
    "X81n1568_023:0297a20": "手眼親。聖解凡情俱坐斷。曇華猶放一枝新。住後示",
    "X81n1568_023:0297a21": "眾。一切無餘。一切無礙。一切無礙。一切無餘。透得無",
    "X81n1568_023:0297a22": "礙。自然無餘。透得無餘。自然無礙。會麼。嬌花若繡紅",
    "X81n1568_023:0297a23": "千朵。曲水如羅碧一灣。示眾。人人鼻孔撩天。何用拈",
    "X81n1568_023:0297a24": "花對眾。箇箇眼睛突出。休尋向上玄機。臨濟妄立三",
    "X81n1568_023:0297b01": "玄。洞山強分五位。識破溈山水牯。方知僧璨無罪。舉",
    "X81n1568_023:0297b02": "拂曰。三陽開泰戶。一氣轉鴻鈞。示眾。[○@((○*○)/(○*○))]大眾會麼。若",
    "X81n1568_023:0297b03": "然不會。更聽一偈。寬兮宇宙誠然小。窄也絲毫實不",
    "X81n1568_023:0297b04": "存。空劫那邊如殞却。莫來這裏強言論。復拈拄杖曰。",
    "X81n1568_023:0297b05": "曾伴夜行驚惡虎。幾回同上碧蘿峯。",
    "X81n1568_023:0297b06": "吉庵祚禪師法嗣",
    "X81n1568_023:0297b07": "嘉興府天寧法舟道濟禪師本郡張氏子。依東禪昂",
    "X81n1568_023:0297b08": "為比丘。後謁吉庵。偶行廊廡間。聞磬響契悟。尋趨方",
    "X81n1568_023:0297b09": "丈。庵望見笑曰。子著賊也。師曰。賊已收下。庵曰。賍在",
    "X81n1568_023:0297b10": "甚處。師提坐具曰。狼籍狼籍。庵曰。這掠虗漢。狼籍箇",
    "X81n1568_023:0297b11": "甚麼。師一喝歸眾。庵喜而印之。嘉靖初。出世金陵。僧",
    "X81n1568_023:0297b12": "問。如何是安隱境。師曰。三山半落青天外。二水中分",
    "X81n1568_023:0297b13": "白鷺洲。曰如何是安隱家風。師曰。石虎山前鬬。泥牛",
    "X81n1568_023:0297b14": "水底眠。曰不會。師曰。用會作麼。未幾。歸天寧。示眾。舉",
    "X81n1568_023:0297b15": "梁武帝問達磨曰。如何是聖諦第一義。磨曰。廓然無",
    "X81n1568_023:0297b16": "聖。帝曰。對朕者誰。磨曰。不識。帝不領悟。師頌曰。廓然",
    "X81n1568_023:0297b17": "無聖絕機輪。打破重關百萬門。雨過落花紅滿地。行",
    "X81n1568_023:0297b18": "人猶自不知春。示眾。精嚴寺裏撞鐘。府譙樓上擂鼓。",
    "X81n1568_023:0297b19": "同時顯大神通。穿透千門萬戶。大眾聞麼。若道不聞。",
    "X81n1568_023:0297b20": "爭奈鐘鼓分明。人人有耳。若道聞。將什麼聞。即今鼓",
    "X81n1568_023:0297b21": "絕鐘消。聞的事作麼生。速道速道。卓拄杖曰。黃金自",
    "X81n1568_023:0297b22": "有黃金價。終不和沙賣與人。僧問。如何是道。師曰。滿",
    "X81n1568_023:0297b23": "口道不出。僧復問師曰。一番提起。一番新問。達磨未",
    "X81n1568_023:0297b24": "來時如何。師曰。古鏡分明含萬象。曰來後如何。師曰。",
    "X81n1568_023:0297c01": "萬象分明古鏡中。曰用來作麼。師曰。若不來埋沒古",
    "X81n1568_023:0297c02": "鏡。問佛佛授手。祖祖相傳。未審。傳箇甚麼。師曰。蘇盧",
    "X81n1568_023:0297c03": "蘇盧。悉利悉利。溪上坐次。僧問。如何是隨波逐浪句。",
    "X81n1568_023:0297c04": "師曰。兩岸春風香不斷。一溪流水落花新。曰爭奈學",
    "X81n1568_023:0297c05": "人不會。師曰。蜻蜓飛尚緩。蛺蝶舞偏忙。曰和尚將境",
    "X81n1568_023:0297c06": "示人。師震威一喝。僧禮拜。師曰。未在更道。僧無語。師",
    "X81n1568_023:0297c07": "曰。啼得血流無用處。不如緘口過殘春。有士對奕問",
    "X81n1568_023:0297c08": "曰。如何下手方妙。師曰。向黑白未分時。下一著看。士",
    "X81n1568_023:0297c09": "作下子勢。師曰。妙手妙手。陸五臺問。畫前元有易否。",
    "X81n1568_023:0297c10": "師曰。若無庖犧氏。將甚麼畫。曰畫後如何。師曰。元無",
    "X81n1568_023:0297c11": "一畫。曰現有六十四卦。何得言無。師曰。莫著文字。曰",
    "X81n1568_023:0297c12": "請師離文字。發一爻看。師召臺。臺應諾。師曰。這一爻。",
    "X81n1568_023:0297c13": "從何處起。師示一少年偈曰。學道還須年少身。每因",
    "X81n1568_023:0297c14": "年少誤青春。若言年少堪憑仗。荒塚應無年少人。梵",
    "X81n1568_023:0297c15": "僧來。師假榻與坐。二鼓見三神人。峩冠緋衣而入。師",
    "X81n1568_023:0297c16": "怪問之。皆曰。吾伽藍神也。師入深禪定。故來謁耳。遂",
    "X81n1568_023:0297c17": "不見。秋寢疾革。或請說偈。師曰。此皆文飾耳。無事此",
    "X81n1568_023:0297c18": "也。以手搖曳而逝。年七十四。坐五十二夏。",
    "X81n1568_023:0297c19": "碧峯顯禪師法嗣",
    "X81n1568_023:0297c20": "湖州天池玉芝庵月泉法聚禪師嘉禾富氏子。幼肄",
    "X81n1568_023:0297c21": "儒業。長得度於海鹽資聖寺。喜作韻語。忽自謂曰。出",
    "X81n1568_023:0297c22": "家當為生死。嗜此奚益。遂誓志參學。後聞禪者舉僧",
    "X81n1568_023:0297c23": "問大顛。如何是見性。顛曰。見即是性。躍然一笑。結廬",
    "X81n1568_023:0297c24": "於澉湖悟空山。參碧峯。問如何不落人圈繢。峯與一",
    "X81n1568_023:0298a01": "掌。師即大悟。徙居天池玉芝精舍。甞與名紳。證儒釋",
    "X81n1568_023:0298a02": "大同之旨。聞者欣快。上堂。迅速年光若流水。盡道三",
    "X81n1568_023:0298a03": "十六旬今夜止。爭如山僧有個陳年曆日。直是無頭",
    "X81n1568_023:0298a04": "無尾。雖然。墨爛紙灰。爭奈諸人本命元辰。盡在裏許。",
    "X81n1568_023:0298a05": "驀然拈出繩牀角頭。打亂週天星紀。誰管他角亢危",
    "X81n1568_023:0298a06": "婁氐房箕尾。切忌顛拈倒舉。如何是顛拈倒舉。老者",
    "X81n1568_023:0298a07": "不減年。幼者非得歲。申生人不屬猴。子生人不屬鼠。",
    "X81n1568_023:0298a08": "上堂。棒喝交馳。機如掣電。猶是祖師門下尋常茶飯。",
    "X81n1568_023:0298a09": "忽若移星換斗。露影藏形。苟非親見古人用處。往往",
    "X81n1568_023:0298a10": "分疎不下。遂舉趙州訪二庵主因緣。師曰。此話。商量",
    "X81n1568_023:0298a11": "者不少。每向竪拳處。卜度異同。殊不知機輪轉處。擒",
    "X81n1568_023:0298a12": "縱臨時。變通無滯。方堪八面受敵。使或據險一隅。不",
    "X81n1568_023:0298a13": "免得隴失蜀。得失且置。只如趙州。拂袖便行。與禮拜",
    "X81n1568_023:0298a14": "處。是同是別。試聽一偈。鋪席經過祇一般。爭知死貨",
    "X81n1568_023:0298a15": "活人拈。東行賣貴西行賤。勘破方知不值錢。上堂。舉",
    "X81n1568_023:0298a16": "金剛經曰。一切諸佛。及諸佛阿耨多羅三藐三菩提",
    "X81n1568_023:0298a17": "法。皆從此經出。既是佛從經出。則經非佛說。畢竟喚",
    "X81n1568_023:0298a18": "什麼作此經。現前大眾。又作麼生受持。良久。擊拂子",
    "X81n1568_023:0298a19": "曰。口說如啞。耳聽若聾。鷺鷥夜宿寒汀月。飛入蘆花",
    "X81n1568_023:0298a20": "不見蹤。陸五臺問。東土一千七百善知識。即今向什",
    "X81n1568_023:0298a21": "麼處去。師指樹上鳴蟬曰。這裏也有一個。曰聲響便",
    "X81n1568_023:0298a22": "是麼。師曰。喚作聲響。即蹉過去也。嘉靖癸亥五月示",
    "X81n1568_023:0298a23": "寂。葬於本山。壽七十有二。",
    "X81n1568_023:0298a24": "金臺覺禪師法嗣",
    "X81n1568_023:0298b01": "杭州徑山萬松慧林禪師仁和沈氏子。因入京師宿",
    "X81n1568_023:0298b02": "通堂。聞僧誦丹霞上堂語。大徹。后參金臺。陳所解。遂",
    "X81n1568_023:0298b03": "得法焉。晚住徑山。一日書偈曰。七十六年。萍踪何倚。",
    "X81n1568_023:0298b04": "本無去來。應緣而已。蛻然而逝。",
    "X81n1568_023:0298b05": "天目進禪師法嗣",
    "X81n1568_023:0298b06": "野翁曉禪師無趣來參。師令看一歸何處話。後趣有",
    "X81n1568_023:0298b07": "省。師付以偈曰。非法非非法。非性非非性。非心非非",
    "X81n1568_023:0298b08": "心。付汝心法竟。",
    "X81n1568_023:0298b09": "壽堂松禪師法嗣",
    "X81n1568_023:0298b10": "建寧府斗峯古音淨琴禪師建陽蔡氏子。參萬法歸",
    "X81n1568_023:0298b11": "一公案。後經南陽鷄鳴河。中途有省。謁壽堂于巫山",
    "X81n1568_023:0298b12": "寺。遂承印可。有醍醐集。行於世。",
    "X81n1568_023:0298b13": "南嶽下三十世",
    "X81n1568_023:0298b14": "天奇瑞禪師法嗣",
    "X81n1568_023:0298b15": "隨州關子嶺龍泉寺無聞明聰禪師邵武光澤奚氏",
    "X81n1568_023:0298b16": "子。依隱庵初出家。參大通智勝佛四句偈。數載。偶聞",
    "X81n1568_023:0298b17": "馬嘶。豁然大悟。參天奇。纔入門。值奇外出。師曰。一出",
    "X81n1568_023:0298b18": "一入。是同是別。奇曰。同別且置。見出入者是阿誰。師",
    "X81n1568_023:0298b19": "良久。奇怒罵而出。夜歸。問知客曰。今日我罵這僧在",
    "X81n1568_023:0298b20": "否。曰在。奇曳杖到寮。師禮拜。奇便打。師曰。適來某甲。",
    "X81n1568_023:0298b21": "草草觸忤和尚。奇曰。老僧今日被上座勘破。復問。在",
    "X81n1568_023:0298b22": "世忘世是如何。師曰。了物非物。奇曰。在念忘念是如",
    "X81n1568_023:0298b23": "何。師曰。於心無心。奇曰。心物俱忘是如何。師曰。華山",
    "X81n1568_023:0298b24": "高[山*突]太行峩。奇曰。教壞人家男女者。惟汝一人。乃付",
    "X81n1568_023:0298c01": "以偈曰。破情情破破還情。絕跡無私精內精。知是個",
    "X81n1568_023:0298c02": "中今不惜。盡籯分付與仁行。師後住關子嶺龍泉寺。",
    "X81n1568_023:0298c03": "為開山第一世。僧問。如何是本來面目。師曰。石香亭。",
    "X81n1568_023:0298c04": "曰。便恁麼去時如何。師曰。喪却了也。問今朝四月八。",
    "X81n1568_023:0298c05": "天下叢林。皆慶如來降誕。未審。如來何處降生。師於",
    "X81n1568_023:0298c06": "几上。畫圓相示之。示疾。告眾曰。因心不了又遊山。吳",
    "X81n1568_023:0298c07": "越山川路渺茫。拄杖一條擔日月。龍泉寺裏話偏長",
    "X81n1568_023:0298c08": "以拄杖擲地。趺坐而逝。全身塔於寺右。",
    "X81n1568_023:0298c09": "淨庵素禪師法嗣",
    "X81n1568_023:0298c10": "襄西大覺圓禪師儀貌豐碩。音聲如鐘。因僧入室次。",
    "X81n1568_023:0298c11": "師曰。外道問佛。不問有言。不問無言。世尊良久。外道",
    "X81n1568_023:0298c12": "便悟。既不涉有無。良久亦是閑名。正恁麼時。外道悟",
    "X81n1568_023:0298c13": "箇什麼。僧擬答。師急掩其口曰。止止。猶要掛齒在。僧",
    "X81n1568_023:0298c14": "有省。師曰。可謂東土衲僧。不如西天外道。僧呈偈曰。",
    "X81n1568_023:0298c15": "自笑當年畵模則。幾番紅了幾番黑。如今謝主老還",
    "X81n1568_023:0298c16": "鄉。那管平生得未得。師大喜之。一日無病而終。壽七",
    "X81n1568_023:0298c17": "十三。坐五十三夏。",
    "X81n1568_023:0298c18": "天寧濟禪師法嗣",
    "X81n1568_023:0298c19": "嘉興府胥山雲谷法會禪師嘉善懷氏子。參法舟於",
    "X81n1568_023:0298c20": "天寧。舟令參念佛是誰話。一日受食。碗忽墮地。有省。",
    "X81n1568_023:0298c21": "尋閱宗鏡錄大悟。僧問。如何是祖師意。師曰。有水皆",
    "X81n1568_023:0298c22": "含月。無山不帶雲。曰莫更有奇特否。師曰。不得將龜",
    "X81n1568_023:0298c23": "作鼈。",
    "X81n1568_023:0298c24": "嘉興府精嚴寺冬谿方澤禪師嘉善任氏子。聞法舟。",
    "X81n1568_023:0299a01": "舉龍潭參天王語。至何處不指示心要。有省。解制秉",
    "X81n1568_023:0299a02": "拂。佛法雖徧一切世間。而未甞有絲毫逗漏。作麼生",
    "X81n1568_023:0299a03": "結。雖未甞有絲毫逗漏。亦未甞有絲毫囊藏。作麼生",
    "X81n1568_023:0299a04": "解。故知。百丈大師。曲引初學。為此方便之辭。其實不",
    "X81n1568_023:0299a05": "能結。不能解也。設有箇孟八郎漢。出來道。我能向百",
    "X81n1568_023:0299a06": "丈大師結不得處。一結結斷。直使天下衲僧。忘前失",
    "X81n1568_023:0299a07": "後。求出無門。亦能向百丈大師解不得處。一解解開。",
    "X81n1568_023:0299a08": "直使天下衲僧。七狼八籍。竄身無地。却甚奇特。諸上",
    "X81n1568_023:0299a09": "座。彼既丈夫。我能不爾。乃擊拂子曰。吽。",
    "X81n1568_023:0299a10": "野翁曉禪師法嗣",
    "X81n1568_023:0299a11": "嘉興府敬畏庵無趣如空禪師本郡施氏子。志慕祖",
    "X81n1568_023:0299a12": "道。適野翁寓東塔。師往謁。每呈見解。盡被掃闢。一日",
    "X81n1568_023:0299a13": "翁謂師曰。達磨西來。直指人心。見性成佛。唯在直下",
    "X81n1568_023:0299a14": "體取。你若信得及。可放下萬緣。參箇一歸何處。師猛",
    "X81n1568_023:0299a15": "參三載。聞鷄鳴有省。遂蒙印可。付衣鉢焉。剃染後。眾",
    "X81n1568_023:0299a16": "請居敬畏庵。示眾。搜窮三際元無我。逼塞虗空更有",
    "X81n1568_023:0299a17": "誰。祖佛相傳無法付。拈花微笑只因渠。召大眾曰。世",
    "X81n1568_023:0299a18": "尊拈花則不問。且道。迦葉作麼生笑。眾無對。師曰。苦",
    "X81n1568_023:0299a19": "哉佛陀耶。示眾。鴻蒙未判。天地未分。先有一物。時人",
    "X81n1568_023:0299a20": "呼為正法眼藏。亦名涅槃妙心。今在諸人六根門頭",
    "X81n1568_023:0299a21": "顯現。四威儀內昭彰。拈起拂子曰。見麼。若見。通箇消",
    "X81n1568_023:0299a22": "息。其或未然。不得不疑。示眾。眾纔集。師良久。喝一喝",
    "X81n1568_023:0299a23": "曰。禍出私門。便歸方丈。示眾。夏末秋新。即佛即心。秋",
    "X81n1568_023:0299a24": "新夏末。即心即佛。擲下拄杖曰。會麼。不知寒暑催人",
    "X81n1568_023:0299b01": "老。除夜聞爆竹聲。師問眾曰。是什麼。曰爆竹聲。師曰。",
    "X81n1568_023:0299b02": "破了也。眾有省。同居士湖邊步月。一僧至。師曰。明月",
    "X81n1568_023:0299b03": "與清風。水天同一色。人人在箇中。祇是出不得。僧曰。",
    "X81n1568_023:0299b04": "打草驚蛇作什麼。師曰。汝又作麼生。曰看脚下。師呵",
    "X81n1568_023:0299b05": "呵大笑曰。將謂胡鬚赤。更有赤鬚胡。師問講主。經前",
    "X81n1568_023:0299b06": "一句。逼塞虗空。經後一句。充滿大地。包括一句。函葢",
    "X81n1568_023:0299b07": "乾坤。正恁麼時。法師向什麼處下口。主無對。師良久",
    "X81n1568_023:0299b08": "曰。善來法師杭城回。示眾。予在湖山境中。作篇佛法。",
    "X81n1568_023:0299b09": "且是平直切當。簡易明白。渴欲歸來。舉示大眾。及乎",
    "X81n1568_023:0299b10": "今日相見。忘卻了也。遂竪起拂子曰。記得麼。萬曆己",
    "X81n1568_023:0299b11": "卯冬。謂門人性冲曰。來歲中秋。五六。之間。吾欲行子",
    "X81n1568_023:0299b12": "宜來。次年八月六日。冲以前命至。師示微恙。說偈而",
    "X81n1568_023:0299b13": "逝。偈曰。生來死去空華。死去生來一夢。皮囊付與丙",
    "X81n1568_023:0299b14": "丁公。白骨斷橋隨眾。呵呵。明月清風吟弄。塔於本庵。",
    "X81n1568_023:0299b15": "石門海禪師法嗣",
    "X81n1568_023:0299b16": "隨州七尖峯大休宗隆禪師青州益都賈氏子。在成",
    "X81n1568_023:0299b17": "都北寺為典座。挑水忽地撞壁。有省。謁無盡於乾明",
    "X81n1568_023:0299b18": "寺。遂蒙印莂。住後。垂三關語。示學者曰。吹毛寶劍。被",
    "X81n1568_023:0299b19": "石人持去。掛在萬仞峯頭。四壁無路。如何取得。有一",
    "X81n1568_023:0299b20": "如意珠。被木人擎來。拋向大海波中。不假舟航。如何",
    "X81n1568_023:0299b21": "覓得。盡大地是個火坑。燒却了也。惟有一莖眉毛在。",
    "X81n1568_023:0299b22": "未審。何人見得。示寂偈曰。三際握來為拄杖。十方原",
    "X81n1568_023:0299b23": "是舊袈裟。泥牛石虎知消息。踏破虗空便到家。端坐",
    "X81n1568_023:0299b24": "而逝。",
    "X81n1568_023:0299c01": "斗峯琴禪師法嗣",
    "X81n1568_023:0299c02": "建寧府斗峯天真道覺禪師本郡張氏子。看一歸何",
    "X81n1568_023:0299c03": "處話。有省。作偈曰。一手拍兮一手鼓。無位真人出格",
    "X81n1568_023:0299c04": "舞。口中唱出無腔歌。三千諸佛同一母。呈古音。即蒙",
    "X81n1568_023:0299c05": "印記。",
    "X81n1568_023:0299c07": "五燈嚴統卷第二十三"
}