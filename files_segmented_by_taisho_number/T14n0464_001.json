{
    "T14n0464_001:0481b26": "文殊師利問菩提經(一名伽耶山頂經)",
    "T14n0464_001:0481b28": "姚秦龜茲三藏鳩摩羅什譯",
    "T14n0464_001:0481b29": "如是我聞：一時佛初得道，在摩伽陀國伽耶",
    "T14n0464_001:0481c01": "山祠，與大比丘眾千人俱，其先悉是編髮",
    "T14n0464_001:0481c02": "仙人，皆阿羅漢，所作已辦，心得自在，逮得己",
    "T14n0464_001:0481c03": "利，盡諸有結，正智解脫。菩薩萬人，皆從十方",
    "T14n0464_001:0481c04": "世界來集，有大威德，皆得諸忍、諸陀羅尼、諸",
    "T14n0464_001:0481c05": "深三昧，具諸神通。文殊師利菩薩、觀世音",
    "T14n0464_001:0481c06": "菩薩、大勢至菩薩、香象菩薩、勇施菩薩、",
    "T14n0464_001:0481c07": "隨智行菩薩以為上首，如是等菩薩大眾，百",
    "T14n0464_001:0481c08": "千萬億，其數無量；并諸天、龍、夜叉、乾闥婆、阿",
    "T14n0464_001:0481c09": "修羅、迦樓羅、緊那羅、摩睺羅伽、人非人等大眾",
    "T14n0464_001:0481c10": "圍繞。爾時世尊，入諸佛甚深三昧，如實諦觀",
    "T14n0464_001:0481c11": "諸法性相，而作是念：「我得阿耨多羅三藐三",
    "T14n0464_001:0481c12": "菩提、得一切智慧，除諸重擔、度三有險道，滅",
    "T14n0464_001:0481c13": "無明、得真明，拔邪箭、斷渴愛，成法船、擊法鼓、",
    "T14n0464_001:0481c14": "吹法蠡、建法幢，轉生死種，示涅槃性，閉塞邪",
    "T14n0464_001:0481c15": "道，開於正路，離諸惡業，示于福田。我今當觀，",
    "T14n0464_001:0481c16": "誰得阿耨多羅三藐三菩提，為以身得？為",
    "T14n0464_001:0481c17": "以心得？「若以身得，身則無知、無作，如草木",
    "T14n0464_001:0481c18": "瓦石，四大所造從父母生，以衣服、飲食、臥具、",
    "T14n0464_001:0481c19": "澡浴而得存立，必歸敗壞無常磨滅。而是菩",
    "T14n0464_001:0481c20": "提，但有名字世俗故說，無形、無色、無定、無相、",
    "T14n0464_001:0481c21": "無向、無入、無道，過諸言說出於三界，無見、無",
    "T14n0464_001:0481c22": "聞、無覺、無知，亦無所得、亦無戲論，無問、無示、",
    "T14n0464_001:0481c23": "無有文字、無語言道。「若以心得，心從眾緣",
    "T14n0464_001:0481c24": "生，眾緣生故空如幻，無處、無相、無性，亦無所",
    "T14n0464_001:0481c25": "有，於是中得菩提者，所用法得阿耨多羅三",
    "T14n0464_001:0481c26": "藐三菩提，是法皆空但有名字，以世俗故而",
    "T14n0464_001:0481c27": "有言說，是皆憶想分別，實無所有，無有根本，",
    "T14n0464_001:0481c28": "亦無體相。無受、無著、無染、無離，一相所謂無",
    "T14n0464_001:0481c29": "相。是故於此法中，無有得者。無所用法，亦",
    "T14n0464_001:0482a01": "無菩提。如是通達，是則名為阿耨多羅三",
    "T14n0464_001:0482a02": "藐三菩提。」爾時文殊師利法王子，在大會",
    "T14n0464_001:0482a03": "中，立佛右面，執大寶蓋，以覆佛上。時文殊師",
    "T14n0464_001:0482a04": "利默知世尊所念如是，即白佛言：「世尊！若",
    "T14n0464_001:0482a05": "菩提如是相者，善男子、善女人云何發心？」佛",
    "T14n0464_001:0482a06": "告文殊師利：「善男子、善女人，當隨菩提相，而",
    "T14n0464_001:0482a07": "發其心。」「世尊，菩提相者當云何說？」佛告文",
    "T14n0464_001:0482a08": "殊師利：「菩提相者，出於三界，過世俗法，語",
    "T14n0464_001:0482a09": "言道斷，滅諸發、無發，是發菩提。文殊師利！",
    "T14n0464_001:0482a10": "是故菩薩應滅諸發，發菩提心，無發是發菩",
    "T14n0464_001:0482a11": "提。發菩提心者，如如法性，相如實際，無",
    "T14n0464_001:0482a12": "分別，不緣身心，是發菩提。不著諸法，不增、",
    "T14n0464_001:0482a13": "不減、不異、不一，是發菩提。如鏡中像、如熱",
    "T14n0464_001:0482a14": "時焰、如影、如響、如水中月，應當如是發菩提",
    "T14n0464_001:0482a15": "心。」",
    "T14n0464_001:0482a16": "爾時會中，有天子，名月淨光德，得阿惟越致。",
    "T14n0464_001:0482a17": "問文殊師利法王子言：「菩薩緣何事故行菩",
    "T14n0464_001:0482a18": "薩道？」文殊師利言：「汝可以此問於世尊。」",
    "T14n0464_001:0482a19": "佛即告文殊師利：「汝答月淨光德天子所問",
    "T14n0464_001:0482a20": "行法。」文殊師利謂天子言：「汝可善聽，我今",
    "T14n0464_001:0482a21": "當說。天子當知，諸菩薩道，以大悲為本，緣於",
    "T14n0464_001:0482a22": "眾生。」天子言：「菩薩大悲以何為本？」文殊師",
    "T14n0464_001:0482a23": "利言：「以直心為本。」又問：「直心以何為本？」",
    "T14n0464_001:0482a24": "答言：「於一切眾生等心為本。」又問：「等心",
    "T14n0464_001:0482a25": "以何為本？」答言：「無別異行為本。」又問：「無別",
    "T14n0464_001:0482a26": "異行以何為本。」答言：「以深淨心為本。」又",
    "T14n0464_001:0482a27": "問：「深淨心以何為本？」答言：「以阿耨多羅三",
    "T14n0464_001:0482a28": "藐三菩提心為本。」又問：「阿耨多羅三藐三菩",
    "T14n0464_001:0482a29": "提心以何為本？」答言：「以六波羅蜜為本。」又",
    "T14n0464_001:0482b01": "問：「六波羅蜜以何為本。」答言：「方便慧為本。」",
    "T14n0464_001:0482b02": "又問：「方便慧以何為本？」答言：「不放逸為本。」",
    "T14n0464_001:0482b03": "又問：「不放逸以何為本？」答言：「三善行為本。」",
    "T14n0464_001:0482b04": "又問：「三善行以何為本？」答言：「以十善業道為",
    "T14n0464_001:0482b05": "本。」又問：「十善業道以何為本？」答言：「以攝六根",
    "T14n0464_001:0482b06": "為本。」又問：「攝六根以何為本？」答言：「以正憶念",
    "T14n0464_001:0482b07": "為本。」又問：「正憶念以何為本？」答言：「以正觀",
    "T14n0464_001:0482b08": "為本。」又問：「正觀以何為本？」答言：「以堅念不",
    "T14n0464_001:0482b09": "忘為本。」",
    "T14n0464_001:0482b10": "天子言：「文殊師利！菩薩有幾心，能攝因、能攝",
    "T14n0464_001:0482b11": "果？」文殊師利言：「天子！諸菩薩有四心，能攝因、",
    "T14n0464_001:0482b12": "能攝果。何等為四？一者初發心，二者行道",
    "T14n0464_001:0482b13": "心，三者不退轉心，四者一生補處心。初發心，",
    "T14n0464_001:0482b14": "為行道心作因緣；行道心，為不退轉心作因",
    "T14n0464_001:0482b15": "緣；不退轉心，為一生補處心作因緣。",
    "T14n0464_001:0482b16": "「復次，天子當知，初發心如種穀田中，行道心",
    "T14n0464_001:0482b17": "如穀子增長，不退轉心如華果始成，補處心",
    "T14n0464_001:0482b18": "如花果有用。又初發心如車匠集材，行道心",
    "T14n0464_001:0482b19": "如釿治材木，不退轉心如安施材木，一生",
    "T14n0464_001:0482b20": "補處心如車成運致。又初發心如月新生，行",
    "T14n0464_001:0482b21": "道心如月五日，不退轉心如月十日，一生補",
    "T14n0464_001:0482b22": "處心如月十四日，如來智慧如月十五日。又",
    "T14n0464_001:0482b23": "初發心能過聲聞地，行道心能過辟支佛地，",
    "T14n0464_001:0482b24": "不退轉心能過不定地，一生補處心安住定",
    "T14n0464_001:0482b25": "地。又初發心如學初章，行道心如學第二章，",
    "T14n0464_001:0482b26": "不退轉心如能以章為用，一生補處心如通",
    "T14n0464_001:0482b27": "達深經。又初發心從因生，行道心從智生，",
    "T14n0464_001:0482b28": "不退轉心從斷生，補處心從果生。又初發心",
    "T14n0464_001:0482b29": "因勢力，行道心智勢力，不退轉心斷勢力，",
    "T14n0464_001:0482c01": "補處心果勢力。又初發心如病者求藥，行",
    "T14n0464_001:0482c02": "道心如分別藥，不退轉心如病服藥，補處心",
    "T14n0464_001:0482c03": "如病得差。又初發心法王家生，行道心學",
    "T14n0464_001:0482c04": "法王法，不退轉心能具足學法王法；補處心",
    "T14n0464_001:0482c05": "學法王法能得自在。」",
    "T14n0464_001:0482c06": "爾時大眾中，有天子名定光明主，不退轉於",
    "T14n0464_001:0482c07": "阿耨多羅三藐三菩提。定光明主天子，語文",
    "T14n0464_001:0482c08": "殊師利法王子言：「何等是菩薩摩訶薩略道？",
    "T14n0464_001:0482c09": "以是略道，疾得阿耨多羅三藐三菩提。」文殊",
    "T14n0464_001:0482c10": "師利言：「天子！菩薩摩訶薩略道有二，以是",
    "T14n0464_001:0482c11": "略道，疾得阿耨多羅三藐三菩提。何等為二？",
    "T14n0464_001:0482c12": "一者方便，二者慧。攝善法名為方便，分",
    "T14n0464_001:0482c13": "散諸法名為慧；又方便名為隨眾生行，慧名",
    "T14n0464_001:0482c14": "不轉一切法相；方便名待應眾生心，慧名不",
    "T14n0464_001:0482c15": "待一切法；方便名和合諸法，慧名捨離諸法；",
    "T14n0464_001:0482c16": "方便名起因緣，慧名滅因緣；方便名知分別",
    "T14n0464_001:0482c17": "諸法，慧名不分別法性；方便名莊嚴佛土，",
    "T14n0464_001:0482c18": "慧名莊嚴佛土無所分別；方便名知眾生諸",
    "T14n0464_001:0482c19": "根利鈍，慧名不得眾生；方便名能至道場，",
    "T14n0464_001:0482c20": "慧名能得一切佛法。「天子當知，菩薩摩訶薩",
    "T14n0464_001:0482c21": "復有二道，以是二道疾得阿耨多羅三藐三",
    "T14n0464_001:0482c22": "菩提。何等為二？一者助道，二者斷道。助道",
    "T14n0464_001:0482c23": "者五波羅蜜，斷道者般若波羅蜜。「復有二",
    "T14n0464_001:0482c24": "道。何等為二？一者有繫道，二者無繫道。有繫",
    "T14n0464_001:0482c25": "道者五波羅蜜，無繫道者般若波羅蜜。「復",
    "T14n0464_001:0482c26": "有二道，一者有量道，二者無量道。有量道者",
    "T14n0464_001:0482c27": "取相分別，無量道者不取相分別。「復有二道，",
    "T14n0464_001:0482c28": "一者智道，二者斷道。智道者，初地至七地，",
    "T14n0464_001:0482c29": "斷道者，八地至十地。」",
    "T14n0464_001:0483a01": "爾時會中有菩薩名隨智勇行，問文殊師利",
    "T14n0464_001:0483a02": "法王子言：「何謂為菩薩義？何謂為菩薩智？」文",
    "T14n0464_001:0483a03": "殊師利言：「善男子！義名無用，智名有用。何謂",
    "T14n0464_001:0483a04": "義名無用？義是無為，無為法於法無用、非用。",
    "T14n0464_001:0483a05": "又義者，非染相、非離相，是義於法無用非用。",
    "T14n0464_001:0483a06": "又義不增不減，於法無用非用。天子，何謂為",
    "T14n0464_001:0483a07": "智？智是忍道，是心所用非無用。是故，智名有",
    "T14n0464_001:0483a08": "用非無用。智功歸於斷，是故智名有用非",
    "T14n0464_001:0483a09": "無用。智名善知五陰、十二入、十八界、十二因",
    "T14n0464_001:0483a10": "緣，是處非處，是故智名有用非無用。",
    "T14n0464_001:0483a11": "「復次，天子，諸菩薩有十智。何等為十？一者",
    "T14n0464_001:0483a12": "因智，二者果智，三者義智，四者方便智，五者",
    "T14n0464_001:0483a13": "慧智，六者攝智，七者波羅蜜智，八者大悲智，",
    "T14n0464_001:0483a14": "九者成就眾生智，十者不著一切法智。",
    "T14n0464_001:0483a15": "「復次，天子！諸菩薩有十發。何等為十？一者身",
    "T14n0464_001:0483a16": "發，欲令眾生身業清淨故；二者口發，欲令眾",
    "T14n0464_001:0483a17": "生口業清淨故；三者意發，欲令眾生意業清",
    "T14n0464_001:0483a18": "淨故；四者內發，一切內物不貪著故；五者",
    "T14n0464_001:0483a19": "外發，欲令眾生住正行故；六者智發，具足",
    "T14n0464_001:0483a20": "佛智故；七者慈發，念一切功德莊嚴故；八",
    "T14n0464_001:0483a21": "者眾生成熟發，守護智慧藥故；九者有為",
    "T14n0464_001:0483a22": "智發，具足定聚故；十者無為智發，心不著",
    "T14n0464_001:0483a23": "三界故。",
    "T14n0464_001:0483a24": "「復次，天子！諸菩薩有十行。何等為十？一者",
    "T14n0464_001:0483a25": "波羅蜜行，二者攝行，三者慧行，四者方便",
    "T14n0464_001:0483a26": "行，五者大悲行，六者求助慧法行，七者求",
    "T14n0464_001:0483a27": "智法行，八者心清淨行，九者觀諸諦行，十",
    "T14n0464_001:0483a28": "者一切所愛無貪著行。",
    "T14n0464_001:0483a29": "「復次，天子！諸菩薩復有十思惟盡。何等為",
    "T14n0464_001:0483b01": "十？一者思惟事盡，二者思惟受盡，三者思",
    "T14n0464_001:0483b02": "惟法盡，四者思惟煩惱盡，五者思惟見盡，六",
    "T14n0464_001:0483b03": "者思惟邪盡，七者思惟愛盡，八者思惟",
    "T14n0464_001:0483b04": "不著盡，九者思惟結使盡，十者思惟著道",
    "T14n0464_001:0483b05": "場行盡。",
    "T14n0464_001:0483b06": "「復次，天子！諸菩薩復有十治法。何等為十？",
    "T14n0464_001:0483b07": "一者治慳貪心，雨布施雨故；二者治破戒心，",
    "T14n0464_001:0483b08": "三法清淨故；三者治瞋恚心修行慈忍故；四",
    "T14n0464_001:0483b09": "者治懈怠心，求佛法無厭故；五者治不善覺",
    "T14n0464_001:0483b10": "觀心，得禪定解脫自在故；六者治愚癡心，生",
    "T14n0464_001:0483b11": "助決定般若波羅蜜法故；七者治諸煩惱心，",
    "T14n0464_001:0483b12": "生助道法故；八者治顛倒道心，修助四諦法",
    "T14n0464_001:0483b13": "故；九者治心時、非時自在行故；十者治我觀",
    "T14n0464_001:0483b14": "無我法故。",
    "T14n0464_001:0483b15": "「復次，天子！諸菩薩復有十善地。何等為十？",
    "T14n0464_001:0483b16": "一者，身善離身三惡故；二者，口善離口四惡",
    "T14n0464_001:0483b17": "故；三者，意善離心三惡故；四者，內善不著",
    "T14n0464_001:0483b18": "見身故；五者，外善不著一切法故；六者，不",
    "T14n0464_001:0483b19": "著助智善，不貪助道法故；七者不自高，善思",
    "T14n0464_001:0483b20": "惟聖道性故；八者除身善，修集般若波羅蜜",
    "T14n0464_001:0483b21": "故；九者離倒善，不誑一切眾生故；十者不",
    "T14n0464_001:0483b22": "惜身命，善以大悲化眾生故。",
    "T14n0464_001:0483b23": "「復次，天子！諸菩薩貴隨法行者，能得菩提，非",
    "T14n0464_001:0483b24": "不貴隨法行。隨法行者，如說能行。不隨法行",
    "T14n0464_001:0483b25": "者，但有言說，不能如所說行。",
    "T14n0464_001:0483b26": "「復次，天子！諸菩薩復有二隨法行。何等為二？",
    "T14n0464_001:0483b27": "一者行道，二者行斷。復有二隨法行。何等為",
    "T14n0464_001:0483b28": "二？一者身自修行善，二者教化眾生。復有",
    "T14n0464_001:0483b29": "二隨法行。何等為二？一者行智行，二者不",
    "T14n0464_001:0483c01": "行智行。復有二隨法行。何等為二？一者善",
    "T14n0464_001:0483c02": "分別諸地，二者不分別地非地。復有二隨法",
    "T14n0464_001:0483c03": "行。何等為二？一者知諸地過，而能轉進；二",
    "T14n0464_001:0483c04": "者善知具足，從一地至一地。復有二隨法行。",
    "T14n0464_001:0483c05": "何等為二？一者善知聲聞、辟支佛道；二者善",
    "T14n0464_001:0483c06": "知佛道，不退轉行。」爾時佛讚文殊師利法",
    "T14n0464_001:0483c07": "王子言：「善哉，善哉！汝能為諸菩薩摩訶薩說",
    "T14n0464_001:0483c08": "本業道，誠如所說。」說是法時，十千菩薩得無",
    "T14n0464_001:0483c09": "生法忍。文殊師利法王子，一切世間天、人、阿",
    "T14n0464_001:0483c10": "修羅，聞佛所說，歡喜信受。",
    "T14n0464_001:0483c11": "文殊師利問菩提經"
}