{
    "T13n0397_031:0213b25": "大方等大集經卷第三十一",
    "T13n0397_031:0213b27": "北涼天竺三藏曇無讖譯",
    "T13n0397_031:0213b28": "13 日密分1 護法品日密分中護法品第一",
    "T13n0397_031:0213b29": "爾時，世尊故在欲色二界中間大寶坊中，與",
    "T13n0397_031:0213c01": "大菩薩其數無量，為諸大眾說虛空目出息",
    "T13n0397_031:0213c02": "入息甘露門已，默然而住。一切大眾亦復如",
    "T13n0397_031:0213c03": "是，各作是念：「如來今日深知我心欲法無厭，",
    "T13n0397_031:0213c04": "必當降注甘露法雨。」作是念已，合掌恭敬樂",
    "T13n0397_031:0213c05": "瞻如來，猶如篤病樂見良醫，處闇之者樂覩",
    "T13n0397_031:0213c06": "光明，如沒水者樂至彼岸，如受苦者樂得歸",
    "T13n0397_031:0213c07": "依，一切大眾亦復如是。是時，眾中有一菩薩，",
    "T13n0397_031:0213c08": "名蓮華光功德大梵，已於無量無邊佛所種",
    "T13n0397_031:0213c09": "諸功德善根增長，於阿耨多羅三藐三菩提",
    "T13n0397_031:0213c10": "心不退轉，成就具足法緣之慈，從坐而起合",
    "T13n0397_031:0213c11": "掌恭敬，長跪白佛言：「世尊！一切眾生心所",
    "T13n0397_031:0213c12": "緣處，無有邊際，駿速無形，其性本淨。於諸",
    "T13n0397_031:0213c13": "有中無能障礙，欲得通達知真實故，精勤修",
    "T13n0397_031:0213c14": "集四無量心，因修集故獲得盡智。世尊！若",
    "T13n0397_031:0213c15": "使三界性本淨者，何故修集如是盡智？惟",
    "T13n0397_031:0213c16": "願如來為諸菩薩敷揚散說，令退轉者得不",
    "T13n0397_031:0213c17": "退故，摧滅無量煩惱界故，斷破無邊諸苦聚",
    "T13n0397_031:0213c18": "故。惟願如來垂心憐愍說未曾聞，眾生聞",
    "T13n0397_031:0213c19": "是未曾聞已，度生死海摧折愛樹。何以故？",
    "T13n0397_031:0213c20": "一切煩惱愛為根本。惟願垂哀分別演說愛",
    "T13n0397_031:0213c21": "之過咎，如來能淨眾生六根，重願演說清淨",
    "T13n0397_031:0213c22": "法聚。」佛言：「善哉，善哉！善男子！若有能行六波",
    "T13n0397_031:0213c23": "羅蜜，即能自知心所行處，是人終不念聲聞",
    "T13n0397_031:0213c24": "乘，雖復修行無量諸行未得其邊，亦不怖畏",
    "T13n0397_031:0213c25": "退墮聲聞、辟支佛地。若諸菩薩不能修集四",
    "T13n0397_031:0213c26": "無量者，如是菩薩於菩提道則為有退，是名",
    "T13n0397_031:0213c27": "不得清淨六根，是名於法有貪有慳。如是",
    "T13n0397_031:0213c28": "名為行於他行不行自行，是名不能成就七",
    "T13n0397_031:0213c29": "財、不能度脫一切眾生於生死海，是故我說",
    "T13n0397_031:0214a01": "如是行者，即是聲聞、辟支佛行。我初演說四",
    "T13n0397_031:0214a02": "聖諦行，後復續說諸菩薩行。」爾時，一切大眾",
    "T13n0397_031:0214a03": "咸作是念：「如來將欲說聲聞乘，不說大乘耶？",
    "T13n0397_031:0214a04": "將非如來不樂如是菩薩眾耶？如來不欲斷",
    "T13n0397_031:0214a05": "三寶種性耶？何故不說大乘妙法，為諸天人",
    "T13n0397_031:0214a06": "得信心故，未發菩提心者為發心故，已發心",
    "T13n0397_031:0214a07": "者得增長故，為諸眾生得信心故。如來若說",
    "T13n0397_031:0214a08": "大乘法者，無量眾生當得發起菩提之心，因",
    "T13n0397_031:0214a09": "得修行不共之法，成就具足法陀羅尼。」「善男",
    "T13n0397_031:0214a10": "子！聲聞乘者即是大乘，大乘者即聲聞乘，",
    "T13n0397_031:0214a11": "如是二乘無有差別。」爾時，眾中諸住十住諸",
    "T13n0397_031:0214a12": "菩薩等作如是言：「世尊！我等已得無生法忍，",
    "T13n0397_031:0214a13": "我已能行如來十八不共法行，我已解了諸",
    "T13n0397_031:0214a14": "聲聞乘及以大乘，如是眾中無量眾生不能",
    "T13n0397_031:0214a15": "得解小乘大乘。」「諸善男子！汝等當修不退",
    "T13n0397_031:0214a16": "禪定。」時諸菩薩即便修入。入已或有身放光",
    "T13n0397_031:0214a17": "明猶一燈炬，如釋梵身光，如日月光，如三",
    "T13n0397_031:0214a18": "日光，如四日光，如八日光，如十日光，如",
    "T13n0397_031:0214a19": "億日光。如是遍照娑婆世界。是光能令無量",
    "T13n0397_031:0214a20": "眾生身心寂靜。在三惡者離諸苦惱，邪見之",
    "T13n0397_031:0214a21": "人遠離惡見，永離貪欲瞋恚癡怖飢渴等患。",
    "T13n0397_031:0214a22": "爾時，此佛世界眾生皆共供養佛法僧寶增",
    "T13n0397_031:0214a23": "長善法。爾時此佛世界并及十方恒河沙等",
    "T13n0397_031:0214a24": "無量世界，若空不空及淨不淨，光悉遍照十",
    "T13n0397_031:0214a25": "方佛界，所有菩薩能行聖行菩提道者，於一",
    "T13n0397_031:0214a26": "念頃悉來聚集大寶坊中，頭面禮佛却坐一",
    "T13n0397_031:0214a27": "面。爾時，世尊告聲聞眾：「汝等比丘頗見如是",
    "T13n0397_031:0214a28": "善神足不？如是神足能壞一切惡魔境界及",
    "T13n0397_031:0214a29": "諸有處，能護法界，能行一切諸佛境界，分",
    "T13n0397_031:0214b01": "別聲聞辟支佛界，出勝一切所有神通。「善男",
    "T13n0397_031:0214b02": "子！一切菩薩所以示現大神通者，為增眾生",
    "T13n0397_031:0214b03": "諸善根故，為不斷絕三寶性故，為未信者得",
    "T13n0397_031:0214b04": "信心故，為已信者得增長故，為令眾生受五",
    "T13n0397_031:0214b05": "樂故，為欲長養大乘法故，為令身得常樂我",
    "T13n0397_031:0214b06": "淨故，以如是等諸因緣故，示諸眾生如是神",
    "T13n0397_031:0214b07": "通。「善男子！隨如是等菩薩行處，是中佛法即",
    "T13n0397_031:0214b08": "得增長。若現在未來久住不滅，所有眾生修",
    "T13n0397_031:0214b09": "立塔廟供養眾僧，求無盡身無苦惱身，所作",
    "T13n0397_031:0214b10": "供養皆作生身法身，生身供養者即是塔像，",
    "T13n0397_031:0214b11": "法身供養者書寫讀誦十二部經，如是勝以",
    "T13n0397_031:0214b12": "七寶、香華、伎樂、幡蓋、瓔珞供養。「善男子！我於",
    "T13n0397_031:0214b13": "爾時心亦受之。由如是施，如是眾生具足當",
    "T13n0397_031:0214b14": "得三乘果報心不退轉。若諸眾生具造屋室",
    "T13n0397_031:0214b15": "及經行處，我即受用。若樹林華園講堂精舍，",
    "T13n0397_031:0214b16": "及供養我所有弟子飲食臥具病藥房舍，我",
    "T13n0397_031:0214b17": "亦受用。若諸法師高座說法，我於是時亦至",
    "T13n0397_031:0214b18": "心聽。若施法師衣食、臥具、病藥、房舍、園林、服",
    "T13n0397_031:0214b19": "乘、田宅、奴婢，我亦受之，是名法供養。「如是之",
    "T13n0397_031:0214b20": "人能淨身心莊嚴身心，亦能莊嚴阿耨多羅",
    "T13n0397_031:0214b21": "三藐三菩提，能得無上微妙快樂。能一切物",
    "T13n0397_031:0214b22": "施、一切人施、一切時施，能一切果受、一切人",
    "T13n0397_031:0214b23": "受、一切時受，是名成就惠施之福，是人終不",
    "T13n0397_031:0214b24": "到三惡道、得不墮法。如意所求不轉三乘，是",
    "T13n0397_031:0214b25": "人常得具足二種，所謂財、法，所求之物隨意",
    "T13n0397_031:0214b26": "即得，常為十方諸佛所念，能壞一切魔之境",
    "T13n0397_031:0214b27": "界。若有信者以其所有奉施法師，若有破戒",
    "T13n0397_031:0214b28": "受如是物，乃至一葉一華一果，如是癡人，",
    "T13n0397_031:0214b29": "以是因緣得大不善報。現在即得四大惡果：",
    "T13n0397_031:0214c01": "一者、惡名遠聞；二者、所親師友悉皆遠離；三",
    "T13n0397_031:0214c02": "者、得大重病苦惡而死，所謂死時不下飲食",
    "T13n0397_031:0214c03": "覩見惡色，以是因緣口不能語臥失糞穢；四",
    "T13n0397_031:0214c04": "者、所有六物及餘財貨不至僧中，或為火燒",
    "T13n0397_031:0214c05": "惡賊所劫，後世復受四種惡報，所謂地獄、餓",
    "T13n0397_031:0214c06": "鬼、畜生，若得人身身無手足。若受餓鬼，無",
    "T13n0397_031:0214c07": "量歲中不見水漿不聞其名；受畜生身常食",
    "T13n0397_031:0214c08": "泥土；若得為人，處在空土無三寶處五滓之",
    "T13n0397_031:0214c09": "世，盲無眼目常遇重病食諸糞穢。捨是身已",
    "T13n0397_031:0214c10": "還墮地獄。何以故？以受法師所得物故。是惡",
    "T13n0397_031:0214c11": "比丘能壞能滅能斷三寶，是故獲得如是惡",
    "T13n0397_031:0214c12": "果。」爾時，眾中有一大德比丘名伽耶迦葉，白",
    "T13n0397_031:0214c13": "佛言：「世尊！如是人者可名人不？我今思惟",
    "T13n0397_031:0214c14": "非是人也。何以故？是人深為利養心故受持",
    "T13n0397_031:0214c15": "禁戒，故名非人。」佛言：「善哉，善哉！迦葉！寧",
    "T13n0397_031:0214c16": "受地獄等身，終不受取如是等物。善男子！人",
    "T13n0397_031:0214c17": "身難得已得，佛法難遇已遇，禁戒難受已",
    "T13n0397_031:0214c18": "受，而不趣向聖行梵行，是名喪失大利益事。",
    "T13n0397_031:0214c19": "如是惡人，貪食心故受持禁戒非為法心。如",
    "T13n0397_031:0214c20": "是癡人以多聞力，及以國王大臣力故，受如",
    "T13n0397_031:0214c21": "是物，即便當得大惡業果。」爾時，頻婆娑羅王",
    "T13n0397_031:0214c22": "白佛言：「世尊！出家之人受如是物得如是果，",
    "T13n0397_031:0214c23": "在家人受，其罪云何？」佛言：「大王！汝今不應",
    "T13n0397_031:0214c24": "問如是事。」王言：「世尊！我修聖行終不受取如",
    "T13n0397_031:0214c25": "是等物，為未來世諸惡王等問如是事耳。」佛",
    "T13n0397_031:0214c26": "言：「大王！我若宣說未來惡王所得果業，有不",
    "T13n0397_031:0214c27": "信者得大罪報，是故我今置之不說。」王言：",
    "T13n0397_031:0214c28": "「世尊！惟願如來為未來世剎利、婆羅門、毘舍、",
    "T13n0397_031:0214c29": "首陀有信敬者，奉持佛法守護法師及財物",
    "T13n0397_031:0215a01": "者，具分別說。」佛言：「善哉，善哉！大王！若未",
    "T13n0397_031:0215a02": "來世諸惡王等，侵奪法師如是等物，當知是",
    "T13n0397_031:0215a03": "王現世獲得二十種惡：一者、天不衛護；二者、",
    "T13n0397_031:0215a04": "惡名遠聞；三者、親友遠離；四者、怨敵增長；",
    "T13n0397_031:0215a05": "五者、財物損耗；六者、心多散亂；七者、身不具",
    "T13n0397_031:0215a06": "足；八者、不得睡眠；九者、常患飢饉；十者、所",
    "T13n0397_031:0215a07": "服飲食變成惡毒；十一者、民不愛敬；十二者、",
    "T13n0397_031:0215a08": "隣國數侵；十三者、所有眷屬不受其教；十四",
    "T13n0397_031:0215a09": "者、祕密之事謀臣顯露；十五者、所有財物水",
    "T13n0397_031:0215a10": "火侵奪；十六者、常有重病；十七者、湯藥不行；",
    "T13n0397_031:0215a11": "十八者、醫藥不療；十九者、漿水不下；二十者、",
    "T13n0397_031:0215a12": "常念不淨，是名二十。捨是身已尋復當生",
    "T13n0397_031:0215a13": "阿鼻地獄一劫受苦，過是劫已得餓鬼身處",
    "T13n0397_031:0215a14": "大空野，不聞漿水飲食之名，諸根殘缺身",
    "T13n0397_031:0215a15": "不具足，無量歲中受大苦惱；受是果已生",
    "T13n0397_031:0215a16": "大海中受大獸身，無量由旬如大肉團，常",
    "T13n0397_031:0215a17": "為眾生之所唼食受大苦惱。若得人身，生無",
    "T13n0397_031:0215a18": "佛處五滓之世，耳目不具。大王！未來惡王",
    "T13n0397_031:0215a19": "得如是等諸大惡報。」王言：「世尊！我今寧受地",
    "T13n0397_031:0215a20": "獄之身，終不受是惡王身也。」佛言：「大王！今",
    "T13n0397_031:0215a21": "以是法、法師、財物付囑汝等有信諸王。何以",
    "T13n0397_031:0215a22": "故？夫法師者，即是如來法身之藏。」王言：「世",
    "T13n0397_031:0215a23": "尊！若諸剎利、婆羅門、毘舍、首陀有能護持如",
    "T13n0397_031:0215a24": "是法財，其人當得何等功德？」佛言：「大王！如",
    "T13n0397_031:0215a25": "是人者，勝於一切聲聞緣覺。大王！譬如有人",
    "T13n0397_031:0215a26": "能斷一切十方眾生所有壽命，奪其眼目截其",
    "T13n0397_031:0215a27": "手足。大王！如是人者所得罪報為多少耶？」",
    "T13n0397_031:0215a28": "頻婆娑羅王默然不答。佛言：「大王！何故默然？」",
    "T13n0397_031:0215a29": "王言：「世尊！是人所得惡業果報，不可稱量不",
    "T13n0397_031:0215b01": "可計數。世尊！若於一人造此惡業罪尚難計，",
    "T13n0397_031:0215b02": "況一切人！」「大王！若佛在世及滅度後，若有",
    "T13n0397_031:0215b03": "惡王、剎利、婆羅門、毘舍、首陀，侵奪法師如是",
    "T13n0397_031:0215b04": "等物，所得罪報分為百分，上所得罪不及其",
    "T13n0397_031:0215b05": "一。」頻婆娑羅王言：「世尊！如法治國是王難",
    "T13n0397_031:0215b06": "得。若不放逸則能護法，若放逸者則不能護，",
    "T13n0397_031:0215b07": "世尊！能護法者得何功德？」「大王！譬如有人",
    "T13n0397_031:0215b08": "能與如上眾生壽命眼目手足，是人得福寧",
    "T13n0397_031:0215b09": "為多不？」「世尊！能與一人命目手足，其福尚",
    "T13n0397_031:0215b10": "多，況爾所人！」「大王！若有護法所得功德分",
    "T13n0397_031:0215b11": "為百分，先所得福不及其一。」王言：「世尊！若",
    "T13n0397_031:0215b12": "有受取一法師物，是得罪不？若有擁護一法",
    "T13n0397_031:0215b13": "師者，復得福不？」「大王！若有受取一法師物",
    "T13n0397_031:0215b14": "至五法師，護一法師及五法師，所得罪福正",
    "T13n0397_031:0215b15": "等無別。「大王！若一廟寺、若一村落、若一樹",
    "T13n0397_031:0215b16": "林住五法師。若鳴揵搥集四方僧，客僧集已",
    "T13n0397_031:0215b17": "次第賦給房舍、飲食、臥具、醫藥，無悋惜心。初",
    "T13n0397_031:0215b18": "夜後夜讀誦講論，厭患生死專樂涅槃，不自",
    "T13n0397_031:0215b19": "讚身不訟彼短，少欲知足常樂讚歎，少欲知",
    "T13n0397_031:0215b20": "足勤心精進，志樂寂靜修於念定，憐愍眾生。",
    "T13n0397_031:0215b21": "大王！是名眾僧如法而住。護戒精進持佛密",
    "T13n0397_031:0215b22": "藏，讀誦書寫分別教詔，是名眾僧憐愍眾生",
    "T13n0397_031:0215b23": "利益眾生，能持如來十二部經，亦能奉持寂",
    "T13n0397_031:0215b24": "靜禁戒，具足慚愧賢聖功德。大王！是名眾僧",
    "T13n0397_031:0215b25": "大功德海，為天人師能大利益無量眾生，能",
    "T13n0397_031:0215b26": "斷一切眾生苦惱，能施一切眾生解脫，是五",
    "T13n0397_031:0215b27": "比丘猶名眾僧，何況無量！「大王！若無量僧",
    "T13n0397_031:0215b28": "悉破禁戒，但令五人清淨如法。若有施者得",
    "T13n0397_031:0215b29": "福無量，不可稱量不可計數。何以故？以有護",
    "T13n0397_031:0215c01": "持佛法者故，憐愍一切諸眾生故，其心平等",
    "T13n0397_031:0215c02": "無二相故。」王言：「世尊！破戒比丘可得處眾受",
    "T13n0397_031:0215c03": "信施不？」「大王！如王國內有一罪人未及擯駈，",
    "T13n0397_031:0215c04": "王若給施剎利、婆羅門、毘舍、首陀，是人頗得",
    "T13n0397_031:0215c05": "受樂不耶？」「不也。世尊！」「大王！破戒比丘亦復",
    "T13n0397_031:0215c06": "如是，雖在眾中受取信施不得安樂。何以故？",
    "T13n0397_031:0215c07": "破禁戒故，不如法故。大王！如是人者，一切",
    "T13n0397_031:0215c08": "十方無量諸佛所不護念，雖名比丘不在僧",
    "T13n0397_031:0215c09": "數。何以故？入魔界故。持禁戒者，即佛弟子；毀",
    "T13n0397_031:0215c10": "禁戒者，即魔弟子。又持戒者，即出世道；破禁",
    "T13n0397_031:0215c11": "戒者，即入世道。我都不聽毀戒之人受人信",
    "T13n0397_031:0215c12": "施如葶藶子。何以故？是人遠離如來法故。」",
    "T13n0397_031:0215c13": "王言：「世尊！言破戒者有何等相？可得知不？」",
    "T13n0397_031:0215c14": "「大王！有智能知。大王！若有不能恭敬三寶，",
    "T13n0397_031:0215c15": "不生信心無有慚愧，於師和尚耆老長宿同",
    "T13n0397_031:0215c16": "師同學不生恭敬，摧滅聖幢不修梵行，增長",
    "T13n0397_031:0215c17": "慳貪樂在居家，不能清淨口四種業，常修食",
    "T13n0397_031:0215c18": "心遠離法心，樂說世間無益之事，是名比丘",
    "T13n0397_031:0215c19": "初破戒相，未名具足毀禁戒也。若如是等受",
    "T13n0397_031:0215c20": "畜奴婢、象馬、牛羊、駝驢、雞猪，乃至八種不淨之",
    "T13n0397_031:0215c21": "物，是名具足毀禁戒也。如是名為沙門中滓、",
    "T13n0397_031:0215c22": "沙門中曲、沙門中幻、沙門中賊、沙門中醉、",
    "T13n0397_031:0215c23": "沙門中旃陀羅也。如是比丘不應共住不共",
    "T13n0397_031:0215c24": "和合，不應共作九十九羯磨，是名喪失比丘",
    "T13n0397_031:0215c25": "事業墮在貪處。「大王！寧與旃陀羅人而共同",
    "T13n0397_031:0215c26": "止，不與如是惡比丘住。何以故？如是比丘",
    "T13n0397_031:0215c27": "燒滅善根，斷三世善慈愍之心，是惡比丘。",
    "T13n0397_031:0215c28": "即是圊廁增生死法，即是人天諸惡種子。何",
    "T13n0397_031:0215c29": "以故？是人欺誑自他人天。如是比丘滅解脫",
    "T13n0397_031:0216a01": "燈能摧法幢，能涸法海破說法者，能誑施主",
    "T13n0397_031:0216a02": "破和合僧。若有惡王若剎利、婆羅門、毘舍、首",
    "T13n0397_031:0216a03": "陀，擁護如是諸惡比丘，是王便當增三惡",
    "T13n0397_031:0216a04": "道，種殖天人諸惡種子。「大王！若惡比丘",
    "T13n0397_031:0216a05": "呵罵責數如法住者，敬信諸王應當擯駈，若",
    "T13n0397_031:0216a06": "駈擯者王多得福。若王無信如法比丘不應",
    "T13n0397_031:0216a07": "與彼惡比丘住，如法比丘有智慧者，應先往",
    "T13n0397_031:0216a08": "王所作如是言：『大王！今者能持法不？』王若",
    "T13n0397_031:0216a09": "答言：『大德！我能如法護持佛法。』智者爾時便",
    "T13n0397_031:0216a10": "應默然。若彼大王有貪心者，語比丘言：『大德！",
    "T13n0397_031:0216a11": "是寺廟中多有大眾，我當云何為五比丘駈",
    "T13n0397_031:0216a12": "遣多人？』智者聞已不應復往，便當捨去至",
    "T13n0397_031:0216a13": "寂靜處。」王言：「世尊！若有惡王隨順如是惡比",
    "T13n0397_031:0216a14": "丘語，而是大地云何能載是王？從此過於無",
    "T13n0397_031:0216a15": "量恒河沙劫，終不能得復受人身，無量眾生",
    "T13n0397_031:0216a16": "得解脫已，是王猶故未能得斷三惡道業。」",
    "T13n0397_031:0216a17": "「大王！若未來世有信諸王，若剎利、婆羅門、毘",
    "T13n0397_031:0216a18": "舍、首陀，能護法師造立塔像，供養眾僧種種",
    "T13n0397_031:0216a19": "所須，治惡比丘，為護法故能捨身命，寧護如",
    "T13n0397_031:0216a20": "法比丘一人，不護無量諸惡比丘，是王捨身",
    "T13n0397_031:0216a21": "生淨佛土常值三寶，不久當得阿耨多羅三",
    "T13n0397_031:0216a22": "藐三菩提。「大王！我今不聽一人受畜八不淨",
    "T13n0397_031:0216a23": "物，惟聽大眾得受畜用。大王！若有人能護",
    "T13n0397_031:0216a24": "持法者，當知是人乃是十方諸佛世尊大檀",
    "T13n0397_031:0216a25": "越也，護持大法。「大王！僧物難掌，我今惟",
    "T13n0397_031:0216a26": "聽二人掌護：一者、羅漢比丘具八解脫；二者、",
    "T13n0397_031:0216a27": "須陀洹人。大王！除是二人更無有人掌護",
    "T13n0397_031:0216a28": "僧物。」",
    "T13n0397_031:0216a29": "2 四方菩薩集品大方等大集經日密分中四方菩薩集",
    "T13n0397_031:0216b01": "品第二之一",
    "T13n0397_031:0216b02": "爾時，世尊為頻婆娑羅王說是法已。東方有",
    "T13n0397_031:0216b03": "國名曰無量，彼中有佛名五功德，常說妙法",
    "T13n0397_031:0216b04": "教化眾生。有一菩薩名曰日密，至心聽法仰",
    "T13n0397_031:0216b05": "瞻虛空，見有無量無邊菩薩從東方來，趣向",
    "T13n0397_031:0216b06": "西方，即白佛言：「世尊！我見東方無量菩薩趣",
    "T13n0397_031:0216b07": "向西方，以何因緣，捨淨妙國趣向穢土？」「善",
    "T13n0397_031:0216b08": "男子！西方過此無量無邊恒河沙等諸佛世",
    "T13n0397_031:0216b09": "界，彼有世界名曰娑婆，五滓具足、弊惡眾生",
    "T13n0397_031:0216b10": "充滿其土。釋迦如來於中宣說三乘之法，為",
    "T13n0397_031:0216b11": "欲增長佛正法故，為不斷絕三寶種故，為破",
    "T13n0397_031:0216b12": "魔界竪法幢故，為法久住不滅盡故。彼佛世",
    "T13n0397_031:0216b13": "界有無量佛無量菩薩，宣說寶髻陀羅尼法。",
    "T13n0397_031:0216b14": "既說法已，釋迦如來復說三乘四無礙智四",
    "T13n0397_031:0216b15": "種梵行及四攝法，無量眾生聞是法時心無",
    "T13n0397_031:0216b16": "疲厭，樂甘露故，以彼如來本願力故，四方",
    "T13n0397_031:0216b17": "無量諸佛菩薩悉集其土。佛說法時，諸菩薩",
    "T13n0397_031:0216b18": "眾悉入禪定，既入定已身放光明，如一燈炬",
    "T13n0397_031:0216b19": "至億日光。「善男子！若欲護法可從定起詣娑",
    "T13n0397_031:0216b20": "婆世界。善男子！彼佛世界所有眾生，煩惱",
    "T13n0397_031:0216b21": "堅牢繫縛深重，其形醜穢多起憍慢，惡口兩",
    "T13n0397_031:0216b22": "舌遠離實語，其實愚癡現智慧相，多起慳貪",
    "T13n0397_031:0216b23": "現捨離相，多有諂曲現質直相，心多濁亂現",
    "T13n0397_031:0216b24": "清淨相，多有嫉妬現柔軟相，樂離別人現和",
    "T13n0397_031:0216b25": "合相，多起邪見現正見相。彼國眾人隨女人",
    "T13n0397_031:0216b26": "語，以隨語故，斷絕善根增三惡道。「善男子！",
    "T13n0397_031:0216b27": "汝今頗能為我作使至彼國不？我欲與欲，令",
    "T13n0397_031:0216b28": "彼如來善說法要。所言欲者，謂真陀羅尼，",
    "T13n0397_031:0216b29": "是陀羅尼成就具足無量功德，能斷欲貪、色",
    "T13n0397_031:0216b30": "無色貪、憍慢、我慢、一切取貪、一切五蓋。一切",
    "T13n0397_031:0216c01": "我見、斷見、戒取見、取見、常見、眾生見、士夫",
    "T13n0397_031:0216c02": "見、作者見、受者見、人見、天見、色見聲見香",
    "T13n0397_031:0216c03": "見味見觸見、四大見、出見生見、滅見住見，",
    "T13n0397_031:0216c04": "是名隨如真忍。是陀羅尼能真實知色乃至",
    "T13n0397_031:0216c05": "識、眼乃至意、陰入界、諸入解脫法界無上妙",
    "T13n0397_031:0216c06": "樂。「善男子！彼界眾生如生聾生盲生啞貪",
    "T13n0397_031:0216c07": "欲狂醉，是故與欲，隨如真實陀羅尼法一切",
    "T13n0397_031:0216c08": "法藏不可思議諸法之門，能壞一切諸魔伴",
    "T13n0397_031:0216c09": "黨及魔境界。「善男子！是陀羅尼亦能調伏一",
    "T13n0397_031:0216c10": "切魔眾，能怖一切諸惡毒龍，能使惡鬼生知",
    "T13n0397_031:0216c11": "足想，能化一切阿修羅眾，能調一切大金翅",
    "T13n0397_031:0216c12": "鳥、怖緊那羅。令諸羅剎、剎利、婆羅門、毘舍、首",
    "T13n0397_031:0216c13": "陀生於敬信，能壞一切貪女身者。令多聞者",
    "T13n0397_031:0216c14": "生愛樂心，習禪之人心得寂靜，善療一切",
    "T13n0397_031:0216c15": "諸惡重病，能除一切國土惡相，所謂惡賊惡",
    "T13n0397_031:0216c16": "鳥惡獸惡風惡雨惡寒惡熱。「善男子！若有人",
    "T13n0397_031:0216c17": "能誦如是陀羅尼者，則能得見無量諸佛。「善",
    "T13n0397_031:0216c18": "男子！汝持是呪至彼國土，向彼四眾具足宣",
    "T13n0397_031:0216c19": "說。」爾時，世尊即說是陀羅尼：",
    "T13n0397_031:0216c20": "「婆移婆蛇波利婆呤一　婆醯婆訶波利婆呤二",
    "T13n0397_031:0216c21": "　卑利癡比卑利癡波利婆呤三　阿脾阿婆波利",
    "T13n0397_031:0216c22": "婆呤四　汦祇汦闍波利婆呤五　摩呤摩羅波",
    "T13n0397_031:0216c23": "利婆呤六　呿岐却伽波利婆呤七　阿路翅阿路",
    "T13n0397_031:0216c24": "迦波利婆呤八　哆咩哆九　摩波利婆呤十　思",
    "T13n0397_031:0216c25": "呤思羅波利婆呤十一　伽咩伽摩波利婆呤十二　阿",
    "T13n0397_031:0216c26": "步𭒂阿步婆波利婆呤十三　羅摩十四　羅摩十五　羅摩",
    "T13n0397_031:0216c27": "十六　羅咩十七　羅摩十八　邏羅十九　邏羅二十　邏羅二十一　摩比",
    "T13n0397_031:0216c28": "挫若那二十二　復多其醯復多其力摩波利婆呤",
    "T13n0397_031:0216c29": "二十三　遮𩘌其力醯遮𩘌其力摩波利婆呤二十四　輸",
    "T13n0397_031:0217a01": "路多其力醯輸路多其力摩波利婆呤二十五　其",
    "T13n0397_031:0217a02": "浪那其力醯其浪那其力摩波利婆呤二十六　時",
    "T13n0397_031:0217a03": "貺其力醯時貺其浪摩波利婆呤二十七　迦蛇其",
    "T13n0397_031:0217a04": "力醯迦蛇其力摩波利婆呤二十八　摩那其力醯",
    "T13n0397_031:0217a05": "摩那其力摩波利婆呤二十九　撥陀其力醯撥陀",
    "T13n0397_031:0217a06": "其力摩波利婆呤三十　脾陀那其力醯脾陀那其",
    "T13n0397_031:0217a07": "力摩波利婆呤三十一　窒囊其力醯窒囊其力摩",
    "T13n0397_031:0217a08": "波利婆呤三十二　優波陀其力醯優波陀其力摩",
    "T13n0397_031:0217a09": "波利婆呤三十三　婆婆其力醯婆婆其力摩波利",
    "T13n0397_031:0217a10": "婆呤三十四　闍提其力醯闍提其力摩波利婆呤",
    "T13n0397_031:0217a11": "三十五　闍邏摩那羅其力醯闍邏摩那羅其力摩",
    "T13n0397_031:0217a12": "波利婆呤三十六　㖪呿薩多波其力醯㖪呿薩",
    "T13n0397_031:0217a13": "多波其力摩波利婆呤三十七　阿邏波邏膇闍其",
    "T13n0397_031:0217a14": "力醯阿邏波邏膇闍其力摩波利婆呤三十八　阿",
    "T13n0397_031:0217a15": "拔多三十九　比跋多寫四十　阿婆邏牟波摩薩寫比",
    "T13n0397_031:0217a16": "伽四十一　比尼跋多四十二　阿陀利也賴咩四十三　散",
    "T13n0397_031:0217a17": "比伽扇提四十四　莎呵四十五」",
    "T13n0397_031:0217a18": "爾時，日密菩薩摩訶薩白佛言：「世尊！我能向",
    "T13n0397_031:0217a19": "彼宣說是呪，但於彼土生怖畏想。何以故？如",
    "T13n0397_031:0217a20": "來向者為我宣說，彼土眾生多諸弊惡，猶",
    "T13n0397_031:0217a21": "如生聾生盲生啞隨女人意。世尊！若有隨",
    "T13n0397_031:0217a22": "順女人意者，當知是人永斷善根。」佛言：「善",
    "T13n0397_031:0217a23": "男子！汝今不為現利後利，當為饒益一切眾",
    "T13n0397_031:0217a24": "生，但往宣說勿生疑慮。善男子！汝非彼土",
    "T13n0397_031:0217a25": "維摩詰耶，何故生怖？」日密菩薩默然不對。",
    "T13n0397_031:0217a26": "「善男子！何故默然？」日密言：「世尊！彼維摩詰",
    "T13n0397_031:0217a27": "即我身也。世尊！我於彼土現白衣像，為諸",
    "T13n0397_031:0217a28": "眾生宣說法要。或時示現婆羅門像，或剎利",
    "T13n0397_031:0217a29": "像，或毘舍像，或首陀像、自在天像，或帝釋",
    "T13n0397_031:0217b01": "像，或梵天像，或龍王像、阿修羅王像、迦樓",
    "T13n0397_031:0217b02": "羅王像、緊那羅王像、辟支佛像、聲聞像、長",
    "T13n0397_031:0217b03": "者像、女人像、童男像、童女像、畜生像、餓",
    "T13n0397_031:0217b04": "鬼像、地獄像，為調眾生故。」是時，眾中有諸",
    "T13n0397_031:0217b05": "菩薩其數八萬，同一三昧出入共俱。復有無",
    "T13n0397_031:0217b06": "量無邊菩薩，其心掉動至心繫念：「欲得親",
    "T13n0397_031:0217b07": "近親見禮拜釋迦如來及諸大眾，并欲聽受",
    "T13n0397_031:0217b08": "微妙大典。如是大眾皆共同心欲往彼界，我",
    "T13n0397_031:0217b09": "為是輩欲說大事。何以故？是等大眾其心未",
    "T13n0397_031:0217b10": "定，若往彼界或生顛倒近惡知識。」爾時，彼佛",
    "T13n0397_031:0217b11": "告日密言：「善男子！汝今不應生怖畏想。何",
    "T13n0397_031:0217b12": "以故？我今當施汝等菩薩不共法行、無想",
    "T13n0397_031:0217b13": "行、調伏行、解脫行、分別生死行、不斷三",
    "T13n0397_031:0217b14": "寶行、大慈大悲行、一切智解脫行、破壞四",
    "T13n0397_031:0217b15": "魔惡邪論行、盡智無生智行、畢竟入涅槃行，",
    "T13n0397_031:0217b16": "是名蓮華陀羅尼，令諸菩薩不樂三界，證",
    "T13n0397_031:0217b17": "無相解脫門，入無行解脫門。「善男子！若有",
    "T13n0397_031:0217b18": "信者能至心聽是蓮華持，是人能薄一切貪",
    "T13n0397_031:0217b19": "欲一切煩惱，捨身七世常得生天識知宿命，",
    "T13n0397_031:0217b20": "雖處欲界不為欲污常樂出家，一切人天樂",
    "T13n0397_031:0217b21": "與供養。「善男子！若有人能至心七日及聽是",
    "T13n0397_031:0217b22": "持者，終不墮墜三惡道中。善男子！若有人",
    "T13n0397_031:0217b23": "天聽是持者，遠離欲法修集禪定。若有人",
    "T13n0397_031:0217b24": "能於王、剎利、婆羅門、毘舍、首陀耳中，宣說是",
    "T13n0397_031:0217b25": "陀羅尼，聞者尋發出家之心。若有女人能至",
    "T13n0397_031:0217b26": "心聽是陀羅尼受持讀誦，即轉女身得男子",
    "T13n0397_031:0217b27": "身，於阿耨多羅三藐三菩提無有退轉，乃",
    "T13n0397_031:0217b28": "至證得大般涅槃，終不更受女人之身，除自",
    "T13n0397_031:0217b29": "發願。「善男子！若有人以是總持呪餘藥草，",
    "T13n0397_031:0217c01": "持塗鼓貝，若打、若吹、若有聞者，邪見蠱道",
    "T13n0397_031:0217c02": "諸弊惡病無能加之。善男子！是陀羅尼成",
    "T13n0397_031:0217c03": "就如是無量福德。」爾時，世尊即說是陀羅尼",
    "T13n0397_031:0217c04": "句：",
    "T13n0397_031:0217c05": "「思陀摩提一　比路迦摩提二　伊梨翅汦利蓰三",
    "T13n0397_031:0217c06": "　流遮修流遮四　佛提比佛提五　摩訶佛提六　溫",
    "T13n0397_031:0217c07": "摩提溫摩多波羅提蓰陀濘七　羅伽婆羅迦",
    "T13n0397_031:0217c08": "陀羅波利提蓰陀濘八　頻豆頻豆摩提九　至吒",
    "T13n0397_031:0217c09": "至吒波羅提蓰陀濘十　遏翅戰陀豆十一　呵呵至",
    "T13n0397_031:0217c10": "置十二　呵多尼咩十三　呵多迦摩比岐十四　比摩多",
    "T13n0397_031:0217c11": "佛題十五　呵多蛇其攡十六　呵多比三摩其攡十七　呵",
    "T13n0397_031:0217c12": "多三牟陀闍脾十八　呵多比摩多邏祇十九　呵多希",
    "T13n0397_031:0217c13": "醯二十　呵多遮知二十一　呵多達波羅闍二十二　呵多婆",
    "T13n0397_031:0217c14": "休羅闍二十三　呵多婆闍摩提二十四　呵多留伽摩",
    "T13n0397_031:0217c15": "提二十五　呵多烏伽賴咩二十六　呵多陀摩密提二十",
    "T13n0397_031:0217c16": "七　呵多薩婆優波陀那二十八　若若若二十九　比闍若",
    "T13n0397_031:0217c17": "若三十　比婆闍若若三十一　婆邏末力伽若若三十二　伊",
    "T13n0397_031:0217c18": "沙安兜邏伽豆㖉三十三　莎呵三十四」",
    "T13n0397_031:0217c19": "爾時，世尊告日密菩薩言：「善男子！是蓮華持",
    "T13n0397_031:0217c20": "能斷四流，汝當至心受持是持向彼世界。何",
    "T13n0397_031:0217c21": "以故？彼佛世界有百億魔眾，能壞眾生所有",
    "T13n0397_031:0217c22": "善法。善男子！汝等若誦是陀羅尼，則不為彼",
    "T13n0397_031:0217c23": "惡魔所侵。」爾時，日密與無量億諸菩薩俱，無",
    "T13n0397_031:0217c24": "數人天白佛言：「世尊！如來智慧不可思議，我",
    "T13n0397_031:0217c25": "等昔來初未曾聞是陀羅尼。」爾時，彼佛世界",
    "T13n0397_031:0217c26": "女人八萬四千，聞是持已，尋轉女身得男子",
    "T13n0397_031:0217c27": "形。時彼佛以瞻婆華鬘，告日密言：「善男子！",
    "T13n0397_031:0217c28": "汝持此鬘并陀羅尼，往娑婆世界，供養彼佛",
    "T13n0397_031:0217c29": "釋迦牟尼。」爾時日密從彼如來默然而受。是",
    "T13n0397_031:0218a01": "時，會中八萬菩薩俱白佛言：「世尊！我等亦欲",
    "T13n0397_031:0218a02": "往彼世界。」佛言：「善男子！善哉，善哉！汝等若",
    "T13n0397_031:0218a03": "往，一切當現梵天之像。」爾時，大眾即便化為",
    "T13n0397_031:0218a04": "梵天之身，往娑婆界釋迦如來所。到已，即於",
    "T13n0397_031:0218a05": "此娑婆界雨瞻婆華，頭面禮敬釋迦如來，右",
    "T13n0397_031:0218a06": "遶三匝即坐一面。時佛故為頻婆娑羅王",
    "T13n0397_031:0218a07": "宣說法行。",
    "T13n0397_031:0218a08": "爾時，南方過一由旬滿城沙數諸佛世界，有",
    "T13n0397_031:0218a09": "一世界名袈裟幢。其中眾生具足五滓，其",
    "T13n0397_031:0218a10": "土有佛，名山王如來、應供、正遍知、明行足、善",
    "T13n0397_031:0218a11": "逝、世間解、無上士、調御丈夫、天人師、佛、世尊，",
    "T13n0397_031:0218a12": "今現在，為諸眾生宣說法要。彼佛世界有一",
    "T13n0397_031:0218a13": "菩薩名香象王，仰瞻虛空，見無量菩薩從南",
    "T13n0397_031:0218a14": "方來趣向北方。見已，白佛言：「世尊！如是菩",
    "T13n0397_031:0218a15": "薩摩訶薩等何因緣故，從南方來趣於北方？」",
    "T13n0397_031:0218a16": "佛言：「善男子！北方過一由旬城沙世界，有",
    "T13n0397_031:0218a17": "國名娑婆，釋迦如來在中宣說大集妙典分",
    "T13n0397_031:0218a18": "別三乘，為不斷絕三寶種故不斷法行，破魔",
    "T13n0397_031:0218a19": "界故竪法幢故。一切十方諸佛世尊悉於彼",
    "T13n0397_031:0218a20": "土宣說敷演寶幢陀羅尼，說已各各還本住",
    "T13n0397_031:0218a21": "處，釋迦牟尼為諸菩薩及聲聞眾宣說法要。",
    "T13n0397_031:0218a22": "「善男子！汝等頗欲詣彼世界聽受法不？我今",
    "T13n0397_031:0218a23": "亦欲與彼佛欲，所謂斷業陀羅尼隨順空門，",
    "T13n0397_031:0218a24": "斷於色貪、憍慢、慢慢、我慢，乃至為得盡智無",
    "T13n0397_031:0218a25": "生智故。」爾時，世尊即說此陀羅尼句：",
    "T13n0397_031:0218a26": "「豆幕提一　豆幕提二　奧叉豆幕提三　波羅婆裟",
    "T13n0397_031:0218a27": "豆幕提四　薩婆阿迦舍豆摩五　阿鞞呿伽六　鞞",
    "T13n0397_031:0218a28": "咩多呿伽七　阿鞞叉呿伽八　阿婆慕阿却伽",
    "T13n0397_031:0218a29": "九　阿那若却伽十　脾也佛提却伽十一　婆路遮",
    "T13n0397_031:0218b01": "却伽十二　式𭇔却伽十三　比堤彌邏却伽十四　烏數摩",
    "T13n0397_031:0218b02": "却伽十五　烏羅却伽十六　阿叉却伽十七　蛇婆摩那却",
    "T13n0397_031:0218b03": "伽十八　溼波却伽蛇婆比若那却伽十九　遮𩘌陀兜",
    "T13n0397_031:0218b04": "却伽二十　蛇婆摩那比若那陀兜却伽二十一　卑利",
    "T13n0397_031:0218b05": "癡比陀兜却伽二十二　蛇婆比若那陀兜却伽二十",
    "T13n0397_031:0218b06": "三　折挫利蜜兜波那却伽二十四　蛇婆阿脾陀尼",
    "T13n0397_031:0218b07": "迦却伽二十五　豆呿却伽二十六　蛇婆末力却伽二十七",
    "T13n0397_031:0218b08": "　比婆娑那二十八　阿比叉婆二十九　阿婆那那三十　比",
    "T13n0397_031:0218b09": "那那三十一　婆牟陀那那三十二　薩婆迦邏那那三十三",
    "T13n0397_031:0218b10": "　薩婆散哆那比具波那那三十四　阿冀之那那三十",
    "T13n0397_031:0218b11": "五　叉婆三十六　叉婆三十七　伊利三十八　蜜利三十九　伊伊利",
    "T13n0397_031:0218b12": "四十　伊伊蘭彌利四十一　莎呵四十二」",
    "T13n0397_031:0218b13": "爾時，世尊告香象王菩薩言：「善男子！是名",
    "T13n0397_031:0218b14": "隨空三昧陀羅尼也。永斷一切欲貪色貪及",
    "T13n0397_031:0218b15": "無色貪，乃至斷除一切煩惱。善男子！汝當",
    "T13n0397_031:0218b16": "一心受持讀誦是陀羅尼，往彼世界教化眾",
    "T13n0397_031:0218b17": "生。」香象王菩薩言：「世尊！我已至心受誦是",
    "T13n0397_031:0218b18": "持，今欲往彼，然生畏想。何以故？我曾從佛",
    "T13n0397_031:0218b19": "聞彼世界眾生弊惡多貪瞋癡。」時，山王佛告",
    "T13n0397_031:0218b20": "香象王言：「善男子！汝常化作婆羅門像教化",
    "T13n0397_031:0218b21": "眾生，或摩醯首羅像，或帝釋像，或那羅延像，",
    "T13n0397_031:0218b22": "或鬼像、天像、龍像、阿修羅像、轉輪王像，婆",
    "T13n0397_031:0218b23": "羅門、剎利、毘舍、首陀像，大臣長者像、聲聞像、",
    "T13n0397_031:0218b24": "男女等像，教化眾生。云何方言於彼世界生",
    "T13n0397_031:0218b25": "怖畏耶？「善男子！我當施汝大法行法，一切智",
    "T13n0397_031:0218b26": "慧能知諸行、破四魔行、能調一切眾生行、",
    "T13n0397_031:0218b27": "能喜一切眾生行、不斷三寶行、能調一切惡",
    "T13n0397_031:0218b28": "龍行、能壞一切眾生惡業行、大慈大悲行、",
    "T13n0397_031:0218b29": "破三惡道行、救眾生行、破惡見行、能壞女",
    "T13n0397_031:0218c01": "業行、一切法無盡行、能破一切慳貪行、能",
    "T13n0397_031:0218c02": "得一切三昧神通行、能令眾生歡喜行，乃至",
    "T13n0397_031:0218c03": "能得菩提道行。「善男子！若有眾生聞是等行，",
    "T13n0397_031:0218c04": "當知是人能得破壞恒河沙等惡業因緣，斷",
    "T13n0397_031:0218c05": "絕三障，惟除五逆、謗方等經、毀呰聖人。「善",
    "T13n0397_031:0218c06": "男子！若有人能信心聽受如是等行，是人隨",
    "T13n0397_031:0218c07": "意獲得三乘，不離十方諸佛菩薩阿羅漢等，",
    "T13n0397_031:0218c08": "常淨三業隨眾生意，當知是人能一切捨乃",
    "T13n0397_031:0218c09": "至頭目，一切諸惡不能加害。是人若行尸波",
    "T13n0397_031:0218c10": "羅蜜，得具忍戒、聖所樂戒、聖所念戒、大寂",
    "T13n0397_031:0218c11": "靜戒、調伏梵釋四天王戒、調伏婆羅門剎利",
    "T13n0397_031:0218c12": "毘舍首陀戒。是人終不自讚己身毀呰他身，",
    "T13n0397_031:0218c13": "心常呵責世中利養，臥安悟安身無病苦，易",
    "T13n0397_031:0218c14": "得飲食，一切眾生之所樂見。是人臨死則得",
    "T13n0397_031:0218c15": "覩見諸佛菩薩，諸佛讚言：『善哉，善哉！』「善男",
    "T13n0397_031:0218c16": "子！善持禁戒精進無懈，當生我國。我能令",
    "T13n0397_031:0218c17": "汝住十住位，既見佛已心生歡喜，以是因緣，",
    "T13n0397_031:0218c18": "捨身則得往生淨國，位階十住乃至得阿耨",
    "T13n0397_031:0218c19": "多羅三藐三菩提。是人若行毘梨耶波羅蜜，",
    "T13n0397_031:0218c20": "成就大力身心無病，健行布施戒波羅蜜，人、",
    "T13n0397_031:0218c21": "天、龍、鬼、阿修羅等悉來供養禮拜是人，乃至",
    "T13n0397_031:0218c22": "得阿耨多羅三藐三菩提。是人若行羼提波",
    "T13n0397_031:0218c23": "羅蜜時得法緣忍，不覺不見一切眾生。是人",
    "T13n0397_031:0218c24": "若為一切眾生之所割剝，終不生於一念惡",
    "T13n0397_031:0218c25": "心，乃至得阿耨多羅三藐三菩提，常為人天",
    "T13n0397_031:0218c26": "之所供養。是人若行禪波羅蜜，獲得法緣",
    "T13n0397_031:0218c27": "禪定解脫，十方諸佛無時不念，乃至得阿耨",
    "T13n0397_031:0218c28": "多羅三藐三菩提，常為人天之所供養。是人",
    "T13n0397_031:0218c29": "若行般若波羅蜜時，常為諸佛菩薩所護，樂",
    "T13n0397_031:0219a01": "於寂靜調伏心界，了了通達一切法界，心無",
    "T13n0397_031:0219a02": "疑閡，人天不能沮壞其心，乃至得阿耨多",
    "T13n0397_031:0219a03": "羅三藐三菩提，常為人天之所供養。「善男子！",
    "T13n0397_031:0219a04": "受是行已，往娑婆世界不應生怖。「善男子！",
    "T13n0397_031:0219a05": "若淨世界所擯之人悉在彼土，所謂五逆、謗",
    "T13n0397_031:0219a06": "方等經、毀呰聖人、犯四重禁，如是人等多共",
    "T13n0397_031:0219a07": "污辱娑婆世界，釋迦如來本願因緣，於彼現",
    "T13n0397_031:0219a08": "身。「善男子！若彼世界所有惡人聞是行已，",
    "T13n0397_031:0219a09": "七年之中修慈悲心，離口四過修集六念，善",
    "T13n0397_031:0219a10": "男子！是人復當淨自洗浴著鮮潔衣，向於東",
    "T13n0397_031:0219a11": "方至心作禮，誦如是等行陀羅尼，乃至七",
    "T13n0397_031:0219a12": "年，所有諸惡皆悉除滅。若有女人能如是行，",
    "T13n0397_031:0219a13": "即轉女身得男子身，乃至得阿耨多羅三藐",
    "T13n0397_031:0219a14": "三菩提。」爾時，世尊即說此陀羅尼：",
    "T13n0397_031:0219a15": "「舍羅那脾蛇一　式叉脾蛇二　蜜提脾蛇三　波羅",
    "T13n0397_031:0219a16": "呵那脾蛇四　律提脾蛇五　因提利蛇脾蛇六　婆",
    "T13n0397_031:0219a17": "羅脾蛇七　蒲澄伽脾蛇八　三摩提脾蛇九　陀羅",
    "T13n0397_031:0219a18": "尼脾蛇十　叉提脾蛇十一　長那脾蛇十二　阿留波脾",
    "T13n0397_031:0219a19": "蛇十三　阿尼闍脾蛇十四　末力伽脾蛇十五　阿邲若脾",
    "T13n0397_031:0219a20": "蛇十六　波羅提散比陀脾蛇十七　復彌脾蛇十八　邲陀",
    "T13n0397_031:0219a21": "脾蛇十九　摩訶咩羅脾蛇二十　摩訶伽留那脾蛇二十",
    "T13n0397_031:0219a22": "一　卑利癡比脾蛇二十二　薩埵脾蛇二十三　陀摩脾蛇",
    "T13n0397_031:0219a23": "二十四　多摩脾蛇二十五　阿路迦脾蛇二十六　波羅提婆",
    "T13n0397_031:0219a24": "娑脾蛇二十七　波羅提首六迦脾蛇二十八　伽伽那",
    "T13n0397_031:0219a25": "脾蛇二十九　摩留多脾蛇三十　首若咃脾蛇三十一　波羅",
    "T13n0397_031:0219a26": "提多脾蛇三十二　阿尼蜜多脾蛇三十三　具沙脾蛇三十",
    "T13n0397_031:0219a27": "四　靳遮那蛇三十五　阿比婆娑三十六　阿㝹那三十七　阿",
    "T13n0397_031:0219a28": "㝹那三十八　阿婆訶遮遮三十九　遮遮羅比牟四十　叉蛇",
    "T13n0397_031:0219a29": "比牟四十一　阿摩脾蛇比牟四十二　阿三牟陀遮羅",
    "T13n0397_031:0219b01": "比牟四十三　車陀比比牟四十四　阿迦舍比牟四十五",
    "T13n0397_031:0219b02": "　蒲波舍摩比牟四十六　阿那婆娑比牟四十七　阿訶",
    "T13n0397_031:0219b03": "訶比牟四十八　阿羅波邏比牟四十九　郁波舍摩娑",
    "T13n0397_031:0219b04": "利羅比牟五十　莎呵五十一」",
    "T13n0397_031:0219b05": "爾時，香象王菩薩白佛言：「世尊！我當受持",
    "T13n0397_031:0219b06": "讀寫大行陀羅尼已往娑婆世界。」是時，彼土",
    "T13n0397_031:0219b07": "多有無量菩薩摩訶薩，俱從定起共白佛言：",
    "T13n0397_031:0219b08": "「世尊！我亦欲往娑婆世界覲見禮拜釋迦如",
    "T13n0397_031:0219b09": "來，聽受諮啟大集經典。」佛言：「善哉，善哉！善",
    "T13n0397_031:0219b10": "男子！欲往隨意今正是時。善男子！汝等可",
    "T13n0397_031:0219b11": "化作帝釋像。」時香象王菩薩摩訶薩及其大",
    "T13n0397_031:0219b12": "眾悉皆變身為帝釋像，俱共發來詣娑婆界。",
    "T13n0397_031:0219b13": "到已即於娑婆世界雨散諸香，所謂牛頭栴",
    "T13n0397_031:0219b14": "檀香、堅䩕香、多摩羅跋、沈水諸香、多伽羅",
    "T13n0397_031:0219b15": "香，以用供養釋迦如來。爾時，香象王菩薩",
    "T13n0397_031:0219b16": "與其大眾從空而下，頭面禮佛，右遶三匝，却",
    "T13n0397_031:0219b17": "坐一面。",
    "T13n0397_031:0219b18": "大方等大集經卷第三十一"
}