{
    "X61n1162_004:0566a12": "淨土資糧全集卷之四",
    "X61n1162_004:0566a14": "古杭雲棲寺蓮池禪師　袾宏　校正",
    "X61n1162_004:0566a15": "[橘-矛+隹]李桐邑淨業弟子　莊廣還　輯",
    "X61n1162_004:0566a16": "淨土齋戒章",
    "X61n1162_004:0566a17": "總論齋戒",
    "X61n1162_004:0566a18": "大阿彌陀經曰。我作佛時。諸天人民有發菩提心。奉",
    "X61n1162_004:0566a19": "持齋戒。行六波羅蜜。修諸功德。至心發願。欲生我剎。",
    "X61n1162_004:0566a20": "臨壽終時。我與大眾現其人前。引至來生。作不退轉",
    "X61n1162_004:0566a21": "地菩薩。",
    "X61n1162_004:0566a22": "龍舒淨土文曰。全持齋戒。又禮佛念佛。讀誦大乘",
    "X61n1162_004:0566a23": "經典。解第一義。以此迴向。願生西方。必上品上生。",
    "X61n1162_004:0566a24": "所謂齋者何哉。不食肉。不飲酒。不婬慾。不食五辛。",
    "X61n1162_004:0566b01": "所謂戒者何哉。殺生。偷盜。邪婬。是為身三業。妄言。",
    "X61n1162_004:0566b02": "綺語。兩舌。惡口。是為口四業。貪欲。嗔恨。邪見。是為",
    "X61n1162_004:0566b03": "意三業。總為十戒。能持而不犯。是為十善。若犯而",
    "X61n1162_004:0566b04": "不持。是為十惡。全持十戒。固上品上生。若止持五",
    "X61n1162_004:0566b05": "戒而脩淨土。亦中品上生也。",
    "X61n1162_004:0566b06": "考證菩提心見第三卷誓願章。",
    "X61n1162_004:0566b07": "六波羅蜜見第一卷願偈攝生篇。",
    "X61n1162_004:0566b08": "讀誦大乘經典淨土指歸曰。大乘經典者。諸",
    "X61n1162_004:0566b09": "佛所師。佛果菩提。皆從中出。觀經三種淨業。并",
    "X61n1162_004:0566b10": "上品上生。皆言讀誦大乘。為往生之行。即法華",
    "X61n1162_004:0566b11": "華嚴般若涅盤等。專談淨土。諸大乘經。修淨業",
    "X61n1162_004:0566b12": "人。當受持讀誦。仗大乘法力。決取往生○發隱",
    "X61n1162_004:0566b13": "曰。讀誦者。外假熏聞。內資理觀。非文字口耳之",
    "X61n1162_004:0566b14": "謂也。或偏耽卷帙。不復禪思。佔蹕終身。空數他",
    "X61n1162_004:0566b15": "寶。是故善星比丘。誦十二部經。提菩達多。誦六",
    "X61n1162_004:0566b16": "萬法聚。而此二人。不修方便道中真佛性。觀四",
    "X61n1162_004:0566b17": "念處等。起大逆罪。俱入地獄。此又讀誦者所當",
    "X61n1162_004:0566b18": "知也○六祖曰。口誦心行。是轉經。口誦心不行。",
    "X61n1162_004:0566b19": "自是被經轉。讀誦者可不知此乎。",
    "X61n1162_004:0566b20": "持齋篇",
    "X61n1162_004:0566b21": "總論持齋",
    "X61n1162_004:0566b22": "(還)謹按經云。佛言一日持齋。有六十萬歲糧。復",
    "X61n1162_004:0566b23": "有五福。雖然。持齋必盡其道而後可也。如佛之",
    "X61n1162_004:0566b24": "日中食者。道矣。過中食者道乎。如斷際禪師所",
    "X61n1162_004:0566c01": "謂智食者。道矣。恣情取味而為識食者。道乎。智",
    "X61n1162_004:0566c02": "者大師。所謂淨命者。道矣。邪因緣自活而為邪",
    "X61n1162_004:0566c03": "命者。道乎。去其非道以盡道。而復以無慾之人",
    "X61n1162_004:0566c04": "持之。則詩所謂受祿於天。自求多福者。其在是",
    "X61n1162_004:0566c05": "乎。",
    "X61n1162_004:0566c06": "考證五福少病。身安。少婬。少睡。生天。知宿",
    "X61n1162_004:0566c07": "命。",
    "X61n1162_004:0566c08": "日中食僧祇云。十念為一瞬。日影過一瞬。非",
    "X61n1162_004:0566c09": "日中食。此言不過中食。又云午時過一髮。非食",
    "X61n1162_004:0566c10": "時。又宗助謂食。時者辰時也○律儀要略曰。諸",
    "X61n1162_004:0566c11": "天早食。佛午食。畜生午後食。鬼夜食。僧宜學佛",
    "X61n1162_004:0566c12": "不過午食。餓鬼聞碗鉢聲。則咽中火起。故午食",
    "X61n1162_004:0566c13": "尚宜寂靜。況過午乎。昔有高僧。聞隣房僧午後",
    "X61n1162_004:0566c14": "舉爨。不覺涕泣。悲佛法之衰殘也。今人體弱多",
    "X61n1162_004:0566c15": "病。欲數數食者。或不能持此戒。故古人稱晚食",
    "X61n1162_004:0566c16": "為藥石。取療病之意也。必也知違佛制。生大慚",
    "X61n1162_004:0566c17": "愧。不多食。不安意食。庶幾可耳。如或不然。得罪",
    "X61n1162_004:0566c18": "彌重。噫。可不戒歟。",
    "X61n1162_004:0566c19": "智食識食斷際禪師曰。四大之身。肌瘡為患。",
    "X61n1162_004:0566c20": "隨順給養不生貪着。謂之智食。恣情取味。妄生",
    "X61n1162_004:0566c21": "分別。唯求適口。不生厭離。謂之識食。",
    "X61n1162_004:0566c22": "淨命邪命發隱曰。一。深山草果。二常行乞食。",
    "X61n1162_004:0566c23": "三。檀越送供。四。隨大眾食。以此活命。無所染污。",
    "X61n1162_004:0566c24": "故曰淨命。一。方口食。謂干謁四方。二。維口食。謂",
    "X61n1162_004:0567a01": "種種術數。三。仰口食。謂仰觀星宿。四。下口食。謂",
    "X61n1162_004:0567a02": "栽植田園。皆邪命自活也。至於戒經所謂販賣",
    "X61n1162_004:0567a03": "男女色。以呪助邪。以藥傷人。以鷹畋獵。當有大",
    "X61n1162_004:0567a04": "過矣。豈止於邪命哉○智論云。邪命五種。皆為",
    "X61n1162_004:0567a05": "利養故。一。詐現奇特。二自說功能。三。占相吉凶。",
    "X61n1162_004:0567a06": "四。高聲現威。五。稱說所得供養。以動人心。邪因",
    "X61n1162_004:0567a07": "緣活命。是為邪命。",
    "X61n1162_004:0567a08": "受祿多福大雅假樂之詩曰。顯顯令德。宜民",
    "X61n1162_004:0567a09": "宜人。受祿于天。又大雅文王之詩曰。永言配命。",
    "X61n1162_004:0567a10": "自求多福。",
    "X61n1162_004:0567a11": "持齋之圖",
    "X61n1162_004:0567a15": "龍舒淨土文曰。飲食男女。人之大欲存焉。此二者",
    "X61n1162_004:0567a16": "皆造業之所。殺生以資口腹。婬慾以喪天真。非造",
    "X61n1162_004:0567a17": "罪而何。況二者更相助發。因美飲食。則血氣盛。血",
    "X61n1162_004:0567a18": "氣盛。則婬慾多。婬慾多。則反損血氣。血氣損。則又",
    "X61n1162_004:0567a19": "賴飲食以滋補。是二者更相造罪也。若欲省口腹。",
    "X61n1162_004:0567a20": "必先節婬慾。若能節婬慾。即可省口腹。此乃安身",
    "X61n1162_004:0567a21": "延年之道。果了得此二者。在生何由有疾病夭折。",
    "X61n1162_004:0567a22": "身後何由有地獄畜生。修淨土者。不可不戒此。",
    "X61n1162_004:0567a23": "(還)謹按持齋而曰不婬慾。似乎不類。及觀龍舒",
    "X61n1162_004:0567a24": "之文。始知欲持齋者。不可不絕慾也。噫。古人之",
    "X61n1162_004:0567b01": "立法。豈徒然哉。",
    "X61n1162_004:0567b02": "戒疏發隱曰。盡理而言。存心染污。意食辛也。出言",
    "X61n1162_004:0567b03": "醜惡。口食辛也。躬行鄙陋。身食辛也。慘刻之心。意",
    "X61n1162_004:0567b04": "食肉也。兇殘之語。口食肉也。毒害之事。身食肉也。",
    "X61n1162_004:0567b05": "妄織紛紜。喪其靈鑒。意飲酒也。謬言顛倒。淆於辨",
    "X61n1162_004:0567b06": "別。口飲酒也。冥行舛錯。乖乎義理。身飲酒也。極而",
    "X61n1162_004:0567b07": "言之。甘小道之穢襍。而失大乘法身清淨之香。皆",
    "X61n1162_004:0567b08": "食辛也。飽二乘之獨善。而捨大乘法喜兼利之味。",
    "X61n1162_004:0567b09": "皆食肉也。醉聲聞之愚法。而昧大乘多聞明達之",
    "X61n1162_004:0567b10": "智。皆飲酒也。但初心菩薩。宜先事戒。而後及理。所",
    "X61n1162_004:0567b11": "以者何。理戒深玄。苟非其人。執理廢事。為害滋廣。",
    "X61n1162_004:0567b12": "今即事即理。即偏即圓。睟盤具列。存乎其人焉耳。",
    "X61n1162_004:0567b13": "(還)謹按發隱盡理之說。兼通乎三業。而不拘拘",
    "X61n1162_004:0567b14": "於口腹之微。極言其悖道。而不瑣瑣於飲食之",
    "X61n1162_004:0567b15": "末。蓮師之得於梵網者。淵乎深哉。",
    "X61n1162_004:0567b16": "攷證法喜阿彌陀經鈔云。阿含唯識等。說",
    "X61n1162_004:0567b17": "出世五食。一禪悅。二願。三念。四解脫。五法喜。謂",
    "X61n1162_004:0567b18": "禪定資神。輕安適悅。即為食義。願力持法。法身",
    "X61n1162_004:0567b19": "增長。即為食義。念力明記。聖道現前。即為食義。",
    "X61n1162_004:0567b20": "解脫除障。居然資益。即為食義。法喜內充。極喜",
    "X61n1162_004:0567b21": "樂故。即為食義。皆自性真如無盡之理。而為食",
    "X61n1162_004:0567b22": "也。",
    "X61n1162_004:0567b23": "睟盤性理通書云。睟盤示兒。今人生兒及朞。",
    "X61n1162_004:0567b24": "則以眾物聚於盤中。隨兒自取。名曰睟盤也。",
    "X61n1162_004:0567c01": "論不食肉",
    "X61n1162_004:0567c02": "梵網經曰。若佛子故食肉。一切眾生肉不得食。夫食",
    "X61n1162_004:0567c03": "肉者。斷大慈悲佛性種子。一切眾生。見而捨去。是故",
    "X61n1162_004:0567c04": "一切菩薩。不得食一切眾生肉。食肉得無量罪。",
    "X61n1162_004:0567c05": "戒疏發隱曰。見而捨去。如鷗去海翁之機。鴿搖羅",
    "X61n1162_004:0567c06": "漢之影。微細如斯。重可知矣。問。經稱食肉之人。入",
    "X61n1162_004:0567c07": "於山林。虎狼獅子皆來集會。今云一切眾生見而",
    "X61n1162_004:0567c08": "捨去者何。答。捨去者。驚其殺心而遠離也。來集者。",
    "X61n1162_004:0567c09": "臭其同氣而相求也。或去或來。皆惡因緣也。一切",
    "X61n1162_004:0567c10": "菩薩者。從初發心以至位滿。皆不得食肉也。今人",
    "X61n1162_004:0567c11": "有得少知見。便謂逆行無礙。恣意食啖。厥罪可勝",
    "X61n1162_004:0567c12": "言哉。問。蠶之害亦慘矣。梵網經制食肉。不制衣帛",
    "X61n1162_004:0567c13": "者何。答。文互見故。煑繭斷命。十重殺中攝。鑊湯繅",
    "X61n1162_004:0567c14": "車。殺具中攝。為利資身。邪命自活中攝。而首楞嚴",
    "X61n1162_004:0567c15": "經亦禁綿絹。是知僧號衲子。士稱布衣。無待論矣。",
    "X61n1162_004:0567c16": "若夫王臣。則惡衣服。美黻冕。自有古人之成訓在。",
    "X61n1162_004:0567c17": "考證海翁機子書云。有人每日至海邊。與",
    "X61n1162_004:0567c18": "羣鷗相狎。其父聞之。謂其子曰。明日可取一鷗",
    "X61n1162_004:0567c19": "來看。子曰諾。明日至海邊。羣鷗旋飛不下矣。",
    "X61n1162_004:0567c20": "羅漢影佛與舍利弗同立。有鷹逐鴿。就舍利",
    "X61n1162_004:0567c21": "弗影中。鷹不敢下。鴿猶戰慄不已。過佛影中。遂",
    "X61n1162_004:0567c22": "不戰慄。佛大慈故也。",
    "X61n1162_004:0567c23": "位滿智者大師說曰。別教階位五十二。第一",
    "X61n1162_004:0567c24": "外凡。十信。第二內凡。習種性。十住。第三性種性。",
    "X61n1162_004:0568a01": "十行。第四道種性。十迴向。第五聖種性。十地。第",
    "X61n1162_004:0568a02": "六等覺地。隣真極聖。眾學之頂也。第七妙覺地。",
    "X61n1162_004:0568a03": "了了見性。稱妙覺也。",
    "X61n1162_004:0568a04": "惡衣服論語子曰。禹。吾無間然矣。惡衣服。而",
    "X61n1162_004:0568a05": "致美乎黻冕。",
    "X61n1162_004:0568a06": "梵網十重中。第一殺戒。四十八輕中。第十畜",
    "X61n1162_004:0568a07": "殺眾生具戒。第二十九。邪命自活戒。當於本經",
    "X61n1162_004:0568a08": "考之。",
    "X61n1162_004:0568a09": "楞伽經曰。佛告大慧菩薩。有無量因緣不應食肉。謂",
    "X61n1162_004:0568a10": "眾生從本已來。展轉因緣。常為六親。以親想故。不應",
    "X61n1162_004:0568a11": "食肉。不淨氣分所生長故。不應食肉。眾生聞氣。悉生",
    "X61n1162_004:0568a12": "恐怖故。不應食肉。令修行者慈心不生故。不應食肉。",
    "X61n1162_004:0568a13": "凡愚所嗜。臭穢不淨。無善名稱故。不應食肉。令諸呪",
    "X61n1162_004:0568a14": "術不成就故。不應食肉。以殺生見形起識。深味著故。",
    "X61n1162_004:0568a15": "不應食肉。諸天所棄故。不應食肉。令口氣臭故。不應",
    "X61n1162_004:0568a16": "食肉。夜多惡夢故。不應食肉。虎狼聞香故。不應食肉。",
    "X61n1162_004:0568a17": "令人飲食無節量故。不應食肉。令修行者不生厭離",
    "X61n1162_004:0568a18": "故。不應食肉。我常設言。凡所飲食。作食子肉想。作服",
    "X61n1162_004:0568a19": "藥想故。不應食肉。佛復說偈。略云。為利殺眾生。以財",
    "X61n1162_004:0568a20": "網諸肉。二俱是惡業。死墮呌呼獄。是故不應食。酒肉",
    "X61n1162_004:0568a21": "葱韮蒜。悉為聖道障。食肉無慈悲。永背正解脫。是故",
    "X61n1162_004:0568a22": "不應食。",
    "X61n1162_004:0568a23": "龍舒淨土文曰。人能斷肉。固為上也。如不能斷。且",
    "X61n1162_004:0568a24": "食三淨肉。而減省。食若兼味。且去其一。如兩飡皆",
    "X61n1162_004:0568b01": "肉。且一飡以素。人生祿料有數。若此自可延壽。語",
    "X61n1162_004:0568b02": "曰。世上欲無刀兵劫。須是眾生不食肉。斯言可不",
    "X61n1162_004:0568b03": "畏哉。",
    "X61n1162_004:0568b04": "(還)謹按梵網特舉其重。楞伽兼及其餘。食肉之",
    "X61n1162_004:0568b05": "禁嚴矣。而王居士乃為三淨。及減省之說。得非",
    "X61n1162_004:0568b06": "與請損日攘者同與。曰不然。攘鷄是一人之小",
    "X61n1162_004:0568b07": "惡。可以頓革。而曰請損。是有養惡之意。食肉乃",
    "X61n1162_004:0568b08": "世俗之積弊。可以漸化。而欲遽止。不免有扞格",
    "X61n1162_004:0568b09": "之愆。是故魯人獵較。孔子亦獵較。豈其得已哉。",
    "X61n1162_004:0568b10": "居士之意亦猶是耳。雖然。觀其延壽之說。是寓",
    "X61n1162_004:0568b11": "夫潛消默奪之微權。刀兵之語。是動其恐懼修",
    "X61n1162_004:0568b12": "省之要術。居士之為世慮者。何其深且遠耶。",
    "X61n1162_004:0568b13": "考證祿料有數前定錄。唐晉公韓滉之在",
    "X61n1162_004:0568b14": "中書也。召一吏。久而後至。公怒。吏曰。某不幸。兼",
    "X61n1162_004:0568b15": "屬陰司。公曰。既屬陰司。有何所主。吏曰。某所主。",
    "X61n1162_004:0568b16": "三品已上食料。若然。明日我食當以何食。吏曰。",
    "X61n1162_004:0568b17": "機不可[洩-(戈-、)+丈]。乞疏以紙。過後為驗。明日公被召入。",
    "X61n1162_004:0568b18": "適遇大官進食。糕糜一器。上以其半賜晉公。退",
    "X61n1162_004:0568b19": "而腹脹。醫飲以橘皮湯。視吏所疏。皆如其言。公",
    "X61n1162_004:0568b20": "復問人間之食。皆有籍耶。吏對曰。三品已上。日",
    "X61n1162_004:0568b21": "支。五品已上。有權者旬支。無則月支。六品至一",
    "X61n1162_004:0568b22": "命皆季支。其不食祿者年支耳。故知飲食有分。",
    "X61n1162_004:0568b23": "豐儉無差。所以龍舒又云。人生受用之數有限。",
    "X61n1162_004:0568b24": "限盡則早終耳。斯言豈不信夫。",
    "X61n1162_004:0568c01": "日攘孟子曰。今有人日攘其隣之雞者。或告",
    "X61n1162_004:0568c02": "之曰。是非君子之道。請損之。月攘一雞。以待來",
    "X61n1162_004:0568c03": "年然後已。何如。如知其非義。斯速已矣。何待來年。",
    "X61n1162_004:0568c04": "獵較獵者奪禽獸以祭。謂之獵較。魯國非禮之",
    "X61n1162_004:0568c05": "俗也。未可頓格。故孟子曰。魯人獵較。孔子亦獵較。",
    "X61n1162_004:0568c06": "楞嚴經曰。阿難。我令比丘食五淨肉。此肉皆我神力",
    "X61n1162_004:0568c07": "化生。本無命根。汝婆羅門。地多蒸濕。加以砂石。草萊",
    "X61n1162_004:0568c08": "不生。我以大悲神力所加。假名為肉。汝得其味。柰何",
    "X61n1162_004:0568c09": "如來滅度之後。食眾生肉。名為釋子。",
    "X61n1162_004:0568c10": "(還)謹按先佛懸記之言。則今世之三淨五淨。不",
    "X61n1162_004:0568c11": "當食明矣。柰何憚於蔬素者。往往以三淨五淨",
    "X61n1162_004:0568c12": "藉口。而言佛有方便之門。何其謬哉。不特此也。",
    "X61n1162_004:0568c13": "昔六祖食肉邊之菜。韜光晦迹故耳。今世之貪",
    "X61n1162_004:0568c14": "着其味者。往往食肉邊之菜。曰此祖師之成法",
    "X61n1162_004:0568c15": "也。噫。可哂也夫。",
    "X61n1162_004:0568c16": "考證三淨五淨不見殺。不聞殺。不疑為我",
    "X61n1162_004:0568c17": "殺。名曰三淨。加自死鳥殘。名曰五淨。",
    "X61n1162_004:0568c18": "婆羅門此西域俗種也。什曰。廣學問求邪道。",
    "X61n1162_004:0568c19": "自恃智慧。驕慢自在。名婆羅門。",
    "X61n1162_004:0568c20": "肉邊菜壇經曰。惠能至曹溪。又被惡人尋逐。",
    "X61n1162_004:0568c21": "乃於四會縣避難獵人隊中。每至飯時。以菜寄",
    "X61n1162_004:0568c22": "煑肉&#;。或問。則對曰。但喫肉邊菜耳。",
    "X61n1162_004:0568c23": "論不飲酒",
    "X61n1162_004:0568c24": "梵網經曰。若佛子故飲酒。而酒生過失無量。若自身",
    "X61n1162_004:0569a01": "手過酒器與人飲酒者。五百世無手。何況自飲。亦不",
    "X61n1162_004:0569a02": "得教一切人飲。及一切眾生飲酒。一切酒不得飲。若",
    "X61n1162_004:0569a03": "故自飲。教人飲者。犯輕垢罪。",
    "X61n1162_004:0569a04": "戒疏發隱曰。過失無量者。非但三十六失。大論又",
    "X61n1162_004:0569a05": "明三十五失。律中又明十過。更細推之。其為過失。",
    "X61n1162_004:0569a06": "不可勝舉。具降龍之力。伏地無知。蹈攘雞之非。諸",
    "X61n1162_004:0569a07": "戒喪盡。乃至威雄炮烙。而牛飲滅宗。功著澶淵。而",
    "X61n1162_004:0569a08": "漏言失事。過之生也寧有量乎。問。沉湎之流。理應",
    "X61n1162_004:0569a09": "無手。云何過器。便獲斯殃。且如君父之壽。臣子稱",
    "X61n1162_004:0569a10": "觴。豈得以誠敬之心。反招惡劣之報。答。凡言罪者。",
    "X61n1162_004:0569a11": "皆為有菩薩戒者言也。已受菩薩大戒。當行菩薩",
    "X61n1162_004:0569a12": "大道。發大心。證大果。乃所以壽吾君親。而杯酒之",
    "X61n1162_004:0569a13": "敬。敬之小者也。然而無手之報。非此類所感。彼感",
    "X61n1162_004:0569a14": "報者。盖是執持癡器。酙酌癡藥。獎誘癡人。成就癡",
    "X61n1162_004:0569a15": "業耳。豈比稱觴君父。雖不名大敬。終不失為誠敬",
    "X61n1162_004:0569a16": "之心乎。無手之報。加於此等。則忠臣孝子。必有憤",
    "X61n1162_004:0569a17": "惋而不平者。吾故表而出之。他如末利飲酒。以女",
    "X61n1162_004:0569a18": "人而有丈夫之作。見機行權。正大士之體也。安可",
    "X61n1162_004:0569a19": "以常法拘之。如無末利之心。妄希末利之迹。獲罪",
    "X61n1162_004:0569a20": "如律。害莫大焉。慎之慎之。",
    "X61n1162_004:0569a21": "攷證五百世無手發隱曰。有五五百。一五",
    "X61n1162_004:0569a22": "百。在醎糟地獄。二五百。在沸屎。三五百。在麯蛆",
    "X61n1162_004:0569a23": "虫。四五百。在蠅蚋。五五百。在痴熟無知虫。今之",
    "X61n1162_004:0569a24": "五百。或是最後。與人痴藥。故生痴熟虫中也。無",
    "X61n1162_004:0569b01": "手者。不是盡是人中無手。如蛇蚓鰍鱔之屬。無",
    "X61n1162_004:0569b02": "手之報也。",
    "X61n1162_004:0569b03": "一切酒又云。酒有多種。一穀造。二果造。如甘",
    "X61n1162_004:0569b04": "蔗葡萄棗等。三藥造。諸香樹華葉等。又乳熱者",
    "X61n1162_004:0569b05": "亦可作酒。諸酒醉人。力有強弱耳。",
    "X61n1162_004:0569b06": "飲酒三十六失不孝父母。輕慢長友。不敬三",
    "X61n1162_004:0569b07": "寶。不信經法。誹謗沙門。訐露人罪。恒說妄語。誣",
    "X61n1162_004:0569b08": "人惡事。傳言兩舌。惡口傷人。生病之根。爭鬪之",
    "X61n1162_004:0569b09": "本。惡名流布。人所憎嫌。排斥聖賢。怨黷天地。廢",
    "X61n1162_004:0569b10": "忘事業。破散家財。恒無慚愧。不知羞恥。無故捶",
    "X61n1162_004:0569b11": "打奴僕。橫殺眾生。奸婬他妻。偷人財物。疎遠善",
    "X61n1162_004:0569b12": "人。狎近惡友。常懷恚怒。日夜憂愁。牽東引西。持",
    "X61n1162_004:0569b13": "南著北。倒溝臥路。墮車墜馬。逢河落水。持燈失",
    "X61n1162_004:0569b14": "火。暑月熱亡。寒天凍死。",
    "X61n1162_004:0569b15": "三十五失出智論。始於現生虗乏。終於來世",
    "X61n1162_004:0569b16": "愚癡。",
    "X61n1162_004:0569b17": "十過律中又明十過。一顏色惡。乃至十。身壞",
    "X61n1162_004:0569b18": "命終墮三惡道。",
    "X61n1162_004:0569b19": "具降龍之力莎伽陀尊者。善降惡龍。後飲酒",
    "X61n1162_004:0569b20": "臥地上。佛過見之。語弟子曰。此人今能降蝦蟆",
    "X61n1162_004:0569b21": "否。",
    "X61n1162_004:0569b22": "蹈攘雞之非一五戒女。因醉。攘隣雞。殺而食",
    "X61n1162_004:0569b23": "之。隣人詰之。又妄言不見。一飲而諸戒盡破。",
    "X61n1162_004:0569b24": "牛飲滅宗商紂暴虐。為炮烙之刑。又作酒池",
    "X61n1162_004:0569c01": "肉林。一鼓而牛飲者三千人。卒至滅亡。",
    "X61n1162_004:0569c02": "功著澶淵宋真宗時。契丹入寇。寇準力勸帝",
    "X61n1162_004:0569c03": "親征。帝從之。北行渡河。六軍皆呼萬歲。契丹氣",
    "X61n1162_004:0569c04": "奪。受盟澶淵而歸○甞聞之師曰。因酒而漏言",
    "X61n1162_004:0569c05": "失事。此寇公之常態。如欲去丁謂。而反為丁謂",
    "X61n1162_004:0569c06": "所擠。此漏言之一事也。",
    "X61n1162_004:0569c07": "末利波斯匿王夫人末利。受菩薩戒。因王欲",
    "X61n1162_004:0569c08": "殺厨官。置酒宴王。相共勸飲為解。厨官遂得不",
    "X61n1162_004:0569c09": "死。夫人詣佛。首罪。佛言。如斯犯戒。利莫大焉。見",
    "X61n1162_004:0569c10": "機行權。正大士之體也。",
    "X61n1162_004:0569c11": "高峯師云。酒乃殺戒體之毒藥。障正念之癡雲。伐",
    "X61n1162_004:0569c12": "善種之斧斤。滋業火之薪草。啟煩惱趣。閉功德門。",
    "X61n1162_004:0569c13": "古今君臣士庶。未有不因而喪亂者。書中有禹惡",
    "X61n1162_004:0569c14": "旨酒之格言。俗典尚爾。況吾佛教中。以戒定慧三",
    "X61n1162_004:0569c15": "學。圓修頓悟。其心安喪亂之本不除。寂滅之道難",
    "X61n1162_004:0569c16": "證者矣。此言五根本戒。",
    "X61n1162_004:0569c17": "(還)謹按酒以防亂。是固然矣。其氣穢惡。不在五",
    "X61n1162_004:0569c18": "辛之下。故當絕之。豈止於防亂而已哉。昔陶淵",
    "X61n1162_004:0569c19": "明欲與蓮社。竟以無酒而去。噫。哲人猶爾。況其",
    "X61n1162_004:0569c20": "下乎。修行者。當以經律自持。以淵明為戒。亦庶",
    "X61n1162_004:0569c21": "幾矣。若曰。惟酒無量不及亂。此儒家之禁戒耳。",
    "X61n1162_004:0569c22": "必如文忠終身不醉。思遠醉勝醒人。維摩居士",
    "X61n1162_004:0569c23": "入酒肆能持其志。而後。可以語此。況穢惡之氣。",
    "X61n1162_004:0569c24": "豈修淨業者之所宜哉。禁絕為上。慎勿以此藉",
    "X61n1162_004:0570a01": "口。經云。寧飲洋銅。慎無犯酒。可不戒與。",
    "X61n1162_004:0570a02": "考證戒定慧見第二卷鄭青之文考證。",
    "X61n1162_004:0570a03": "論不婬慾",
    "X61n1162_004:0570a04": "楞嚴經曰。佛告阿難。如是眾生。入三摩地。要先嚴持",
    "X61n1162_004:0570a05": "清淨戒律。永斷婬心。不飡酒肉。若不斷婬及與殺生。",
    "X61n1162_004:0570a06": "出三界者無有是處。當觀婬慾猶如毒蛇。如見怨賊。",
    "X61n1162_004:0570a07": "先持聲聞四棄八棄。執身不動。後行菩薩清淨律儀。",
    "X61n1162_004:0570a08": "執心不起。禁戒成就。則於世永無相生相殺之業。偷",
    "X61n1162_004:0570a09": "劫不行。無相負累。亦於世間不還宿債。是清淨人脩",
    "X61n1162_004:0570a10": "三摩地。父母肉眼。不須天眼。自然觀見十方世界。覩",
    "X61n1162_004:0570a11": "佛聞法。親奉聖旨。得大神通。遊十方界。宿命清淨。得",
    "X61n1162_004:0570a12": "無艱險。是則名為第一增進修行漸次。",
    "X61n1162_004:0570a13": "永嘉集曰。凡於女色。心無染著。凡夫顛倒。為慾所",
    "X61n1162_004:0570a14": "醉。沉荒迷亂。不知其過。如捉華莖。不悟毒蛇。智人",
    "X61n1162_004:0570a15": "觀之。毒蛇之口。熊豹之手。猛火熱鐵不以為喻。銅",
    "X61n1162_004:0570a16": "柱鐵牀。焦背爛腸。血肉糜潰。痛徹心髓。作如是觀。",
    "X61n1162_004:0570a17": "惟苦無樂。",
    "X61n1162_004:0570a18": "四十二章經曰。佛言。人有患婬情不止。踞斧刃上以",
    "X61n1162_004:0570a19": "自除其陰。謂之曰。斷陰不如斷心。心為功曹。若止功",
    "X61n1162_004:0570a20": "曹。從者都息。邪心不止。斷陰何益。",
    "X61n1162_004:0570a21": "(還)謹按普門品曰。若有眾生多於婬慾。常念恭",
    "X61n1162_004:0570a22": "敬觀世音菩薩。便得離慾。何也。盖以心存恭敬。",
    "X61n1162_004:0570a23": "則邪心自息。亦自然之理耳。然則前二經。一云",
    "X61n1162_004:0570a24": "執心。一云斷心者。其真離慾之方乎。",
    "X61n1162_004:0570b01": "考證三摩地即三摩鉢提也。圓覺經論禪",
    "X61n1162_004:0570b02": "定三種。一曰。奢摩他。惟取極靜而得定者。二曰。",
    "X61n1162_004:0570b03": "三摩鉢提。觀諸幻化而修定者。三曰禪那。離前",
    "X61n1162_004:0570b04": "二相而悟靜圓覺者也。",
    "X61n1162_004:0570b05": "四棄比丘四棄。殺盜婬妄。",
    "X61n1162_004:0570b06": "八棄比丘尼八棄。殺。盜。婬。妄。與男身觸。染心",
    "X61n1162_004:0570b07": "男。覆他重罪。隨舉大僧供給衣食。",
    "X61n1162_004:0570b08": "起信論曰。應觀世間一切有身。悉皆不淨。貪愛之",
    "X61n1162_004:0570b09": "心自然不起。阿含經。說有國王嗜慾無厭。有一比",
    "X61n1162_004:0570b10": "丘。以偈諫曰。目為眵淚窟。鼻是穢涕囊。口為涎唾",
    "X61n1162_004:0570b11": "器。腹是屎尿倉。但王無慧目。為色所眈荒。貧道見",
    "X61n1162_004:0570b12": "之惡。出家修道場。",
    "X61n1162_004:0570b13": "永嘉集曰。革囊盛糞。膿血之聚。外假香塗。內唯臭",
    "X61n1162_004:0570b14": "穢。不淨流溢。蟲蛆住處。鮑肆廁孔。亦所不及。",
    "X61n1162_004:0570b15": "(還)謹按此二說。亦離慾之一法也。故悉達太子",
    "X61n1162_004:0570b16": "往雪山之夜。淨居天人。彰侍御之魗容。九孔流",
    "X61n1162_004:0570b17": "液。蛆蟲可厭。所以堅太子修道之志也。與前說",
    "X61n1162_004:0570b18": "正同。故並存之。以為多慾者告。",
    "X61n1162_004:0570b19": "考證不淨觀袁氏遣欲篇云。學者欲習不",
    "X61n1162_004:0570b20": "淨觀。當先觀人初死之時。言詞惆悵。氣味莙蒿。",
    "X61n1162_004:0570b21": "息出不還。身冷無知。四大無主。妄識何往。觀想",
    "X61n1162_004:0570b22": "親切。可驚可畏。愛慾自然淡薄。悲智自然增明。",
    "X61n1162_004:0570b23": "從此而修。有九想焉。一膖脹想。二破壞想。三血",
    "X61n1162_004:0570b24": "塗想。四膿爛想。五青瘀想。六虫噉想。七斷散想。",
    "X61n1162_004:0570c01": "八白骨想。九焚燒想。但將吾所愛之人。以上九",
    "X61n1162_004:0570c02": "想觀之。乃知言笑歡娛。盡屬假合。清溫細軟。究",
    "X61n1162_004:0570c03": "竟歸空。即我此身。後亦當爾。有何可愛而貪著",
    "X61n1162_004:0570c04": "哉。破慾除貪。莫此為尚矣○比丘之偈。永嘉之",
    "X61n1162_004:0570c05": "言。生前之不淨也。遣慾之篇。死後之不淨也。合",
    "X61n1162_004:0570c06": "而觀之。嗜慾者可以自戢矣。",
    "X61n1162_004:0570c07": "論不食五辛",
    "X61n1162_004:0570c08": "梵網經曰。若佛子不得食五辛。大蒜。茖葱。慈葱。蘭葱。",
    "X61n1162_004:0570c09": "興渠。是五辛。一切食中不得食。若故食者。犯輕垢罪。",
    "X61n1162_004:0570c10": "戒疏發隱曰。身子登廁。灰土洗淨。如法精嚴。外道",
    "X61n1162_004:0570c11": "感化。有病食辛。若能如是。亦奚不可。律云。有病食",
    "X61n1162_004:0570c12": "辛。當處別室。葷氣已絕。方得詣佛。問。飲酒昏神。食",
    "X61n1162_004:0570c13": "肉害物。其過宜矣。五辛於神不昏。於物無害。經開",
    "X61n1162_004:0570c14": "五失。不己過乎。答。食辛雖不害物。其究亦能昏神。",
    "X61n1162_004:0570c15": "良以穢濁之氣。助發慾心。辛烈之味。增長恚性。慾",
    "X61n1162_004:0570c16": "恚覆心。頓忘明覺。非昏而何。故宜戒也。",
    "X61n1162_004:0570c17": "楞嚴經曰。佛告阿難。是諸眾生。求三摩提。當斷五種",
    "X61n1162_004:0570c18": "辛菜。熟食發婬。生啖增恚。是食辛之人。雖能宣說十",
    "X61n1162_004:0570c19": "二部經。十方天仙。嫌其臭穢。咸皆遠離。諸餓鬼等。因",
    "X61n1162_004:0570c20": "彼食次。舐其唇吻。常與鬼住。福德日銷。長無利益。是",
    "X61n1162_004:0570c21": "食辛人修三摩地。菩薩天仙。十方善人。不來守護。大",
    "X61n1162_004:0570c22": "力魔王。得其方便。現作佛身來為說法。非毀禁戒。讚",
    "X61n1162_004:0570c23": "婬怒癡。命終自為魔王眷屬。魔福盡。墮無間獄。修菩",
    "X61n1162_004:0570c24": "提者。永斷五辛。是名為第三增進修行漸次。",
    "X61n1162_004:0571a01": "(還)謹按五辛臭穢。絕之宜矣。至沙彌十戒。又有",
    "X61n1162_004:0571a02": "香塗身之禁。何哉。曰。塗身以香。為己非為佛也。",
    "X61n1162_004:0571a03": "香之塗身。固在所禁矣。至隋尼大明。入室念佛。",
    "X61n1162_004:0571a04": "口含沉香。竟得往生。又何哉。曰。口含沉香。為佛",
    "X61n1162_004:0571a05": "非為己也。噫。一念之差。千里之謬。香云乎哉。",
    "X61n1162_004:0571a06": "攷證五辛大蒜是胡葱。茖葱是韮。慈葱是",
    "X61n1162_004:0571a07": "家葱。蘭葱是小蒜。興渠是蒠蒺。生熟皆臭。梵網",
    "X61n1162_004:0571a08": "經註云。興渠此地無。氣如阿魏。楞嚴會解云。興",
    "X61n1162_004:0571a09": "渠形如蘿蔔。出地臭穢。此土無。發隱曰。蒠是蕪",
    "X61n1162_004:0571a10": "菁。至法數。以胡荽註興渠之下。且云梵網。今觀",
    "X61n1162_004:0571a11": "梵網註。並無胡荽之語。乃知其謬也。今人以胡",
    "X61n1162_004:0571a12": "荽為不當食。盖本於此。",
    "X61n1162_004:0571a13": "食辛五失一生過。二天遠。三鬼近。四福消。五",
    "X61n1162_004:0571a14": "魔集。",
    "X61n1162_004:0571a15": "附短齋圖說",
    "X61n1162_004:0571a16": "梵網經(不敬好時)戒曰。若佛子以惡心故。自身謗三寶。詐",
    "X61n1162_004:0571a17": "現親附。口便說空。行在有中。經理白衣。為白衣通致",
    "X61n1162_004:0571a18": "男女。交會婬色。作諸縛著。於六齋日。年三長齋月。作",
    "X61n1162_004:0571a19": "殺生劫盜。破齋犯戒者。犯輕垢罪。",
    "X61n1162_004:0571a20": "戒疏曰。三齋六齋。盡是鬼神得力之日。此日宜修",
    "X61n1162_004:0571a21": "善福過餘日。而今於好時虧慢。更加一戒。",
    "X61n1162_004:0571a22": "戒疏發隱曰。惡心者。在三寶中不生好心。假現親",
    "X61n1162_004:0571a23": "從。實懷毀謗。發言。則口口談空。素履。則時時行有。",
    "X61n1162_004:0571a24": "交通白衣。不恥穢業。此等犯戒之人。於諸好時。應",
    "X61n1162_004:0571b01": "當瞥起慚惶。稍自修戢。而復慢不加意。作殺盜重",
    "X61n1162_004:0571b02": "罪。更犯輕罪。譬如犯死刑人。別有餘惡。法不容貸。",
    "X61n1162_004:0571b03": "復加捶楚也。故加一戒。又此戒。本在家所持。出家",
    "X61n1162_004:0571b04": "盡壽持齋。何分月日。",
    "X61n1162_004:0571b05": "攷證好時戒疏謂六齋三長齋等。發隱曰。",
    "X61n1162_004:0571b06": "等者。等取餘好時。如佛示生。成道。歡喜自恣等",
    "X61n1162_004:0571b07": "○阿彌陀佛示生。十一月十七日○釋迦牟尼",
    "X61n1162_004:0571b08": "佛示生。四月初八日。成道。十二月初八日○觀",
    "X61n1162_004:0571b09": "世音菩薩示生。二月十九日。成道。六月二十九",
    "X61n1162_004:0571b10": "日○大勢至菩薩示生。九月二十三日○因眾",
    "X61n1162_004:0571b11": "僧自恣。諸佛歡喜。即七月十五日也。",
    "X61n1162_004:0571b12": "破齋戒疏曰。破齋者。謂非時食等。優婆塞戒",
    "X61n1162_004:0571b13": "云。六齋日。三齋月。受八戒持齋。在家菩薩。應行",
    "X61n1162_004:0571b14": "此事○戒疏曰。八戒。大小乘皆有。小乘八戒。即",
    "X61n1162_004:0571b15": "齋法。大乘八戒。謂地持中八重。發隱曰。八重者。",
    "X61n1162_004:0571b16": "殺盜婬妄。毀惱嗔謗。為八重○受八戒持齋者。",
    "X61n1162_004:0571b17": "即沙彌十戒中。第九非時食為持齋。以前有八",
    "X61n1162_004:0571b18": "戒。故云。",
    "X61n1162_004:0571b22": "賓主盤桓曰。甞閱大藏經曰。帝釋天王。每歲勑毗",
    "X61n1162_004:0571b23": "沙門天王。巡狩四部之洲。按察善惡。正月則於南",
    "X61n1162_004:0571b24": "贍部。二月則於西牛貨。三月則於北俱蘆。四月則",
    "X61n1162_004:0571c01": "於東勝神。餘月有八。復歷者殆至載焉。暨乎歲終。",
    "X61n1162_004:0571c02": "以人間善惡悉上天帝。帝覧其善。則錫之以祥。惡",
    "X61n1162_004:0571c03": "即降之以殃。然則傳記蒞官上任。宰割施犒。皆避",
    "X61n1162_004:0571c04": "正五九。厥有自與。",
    "X61n1162_004:0571c05": "每月有六齋日十齋日共止十日耳。",
    "X61n1162_004:0571c09": "佛祖統紀要略曰。帝釋升座。左右各十六天王隨",
    "X61n1162_004:0571c10": "坐。又有持國天王。增長天王。廣目天王。多聞天王。",
    "X61n1162_004:0571c11": "依四門坐。是名護世四天王。以世間善惡奏聞帝",
    "X61n1162_004:0571c12": "釋。及諸天王。月八日。二十三日。大臣徧行天下。十",
    "X61n1162_004:0571c13": "四日。二十九日。四王太子行。十五日。三十日。四王",
    "X61n1162_004:0571c14": "自行。觀察善惡。",
    "X61n1162_004:0571c15": "(還)謹按三齋六齋之意。為天王之巡察故耳。夫",
    "X61n1162_004:0571c16": "以巡察而持齋。餘日則肆焉無忌。非所謂掩其",
    "X61n1162_004:0571c17": "不善以著其善者乎。況華嚴經云。人生有二天",
    "X61n1162_004:0571c18": "人隨之。一名同生。一名同名。人之舉意發言動",
    "X61n1162_004:0571c19": "步。無不知之。天王之巡察。未必非二天人之所",
    "X61n1162_004:0571c20": "告也。假使四天王可欺。二天人其可欺乎。或問",
    "X61n1162_004:0571c21": "如子所論。則古人立短齋之法。豈以欺罔教天",
    "X61n1162_004:0571c22": "下後世之人與。曰不然。人情難與慮始。可與樂",
    "X61n1162_004:0571c23": "成。卒欲變肥甘之習。以從事於蔬素。是猶挽江",
    "X61n1162_004:0571c24": "河而超山岳也。人誰與我。故立短齋之法者。欲",
    "X61n1162_004:0572a01": "其由暫以至久。由勉以至安。由短齋以至於長",
    "X61n1162_004:0572a02": "齋。非謂其可以終身行之而不易也。況智者大",
    "X61n1162_004:0572a03": "師。謂此日宜修善福過於餘日。不曰餘日可以",
    "X61n1162_004:0572a04": "不持齋也。若持短齋者。而曰我能是。是亦足矣。",
    "X61n1162_004:0572a05": "是豈古人立法之意哉。",
    "X61n1162_004:0572a06": "攷證二天人藥師經。有諸眾生。為種種患",
    "X61n1162_004:0572a07": "害之所困厄。然彼自身臥在本處。見琰魔使。引",
    "X61n1162_004:0572a08": "其神識。至于琰魔法王之前。然諸有情。有俱生",
    "X61n1162_004:0572a09": "神。隨其所作。若罪若福。皆具書之。盡持授與。琰",
    "X61n1162_004:0572a10": "魔法王隨其罪。福而處斷之。由是而觀。俱生神。",
    "X61n1162_004:0572a11": "即二天人也。於法王之前尚不肯隱。況於四天",
    "X61n1162_004:0572a12": "王而有不盡告者乎。噫。四天王其可欺乎。",
    "X61n1162_004:0572a13": "持戒篇",
    "X61n1162_004:0572a14": "總論持戒",
    "X61n1162_004:0572a15": "(還)謹按發隱云。持戒者。既受之後。服之在膺。履",
    "X61n1162_004:0572a16": "之在躬。如執至寶而臨深淵。如秉明燭而入大",
    "X61n1162_004:0572a17": "闇。是謂持也。若帶浮囊之海客。被草繫之比丘。",
    "X61n1162_004:0572a18": "亦云可矣。然則持戒一事。其脩行之要法乎。盖",
    "X61n1162_004:0572a19": "戒而不齋。猶不失為君子。齋而不戒。不免為小",
    "X61n1162_004:0572a20": "人。未有小人而可以成佛道者。故為要法也。然",
    "X61n1162_004:0572a21": "則龍舒居士。何不言五戒。十戒。二百五十戒。五",
    "X61n1162_004:0572a22": "十八戒。而獨以華嚴十業為戒者何。盖以身口",
    "X61n1162_004:0572a23": "意。為諸戒之本源。培其本而枝自茂。澄其源而",
    "X61n1162_004:0572a24": "流自清。其龍舒居士之意與。予故從其說而表",
    "X61n1162_004:0572b01": "章之。以見欲受諸戒者。當始於十業戒也。",
    "X61n1162_004:0572b02": "考證帶浮囊浮囊。如帶而中空。入水不溺",
    "X61n1162_004:0572b03": "者。客持以渡海。羅剎從乞。毅然不許。乃至乞半。",
    "X61n1162_004:0572b04": "乞一絲。毫皆悉不與。喻持戒者。在生死海中。遇",
    "X61n1162_004:0572b05": "煩惱羅剎。欲壞我戒一微塵許。不可得也。",
    "X61n1162_004:0572b06": "草繫比丘諸比丘為賊所劫掠。恐其追獲。以",
    "X61n1162_004:0572b07": "草繫之。佛制比丘曾不壞生草。由此安坐不敢",
    "X61n1162_004:0572b08": "動作。王過見之。乃得解什。如是持戒。所謂寧有",
    "X61n1162_004:0572b09": "戒死。不無戒生也。",
    "X61n1162_004:0572b10": "五戒出家五眾。在家二眾。所同戒者也。一殺",
    "X61n1162_004:0572b11": "生。二偷盜。三邪婬。四妄語。五不飲酒食肉。凡受",
    "X61n1162_004:0572b12": "諸戒者。必始於此○經云。五戒堅持。方得人身。",
    "X61n1162_004:0572b13": "五戒不持。人天路絕。",
    "X61n1162_004:0572b14": "十戒沙彌十戒也。一不殺。二不盜。三不婬。四",
    "X61n1162_004:0572b15": "不妄語。五不飲酒食肉。六不著華鬘纓絡。香油",
    "X61n1162_004:0572b16": "塗身。七不歌舞。娼妓不往觀聽。八不坐高廣大",
    "X61n1162_004:0572b17": "床。九不非時食。十不捉持生像金銀寶物等也。",
    "X61n1162_004:0572b18": "二百五十戒比丘戒也。四波羅夷法。此梵語。",
    "X61n1162_004:0572b19": "華言棄。犯此罪者。永棄佛法之外。又云極惡。有",
    "X61n1162_004:0572b20": "三義。一退沒義。道果喪失。二不共住義。不得與",
    "X61n1162_004:0572b21": "說戒羯磨僧中共住。三墮落義。身後當墮地獄",
    "X61n1162_004:0572b22": "○十三僧伽婆尸沙法。華言僧殘。犯此戒。如人",
    "X61n1162_004:0572b23": "被他斫殘。命雖未盡。形已殘壞。少有可救之理。",
    "X61n1162_004:0572b24": "僧為作法。除此等之罪。一不定法。比丘犯非法",
    "X61n1162_004:0572c01": "語罪。或以波羅夷法治之。或以僧伽婆尸法治",
    "X61n1162_004:0572c02": "之。或以波逸提法治之○三十尼薩耆婆逸提",
    "X61n1162_004:0572c03": "法。尼薩耆。華言捨。謂因財物等。犯貪慢心。令捨",
    "X61n1162_004:0572c04": "入僧用故波逸提。華言墮。謂不捨。當墮地獄○",
    "X61n1162_004:0572c05": "九十波逸提法○四波邏提提舍尼法。波羅提",
    "X61n1162_004:0572c06": "提舍尼。華言向彼悔。僧祇律云。此罪應對眾發",
    "X61n1162_004:0572c07": "露○一百眾學法。善見律云。突吉羅。華言惡作。",
    "X61n1162_004:0572c08": "謂身口所作之惡也。四分律本云。梵語。名式又",
    "X61n1162_004:0572c09": "迦羅也。華言應當學。謂此戒難持易把。常須念",
    "X61n1162_004:0572c10": "學此戒。故不列罪名。但云應當學○七滅諍法。",
    "X61n1162_004:0572c11": "謂有諍事起。即應除滅。",
    "X61n1162_004:0572c12": "五十八戒梵網經菩薩戒也。一殺。二盜。三婬。",
    "X61n1162_004:0572c13": "四妄語。五酤酒。六說四眾過。七自讚毀他。八慳",
    "X61n1162_004:0572c14": "惜加毀。九瞋心不受悔。十謗三寶。是為十重戒。",
    "X61n1162_004:0572c15": "一不敬師友。二飲酒。三食肉。四食五辛。五不教",
    "X61n1162_004:0572c16": "悔罪。六不供給請法。七懈怠不聽法。八背大向",
    "X61n1162_004:0572c17": "小。九不看病。十畜殺眾生具。十一國使。十二販",
    "X61n1162_004:0572c18": "賣。十三謗毀。十四放火焚燒。十五僻教。十六為",
    "X61n1162_004:0572c19": "利到說。十七恃勢乞求。十八無解作師。十九兩",
    "X61n1162_004:0572c20": "舌。二十不行放救。二十一瞋打報仇。二十二憍",
    "X61n1162_004:0572c21": "慢不請法。二十三憍慢僻說。二十四不習學佛。",
    "X61n1162_004:0572c22": "二十五不善知眾。二十六獨受利養。二十七受",
    "X61n1162_004:0572c23": "別請。二十八別請僧。二十九邪命自活。三十不",
    "X61n1162_004:0572c24": "敬好時。三十一不行救贖。三十二損害眾生。三",
    "X61n1162_004:0573a01": "十三邪業覺觀。三十四暫念小乘。三十五不發",
    "X61n1162_004:0573a02": "願。三十六不發誓。三十七冐難遊行。三十八乖",
    "X61n1162_004:0573a03": "尊卑次序。三十九不脩福慧。四十揀擇受戒。四",
    "X61n1162_004:0573a04": "十一為利作師。四十二為惡人說戒。四十三無",
    "X61n1162_004:0573a05": "慚受施。四十四不供養經典。四十五不化眾生。",
    "X61n1162_004:0573a06": "四十六說法不如法。四十七非法制限。四十八",
    "X61n1162_004:0573a07": "破法。是為四十八輕戒。",
    "X61n1162_004:0573a08": "總論諸戒菩薩善戒經云。菩薩先當具足學",
    "X61n1162_004:0573a09": "優婆塞戒。沙彌戒。比丘戒。若言不具優婆塞戒。",
    "X61n1162_004:0573a10": "得沙彌戒者。無有是處。不具沙彌戒。得比丘戒",
    "X61n1162_004:0573a11": "者。無有是處。不具如是三種戒。得菩薩戒者。無",
    "X61n1162_004:0573a12": "有是處○發隱曰。在家與出家。體制自別。在家",
    "X61n1162_004:0573a13": "者。必受五戒。方得受菩薩戒。出家剃染者。必受",
    "X61n1162_004:0573a14": "沙彌戒。方得受比丘戒。必受比丘戒者。方得受",
    "X61n1162_004:0573a15": "菩薩戒○優婆塞戒。即五戒也。",
    "X61n1162_004:0573a16": "龍舒淨土文曰。人生善惡。不過身口意三業。三業",
    "X61n1162_004:0573a17": "俱惡。是為純黑業。所以入地獄。若三業俱善。則為",
    "X61n1162_004:0573a18": "純白業。乃生天堂。修淨土者。常能善此三業。必上",
    "X61n1162_004:0573a19": "品上生。",
    "X61n1162_004:0573a20": "(還)謹按語云。君子循天理。故日進於高明。小人",
    "X61n1162_004:0573a21": "狥人欲。故日究於汙下。即三業善而生天堂。三",
    "X61n1162_004:0573a22": "業惡而入地獄之謂也。噫。欲三業之有善而無",
    "X61n1162_004:0573a23": "惡。豈易易哉。邵子云。無口過易。無身過難。無身",
    "X61n1162_004:0573a24": "過易。無心過難。修淨業者。不忽於易而益加勉。",
    "X61n1162_004:0573b01": "更思其難。而不畏其難。則三業何不善之有。",
    "X61n1162_004:0573b02": "淨土指歸曰。觀經修十善業。是圓頓行。乃出世間",
    "X61n1162_004:0573b03": "上上十善。感諸上善人俱會一處。成佛之因也(前言",
    "X61n1162_004:0573b04": "三業舉其綱此言十善業張其目其實一也)。",
    "X61n1162_004:0573b05": "(還)謹按指歸又曰。上品十善。有成聲聞乘者。有",
    "X61n1162_004:0573b06": "成獨覺乘者。有成菩薩廣大行者。有發十力四",
    "X61n1162_004:0573b07": "無所畏。一切佛法皆得成就者。十善是一。發心",
    "X61n1162_004:0573b08": "智解有異。故不同耳。然則修淨業者。可不以觀",
    "X61n1162_004:0573b09": "經之圓頓自勉。而以往生自期也哉。",
    "X61n1162_004:0573b10": "攷證聲聞緣覺菩薩俱見誓願章註。",
    "X61n1162_004:0573b11": "十力初門曰。欲明諸佛所得自行化他法門。",
    "X61n1162_004:0573b12": "故說十力也。一是處非處力。二業智力。三定力。",
    "X61n1162_004:0573b13": "四根力。五欲力。六性力。七至處道力。八宿命力。",
    "X61n1162_004:0573b14": "九天眼力。十漏盡力。此十通名力者。即諸佛所",
    "X61n1162_004:0573b15": "得如實智用。通達一切。了了分明。無能壞。無能",
    "X61n1162_004:0573b16": "勝。故名力也。",
    "X61n1162_004:0573b17": "四無所畏次十力而辨四無所畏者。諸佛十",
    "X61n1162_004:0573b18": "力之智內充。明了決定。故對外緣而無所恐也。",
    "X61n1162_004:0573b19": "一。一切智無所畏。二。漏盡無所畏。三說障道無",
    "X61n1162_004:0573b20": "所畏。四說盡苦道無所畏。此四通名無所畏者。",
    "X61n1162_004:0573b21": "於大眾中。廣說自他智斷。既決定無失。則無微",
    "X61n1162_004:0573b22": "致恐惧之相。故稱無所畏也。",
    "X61n1162_004:0573b23": "身三業",
    "X61n1162_004:0573b24": "殺生",
    "X61n1162_004:0573b25": "偷盜",
    "X61n1162_004:0573c01": "邪婬",
    "X61n1162_004:0573c02": "(還)謹按殺生不止於食肉而已。偷盜不止於貪",
    "X61n1162_004:0573c03": "欲而已。邪婬不止於婬慾而已。不唯為十業之",
    "X61n1162_004:0573c04": "首。亦為諸戒之首。盖以是為大惡而不容逭也。",
    "X61n1162_004:0573c05": "然則持淨戒者。可不以是為急務也哉。",
    "X61n1162_004:0573c06": "宗鏡錄曰。諦觀殺盜婬。從一心上起。當處便寂。何",
    "X61n1162_004:0573c07": "須更斷煩惱。是以但了一心。自然萬境如幻。心既",
    "X61n1162_004:0573c08": "無形。法何有相。",
    "X61n1162_004:0573c09": "(還)謹按此說。探本之論也。華嚴經於諸戒。皆歸",
    "X61n1162_004:0573c10": "於一性。非宗鏡之所本乎。不惟身三業為然。十",
    "X61n1162_004:0573c11": "業皆然。不惟十業皆然。諸戒皆然。若不探其本。",
    "X61n1162_004:0573c12": "而徒事其末。何戒之能持乎。淨土指歸。謂觀經",
    "X61n1162_004:0573c13": "修十善(業是圓頓行者此之謂也)。",
    "X61n1162_004:0573c14": "論不殺生",
    "X61n1162_004:0573c15": "華嚴經曰。性自遠離一切殺生。菩薩不畜刀杖。不懷",
    "X61n1162_004:0573c16": "怨恨。仁恕具足。於一切眾生有命者。常思利益慈念",
    "X61n1162_004:0573c17": "之心。是諸菩薩。尚不惡心惱諸眾生。何況故以重意",
    "X61n1162_004:0573c18": "而行殺害。",
    "X61n1162_004:0573c19": "梵網經曰。佛言。若佛子。若自殺。教人殺。方便殺。讚嘆",
    "X61n1162_004:0573c20": "殺。見作隨喜。乃至呪殺。殺因。殺緣。殺法。殺業。乃至一",
    "X61n1162_004:0573c21": "切有命者。不得故殺。是菩薩應起常住慈悲心。孝順",
    "X61n1162_004:0573c22": "心。方便救護一切眾生。而反自恣心快意殺生者。是",
    "X61n1162_004:0573c23": "菩薩波羅夷罪。",
    "X61n1162_004:0573c24": "戒疏曰。開遮異者。大士見機得殺。聲聞雖見機。不",
    "X61n1162_004:0574a01": "許殺。發隱曰。見機得殺者。見有當殺機宜。則行殺",
    "X61n1162_004:0574a02": "無害。如殺一人而救多人。斷色身而全慧命。乃大",
    "X61n1162_004:0574a03": "士之洪規。非聲聞力量所及。故菩薩開。聲聞遮也。",
    "X61n1162_004:0574a04": "問。沙門專慈悲之業。王臣主生殺之權。有罪不誅。",
    "X61n1162_004:0574a05": "何以為國。答。有罪而殺。殺何犯焉。虞舜之誅四凶。",
    "X61n1162_004:0574a06": "周公之戮二逆。即斯義也。況復斷死必為流涕。三",
    "X61n1162_004:0574a07": "覆然後行刑。是乃即殺成慈。法既不廢。恩亦何傷。",
    "X61n1162_004:0574a08": "國政佛心。兩無礙矣。問。人可見機。物應無論。是以",
    "X61n1162_004:0574a09": "太牢享帝。大烹養賢。云何王臣制殺畜類。答人惟",
    "X61n1162_004:0574a10": "犯惡而服上刑。物誠何罪而就死地。且享祀克誠。",
    "X61n1162_004:0574a11": "不妨禴祭。孔甘蔬水。豈必牲牷。宴享用牲。盖佛法",
    "X61n1162_004:0574a12": "未入中國之權教耳。執權教而為常法。可乎。故梁",
    "X61n1162_004:0574a13": "武帝麫為犧牲。乃祀先之禮既成。又殺牲之戒不",
    "X61n1162_004:0574a14": "破。萬世之良法也。而昧者非之。問。牛羊犬豕。可無",
    "X61n1162_004:0574a15": "殺矣。豺狼當道。虎豹食人。將如之何。答。猛獸懷德",
    "X61n1162_004:0574a16": "而渡河。鱷魚感誠而遠徙。果能如是。安用殺為。其",
    "X61n1162_004:0574a17": "或不然。捕蝗斬蛟。除害為民。等國常刑。應所不禁。",
    "X61n1162_004:0574a18": "攷證因緣法業發隱曰。一念本起殺心為",
    "X61n1162_004:0574a19": "因。多種助成其殺為緣。殺中資具方則為法。正",
    "X61n1162_004:0574a20": "作用成就殺事為業○餘戒因緣法業。類推之。",
    "X61n1162_004:0574a21": "波羅夷罪見上二百五十戒註。",
    "X61n1162_004:0574a22": "四凶左傳。昔帝鴻氏有不才子。謂之渾敦少",
    "X61n1162_004:0574a23": "皡氏有不才子。謂之窮奇。顓頊氏有不才子。謂",
    "X61n1162_004:0574a24": "之檮杌。此三族也。世濟其凶。堯不能去。縉雲氏",
    "X61n1162_004:0574b01": "有不才子。天下之民以比三凶。謂之饕餮。舜臣",
    "X61n1162_004:0574b02": "堯。流四凶族。投諸四裔以禦魑魎。是以堯崩而",
    "X61n1162_004:0574b03": "天下如一。同心戴舜以為天子。",
    "X61n1162_004:0574b04": "二逆周武王既誅商紂。周公使管叔監殷。蔡",
    "X61n1162_004:0574b05": "叔相之。管叔以殷叛。周公誅管叔。而放蔡叔。",
    "X61n1162_004:0574b06": "禴祭易曰。東鄰殺牛。不如西鄰之禴祭實受",
    "X61n1162_004:0574b07": "其福○禴祭。祭之薄者。",
    "X61n1162_004:0574b08": "蔬水論語。子曰。飯蔬食飲水。曲肱而枕之。樂",
    "X61n1162_004:0574b09": "亦在其中矣。",
    "X61n1162_004:0574b10": "猛獸渡河漢武帝時。王覇為頴川太守。虎北",
    "X61n1162_004:0574b11": "渡河。盖德政所致。",
    "X61n1162_004:0574b12": "鱷魚遠徙唐憲宗時。韓愈為潮州刺史。時鱷",
    "X61n1162_004:0574b13": "魚為害。公作文祭之。鱷魚遠徙而去。",
    "X61n1162_004:0574b14": "永嘉集曰。水陸空行。一切含識。命無大小。等心愛",
    "X61n1162_004:0574b15": "護。蠢動蜎飛。勿令毀損。衣食由來。長養栽種。墾土",
    "X61n1162_004:0574b16": "掘地。湯煑蚕蛾。成熟施為。損傷物命。令他受死。資",
    "X61n1162_004:0574b17": "給自身。但畏饑寒。不觀死苦。殺他活己。痛哉可傷。",
    "X61n1162_004:0574b18": "楞嚴經曰。阿難。諸世界六道眾生。其心不殺。則不隨",
    "X61n1162_004:0574b19": "其生死相續。汝脩三昧。本出塵勞。殺心不除。塵不可",
    "X61n1162_004:0574b20": "出。縱有多智禪定現前。如不斷殺。必落神道。上品之",
    "X61n1162_004:0574b21": "人。為大力鬼。中品。則為飛行夜叉。諸鬼帥等。下品當",
    "X61n1162_004:0574b22": "為地行羅剎。彼諸鬼神亦有徒眾。各各自謂成無上",
    "X61n1162_004:0574b23": "道。我滅度後。末法之中。多此鬼神。熾盛世間。自言食",
    "X61n1162_004:0574b24": "肉得菩提路。汝等當知。是食肉人。縱得心開。似三摩",
    "X61n1162_004:0574c01": "地。皆大羅剎。報終。必沉生死苦海。非佛弟子。如是之",
    "X61n1162_004:0574c02": "人。相殺相吞相食未已。云何是人得出三界。汝教世",
    "X61n1162_004:0574c03": "人修三摩地。次斷殺生。是名如來先佛世尊第二決",
    "X61n1162_004:0574c04": "定清淨明誨(以斷婬為第一)。若不斷殺。脩禪定者。譬如有人",
    "X61n1162_004:0574c05": "自塞其耳。高聲大呌。求人不聞。此等謂欲隱彌露。清",
    "X61n1162_004:0574c06": "淨比丘。及諸菩薩。於岐路行。不蹋生草。況以手拔。云",
    "X61n1162_004:0574c07": "何大悲。取諸眾生血肉充食。若諸比丘。不服東方絲",
    "X61n1162_004:0574c08": "綿絹帛。及此土靴履裘毳。乳酪醍醐。如是比丘。於世",
    "X61n1162_004:0574c09": "真脫。酬還宿債。不遊三界。何以故。服其身分。皆為彼",
    "X61n1162_004:0574c10": "緣。如人食其地中百糓。足不離地。必使身心二塗。於",
    "X61n1162_004:0574c11": "諸眾生。不服不食。我說是人。真解脫者。",
    "X61n1162_004:0574c12": "攷證大力鬼法數曰。大力思有八部。乾闥",
    "X61n1162_004:0574c13": "婆。毗舍闍。東天王所領。鳩盤茶。薜茘多。南天王",
    "X61n1162_004:0574c14": "所領。諸龍眾。富單那。西天王所領。夜叉。羅剎。北",
    "X61n1162_004:0574c15": "天王所領○又別有八部。一。提婆。此云天。天然",
    "X61n1162_004:0574c16": "自然。樂勝人勝。即三界二十八天也。二。那迦。此",
    "X61n1162_004:0574c17": "云龍。守天宮殿。持地注雨等龍也。三。夜叉。此云",
    "X61n1162_004:0574c18": "勇。徤。亦名暴惡。有三種。一在地。二在空飛行。三",
    "X61n1162_004:0574c19": "在天。守城池門閣等也。四。乾闥婆。此云香陰。不",
    "X61n1162_004:0574c20": "啖酒肉。唯香資身。是天幢側樂神也。五。阿脩羅。",
    "X61n1162_004:0574c21": "此云無端正。又云無酒。在因之時。雖行五常。欲",
    "X61n1162_004:0574c22": "勝他故也。詳上卷六道中。六。迦樓羅。此云金翅。",
    "X61n1162_004:0574c23": "兩翅相去三百三十六萬里。頭有如意珠。以龍",
    "X61n1162_004:0574c24": "為食也。七。緊那羅。此云疑人。非人似人。而頭有",
    "X61n1162_004:0575a01": "角。亦天之伎神也。八。摩睺羅伽。此云大腹行。大",
    "X61n1162_004:0575a02": "蟒蛇腹行者也○天龍八部。八龍王也。乾闥婆。",
    "X61n1162_004:0575a03": "阿脩羅。迦樓羅。各有四王。摩睺羅伽。有無量百",
    "X61n1162_004:0575a04": "千種王為首。",
    "X61n1162_004:0575a05": "高峯師云。殺生非殺生也。即殺佛殺父殺母殺自",
    "X61n1162_004:0575a06": "己也。一切眾生。本來成佛。非殺佛而何。父母生形",
    "X61n1162_004:0575a07": "之本。我於無量劫。輪迴出沒。稟形傳氣。如恒河沙。",
    "X61n1162_004:0575a08": "形生之本。充塞三界。飛搖蠢蠕。水陸空行。莫不皆",
    "X61n1162_004:0575a09": "是。非殺父母而何。以果報言之。我今殺他。他後殺",
    "X61n1162_004:0575a10": "我。因緣會時。果報定無差。非殺自己而何。乃至蚊",
    "X61n1162_004:0575a11": "蚋蚤蝨。諸微細虫。莫不皆有佛性。若故殺者。是斷",
    "X61n1162_004:0575a12": "慈悲種也。",
    "X61n1162_004:0575a13": "龍舒淨土文曰。殺生為五戒之首。亦為十戒之首。",
    "X61n1162_004:0575a14": "亦為比丘二百五十戒之首。亦為菩薩五十八戒",
    "X61n1162_004:0575a15": "之首。是不殺則大善。殺則為大惡。若能持此不殺",
    "X61n1162_004:0575a16": "戒以修淨土。已不在下品生矣。",
    "X61n1162_004:0575a17": "考證不殺則大善月藏云。不殺則為十功",
    "X61n1162_004:0575a18": "德。一。於一切眾生得無所畏。二。於眾得大慈心。",
    "X61n1162_004:0575a19": "三斷惡習業。四。少病。五。長命。六。非人所護。七。無",
    "X61n1162_004:0575a20": "惡夢。八。無怨恨。九。不畏惡道。十。命終生善道。",
    "X61n1162_004:0575a21": "殺則為大惡智度論。殺有十惡。一。心常懷毒。",
    "X61n1162_004:0575a22": "世世不絕。二。眾生憎惡。眼不欲見。三。常懷惡念。",
    "X61n1162_004:0575a23": "思惟惡事。四。眾生見者如見蛇虎。五。隣時心怖。",
    "X61n1162_004:0575a24": "覺亦不安。六。常為惡夢。七。命終之時。狂怖畏死。",
    "X61n1162_004:0575b01": "八。種短命惡業因緣。九。身壞命終。墮泥犁中。十。",
    "X61n1162_004:0575b02": "若得為人。常短壽命。故當戒也。",
    "X61n1162_004:0575b03": "蓮池禪師戒殺文曰。世人食肉。咸謂理所應然。乃",
    "X61n1162_004:0575b04": "恣意殺生。廣積冤業。相習成俗。不自覺知。昔人有",
    "X61n1162_004:0575b05": "言。可為痛哭流涕長太息者。是也。計其迷執。略有",
    "X61n1162_004:0575b06": "七條。開列如左。餘可類推云。一曰。生日不宜殺生。",
    "X61n1162_004:0575b07": "哀哀父母。生我劬勞。己身始誕之辰。乃父母垂亡",
    "X61n1162_004:0575b08": "之日也。是日也。正宜戒殺持齋。廣行善事。庶使先",
    "X61n1162_004:0575b09": "亡考妣。蚤獲超昇。見在椿萱。增延福壽。何得頓忘",
    "X61n1162_004:0575b10": "母難。殺害生靈。上貽累於親。下不利於己。此舉世",
    "X61n1162_004:0575b11": "習行而不覺其非。可為痛哭流涕長太息者。一也。",
    "X61n1162_004:0575b12": "二曰。生子不宜殺生。凡人無子則悲。有子則喜。不",
    "X61n1162_004:0575b13": "思一切禽畜。亦各愛其子。慶我子生。令他子死。於",
    "X61n1162_004:0575b14": "心安乎。夫嬰孩始生不為積福。而反殺生造業。亦",
    "X61n1162_004:0575b15": "太愚矣。此舉世習行而不覺其非。可為(痛哭流涕)長太",
    "X61n1162_004:0575b16": "息者二也。三曰。祭先不宜殺生。亡者忌辰。及春秋",
    "X61n1162_004:0575b17": "祭掃。俱當戒殺以資冥福。殺生以祭。徒增業耳。夫",
    "X61n1162_004:0575b18": "八珍羅於前。安能起九泉之遺骨。而使之食乎。無",
    "X61n1162_004:0575b19": "益而有害。智者不為矣。此舉世習行而不覺其非。",
    "X61n1162_004:0575b20": "可為痛哭流涕長太息者三也。四曰。婚禮不宜殺",
    "X61n1162_004:0575b21": "生。世間婚禮。自問名納采。以至成婚。殺生不知其",
    "X61n1162_004:0575b22": "幾。夫婚者。生人之始也。生之始而行殺。理既逆矣。",
    "X61n1162_004:0575b23": "又婚禮吉禮也。吉日而用凶事。不亦慘乎。此舉世",
    "X61n1162_004:0575b24": "習行而不覺其非。可為痛哭流涕長太息者四也。",
    "X61n1162_004:0575c01": "五曰。燕客不宜殺生。良辰美景。賢主嘉賓。蔬食菜",
    "X61n1162_004:0575c02": "羔。不妨清致。何須廣殺生命。窮極肥甘。笙歌厭飫",
    "X61n1162_004:0575c03": "於杯盤。宰割冤號於砧兀。嗟乎。有人心者寧不悲",
    "X61n1162_004:0575c04": "乎。此舉世習行而不覺其非。可為痛哭流涕長太",
    "X61n1162_004:0575c05": "息者五也。六曰。祈禳不宜殺生。世人有疾。殺生祀",
    "X61n1162_004:0575c06": "神。以祈福祐。不思己之祀神。欲免死而求生也。殺",
    "X61n1162_004:0575c07": "他命而延我命。逆天悖理莫甚于此矣。夫正直者",
    "X61n1162_004:0575c08": "為神。神其有私乎。命不可延。而殺業具在。種種淫",
    "X61n1162_004:0575c09": "祀。亦復類是。此舉世習行而不覺其非。可為痛哭",
    "X61n1162_004:0575c10": "流涕長太息者六也。七曰。營生不宜殺生。世人為",
    "X61n1162_004:0575c11": "衣食故。或畋獵。或漁捕。或屠牛羊猪犬等。以資生",
    "X61n1162_004:0575c12": "計。而我觀不作此業者。亦衣亦食。未必其凍餒而",
    "X61n1162_004:0575c13": "死也。殺生營生。神理所殛。以殺昌&#;。百無一人。種",
    "X61n1162_004:0575c14": "地獄之深因。受來生之惡報。莫斯為甚矣。此舉世",
    "X61n1162_004:0575c15": "習行而不覺其非。可為痛哭流涕長太息者七也。",
    "X61n1162_004:0575c16": "(還)謹按賈生為其主痛哭流涕。義固然耳。蓮師",
    "X61n1162_004:0575c17": "所告者。越人也。不談笑以道之。而亦為之痛哭",
    "X61n1162_004:0575c18": "流涕者何哉。盖其惻怛慈愛之心。誠於中而形",
    "X61n1162_004:0575c19": "於外。視人之殺。如己殺之。故其見乎詞者。悲悽",
    "X61n1162_004:0575c20": "激烈。而不能若是恝也。今人讀斯文而不能已",
    "X61n1162_004:0575c21": "於殺者。不惟自喪其良心。其有負於吾師之激",
    "X61n1162_004:0575c22": "勸者。不已多乎。",
    "X61n1162_004:0575c23": "考證賈生漢文帝時。洛陽少年賈誼。上治",
    "X61n1162_004:0575c24": "安策云。可為痛哭者一。可為流涕者二。可為長",
    "X61n1162_004:0576a01": "太息者六。",
    "X61n1162_004:0576a02": "越人孟子曰。有人於此。越人彎弓而射之。則",
    "X61n1162_004:0576a03": "己談笑而道之。無他。疏之也。其兄彎弓而射之。",
    "X61n1162_004:0576a04": "則己垂涕泣而道之。無他。戚之也。",
    "X61n1162_004:0576a05": "振曰。不殺。非止躬不操刃。指不調羔。即遇物而",
    "X61n1162_004:0576a06": "萌一欲殺心。或聞殺而不惻怵。見殺而不擁護。",
    "X61n1162_004:0576a07": "皆殺機未斷也。推此殺機。胷紏枳棘。性畜戈矛。",
    "X61n1162_004:0576a08": "近殺一身。遠殺天下。故色授魂與而空其髓。此",
    "X61n1162_004:0576a09": "以花箭殺也。掇蜂拾塵而肆其詞。此以舌鋒殺",
    "X61n1162_004:0576a10": "也。垢首攘臂而逞其毒。此以嗔火殺也。明攘掩",
    "X61n1162_004:0576a11": "竊而窮其橐。此以貪刃殺也。殺機之為害大矣。",
    "X61n1162_004:0576a12": "脩淨行者。以慧劍斷機心。殫吾悲願。脫彼苦際。",
    "X61n1162_004:0576a13": "在世。則並生天壤。報滿。則同生淨國。豈不樂",
    "X61n1162_004:0576a14": "哉。",
    "X61n1162_004:0576a15": "迴向文(見袁民功課錄。但彼&#;向十方三世諸佛。持誦準提呪。而此則一心皈命極樂",
    "X61n1162_004:0576a16": "世界阿彌陀佛耳。後三文俱同)",
    "X61n1162_004:0576a17": "稽首西方極樂世界阿彌陀佛。稽首三洲感應護",
    "X61n1162_004:0576a18": "法韋馱尊天。竊唯聖人愛物。天地好生。養茲不忍",
    "X61n1162_004:0576a19": "之心。便是為仁之本。弟子(某)遵佛明誨。不敢殺生。",
    "X61n1162_004:0576a20": "但蠢動含靈。皆為物命。凡愚業重。動輙相殘。縱從",
    "X61n1162_004:0576a21": "今不殺一生。念已往難酬萬命。特念阿彌佛若干",
    "X61n1162_004:0576a22": "聲。仗茲佛力。使我弟子自今以往。慈悲雙運。禁戒",
    "X61n1162_004:0576a23": "獨嚴。從前受害之生。悉從超度。眾生嗜殺之罪。咸",
    "X61n1162_004:0576a24": "與消除。戶戶持齋。現世斷刀兵之慘。人人戒殺。地",
    "X61n1162_004:0576b01": "獄空冤對之門。願佛慈悲。哀憐攝受。願韋馱憐憫。",
    "X61n1162_004:0576b02": "為作證明。令惡緣消散。善事圓成。淨因日增。往生",
    "X61n1162_004:0576b03": "如願(末二句新增)。",
    "X61n1162_004:0576b04": "考證悉從超度龍舒淨土文祝云。弟子某。",
    "X61n1162_004:0576b05": "謹為此南閻浮提今日所殺所食之眾生。念誦",
    "X61n1162_004:0576b06": "南無西方云云。阿彌陀佛。一百二十遍。仰惟如",
    "X61n1162_004:0576b07": "來大慈大悲。以某念誦如來名號。一聲一如來。",
    "X61n1162_004:0576b08": "度一眾生。盡其念誦之數。亦復如是。盡度生於",
    "X61n1162_004:0576b09": "極樂世界。禮拜。",
    "X61n1162_004:0576b10": "刀兵語云。世上欲無刀兵劫。除非眾生不食",
    "X61n1162_004:0576b11": "肉。",
    "X61n1162_004:0576b12": "冤對佛印禪師戒殺文曰。只知恣性縱無明。",
    "X61n1162_004:0576b13": "不惧陰司毫髮記。命纔終。冤對至。面覩閻王爭",
    "X61n1162_004:0576b14": "敢諱。從頭一一報無差。爐炭鑊湯何處避。",
    "X61n1162_004:0576b15": "(還)謹按迴向。不止於佛前禮誦而已。須於行住",
    "X61n1162_004:0576b16": "坐臥。一切處所。念茲在茲。庶無違犯。斯為真迴",
    "X61n1162_004:0576b17": "向矣。若止於佛前禮誦。則與其進。不與其退。迴",
    "X61n1162_004:0576b18": "向云乎哉。持戒之士。尚其勉之。",
    "X61n1162_004:0576b19": "考證與其進論語。子曰。與其進也。不與其",
    "X61n1162_004:0576b20": "退也。註云。與其進見而為善。不與其退而為不",
    "X61n1162_004:0576b21": "善也。",
    "X61n1162_004:0576b22": "附放生",
    "X61n1162_004:0576b23": "慈心功德錄曰。或云。持齋不食肉。勝如放生。答云。",
    "X61n1162_004:0576b24": "不食肉者。但能絕殺緣。僅免一己過。而無濟物之",
    "X61n1162_004:0576c01": "功佛所以教人持齋。正欲其增慈悲心。今之齋者。",
    "X61n1162_004:0576c02": "雖不食肉。亦不肯放生。是名無慈悲人也。嗟乎。終",
    "X61n1162_004:0576c03": "年食素。曾無濟物之功。一旦捨財。便有放生之德。",
    "X61n1162_004:0576c04": "昔我佛尚割身肉以貸鴿。為弟子者。不能捨幻財",
    "X61n1162_004:0576c05": "以贖命。豈有成佛之因哉。",
    "X61n1162_004:0576c06": "蓮池禪師放生文曰。盖聞世間至重者生命。天下",
    "X61n1162_004:0576c07": "至慘者殺傷。是故逢擒則奔。蟣蝨猶如避死。將雨",
    "X61n1162_004:0576c08": "而徙。螻蟻尚且貪生。何乃網於山。罟於淵。多方掩",
    "X61n1162_004:0576c09": "取。曲而鈎。直而矢。百計搜羅。使其膽落魂飛。母離",
    "X61n1162_004:0576c10": "子散。或囚籠檻。則如處囹圄。或被刀砧。則同臨剮",
    "X61n1162_004:0576c11": "戮。憐兒之鹿。舐瘡痕而寸斷柔膓。畏死之猿。望弓",
    "X61n1162_004:0576c12": "影而雙垂悲淚。恃我強而凌彼弱。理恐非宜。食他",
    "X61n1162_004:0576c13": "肉。而補己身。心將安忍。由是旻天垂憫。古聖行仁。",
    "X61n1162_004:0576c14": "解網著於成湯。畜魚興于子產。聖哉流水。潤枯槁",
    "X61n1162_004:0576c15": "以囊泉。悲矣釋迦。代危亡而割肉。天台智者。鑿放",
    "X61n1162_004:0576c16": "生之池。大樹僊人。護棲身之烏。贖魚蝦而得度。壽",
    "X61n1162_004:0576c17": "禪師之遺愛猶存。救龍子而傳方。孫真人之慈風",
    "X61n1162_004:0576c18": "未泯。一活蟻也。沙彌易短命為長年。書生易卑名",
    "X61n1162_004:0576c19": "為上第。一放龜也。毛寶以臨危而脫難。孔愉以微",
    "X61n1162_004:0576c20": "職而封矦。屈師縱鯉於元村。壽增一紀。隋矦濟蛇",
    "X61n1162_004:0576c21": "於齊野。珠報千金。拯已溺之蠅。酒匠之死刑免矣。",
    "X61n1162_004:0576c22": "捨將烹之鱉。厨婢之篤疾瘳焉。貿死命於屠家。張",
    "X61n1162_004:0576c23": "提刑魂超天界。易餘生於釣艇。李景文毒解丹砂。",
    "X61n1162_004:0576c24": "孫良嗣解矰[矢*射]之危。卜塟而羽虫交助。潘縣令設",
    "X61n1162_004:0577a01": "江湖之禁。去任而水族悲號。信老免愚民之牲。祥",
    "X61n1162_004:0577a02": "符甘雨。曹溪守獵人之網。道播神州。雀解銜珠報",
    "X61n1162_004:0577a03": "恩。狐能臨井授術。乃至殘軀得命。垂白壁以聞經。",
    "X61n1162_004:0577a04": "難地求生。現黃衣而入夢。施皆有報。事匪無徵。載",
    "X61n1162_004:0577a05": "在簡編。昭乎耳目。普願隨所見物。發慈悲心。捐不",
    "X61n1162_004:0577a06": "堅財。行方便事。或恩周多命。則大積陰功。若惠及",
    "X61n1162_004:0577a07": "一蟲。亦何非善事。苟日增而月累。自行廣而福崇。",
    "X61n1162_004:0577a08": "慈滿人寰。名通天府。蕩空冤障。多祉萃於今生。培",
    "X61n1162_004:0577a09": "漬善根。餘慶及於他世。儻更助稱佛號。加諷經文。",
    "X61n1162_004:0577a10": "為其迴向西方。令彼永離惡道。則存心愈大。植德",
    "X61n1162_004:0577a11": "彌深。道業資之速成。蓮臺生其勝品矣。",
    "X61n1162_004:0577a12": "攷證斷腸許真君少時好獵。一日射中一",
    "X61n1162_004:0577a13": "鹿。鹿母為舐瘡痕。良久不活。鹿母亦死。真君剖",
    "X61n1162_004:0577a14": "其腹而視之。腸寸寸斷。盖為憐子死。悲傷過甚。",
    "X61n1162_004:0577a15": "至於腸斷。真君大恨悔過。折弓矢。入山脩道。成",
    "X61n1162_004:0577a16": "仙。",
    "X61n1162_004:0577a17": "垂淚楚王與養由基出獵。遇猿令射之。猿望",
    "X61n1162_004:0577a18": "見由基。即淚下。知其必死而悲泣也。",
    "X61n1162_004:0577a19": "解網商王成湯。出遇獵人布四面網。湯王為",
    "X61n1162_004:0577a20": "解三面。只留其一。祝曰。不用命者。乃入吾網。",
    "X61n1162_004:0577a21": "畜魚有饋生魚於鄭子產。不食。畜之池中。",
    "X61n1162_004:0577a22": "囊泉金光明經云。流水長者子。出見十千游",
    "X61n1162_004:0577a23": "魚困涸水中。將斃。用象囊水。傾注得全。復為說",
    "X61n1162_004:0577a24": "法。魚命過。皆生天上。",
    "X61n1162_004:0577b01": "割肉釋迦牟尼佛昔為菩薩時。遇鷹逐鴿。鴿",
    "X61n1162_004:0577b02": "投身避難。鷹語菩薩。爾欲拯鴿。柰何令我饑死。",
    "X61n1162_004:0577b03": "菩薩問鷹。爾須何食。答。食肉。菩薩割臂肉償之。",
    "X61n1162_004:0577b04": "鷹欲肉與鴿等。菩薩割肉。彌割彌輕。至肉將盡。",
    "X61n1162_004:0577b05": "不能等鴿。鷹問生悔恨否。菩薩答。吾無悔恨。若",
    "X61n1162_004:0577b06": "此語不虗。當令吾肉生長如故。發是願已。生長",
    "X61n1162_004:0577b07": "如故。鷹化天帝身。空中禮拜讚嘆。",
    "X61n1162_004:0577b08": "鑿池天台智者大師。諱智顗。甞鑿池。勸一切",
    "X61n1162_004:0577b09": "人放生。",
    "X61n1162_004:0577b10": "護鳥古有仙人。嘗坐一大樹下。思禪入定。有",
    "X61n1162_004:0577b11": "鳥棲其懷中。恐驚鳥故。跏趺不動。候鳥別棲。然",
    "X61n1162_004:0577b12": "後出定。",
    "X61n1162_004:0577b13": "贖魚蝦永明壽禪師。初為餘杭庫吏。屢以庫",
    "X61n1162_004:0577b14": "錢買魚蝦等物放生。後坐監守自盜。當棄市。吳",
    "X61n1162_004:0577b15": "越王頗知其放生也。諭行刑者。觀其詞色以覆。",
    "X61n1162_004:0577b16": "師面無慼容。人恠之。師曰。吾以庫錢買放生命。",
    "X61n1162_004:0577b17": "莫知其數。死徑往西方。不亦樂乎。王聞而釋之。",
    "X61n1162_004:0577b18": "乃出家為僧。師涅槃後。有僧入冥。見閻王禮一",
    "X61n1162_004:0577b19": "僧像。問之。則永明師已生西方上品。閻王敬其",
    "X61n1162_004:0577b20": "德。故時時禮拜耳。",
    "X61n1162_004:0577b21": "救龍子孫真人未仙時。遇村童摛一蛇。困憊",
    "X61n1162_004:0577b22": "將死。真人買放水中。後默坐間。一青衣來請。隨",
    "X61n1162_004:0577b23": "而赴之。至一宮府。王者延之上坐。曰。小兒昨者",
    "X61n1162_004:0577b24": "出遊。非先生則死矣。出種種珍寶為謝。真人不",
    "X61n1162_004:0577c01": "受。王逐出玉笈三十六方。真人由是醫術彌精。",
    "X61n1162_004:0577c02": "活蟻昔有沙彌侍一尊宿。尊宿知其命盡。令",
    "X61n1162_004:0577c03": "還家省母。囑云。七日當返。欲其終於家也。七日",
    "X61n1162_004:0577c04": "返。師恠之。入三昧勘其事。乃還家時。見羣蟻困",
    "X61n1162_004:0577c05": "水中。作橋渡之。蟻得不死。由此高壽○宋郊宋",
    "X61n1162_004:0577c06": "祁兄弟也。俱應試。郊甞見羣蟻為水所浸。編竹",
    "X61n1162_004:0577c07": "橋渡之。蟻得不死。時有胡僧覩其面。驚曰。公似",
    "X61n1162_004:0577c08": "曾活數百萬命者。郊以活蟻對。僧曰是已。公弟",
    "X61n1162_004:0577c09": "當大魁多士。然公亦不出弟下。後唱名。祈果首",
    "X61n1162_004:0577c10": "選。朝廷謂不可以弟先兄。改祁第十。以郊為第",
    "X61n1162_004:0577c11": "一也。",
    "X61n1162_004:0577c12": "放龜毛寶微時。路遇人携一龜。買而放之。後",
    "X61n1162_004:0577c13": "為將。戰敗赴水。覺水中有物承足。遂得不溺。及",
    "X61n1162_004:0577c14": "登岸。觀承足者。前所放龜也○孔愉。本一卑官。",
    "X61n1162_004:0577c15": "亦曾放龜。龜浮水中。頻回首望愉。然後長逝。後",
    "X61n1162_004:0577c16": "愉以功當矦。鑄印時。印上龜鈕。其首回顧。更鑄",
    "X61n1162_004:0577c17": "如舊。鑄者大恠。以告愉。愉忽憶放龜之時。龜首",
    "X61n1162_004:0577c18": "回顧。恍然悟封矦者。放龜之報也。",
    "X61n1162_004:0577c19": "縱鯉屈師於元村。遇一赤鯉。買放之。後夢龍",
    "X61n1162_004:0577c20": "王延至宮中。謂曰。君本壽終。以君救龍。壽增一",
    "X61n1162_004:0577c21": "紀。",
    "X61n1162_004:0577c22": "濟蛇隋矦將往齊國。路見一蛇。困於砂磧。首",
    "X61n1162_004:0577c23": "有血出。以杖挑入水中而去。後回至蛇所。蛇&#;",
    "X61n1162_004:0577c24": "一珠向矦。矦不敢取。夜夢見脚踏一蛇。驚覺。乃",
    "X61n1162_004:0578a01": "得雙珠焉。",
    "X61n1162_004:0578a02": "拯蠅一酒匠。見蠅投酒甕。取放乾地。以灰壅",
    "X61n1162_004:0578a03": "之。蠅得活。如此日久。放蠅數多。後為盜逼。無能",
    "X61n1162_004:0578a04": "自白。獄將成。主刑者援筆欲判決。蠅輙集筆尖。",
    "X61n1162_004:0578a05": "揮去復集。判之莫得。因疑其冤。詳詰之。則誣也。",
    "X61n1162_004:0578a06": "呼盜一訊而服。遂得釋歸。",
    "X61n1162_004:0578a07": "捨鱉程氏夫婦性嗜鱉。囑婢脩事。主暫出外。",
    "X61n1162_004:0578a08": "婢念欲釋之。吾甘受捶撻耳。遂放池中。主回索",
    "X61n1162_004:0578a09": "鱉。遂遭痛打。後婢感疫將死。家人舁至水閣。夜",
    "X61n1162_004:0578a10": "忽有物從池中出。負濕泥塗婢身。疾乃甦愈。主",
    "X61n1162_004:0578a11": "恠不死。詰之。具以實對。主不信。至夜潛窺。則向",
    "X61n1162_004:0578a12": "所失鱉也。闔門驚嘆。永不食鱉。",
    "X61n1162_004:0578a13": "魂超天界張提刑常詣屠家以錢贖物放之。",
    "X61n1162_004:0578a14": "後臨終。語家人云。吾以放生故。天宮來迎。當上",
    "X61n1162_004:0578a15": "生矣。安然而逝。",
    "X61n1162_004:0578a16": "毒解丹砂李景文常就漁人貨其獲。仍放水",
    "X61n1162_004:0578a17": "中。景文素服丹砂。熱積成疽。藥莫能療。昏寐似",
    "X61n1162_004:0578a18": "羣魚濡沫其毒。清凉快人。疾遂得瘥矣。",
    "X61n1162_004:0578a19": "解矰繳之危孫良嗣遇禽鳥被獲。輙買縱之。",
    "X61n1162_004:0578a20": "後死欲塟。貧莫能措。有鳥數百。銜泥疊壘。觀者",
    "X61n1162_004:0578a21": "驚歎。以為慈感所致。",
    "X61n1162_004:0578a22": "設江湖之禁縣令潘公。禁百姓不得入江湖",
    "X61n1162_004:0578a23": "漁捕。後去任。水中大作號呼之聲。如喪考妣。人",
    "X61n1162_004:0578a24": "共聞之。莫不歎其異也。",
    "X61n1162_004:0578b01": "免牲信大師遇時亢旱。民殺牲請雨。師憫其",
    "X61n1162_004:0578b02": "愚。謂曰。汝能勿用牲。吾為汝請。民允之。師乃精",
    "X61n1162_004:0578b03": "誠以禱。甘雨驟降。遠近多感化者。",
    "X61n1162_004:0578b04": "守網六祖既珮黃梅心印。以俗服隱獵人中。",
    "X61n1162_004:0578b05": "令守網。祖瞰其亡也。獐兔之類。可放者輙放之。",
    "X61n1162_004:0578b06": "如是十六年。後坐曹溪道場。廣度羣品。燈分五",
    "X61n1162_004:0578b07": "宗。澤垂萬世焉。",
    "X61n1162_004:0578b08": "雀銜環楊寶幼時。見黃雀為梟鳥所搏。墮地",
    "X61n1162_004:0578b09": "復為螻蟻所困。取而畜之笥中。給以黃花。痊乃",
    "X61n1162_004:0578b10": "放去。夜夢黃衣童子拜謝。贈玉環四枚。曰王母",
    "X61n1162_004:0578b11": "使者。荷君濟命。願君子孫潔白。位列三公。亦如",
    "X61n1162_004:0578b12": "此環矣。後四世貴顯。",
    "X61n1162_004:0578b13": "狐臨井一僧聞黃精能駐年。欲試之。置黃精",
    "X61n1162_004:0578b14": "於枯井。誘人入井。覆以磨盤。其人在井惶迫無",
    "X61n1162_004:0578b15": "計。忽一狐臨井。語其人言。君無憂。當教汝術。我",
    "X61n1162_004:0578b16": "狐之通天者。穴於塚上。臥其下。目注穴中。久之",
    "X61n1162_004:0578b17": "則飛出。仙經所謂神能飛形者是也。君其注視",
    "X61n1162_004:0578b18": "磨盤之孔乎。吾昔為獵夫所獲。賴君贖命。故來",
    "X61n1162_004:0578b19": "報恩耳。幸勿忽也。人用其計。旬餘飛出。僧大喜。",
    "X61n1162_004:0578b20": "以為黃精之驗。乃別眾。負黃精入井。約一月餘",
    "X61n1162_004:0578b21": "開視。至期開視之。則死矣。",
    "X61n1162_004:0578b22": "白壁聞經蓮師曰。予掛庵一庵。有人摛蜈蚣",
    "X61n1162_004:0578b23": "數條。以竹弓弓其首尾。予贖放之。餘俱半死。唯",
    "X61n1162_004:0578b24": "一全活。急走而去。後共一友夜坐。壁有蜈蚣焉。",
    "X61n1162_004:0578c01": "以木尺徒傍極力敲振。驅之使去。竟不去。予曰。",
    "X61n1162_004:0578c02": "昔所放。得非爾耶。爾其來謝予耶。果爾。當為爾",
    "X61n1162_004:0578c03": "說法。爾諦聽毋動。乃告之曰。一切有情。唯心所",
    "X61n1162_004:0578c04": "造。心狠者化為虎狼。心毒者化為蛇蝎。爾除毒",
    "X61n1162_004:0578c05": "心。此形可脫也。言畢令去。則不待驅逐。徐徐出",
    "X61n1162_004:0578c06": "窓外。友人在坐。驚嘆希有。時隆慶四年事也。",
    "X61n1162_004:0578c07": "黃衣入夢杭州湖墅干氏者。有隣家被盜。女",
    "X61n1162_004:0578c08": "送[(乏-之+虫)*善]魚十尾。為母問安。畜甕中。亡之矣。一夕夢",
    "X61n1162_004:0578c09": "黃衣尖帽者十人。長跪乞命。覺而疑之。卜諸術",
    "X61n1162_004:0578c10": "人。曰。當有生命求放耳。徧索室內。則甕有巨鱔",
    "X61n1162_004:0578c11": "在焉。數之正十。大驚放之。時萬曆九年事也。",
    "X61n1162_004:0578c12": "不堅財謂水得漂。火得焚。官得取。盜得劫。危",
    "X61n1162_004:0578c13": "脆無常。非堅物故。又曰幻財。",
    "X61n1162_004:0578c14": "名通天府或謂穹蒼渺邈。何得相通。不知天",
    "X61n1162_004:0578c15": "王以六齋之日。巡狩人間。無善不知。無惡不察。",
    "X61n1162_004:0578c16": "又行十善。則天勝。人行十惡。修羅勝。故天帝時",
    "X61n1162_004:0578c17": "時欲人為善。一人為善。則飛天神王。報達天京。",
    "X61n1162_004:0578c18": "經有明文。非臆說也。",
    "X61n1162_004:0578c19": "放生祝願",
    "X61n1162_004:0578c20": "放生已。對佛像前。至心禮拜。白言弟子(某)。一心皈",
    "X61n1162_004:0578c21": "命極樂世界阿彌陀佛。我遵先佛明誨。今行放生。",
    "X61n1162_004:0578c22": "已得若干。以此功德。願我罪業消除。冤愆解釋。所",
    "X61n1162_004:0578c23": "修善根。日益增長。命終之際。身心安隱。正念分明。",
    "X61n1162_004:0578c24": "蒙佛接引。生極樂國七寶池內蓮華之中。華開見",
    "X61n1162_004:0579a01": "佛。得無生忍。具足佛慧。以大神力。凡我所放一切",
    "X61n1162_004:0579a02": "生命。以及十方無盡有情。盡得度脫。成無上道。願",
    "X61n1162_004:0579a03": "佛慈悲。哀憐攝受。發願已。念佛或百聲。或千聲。萬聲。",
    "X61n1162_004:0579a04": "隨意多少。",
    "X61n1162_004:0579a05": "放生呪",
    "X61n1162_004:0579a06": "佛言。水中有微細蟲類。凡眼不能見者。故律中教",
    "X61n1162_004:0579a07": "人以囊濾水。方飲。若人能書護生陀羅尼。沉於河",
    "X61n1162_004:0579a08": "井。及盛水器中。并為誦呪。念佛名號七徧。其蟲皆",
    "X61n1162_004:0579a09": "生善趣。今書陀羅尼于後。",
    "X61n1162_004:0579a10": "唵嚩悉波羅摩尼莎訶",
    "X61n1162_004:0579a11": "屼[(留-刀)-田][丮-(舉-與)+(└@夕)][但-日+兀][丫/一][几@〡][丮-(舉-與)+(一/ㄠ)][丮-(舉-與)+((ㄠ-、)*ㄟ)][丮-(舉-與)+(ㄓ-凵+└)]",
    "X61n1162_004:0579a12": "南無歡喜莊嚴諸王佛",
    "X61n1162_004:0579a13": "南無寶髻如來",
    "X61n1162_004:0579a14": "(還)謹按佛慈之所及。不特水中微蟲而已。佛又",
    "X61n1162_004:0579a15": "言燈燭焰上。有一等微細眾生。吞其光以為命。",
    "X61n1162_004:0579a16": "吹之即死。故佛教人勿吹燈燭。恐損其命。由此",
    "X61n1162_004:0579a17": "推之。天下豈有不愛護之眾生也哉。故嵩禪師",
    "X61n1162_004:0579a18": "云。至微眾生。人所不能見者。惟佛慈能及之。此",
    "X61n1162_004:0579a19": "佛慈所以彌綸十方而無間也。",
    "X61n1162_004:0579a20": "論不偷盜",
    "X61n1162_004:0579a21": "華嚴經曰。性不偷盜。菩薩於自資財。常知止足。於他",
    "X61n1162_004:0579a22": "慈恕。不欲侵損。若物屬他。起他物想。終不於此而生",
    "X61n1162_004:0579a23": "盜心。乃至草葉。不與不取。何況其餘資生之具。",
    "X61n1162_004:0579a24": "鈔曰。終不盜心者。應言盜心取也。若無盜心。雖知",
    "X61n1162_004:0579b01": "他物。或暫用取。或同意取。或擬令他知。皆非盜也。",
    "X61n1162_004:0579b02": "梵網經曰。若佛子自盜。教人盜。方便盜。呪盜。盜因。盜",
    "X61n1162_004:0579b03": "緣。盜法。盜業。乃至鬼神。有主。劫賊物。一切財物。一針",
    "X61n1162_004:0579b04": "一草。不得故盜。菩薩應生佛性孝順心。慈悲心。常助",
    "X61n1162_004:0579b05": "一切人生福生樂。而反更盜人財物者。是菩薩波羅",
    "X61n1162_004:0579b06": "夷罪。",
    "X61n1162_004:0579b07": "攷證方便盜呪盜盜前方便。窬墻發鑰之",
    "X61n1162_004:0579b08": "類是也。呪盜者。有惡呪師。能以呪術取彼物也。",
    "X61n1162_004:0579b09": "缺隨喜讚歎者。盜謀必須密議。讚歎隨喜事希。",
    "X61n1162_004:0579b10": "故略之也。",
    "X61n1162_004:0579b11": "乃至鬼神乃至者。從重至輕。一鬼神物。二但",
    "X61n1162_004:0579b12": "係有主物。三劫賊物。四一切物也。",
    "X61n1162_004:0579b13": "高峯師云。一切物無貴賤。無大小。人不與之。起心",
    "X61n1162_004:0579b14": "故取。是偷盜也。從上佛祖。為求道業。洞觀諸相空",
    "X61n1162_004:0579b15": "寂。至若頭目髓腦。悉皆捨與。而況身外浮幻財帛。",
    "X61n1162_004:0579b16": "視如游塵。雖強使我取。亦取亦不可取。而況自取。",
    "X61n1162_004:0579b17": "或路行遇他人所遺之物。不以目視。何況手捉。以",
    "X61n1162_004:0579b18": "至錢財物貨。隱匿官稅。不行輸納。同名偷盜。為貪",
    "X61n1162_004:0579b19": "著所使。既貪心不滅。則捨離世間福德種也。",
    "X61n1162_004:0579b20": "(還)謹按管寧華歆為友。甞共園鋤菜。見地有金。",
    "X61n1162_004:0579b21": "寧麾鋤不顧。歆則捉而擲之。人以是知其優劣。",
    "X61n1162_004:0579b22": "今世之人。匿稅不輸者眾矣。求如華歆者尚不",
    "X61n1162_004:0579b23": "能得。況如管寧乎。噫。宜淨業之難脩也。可慨夫。",
    "X61n1162_004:0579b24": "考證寧歆優劣後漢時。公孫度威行海外。",
    "X61n1162_004:0579c01": "管寧避亂歸之。乃廬山谷。每見度。語唯經典。不",
    "X61n1162_004:0579c02": "及世事。由是度安其賢。民化其德。終身不仕而",
    "X61n1162_004:0579c03": "卒。歆則仕於曹操。弒逆與同焉。",
    "X61n1162_004:0579c04": "楞嚴經曰。阿難。又復六道眾生。其心不偷。則不隨其",
    "X61n1162_004:0579c05": "生死相續。汝脩三昧。本出塵勞。偷心不除。塵不可出。",
    "X61n1162_004:0579c06": "縱有多智禪定現前。如不斷偷。必落邪道。上品精靈。",
    "X61n1162_004:0579c07": "中品妖魅。下品邪人。諸魔所著。彼等羣邪。亦有徒眾。",
    "X61n1162_004:0579c08": "各各自謂成無上道。我滅度後。末法之中。多此妖邪。",
    "X61n1162_004:0579c09": "熾盛世間。潛匿奸欺。稱善知識。各各自謂已得上人",
    "X61n1162_004:0579c10": "法。詃惑無識。恐令失心。所過之處。其家耗散。我教比",
    "X61n1162_004:0579c11": "丘。循方乞食。令其捨貪。成菩提道。云何賊人假我衣",
    "X61n1162_004:0579c12": "服。裨販如來。造種種業。皆言佛法。由是疑悞無量眾",
    "X61n1162_004:0579c13": "生墮無間獄(汝教)。世人脩三摩地。後斷偷盜。是名如來",
    "X61n1162_004:0579c14": "先佛世尊。第三決定清淨明誨。若不斷偷修禪定者。",
    "X61n1162_004:0579c15": "譬如有人。水灌漏巵。欲求其滿。縱經塵劫。終無平復。",
    "X61n1162_004:0579c16": "考證上品精靈宗鏡錄云。夫神何耶。精極",
    "X61n1162_004:0579c17": "而靈者也。春秋傳云。其用物弘矣。其取精多矣。",
    "X61n1162_004:0579c18": "用物弘而取精多。是亦偷盜之類也。有不精極",
    "X61n1162_004:0579c19": "而靈者乎。至於精絕而靈竭。必墮惡道矣。",
    "X61n1162_004:0579c20": "迴向文(見袁氏功課錄)",
    "X61n1162_004:0579c21": "稽首西方極樂世界阿彌陀佛。稽首三洲感應護",
    "X61n1162_004:0579c22": "法韋馱尊天。竊唯人生百行。廉潔為先。哲人常畏",
    "X61n1162_004:0579c23": "夫四知。往聖每嚴夫一介。弟子(某)遵佛明誨。不敢",
    "X61n1162_004:0579c24": "偷盜。但充義至精。省身難盡。暫隳小節。輙悞平生。",
    "X61n1162_004:0580a01": "所得未及毫毛。所喪已踰山嶽。特念阿彌陀佛若",
    "X61n1162_004:0580a02": "干聲。仗茲佛力。使我弟子自今以後。恥心益烈。清",
    "X61n1162_004:0580a03": "德彌高。辭受恊宜。氷檗勵節。覩吾面而鄙夫易慮。",
    "X61n1162_004:0580a04": "聞吾名而貪士興廉。八埏盡守清規。百世永師讓",
    "X61n1162_004:0580a05": "德。願佛慈悲。哀憐攝受。願韋馱憐憫。為作證明。使",
    "X61n1162_004:0580a06": "惡緣消散。善事圓成。淨因日增。往生如願。",
    "X61n1162_004:0580a07": "考證四知後漢楊震。為太尉時。或遺之金。",
    "X61n1162_004:0580a08": "震却之。其人曰。暮夜無知者。震曰。天知地知。爾",
    "X61n1162_004:0580a09": "知我知。何謂無知。卒不受。",
    "X61n1162_004:0580a10": "一介孟子曰。非其義也。非其道也。一介不以",
    "X61n1162_004:0580a11": "與人。一介不以取諸人。",
    "X61n1162_004:0580a12": "充義孟子曰。是充類至義之盡也。",
    "X61n1162_004:0580a13": "鄙夫論語子曰。鄙夫可與事君也與哉。其未",
    "X61n1162_004:0580a14": "得也患得之。既得之。患失之。苟患失之。無所不",
    "X61n1162_004:0580a15": "至矣。",
    "X61n1162_004:0580a16": "興廉孟子曰。聞伯夷之風者。貪夫廉。",
    "X61n1162_004:0580a17": "八埏八方也。",
    "X61n1162_004:0580a18": "附弭盜篇(蓮池禪師撰)",
    "X61n1162_004:0580a19": "九月望日。眾僧說戒。有出眾長跪。自陳其過曰。某",
    "X61n1162_004:0580a20": "犯偷盜。視之。則含虗居士也。予曰。居士素循謹奉",
    "X61n1162_004:0580a21": "法。焉得有此。居士曰。非然也。眼盜色。耳盜聲。鼻盜",
    "X61n1162_004:0580a22": "香。舌盜味。乃至意之盜法也。皆取非其有者也。謂",
    "X61n1162_004:0580a23": "之非盜可乎。惟願慈悲。為我懺罪。予曰。天下之言",
    "X61n1162_004:0580a24": "盜者有二。我往彼而取之者。竊盜也。物自來而取",
    "X61n1162_004:0580b01": "之者。攘盜也。居士試思之。眼之盜色也。其諸眼至",
    "X61n1162_004:0580b02": "於色。取色而歸之眼與。曰。眼未甞至於色也。其諸",
    "X61n1162_004:0580b03": "色至於眼。眼隨而取之與。曰。色未甞至於眼也。如",
    "X61n1162_004:0580b04": "是。則非竊非攘也。曷為盜。居士曰。眼不至色。色不",
    "X61n1162_004:0580b05": "至眼。而為之媒者。識也。如青黃等遇之眼。而攬之",
    "X61n1162_004:0580b06": "乎識田。是故識為盜。予曰。是則是矣。然證盜者必",
    "X61n1162_004:0580b07": "出其贓。是青黃等。今且取而出之。居士曰。青黃雖",
    "X61n1162_004:0580b08": "不可得。而靜言思之。宛然如在於心目。故曰識為",
    "X61n1162_004:0580b09": "盜。予曰。是則是矣。既得其贓。當治其盜。色有青黃。",
    "X61n1162_004:0580b10": "盜色之識。青與黃與。居士曰。色本自無。從緣而有。",
    "X61n1162_004:0580b11": "體性空寂。誰睹青黃。予曰。能盜之識既無。所盜之",
    "X61n1162_004:0580b12": "色何有。兩處非實。安得名盜乎。反覆窮之。盜不可",
    "X61n1162_004:0580b13": "得。而子將奚懺。居士憮然曰。快哉斯論。不懺之懺。",
    "X61n1162_004:0580b14": "真懺也。上士行之。斯其宜矣。中下之士。如之何則",
    "X61n1162_004:0580b15": "可。予曰。盜之入人室也。必瞰其睡眠。境之入人心",
    "X61n1162_004:0580b16": "也。必乘其昏昧。未有室主惺惺。而盜肆其志者。未",
    "X61n1162_004:0580b17": "有心王歷歷。而境得其便者。曰。大盜至。劫而取之。",
    "X61n1162_004:0580b18": "又焉在其不睡眠也。予乃為之頌曰。君明臣良。綱",
    "X61n1162_004:0580b19": "舉目張。鍊彼豼貅。固其金湯。敵國浸謀。外夷來王。",
    "X61n1162_004:0580b20": "雖有巨盜。烏乎不亡。居士載拜稽首曰。請事斯語。",
    "X61n1162_004:0580b21": "以為弭盜之良方。",
    "X61n1162_004:0580b22": "(還)謹按偷盜不同。有有形之盜。有無形之盜。前",
    "X61n1162_004:0580b23": "三經所論者。有形之盜也。蓮師所論者。無形之",
    "X61n1162_004:0580b24": "盜也。有形之盜。其罪有限。無形之盜。其祻無窮。",
    "X61n1162_004:0580c01": "況有形之盜。易於禁止。無形之盜。難於遏絕。今",
    "X61n1162_004:0580c02": "人縱能禁止其有形之罪。孰能遏絕乎無窮之",
    "X61n1162_004:0580c03": "祻哉。噫。不惟不能遏絕而已也。認賊為子。人人",
    "X61n1162_004:0580c04": "皆然。是可嘆也已。",
    "X61n1162_004:0580c05": "考證頌曰心為一身之主。猶君也。耳目之",
    "X61n1162_004:0580c06": "類。各有所司。猶臣也。心不蔽於欲。則君明矣。君",
    "X61n1162_004:0580c07": "明而百司有不退聽者乎。由是目不惑於色。耳",
    "X61n1162_004:0580c08": "不惑於聲。六賊俱為之消亡矣。吾之家寶。又孰",
    "X61n1162_004:0580c09": "能劫而取之也。其與國之君明臣良。則政平事",
    "X61n1162_004:0580c10": "理。兵強守固。而巨盜不能乘其便者。不事異而",
    "X61n1162_004:0580c11": "理同歟。故曰。不懺之懺。真懺也。",
    "X61n1162_004:0580c12": "綱舉目張言大小政事。皆無廢墜也。",
    "X61n1162_004:0580c13": "豼貅如豼如貅。言兵之強也。",
    "X61n1162_004:0580c14": "金湯金城湯池。言守之固也。",
    "X61n1162_004:0580c15": "論不邪婬",
    "X61n1162_004:0580c16": "華嚴經曰。性不邪婬。菩薩於自妻知足。不求他妻。於",
    "X61n1162_004:0580c17": "他妻妾。他所護女。親族媒定。及為法所護。尚不生於",
    "X61n1162_004:0580c18": "貪染之心。何況從事。況於非道。",
    "X61n1162_004:0580c19": "梵網經曰。若佛子自婬。教人婬。乃至一切女人。不得",
    "X61n1162_004:0580c20": "故婬。婬因。婬緣。婬法。婬業。乃至畜生女。諸天鬼神女。",
    "X61n1162_004:0580c21": "及非道行婬。而菩薩應生孝順心。救度一切眾生。淨",
    "X61n1162_004:0580c22": "法與人。而反更起一切人婬。不擇畜生。乃至母女姊",
    "X61n1162_004:0580c23": "妹六親行婬。無慈悲心者。是菩薩波羅夷罪。",
    "X61n1162_004:0580c24": "戒疏發隱曰。梵網不發誓戒。首誓欲染者。良以身",
    "X61n1162_004:0581a01": "生於欲。欲成於女。濬恩愛海。牢生死根。無過女色",
    "X61n1162_004:0581a02": "矣。故首誓之。寧將此身。受烈火焰中焚燒之苦。大",
    "X61n1162_004:0581a03": "坑穽中陷沒之苦。刀劍山頭刺割之苦。萬苦交攢。",
    "X61n1162_004:0581a04": "吾寧忍之。終不忍違背聖經。共諸女人作不淨行。",
    "X61n1162_004:0581a05": "良以紅爐白刃。壞色身于一時。花箭蜜鋒。沉慧命",
    "X61n1162_004:0581a06": "於萬劫。苦中較苦。苦有重輕。寧忍此而不為彼。誓",
    "X61n1162_004:0581a07": "要決絕至極之語也。昔有坐禪比丘。庶可免此矣。",
    "X61n1162_004:0581a08": "學人誦戒至此。尚其寒心切骨而力持之。",
    "X61n1162_004:0581a09": "(還)謹按淨名經云。維摩詰示有妻子。常修梵行。",
    "X61n1162_004:0581a10": "則正婬雖不制而自制矣。況邪婬哉。在家修行",
    "X61n1162_004:0581a11": "者。僅制邪婬。亦云末矣。而況邪婬之不能免也。",
    "X61n1162_004:0581a12": "噫。",
    "X61n1162_004:0581a13": "考證邪婬戒疏曰。五眾邪正俱制。二眾但",
    "X61n1162_004:0581a14": "制邪婬。然自妻非道非處。產後乳兒姙娠等。皆",
    "X61n1162_004:0581a15": "以為邪婬○出家五眾。比丘。比丘尼。沙彌。沙彌",
    "X61n1162_004:0581a16": "尼。式叉摩那。女子出家未落髮者也。在家二眾。",
    "X61n1162_004:0581a17": "優婆塞。優婆夷。",
    "X61n1162_004:0581a18": "孝順心發隱曰。觀眾生皆我父母。息滅邪心。",
    "X61n1162_004:0581a19": "是名孝順心也。",
    "X61n1162_004:0581a20": "淨法與人鳩摩羅什曰。外國有一女人。身體",
    "X61n1162_004:0581a21": "金色。有長者子。名達慕多羅。以千兩金要入竹",
    "X61n1162_004:0581a22": "林。同載而去。文殊師利。於中道變為白衣。身著",
    "X61n1162_004:0581a23": "寶衣。衣甚嚴好。女人見之。貪心內發。文殊言。欲",
    "X61n1162_004:0581a24": "得衣者。當發菩提心。女曰。何等為菩提心。答曰。",
    "X61n1162_004:0581b01": "汝身是也。女曰。云何是。答曰。菩提性空。汝身亦",
    "X61n1162_004:0581b02": "空。以此故是。此女曾在迦葉佛所。宿植善根。本",
    "X61n1162_004:0581b03": "修智慧。聞是說。即得無生法忍。還與長者子入",
    "X61n1162_004:0581b04": "竹林。自現身死。膖脹臭爛。長者子見已。甚大怖",
    "X61n1162_004:0581b05": "畏。往詣佛所。佛為說法。亦得法忍。由此觀之。淨",
    "X61n1162_004:0581b06": "法與人。此類是也。",
    "X61n1162_004:0581b07": "坐禪比丘發隱曰。昔有坐禪比丘。魔化美女。",
    "X61n1162_004:0581b08": "說偈誘惑。比丘答曰。無羞敝惡人。說此不淨語。",
    "X61n1162_004:0581b09": "水漂火焚之。不欲見聞汝。魔嘆曰。海水可竭。須",
    "X61n1162_004:0581b10": "彌可傾。彼上人者。秉志堅貞。堅貞者。勇烈也。",
    "X61n1162_004:0581b11": "楞嚴經曰。阿難。若六道眾生。其心不婬。則不隨其生",
    "X61n1162_004:0581b12": "死相續。汝修三昧。本出塵勞。婬心不除。塵不可出。縱",
    "X61n1162_004:0581b13": "有多智禪定現前。如不斷婬。必落魔道。上品魔王。中",
    "X61n1162_004:0581b14": "品魔民。下品魔女。彼等諸魔。亦有徒眾。各各自謂成",
    "X61n1162_004:0581b15": "無上道。我滅度後。末法中。多此魔民。熾盛世間。廣行",
    "X61n1162_004:0581b16": "貪婬。為善知識。令諸眾生落愛見坑。失菩提路。汝教",
    "X61n1162_004:0581b17": "世人修三摩地。先斷婬心。是如來先佛世尊。第一決",
    "X61n1162_004:0581b18": "定清淨明誨。若不斷婬。名禪定者。如蒸砂石。欲其成",
    "X61n1162_004:0581b19": "飯。經百千劫。祇名熱砂。何以故。此非飯本。砂石成故。",
    "X61n1162_004:0581b20": "汝以婬身求佛妙果。縱得妙悟。皆是婬根。根本成婬。",
    "X61n1162_004:0581b21": "輪轉三塗。必不能出。如來涅槃。何路修證。必使婬機",
    "X61n1162_004:0581b22": "身心俱斷。斷性亦無。於佛菩提。斯可希冀。",
    "X61n1162_004:0581b23": "(還)謹按楞嚴止曰婬心。而不曰邪婬。何也。盖婬",
    "X61n1162_004:0581b24": "心者。邪婬之本。華嚴梵網則伐其枝。而楞嚴則",
    "X61n1162_004:0581c01": "拔其本矣。本有不拔。則萌蘖旋生。雖斧斤日尋",
    "X61n1162_004:0581c02": "焉。亦何益之有哉。",
    "X61n1162_004:0581c03": "考證愛見坑初門曰。論煩惱根本。不出見",
    "X61n1162_004:0581c04": "愛○一見煩惱者。邪心觀理。名之為見。若於假",
    "X61n1162_004:0581c05": "實之理。情迷而倒想邪求。邪見偏理。妄執為實。",
    "X61n1162_004:0581c06": "通名為見。見煩惱者。謂五利使。見諦所斷八十",
    "X61n1162_004:0581c07": "八使。六十二見等也○二愛煩惱者。貪染之心。",
    "X61n1162_004:0581c08": "名之為愛。若於假實二事情迷。隨心所對。一切",
    "X61n1162_004:0581c09": "事境。染著纏綿。通名為愛。愛煩惱者。謂五鈍使。",
    "X61n1162_004:0581c10": "思惟所斷十使及所斷結流愛扼纏蓋纏等也",
    "X61n1162_004:0581c11": "○八十八使。利鈍十使。俱見下卷念佛篇。",
    "X61n1162_004:0581c12": "第一清淨明誨婬戒也。發隱曰。婬者生死之",
    "X61n1162_004:0581c13": "原。聲聞不起大悲。惟怖生死。故婬先。殺者慈悲",
    "X61n1162_004:0581c14": "之敵。大士不怖生死。大悲普度。故殺先也○予",
    "X61n1162_004:0581c15": "問師云。楞嚴乃大乘經典。何以聲問為誨。蓮師",
    "X61n1162_004:0581c16": "答曰。佛適有感於摩登伽之事。故以婬為先耳。",
    "X61n1162_004:0581c17": "雖然。婬殺俱為重戒。先後不必論也。",
    "X61n1162_004:0581c18": "迴向文(見袁氏功課錄)",
    "X61n1162_004:0581c19": "稽首西方極樂世界阿彌陀佛。稽首三洲感應護",
    "X61n1162_004:0581c20": "法韋馱尊天。竊惟喪德喪名。皆由於色。損福損壽。",
    "X61n1162_004:0581c21": "無過於婬。故守身必斷夫情塵。而戒行尤嚴於袵",
    "X61n1162_004:0581c22": "席。弟子某遵佛明誨。不敢邪婬。但愛波易染。每對",
    "X61n1162_004:0581c23": "境以平沉。慾戒曾持。或臨岐而墮落。一思敗軌。幾",
    "X61n1162_004:0581c24": "負刺心。特念阿彌陀佛若干聲。仗茲佛力。使我弟",
    "X61n1162_004:0582a01": "子。自今以後。定性如澄潭之月。應色如過樹之風。",
    "X61n1162_004:0582a02": "觀臭穢于革囊。不受骷髏之熱誑。悟毒蛇于花莖。",
    "X61n1162_004:0582a03": "永拋恩愛之深纏。化起于閨門。禮傳於薄海。男外",
    "X61n1162_004:0582a04": "女內。家家成有別之風。夫唱婦隨。世世守無邪之",
    "X61n1162_004:0582a05": "訓。願佛慈悲。哀憐攝受。願韋馱憐憫。為作證明。令",
    "X61n1162_004:0582a06": "惡緣消散。善事圓成。淨因日增。往生如願。",
    "X61n1162_004:0582a07": "口四業圖",
    "X61n1162_004:0582a11": "(還)謹按口業雖四。其要在於謹言。能謹則不妄",
    "X61n1162_004:0582a12": "發。而口之所以離四過也。否則不傷於易。則傷",
    "X61n1162_004:0582a13": "於煩。而四業難乎免矣。故易繫寡辭。語記欲訥。",
    "X61n1162_004:0582a14": "老云守中。良有以夫。",
    "X61n1162_004:0582a15": "考證傷易傷煩言箴曰。傷易則誕。傷煩則",
    "X61n1162_004:0582a16": "支。",
    "X61n1162_004:0582a17": "寡辭易繫辭曰。吉人之辭寡。躁人之辭多。",
    "X61n1162_004:0582a18": "欲訥論語。子曰。君子欲訥於言而敏於行。",
    "X61n1162_004:0582a19": "守中老子曰。多言數窮。不如守中。",
    "X61n1162_004:0582a20": "論不妄言",
    "X61n1162_004:0582a21": "華嚴經曰。性不妄言。菩薩常作實語。真語。時語。乃至",
    "X61n1162_004:0582a22": "夢中。亦不忍作覆藏之語。無心欲作。何況故犯。",
    "X61n1162_004:0582a23": "疏曰。違想背心。名之曰妄。鈔云。設違於境。若順於",
    "X61n1162_004:0582a24": "心。不名妄故。",
    "X61n1162_004:0582b01": "梵網經曰。若佛子自妄語。教人妄語。方便妄語。妄語",
    "X61n1162_004:0582b02": "因。妄語緣。妄語法。妄語業。乃至不見言見。見言不見。",
    "X61n1162_004:0582b03": "身心妄語。而菩薩常生正語正見。亦生一切眾生正",
    "X61n1162_004:0582b04": "語正見。而反更起一切眾生邪語邪見邪業者。是菩",
    "X61n1162_004:0582b05": "薩波羅夷罪。",
    "X61n1162_004:0582b06": "戒疏發隱曰。外正語。內正見。合上身心。是不敢道",
    "X61n1162_004:0582b07": "非。凡不敢道聖。皆正語正見也。",
    "X61n1162_004:0582b08": "攷證見言不見發隱云。問。佛見兔入而言",
    "X61n1162_004:0582b09": "不見。是妄語否。答云。為救兔故。前殺戒所謂無",
    "X61n1162_004:0582b10": "所違犯。生多功德者是也○兔入而言不見。是",
    "X61n1162_004:0582b11": "違於境。為救兔故。是順於心也。",
    "X61n1162_004:0582b12": "楞嚴經曰。如是世界六道眾生。雖則身心無殺盜婬。",
    "X61n1162_004:0582b13": "三行已圓。若大妄語。即三摩提不得清淨。成愛見魔。",
    "X61n1162_004:0582b14": "失如來種。所謂未得謂得。未證言證。或求尊勝第一。",
    "X61n1162_004:0582b15": "謂前人言。我今已得。求彼禮懺。貪其供養。惑亂眾生。",
    "X61n1162_004:0582b16": "成大妄語。汝教世人修三摩地。復斷除諸大妄語。是",
    "X61n1162_004:0582b17": "名如來先佛世尊。第四決定清淨明誨。若不斷其大",
    "X61n1162_004:0582b18": "妄語者。如刻人糞為旃檀形。欲求香氣。無有是處。若",
    "X61n1162_004:0582b19": "諸比丘。心如直弦。一切真實。入三摩地。永無魔事。我",
    "X61n1162_004:0582b20": "印是人。成就菩薩無上知覺。",
    "X61n1162_004:0582b21": "律儀要略曰。妄言。謂以是為非。以非為是。見言不",
    "X61n1162_004:0582b22": "見。不見言見。虗妄不實等。若凡夫自言證聖。名大",
    "X61n1162_004:0582b23": "妄語。其罪極重。除為救他急難。方便權語。餘俱不",
    "X61n1162_004:0582b24": "可。",
    "X61n1162_004:0582c01": "高峯禪師云。無量劫來。却昧自己。迷己逐物。引起",
    "X61n1162_004:0582c02": "虗妄。內則妄認四大為己。由妄認故。乃有妄緣。二",
    "X61n1162_004:0582c03": "妄相因而生妄語。以我一言之妄。誤引他人百種",
    "X61n1162_004:0582c04": "之非。無邊欺誑。隱覆其中。害物害人。不可勝紀。無",
    "X61n1162_004:0582c05": "形之患。莫甚于斯。故不妄語者。即真實種也。真實",
    "X61n1162_004:0582c06": "種既斷。佛道從何而得焉。外有方便妄語者。護善",
    "X61n1162_004:0582c07": "遮惡。為利他故。不名犯戒。",
    "X61n1162_004:0582c08": "振曰。口四業中。惟妄言易生而難除。何也。世人",
    "X61n1162_004:0582c09": "習染成妄。妄想紛飛。發為妄言。種種。不一。凡形",
    "X61n1162_004:0582c10": "于詩歌。著于賦頌。托于碑銘序記。而援引遷就。",
    "X61n1162_004:0582c11": "背理失真者。妄也。自智其計。而以其失窮之。自",
    "X61n1162_004:0582c12": "勇其斷。而以其敵怒之者。妄也。未信而強言以",
    "X61n1162_004:0582c13": "[目*舌]之。未合而甘言以鈎之者。妄也。以便絕取勝。",
    "X61n1162_004:0582c14": "以巧侫媒悅者。妄也。以奇麗飾聽聞。以謔浪洽",
    "X61n1162_004:0582c15": "情況者。妄也。聞一密論。不能容受。而輕泄人前",
    "X61n1162_004:0582c16": "者。妄也。聞人小過。不為隱庇。而飾成大罪者妄",
    "X61n1162_004:0582c17": "也。外言入梱。內言出梱。內外掩覆而偏曲不公",
    "X61n1162_004:0582c18": "者。妄也。事在彼而言此。事在此而言彼。言在(事前",
    "X61n1162_004:0582c19": "事後)而不當機中窾者。妄也。見聞未廣。而遽立議",
    "X61n1162_004:0582c20": "以褒貶古今。涉世未深。而喜隨俗以校量是非",
    "X61n1162_004:0582c21": "者。妄也。毋妄則誠矣。誠則妄想潛消。妄緣自斷。",
    "X61n1162_004:0582c22": "中無隱情。外無媿辭。金石可貫。鬼神可格。矧如",
    "X61n1162_004:0582c23": "來光徹十方。有不引之登淨域乎。昔無業禪(師設)",
    "X61n1162_004:0582c24": "講汾陽。凡學者致問。必答之曰毋妄想。夫妄想",
    "X61n1162_004:0583a01": "乃妄言之根。修淨行者。亟宜勇猛絕之。",
    "X61n1162_004:0583a02": "迴向文(見袁氏功課錄此文闕大妄語及綺語兩舌惡口意今皆補之)。",
    "X61n1162_004:0583a03": "稽首西方極樂世界阿彌陀佛。稽首三洲感應護",
    "X61n1162_004:0583a04": "法韋馱尊天。竊唯白圭易玷。良駟難追。三緘猶慮",
    "X61n1162_004:0583a05": "招尤。半句能銷現福。弟子(某)遵佛明誨。不敢妄言。",
    "X61n1162_004:0583a06": "然浮氣欲收而常肆。微言思慎而屢訛。非特敢於",
    "X61n1162_004:0583a07": "欺人。抑亦熟於味已。特念阿彌陀佛若干聲。仗茲",
    "X61n1162_004:0583a08": "佛力。使我弟子自今已後。修未證於有餘。勿以無",
    "X61n1162_004:0583a09": "餘而自讚。心尚居於有漏。勿以無漏而自揚。修詞",
    "X61n1162_004:0583a10": "立誠。啟口見德。華言麗語。不形於齒唇。鬪遘熱惱。",
    "X61n1162_004:0583a11": "不騰於頰輔。上可以對天地。下可以質鬼神。小可",
    "X61n1162_004:0583a12": "以孚豚魚。大可以格眾庶。輕浮者尚實。矯偽者獻",
    "X61n1162_004:0583a13": "忱。凡茲含齒之徒。盡洽由衷之化。願佛慈悲。哀憐",
    "X61n1162_004:0583a14": "攝受。願韋馱憐憫。為作證明。令惡緣消散。善事圓",
    "X61n1162_004:0583a15": "成。淨因日增。往生如願。",
    "X61n1162_004:0583a16": "(還)謹按諸戒中。止有妄言者何。律儀要略云。妄",
    "X61n1162_004:0583a17": "言有四。綺語兩舌惡口。皆妄言類也。信乎戒口",
    "X61n1162_004:0583a18": "業者。當以妄言為首務。所謂口離四過者。不外",
    "X61n1162_004:0583a19": "此而得之矣。",
    "X61n1162_004:0583a20": "考證白圭易玷詩白圭之篇曰。白圭之玷。",
    "X61n1162_004:0583a21": "尚可磨也。斯言之玷。不可為也。",
    "X61n1162_004:0583a22": "良駟難追論語。子貢曰。駟不及舌。",
    "X61n1162_004:0583a23": "三緘家語。孔子觀周太廟。有金人三緘其口。",
    "X61n1162_004:0583a24": "而銘其背曰。古之慎言人也。戒之哉。毋多言。多",
    "X61n1162_004:0583b01": "言多敗。",
    "X61n1162_004:0583b02": "半句語云。半句非言。折盡平生之福。",
    "X61n1162_004:0583b03": "有餘無餘發隱曰。將盡習氣者。菩薩也。名有",
    "X61n1162_004:0583b04": "餘涅槃。除習已盡者。如來也。名無餘涅槃。",
    "X61n1162_004:0583b05": "無漏淨土或問云。以觀實相。發真無漏。故名",
    "X61n1162_004:0583b06": "為實○實者。實聖也。",
    "X61n1162_004:0583b07": "修詞立誠易繫辭曰。君子修詞立其誠。所以",
    "X61n1162_004:0583b08": "居業也。",
    "X61n1162_004:0583b09": "孚豚魚易曰。中孚。豚魚吉○言至信可感豚",
    "X61n1162_004:0583b10": "魚也。",
    "X61n1162_004:0583b11": "由衷春秋胡傳曰。大道隱而家天下。然後有",
    "X61n1162_004:0583b12": "誥誓。忠信薄而人心疑。然後有詛盟。盟詛煩而",
    "X61n1162_004:0583b13": "約劑亂。然後有交質子。其末至於交質子。猶有",
    "X61n1162_004:0583b14": "不信者焉。故左傳曰。信不由衷。質無益也○質",
    "X61n1162_004:0583b15": "音致。",
    "X61n1162_004:0583b16": "論不綺語",
    "X61n1162_004:0583b17": "華嚴經曰。性不綺語。菩薩當樂思審語。時語。實語。義",
    "X61n1162_004:0583b18": "語。法語。順道理語。巧調伏語。隨時籌量決是語。定菩",
    "X61n1162_004:0583b19": "薩乃至嬉笑。尚恒思審。何況故出散亂之言。",
    "X61n1162_004:0583b20": "律儀要略曰。綺語。謂粧飾華詞麗語浮靡惑人等。",
    "X61n1162_004:0583b21": "(還)謹按羅綺本於散亂之絲。既其既成。則有華",
    "X61n1162_004:0583b22": "麗之美。然則以散亂之言為綺語者。原其始也。",
    "X61n1162_004:0583b23": "以華詞麗語為綺語者。要其終也。",
    "X61n1162_004:0583b24": "論不兩舌",
    "X61n1162_004:0583c01": "華嚴經曰。性不兩舌。菩薩於諸眾生。無離間心。無惱",
    "X61n1162_004:0583c02": "害心。不將此語為破彼故。而向彼說。不將彼語為破",
    "X61n1162_004:0583c03": "此故。而向此說。未破者不令破。已破者不增長。不喜",
    "X61n1162_004:0583c04": "離間。不說離間語。若實若不實。梵網經兩舌戒曰。若",
    "X61n1162_004:0583c05": "佛子以惡心故。見持戒比丘手捉香罏。行菩薩行。而",
    "X61n1162_004:0583c06": "鬬遘兩頭。謗欺賢人無惡不造者。犯輕垢罪。",
    "X61n1162_004:0583c07": "戒疏發隱曰。謗彼賢人為造惡。鬬遘兩頭。縱實亦",
    "X61n1162_004:0583c08": "犯。況今是虗語乎。此戒不但是鬬遘比丘。推之。則",
    "X61n1162_004:0583c09": "讒亂人君臣。離間人骨肉者。皆是類也。始知洛黨",
    "X61n1162_004:0583c10": "蜀黨。非程蘇之本意。而猶議圓悟高庵為黨者。夫",
    "X61n1162_004:0583c11": "黨之事。世之君子不為。而況明道如二老者耶。盖",
    "X61n1162_004:0583c12": "鬬遘自是一時徒眾耳。於二老何與哉。",
    "X61n1162_004:0583c13": "(還)謹按虞書曰。予違汝弼。汝無面從。退有後言。",
    "X61n1162_004:0583c14": "亦兩舌之類也。嗚呼。良朋相遇。猶以兩舌告戒。",
    "X61n1162_004:0583c15": "況常人乎。",
    "X61n1162_004:0583c16": "攷證三黨通鑑。宋哲宗時。羣賢不能以類",
    "X61n1162_004:0583c17": "相從。遂有洛黨蜀黨朔黨之語。洛黨以程頥為",
    "X61n1162_004:0583c18": "首。而朱光庭等為輔。蜀黨以蘇軾為首。而呂陶",
    "X61n1162_004:0583c19": "等為輔。朔黨以劉摯為首。而輔之者尤眾。各為",
    "X61n1162_004:0583c20": "黨比以相訾議。",
    "X61n1162_004:0583c21": "圓悟高庵或問蓮師。圓悟高庵。分曹樹黨。兩",
    "X61n1162_004:0583c22": "家各統門徒。二老安得無與。答云。藺相如尚忍",
    "X61n1162_004:0583c23": "私讐。劉元城不失和氣。彼圓悟高庵。繼祖傳燈。",
    "X61n1162_004:0583c24": "代拂揚化。猶有這箇在。何名那伴人。是將以丹",
    "X61n1162_004:0584a01": "朱泆遊。而罪帝堯無義方。冉求聚斂。而譏孔子",
    "X61n1162_004:0584a02": "非善教。是將以六羣亂德。二眾分河。而謂釋迦",
    "X61n1162_004:0584a03": "未免好勝否耶。",
    "X61n1162_004:0584a04": "論不惡口",
    "X61n1162_004:0584a05": "華嚴經曰。性不惡口。所謂毒害語。麤獷語。苦他語。令",
    "X61n1162_004:0584a06": "他瞋恨語。鄙惡語。庸賤語。嗔忿語。如火燒心語。怨結",
    "X61n1162_004:0584a07": "語。熱惱語。不可樂聞語。能壞自身他身語。如是等語。",
    "X61n1162_004:0584a08": "菩薩悉皆捨離。常作潤澤語。柔軟語。悅意語。可樂聞",
    "X61n1162_004:0584a09": "語。善入人心語。風雅典則語。身心踊悅語。",
    "X61n1162_004:0584a10": "龍舒淨土文曰。所謂惡口者。乃惡怒之口。唯言語",
    "X61n1162_004:0584a11": "不溫和耳。今人所謂惡口。直為穢語矣。惡口果報。",
    "X61n1162_004:0584a12": "固已不佳。若穢語。則地獄畜生之報也。世人多不",
    "X61n1162_004:0584a13": "知此。乃以惡口穢語為常。奉勸世人。力以戒此。",
    "X61n1162_004:0584a14": "(還)謹按潤澤以下等語。與綺語相似。何以辨之。",
    "X61n1162_004:0584a15": "曰誠與不誠而已。潤澤等語。出於由衷者也。綺",
    "X61n1162_004:0584a16": "語浮詞。騰於頰輔者也。",
    "X61n1162_004:0584a17": "意三業",
    "X61n1162_004:0584a20": "(還)謹按此三業。不曰心而曰意。何也。盖意者。心",
    "X61n1162_004:0584a21": "之所發也。於發動之初而知戒謹焉。則易為力",
    "X61n1162_004:0584a22": "矣。此慎獨之功不可已也。否則涓涓不止。將成",
    "X61n1162_004:0584a23": "江河。萌蘖不摧。將尋斧柯。欲心之勉於三業也。",
    "X61n1162_004:0584a24": "不亦難哉。故曰。欲正其心者。先誠其意。",
    "X61n1162_004:0584b01": "攷證慎獨中庸曰。莫見乎隱。莫顯乎微。故",
    "X61n1162_004:0584b02": "君子必慎其獨也○註云。言幽暗之中。細微之",
    "X61n1162_004:0584b03": "事。迹雖未形。而幾則已動。人雖不知。而己獨知",
    "X61n1162_004:0584b04": "之。是以君子尤加謹焉。所以遏人欲於將萌。而",
    "X61n1162_004:0584b05": "不使其潛滋暗長於隱微之中。以至離道之遠",
    "X61n1162_004:0584b06": "也。",
    "X61n1162_004:0584b07": "宗鏡錄曰。念念之中。恒起三毒。即當劫盡三災。三",
    "X61n1162_004:0584b08": "毒貪為首。三災火為首。以不思議止觀。觀此毒。一",
    "X61n1162_004:0584b09": "念貪心無有起處。即是一唾火而滅。了念成智。即",
    "X61n1162_004:0584b10": "是一吹世界而成。",
    "X61n1162_004:0584b11": "(還)謹按龍舒文云。有婬女得道。文殊問云。如何",
    "X61n1162_004:0584b12": "見十八界。答云。如見劫火燒諸世界。雖不言三",
    "X61n1162_004:0584b13": "毒。實與宗鏡同旨。嗟夫。以女人尚有慨世之心。",
    "X61n1162_004:0584b14": "何今之修行者。縱情之習重。觀心之道微。甘於",
    "X61n1162_004:0584b15": "自焚。自溺。自飄。而莫悟也。可哀也哉。",
    "X61n1162_004:0584b16": "攷證三毒貪嗔癡也。壇經曰。諸天自性內",
    "X61n1162_004:0584b17": "照。三毒即除。",
    "X61n1162_004:0584b18": "三災火水風也。佛祖統紀云。二十轆轤劫滿。",
    "X61n1162_004:0584b19": "遇大三災。大地天宮俱壞。",
    "X61n1162_004:0584b20": "不思議止觀以自性實相。或止或觀也。此法",
    "X61n1162_004:0584b21": "不可思議。",
    "X61n1162_004:0584b22": "十八界龍舒文曰。謂六根六塵六識。因有此",
    "X61n1162_004:0584b23": "種種。故生無量事。造無量惡業。是故如劫火燒",
    "X61n1162_004:0584b24": "諸世界。",
    "X61n1162_004:0584c01": "論不貪欲",
    "X61n1162_004:0584c02": "華嚴經曰。性不貪欲。菩薩於他財物。他所資用。不生",
    "X61n1162_004:0584c03": "貪心。不願不求。",
    "X61n1162_004:0584c04": "佛遺教經曰。汝等比丘。當知多欲之人。多求利故。苦",
    "X61n1162_004:0584c05": "惱亦多。少欲之人。無求無欲。則無此患。直爾少欲。尚",
    "X61n1162_004:0584c06": "應修習。何況少欲能生諸功德。少欲之人。則無諂曲",
    "X61n1162_004:0584c07": "以求人意。亦復不為諸根所牽行少欲者心則坦然",
    "X61n1162_004:0584c08": "無所憂畏。觸事有餘。常無不足。有少欲者。則有涅槃。",
    "X61n1162_004:0584c09": "是名少欲。",
    "X61n1162_004:0584c10": "高峯師云。是三界輪迴之根本也。觀此四大幻身。",
    "X61n1162_004:0584c11": "本自無生。以愛染不忘。纏縛輪轉。故教中謂當知",
    "X61n1162_004:0584c12": "輪迴。愛為根本。由有諸欲助發愛性。是知能令生",
    "X61n1162_004:0584c13": "死相續。",
    "X61n1162_004:0584c14": "又曰。汝等比丘。諸欲脫諸苦惱。甞觀知止知足之法。",
    "X61n1162_004:0584c15": "即是富樂安隱之處。知足之人。雖臥地上。猶為安樂。",
    "X61n1162_004:0584c16": "不知足者。雖處天堂。亦不稱意。不知足者。雖富而貧。",
    "X61n1162_004:0584c17": "知足之人。雖貧而富。不知足者。常為五欲所牽。為知",
    "X61n1162_004:0584c18": "足者之所憐憫。是名知足。楞嚴經曰。若諸比丘。衣鉢",
    "X61n1162_004:0584c19": "之餘。分寸不畜。乞食餘分。施餓眾生。不將如來不了",
    "X61n1162_004:0584c20": "義說。迴為己解以誤初學。佛印是人得真三昧。",
    "X61n1162_004:0584c21": "又曰。十方如來。色目多求。同名貪水。菩薩見貪。如避",
    "X61n1162_004:0584c22": "瘴海。",
    "X61n1162_004:0584c23": "(還)謹按楞嚴經。論殺。則以殺貪為本。論盜。則以",
    "X61n1162_004:0584c24": "盜貪為本。論婬。則以欲貪為本。是殺盜婬皆由",
    "X61n1162_004:0585a01": "於貪也。此特舉其大者耳。貪之為害。豈止於是",
    "X61n1162_004:0585a02": "而已哉信乎如水之無物不受。目之為貪水。宜",
    "X61n1162_004:0585a03": "也。嗚呼。修行者。欲隄防於方寸之間。勿淪胥於",
    "X61n1162_004:0585a04": "瘴海之惡。將何如而可哉亦曰少欲知足而已。",
    "X61n1162_004:0585a05": "攷證如來不了義楞嚴會解曰。經言衣鉢",
    "X61n1162_004:0585a06": "之餘。分寸不畜。阿含經稱所畜物。可以資身進",
    "X61n1162_004:0585a07": "道。薩婆多論。許百物各可畜一。皆不了義也。",
    "X61n1162_004:0585a08": "宗鏡錄曰。若於貪起正思。了貪無自性。則於貪得",
    "X61n1162_004:0585a09": "解脫。若於貪起邪想。迷貪生執著。則於貪被繫縛。",
    "X61n1162_004:0585a10": "繫縛解脫。遂成真俗二門。於真俗二門。則收盡染",
    "X61n1162_004:0585a11": "淨諸法。貪之一法既爾。於嗔癡等。八萬四千塵勞",
    "X61n1162_004:0585a12": "亦然。",
    "X61n1162_004:0585a13": "(還)謹按少欲知足。固可以止貪。若昧於自性。則",
    "X61n1162_004:0585a14": "多欲無厭者。莫知其所終也。然則宗鏡之說。其",
    "X61n1162_004:0585a15": "可少乎哉。",
    "X61n1162_004:0585a16": "迴向文(莊芳林撰)",
    "X61n1162_004:0585a17": "稽首西方極樂世界阿彌陀佛。稽首三洲感應護",
    "X61n1162_004:0585a18": "法韋馱尊天。竊唯性靈瑩徹。原無芬垢於皇初。意",
    "X61n1162_004:0585a19": "想逐馳。遂同物交於塵世。是以經垂窒欲之戒。傳",
    "X61n1162_004:0585a20": "昭寡欲之方。弟子某遵佛明誨。不敢貪欲。但習染",
    "X61n1162_004:0585a21": "已深。恐幾微之猶累。欲根未淨。每幽獨之潛萌。盖",
    "X61n1162_004:0585a22": "好利本出於常情且見得實難於思義。況男女之",
    "X61n1162_004:0585a23": "際。尤人之大欲存焉。而可不戒乎哉。特念阿彌陀",
    "X61n1162_004:0585a24": "佛若干聲仗茲佛力。使我弟子自今以後。屬厭同",
    "X61n1162_004:0585b01": "君子之心。甘節守先聖之訓。知止知足澄湛如清",
    "X61n1162_004:0585b02": "水之珠。不願不求。凝淨如却塵之褥。秉衷純白。人",
    "X61n1162_004:0585b03": "人仰仁讓之風。厥志清明。在在格貪戾之習。願佛",
    "X61n1162_004:0585b04": "慈悲。哀憐攝受。願韋馱憐憫。為作證明。令惡意消",
    "X61n1162_004:0585b05": "散。善念圓成。淨因日增。往生如願。",
    "X61n1162_004:0585b06": "攷證皇初人之初生。維皇降衷。即天命之",
    "X61n1162_004:0585b07": "性也。所謂觀心實相者。觀此而已。心即性也。",
    "X61n1162_004:0585b08": "窒欲易曰。君子以懲忿窒欲。",
    "X61n1162_004:0585b09": "寡欲孟子曰。養心莫善於寡欲。",
    "X61n1162_004:0585b10": "屬厭左傳曰。願以小人之腹。為君子之心。屬",
    "X61n1162_004:0585b11": "厭而已。",
    "X61n1162_004:0585b12": "甘節易曰。甘節亨○此言無過不及。節之善",
    "X61n1162_004:0585b13": "者。故曰甘節。至若不節之嗟。是為不及。苦節貞",
    "X61n1162_004:0585b14": "凶。則為太過矣。",
    "X61n1162_004:0585b15": "清水珠中峯師云。西天有寶。名曰清珠。以此",
    "X61n1162_004:0585b16": "珠投入濁水中一寸。則一寸之濁水自清。自尺",
    "X61n1162_004:0585b17": "至丈莫不皆然。",
    "X61n1162_004:0585b18": "却塵褥杜陽編云。唐元載寵姬蘖瑤瑛。有却",
    "X61n1162_004:0585b19": "塵褥。言是却塵之獸毛所為也。",
    "X61n1162_004:0585b20": "仁讓貪戾大學曰。一家仁。一國興仁。一家讓。",
    "X61n1162_004:0585b21": "一國興讓。一人貪戾。一國作亂。其機如此。",
    "X61n1162_004:0585b22": "論不嗔恨",
    "X61n1162_004:0585b23": "華嚴經曰。菩薩永捨嗔恨。於一切眾生。恒起慈悲心。",
    "X61n1162_004:0585b24": "利益心。哀愍心。歡喜心。和順心攝受心。永捨嗔恨熱",
    "X61n1162_004:0585c01": "惱。常思順行仁慈祐益。",
    "X61n1162_004:0585c02": "梵網經曰。若佛子自嗔。教人嗔。嗔因。嗔緣。嗔法。嗔業。",
    "X61n1162_004:0585c03": "而菩薩應生一切眾生善根無諍之事。常生慈悲孝",
    "X61n1162_004:0585c04": "順心。而反更於一切眾生中。乃至於非眾生中。以惡",
    "X61n1162_004:0585c05": "口罵辱。加以手打。及以刀杖。意猶不息。前人求悔。善",
    "X61n1162_004:0585c06": "言懺謝。猶嗔不解者。是菩薩波羅夷罪。",
    "X61n1162_004:0585c07": "戒疏發隱曰。霜之雪之。昊天非害物也。所以培生",
    "X61n1162_004:0585c08": "育之原。責之治之。聖人非害人也。所以闢自新之",
    "X61n1162_004:0585c09": "路。嗔心縱而不休。眾生隔而不接。豈大士之體乎。",
    "X61n1162_004:0585c10": "攷證非眾生非眾生有二。一真化對。謂變",
    "X61n1162_004:0585c11": "幻化作者是也。二聖凡對。則諸佛聖人是也。",
    "X61n1162_004:0585c12": "佛遺教經曰。汝等比丘。若有人來節節支解。當自攝",
    "X61n1162_004:0585c13": "心。毋令嗔恨。亦當護口。勿出惡言。若縱毒心。則自妨",
    "X61n1162_004:0585c14": "道。失功德利。忍之為德。持戒苦行所不能及。能行忍",
    "X61n1162_004:0585c15": "者。乃可名為有力大人。若其不能歡喜忍受惡罵之",
    "X61n1162_004:0585c16": "毒。如飲甘露者。不名入道智慧人也。所以者。嗔恚之",
    "X61n1162_004:0585c17": "害。則破諸善法。壞好名聞。今世後世人不喜見。當知",
    "X61n1162_004:0585c18": "嗔心甚於猛火。常當防護。勿令得入。劫功德賊。無過",
    "X61n1162_004:0585c19": "嗔恚。白衣非行道人。無法自制。嗔猶可恕。出家行道",
    "X61n1162_004:0585c20": "無欲之人。而懷嗔恨。甚不可也。譬如清冷雲中。霹靂",
    "X61n1162_004:0585c21": "起火。非所應也。",
    "X61n1162_004:0585c22": "龍舒居士習慈說曰。觀世音菩薩。謂萬善皆生於",
    "X61n1162_004:0585c23": "慈。老子言三寶。以慈為首。儒家言五常。先之以仁。",
    "X61n1162_004:0585c24": "人有多嗔怒者。蓋不思此意。未言害物造業。先自",
    "X61n1162_004:0586a01": "損氣傷和。人若能到慈仁之境。方知嗔怒不佳。當",
    "X61n1162_004:0586a02": "其在嗔怒中。則不自知其苦。正如行荊棘中。及習",
    "X61n1162_004:0586a03": "成慈仁。則如入大廈安居矣。此不可以言盡。但當",
    "X61n1162_004:0586a04": "嗔怒時習之。久久自有可喜。凡待貧下。御僕妾。詆",
    "X61n1162_004:0586a05": "忤己者。易致嗔怒。尤當戒謹。蓋彼亦人也。但以薄",
    "X61n1162_004:0586a06": "福而事我。豈可恣其情性。而造惡業哉。如一切眾",
    "X61n1162_004:0586a07": "生。為大罪惡。亦勿生嗔。以污吾清冷之心。念彼以",
    "X61n1162_004:0586a08": "愚癡故耳。當生憐憫之心。如是以修淨土。其圓熟",
    "X61n1162_004:0586a09": "善根甚矣。",
    "X61n1162_004:0586a10": "(還)謹按華嚴疏云。百萬障門。嗔毒最重。除嗔之",
    "X61n1162_004:0586a11": "外。更徧推求。無有一惡如嗔之重者。是故目之",
    "X61n1162_004:0586a12": "為刀劍。名之為猛火。非過喻也。程明道定性書。",
    "X61n1162_004:0586a13": "有云。夫人之情。易發而難制者。惟怒為甚。第能",
    "X61n1162_004:0586a14": "以怒時遽忘其怒。而觀理之是非。亦可以見外",
    "X61n1162_004:0586a15": "誘之不足惡。而於道亦思過半矣。此正習慈仁",
    "X61n1162_004:0586a16": "者之所當知也。",
    "X61n1162_004:0586a17": "考證習慈袁氏廣愛篇曰。世人與眾不和。",
    "X61n1162_004:0586a18": "初生為嗔嗔漸增長。思量執著。住在心中。名為",
    "X61n1162_004:0586a19": "恨。此恨既積。欲損於他。名為惱。惟一慈心。能除",
    "X61n1162_004:0586a20": "嗔恨惱三事。以是知慈心功德無量也。慈有三",
    "X61n1162_004:0586a21": "等。眾生緣慈。法緣慈。無緣慈也。不利益一人。而",
    "X61n1162_004:0586a22": "求利益無數無邊之人。是為眾生緣慈。老者不",
    "X61n1162_004:0586a23": "獨思安其身。而兼思安其心。使之得受性真之",
    "X61n1162_004:0586a24": "樂。朋友少者皆然。此為法緣慈。若無緣慈惟聖",
    "X61n1162_004:0586b01": "人有之。盖聖人不住有為。亦不住無為。老則願",
    "X61n1162_004:0586b02": "安。而我亦不知其安。朋友少者皆然。所謂無緣",
    "X61n1162_004:0586b03": "慈力赴羣機也。",
    "X61n1162_004:0586b04": "迴向文(莊芳林撰)",
    "X61n1162_004:0586b05": "稽首西方極樂世界阿彌陀佛。稽首三洲感應護",
    "X61n1162_004:0586b06": "法韋馱尊天。竊唯嗔為毒海。恨入癘門。故聖人大",
    "X61n1162_004:0586b07": "遠怨之方。賢哲弘不校之度。弟子某遵佛明誨。不",
    "X61n1162_004:0586b08": "敢嗔恨。但人已異視。則嫉妬易生。習氣未除。則忿",
    "X61n1162_004:0586b09": "恚旋作。不和於眾。初生為嗔。執著在中。積久為恨。",
    "X61n1162_004:0586b10": "敗道損德。皆原於此。特念阿彌陀佛若干聲。仗茲",
    "X61n1162_004:0586b11": "佛力。使我弟子。自今以後。勃志已平。永作沾泥之",
    "X61n1162_004:0586b12": "絮熱心遂釋。常為春泮之氷。橫逆如虗舟之撼前。",
    "X61n1162_004:0586b13": "怨仇如飄瓦之墮體。與物無兢。悉諧大道之和平。",
    "X61n1162_004:0586b14": "舉世無諍。共由大通之熈皡願佛慈悲。哀憐攝受。",
    "X61n1162_004:0586b15": "願韋馱憐憫。為作證明。令惡緣消散。善念圓成。淨",
    "X61n1162_004:0586b16": "因日增。往生如願。",
    "X61n1162_004:0586b17": "攷證虗舟列子云。方舟濟於河。有虗舟來",
    "X61n1162_004:0586b18": "觸舟。雖有褊心之人不怒。",
    "X61n1162_004:0586b19": "飄瓦莊子云。雖有忮心。不怨飄瓦。",
    "X61n1162_004:0586b20": "遠怨胡傳曰。春秋善解分。貴遠怨。",
    "X61n1162_004:0586b21": "不校論語云。犯而不校。",
    "X61n1162_004:0586b22": "論不邪見",
    "X61n1162_004:0586b23": "華嚴經曰。菩薩又離邪見。住於正道。不行占卜。不取",
    "X61n1162_004:0586b24": "惡戒。心見正直。無誑無諂。於佛法僧。起決定信。",
    "X61n1162_004:0586c01": "永嘉集曰。邪見因緣。能生萬惡。正觀因緣。能生萬",
    "X61n1162_004:0586c02": "善。當知心是萬法之根本也。云何邪見。無明不了。",
    "X61n1162_004:0586c03": "妄執為我。因有我故。便有我所。因有我所。故起於",
    "X61n1162_004:0586c04": "斷常六十二見。見思相續。九十八使。三界生死。輪",
    "X61n1162_004:0586c05": "迴不息。當知邪見。眾惡之本。是故智者制而不隨。",
    "X61n1162_004:0586c06": "云何正觀。無為寂滅。至極微妙。絕相離名。心言路",
    "X61n1162_004:0586c07": "絕。當知正觀。還源之要也。是故智者。正觀因緣。萬",
    "X61n1162_004:0586c08": "惑斯遣。境智雙忘。心源淨矣。",
    "X61n1162_004:0586c09": "(還)謹按邪見即癡也。忘其正觀。顛倒妄想。固為",
    "X61n1162_004:0586c10": "癡之大者。至於事之理有不可為。勢有不容為。",
    "X61n1162_004:0586c11": "力有不能為。時有不暇為。事有不必為。而思欲",
    "X61n1162_004:0586c12": "為之。何莫而非癡也哉。噫。人能於佛法僧而決",
    "X61n1162_004:0586c13": "定信。則正觀成而心源淨。必無是矣。惜乎凡夫",
    "X61n1162_004:0586c14": "之不能也。悲夫。",
    "X61n1162_004:0586c15": "攷證　初門曰。撥正因果。僻信求福。皆名邪見",
    "X61n1162_004:0586c16": "○鈔曰。撥無因果。是深厚邪見。占卜等。是淺近",
    "X61n1162_004:0586c17": "邪見也。",
    "X61n1162_004:0586c18": "惡戒發隱曰。十六惡律儀者。一屠兒。二魁劊。",
    "X61n1162_004:0586c19": "三養猪羊。四捕魚。五獵師。六網鳥。七捕蛇。八養",
    "X61n1162_004:0586c20": "雞。九呪龍。十作賊。十一捕賊。十二獄吏。十三婬",
    "X61n1162_004:0586c21": "女家。十四酤酒家。十五洗染家。十六壓油家。此",
    "X61n1162_004:0586c22": "謂顯惡。人易見也。九十五種外道邪見者。或持",
    "X61n1162_004:0586c23": "牛馬。啖水草故。或持雞犬。甘食穢故。或事火。奉",
    "X61n1162_004:0586c24": "火為師。如迦葉事火龍故。或服風。吸外氣故。或",
    "X61n1162_004:0587a01": "翹脚。自謂精進故。或五熱炙身。或坐薪燔體。自",
    "X61n1162_004:0587a02": "謂苦盡得樂故。或投崖。自謂捨穢軀。得淨身故。",
    "X61n1162_004:0587a03": "乃至塗灰臥棘裸形等事。不可悉數。降而末代。",
    "X61n1162_004:0587a04": "或服水齋。自謂滌除五濁故。或復餓七。自謂空",
    "X61n1162_004:0587a05": "寂四大故。或復赤脚隆冬。囊髮盛夏。自謂寒暑",
    "X61n1162_004:0587a06": "不侵故。此謂隱惡。似善實惡。人所難見也。上二",
    "X61n1162_004:0587a07": "惡戒。雖運心長短。稍有優劣。皆名惡戒。",
    "X61n1162_004:0587a08": "六十二見鈔云。以斷常二見為本。而色等五",
    "X61n1162_004:0587a09": "陰。各具四句。四五二十。三世迭之。則成六十。加",
    "X61n1162_004:0587a10": "本斷常。成六十二。",
    "X61n1162_004:0587a11": "九十八使見下卷念佛正因中。",
    "X61n1162_004:0587a12": "迴向文(莊芳林撰)",
    "X61n1162_004:0587a13": "稽首西方極樂世界阿彌陀佛。稽首三洲感應護",
    "X61n1162_004:0587a14": "法韋馱尊天。竊思吾分以外。即毫末而非宜。性所",
    "X61n1162_004:0587a15": "不存。縱可為而匪事。故君子常存正見。聖人示無",
    "X61n1162_004:0587a16": "邪思。弟子某遵佛明誨。不敢邪見。然遊思不已。即",
    "X61n1162_004:0587a17": "為妄心。妄想不休。便為邪見。顛倒偏僻。憧憧之念",
    "X61n1162_004:0587a18": "亂其空。謟誑癡迷。役役之衷撓吾定。淺近邪見。猶",
    "X61n1162_004:0587a19": "云不可。深厚邪見。夫豈宜哉。特念阿彌陀佛若干",
    "X61n1162_004:0587a20": "聲。仗茲佛力。使我弟子自今以後。皈依三寶。決定",
    "X61n1162_004:0587a21": "無疑。見性如大明之晝。而羣妄自消。明心等大路",
    "X61n1162_004:0587a22": "之由。而諸蹊不蹈。一切違於正直者。悉皆滌除。稍",
    "X61n1162_004:0587a23": "有涉於私曲者。永加消滅。戒欺求慊。吾衷儼幽獨",
    "X61n1162_004:0587a24": "之盟。過化存神。舉世入無邪之境。願佛慈悲。哀憐",
    "X61n1162_004:0587b01": "攝受。願韋馱憐憫。為作證明。令惡緣消散。善念圓",
    "X61n1162_004:0587b02": "成。淨因日增。往生如願。",
    "X61n1162_004:0587b03": "考證毫末揚氏曰。聖人所為。本分之外。不",
    "X61n1162_004:0587b04": "加毫末。",
    "X61n1162_004:0587b05": "憧憧易曰。憧憧往來。朋從爾思○言私意之",
    "X61n1162_004:0587b06": "雜沓往來於胷中也。",
    "X61n1162_004:0587b07": "戒欺求慊大學云。所誠其意者。毋自欺也。如",
    "X61n1162_004:0587b08": "惡惡臭。如好好色。此之謂自慊○今無邪見。則",
    "X61n1162_004:0587b09": "自慊而不自欺矣。唯慎獨者能之。",
    "X61n1162_004:0587b10": "過化存神孟子曰。君子所過者化。所存者神。",
    "X61n1162_004:0587b11": "今無邪見。則所存者神。舉世無邪。則所過者化",
    "X61n1162_004:0587b12": "矣。",
    "X61n1162_004:0587b13": "意三業二偈",
    "X61n1162_004:0587b14": "洞山禪師曰。貪嗔癡。大無知。賴我今朝識得伊。行",
    "X61n1162_004:0587b15": "便打。坐便搥。分付心王仔細推。無量劫來不解脫。",
    "X61n1162_004:0587b16": "問你三人知不知。",
    "X61n1162_004:0587b17": "神鼎禪師曰。貪嗔癡。實無知。十二時中任從伊。行",
    "X61n1162_004:0587b18": "即往。坐即隨。分付心王擬何為。無量劫來元解脫。",
    "X61n1162_004:0587b19": "何須更問知不知。",
    "X61n1162_004:0587b20": "(還)謹按前一偈。與神秀所云時時頻拂拭免使",
    "X61n1162_004:0587b21": "惹塵埃同意。後一偈。與六祖所云本來無一物。",
    "X61n1162_004:0587b22": "何處惹塵埃同意。安勉不同。高下可知矣。雖然。",
    "X61n1162_004:0587b23": "天下不皆六祖神鼎也。下學上達。當自洞山神",
    "X61n1162_004:0587b24": "秀始。",
    "X61n1162_004:0587c01": "考證六祖神秀二偈壇經曰。五祖喚諸門",
    "X61n1162_004:0587c02": "人。汝等各去取自本心般若之性。各作一偈來。",
    "X61n1162_004:0587c03": "神秀呈一偈曰。身是菩提樹。心如明鏡臺。時時",
    "X61n1162_004:0587c04": "勤拂拭。勿使惹塵埃。祖曰。汝未見性。時六祖在",
    "X61n1162_004:0587c05": "碓坊。聞之。作一偈曰。菩提本無樹。明鏡亦非臺。",
    "X61n1162_004:0587c06": "本來無一物。何處惹塵埃。五祖知悟本性。即付",
    "X61n1162_004:0587c07": "衣鉢。",
    "X61n1162_004:0587c08": "附破戒人能改勿拒論(見蓮社釋疑論)",
    "X61n1162_004:0587c09": "或問。破戒之人可容入社否。師云。社中之友不求",
    "X61n1162_004:0587c10": "無過。唯求改過。若求無過。孰無過焉。古云唯佛一",
    "X61n1162_004:0587c11": "人持淨戒。其餘多是破戒者。自思我等與釋迦如",
    "X61n1162_004:0587c12": "來同為凡夫。世尊則精勤改過。成佛已經多劫。我",
    "X61n1162_004:0587c13": "等無慚無愧。略無改過之心。乃爾輪轉三塗。出入",
    "X61n1162_004:0587c14": "生死。恒受苦惱。無由解脫。故我今者立社。唯求知",
    "X61n1162_004:0587c15": "識痛為救正。改過為先。入社之後行無所改。然後",
    "X61n1162_004:0587c16": "擯之。三昧海經云。佛為父王說。昔有四比。丘犯律",
    "X61n1162_004:0587c17": "為恥。將無所怙。忽聞空中聲曰。汝之所犯謂無救",
    "X61n1162_004:0587c18": "者不然也。空王如來雖復涅槃。形像尚在。汝可入",
    "X61n1162_004:0587c19": "塔一觀寶相眉間白毫。比丘隨之泣淚言曰。佛像",
    "X61n1162_004:0587c20": "尚爾。況佛真容乎。舉身投地如大山崩。今於四方",
    "X61n1162_004:0587c21": "皆成正覺。東方阿閦佛。南方寶相佛。西方無量壽",
    "X61n1162_004:0587c22": "佛。北方微妙聲佛。是四改過比丘已成佛矣。今我",
    "X61n1162_004:0587c23": "社中豈有改過人不容入者。古云過則勿憚改。又",
    "X61n1162_004:0587c24": "曰惡人齋戒可祀上帝。我第憂不能改爾。破戒何",
    "X61n1162_004:0588a01": "疑。",
    "X61n1162_004:0588a02": "(還)謹按持戒篇。嚴以立法。改過論恕以待人。盖",
    "X61n1162_004:0588a03": "法不嚴則忘其警懼之心。待不恕則絕其自新",
    "X61n1162_004:0588a04": "之路。二者兼之。佛道之所以為慈悲乎。而人之",
    "X61n1162_004:0588a05": "終於暴棄者。吾未如之何也已。",
    "X61n1162_004:0588a06": "十業自考圖",
    "X61n1162_004:0588a07": "甞謂修行者。當以齋戒為首務。今人或能持齋。",
    "X61n1162_004:0588a08": "而不能持戒。何也。盖持齋雖難。而持戒尤難。如",
    "X61n1162_004:0588a09": "身口意十業。又為諸戒之首。故立自考之法。然",
    "X61n1162_004:0588a10": "自考者。須於每",
    "X61n1162_004:0588a11": "釋迦佛前。以晝之所為。焚香白之而後可。何以故。倘",
    "X61n1162_004:0588a12": "有違犯。慚愧曷勝。惕勵戰兢。臨深履薄。則惡日",
    "X61n1162_004:0588a13": "消而善日長。故自考有益。苟或不然。肆行無忌。",
    "X61n1162_004:0588a14": "非僻自甘。慚愧不生。悔心沉沒。則善日消而惡",
    "X61n1162_004:0588a15": "日長。雖自考亦為徒矣。然則淨業之士。志於考",
    "X61n1162_004:0588a16": "戒者。可不知所先務哉。柰何今之修行者。不唯",
    "X61n1162_004:0588a17": "不知持戒之有法。抑且不知何戒之當持。雖終",
    "X61n1162_004:0588a18": "身齋素。止為世間之善因。惡業罔除。難冀出世",
    "X61n1162_004:0588a19": "之勝果。噫。是則名為可憐憫者。思之。",
    "X61n1162_004:0588b01": "　　月&;殺生&;偷盜&;邪婬&;妄言&;綺語&;兩舌&;惡口&;貪欲&;嗔恨&;邪見&;",
    "X61n1162_004:0588b02": "初一&;&;&;&;&;&;&;&;&;&;&;",
    "X61n1162_004:0588b03": "初二&;&;&;&;&;&;&;&;&;&;&;",
    "X61n1162_004:0588b04": "初三&;&;&;&;&;&;&;&;&;&;&;",
    "X61n1162_004:0588b05": "初四&;&;&;&;&;&;&;&;&;&;&;",
    "X61n1162_004:0588b06": "初五&;&;&;&;&;&;&;&;&;&;&;",
    "X61n1162_004:0588b07": "初六&;&;&;&;&;&;&;&;&;&;&;",
    "X61n1162_004:0588b08": "初七&;&;&;&;&;&;&;&;&;&;&;",
    "X61n1162_004:0588b09": "初八&;&;&;&;&;&;&;&;&;&;&;",
    "X61n1162_004:0588b10": "初九&;&;&;&;&;&;&;&;&;&;&;",
    "X61n1162_004:0588b11": "初十&;&;&;&;&;&;&;&;&;&;&;",
    "X61n1162_004:0588b12": "十一&;&;&;&;&;&;&;&;&;&;&;",
    "X61n1162_004:0588b13": "十二&;&;&;&;&;&;&;&;&;&;&;",
    "X61n1162_004:0588b14": "十三&;&;&;&;&;&;&;&;&;&;&;",
    "X61n1162_004:0588b15": "十四&;&;&;&;&;&;&;&;&;&;&;",
    "X61n1162_004:0588b16": "十五&;&;&;&;&;&;&;&;&;&;&;",
    "X61n1162_004:0588b17": "十六&;&;&;&;&;&;&;&;&;&;&;",
    "X61n1162_004:0588b18": "十七&;&;&;&;&;&;&;&;&;&;&;",
    "X61n1162_004:0588b19": "十八&;&;&;&;&;&;&;&;&;&;&;",
    "X61n1162_004:0588b20": "十九&;&;&;&;&;&;&;&;&;&;&;",
    "X61n1162_004:0588b21": "二十&;&;&;&;&;&;&;&;&;&;&;",
    "X61n1162_004:0588b22": "廿一&;&;&;&;&;&;&;&;&;&;&;",
    "X61n1162_004:0588b23": "廿二&;&;&;&;&;&;&;&;&;&;&;",
    "X61n1162_004:0588b24": "廿三&;&;&;&;&;&;&;&;&;&;&;",
    "X61n1162_004:0588b25": "廿四&;&;&;&;&;&;&;&;&;&;&;",
    "X61n1162_004:0588c01": "廿五&;&;&;&;&;&;&;&;&;&;&;",
    "X61n1162_004:0588c02": "廿六&;&;&;&;&;&;&;&;&;&;&;",
    "X61n1162_004:0588c03": "廿七&;&;&;&;&;&;&;&;&;&;&;",
    "X61n1162_004:0588c04": "廿八&;&;&;&;&;&;&;&;&;&;&;",
    "X61n1162_004:0588c05": "廿九&;&;&;&;&;&;&;&;&;&;&;",
    "X61n1162_004:0588c06": "三十&;&;&;&;&;&;&;&;&;&;&;",
    "X61n1162_004:0588c07": "&;凡犯之重者╳犯之輕者、(一犯一記)不犯者空白&;&;",
    "X61n1162_004:0588c08": "每日至夜。以晝之所為。焚香白佛。若十業無犯。",
    "X61n1162_004:0588c09": "是無所愧矣。當益加勉。若十業有犯。即發慚愧",
    "X61n1162_004:0588c10": "心。即當對",
    "X61n1162_004:0588c11": "佛懺悔。又詣",
    "X61n1162_004:0588c12": "護法神前懺悔。誓不更作。庶幾其可。若犯而不悔。不",
    "X61n1162_004:0588c13": "惟自欺。是欺佛也。是欺神也。噫。己可欺。神佛其",
    "X61n1162_004:0588c14": "可欺乎。不特此也。又至每月朔望日。詣",
    "X61n1162_004:0588c15": "阿彌陀佛前。禮誦十業迴向文(&#;向文見前各條下誦一篇禮一拜)。夫",
    "X61n1162_004:0588c16": "迴向文。吾之言也。焚香白佛。吾之行也。白佛而",
    "X61n1162_004:0588c17": "上無愧於佛。是行顧言矣。迴向而上不欺於佛。",
    "X61n1162_004:0588c18": "是言顧行矣。言顧行。行顧言。離垢其庶幾乎。凡",
    "X61n1162_004:0588c19": "我同志。尚其勉之。",
    "X61n1162_004:0588c21": "淨土資糧全集卷之四"
}