{
    "T23n1435_053:0386c22": "十誦律卷第五十三第九誦之二",
    "T23n1435_053:0386c24": "後秦北印度三藏弗若多羅譯",
    "T23n1435_053:0386c25": "6 二不定法優波離問二不定法",
    "T23n1435_053:0386c26": "優波離問佛：「若信語優婆夷，見比丘於初犯",
    "T23n1435_053:0386c27": "四波羅夷中隨所破戒語諸比丘，應隨信語",
    "T23n1435_053:0386c28": "優婆夷語治不？」佛言：「應隨語治。」「應與實罪",
    "T23n1435_053:0386c29": "相羯磨不？」佛言：「應與。」又問：「若二信語優婆",
    "T23n1435_053:0387a01": "夷，一人見比丘犯婬、一人見犯盜。是二人",
    "T23n1435_053:0387a02": "語諸比丘，應隨此信語優婆夷語治不？」答言：",
    "T23n1435_053:0387a03": "「應治。」「應與實罪相羯磨不？」答言：「應與。」問：「信",
    "T23n1435_053:0387a04": "語優婆夷見比丘行道時與女人作婬，語諸",
    "T23n1435_053:0387a05": "比丘，應隨信語優婆夷治不？」答言：「不應。」「應",
    "T23n1435_053:0387a06": "與實罪相羯磨不？」答言：「不應。應問是信語",
    "T23n1435_053:0387a07": "優婆夷言：『更有信語優婆夷不？』答言：『有。』應",
    "T23n1435_053:0387a08": "問第二人。若二人語同，應隨信語優婆夷治，",
    "T23n1435_053:0387a09": "應與實罪相羯磨。若語不同言：『我不見行",
    "T23n1435_053:0387a10": "道時作婬，我見立坐作婬。』爾時應問是比丘：",
    "T23n1435_053:0387a11": "『汝實云何？』應隨是比丘語作。」問：「若信語優婆",
    "T23n1435_053:0387a12": "夷，見比丘與剎利女作婬，語諸比丘，應隨",
    "T23n1435_053:0387a13": "信語優婆夷治不？」答言：「不應。」「應與實罪相",
    "T23n1435_053:0387a14": "羯磨不？」答言：「不應。應問言：『更有信語優",
    "T23n1435_053:0387a15": "婆夷不？』答言：『有。』應問第二人。若二人語",
    "T23n1435_053:0387a16": "同，應隨信語優婆夷治，應與實罪相羯磨。",
    "T23n1435_053:0387a17": "若語不同言：『我不見與剎利女作婬，我見與",
    "T23n1435_053:0387a18": "婆羅門女、毘舍、首陀羅女作婬。』爾時應問是",
    "T23n1435_053:0387a19": "比丘：『汝實云何？』應隨是比丘語作。」問：「若信",
    "T23n1435_053:0387a20": "語優婆夷，見比丘與一白色女作婬，語諸比",
    "T23n1435_053:0387a21": "丘，應隨信語優婆夷治不？」答言：「不應。」「應與實",
    "T23n1435_053:0387a22": "罪相羯磨不？」答言：「不應。應問言：『更有信語",
    "T23n1435_053:0387a23": "優婆夷不？』答言：『有。』應問第二人。若第二",
    "T23n1435_053:0387a24": "人語同，應隨信語優婆夷治，應與實罪相羯",
    "T23n1435_053:0387a25": "磨。若語不同言：『我不見與白色女作婬，我",
    "T23n1435_053:0387a26": "見與黑色女、若黃色女、青色女作婬。』爾時應",
    "T23n1435_053:0387a27": "問是比丘：『汝實云何？』應隨是比丘語作。」問：「若",
    "T23n1435_053:0387a28": "信語優婆夷，見比丘與長女人作婬，語諸比",
    "T23n1435_053:0387a29": "丘，應隨信語優婆夷語治不？」答言：「不應。」「應",
    "T23n1435_053:0387b01": "與實罪相羯磨不？」答言：「不應。應問言：『更",
    "T23n1435_053:0387b02": "有信語優婆夷不？』答言：『有。』應問第二人。",
    "T23n1435_053:0387b03": "若第二人語同應治，應與實罪相羯磨。若",
    "T23n1435_053:0387b04": "語不同言：『我不見與長女人作婬，我見與",
    "T23n1435_053:0387b05": "短女人、中女人作婬。』爾時應問是比丘：『汝實",
    "T23n1435_053:0387b06": "云何？』應隨是比丘語作。」問：「若信語優婆夷，",
    "T23n1435_053:0387b07": "見比丘與女人於小便道作婬，語諸比丘，應",
    "T23n1435_053:0387b08": "隨信語優婆夷語治不？」答言：「不應。」「應與實",
    "T23n1435_053:0387b09": "罪相羯磨不？」答言：「不應。應問言：『更有信語",
    "T23n1435_053:0387b10": "優婆夷不？』答言：『有。』應問第二人。若第二人",
    "T23n1435_053:0387b11": "語同，應隨信語優婆夷治，應與實罪相羯磨。",
    "T23n1435_053:0387b12": "若語不同言：『我不見小便道作婬，我見大便",
    "T23n1435_053:0387b13": "道、口中作婬。』爾時應問是比丘：『汝實云何？』",
    "T23n1435_053:0387b14": "應隨是比丘語作。」問：「若信語優婆夷，見比丘",
    "T23n1435_053:0387b15": "與女人大便道中作婬，語諸比丘，應隨信語",
    "T23n1435_053:0387b16": "優婆夷治不？」答言：「不應。」「應與實罪相羯磨",
    "T23n1435_053:0387b17": "不？」答言：「不應。應問：『更有信語優婆夷不？』",
    "T23n1435_053:0387b18": "答言：『有。』應問第二人。若第二人語同，應隨",
    "T23n1435_053:0387b19": "信語優婆夷治，應與實罪相羯磨。若語不同",
    "T23n1435_053:0387b20": "言：『我不見大便道中作婬，我見小便道、口中",
    "T23n1435_053:0387b21": "作婬。』爾時應問是比丘：『汝實云何？』應隨是",
    "T23n1435_053:0387b22": "比丘語作。」問：「若信語優婆夷，見比丘與女人",
    "T23n1435_053:0387b23": "口中作婬，語諸比丘，應隨信語優婆夷治不？」",
    "T23n1435_053:0387b24": "答言：「不應。」「應與實罪相羯磨不？」答言：「不應。",
    "T23n1435_053:0387b25": "應問：『更有信語優婆夷不？』答言：『有。』應問第",
    "T23n1435_053:0387b26": "二人。若第二人語同，應隨信語優婆夷治，",
    "T23n1435_053:0387b27": "應與實罪相羯磨。若語不同言：『我不見口中",
    "T23n1435_053:0387b28": "作婬，我見於大小便道中作婬。』爾時應問是",
    "T23n1435_053:0387b29": "比丘：『汝實云何？』應隨是比丘語作。」問：「若信",
    "T23n1435_053:0387c01": "語優婆夷，見比丘非時噉石蜜，謂是噉肉，",
    "T23n1435_053:0387c02": "語諸比丘，應隨信語優婆夷治不？」答言：「不應。」",
    "T23n1435_053:0387c03": "「應與實罪相羯磨不？」答言：「不應。應問是比丘：",
    "T23n1435_053:0387c04": "『有是事不？』若比丘言：『我不食肉，我噉黑石",
    "T23n1435_053:0387c05": "蜜。』應隨是比丘語作。」問：「若信語優婆夷，見比",
    "T23n1435_053:0387c06": "丘非時噉酥，謂是噉穄米糜，語諸比丘，應",
    "T23n1435_053:0387c07": "隨信語優婆夷語治不？」答言：「不應。」「應與實",
    "T23n1435_053:0387c08": "罪相羯磨不？」答：「不應。應問是比丘：『汝實有",
    "T23n1435_053:0387c09": "是事不？』若比丘言：『我不食穄米糜，我噉酥。』",
    "T23n1435_053:0387c10": "應隨是比丘語作。」問：「若信語優婆夷，見比丘",
    "T23n1435_053:0387c11": "非時飲石蜜漿，謂是噉粥，語諸比丘，應隨",
    "T23n1435_053:0387c12": "信語優婆夷治不？」答言：「不應。」「應與實罪相",
    "T23n1435_053:0387c13": "羯磨不？」答言：「不應。應問是比丘：『有是事",
    "T23n1435_053:0387c14": "不？』若比丘言：『我不噉粥，我飲石蜜漿。』應隨",
    "T23n1435_053:0387c15": "是比丘語作。」問：「若信語優婆夷，見比丘於女",
    "T23n1435_053:0387c16": "人股間出精，謂正作婬欲，語諸比丘，應隨",
    "T23n1435_053:0387c17": "信語優婆夷治不？」答言：「不應。」「應與實罪相",
    "T23n1435_053:0387c18": "羯磨不？」答言：「不應。應問是比丘：『有是事不？』",
    "T23n1435_053:0387c19": "若比丘言：『我股間出精，不犯正婬。』應隨自",
    "T23n1435_053:0387c20": "言治。」問：「若比丘共一女人行道，有二信語優",
    "T23n1435_053:0387c21": "婆夷隨來。一信語優婆夷見比丘摩觸女人",
    "T23n1435_053:0387c22": "身，謂作婬，語諸比丘，應隨信語優婆夷治不？」",
    "T23n1435_053:0387c23": "答言：「不應。應問第二人。」「若事相違，我如所",
    "T23n1435_053:0387c24": "見說。應隨信語優婆夷治不？」答言：「不應。」「應",
    "T23n1435_053:0387c25": "與實罪相羯磨不？」答言：「不應。應問是比丘：",
    "T23n1435_053:0387c26": "『是事云何？』隨比丘自言作。」問：「若信語優婆",
    "T23n1435_053:0387c27": "夷，見比丘於後四品戒中隨所犯戒，語諸比",
    "T23n1435_053:0387c28": "丘，應隨信語優婆夷治不？」答言：「不應。」「應與",
    "T23n1435_053:0387c29": "實罪相羯磨不？」答言：「應與。」問：「若二信語優",
    "T23n1435_053:0388a01": "婆夷，一人見比丘故出精，一人見比丘摩觸",
    "T23n1435_053:0388a02": "女人身，語諸比丘，應隨信語優婆夷治不？」",
    "T23n1435_053:0388a03": "答言：「應治。」「應與實罪相羯磨不？」答言：「應",
    "T23n1435_053:0388a04": "與。」問：「若信語優婆夷見比丘行時故出精，",
    "T23n1435_053:0388a05": "語諸比丘，應隨信語優婆夷治不？」答言：「不",
    "T23n1435_053:0388a06": "應。」「應與實罪相羯磨不？」答言：「不應。應問",
    "T23n1435_053:0388a07": "言：『更有信語優婆夷不？』答言：『有。』應問弟",
    "T23n1435_053:0388a08": "二人。若弟二人語同，應隨信語優婆夷治，",
    "T23n1435_053:0388a09": "應與實罪相羯磨。若語不同言：『我不見行時",
    "T23n1435_053:0388a10": "出精，我見若坐、若立時出精。』爾時應問是比",
    "T23n1435_053:0388a11": "丘：『是事云何？』應隨是比丘語作。」問：「若信語",
    "T23n1435_053:0388a12": "優婆夷，見比丘摩觸剎利女身，語諸比丘，",
    "T23n1435_053:0388a13": "應隨信語優婆夷治不？」答言：「不應。」「應與實",
    "T23n1435_053:0388a14": "罪相羯磨不？」答言：「不應。應問：『更有信語優",
    "T23n1435_053:0388a15": "婆夷不？』若言：『有。』應問第二人。若弟二人語",
    "T23n1435_053:0388a16": "同應治，應與實罪相羯磨。若語不同言：",
    "T23n1435_053:0388a17": "『我不見剎利女，我見婆羅門、毘舍、首陀羅女。』",
    "T23n1435_053:0388a18": "爾時應問是比丘：『是事云何？』應隨是比丘語",
    "T23n1435_053:0388a19": "作。」問：「若信語優婆夷，見比丘摩觸白色女人",
    "T23n1435_053:0388a20": "身，語諸比丘，應隨信語優婆夷治不？」答言：",
    "T23n1435_053:0388a21": "「不應。」「應與實罪相羯磨不？」答言：「不應。應問：",
    "T23n1435_053:0388a22": "『更有信語優婆夷不？』答言：『有。』應問第二人。",
    "T23n1435_053:0388a23": "若第二人語同應治，應與實罪相羯磨。若",
    "T23n1435_053:0388a24": "語不同言：『我不見是比丘摩觸白色女人身，",
    "T23n1435_053:0388a25": "我見摩觸黑色、黃色、青色女人身。』爾時應問",
    "T23n1435_053:0388a26": "是比丘：『是事云何？』應隨是比丘語作。」問：「若",
    "T23n1435_053:0388a27": "信語優婆夷，見比丘摩觸長女人身，語諸比",
    "T23n1435_053:0388a28": "丘，應隨信語優婆夷治不？」答言：「不應。」「應與",
    "T23n1435_053:0388a29": "實罪相羯磨不？」答言：「不應。應問：『更有信語",
    "T23n1435_053:0388b01": "優婆夷不？』若言：『有。』應問第二人。若第二人",
    "T23n1435_053:0388b02": "語同應治，應與實罪相羯磨。若語不同言：",
    "T23n1435_053:0388b03": "『我不見摩觸長女人身，我見摩觸短女人中",
    "T23n1435_053:0388b04": "女人身。』」「應治不？應與實罪相羯磨不？」答言：",
    "T23n1435_053:0388b05": "「不應與。應問是比丘、隨比丘自言作。」問：「若",
    "T23n1435_053:0388b06": "比丘於道中行，有一女人、有二信語優婆夷。",
    "T23n1435_053:0388b07": "一信語優婆夷，見比丘行時摩觸女人身，語",
    "T23n1435_053:0388b08": "諸比丘，應隨是語治不？」答言：「不應。」「應與實",
    "T23n1435_053:0388b09": "罪相羯磨不？」答言：「不應與。應問第二人。」",
    "T23n1435_053:0388b10": "「若事相違，我如所見說。應隨信語優婆夷治",
    "T23n1435_053:0388b11": "不？」答言：「不應。」「應與實罪相羯磨不？」答言：",
    "T23n1435_053:0388b12": "「不應與。應問是比丘：『是事云何？』應隨是比",
    "T23n1435_053:0388b13": "丘語作。」二不定竟",
    "T23n1435_053:0388b14": "7 三十捨墮法問三十捨墮法",
    "T23n1435_053:0388b15": "優波離問佛：「若比丘多有尼薩耆衣，若為",
    "T23n1435_053:0388b16": "火燒、若腐爛、若斷壞、若虫嚙，應捨不？」佛言：",
    "T23n1435_053:0388b17": "「不應捨，是比丘應但如法滅罪。」「若有殘段",
    "T23n1435_053:0388b18": "破，應捨不？」答：「不應捨，是比丘但應如法",
    "T23n1435_053:0388b19": "滅罪。」問：「若衣經淨緯不淨、緯淨經不淨、若二",
    "T23n1435_053:0388b20": "俱不淨。不淨者，若駱駝毛、牛毛、羖羊毛、若雜",
    "T23n1435_053:0388b21": "織衣，應捨不？」答：「不應捨。」問：「若比丘得長衣",
    "T23n1435_053:0388b22": "五日，是比丘狂心、散亂心、病壞心，齊何數作",
    "T23n1435_053:0388b23": "十日？」答：「數得自心日。」問：「頗比丘盡形畜長衣",
    "T23n1435_053:0388b24": "不得尼薩耆波夜提耶？」答：「有！若得長衣。未",
    "T23n1435_053:0388b25": "滿十日便命終是。」問：「頗比丘畜長衣過十日",
    "T23n1435_053:0388b26": "一夜在耶？」佛言：「有！比丘不斷望衣，第十",
    "T23n1435_053:0388b27": "日得衣，不遣與人、不作淨、不受持，至十一日",
    "T23n1435_053:0388b28": "地了時過此十，餘一夜在是也。」優波離問佛：",
    "T23n1435_053:0388b29": "「若比丘受眾僧衣離宿，應捨不？」答：「不應捨，",
    "T23n1435_053:0388c01": "是比丘但應如法滅罪。」問：「若比丘衣在界內，",
    "T23n1435_053:0388c02": "比丘出界外，至地曉是離衣宿耶？」答言：「離宿。」",
    "T23n1435_053:0388c03": "問：「若衣在界外，比丘在界內，至地了時，是",
    "T23n1435_053:0388c04": "名離衣宿耶？」答言：「離宿。」問：「若衣在地，比丘",
    "T23n1435_053:0388c05": "在上，至地了時，是名離衣宿耶？」答言：「離衣",
    "T23n1435_053:0388c06": "宿。」問：「若衣在上，比丘在地，至地了時，是名",
    "T23n1435_053:0388c07": "離衣宿耶？」答言：「離衣宿。」問：「若未作不離衣",
    "T23n1435_053:0388c08": "羯磨，齊遠近名不離衣？」答：「若牆壁、塹、籬柵，",
    "T23n1435_053:0388c09": "齊是來比丘不離三衣、比丘尼不離五衣、",
    "T23n1435_053:0388c10": "與學沙彌不離三衣、與學沙彌尼不離五衣。」",
    "T23n1435_053:0388c11": "問：「得一月衣財。何等是一月衣財？乃至一",
    "T23n1435_053:0388c12": "月畜？」答：「淨衣是。」問：「衣量大小？」答：「乃至得覆",
    "T23n1435_053:0388c13": "身三分是。諸衣不淨者，經淨緯不淨；緯淨",
    "T23n1435_053:0388c14": "經不淨，若二俱不淨。不淨者，一切駱駝毛、",
    "T23n1435_053:0388c15": "牛毛、羖羊毛、若雜織衣，是名不淨，如是衣",
    "T23n1435_053:0388c16": "不應畜至一月。」問：「頗比丘使非親里比丘尼",
    "T23n1435_053:0388c17": "浣染打故衣，不得尼薩耆波夜提耶？」答：「有！",
    "T23n1435_053:0388c18": "若比丘先自小浣更令浣，先自小染更令",
    "T23n1435_053:0388c19": "染，先自小打更令打。若浣不名浣如不浣，",
    "T23n1435_053:0388c20": "得突吉羅。若染不名染如不染，得突吉羅。",
    "T23n1435_053:0388c21": "若打不名打如不打，得突吉羅。若展轉令浣、",
    "T23n1435_053:0388c22": "若遣使、若作書、若作相示、若為他若浣染、",
    "T23n1435_053:0388c23": "若二人共衣、若眾僧衣、入尼薩耆衣，若作",
    "T23n1435_053:0388c24": "淨衣，皆得突吉羅。」問：「頗比丘著淨衣入白衣",
    "T23n1435_053:0388c25": "舍，得尼薩耆出耶？」答：「有！若比丘著淨衣入",
    "T23n1435_053:0388c26": "白衣舍，若屎尿、牛尿泥著，令非親里比丘",
    "T23n1435_053:0388c27": "尼浣，得尼薩耆波逸提。若衣經淨緯不淨、",
    "T23n1435_053:0388c28": "若緯淨經不淨、若二俱不淨。不淨者，一切",
    "T23n1435_053:0388c29": "駱駝毛、牛毛、羖羊毛、若雜織衣令浣，得突吉",
    "T23n1435_053:0389a01": "羅。若比丘令非親里比丘尼浣故衣，是比丘",
    "T23n1435_053:0389a02": "尼轉根作比丘，得突吉羅。若比丘令非親里",
    "T23n1435_053:0389a03": "比丘尼浣故衣，比丘轉根為比丘尼，得突吉",
    "T23n1435_053:0389a04": "羅。」問：「頗比丘令非親里比丘尼浣染打故衣，",
    "T23n1435_053:0389a05": "不得尼薩耆波夜提耶？」答：「有！若先破戒、若",
    "T23n1435_053:0389a06": "賊住、若先來白衣是。」問：「頗有不受具戒人，",
    "T23n1435_053:0389a07": "令非親里比丘尼浣染打故衣，得尼薩耆波",
    "T23n1435_053:0389a08": "逸提耶？」答：「有！與學沙彌是也。」問：「頗比丘",
    "T23n1435_053:0389a09": "從非親里居士、居士婦乞衣，不得尼薩耆波",
    "T23n1435_053:0389a10": "夜提耶？」答：「有！若不能男居士、不能女居士",
    "T23n1435_053:0389a11": "婦、二根居士、二道合一道居士婦，比丘從",
    "T23n1435_053:0389a12": "是乞衣，得突吉羅。」問：「頗有不受具戒人，從",
    "T23n1435_053:0389a13": "非親里居士、居士婦乞衣，得尼薩耆波逸提",
    "T23n1435_053:0389a14": "耶？」答：「有！與學沙彌是也。若衣經淨緯不淨、",
    "T23n1435_053:0389a15": "緯淨經不淨、若二俱不淨。不淨者，若一切",
    "T23n1435_053:0389a16": "駱駝毛、牛毛、羖羊毛、若雜織。比丘乞是衣，",
    "T23n1435_053:0389a17": "得突吉羅。若乞毳，得突吉羅。若乞縷，得突吉",
    "T23n1435_053:0389a18": "羅。未受具戒人乞，未受具戒人得，得突吉",
    "T23n1435_053:0389a19": "羅。未受具戒人乞，受具戒時得，得突吉羅。",
    "T23n1435_053:0389a20": "未受具戒人乞，受具戒已得，得尼薩耆波夜",
    "T23n1435_053:0389a21": "提。受具戒時乞，受具戒時得，得突吉羅。受",
    "T23n1435_053:0389a22": "具戒時乞，受具戒已得，得尼薩耆波逸提。",
    "T23n1435_053:0389a23": "受具戒人乞，受具戒人得，得尼薩耆波逸提。",
    "T23n1435_053:0389a24": "受具戒人乞，非具足戒人得，得突吉羅。若",
    "T23n1435_053:0389a25": "比丘從非親里居士、居士婦乞衣，比丘轉根",
    "T23n1435_053:0389a26": "作比丘尼，比丘尼得是衣，尼薩耆波逸提。若",
    "T23n1435_053:0389a27": "比丘尼，從非親里居士、居士婦乞衣，是比",
    "T23n1435_053:0389a28": "丘尼轉根作比丘，比丘得是衣，尼薩耆波逸提。」",
    "T23n1435_053:0389a29": "問：「頗比丘非親里中作親厚意索，不得尼",
    "T23n1435_053:0389b01": "薩耆波夜提耶？」答：「有！若比丘為辦衣價，比",
    "T23n1435_053:0389b02": "丘作親厚意索，得突吉羅。若比丘尼、式叉摩",
    "T23n1435_053:0389b03": "尼、沙彌、沙彌尼為辦衣價，比丘作親厚意索",
    "T23n1435_053:0389b04": "得，得突吉羅。若眾多居士為辦衣價，比丘",
    "T23n1435_053:0389b05": "作親厚意索得，得突吉羅。若比丘所不應",
    "T23n1435_053:0389b06": "畜物，作親厚意索，得突吉羅。未受具戒人",
    "T23n1435_053:0389b07": "作親厚意索，未受具戒人得，得突吉羅。未",
    "T23n1435_053:0389b08": "受具戒人作親厚意索，受具戒時得，得突吉",
    "T23n1435_053:0389b09": "羅。未受具戒人作親厚意索，受具戒已得，",
    "T23n1435_053:0389b10": "得尼薩耆波逸提。受具戒時作親厚意索，受",
    "T23n1435_053:0389b11": "具戒時得，得突吉羅。受具戒時作親厚意索，",
    "T23n1435_053:0389b12": "受具戒已得，得尼薩耆波逸提。受具戒人",
    "T23n1435_053:0389b13": "作親厚意索，受具戒人得，得尼薩耆波逸提。",
    "T23n1435_053:0389b14": "受具戒人作親厚意索，非具戒人得，得突吉",
    "T23n1435_053:0389b15": "羅。若是衣價，屬天、龍、夜叉、羅剎、餓鬼、拘槃",
    "T23n1435_053:0389b16": "荼、毘舍遮等非人、若屬先破戒人、若賊住人、",
    "T23n1435_053:0389b17": "若先來白衣、若擯人、不共住人、種種不共住",
    "T23n1435_053:0389b18": "人、狂人、散亂心人、病壞心人及諸外道，此中",
    "T23n1435_053:0389b19": "作親厚意索，得突吉羅。」問：「頗比丘勤求衣，",
    "T23n1435_053:0389b20": "乃至過六返，不得尼薩耆波逸提耶？」答：「有！",
    "T23n1435_053:0389b21": "是衣價屬人，寄在天、龍、夜叉、羅剎、餓鬼、拘槃",
    "T23n1435_053:0389b22": "荼、毘舍遮等非人邊，是中勤求乃至過六返，",
    "T23n1435_053:0389b23": "得突吉羅。若是衣價，屬天、龍、夜叉、羅剎、餓鬼、",
    "T23n1435_053:0389b24": "拘槃荼、毘舍遮等非人，寄在人邊，是中勤",
    "T23n1435_053:0389b25": "求乃至過六返，得突吉羅。若是衣價，屬出",
    "T23n1435_053:0389b26": "家外道，寄在人邊，是中勤求乃至過六返，",
    "T23n1435_053:0389b27": "得突吉羅。」問：「頗比丘以憍施耶作新敷具，不",
    "T23n1435_053:0389b28": "得尼薩耆波逸提耶？」答：「有！若憍施耶腐壞、",
    "T23n1435_053:0389b29": "若憍施耶作劫貝、若憍施耶作鉢妬路慕、若",
    "T23n1435_053:0389c01": "憍施耶作突突路，若經淨緯不淨、緯淨經",
    "T23n1435_053:0389c02": "不淨、若二俱不淨。不淨者，駱駝毛、牛毛、羖",
    "T23n1435_053:0389c03": "羊毛、若雜織作敷具，得突吉羅。若減量作，",
    "T23n1435_053:0389c04": "突吉羅。若佛衣等量作，得突吉羅。」問：「頗",
    "T23n1435_053:0389c05": "比丘用純黑羺羊毛作新敷具，不得尼薩耆",
    "T23n1435_053:0389c06": "波夜提耶？」答：「有！羺羊毛腐壞作，得突吉羅。",
    "T23n1435_053:0389c07": "若經淨緯不淨、緯淨經不淨、若二俱不淨。",
    "T23n1435_053:0389c08": "不淨者，駱駝毛、牛毛、羖羊毛、若雜織作敷具，",
    "T23n1435_053:0389c09": "得突吉羅。若減量作，突吉羅。若如來衣等量",
    "T23n1435_053:0389c10": "作，得突吉羅。」問：「頗比丘不用二分純黑、三分",
    "T23n1435_053:0389c11": "白羺羊毛、四分下羊毛作新敷具，不得尼薩",
    "T23n1435_053:0389c12": "耆波夜提耶？」答：「有！經淨緯不淨、緯淨經不",
    "T23n1435_053:0389c13": "淨、若二俱不淨。不淨者，駱駝毛、牛毛、羖羊",
    "T23n1435_053:0389c14": "毛、雜織作敷具，得突吉羅。若減量作，突吉",
    "T23n1435_053:0389c15": "羅。若佛衣等量作，得突吉羅。」問：「頗有比丘",
    "T23n1435_053:0389c16": "六年內故敷具，若捨若不捨，更作新敷具，",
    "T23n1435_053:0389c17": "不得尼薩耆波夜提耶？」答：「有！餘人先作未成，",
    "T23n1435_053:0389c18": "比丘足成竟，得突吉羅。若作未成便反戒，",
    "T23n1435_053:0389c19": "得突吉羅。若經淨緯不淨、若緯淨經不淨、",
    "T23n1435_053:0389c20": "若二俱不淨。不淨者，若駱駝毛、牛毛、羖羊",
    "T23n1435_053:0389c21": "毛、雜織作，得突吉羅。」問：「頗比丘持羺羊毛",
    "T23n1435_053:0389c22": "過三由延，不得尼薩耆波夜提耶？」答：「有！",
    "T23n1435_053:0389c23": "飛持過不犯。若與化淨人持過，得突吉羅。",
    "T23n1435_053:0389c24": "若比丘知是化人，不犯。」問：「頗有比丘使非親",
    "T23n1435_053:0389c25": "里比丘尼浣染擘羺羊毛，不得尼薩耆波夜",
    "T23n1435_053:0389c26": "提耶？」答：「有！先已小浣更浣、先已小染更",
    "T23n1435_053:0389c27": "染、先已小擘更擘、浣如不浣、染如不染、擘",
    "T23n1435_053:0389c28": "如不擘，皆突吉羅。若展轉令浣染擘、若遣",
    "T23n1435_053:0389c29": "使、若教他、若作書、若示相，使浣染擘，皆得",
    "T23n1435_053:0390a01": "突吉羅。若浣染擘枕毳，得突吉羅。二人共",
    "T23n1435_053:0390a02": "毳使浣染擘，得突吉羅。使浣染擘眾僧毳，",
    "T23n1435_053:0390a03": "得突吉羅。使浣染擘尼薩耆毳，得突吉羅。",
    "T23n1435_053:0390a04": "使浣染擘作淨施毳，得突吉羅。」問：「頗比丘自",
    "T23n1435_053:0390a05": "手取錢，不得尼薩耆波逸提耶？」答：「有！若取",
    "T23n1435_053:0390a06": "似錢者，得突吉羅。」問：「頗比丘以錢種種用，",
    "T23n1435_053:0390a07": "不得尼薩耆波夜提耶？」答：「有！用似錢買者，",
    "T23n1435_053:0390a08": "得突吉羅。共非人買物。非人者，天、龍、夜叉、",
    "T23n1435_053:0390a09": "羅剎、鳩槃荼、薜荔伽、毘舍遮等共買物，得突",
    "T23n1435_053:0390a10": "吉羅。若共狂人、散亂心人、病壞心人、若親里",
    "T23n1435_053:0390a11": "共買，得突吉羅。未受具戒人與，未受具戒",
    "T23n1435_053:0390a12": "人得，突吉羅。未受具戒人與，受具戒時",
    "T23n1435_053:0390a13": "得，得突吉羅。未受具戒人與，受具戒已得，",
    "T23n1435_053:0390a14": "得尼薩耆波夜提。受具戒時與，受具戒時得，",
    "T23n1435_053:0390a15": "得突吉羅。受具戒時與，受具戒已得，得尼",
    "T23n1435_053:0390a16": "薩耆波逸提。受具戒人與，受具戒人得，得",
    "T23n1435_053:0390a17": "尼薩耆波夜提。受具戒人與，非具戒人得，",
    "T23n1435_053:0390a18": "得突吉羅。種種販買亦如是。」問：「頗比丘盡",
    "T23n1435_053:0390a19": "形畜長鉢，不得尼薩耆波夜提耶？」答：「有！若",
    "T23n1435_053:0390a20": "比丘畜長鉢，未滿十日便命終者是。」問：「若比",
    "T23n1435_053:0390a21": "丘得長鉢五日，是比丘便狂心、散亂心、病壞",
    "T23n1435_053:0390a22": "心，齊何數作十日？」答：「數得自心日。」問：「頗比",
    "T23n1435_053:0390a23": "丘久畜長鉢，不犯尼薩耆波夜提耶？」答：「有！",
    "T23n1435_053:0390a24": "若他送鉢與久久乃至者是也。」問：「頗比丘",
    "T23n1435_053:0390a25": "過一夜畜長鉢，得尼薩耆波逸提耶？」答：「有。",
    "T23n1435_053:0390a26": "是比丘得長鉢日，便轉根作比丘尼者是。」問：",
    "T23n1435_053:0390a27": "「頗比丘尼畜長鉢十夜，不得尼薩耆波逸提",
    "T23n1435_053:0390a28": "耶？」答：「有。是比丘尼得長鉢已，轉根作比丘",
    "T23n1435_053:0390a29": "者是。」問：「頗有比丘多有鉢入尼薩耆，一切",
    "T23n1435_053:0390b01": "鉢應僧中行不？」答：「不應。但僧中行一鉢，餘",
    "T23n1435_053:0390b02": "者隨意與親厚。」問：「頗比丘鉢減五綴更求新",
    "T23n1435_053:0390b03": "鉢，不得尼薩耆波夜提耶？」答：「有！若求坏鉢、",
    "T23n1435_053:0390b04": "白鐵鉢，若二人共求、若遣使、若書、若示相、若",
    "T23n1435_053:0390b05": "展轉求、若為他求鉢，皆得突吉羅。若從異道",
    "T23n1435_053:0390b06": "出家人乞得鉢，突吉羅。若比丘所用鉢未滿",
    "T23n1435_053:0390b07": "五綴，以自物買鉢，突吉羅。」問：「若比丘不乞",
    "T23n1435_053:0390b08": "縷乞毳，得何罪？」答：「得突吉羅。」問：「頗比丘自",
    "T23n1435_053:0390b09": "乞縷，令非親里織師織，不得尼薩耆波夜提",
    "T23n1435_053:0390b10": "耶？」答：「有！是衣經淨緯不淨、緯淨經不淨、",
    "T23n1435_053:0390b11": "若二俱不淨。不淨者，若駱駝毛、牛毛、羖羊毛、",
    "T23n1435_053:0390b12": "若雜縷令織，得突吉羅。」問：「頗比丘於非親",
    "T23n1435_053:0390b13": "里中作同意勸，不得尼薩耆波夜提耶？」答：「有！",
    "T23n1435_053:0390b14": "若居士不能男、居士婦不能女、若居士二根、",
    "T23n1435_053:0390b15": "居士婦二道合一道，是中作同意勸，得突吉",
    "T23n1435_053:0390b16": "羅。」問：「頗比丘與他比丘衣，後瞋還奪，不",
    "T23n1435_053:0390b17": "得尼薩耆波夜提耶？」答：「有！受法比丘與不",
    "T23n1435_053:0390b18": "受法比丘衣，後瞋還奪。不受法比丘，與受",
    "T23n1435_053:0390b19": "法比丘衣，後瞋還奪，得突吉羅。若衣經淨",
    "T23n1435_053:0390b20": "緯不淨、緯淨經不淨、若二俱不淨。不淨者，",
    "T23n1435_053:0390b21": "若駱駝毛、牛毛、羖羊毛、若雜織衣，與已後瞋",
    "T23n1435_053:0390b22": "還奪，得突吉羅。若與先破戒、若賊住、若先來",
    "T23n1435_053:0390b23": "白衣，與已還奪，得突吉羅。是衣若減量，後",
    "T23n1435_053:0390b24": "瞋還奪，得突吉羅。若佛衣等量，後瞋還奪，",
    "T23n1435_053:0390b25": "得突吉羅。若比丘與他比丘衣，他比丘轉根",
    "T23n1435_053:0390b26": "為比丘尼，比丘還奪比丘尼衣，得突吉羅。",
    "T23n1435_053:0390b27": "若比丘與他比丘衣，是比丘自轉根為比丘",
    "T23n1435_053:0390b28": "尼，比丘尼還奪比丘衣，得突吉羅。」問：「受迦絺",
    "T23n1435_053:0390b29": "那衣竟，官作閏月，受迦絺那衣人當云何？」",
    "T23n1435_053:0390c01": "答：「隨安居數。」問：「受伽絺那衣，應如布薩作",
    "T23n1435_053:0390c02": "羯磨不？」答言：「應作。」問：「訖迦絺那衣，應作捨",
    "T23n1435_053:0390c03": "羯磨不？」答言：「應作。」問：「應何時受迦絺那衣？」",
    "T23n1435_053:0390c04": "答：「夏末後月。」問：「幾時應捨？」答：「從夏末月竟冬",
    "T23n1435_053:0390c05": "四月應捨。」問：「急施衣可得作時衣不？」答言：",
    "T23n1435_053:0390c06": "「得。若衣經淨緯不淨、緯淨經不淨、若二俱",
    "T23n1435_053:0390c07": "不淨。不淨者，若駱駝毛、牛毛、羖羊毛、若雜",
    "T23n1435_053:0390c08": "織衣，如是等不淨衣不應停。」問：「頗比丘三",
    "T23n1435_053:0390c09": "衣中隨離一衣宿，不得尼薩耆波逸提耶？」答：",
    "T23n1435_053:0390c10": "「有！後安居中未滿歲。阿練若比丘三衣中，",
    "T23n1435_053:0390c11": "若以一一衣置界內舍，以少因緣出界。作是",
    "T23n1435_053:0390c12": "言：『我今日當還此宿。』是比丘更有因緣起，",
    "T23n1435_053:0390c13": "不得還，宿界外，地了得突吉羅。」問：「頗比丘",
    "T23n1435_053:0390c14": "春殘過一月求雨浴衣，過半月畜，不得尼薩",
    "T23n1435_053:0390c15": "耆波夜提耶？」答：「有！若是衣經淨緯不淨、緯",
    "T23n1435_053:0390c16": "淨經不淨、若二俱不淨。不淨者，若駱駝毛、",
    "T23n1435_053:0390c17": "牛毛、羖羊毛、若雜織。如是等衣，得突吉羅。」",
    "T23n1435_053:0390c18": "問：「頗比丘從母乞衣，得尼薩耆波夜提耶？」答：",
    "T23n1435_053:0390c19": "「有！若母為眾僧作衣，是比丘自迴向己，得尼",
    "T23n1435_053:0390c20": "薩耆波夜提。若是物界外取，得突吉羅。若",
    "T23n1435_053:0390c21": "二、三、四恣心取，如法得罪。」問：「頗比丘從母",
    "T23n1435_053:0390c22": "乞順比丘物，得尼薩耆波夜提耶？」答：「有！若",
    "T23n1435_053:0390c23": "母為眾僧作順比丘物，比丘自迴向己，得尼",
    "T23n1435_053:0390c24": "薩耆波夜提。若是物界外取，得突吉羅。若",
    "T23n1435_053:0390c25": "二、三、四恣心取，如法得罪。」問：「若比丘非時",
    "T23n1435_053:0390c26": "受甘蔗，非時壓、非時漉、非時受，非時應飲",
    "T23n1435_053:0390c27": "不？」答言：「不得。」問：「若時受甘蔗，非時壓、非時",
    "T23n1435_053:0390c28": "漉、非時受，非時得飲不？」答：「不得。」問：「若時受",
    "T23n1435_053:0390c29": "甘蔗，時壓、非時漉、非時受，非時得飲不？」",
    "T23n1435_053:0391a01": "答言：「不得。」問：「若時受甘蔗，時壓、時漉、非時",
    "T23n1435_053:0391a02": "受，非時應飲不？」答言：「不得。」問：「若時受甘",
    "T23n1435_053:0391a03": "蔗，時壓、時漉、時受，非時應飲不？」答言：「若",
    "T23n1435_053:0391a04": "盡時淨應飲。」問：「若非時受酪，非時壓、非時漉、",
    "T23n1435_053:0391a05": "非時受，非時應飲不？」答言：「不得。若盡時",
    "T23n1435_053:0391a06": "淨應得。」問：「若比丘非時受胡麻，非時壓、非時",
    "T23n1435_053:0391a07": "漉、非時受，非時得飲不？」答言：「不得。若盡",
    "T23n1435_053:0391a08": "時淨應得。」問：「若比丘非時受肉，非時煮、非時",
    "T23n1435_053:0391a09": "壓、非時漉、非時受，非時得服不？」答言：「不得。",
    "T23n1435_053:0391a10": "若盡時淨應得。」「即日受時藥、時分藥、七日藥、",
    "T23n1435_053:0391a11": "盡形藥，共和合一處，得服不？」答：「時藥力故",
    "T23n1435_053:0391a12": "時中應服，非時不得服。」「即日受時分藥、七日",
    "T23n1435_053:0391a13": "藥、盡形壽藥，共和合一處，得服不？」答：「時",
    "T23n1435_053:0391a14": "分藥力故，時分中應服，過時分不得服。」「即日",
    "T23n1435_053:0391a15": "受七日藥、盡形壽藥，共和合一處，得服不？」",
    "T23n1435_053:0391a16": "答：「七日藥力故，七日應服，過七日不得服，",
    "T23n1435_053:0391a17": "盡形壽藥隨意應服。」「昨日受時藥，即日受",
    "T23n1435_053:0391a18": "時分藥、七日藥、盡形壽藥，和合一處，得服",
    "T23n1435_053:0391a19": "不？」答：「不得服。」「昨日受時分藥，即日受七日",
    "T23n1435_053:0391a20": "藥、盡形壽，藥和合一處，得服不？」答言：",
    "T23n1435_053:0391a21": "「不得服。」「昨日受七日藥，即日受盡形壽藥，",
    "T23n1435_053:0391a22": "和合一處，得服不？」答：「不得服。」問：「是諸時藥、",
    "T23n1435_053:0391a23": "時分藥、七日藥、盡形壽藥，舉殘宿可服不？」",
    "T23n1435_053:0391a24": "答：「不得。」問：「若比丘先自取，後更從淨人受，",
    "T23n1435_053:0391a25": "得服不？」答：「不得。」問：「是諸藥手受、口受，無病",
    "T23n1435_053:0391a26": "比丘得服不？」答：「不得。」「若手受、口受，病比丘",
    "T23n1435_053:0391a27": "得服不？」答言：「得。」三十捨墮竟",
    "T23n1435_053:0391a28": "8 波夜提事問波夜提事之一",
    "T23n1435_053:0391a29": "優波離問佛：「若比丘作梵志形服於道行，得",
    "T23n1435_053:0391b01": "何罪？」答：「得偷蘭遮。」「若作秦形服、大秦安息、薄",
    "T23n1435_053:0391b02": "佉利波羅大形服，得何罪？」答：「得突吉羅，如",
    "T23n1435_053:0391b03": "是等亦得突吉羅。」問：「若人問比丘言：『汝見人",
    "T23n1435_053:0391b04": "用蓋行不？』比丘言：『不見。』為因脚故言我不見，",
    "T23n1435_053:0391b05": "得何罪？」答：「得突吉羅。扇、革屣、珠釧、羺頭、瓔珞、",
    "T23n1435_053:0391b06": "寶鬘、欽跋羅㲲、拘執、車乘、帽輦輿等亦如是。",
    "T23n1435_053:0391b07": "若比丘至婆羅門姓人邊語言：『汝是剃毛人。』",
    "T23n1435_053:0391b08": "故妄語故，得波逸提。乃至語不破戒人言：",
    "T23n1435_053:0391b09": "『汝破戒。』故妄語故，得波逸提。」問：「若人問比",
    "T23n1435_053:0391b10": "丘言：『汝是何人？』比丘言：『我是比丘尼。』是反",
    "T23n1435_053:0391b11": "戒不？」答：「不反戒。故妄語，得波逸提。」「若言：『我",
    "T23n1435_053:0391b12": "是式叉摩尼、沙彌、沙彌尼、優婆塞、優婆夷、白衣、",
    "T23n1435_053:0391b13": "外道、遮邏伽波、離婆羅遮、尼揵駝、阿耆毘。",
    "T23n1435_053:0391b14": "等。』若言：『我是天、龍、夜叉、揵闥婆、阿修羅、迦樓",
    "T23n1435_053:0391b15": "羅、薜荔伽、鳩槃茶、毘舍遮、羅剎等。』作如是語",
    "T23n1435_053:0391b16": "是反戒不？」答：「不反戒。故妄語，得波逸提。」問：",
    "T23n1435_053:0391b17": "「若比丘以天眼見、天耳聞他比丘罪，他不聽",
    "T23n1435_053:0391b18": "便出他罪，得何罪？」答言：「得突吉羅。」問：「若",
    "T23n1435_053:0391b19": "比丘於眾僧前破戒，誰應舉？」答：「隨能舉者舉。」",
    "T23n1435_053:0391b20": "問：「若比丘至婆羅門姓人邊語言：『汝作剃毛",
    "T23n1435_053:0391b21": "人來。』得何罪？」答：「得突吉羅。」問：「若比丘毀訾",
    "T23n1435_053:0391b22": "比丘，得何罪？」答：「波逸提。」問：「頗比丘毀訾",
    "T23n1435_053:0391b23": "他比丘，不得波逸提罪邪？」答：「有！若先破",
    "T23n1435_053:0391b24": "戒、若賊住、若先來白衣是。」問：「頗不受具戒人",
    "T23n1435_053:0391b25": "毀訾比丘，得波逸提邪？」答：「有！與學戒沙",
    "T23n1435_053:0391b26": "彌是。若作書、若遣使、若示相、若展轉毀訾，得",
    "T23n1435_053:0391b27": "突吉羅。若比丘以毀訾比丘，得波逸提。毀",
    "T23n1435_053:0391b28": "訾比丘尼、式叉摩尼、沙彌、沙彌尼，得突吉羅。",
    "T23n1435_053:0391b29": "若比丘尼以毀訾比丘尼，得波逸提。毀訾",
    "T23n1435_053:0391c01": "式叉摩尼、沙彌、沙彌尼比丘，得突吉羅。式叉",
    "T23n1435_053:0391c02": "摩尼毀訾式叉摩尼，得突吉羅。毀訾沙彌、",
    "T23n1435_053:0391c03": "沙彌尼、比丘、比丘尼，得突吉羅。若沙彌毀",
    "T23n1435_053:0391c04": "訾沙彌，得突吉羅。毀訾沙彌尼、比丘、比丘尼、",
    "T23n1435_053:0391c05": "式叉摩尼，得突吉羅。沙彌尼毀訾沙彌尼，",
    "T23n1435_053:0391c06": "得突吉羅。毀訾比丘、比丘尼、式叉摩尼、沙彌，",
    "T23n1435_053:0391c07": "得突吉羅罪。」問：「若比丘兩舌讒比丘，得波",
    "T23n1435_053:0391c08": "逸提。若比丘兩舌讒比丘尼、式叉摩尼、沙彌、",
    "T23n1435_053:0391c09": "沙彌尼，得突吉羅。若比丘尼兩舌讒比丘",
    "T23n1435_053:0391c10": "尼，得波逸提。若比丘尼兩舌讒式叉摩尼、沙",
    "T23n1435_053:0391c11": "彌、沙彌尼比丘，得突吉羅。若式叉摩尼兩舌",
    "T23n1435_053:0391c12": "讒式叉摩尼，得突吉羅。若式叉摩尼兩舌",
    "T23n1435_053:0391c13": "讒沙彌、沙彌尼、比丘、比丘尼，得突吉羅。若沙",
    "T23n1435_053:0391c14": "彌兩舌讒沙彌，得突吉羅。若沙彌兩舌讒",
    "T23n1435_053:0391c15": "沙彌尼、比丘、比丘尼、式叉摩尼，得突吉羅。",
    "T23n1435_053:0391c16": "若沙彌尼兩舌讒沙彌尼，得突吉羅。若沙",
    "T23n1435_053:0391c17": "彌尼兩舌讒比丘、比丘尼、式叉摩尼、沙彌，得",
    "T23n1435_053:0391c18": "突吉羅。若比丘在界內讒界外比丘，得突",
    "T23n1435_053:0391c19": "吉羅。若在界外讒界內比丘、若在地讒高",
    "T23n1435_053:0391c20": "上比丘、若在高上讒在地比丘，得突吉羅。",
    "T23n1435_053:0391c21": "若比丘住界內，若坐、若立、若臥，讒界內比丘，",
    "T23n1435_053:0391c22": "得波逸提。若作書、若遣使、若示相、若展轉讒，",
    "T23n1435_053:0391c23": "得突吉羅罪。」問：「頗比丘如法滅事後還發",
    "T23n1435_053:0391c24": "起，不得波逸提耶？」答言：「有是事。若比丘、",
    "T23n1435_053:0391c25": "比丘尼事，若比丘、式叉摩尼，若比丘、沙彌，",
    "T23n1435_053:0391c26": "若比丘、沙彌尼事，如法滅已，比丘還發起，",
    "T23n1435_053:0391c27": "突吉羅。」問：「頗比丘如法滅事還發起，不得波",
    "T23n1435_053:0391c28": "逸提耶？」答言：「有。若先破戒、若賊住、若先來",
    "T23n1435_053:0391c29": "白衣是。」問：「頗不受具戒人，如法滅事還發",
    "T23n1435_053:0392a01": "起，得波逸提耶？」答言：「有。與學戒沙彌是也。",
    "T23n1435_053:0392a02": "若作書、若遣使、若示相、若展轉語，如法滅事",
    "T23n1435_053:0392a03": "已還發起，得突吉羅罪。」問：「如佛所說：『比",
    "T23n1435_053:0392a04": "丘於不能男淨人前，為女人說法過五六語。』",
    "T23n1435_053:0392a05": "何等是不能男淨人前，為女人說法過五六",
    "T23n1435_053:0392a06": "語？」答：「若不動者是。無知淨人前，與女人",
    "T23n1435_053:0392a07": "說法過五六語，得突吉羅。若作書、若遣使、",
    "T23n1435_053:0392a08": "若示相、若展轉語，說法過五六語，得突吉羅。",
    "T23n1435_053:0392a09": "若作淨人睡眠，與女人說法過五六語，得突",
    "T23n1435_053:0392a10": "吉羅。若女人淨、男子不淨，男子淨、女人不",
    "T23n1435_053:0392a11": "淨，若二俱不淨，若是中無作淨人，比丘為",
    "T23n1435_053:0392a12": "女人說法過五六語，得突吉羅。若有不能男",
    "T23n1435_053:0392a13": "作淨者，比丘為女人說法過五六語，得突吉",
    "T23n1435_053:0392a14": "羅。若無作淨者，比丘為不能女人說法過五",
    "T23n1435_053:0392a15": "六語，得突吉羅。若無作淨人，比丘為二道",
    "T23n1435_053:0392a16": "合一道女人說法過五六語，得突吉羅。若比",
    "T23n1435_053:0392a17": "丘瘂淨人前，為女人說法過五六語，得突",
    "T23n1435_053:0392a18": "吉羅。若聾淨人前，與女人說法過五六語，",
    "T23n1435_053:0392a19": "得突吉羅。若瘂聾淨人前，與女人說法過",
    "T23n1435_053:0392a20": "五六語，得突吉羅。若非人、天、龍、夜叉、薜荔伽、",
    "T23n1435_053:0392a21": "鳩槃茶、毘舍遮、羅剎等淨人前，與女人說法",
    "T23n1435_053:0392a22": "過五六語，得突吉羅。」問：「頗比丘以音句誦法，",
    "T23n1435_053:0392a23": "教未受具戒人誦，不得波夜提耶？」答：「有！若",
    "T23n1435_053:0392a24": "教天、龍、夜叉、薜荔伽、拘槃茶、毘舍遮、羅剎等非",
    "T23n1435_053:0392a25": "人讚誦，得突吉羅。教吃人誦，得突吉羅。獨",
    "T23n1435_053:0392a26": "處誦，得突吉羅。獨非獨想、非獨獨想，以中",
    "T23n1435_053:0392a27": "國語教邊地人誦，是邊地人不解是語；以邊",
    "T23n1435_053:0392a28": "地語教中國人誦，是中國人不解是語；若教",
    "T23n1435_053:0392a29": "瘂人、聾人、瘂聾人誦，若作書、若遣使、若示相、",
    "T23n1435_053:0392b01": "若展轉語狂人、病壞心、散亂心，如是等教讚",
    "T23n1435_053:0392b02": "誦，得突吉羅。」問：「頗不受具戒人，以音句誦",
    "T23n1435_053:0392b03": "法，教未受具戒人讚誦，得波夜提耶？」答：「有！",
    "T23n1435_053:0392b04": "與學沙彌是也。若與學沙彌，教瘂人、聾人、",
    "T23n1435_053:0392b05": "瘂聾人讚誦，得突吉羅。若與學沙彌，以音",
    "T23n1435_053:0392b06": "句誦法，教比丘、比丘尼讚誦，得突吉羅。」問：",
    "T23n1435_053:0392b07": "「頗比丘未受具戒人前說過人法，言：『我有如",
    "T23n1435_053:0392b08": "是知如是見。』不得波夜提耶？」答言：「有。若天、",
    "T23n1435_053:0392b09": "龍、夜叉、薜荔伽、鳩槃茶、毘舍遮、羅剎等非人前",
    "T23n1435_053:0392b10": "說，得突吉羅。若獨處說，得突吉羅。獨非獨",
    "T23n1435_053:0392b11": "想、非獨獨想，若以中國語向邊地人說、邊",
    "T23n1435_053:0392b12": "地人不解；以邊地人語向中國人，中國人",
    "T23n1435_053:0392b13": "不解是語；若向瘂人、聾人、瘂聾人說，若作書、",
    "T23n1435_053:0392b14": "若遣使、若示相、若展轉語，得突吉羅。若向狂",
    "T23n1435_053:0392b15": "人、散亂心人、病壞心人說、得突吉羅。」問：「頗比",
    "T23n1435_053:0392b16": "丘以麁罪向未受具戒人說，不得波夜提耶？」",
    "T23n1435_053:0392b17": "答言：「有。向未受具戒人，說比丘尼麁罪，得",
    "T23n1435_053:0392b18": "突吉羅。說式叉摩尼、沙彌、沙彌尼麁罪，得突",
    "T23n1435_053:0392b19": "吉羅。若向天、龍、夜叉、薜荔伽、拘槃茶、毘舍遮、",
    "T23n1435_053:0392b20": "羅剎等非人說比丘麁罪，得突吉羅。」問：「頗",
    "T23n1435_053:0392b21": "未受具戒人，向未受具戒人，說比丘麁罪，",
    "T23n1435_053:0392b22": "得波夜提耶？」答言：「有。與學沙彌是也。若在",
    "T23n1435_053:0392b23": "地向高上人說、若在高上向在地人說，得",
    "T23n1435_053:0392b24": "突吉羅。若在界內向界外人說、若在界外向",
    "T23n1435_053:0392b25": "界內人說，得突吉羅。若俱在界內，若坐、若",
    "T23n1435_053:0392b26": "立、若臥，若向界內人說，得波夜提。」問：「頗比",
    "T23n1435_053:0392b27": "丘先同心與，後作是言：『汝隨親厚迴僧物與。』",
    "T23n1435_053:0392b28": "不得波夜提耶？」答：「有！若是施物屬比丘尼",
    "T23n1435_053:0392b29": "僧，作如是語，得突吉羅。若作書、若遣使、若",
    "T23n1435_053:0392c01": "示相、若展轉語，得突吉羅。」問：「頗比丘說戒",
    "T23n1435_053:0392c02": "時作是言：『何用半月半月說是雜碎戒為？』令",
    "T23n1435_053:0392c03": "諸比丘心生疑悔心惱心熱，愁憂不樂生反",
    "T23n1435_053:0392c04": "戒心，作是輕訶戒，不得波夜提耶？」答：「有！",
    "T23n1435_053:0392c05": "若獨處訶戒，得突吉羅。若獨非獨想、非獨",
    "T23n1435_053:0392c06": "獨想；若以中國語向邊地人呵戒，邊地人不",
    "T23n1435_053:0392c07": "解；若以邊地語向中國人呵戒，中國人不解；",
    "T23n1435_053:0392c08": "若向瘂人、聾人、瘂聾人呵戒；若作書、若遣使、",
    "T23n1435_053:0392c09": "若示相、若展轉語呵戒；若向狂人、散亂心人、",
    "T23n1435_053:0392c10": "病壞心人訶戒，皆得突吉羅。」問：「若比丘以",
    "T23n1435_053:0392c11": "土覆生草菜草上為滅故，得何罪？」答：「波",
    "T23n1435_053:0392c12": "夜提。若食菓吞子，得突吉羅。」問：「若比丘語",
    "T23n1435_053:0392c13": "他人言：『汝搖樹落菓。』得何罪？」答：「波夜提。」問：",
    "T23n1435_053:0392c14": "「頗比丘語他人令搖樹落菓，不得波夜提耶？」",
    "T23n1435_053:0392c15": "答：「有！若作書、若遣使、若示相、若展轉語，得",
    "T23n1435_053:0392c16": "突吉羅。若殺地菌，得突吉羅。」問：「頗不受具",
    "T23n1435_053:0392c17": "戒人，語他人令搖樹落菓，得波夜提耶？」答：",
    "T23n1435_053:0392c18": "「有！與學沙彌是也。」問：「頗比丘殺草木，不得",
    "T23n1435_053:0392c19": "波夜提耶？」答：「有！若示相得突吉羅。若飛去",
    "T23n1435_053:0392c20": "時傷殺，無罪。」問：「若比丘言：『汝殺是樹好。』得",
    "T23n1435_053:0392c21": "何罪？」答：「得波夜提。」問：「若比丘以種子著熱湯",
    "T23n1435_053:0392c22": "中、若日曝火炙，得何罪？」答：「得突吉羅。」問：「頗",
    "T23n1435_053:0392c23": "比丘殺草菜，不得波夜提耶？」答：「有！若先破",
    "T23n1435_053:0392c24": "戒、若賊住、若先來白衣是也。」問：「頗不受具戒",
    "T23n1435_053:0392c25": "人殺草菜，得波夜提耶？」答：「有！與學沙彌是",
    "T23n1435_053:0392c26": "也。若取水上浮萍、若取石韋，得突吉羅。」問：",
    "T23n1435_053:0392c27": "「頗比丘瞋恨輕譏，不得波夜提耶？」答：「有！若",
    "T23n1435_053:0392c28": "天、龍、夜叉、薜荔伽、拘槃茶、毘舍遮、羅剎等非",
    "T23n1435_053:0392c29": "人，得突吉羅。若瞋恨輕譏先破戒、若賊住、若",
    "T23n1435_053:0393a01": "先來白衣，得突吉羅。若獨處瞋恨輕譏，得",
    "T23n1435_053:0393a02": "突吉羅。若獨非獨想、非獨獨想，瞋恨輕譏，",
    "T23n1435_053:0393a03": "得突吉羅。若以中國語瞋恨輕譏邊地人，",
    "T23n1435_053:0393a04": "邊地人不解是語；若以邊地語瞋恨輕譏中",
    "T23n1435_053:0393a05": "國人，中國人不解是語，皆得突吉羅。若瞋",
    "T23n1435_053:0393a06": "恨輕譏瘂人、聾人、瘂聾人，若作書、若遣使、若",
    "T23n1435_053:0393a07": "示相、若展轉瞋恨輕譏；若瞋恨輕譏狂人、散",
    "T23n1435_053:0393a08": "亂心人、病壞心人，皆得突吉羅。若瞋恨輕譏",
    "T23n1435_053:0393a09": "善性人，突吉羅。」問：「頗比丘不隨問答惱他，",
    "T23n1435_053:0393a10": "不得波夜提耶？」答：「有！若向瘂人、聾人、瘂聾",
    "T23n1435_053:0393a11": "人，不隨問答惱他，得突吉羅。除犯餘事中，",
    "T23n1435_053:0393a12": "不隨問答惱他，得突吉羅。若獨處異語惱他，",
    "T23n1435_053:0393a13": "得突吉羅。若獨非獨想、非獨獨想，異語惱",
    "T23n1435_053:0393a14": "他；若以中國語向邊地人，邊地人不解；若",
    "T23n1435_053:0393a15": "以邊地人語向中國人，中國人不解；若無",
    "T23n1435_053:0393a16": "知、若作書、若遣使、若示相、若展轉語；若向狂",
    "T23n1435_053:0393a17": "人、散亂心人、病壞心人；若向天、龍、夜叉、薜荔",
    "T23n1435_053:0393a18": "伽、拘槃茶、毘舍遮、羅剎等非人；若向先破戒",
    "T23n1435_053:0393a19": "人、若賊住、若先來白衣，不隨問答，皆得突吉",
    "T23n1435_053:0393a20": "羅。」問：「頗比丘眾僧臥具，若麁梐繩床、若",
    "T23n1435_053:0393a21": "細梐繩床、若被、若褥，露地若自敷、若使人",
    "T23n1435_053:0393a22": "敷，是中若坐、若臥，去時不自舉、不教人舉，",
    "T23n1435_053:0393a23": "不得波夜提耶？」答：「有！若是臥具，經淨緯不",
    "T23n1435_053:0393a24": "淨、緯淨經不淨、二俱不淨。不淨者，若駱",
    "T23n1435_053:0393a25": "駝毛、牛毛、羖羊毛、雜織作，不自舉、不教人舉，",
    "T23n1435_053:0393a26": "得突吉羅。若是麁梐繩床、細梐繩床，足",
    "T23n1435_053:0393a27": "過八指，不自舉、不使人舉，得突吉羅。」問：「頗",
    "T23n1435_053:0393a28": "比丘比丘房中取臥具，若自敷、若教人敷，",
    "T23n1435_053:0393a29": "是中若坐、若臥，去時不自舉、不教人舉，不",
    "T23n1435_053:0393b01": "得波夜提耶？」答：「有！若此房舍，天、龍、夜叉、薜",
    "T23n1435_053:0393b02": "荔伽、拘槃荼、毘舍遮、羅剎等非人作，比丘取",
    "T23n1435_053:0393b03": "敷，不自舉、不教人舉，得突吉羅。是人若先",
    "T23n1435_053:0393b04": "破戒、若賊住、若先來白衣作房舍，比丘取敷，",
    "T23n1435_053:0393b05": "若不自舉、若不教人舉，得突吉羅。若是房",
    "T23n1435_053:0393b06": "舍屬比丘尼僧，比丘取敷，不自舉、不教人",
    "T23n1435_053:0393b07": "舉，得突吉羅。若是房舍屬外道出家，比丘",
    "T23n1435_053:0393b08": "取敷，不自舉、不使人舉，得突吉羅。」問：「頗比丘",
    "T23n1435_053:0393b09": "瞋恨不喜，僧房舍中，若自牽、若使人牽，作",
    "T23n1435_053:0393b10": "如是言：『汝出去！滅去！』以是因緣不異，不",
    "T23n1435_053:0393b11": "得波逸提耶？」答：「有！若牽出天、龍、夜叉、薜荔",
    "T23n1435_053:0393b12": "伽、拘槃荼、毘舍遮、羅剎等非人作比丘，比丘",
    "T23n1435_053:0393b13": "若自牽、若使人牽出，得突吉羅。若牽惡比丘",
    "T23n1435_053:0393b14": "出，得突吉羅。若牽惡比丘衣鉢出，得突吉",
    "T23n1435_053:0393b15": "羅。若牽曳外道出家出，得突吉羅。」問：「頗比",
    "T23n1435_053:0393b16": "丘知餘比丘僧房舍中先敷臥具，後來強敷",
    "T23n1435_053:0393b17": "臥具，作如是念：『若不樂者自當出去。』是因",
    "T23n1435_053:0393b18": "緣故不異，不得波逸提耶？」答：「有，是諸房舍",
    "T23n1435_053:0393b19": "屬天、龍、夜叉、薜荔伽、拘槃荼、毘舍遮、羅剎等非",
    "T23n1435_053:0393b20": "人，是中強敷臥具，得突吉羅。若是房舍屬",
    "T23n1435_053:0393b21": "先破戒、賊住、若先來白衣，是中強敷臥具，得",
    "T23n1435_053:0393b22": "突吉羅。若是房舍屬比丘尼僧，是中強敷",
    "T23n1435_053:0393b23": "臥具，得突吉羅。若是房舍屬外道出家，是",
    "T23n1435_053:0393b24": "中強敷臥具，得突吉羅。若比丘除水，以餘有",
    "T23n1435_053:0393b25": "虫汁浸草土作泥，隨所殺虫數，得波逸提。」",
    "T23n1435_053:0393b26": "問：「頗比丘過若二、若三重覆舍，不得波逸提",
    "T23n1435_053:0393b27": "耶？」答：「有！若以板覆、若優尸羅草、若鳥翅",
    "T23n1435_053:0393b28": "覆者無罪。」問：「頗比丘眾僧不差教誡比丘",
    "T23n1435_053:0393b29": "尼，不得波逸提耶？」答：「有！若先破戒、若賊",
    "T23n1435_053:0393c01": "住比丘尼、若先來白衣、若諸擯人、不共住",
    "T23n1435_053:0393c02": "人、種種不共住人，教誡如是等比丘尼，得",
    "T23n1435_053:0393c03": "突吉羅。」問：「頗比丘僧差教誡比丘尼，乃至",
    "T23n1435_053:0393c04": "日沒，不得波逸提耶？」答：「有！若先破戒、若賊",
    "T23n1435_053:0393c05": "住比丘尼、若先來白衣、若諸擯人、不共住",
    "T23n1435_053:0393c06": "人、種種不共住人，教誡如是等比丘尼，得",
    "T23n1435_053:0393c07": "突吉羅。」問：「頗比丘語比丘言：『汝為供養財",
    "T23n1435_053:0393c08": "利因緣故，教誡比丘尼。』不得波逸提耶？」答：",
    "T23n1435_053:0393c09": "「有！若受法比丘，語不受法比丘；不受法比",
    "T23n1435_053:0393c10": "丘，語受法比丘言：『汝為供養財利因緣故，",
    "T23n1435_053:0393c11": "教誡比丘尼。』得突吉羅。」問：「頗比丘與比丘尼",
    "T23n1435_053:0393c12": "共道行，乃至一聚落，不得波逸提耶？」答：「有。",
    "T23n1435_053:0393c13": "若諸比丘尼先破戒、若賊住比丘尼、若先",
    "T23n1435_053:0393c14": "來白衣、若不能女、若二道合一道、若諸擯",
    "T23n1435_053:0393c15": "人、不共住人、種種不共住人，共道行，得突",
    "T23n1435_053:0393c16": "吉羅。」問：「頗比丘與比丘尼共期載舡，若上",
    "T23n1435_053:0393c17": "水、若下水，不得波逸提耶？」答：「有。若諸比丘",
    "T23n1435_053:0393c18": "尼先破戒、若賊住比丘尼、若先來白衣、若",
    "T23n1435_053:0393c19": "不能女、若二道合一道、若諸擯人、不共住",
    "T23n1435_053:0393c20": "人、種種不共住人，期共載舡上水下水，得",
    "T23n1435_053:0393c21": "突吉羅。」問：「頗比丘與非親里比丘尼衣，不",
    "T23n1435_053:0393c22": "得波逸提耶？」答：「有！受法比丘，與不受法比",
    "T23n1435_053:0393c23": "丘尼衣；不受法比丘，與受法比丘尼衣；若",
    "T23n1435_053:0393c24": "先破戒、若賊住比丘尼、若先來白衣、若諸",
    "T23n1435_053:0393c25": "擯人、不共住人、種種不共住人、狂人、散亂",
    "T23n1435_053:0393c26": "心人、病壞心人，與如是等比丘尼衣，得突",
    "T23n1435_053:0393c27": "吉羅。」問：「頗比丘與非親里比丘尼作衣，不",
    "T23n1435_053:0393c28": "得波逸提耶？」答：「有！若受法比丘，與不受法",
    "T23n1435_053:0393c29": "比丘尼作衣；不受法比丘，與受法比丘尼作",
    "T23n1435_053:0394a01": "衣；若先破戒、若賊住比丘尼、若先來白衣、若",
    "T23n1435_053:0394a02": "諸擯人、不共住人、種種不共住人、狂人、散",
    "T23n1435_053:0394a03": "亂心人、病壞心人，與如是等比丘尼作衣，",
    "T23n1435_053:0394a04": "得突吉羅。」問：「頗比丘獨與比丘尼屏處坐，",
    "T23n1435_053:0394a05": "不得波逸提耶？」答：「有！若比丘尼先破戒、若",
    "T23n1435_053:0394a06": "賊住比丘尼、若先來白衣、若諸擯人、不共住",
    "T23n1435_053:0394a07": "人、種種不共住人、狂人、散亂心人、病壞心",
    "T23n1435_053:0394a08": "人，與如是等比丘尼獨屏處坐，得突吉羅。」",
    "T23n1435_053:0394a09": "問：「頗比丘獨與女人露地坐，不得波逸提耶？」",
    "T23n1435_053:0394a10": "答：「有！若與天、龍、夜叉、薜荔伽、拘槃荼、毘舍",
    "T23n1435_053:0394a11": "遮、羅剎等非人女，獨共露處坐；若與不能女、",
    "T23n1435_053:0394a12": "若二道合一道女人，獨共露處坐，皆突吉",
    "T23n1435_053:0394a13": "羅。」問：「頗比丘知比丘尼讚因緣得食食，不",
    "T23n1435_053:0394a14": "得波逸提耶？」答：「有！若比丘尼先破戒、若賊",
    "T23n1435_053:0394a15": "住、若先來白衣、若不能女、若二道合一道、",
    "T23n1435_053:0394a16": "若諸擯人、不共住人、種種不共住人、若作",
    "T23n1435_053:0394a17": "書、若遣使、若示相、若展轉讚因緣故得食食，",
    "T23n1435_053:0394a18": "突吉羅。若受法比丘、不受法比丘尼讚因",
    "T23n1435_053:0394a19": "緣得食食；不受法比丘、受法比丘尼讚因",
    "T23n1435_053:0394a20": "緣得食食，得突吉羅。」問：「頗比丘數數食，不",
    "T23n1435_053:0394a21": "得波逸提耶？」答：「有！若檀越請明日食，比丘",
    "T23n1435_053:0394a22": "往至，檀越言：『小住待食。』常自恣請，除五種",
    "T23n1435_053:0394a23": "食請，與餘食，若與不淨食、若淨食不淨食",
    "T23n1435_053:0394a24": "雜。」問：「頗比丘不病，於作福舍過一食，不得",
    "T23n1435_053:0394a25": "波逸提耶？」答：「有！若是福舍屬天、龍、夜叉、薜",
    "T23n1435_053:0394a26": "荔伽、拘槃荼、毘舍遮、羅剎等非人，過一食得",
    "T23n1435_053:0394a27": "突吉羅。若諸福舍屬比丘，是中過一食得",
    "T23n1435_053:0394a28": "突吉羅。若是福舍屬比丘尼、式叉摩尼、沙彌、",
    "T23n1435_053:0394a29": "沙彌尼，是中過一食，得突吉羅。若是福舍",
    "T23n1435_053:0394b01": "屬諸親里，是中過一食，無罪。若比丘自作福",
    "T23n1435_053:0394b02": "舍，是中過一食，無罪。」問：「頗比丘他家自恣",
    "T23n1435_053:0394b03": "與食，過兩三鉢取，不得波逸提耶？」答：「有！",
    "T23n1435_053:0394b04": "若天祠中過兩三鉢取，得突吉羅。若諸天、",
    "T23n1435_053:0394b05": "龍、夜叉、薜荔伽、鳩槃荼、毘舍遮、羅剎等；若受",
    "T23n1435_053:0394b06": "法比丘、不受法比丘檀越舍取；若不受法比",
    "T23n1435_053:0394b07": "丘、受法比丘檀越舍取，過兩三鉢，得突吉",
    "T23n1435_053:0394b08": "羅。於是家中坐自恣食，無罪。」問：「頗比丘尼",
    "T23n1435_053:0394b09": "檀越舍過兩三鉢取食，不得波逸提耶？」答：",
    "T23n1435_053:0394b10": "「有！若天祠中取過兩三鉢，得突吉羅。若諸、",
    "T23n1435_053:0394b11": "龍、夜叉、薜荔伽、鳩槃荼、毘舍遮、羅剎等非人",
    "T23n1435_053:0394b12": "舍，取過兩三鉢，得突吉羅。若受法比丘",
    "T23n1435_053:0394b13": "尼、不受法比丘尼檀越舍取；若不受法比丘",
    "T23n1435_053:0394b14": "尼、受法比丘尼檀越舍取，過兩三鉢，得突",
    "T23n1435_053:0394b15": "吉羅。於是家中坐自恣食，無罪。」問：「頗比丘",
    "T23n1435_053:0394b16": "知比丘食已，不受殘食法，從座處起語言：",
    "T23n1435_053:0394b17": "『汝自恣食。』欲惱令疑悔故，不得波逸提耶？」",
    "T23n1435_053:0394b18": "答：「有！若除五種食，勸食餘食、若勸食不",
    "T23n1435_053:0394b19": "淨食、若淨食不淨食雜，不得波逸提。」問：「頗",
    "T23n1435_053:0394b20": "比丘別眾食，不得波逸提耶？」答：「有！受一切",
    "T23n1435_053:0394b21": "時故無罪。」問：「拘耶尼國用何時應食？」答：「若",
    "T23n1435_053:0394b22": "此間宿，用此間時。若彼間宿，用彼間時。餘",
    "T23n1435_053:0394b23": "二方亦如是。」問：「拘耶尼國殘宿食，應食不？」",
    "T23n1435_053:0394b24": "答言：「不得。弗婆提亦如是。」問：「欝單越殘宿",
    "T23n1435_053:0394b25": "食，應食不？」答：「彼無我所、無所屬隨意食，",
    "T23n1435_053:0394b26": "無罪。」問：「若手、若鉢，若二、若三澡豆洗，殘餘",
    "T23n1435_053:0394b27": "膩氣不盡，名為洗不？」答：「若用心，若二、若三",
    "T23n1435_053:0394b28": "澡豆洗，名為洗也。比丘三種，名為共食內",
    "T23n1435_053:0394b29": "宿。若比丘、比丘僧、與學沙彌、比丘尼四種，",
    "T23n1435_053:0394c01": "名為共食內宿。比丘尼、比丘尼僧、與學沙彌",
    "T23n1435_053:0394c02": "尼、式叉摩尼，是四種人，內宿不應食。若食",
    "T23n1435_053:0394c03": "得突吉羅。若白衣、若沙彌，為自身共食內",
    "T23n1435_053:0394c04": "宿，比丘食無罪。」",
    "T23n1435_053:0394c05": "問：「若比丘求水瓶誤取酥油瓶，應破應棄",
    "T23n1435_053:0394c06": "不？」答言：「不應。有二種觸食，食無罪：一清淨",
    "T23n1435_053:0394c07": "持戒比丘誤觸，二破戒比丘無慚愧觸。是二",
    "T23n1435_053:0394c08": "俱淨。」「若比丘為沙彌為白衣故，擔食於道行，",
    "T23n1435_053:0394c09": "還與沙彌白衣。沙彌白衣持與比丘，比丘以",
    "T23n1435_053:0394c10": "共舉宿故不取。」佛言：「若比丘先無心自為，得",
    "T23n1435_053:0394c11": "食。」問：「若水濁應飲不？」答：「若先疑不應飲，若先",
    "T23n1435_053:0394c12": "無疑得飲。」問：「受法比丘，從不受法比丘邊受",
    "T23n1435_053:0394c13": "食，可食不？」答言：「得食。不受法比丘，從受法",
    "T23n1435_053:0394c14": "比丘受食，得食。」問：「頗有比丘乞美食，不得波",
    "T23n1435_053:0394c15": "逸提耶？」答：「有！若從諸親里乞無罪。」問：「除水，",
    "T23n1435_053:0394c16": "用餘有虫汁，得波逸提耶？」答：「有！除水，若用",
    "T23n1435_053:0394c17": "有虫汁，隨所殺虫數，得波逸提。」問：「頗比丘食",
    "T23n1435_053:0394c18": "如是食墮大罪耶？」答：「有！女人名男子食，若食",
    "T23n1435_053:0394c19": "是食得大罪。」問：「頗比丘食家中坐，不得波",
    "T23n1435_053:0394c20": "逸提耶？」答：「有！是家中童女為主是。」問：「頗比丘",
    "T23n1435_053:0394c21": "食家中強坐，不得波逸提耶？」答：「有！若在童",
    "T23n1435_053:0394c22": "女家強坐是。」問：「頗比丘自手與裸形梵志食，",
    "T23n1435_053:0394c23": "不得波逸提耶？」答：「有！若與不淨食，若與淨",
    "T23n1435_053:0394c24": "食不淨食雜，不得波逸提。」問：「頗比丘觀軍發",
    "T23n1435_053:0394c25": "行，不得波逸提耶？」答：「有！若軍中有應死囚",
    "T23n1435_053:0394c26": "殺，觀無常故無罪。」問：「頗比丘一時作百罪、千",
    "T23n1435_053:0394c27": "罪、過百千罪耶？」答：「有！若比丘瞋意，把沙把",
    "T23n1435_053:0394c28": "小豆、胡豆灑散大眾，隨所著人得罪。」",
    "T23n1435_053:0394c29": "問：「頗比丘知比丘麁罪，故覆藏乃至一宿，",
    "T23n1435_053:0395a01": "不得波夜提耶？」答：「有！若覆先破戒、若賊住",
    "T23n1435_053:0395a02": "若先來白衣、若諸擯人、不共住人、種種不共",
    "T23n1435_053:0395a03": "住人，得突吉羅。」問：「頗比丘語他比丘言：『來",
    "T23n1435_053:0395a04": "至諸家，我是中令與汝多美飲食。』是比丘後",
    "T23n1435_053:0395a05": "不使與，作是言：『汝長老還去，我不樂與汝",
    "T23n1435_053:0395a06": "共坐起言語，我樂獨坐起言語。』驅是比丘",
    "T23n1435_053:0395a07": "故欲令乃至小許時得惱，以是因緣不異",
    "T23n1435_053:0395a08": "者，不得波夜提耶？」答：「有！若天、龍、夜叉、薜荔",
    "T23n1435_053:0395a09": "伽、拘槃茶、毘舍遮、羅剎等非人，受戒作比",
    "T23n1435_053:0395a10": "丘，比丘若驅，突吉羅。又驅餘出家者，得",
    "T23n1435_053:0395a11": "突吉羅。」問：「頗比丘露地可燒物著火中，",
    "T23n1435_053:0395a12": "不得波夜提耶？」答：「有！若比丘以蘇油、胡麻、",
    "T23n1435_053:0395a13": "小豆、磨沙豆著火中，得突吉羅。」問：「頗比丘",
    "T23n1435_053:0395a14": "如法僧事與欲已，後還說過，不得波夜提",
    "T23n1435_053:0395a15": "耶？」答：「有！若受法比丘，與不受法眾僧欲；",
    "T23n1435_053:0395a16": "不受法比丘，與受法眾僧欲，後還說過，得",
    "T23n1435_053:0395a17": "突吉羅。」問：「若比丘，與未受具戒人共宿二夜，",
    "T23n1435_053:0395a18": "第三夜與女人共宿，得名轉宿不？」答：「不得。",
    "T23n1435_053:0395a19": "女人邊，得波夜提。」問：「若比丘，與未受具戒",
    "T23n1435_053:0395a20": "人共二宿，第三夜與不能男共宿，得名轉",
    "T23n1435_053:0395a21": "宿不？」答：「不得。不能男邊，得突吉羅。」問：「若比",
    "T23n1435_053:0395a22": "丘，與未受具戒人共二宿，第三夜與黃門共",
    "T23n1435_053:0395a23": "宿，得名轉宿不？」答：「不得。黃門邊，得突吉羅。」",
    "T23n1435_053:0395a24": "問：「頗有比丘，與未受具戒人共二宿，第三夜",
    "T23n1435_053:0395a25": "與二根人共宿，得名轉宿不？」答曰：「不得。二",
    "T23n1435_053:0395a26": "根人邊，得突吉羅。」問：「若比丘，與未受具戒",
    "T23n1435_053:0395a27": "人共二宿，第三夜與擯人共宿，得名轉宿不？」",
    "T23n1435_053:0395a28": "答：「不得。擯人邊，得突吉羅。」問：「若比丘，與未",
    "T23n1435_053:0395a29": "受具戒人共二宿，第三夜與滅擯沙彌共宿，",
    "T23n1435_053:0395a30": "得名轉宿不？」答：「不得。滅擯沙彌邊，得波夜提。」",
    "T23n1435_053:0395b01": "問：「若比丘，與未受具戒人共二宿，第三夜",
    "T23n1435_053:0395b02": "與變化沙彌共宿，得名轉宿不？」答：「得。若不",
    "T23n1435_053:0395b03": "知是化人，得突吉羅。若知是化人，無罪。」問：",
    "T23n1435_053:0395b04": "「比丘，人所有金銀瑠璃座處，得坐不？人所有",
    "T23n1435_053:0395b05": "金銀、琉璃器，得食不？」答：「不應坐、不應食。」問：「比",
    "T23n1435_053:0395b06": "丘，天所有金銀、瑠璃座處，應坐不？」答言：「應坐。」",
    "T23n1435_053:0395b07": "「天上所有金銀瑠璃器，應食不？」答言：「應食。」問：",
    "T23n1435_053:0395b08": "「天上金銀、瑠璃、車𤦲、馬瑙地，比丘得行不？」",
    "T23n1435_053:0395b09": "答言：「應行。」問：「頗比丘捉如是寶，得僧",
    "T23n1435_053:0395b10": "伽婆尸沙耶？」答言：「有！若捉寶女，得僧",
    "T23n1435_053:0395b11": "伽婆尸沙。若捉輪寶珠寶，得波夜提。捉",
    "T23n1435_053:0395b12": "化寶，得突吉羅。若知是化，無罪。」問：「頗比",
    "T23n1435_053:0395b13": "丘不作淨染衣著，不得波夜提耶？」答言：「有！",
    "T23n1435_053:0395b14": "是衣經淨緯不淨、緯淨經不淨、若二俱不淨。",
    "T23n1435_053:0395b15": "不淨者，駱駝毛、牛毛、羖羊毛、若雜織。如是",
    "T23n1435_053:0395b16": "等不淨衣，不作淨染著，得突吉羅。」問：「頗比丘",
    "T23n1435_053:0395b17": "常洗浴，不得波逸提耶？」答言：「有！若比丘天",
    "T23n1435_053:0395b18": "雨時空地立洗浴無罪。」問：「若比丘殺惡獸毒",
    "T23n1435_053:0395b19": "蛇等，不得波逸提耶？」答：「得波逸提。若殺餘善",
    "T23n1435_053:0395b20": "獸，亦得波逸提。」問：「頗比丘，故令他疑悔，令",
    "T23n1435_053:0395b21": "是比丘乃至少時生惱，不得波逸提耶？」答：",
    "T23n1435_053:0395b22": "「有！若先破戒、若賊住、先來白衣。除生時受具",
    "T23n1435_053:0395b23": "足戒時，若以餘事令他生疑悔，得突吉羅。」",
    "T23n1435_053:0395b24": "問：「頗比丘指擊攊他，不得波逸提耶？」答：",
    "T23n1435_053:0395b25": "「有！若指擊攊天、龍、夜叉、薜荔伽、拘槃荼、毘舍",
    "T23n1435_053:0395b26": "遮、羅剎等非人，得突吉羅。若擊攊身根壞",
    "T23n1435_053:0395b27": "人，得突吉羅。若比丘除水餘汁戲，得突吉",
    "T23n1435_053:0395b28": "羅。」問：「頗比丘與女人共宿，不得波逸提耶？」",
    "T23n1435_053:0395b29": "答：「有！若竹林、若樹下與女人共宿，得突吉",
    "T23n1435_053:0395b30": "羅。若與天、龍、夜叉、薜荔伽、拘槃荼、毘舍遮、羅",
    "T23n1435_053:0395c01": "剎等非人女共宿，得突吉羅。若與大母畜生",
    "T23n1435_053:0395c02": "共宿，得波逸提。若小雌畜生如雞等共",
    "T23n1435_053:0395c03": "宿，得突吉羅。」問：「頗比丘若自怖、若使人怖",
    "T23n1435_053:0395c04": "他比丘，不得波逸提耶？」答：「有！若怖先破",
    "T23n1435_053:0395c05": "戒、若賊住、若先來白衣。除六事，若以餘事，若",
    "T23n1435_053:0395c06": "自怖、若使入怖他比丘，得突吉羅。若受法比",
    "T23n1435_053:0395c07": "丘，怖不受法比丘；若不受法比丘，怖受法",
    "T23n1435_053:0395c08": "比丘，得突吉羅。」問：「頗比丘若自藏、若使人",
    "T23n1435_053:0395c09": "藏他比丘衣鉢、戶鉤、革屣、針筒等，不得波逸",
    "T23n1435_053:0395c10": "提耶？」答：「有！若藏所禁鉢，得突吉羅。若藏",
    "T23n1435_053:0395c11": "所禁衣，得突吉羅。若藏先破戒、若賊住、若",
    "T23n1435_053:0395c12": "先來白衣衣鉢等物，得突吉羅。」問：「頗比丘",
    "T23n1435_053:0395c13": "與他比丘衣，他不歸還取用，不得波逸提耶？」",
    "T23n1435_053:0395c14": "答：「有！若與先破戒、賊住、若先來白衣衣，不",
    "T23n1435_053:0395c15": "歸還取，得突吉羅。」問：「比丘衣應與何人得作",
    "T23n1435_053:0395c16": "淨耶？」答：「應與五眾：比丘、比丘尼、式叉摩尼、沙",
    "T23n1435_053:0395c17": "彌、沙彌尼。」問：「應從誰邊受衣？」答：「應從五眾受。」",
    "T23n1435_053:0395c18": "問：「頗比丘以無根僧伽婆尸沙罪謗他比丘，",
    "T23n1435_053:0395c19": "不得波逸提罪耶？」答：「有！若謗先破戒、若賊",
    "T23n1435_053:0395c20": "住、若先來白衣，得突吉羅。」問：「頗比丘與女人",
    "T23n1435_053:0395c21": "共期道行，不得波逸提耶？」答：「有！若與天、",
    "T23n1435_053:0395c22": "龍、夜叉、薜荔伽、拘槃茶、毘舍遮、羅剎等非人",
    "T23n1435_053:0395c23": "女期共道行，得突吉羅。若與不能女人、若",
    "T23n1435_053:0395c24": "二道合一道女人期共道行，得突吉羅。若",
    "T23n1435_053:0395c25": "與化女人期共道行，得突吉羅。若知是化",
    "T23n1435_053:0395c26": "女人，無罪。」問：「頗比丘與賊眾期共道行，不",
    "T23n1435_053:0395c27": "得波逸提耶？」答：「有！若賊眾是比丘，比丘期",
    "T23n1435_053:0395c28": "共道行，得突吉羅。若天、龍、夜叉、薜荔伽、拘槃",
    "T23n1435_053:0395c29": "荼、毘舍遮、羅剎等非人作賊眾，比丘期共道",
    "T23n1435_053:0396a01": "行，無罪。」問：「頗比丘與未滿二十歲人受具",
    "T23n1435_053:0396a02": "戒，不得波逸提耶？」答：「有！若與曾嫁式叉",
    "T23n1435_053:0396a03": "摩尼受具戒是也。」問：「云何名掘地？」答：「掘生",
    "T23n1435_053:0396a04": "地不曾毀壞者是也。又若比丘過夏四月，",
    "T23n1435_053:0396a05": "無病從檀越乞酥，若得，波逸提；若不得，突",
    "T23n1435_053:0396a06": "吉羅。若乞油、蜜、石蜜、薑、椒、蓽茇羅、黑鹽，若",
    "T23n1435_053:0396a07": "得，波逸提；若不得，突吉羅。若乞呵梨勒、阿摩",
    "T23n1435_053:0396a08": "勒、鞞醯勒、多羅耶摩那、伽樓伽盧醯尼，若得",
    "T23n1435_053:0396a09": "不得，突吉羅。」問：「頗比丘說戒時作是言：『我",
    "T23n1435_053:0396a10": "未學是戒，先當問諸比丘持修多羅、持毘尼、",
    "T23n1435_053:0396a11": "持摩多羅迦者。』不得波逸提耶？」答：「有！若",
    "T23n1435_053:0396a12": "作不淨教故，作如是言：『我不學是戒，先當",
    "T23n1435_053:0396a13": "問持修多羅、持毘尼、持摩多羅伽者。』無罪。若",
    "T23n1435_053:0396a14": "諸受法比丘，遣使語不受法比丘言：『汝來受",
    "T23n1435_053:0396a15": "是五法。』不受法比丘言：『我不能學如是。』無",
    "T23n1435_053:0396a16": "罪。不受法比丘，遣使語受法比丘言：『汝來學",
    "T23n1435_053:0396a17": "我法，捨離五法。』受法比丘言：『我不能學如是。』",
    "T23n1435_053:0396a18": "無罪。」問：「頗比丘盜聽諸比丘鬪亂諍訟，作",
    "T23n1435_053:0396a19": "是念：『是諸比丘所說、我當憶持。』不得波逸提",
    "T23n1435_053:0396a20": "耶？」答：「有！是事是比丘、比丘尼事，比丘、式叉",
    "T23n1435_053:0396a21": "摩尼事，比丘、沙彌事。比丘、沙彌尼事。是中",
    "T23n1435_053:0396a22": "盜聽，得突吉羅。若使畜生往聽，得突吉羅。",
    "T23n1435_053:0396a23": "若使餘比丘聽，得突吉羅。若使餘比丘聽已",
    "T23n1435_053:0396a24": "還語，得波逸提。」問：「頗比丘僧事始發默然",
    "T23n1435_053:0396a25": "起去，不得波逸提耶？」答：「有！若發時去即發",
    "T23n1435_053:0396a26": "時還，得突吉羅。」問：「頗比丘不敬畏他，不得",
    "T23n1435_053:0396a27": "波逸提耶？」答：「有！若諸上座說非法、非善、非佛",
    "T23n1435_053:0396a28": "教，下座言：『此非法、非善、非佛教。』無罪。若下",
    "T23n1435_053:0396a29": "座說法、說善、說佛教，上座言：『此非法、非善、非",
    "T23n1435_053:0396b01": "佛教。』得突吉羅。」問：「頗比丘過中得飲苦酒",
    "T23n1435_053:0396b02": "不？」答：「若無酒氣、無糟、清淨，得飲。」問：「若諸根汁、",
    "T23n1435_053:0396b03": "枝汁、莖汁、葉汁、華汁、果汁，是諸汁等，比丘何",
    "T23n1435_053:0396b04": "時應飲？」答：「隨離酒勢時應飲。」問：「頗比丘過",
    "T23n1435_053:0396b05": "中不白他比丘入聚落，不得波逸提耶？」答：",
    "T23n1435_053:0396b06": "「有！若比丘與擯比丘共住，不白入聚落，得突",
    "T23n1435_053:0396b07": "吉羅。若不受法比丘，與受法比丘共住，不",
    "T23n1435_053:0396b08": "白入聚落，得突吉羅。若受法比丘，與不受",
    "T23n1435_053:0396b09": "法比丘共住，不白入聚落，得突吉羅。若病、",
    "T23n1435_053:0396b10": "若飛去，無罪。若與啞比丘、聾比丘、啞聾比丘",
    "T23n1435_053:0396b11": "共住，不白入聚落，得突吉羅。若比丘在地，不",
    "T23n1435_053:0396b12": "白高處比丘入聚落，得突吉羅。若在高上，",
    "T23n1435_053:0396b13": "不白在地比丘入聚落，得突吉羅。若在界內，",
    "T23n1435_053:0396b14": "不白界外比丘入聚落，得突吉羅。若在界外，",
    "T23n1435_053:0396b15": "不白界內比丘入聚落，得突吉羅。若俱在界",
    "T23n1435_053:0396b16": "內，若坐、若立，不白入聚落，得波逸提。」問：「入",
    "T23n1435_053:0396b17": "何處不白餘比丘，不得波逸提耶？」答曰：「若入",
    "T23n1435_053:0396b18": "三處：若入住處、入阿練若處、若入近聚落僧",
    "T23n1435_053:0396b19": "坊，不須白。」問：「頗比丘受人請食，前食後行至",
    "T23n1435_053:0396b20": "他家，不得波逸提耶？」答曰：「有！除五種食請，",
    "T23n1435_053:0396b21": "與餘食，不得波逸提。若不淨食、淨食不淨",
    "T23n1435_053:0396b22": "食雜，得突吉羅。若請處食不足，餘家求，",
    "T23n1435_053:0396b23": "無罪。」問：「頗比丘剎利灌頂王，地未了未藏",
    "T23n1435_053:0396b24": "寶，若過門闑、若門闑邊過，不得波逸提耶？」",
    "T23n1435_053:0396b25": "答曰：「有！若過諸天王、諸龍王、諸夜叉王、阿修",
    "T23n1435_053:0396b26": "羅王、迦樓羅王，門闑、門闑邊過，不犯。」問：「頗比",
    "T23n1435_053:0396b27": "丘說波羅提木叉時言：『我今始知是法半月",
    "T23n1435_053:0396b28": "半月波羅提木叉經中說。』不犯波逸提耶？」答",
    "T23n1435_053:0396b29": "曰：「有！若比丘尼僧說戒時，比丘作是語：『我",
    "T23n1435_053:0396c01": "始知是法半月半月波羅提木叉中說。』得突",
    "T23n1435_053:0396c02": "吉羅。若比丘僧說戒時，比丘尼作是言：『我",
    "T23n1435_053:0396c03": "始知是法半月半月波羅提木叉中說。』得突",
    "T23n1435_053:0396c04": "吉羅。」問：「頗比丘若骨若齒若角作針筒，不",
    "T23n1435_053:0396c05": "得波逸提耶？」答曰：「有！若為他使人作，得突",
    "T23n1435_053:0396c06": "吉羅。若為他故作自用，得突吉羅。」問：「頗比丘",
    "T23n1435_053:0396c07": "過八指作床足，不得波逸提耶？」答曰：「有！若",
    "T23n1435_053:0396c08": "以珠脚、牙脚、若尖脚作床足坐，得突吉羅。」",
    "T23n1435_053:0396c09": "問：「頗比丘以兜羅綿貯褥，若自貯、若使人貯，",
    "T23n1435_053:0396c10": "不得波逸提耶？」答曰：「有！若經淨緯不淨、緯",
    "T23n1435_053:0396c11": "淨經不淨、若二俱不淨。不淨者，若駱駝毛、牛",
    "T23n1435_053:0396c12": "毛、羖羊毛、若雜織。以兜羅綿貯，得突吉羅。」",
    "T23n1435_053:0396c13": "問：「頗比丘作雨浴衣若過量，不得波逸提耶？」",
    "T23n1435_053:0396c14": "答曰：「有！若經淨緯不淨、緯淨經不淨、若二俱",
    "T23n1435_053:0396c15": "不淨。不淨者，若駱駝毛、牛毛、羖羊毛。若雜",
    "T23n1435_053:0396c16": "織廣長過量作，得突吉羅。」問：「頗比丘作覆",
    "T23n1435_053:0396c17": "瘡衣廣長過量，不得波逸提耶？」答曰：「有！若",
    "T23n1435_053:0396c18": "經淨緯不淨、緯淨經不淨、若二俱不淨。不",
    "T23n1435_053:0396c19": "淨者，若駱駝毛、牛毛、羖羊毛。若雜織過量作，",
    "T23n1435_053:0396c20": "得突吉羅。」問：「頗比丘作尼師檀廣長過量，",
    "T23n1435_053:0396c21": "不得波逸提耶？」答曰：「有！若經淨緯不淨、緯",
    "T23n1435_053:0396c22": "淨經不淨、若二俱不淨。不淨者，若駱駝毛、",
    "T23n1435_053:0396c23": "牛毛、羖羊毛。若雜織廣長過量作，得突吉羅。」",
    "T23n1435_053:0396c24": "問：「頗比丘等佛衣量作衣，不得波逸提耶？」",
    "T23n1435_053:0396c25": "答：「有！若經淨緯不淨、緯淨經不淨、若二俱",
    "T23n1435_053:0396c26": "不淨。不淨者，若駱駝毛、牛毛、羖羊毛。若雜",
    "T23n1435_053:0396c27": "織若作，得突吉羅。」波夜提竟",
    "T23n1435_053:0396c28": "9 七滅諍法問七滅諍法",
    "T23n1435_053:0396c29": "問：「頗有諍不用七滅法一一滅，得名滅耶？」",
    "T23n1435_053:0397a01": "答：「有！若比丘來欲滅事，事未決斷，即便命",
    "T23n1435_053:0397a02": "終，是事名為滅。又自言：『我是白衣、若沙彌、",
    "T23n1435_053:0397a03": "若非比丘、若不見擯人、不作擯人、不捨惡",
    "T23n1435_053:0397a04": "邪擯人、不共住人、種種不共住人、若賊住",
    "T23n1435_053:0397a05": "人、先來白衣、若不能男。』若言：『犯四重罪：若",
    "T23n1435_053:0397a06": "殺父母、殺阿羅漢、破僧、惡心出佛身血。』若",
    "T23n1435_053:0397a07": "是比丘勤讀誦經、若勤作福業、若勤斷餘事、",
    "T23n1435_053:0397a08": "若遠行、若長病、若到他國不還，是事皆名",
    "T23n1435_053:0397a09": "為滅。又復始發滅是事時，即便命終、若自",
    "T23n1435_053:0397a10": "言：『我是白衣。』乃至到他國不還故，是事皆名",
    "T23n1435_053:0397a11": "為滅。」七滅諍法竟",
    "T23n1435_053:0397a12": "十誦律卷第五十三"
}