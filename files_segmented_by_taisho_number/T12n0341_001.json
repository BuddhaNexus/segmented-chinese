{
    "T12n0341_001:0115b16": "聖善住意天子所問經卷上",
    "T12n0341_001:0115b18": "元魏三藏毘目智仙共般若流支譯",
    "T12n0341_001:0115b19": "歸命一切諸佛菩薩、歸命世尊大智慧海毘",
    "T12n0341_001:0115b20": "盧遮那釋迦牟尼佛法光明、歸命聖者文殊",
    "T12n0341_001:0115b21": "師利大菩薩海、歸命聖者善住意天子、遍行",
    "T12n0341_001:0115b22": "大乘者。",
    "T12n0341_001:0115b23": "如是我聞：一時婆伽婆住王舍城耆闍崛山",
    "T12n0341_001:0115b24": "中，與大比丘眾六萬二千人俱，皆是智者之",
    "T12n0341_001:0115b25": "所識知，一切悉是大阿羅漢。諸菩薩摩訶薩",
    "T12n0341_001:0115b26": "四萬二千人，其名曰：",
    "T12n0341_001:0115b27": "文殊師利菩薩、師子幢菩薩、彌勒菩薩、觀世",
    "T12n0341_001:0115b28": "自在菩薩、得大勢菩薩、辯聚菩薩、持地菩薩、",
    "T12n0341_001:0115b29": "彌樓山菩薩、彌樓幢菩薩、不動搖菩薩、善思",
    "T12n0341_001:0115c01": "義菩薩、善思惟菩薩、踊猛意菩薩、慧心菩",
    "T12n0341_001:0115c02": "薩、善心菩薩、摩尼聚菩薩、山相擊王菩薩、寶",
    "T12n0341_001:0115c03": "手菩薩、寶意菩薩、寶印手菩薩、常舒手菩薩、",
    "T12n0341_001:0115c04": "常縮手菩薩、常精進菩薩、度眾生菩薩、增上",
    "T12n0341_001:0115c05": "精進菩薩、如說能行菩薩、精進願菩薩、手燈",
    "T12n0341_001:0115c06": "菩薩、等心菩薩、捨罪菩薩、除諸悲闇菩薩、",
    "T12n0341_001:0115c07": "力不壞菩薩、日藏菩薩、金剛遊步菩薩、無邊",
    "T12n0341_001:0115c08": "遊步菩薩、無量遊步菩薩、不動足遊步菩薩、",
    "T12n0341_001:0115c09": "虛空庫菩薩、上意菩薩、勝意菩薩、增上意菩",
    "T12n0341_001:0115c10": "薩、吉行菩薩、持地住菩薩、月光菩薩、月幢菩",
    "T12n0341_001:0115c11": "薩、光幢菩薩、光德菩薩、遊步到明菩薩、師子",
    "T12n0341_001:0115c12": "遊步雷音菩薩、無礙辯菩薩、相應辯菩薩、",
    "T12n0341_001:0115c13": "捷疾辯菩薩、最勝菩薩、蔽日月光菩薩、無攀",
    "T12n0341_001:0115c14": "緣菩薩、無比菩薩、根常喜笑菩薩、障一切",
    "T12n0341_001:0115c15": "罪菩薩、捨女飾菩薩、摩尼那菩薩、光明菩",
    "T12n0341_001:0115c16": "薩、淨滿菩薩、得大菩薩、集光王菩薩、深吼",
    "T12n0341_001:0115c17": "菩薩，如是等上首，菩薩摩訶薩四萬二千人",
    "T12n0341_001:0115c18": "俱。",
    "T12n0341_001:0115c19": "爾時，復有四大神王、天帝釋王、娑婆世界主",
    "T12n0341_001:0115c20": "大梵天王，如是等上首，六萬天子俱。復有七",
    "T12n0341_001:0115c21": "萬三千天子，善住意天子、善寂天子、摩醯首",
    "T12n0341_001:0115c22": "羅天子而為上首，皆樂修行菩薩之道。復有",
    "T12n0341_001:0115c23": "二萬阿修羅王，羅睺阿修羅王、彌樓阿修羅",
    "T12n0341_001:0115c24": "王而為上首，皆樂修行菩薩之道。復有六萬",
    "T12n0341_001:0115c25": "龍王，名不苦惱龍王、名月龍王、名得叉迦龍",
    "T12n0341_001:0115c26": "王而為上首，皆樂修行菩薩之道。如是，復有",
    "T12n0341_001:0115c27": "無量百千天、龍、夜叉、乾闥婆、阿修羅、迦樓羅、緊",
    "T12n0341_001:0115c28": "那羅、摩睺羅伽、人與非人諸大眾俱，比丘、比",
    "T12n0341_001:0115c29": "丘尼、優婆塞、優婆夷皆悉來集。爾時，世尊無",
    "T12n0341_001:0116a01": "量百千眷屬圍遶，恭敬尊重而為說法。爾時，",
    "T12n0341_001:0116a02": "文殊師利童子於自寺住，獨坐思惟心靜三",
    "T12n0341_001:0116a03": "昧，正念觀察。正觀察已，起彼三昧。起三昧已，",
    "T12n0341_001:0116a04": "復入三昧，以三昧力六種震動十方無量不",
    "T12n0341_001:0116a05": "可計數阿僧祇耶不可思議恒河沙等諸佛世",
    "T12n0341_001:0116a06": "界。爾時，文殊師利童子起彼三昧，如法思惟，",
    "T12n0341_001:0116a07": "生如是心：「佛出世難，人身難得，如優曇華",
    "T12n0341_001:0116a08": "出時甚難；如是，如來、應、正遍知亦復如是，出",
    "T12n0341_001:0116a09": "世甚難，人身難得。若無說法，則不可得盡生",
    "T12n0341_001:0116a10": "死苦。諸佛正法甚深難知，若無佛者，云何聞",
    "T12n0341_001:0116a11": "法？若不聞法，則不能令眾生苦盡。若我往至",
    "T12n0341_001:0116a12": "如來所已，如法難問。如法難已，畢竟得發眾",
    "T12n0341_001:0116a13": "生善根、畢竟能令菩薩乘人不可思議佛法",
    "T12n0341_001:0116a14": "滿足。此處娑婆世界眾生極重貪欲、極重瞋",
    "T12n0341_001:0116a15": "恚、極重愚癡，遠離善法、習近惡法，愚癡、闇鈍、",
    "T12n0341_001:0116a16": "無慇重心。若其無佛、無法、無僧，云何而得令",
    "T12n0341_001:0116a17": "彼眾生開慧眼淨？」",
    "T12n0341_001:0116a18": "爾時，文殊師利童子如是思惟：「我召十方無",
    "T12n0341_001:0116a19": "量百千諸菩薩眾，令集此處聞如來法，以身",
    "T12n0341_001:0116a20": "證知甚深法忍。」爾時，文殊師利童子念已，即",
    "T12n0341_001:0116a21": "入普光離垢莊嚴三昧。入三昧已，放大光明，",
    "T12n0341_001:0116a22": "遍照十方不可計數阿僧祇耶不可思議無量",
    "T12n0341_001:0116a23": "無邊恒河沙等諸佛世界。即時十方不可計",
    "T12n0341_001:0116a24": "數阿僧祇耶不可思議無量無邊恒河沙等諸",
    "T12n0341_001:0116a25": "佛世界大光明現，其光明淨十方世界坑澗、",
    "T12n0341_001:0116a26": "堆阜、樹林、諸山、斫迦婆羅、目真隣陀、雪山、彌",
    "T12n0341_001:0116a27": "樓、摩訶彌樓，一切所有幽闇之處悉皆大明，",
    "T12n0341_001:0116a28": "不相障礙。",
    "T12n0341_001:0116a29": "爾時，十方不可計數阿僧祇耶不可思議無",
    "T12n0341_001:0116b01": "量無邊恒河沙等諸佛世界諸佛世尊——皆悉",
    "T12n0341_001:0116b02": "現在現命現住——彼佛侍者既覩光明，各問其",
    "T12n0341_001:0116b03": "佛，白言：「世尊！何因何緣於此世界大光明現？",
    "T12n0341_001:0116b04": "昔未見聞，如是光明甚可愛樂。世尊！如是光",
    "T12n0341_001:0116b05": "明我等遇之，心得清淨，身力增益，貪欲、恚、癡",
    "T12n0341_001:0116b06": "不染眾生。是誰威力？何人寶藏？如是淨光是",
    "T12n0341_001:0116b07": "誰所放？」如是問已，彼佛世尊默然不答。如是，",
    "T12n0341_001:0116b08": "十方諸佛世界天聲、龍聲、夜叉聲、阿修羅聲、",
    "T12n0341_001:0116b09": "迦樓羅聲、乾闥婆聲、人聲、非人聲、畜生聲，如",
    "T12n0341_001:0116b10": "是眾聲一切止息。風聲、水聲、大海潮聲、歌咏",
    "T12n0341_001:0116b11": "等聲，如是諸聲以佛力故一切止息，皆悉寂",
    "T12n0341_001:0116b12": "然，一切寂靜、第一寂靜。彼佛侍者各各如是",
    "T12n0341_001:0116b13": "第二、第三請其佛言：「如是，世尊！何因何緣有",
    "T12n0341_001:0116b14": "此光明？唯願說之，唯願說之。如來若說，則",
    "T12n0341_001:0116b15": "能利益一切眾生、饒益安樂一切眾生，令多",
    "T12n0341_001:0116b16": "眾生一切皆得義，相應樂利安人天。是誰威",
    "T12n0341_001:0116b17": "力放此光明遍照一切諸佛世界？」",
    "T12n0341_001:0116b18": "爾時，十方不可計數阿僧祇耶不可思議無量",
    "T12n0341_001:0116b19": "無邊恒河沙等諸佛世界諸佛世尊，一切同",
    "T12n0341_001:0116b20": "聲、皆共一音，一切諸佛同一口業，皆同一法",
    "T12n0341_001:0116b21": "為侍者說。彼佛侍者一一皆知如來所說。彼",
    "T12n0341_001:0116b22": "佛世尊所出音聲遍滿一切諸佛世界。彼諸",
    "T12n0341_001:0116b23": "天人一時俱作百千伎樂。彼樂音中說言無",
    "T12n0341_001:0116b24": "常苦、無我等，如是如是和合出聲，所謂空聲、",
    "T12n0341_001:0116b25": "無相聲、無願聲、無染聲、解脫聲、法性聲、真如",
    "T12n0341_001:0116b26": "聲、實際聲、布施聲、持戒聲、忍辱聲、精進聲、禪",
    "T12n0341_001:0116b27": "定聲、般若聲、柔和聲、利益聲、慈聲、悲聲、喜聲、",
    "T12n0341_001:0116b28": "捨聲，出如是等百千法聲。此聲出已，有不可",
    "T12n0341_001:0116b29": "數億那由他百千眾生必定不退阿耨多羅",
    "T12n0341_001:0116c01": "三藐三菩提，不墮聲聞、緣覺之地，不墮帝釋、",
    "T12n0341_001:0116c02": "大梵天王、轉輪王地。",
    "T12n0341_001:0116c03": "爾時，十方不可計數阿僧祇耶不可思議無",
    "T12n0341_001:0116c04": "量無邊恒河沙等諸佛世界諸佛世尊告侍",
    "T12n0341_001:0116c05": "者言：「止，善男子！汝不須問，非汝境界，非諸聲",
    "T12n0341_001:0116c06": "聞、緣覺境界。聲聞、緣覺若聞我說，心意迷亂；",
    "T12n0341_001:0116c07": "我若說者，一切天人皆悉迷沒。善男子！以要",
    "T12n0341_001:0116c08": "言之，彼法光明所有功德，能令眾生乃至無",
    "T12n0341_001:0116c09": "量不可思議善根成就，能令一切菩薩乘人",
    "T12n0341_001:0116c10": "乃至無量不可思議布施助道、戒、忍、精進、禪、慧",
    "T12n0341_001:0116c11": "助道皆悉滿足。善男子！汝今當知，若以一劫、",
    "T12n0341_001:0116c12": "若餘殘劫說此光明所有功德不可窮盡。諸",
    "T12n0341_001:0116c13": "佛、菩薩於諸眾生起慈悲心，放此光明令諸",
    "T12n0341_001:0116c14": "眾生渴仰欲聞。汝今諦聽，善思念之，我為汝",
    "T12n0341_001:0116c15": "說。」彼侍者言：「如是，世尊！願樂欲聞。」彼佛世尊",
    "T12n0341_001:0116c16": "各告侍者，作如是言：「善男子！有佛世界名曰",
    "T12n0341_001:0116c17": "娑婆，彼中有佛號釋迦牟尼如來、應、正遍知——",
    "T12n0341_001:0116c18": "於今現在現命現住——明行足、善逝、世間解、無",
    "T12n0341_001:0116c19": "上士、調御丈夫、天人師、佛、世尊，出五濁世。彼",
    "T12n0341_001:0116c20": "處眾生貪欲、瞋恚、愚癡所縛，無恭敬心，諸根",
    "T12n0341_001:0116c21": "闇鈍，無慚無愧。為彼眾生，於彼世界如法苦",
    "T12n0341_001:0116c22": "行，獲得阿耨多羅三藐三菩提覺已而為說",
    "T12n0341_001:0116c23": "法。「善男子！彼娑婆世界釋迦牟尼如來佛土",
    "T12n0341_001:0116c24": "有童子菩薩摩訶薩名文殊師利——有大勢力、",
    "T12n0341_001:0116c25": "大智慧力、大精進力，能與一切菩薩歡喜；菩",
    "T12n0341_001:0116c26": "薩化主、菩薩導首；安慰眾生，菩薩之父、菩薩",
    "T12n0341_001:0116c27": "之母；解了一切諸法句義，黠慧明了，得無障",
    "T12n0341_001:0116c28": "礙慧波羅蜜、得無障礙願力自在、得陀羅尼，",
    "T12n0341_001:0116c29": "不可思議功德具足——於彼釋迦牟尼如來所",
    "T12n0341_001:0117a01": "說法中善能問難，能令眾生善根成就、能令",
    "T12n0341_001:0117a02": "一切菩薩乘人不可思議佛法滿足。善男子！",
    "T12n0341_001:0117a03": "彼文殊師利童子菩薩為集十方不可計數",
    "T12n0341_001:0117a04": "諸菩薩故放此光明，隨何等人聞法因緣放",
    "T12n0341_001:0117a05": "此光明。」彼佛侍者各問其佛，白言：「世尊！彼文",
    "T12n0341_001:0117a06": "殊師利童子菩薩住何三昧而能如是放斯",
    "T12n0341_001:0117a07": "光明？」彼佛答言：「善男子！有三昧門名曰普光",
    "T12n0341_001:0117a08": "離垢莊嚴，文殊師利童子菩薩住是三昧而",
    "T12n0341_001:0117a09": "能放此如是光明。」彼侍者言：「不爾。世尊！如是",
    "T12n0341_001:0117a10": "光明豈非彼佛世尊所放，能如是清、能如是",
    "T12n0341_001:0117a11": "淨、能作如是身心喜樂？」佛言：「不爾。善男子！",
    "T12n0341_001:0117a12": "菩薩常法共說菩薩教誡法門。」爾時，十方不",
    "T12n0341_001:0117a13": "可計數阿僧祇耶不可思議無量無邊恒河",
    "T12n0341_001:0117a14": "沙等諸佛世界，彼不可數阿僧祇耶不可思",
    "T12n0341_001:0117a15": "議無量無邊恒河沙等諸佛世界一一世界",
    "T12n0341_001:0117a16": "諸菩薩等，既覩光明各到佛所，頭面禮足，白",
    "T12n0341_001:0117a17": "言：「世尊！如是無量功德光明從何處來？誰之",
    "T12n0341_001:0117a18": "所放？」彼佛告言：「善男子！有佛世界名曰娑婆，",
    "T12n0341_001:0117a19": "彼中有佛號釋迦牟尼如來、應、正遍知——於今",
    "T12n0341_001:0117a20": "現在現命現住——為諸菩薩說清淨法。彼有童",
    "T12n0341_001:0117a21": "子菩薩摩訶薩名文殊師利，放此光明，為集",
    "T12n0341_001:0117a22": "十方諸菩薩故。」如是說已，彼諸菩薩摩訶薩",
    "T12n0341_001:0117a23": "等各請其佛，白言：「世尊！我今欲詣娑婆世界",
    "T12n0341_001:0117a24": "奉見世尊釋迦牟尼如來、應、正遍知，供養彼",
    "T12n0341_001:0117a25": "佛，禮拜、親近、諮請問答，并見童子文殊師利",
    "T12n0341_001:0117a26": "及餘菩薩摩訶薩等。」佛言：「便往，今正是時。」",
    "T12n0341_001:0117a27": "時彼十方不可計數阿僧祇耶不可思議無",
    "T12n0341_001:0117a28": "量無邊億那由他有頻婆羅百千菩薩摩訶",
    "T12n0341_001:0117a29": "薩等各禮佛足，於其國土忽然不現，譬如壯",
    "T12n0341_001:0117b01": "士屈申臂頃、一剎那頃、一羅婆頃、摩睺多",
    "T12n0341_001:0117b02": "頃，各各到此娑婆世界。既到此已，皆至世尊",
    "T12n0341_001:0117b03": "釋迦牟尼如來住處，有雨細末鬘利香者、雨",
    "T12n0341_001:0117b04": "塗香者，有雨華者，雨天優鉢羅華、鉢頭摩",
    "T12n0341_001:0117b05": "華、拘物頭華、芬陀利華、阿提目多伽華，雨",
    "T12n0341_001:0117b06": "瞻蔔華、波吒羅華、檀尼師迦梨迦華、須摩",
    "T12n0341_001:0117b07": "那華、婆利師華、曼陀羅華、波流沙華、摩訶",
    "T12n0341_001:0117b08": "波流沙華、栴陀羅華、摩訶栴陀羅華，雨如是",
    "T12n0341_001:0117b09": "等無量妙華、雨如是等無量妙香。雨華香已，",
    "T12n0341_001:0117b10": "往至世尊釋迦牟尼如來佛所。或有菩薩同",
    "T12n0341_001:0117b11": "聲讚歎如來功德，讚歎之聲聞於三千大千",
    "T12n0341_001:0117b12": "世界，如是讚歎至如來所。如是種種各各異",
    "T12n0341_001:0117b13": "法而來集會，皆到世尊釋迦牟尼如來佛所。",
    "T12n0341_001:0117b14": "到佛所已，彼諸菩薩摩訶薩等威德力故，令",
    "T12n0341_001:0117b15": "此世界若干地獄、若干畜生、若干餓鬼所受",
    "T12n0341_001:0117b16": "苦惱皆得休息，無一眾生貪欲所惱，亦復不",
    "T12n0341_001:0117b17": "為恚、癡所惱，無有嫉妬、無幻偽者、無諂曲者、",
    "T12n0341_001:0117b18": "無憍慢者，亦不自是、亦不忿恚、亦不熱惱，一",
    "T12n0341_001:0117b19": "切眾生慈心相向，甚有愛念，皆悉和順。",
    "T12n0341_001:0117b20": "時彼菩薩億那由他百千之眾皆到世尊釋",
    "T12n0341_001:0117b21": "迦牟尼如來佛所，頭面禮足，右遶如來——有一",
    "T12n0341_001:0117b22": "匝者、有二匝者、有三匝者、有多匝者——遶如來",
    "T12n0341_001:0117b23": "已，上虛空中，去地不遠一多羅樹忽然不現，",
    "T12n0341_001:0117b24": "一切皆入隱一切身菩薩三昧。入三昧已，隨",
    "T12n0341_001:0117b25": "心所樂出生蓮華——有種種色華，有無量百千",
    "T12n0341_001:0117b26": "眾葉——於華臺上結加趺坐，身不動搖。",
    "T12n0341_001:0117b27": "爾時，長老摩訶迦葉見此希有、未曾有法神",
    "T12n0341_001:0117b28": "通之事，復見雨華、復見雨香，復聞樂聲百千",
    "T12n0341_001:0117b29": "種音，見大光明，復見雨華遍四天下——滿此世",
    "T12n0341_001:0117c01": "界，積過於膝——見佛大會天、龍、夜叉、乾闥婆、阿",
    "T12n0341_001:0117c02": "修羅、迦樓羅、緊那羅、摩睺羅伽、人與非人，比",
    "T12n0341_001:0117c03": "丘、比丘尼、優婆塞、優婆夷等，身皆金色。爾時，",
    "T12n0341_001:0117c04": "長老摩訶迦葉從座而起，整服左肩、右膝",
    "T12n0341_001:0117c05": "著地，攝身圓坐，向佛合掌，偈讚請曰：",
    "T12n0341_001:0117c06": "「歡喜常快樂，　　善淨口業說，",
    "T12n0341_001:0117c07": "具十力雄猛，　　功德有百重。",
    "T12n0341_001:0117c08": "人處、天處行，　　悉無與等者，",
    "T12n0341_001:0117c09": "叵思無稱量，　　惡意永已盡。",
    "T12n0341_001:0117c10": "百那由他劫，　　久修施、戒等，",
    "T12n0341_001:0117c11": "尊戒絕譬類，　　無教誡善逝。",
    "T12n0341_001:0117c12": "力忍力、善力、　　復有十力力，",
    "T12n0341_001:0117c13": "無心作功德，　　願斷我疑網。",
    "T12n0341_001:0117c14": "見苦惱眾生，　　百劫修苦行，",
    "T12n0341_001:0117c15": "而心不疲惓，　　已令得歡喜。",
    "T12n0341_001:0117c16": "捨國城、妻、子、　　頭、目等種種，",
    "T12n0341_001:0117c17": "一切心喜與，　　願斷我疑網。",
    "T12n0341_001:0117c18": "世尊久已捨，　　象、馬及輦輿、",
    "T12n0341_001:0117c19": "頭、衣等種種，　　捨百那由他；",
    "T12n0341_001:0117c20": "飲食、舍等物，　　捨與牟尼那，",
    "T12n0341_001:0117c21": "施時常歡喜，　　是故成善逝。",
    "T12n0341_001:0117c22": "割截身體時，　　忍受無瞋恨。",
    "T12n0341_001:0117c23": "隨問皆能答，　　巧說忍善力，",
    "T12n0341_001:0117c24": "修行於空法，　　善思量淨施，",
    "T12n0341_001:0117c25": "功德畢竟持，　　故我問清淨。",
    "T12n0341_001:0117c26": "貪、瞋、癡磨滅，　　見眾生苦惱，",
    "T12n0341_001:0117c27": "貪、瞋、癡所覆，　　我想而自纏。",
    "T12n0341_001:0117c28": "悲心愍此故，　　百劫行到道，",
    "T12n0341_001:0117c29": "示導諸有者，　　是故我歸依。",
    "T12n0341_001:0118a01": "以智慧增長，　　彼得行善行，",
    "T12n0341_001:0118a02": "常為諸眾生，　　說空法令樂。",
    "T12n0341_001:0118a03": "無屈行善因，　　成善逝、世尊，",
    "T12n0341_001:0118a04": "世尊禪清淨，　　願斷我疑網。",
    "T12n0341_001:0118a05": "修行施、戒、忍、　　精進悉已備、",
    "T12n0341_001:0118a06": "禪、慧皆具足，　　常樂修慈心。",
    "T12n0341_001:0118a07": "無等等功德，　　如海不思議、",
    "T12n0341_001:0118a08": "如海水之深，　　是故我歸依。",
    "T12n0341_001:0118a09": "世尊於往昔，　　一鳥來歸依，",
    "T12n0341_001:0118a10": "自割淨身肉，　　臠臠秤稱之，",
    "T12n0341_001:0118a11": "舉身上秤槃，　　乃與鳥平等。",
    "T12n0341_001:0118a12": "世尊大慈光，　　願斷我疑網。",
    "T12n0341_001:0118a13": "太山可動轉、　　虛空可令有、",
    "T12n0341_001:0118a14": "諸天功德舍，　　亦可墮此地、",
    "T12n0341_001:0118a15": "海水可枯竭、　　修羅宮可墮、",
    "T12n0341_001:0118a16": "日月可墜落，　　世尊語叵異。」",
    "T12n0341_001:0118a17": "爾時，長老摩訶迦葉以偈讚歎請如來已，白",
    "T12n0341_001:0118a18": "言：「世尊！以何因緣有大光明遍照世界？如是",
    "T12n0341_001:0118a19": "妙色昔所未有，今見此瑞。」佛告尊者大迦葉",
    "T12n0341_001:0118a20": "言：「止止，迦葉！汝今云何作如是說？莫如是問，",
    "T12n0341_001:0118a21": "如此之事非是一切聲聞、緣覺所能測量，一",
    "T12n0341_001:0118a22": "切天人所迷沒處；唯是諸佛、如來所知。」尊者",
    "T12n0341_001:0118a23": "大迦葉白佛言：「世尊！如來若說，多所利益、多",
    "T12n0341_001:0118a24": "人安樂。」爾時，世尊即告尊者大迦葉言：「汝今",
    "T12n0341_001:0118a25": "諦聽，善思念之，我為汝說。」大迦葉言：「善哉，世",
    "T12n0341_001:0118a26": "尊！願樂欲聞。」佛言：「迦葉！文殊師利童子今入",
    "T12n0341_001:0118a27": "普光離垢莊嚴三昧，以三昧力放此光明，遍",
    "T12n0341_001:0118a28": "照十方不可計數阿僧祇耶不可思議無量",
    "T12n0341_001:0118a29": "無邊恒河沙等諸佛世界，普召十方不可計",
    "T12n0341_001:0118b01": "數阿僧祇耶不可思議無量無邊億那由他",
    "T12n0341_001:0118b02": "有頻婆羅百千菩薩皆悉集此娑婆世界。彼",
    "T12n0341_001:0118b03": "諸菩薩今者皆悉頂禮我足，右遶三匝，上虛",
    "T12n0341_001:0118b04": "空中，去地不遠一多羅樹坐蓮華座。」",
    "T12n0341_001:0118b05": "爾時，尊者摩訶迦葉白佛言：「世尊！彼諸菩薩",
    "T12n0341_001:0118b06": "威神之力乃能如是，雨華、雨香、雨末香等，百",
    "T12n0341_001:0118b07": "千音樂皆出妙聲。」佛言：「如是，如是。迦葉！此諸",
    "T12n0341_001:0118b08": "菩薩威力如是，雨華、雨香、雨末香等，百千音",
    "T12n0341_001:0118b09": "樂皆出妙聲。」大迦葉言：「不爾。世尊！何處有",
    "T12n0341_001:0118b10": "此菩薩可見？」佛言：「迦葉！彼乃非是聲聞、緣覺",
    "T12n0341_001:0118b11": "之所能見。何以故？迦葉！何處大悲菩薩境界？",
    "T12n0341_001:0118b12": "何處大慈？何處利益？何處修行布施、持戒、忍",
    "T12n0341_001:0118b13": "辱、精進、禪定、智慧菩薩境界？非彼聲聞、緣覺",
    "T12n0341_001:0118b14": "信行。迦葉當知，此諸菩薩一切皆入隱一切",
    "T12n0341_001:0118b15": "身菩薩三昧，聲聞、緣覺所不能見，唯如來見。",
    "T12n0341_001:0118b16": "如是，迦葉！已住此地菩薩能見。住地菩薩尚",
    "T12n0341_001:0118b17": "不能見此，善男子！唯依信行，何況聲聞、緣覺",
    "T12n0341_001:0118b18": "能見？若能見者，無有是處。」",
    "T12n0341_001:0118b19": "爾時，長老摩訶迦葉白佛言：「世尊！菩薩修行",
    "T12n0341_001:0118b20": "成就幾法、行何善根、成何功德而能得入隱",
    "T12n0341_001:0118b21": "一切身菩薩三昧？」佛言：「迦葉！諸菩薩摩訶薩",
    "T12n0341_001:0118b22": "畢竟成就十種法故則能得入隱一切身菩",
    "T12n0341_001:0118b23": "薩三昧。何等為十？一者、信行堅固；二者、為滿",
    "T12n0341_001:0118b24": "大悲，心常不捨一切眾生；三者、捨一切物；四",
    "T12n0341_001:0118b25": "者、受持佛法而不取著；五者、不受聲聞、緣覺",
    "T12n0341_001:0118b26": "智慧；六者、一切所有皆悉能捨，乃至身命，何",
    "T12n0341_001:0118b27": "況餘物；七者、行不可數有為諸行而心不取",
    "T12n0341_001:0118b28": "彼有為行；八者、不可數量施、戒、忍、進、禪、慧滿足",
    "T12n0341_001:0118b29": "波羅蜜行而不分別；九者、起如是心：『一切眾",
    "T12n0341_001:0118c01": "生我悉安置於佛法中，令趣菩提。』十者、不取",
    "T12n0341_001:0118c02": "眾生、不取菩提。迦葉當知，諸菩薩摩訶薩畢",
    "T12n0341_001:0118c03": "竟成就如是十法，則便得入隱一切身菩薩",
    "T12n0341_001:0118c04": "三昧。」",
    "T12n0341_001:0118c05": "爾時，長老摩訶迦葉白佛言：「世尊！快說此語。",
    "T12n0341_001:0118c06": "世尊！乃能作如是說。世尊！聲聞、緣覺不曾一",
    "T12n0341_001:0118c07": "心發如是意：『一切眾生我皆令其得阿羅漢。』",
    "T12n0341_001:0118c08": "尚不起心置諸眾生羅漢法中，何況佛法？」佛",
    "T12n0341_001:0118c09": "言：「如是，如是。迦葉！聲聞、緣覺皆不能入隱一",
    "T12n0341_001:0118c10": "切身菩薩三昧。此三昧名尚不能知，何況能",
    "T12n0341_001:0118c11": "得？云何能入？若能入者，無有是處。」",
    "T12n0341_001:0118c12": "爾時，長老摩訶迦葉白佛言：「世尊！我今欲見",
    "T12n0341_001:0118c13": "彼諸菩薩。何以故？如法正士難可見故。」佛言：",
    "T12n0341_001:0118c14": "「迦葉！汝覓文殊師利童子則便得見彼諸菩",
    "T12n0341_001:0118c15": "薩，彼起三昧汝乃見之。復次，迦葉！汝已獲得",
    "T12n0341_001:0118c16": "一切三昧，攝入三昧覓彼菩薩摩訶薩等為",
    "T12n0341_001:0118c17": "在何法專心修行？」爾時長老摩訶迦葉，世尊",
    "T12n0341_001:0118c18": "既聽，以佛神力、自神力故，即入二萬諸三昧",
    "T12n0341_001:0118c19": "門。入已復起，欲望得見彼諸菩薩在於何法",
    "T12n0341_001:0118c20": "專心修行，而不能知——非彼菩薩若來、若去是",
    "T12n0341_001:0118c21": "故不知，或非住處、或何所依、或何所作、或",
    "T12n0341_001:0118c22": "何所說，一切不見、一切不知。",
    "T12n0341_001:0118c23": "爾時，長老摩訶迦葉白佛言：「世尊！希有，世尊！",
    "T12n0341_001:0118c24": "甚奇，善逝！世尊！我入二萬諸三昧門欲望",
    "T12n0341_001:0118c25": "得見彼諸菩薩在於何法專心修行而不能",
    "T12n0341_001:0118c26": "見。菩薩如是尚不可見，何況如來？菩薩未得",
    "T12n0341_001:0118c27": "一切智處，已得如是三昧法門。菩薩摩訶薩",
    "T12n0341_001:0118c28": "未得一切智猶尚如是，何況已得？世尊！其誰",
    "T12n0341_001:0118c29": "智慧——若善男子、若善女人——若聞、若見如此之",
    "T12n0341_001:0119a01": "事，而不發於阿耨多羅三藐三菩提心者？何",
    "T12n0341_001:0119a02": "人聞見而不發心？如是，世尊！隱一切身菩薩",
    "T12n0341_001:0119a03": "三昧威神之力尚不可測，何況復有其餘三",
    "T12n0341_001:0119a04": "昧？」佛言：「如是，如是。迦葉！一切聲聞、緣覺之人",
    "T12n0341_001:0119a05": "尚非境界，況餘眾生？」",
    "T12n0341_001:0119a06": "爾時，長老舍利弗作如是念：「佛說我於聲聞",
    "T12n0341_001:0119a07": "弟子智慧人中最為第一，若我覓彼菩薩摩",
    "T12n0341_001:0119a08": "訶薩在於何法專心修行，應能見知。」爾時，長",
    "T12n0341_001:0119a09": "老舍利弗作是念已，以佛神力、自神力故即",
    "T12n0341_001:0119a10": "入三萬諸三昧門。入已復起，欲望得見彼諸",
    "T12n0341_001:0119a11": "菩薩在於何法專心修行，而不能見彼諸菩",
    "T12n0341_001:0119a12": "薩，乃至少相。",
    "T12n0341_001:0119a13": "爾時，長老須菩提作如是念：「我應能見彼諸",
    "T12n0341_001:0119a14": "菩薩在於何法專心修行。」爾時，長老須菩提",
    "T12n0341_001:0119a15": "作是念已，以佛神力、自神力故，即入四萬諸",
    "T12n0341_001:0119a16": "三昧門。入已復起，欲望得見彼諸菩薩在於",
    "T12n0341_001:0119a17": "何法專心修行，而不能見——非彼菩薩若來、若",
    "T12n0341_001:0119a18": "去是故不知，或非住處、或在住處、或經行",
    "T12n0341_001:0119a19": "處、非是臥處、非是坐處，一切不見、一切不",
    "T12n0341_001:0119a20": "知。爾時，長老須菩提禮二足尊而作是言：",
    "T12n0341_001:0119a21": "「世尊！如來說我阿蘭若行最為第一，如是寂",
    "T12n0341_001:0119a22": "靜三昧法門我已得之。如是，世尊！此四天下",
    "T12n0341_001:0119a23": "四洲世界我見明了，如一鼓頭；第二世界我",
    "T12n0341_001:0119a24": "見明了，如二鼓頭。世尊！譬如有人生便捉杖",
    "T12n0341_001:0119a25": "如須彌山，我入三昧，彼執杖人即住我前，一",
    "T12n0341_001:0119a26": "劫打鼓不曾暫住、更不異作隨彼打鼓。如是，",
    "T12n0341_001:0119a27": "我得爾許三昧，唯我究竟阿蘭若行，若經一",
    "T12n0341_001:0119a28": "劫彼鼓音聲不著耳識，何況能起如是三昧？",
    "T12n0341_001:0119a29": "若彼鼓聲能起三昧，無有是處。世尊！彼如是",
    "T12n0341_001:0119b01": "法具足寂靜，我如是法智慧具足，四萬三昧",
    "T12n0341_001:0119b02": "入已復起，欲望得見彼諸菩薩，乃至一人而",
    "T12n0341_001:0119b03": "不能見、亦復不能知其住處。如是，世尊！菩薩",
    "T12n0341_001:0119b04": "摩訶薩知如是法，寧為一一眾生利益，恒河",
    "T12n0341_001:0119b05": "沙劫生大地獄、住地獄中。如是，世尊！彼諸菩",
    "T12n0341_001:0119b06": "薩而不捨離彼如是法、不可思議甚深智慧。",
    "T12n0341_001:0119b07": "如是，世尊！若我漏心未解脫者，於未來際常",
    "T12n0341_001:0119b08": "在生死，更不捨離如是大乘。」爾時，世尊讚歎",
    "T12n0341_001:0119b09": "尊者須菩提言：「善哉，善哉。汝須菩提以心信",
    "T12n0341_001:0119b10": "故作如是說。汝此受陰若不涅槃必得授記——",
    "T12n0341_001:0119b11": "汝之善根作恒河沙轉輪王已，然後必得阿",
    "T12n0341_001:0119b12": "耨多羅三藐三菩提覺。",
    "T12n0341_001:0119b13": "「又，須菩提！三千大千世界眾生寧為多不？」須",
    "T12n0341_001:0119b14": "菩提言：「甚多，世尊！甚多，善逝！」佛言：「如是，須菩",
    "T12n0341_001:0119b15": "提！彼諸眾生皆得智慧如須菩提、如舍利弗、",
    "T12n0341_001:0119b16": "諸大聲聞之所知見皆共和合，乃至一劫、若",
    "T12n0341_001:0119b17": "百千劫，覓彼菩薩望得見者，無力能見。何以",
    "T12n0341_001:0119b18": "故？非須菩提、聲聞、緣覺所知境界。彼諸菩薩",
    "T12n0341_001:0119b19": "摩訶薩行，一切聲聞、緣覺不行。」說此法時，會",
    "T12n0341_001:0119b20": "中八萬四千天人一切皆發阿耨多羅三藐",
    "T12n0341_001:0119b21": "三菩提心。爾時，文殊師利童子作是思惟：「在",
    "T12n0341_001:0119b22": "他處住無量菩薩億那由他百千之眾，我今",
    "T12n0341_001:0119b23": "普召令集此處。」爾時，文殊師利童子既思惟",
    "T12n0341_001:0119b24": "已，即時如法現神通行。現神通已，化作八萬",
    "T12n0341_001:0119b25": "四千蓮華——億那由他百千眷屬——大如車輪，金",
    "T12n0341_001:0119b26": "葉、銀莖勝藏羅網，毘琉璃鬚。彼蓮華中有化",
    "T12n0341_001:0119b27": "菩薩於華臺上結加趺坐，金色之身具三",
    "T12n0341_001:0119b28": "十二大人之相、具足功德、具足妙色、具足眾",
    "T12n0341_001:0119b29": "好、具足光明。時彼蓮華至四王天、三十三天、",
    "T12n0341_001:0119c01": "夜摩兜率，如是，化樂、他化自在。此化蓮華如",
    "T12n0341_001:0119c02": "是遍到一切處，去若干處處召此三千大千",
    "T12n0341_001:0119c03": "世界百億須彌、四天王天乃至遍召色究竟",
    "T12n0341_001:0119c04": "天。彼化蓮華遍至一切欲界天子、色界天子",
    "T12n0341_001:0119c05": "若干宮殿，出聲普召，一切皆聞。彼菩薩身遍",
    "T12n0341_001:0119c06": "至三千大千世界，說偈召曰：",
    "T12n0341_001:0119c07": "「慧日大世尊，　　時乃出世間，",
    "T12n0341_001:0119c08": "佛如優曇華，　　如是甚難值。",
    "T12n0341_001:0119c09": "雄猛釋師子，　　出現此世間，",
    "T12n0341_001:0119c10": "依正法正說，　　盡一切苦惱。",
    "T12n0341_001:0119c11": "雖久食天味，　　恣心五欲樂，",
    "T12n0341_001:0119c12": "復隨惡行去，　　而於何處受？",
    "T12n0341_001:0119c13": "若干欲受食，　　而復更增長，",
    "T12n0341_001:0119c14": "有為行眾生，　　三界悉無樂。",
    "T12n0341_001:0119c15": "已得第一難，　　所謂佛出難，",
    "T12n0341_001:0119c16": "愚癡著我慢，　　不知非盡苦。",
    "T12n0341_001:0119c17": "汝等宜速去，　　見佛聞勝法，",
    "T12n0341_001:0119c18": "莫於佛滅後，　　心悔何所及？",
    "T12n0341_001:0119c19": "錯入魔王網、　　大怖畏之處，",
    "T12n0341_001:0119c20": "長夜癡著樂，　　何時得解脫？",
    "T12n0341_001:0119c21": "唯有聞正法，　　能生眾生福，",
    "T12n0341_001:0119c22": "速到三十二，　　大人相佛所。",
    "T12n0341_001:0119c23": "佛能救眾生，　　餘不可歸依；",
    "T12n0341_001:0119c24": "佛是世間主，　　大慈不思議。",
    "T12n0341_001:0119c25": "修行不可數，　　不可思議劫，",
    "T12n0341_001:0119c26": "集無上智慧，　　成佛釋師子。",
    "T12n0341_001:0119c27": "開示第一法，　　深寂難可見，",
    "T12n0341_001:0119c28": "何處無眾生、　　非命、非丈夫。",
    "T12n0341_001:0119c29": "一切時常捨，　　永斷無有餘，",
    "T12n0341_001:0120a01": "除捨一切相，　　為眾生說法。",
    "T12n0341_001:0120a02": "何處開實際，　　世間無心行？",
    "T12n0341_001:0120a03": "以彼空無相，　　亦無願、不作，",
    "T12n0341_001:0120a04": "無染、無相貌，　　不生亦不出。",
    "T12n0341_001:0120a05": "不來亦不去，　　演說法明了；",
    "T12n0341_001:0120a06": "不生亦不盡，　　無少物可憶。",
    "T12n0341_001:0120a07": "無相貌可見、　　無思憶念說，",
    "T12n0341_001:0120a08": "無少眾生生、　　無少眾生死，",
    "T12n0341_001:0120a09": "無涅槃眾生，　　何處眾生出？",
    "T12n0341_001:0120a10": "說法如響聲，　　無響聲可取，",
    "T12n0341_001:0120a11": "人尊解字相，　　如是而說法。",
    "T12n0341_001:0120a12": "若何處不遍，　　不得風、水、火、",
    "T12n0341_001:0120a13": "地，不是分別，　　智慧眼所說。",
    "T12n0341_001:0120a14": "色、受、想、行、識，　　如是等皆空，",
    "T12n0341_001:0120a15": "雖說五陰法，　　無物可聚積。",
    "T12n0341_001:0120a16": "眼、耳、鼻、舌、身，　　如意自相空，",
    "T12n0341_001:0120a17": "雖復說彼空，　　而空不可得。",
    "T12n0341_001:0120a18": "色、聲、香、味、觸，　　皆是意所樂，",
    "T12n0341_001:0120a19": "虛妄起此法，　　無自根本空。",
    "T12n0341_001:0120a20": "如是諸眾生，　　解佛所說法，",
    "T12n0341_001:0120a21": "欲得脫苦處，　　應到醫師所。」",
    "T12n0341_001:0120a22": "彼化菩薩周遍三千大千世界說此偈時，九",
    "T12n0341_001:0120a23": "十六億欲界諸天、色界天子遠塵離垢，得法",
    "T12n0341_001:0120a24": "眼淨；十千天子是菩薩乘修行之人，一切皆",
    "T12n0341_001:0120a25": "得無生法忍。時彼菩薩所召天子，不可數量",
    "T12n0341_001:0120a26": "阿僧祇耶百千之眾，一剎那頃、一羅婆頃、摩",
    "T12n0341_001:0120a27": "睺多頃可往世尊釋迦牟尼如來、應、正遍",
    "T12n0341_001:0120a28": "知。往到佛所，頭面禮足，右遶三匝，住在一面，",
    "T12n0341_001:0120a29": "以天華香、優鉢羅華、鉢頭摩華、拘物頭華、",
    "T12n0341_001:0120b01": "芬陀利華、曼陀羅華、摩訶曼陀羅華、末香、",
    "T12n0341_001:0120b02": "塗香用散如來大身。諸天上虛空中歌咏",
    "T12n0341_001:0120b03": "讚歎。彼時多有若干天人皆悉來至此四天",
    "T12n0341_001:0120b04": "下，遍滿世界無有空地，如擲杖處，所有地",
    "T12n0341_001:0120b05": "處皆悉遍滿。爾時，大身勝妙天子此四天下",
    "T12n0341_001:0120b06": "世界之中雨華遍滿，積過於膝。",
    "T12n0341_001:0120b07": "爾時，善住意天子、善寂天子、慚愧持天子，九",
    "T12n0341_001:0120b08": "十六億諸天子俱——樂行一切菩薩之道——皆共",
    "T12n0341_001:0120b09": "往詣文殊師利童子住處。既往到已，在於文",
    "T12n0341_001:0120b10": "殊師利童子住處寺外右遶七匝，雨天曼陀",
    "T12n0341_001:0120b11": "羅華如雨而下。所雨之華遍覆虛空，高十由",
    "T12n0341_001:0120b12": "旬，成大華網臺，形如浮圖，有大光明遍照三",
    "T12n0341_001:0120b13": "千大千世界皆悉大明，雨天曼陀羅華於文",
    "T12n0341_001:0120b14": "殊師利童子寺所。爾時，文殊師利童子如法",
    "T12n0341_001:0120b15": "思惟，於此三千大千世界上虛空中華網遍",
    "T12n0341_001:0120b16": "覆，華網光明遍照三千大千世界皆悉大明。",
    "T12n0341_001:0120b17": "爾時，文殊師利童子從自寺出，隨心所樂有",
    "T12n0341_001:0120b18": "妙寶座，即坐其上。",
    "T12n0341_001:0120b19": "爾時，善住意天子頭面敬禮文殊師利童子足",
    "T12n0341_001:0120b20": "下，餘諸天子一切悉禮文殊師利童子足已，",
    "T12n0341_001:0120b21": "爾時，文殊師利童子如是思惟：「何等人能與",
    "T12n0341_001:0120b22": "我相隨，於世尊前問答論議，或說何等不思",
    "T12n0341_001:0120b23": "議句、難解句句、無處所句、不戲論句、無戲",
    "T12n0341_001:0120b24": "論句、不可說句、甚深句、實句、無障礙句、不破",
    "T12n0341_001:0120b25": "壞句、空句、無相句、無願句、真如說句、實際句、",
    "T12n0341_001:0120b26": "法界句、無相似句、不取句、不捨句、佛句、法句、",
    "T12n0341_001:0120b27": "僧句、得智慧滿足句、三界平等句、一切法無",
    "T12n0341_001:0120b28": "所得句、一切法不生說句、師子句、健句、無句",
    "T12n0341_001:0120b29": "句？如是說已，當有何等堪受法器能聽受者？」",
    "T12n0341_001:0120c01": "爾時，文殊師利童子如是思惟：「善住意天子",
    "T12n0341_001:0120c02": "已曾供養過去諸佛，辯才無礙，彼則堪能與",
    "T12n0341_001:0120c03": "我相隨，於世尊前問答論議。」爾時，文殊師利",
    "T12n0341_001:0120c04": "童子如是念已，語善住意天子言：「善住意天",
    "T12n0341_001:0120c05": "子！汝得深忍、無礙辯才，可世尊前與我相隨",
    "T12n0341_001:0120c06": "問答論議。」於是，善住意天子語文殊師利童",
    "T12n0341_001:0120c07": "子言：「文殊師利！如是我說，若彼於我，不聽、",
    "T12n0341_001:0120c08": "不讀，不受、不持，不思、不念，不取、不捨，不覺、不",
    "T12n0341_001:0120c09": "知，不聞我說、不為他說。何以故？佛道無字、無",
    "T12n0341_001:0120c10": "心，覺寤唯說名耳，如此名者不可修行。文",
    "T12n0341_001:0120c11": "殊師利！今此地處所說法語，此諸天子於",
    "T12n0341_001:0120c12": "仁者邊作意欲聽，仁為說不？」文殊師利答",
    "T12n0341_001:0120c13": "言：「天子！若有念言：『我聽法。』者，我不為說。欲得",
    "T12n0341_001:0120c14": "不取，我不為說。何以故？有我可取，可得言聽；",
    "T12n0341_001:0120c15": "如是，取眾生、取命、取丈夫，如是取者可得言",
    "T12n0341_001:0120c16": "聽。若使，天子！有我慢心，取我、我所，若如是者，",
    "T12n0341_001:0120c17": "彼說我聽。如是取著而說法者，有三障礙。何",
    "T12n0341_001:0120c18": "者為三？一者、得我，二者、得眾生，三者、得法。",
    "T12n0341_001:0120c19": "天子當知，若非我慢，非我、我所，如是聽法有",
    "T12n0341_001:0120c20": "三圓淨，心不分別，無所悕望、無所憶念。彼何",
    "T12n0341_001:0120c21": "者法是三圓淨？謂：不得我心不分別，無所悕",
    "T12n0341_001:0120c22": "望、無所憶念；不得法器心不分別，無所悕望、",
    "T12n0341_001:0120c23": "無所憶念；無所得法心不分別，無所悕望、無",
    "T12n0341_001:0120c24": "所憶念。天子當知，若如是聽，彼平等聽非不",
    "T12n0341_001:0120c25": "平等。」",
    "T12n0341_001:0120c26": "時善住意天子讚言：「善哉，善哉。文殊師利！云",
    "T12n0341_001:0120c27": "何名為不退轉耶？惟願說之。」文殊師利言：",
    "T12n0341_001:0120c28": "「止，止。天子！汝莫分別。若使菩薩有退轉者，菩",
    "T12n0341_001:0120c29": "提正覺非得菩提。」天子問言：「文殊師利！何處",
    "T12n0341_001:0121a01": "退轉？」文殊師利答言：「天子！貪欲退轉、瞋恚",
    "T12n0341_001:0121a02": "退轉、愚癡退轉、有愛退轉、無明退轉，乃至十",
    "T12n0341_001:0121a03": "二有支退轉、因退轉、見道退轉、名退轉、色",
    "T12n0341_001:0121a04": "退轉、欲界退轉、色界退轉、無色界退轉、聲聞",
    "T12n0341_001:0121a05": "行退轉、緣覺行退轉、分別退轉、取著退轉、體",
    "T12n0341_001:0121a06": "退轉、取體退轉、斷退轉、常退轉、取退轉、捨",
    "T12n0341_001:0121a07": "退轉、我想退轉、眾生想退轉、命想退轉、丈夫",
    "T12n0341_001:0121a08": "想退轉、意思退轉、障礙退轉、顛倒退轉、自身",
    "T12n0341_001:0121a09": "退轉、自身見退轉、自身根本六十二見退轉、",
    "T12n0341_001:0121a10": "五蓋退轉、五取陰退轉、一切內外入退轉、界",
    "T12n0341_001:0121a11": "退轉、佛想退轉、法想退轉、僧想退轉；我成佛、",
    "T12n0341_001:0121a12": "我說法、我度眾生、我破魔王、我得智慧，有彼",
    "T12n0341_001:0121a13": "想退轉；不分別十力、不分別十八不共佛法，",
    "T12n0341_001:0121a14": "不分別根、無畏，不分別想、不分別佛世界",
    "T12n0341_001:0121a15": "莊嚴、不分別聲聞功德，一切分別退轉。如是，",
    "T12n0341_001:0121a16": "天子！若菩薩此處退轉，彼不退轉。」",
    "T12n0341_001:0121a17": "時善住意天子問言：「何處不退轉？」文殊師利",
    "T12n0341_001:0121a18": "答言：「天子！佛智慧不退轉、空不退轉、無相不",
    "T12n0341_001:0121a19": "退轉、無願不退轉、真如不退轉、法界不退轉、",
    "T12n0341_001:0121a20": "實際不退轉、平等不退轉。」天子言：「若，文殊師",
    "T12n0341_001:0121a21": "利！作如是說，若菩薩此法分別不分別，無分",
    "T12n0341_001:0121a22": "別不分別退轉，以是義故得言退轉。曰彼有",
    "T12n0341_001:0121a23": "何法而言退轉？曰有、無，非有、非無，何法退轉？",
    "T12n0341_001:0121a24": "何處退轉？」文殊師利言：「若不實取、若不正取、",
    "T12n0341_001:0121a25": "若不如取，彼則不取、不捨、無相可作，以是義",
    "T12n0341_001:0121a26": "故得言退轉。彼法退轉不可說有、不可說無。",
    "T12n0341_001:0121a27": "何以故？若有、若無而退轉者，彼則有過。何以",
    "T12n0341_001:0121a28": "故？若有法退轉則墮常邊、若無法退轉則墮",
    "T12n0341_001:0121a29": "斷邊，如來說法非斷、非常，不斷、不常是佛所",
    "T12n0341_001:0121b01": "說。天子！若彼真如前不實想、不如實知，則不",
    "T12n0341_001:0121b02": "斷、不常。如是，天子！菩薩退轉。」說此法時，十千",
    "T12n0341_001:0121b03": "天子一切皆得無生法忍。",
    "T12n0341_001:0121b04": "爾時，善住意天子語文殊師利童子言：「文殊",
    "T12n0341_001:0121b05": "師利！今共仁者到如來所見於如來。見如來",
    "T12n0341_001:0121b06": "已，禮拜、讚歎、供養、恭敬、如法問難。」文殊師利",
    "T12n0341_001:0121b07": "答言：「天子！汝莫分別取如來行。」天子問言：「文",
    "T12n0341_001:0121b08": "殊師利！如來何處？」文殊師利答言：「天子！即此",
    "T12n0341_001:0121b09": "前頭有如來住。」天子問言：「若有如來，我何不",
    "T12n0341_001:0121b10": "見？」文殊師利答言：「天子！若汝一切見，則見彼",
    "T12n0341_001:0121b11": "如來。」天子問言：「文殊師利！仁者云何作如是",
    "T12n0341_001:0121b12": "說，即此前頭有如來住？」文殊師利問言：「天子！",
    "T12n0341_001:0121b13": "於意云何？今於汝前有何物耶？」天子答言：「有",
    "T12n0341_001:0121b14": "虛空界。」文殊師利言：「如是，如來者即是虛空",
    "T12n0341_001:0121b15": "界。何以故？以虛空界於一切法悉平等故。如",
    "T12n0341_001:0121b16": "是，虛空即是如來；如是，如來即是虛空。虛空、",
    "T12n0341_001:0121b17": "如來，不二、不異。如是，天子！欲見如來當如是",
    "T12n0341_001:0121b18": "觀、如實際知，非有少物可分別取。」",
    "T12n0341_001:0121b19": "聖善住意天子所問經卷上"
}