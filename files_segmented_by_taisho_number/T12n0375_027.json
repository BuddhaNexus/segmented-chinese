{
    "T12n0375_027:0780b17": "3大般涅槃經卷第二十七",
    "T12n0375_027:0780b19": "宋代沙門慧嚴等依泥洹經加之",
    "T12n0375_027:0780b20": "師子吼菩薩品之三",
    "T12n0375_027:0780b21": "師子吼言：「世尊！如佛所說：一切諸法有",
    "T12n0375_027:0780b22": "二種因：一者、正因，二者、緣因。以是二因",
    "T12n0375_027:0780b23": "應無縛解。是五陰者，念念生滅。如其生、滅，誰",
    "T12n0375_027:0780b24": "縛？誰解？世尊！因此五陰生後五陰，此陰自",
    "T12n0375_027:0780b25": "滅，不至彼陰，雖不至彼能生彼陰。如因",
    "T12n0375_027:0780b26": "子生芽，子不至芽，雖不至芽而能生",
    "T12n0375_027:0780b27": "芽。眾生亦爾，云何縛、解？」「善男子！諦聽諦聽，",
    "T12n0375_027:0780b28": "我當為汝分別解說。善男子！如人捨命受",
    "T12n0375_027:0780b29": "大苦時，宗親圍遶，號哭懊惱。其人惶怖，莫知",
    "T12n0375_027:0780c01": "依救，雖有五情，無所覺知，肢節戰動，不",
    "T12n0375_027:0780c02": "能自持，身體虛冷，煖氣欲盡，見先所修善",
    "T12n0375_027:0780c03": "惡報相。「善男子！如日垂沒山陵、堆阜，影現",
    "T12n0375_027:0780c04": "東移，理無西逝。眾生業果亦復如是，此陰滅",
    "T12n0375_027:0780c05": "時，彼陰續生，如燈生闇滅，燈滅闇生。善男子！",
    "T12n0375_027:0780c06": "如蠟印印泥，印與泥合，印滅文成，而是蠟印",
    "T12n0375_027:0780c07": "不變在泥。文非泥出，不餘處來，以印因緣",
    "T12n0375_027:0780c08": "而生是文。現在陰滅，中陰陰生。是現在陰終",
    "T12n0375_027:0780c09": "不變為中陰五陰；中陰五陰亦非自生，不",
    "T12n0375_027:0780c10": "從餘來。因現陰故，生中陰陰。如印印泥，印",
    "T12n0375_027:0780c11": "壞文成，名雖無差而時節各異。是故，我說",
    "T12n0375_027:0780c12": "中陰五陰非肉眼見，天眼所見。「是中陰中",
    "T12n0375_027:0780c13": "有三種食：一者、思食，二者、觸食，三者、意",
    "T12n0375_027:0780c14": "食。中陰二種：一、善業果，二、惡業果。因善業故，",
    "T12n0375_027:0780c15": "得善覺觀；因惡業故，得惡覺觀。父母交會",
    "T12n0375_027:0780c16": "牉合之時，隨業因緣向受生處，於母生",
    "T12n0375_027:0780c17": "愛、於父生瞋。父精出時謂是已有，見已心",
    "T12n0375_027:0780c18": "悅而生歡喜。以是三種煩惱因緣，中陰陰",
    "T12n0375_027:0780c19": "壞生後五陰，如印印泥，印壞文成。「生時諸",
    "T12n0375_027:0780c20": "根有具、不具。具者見色則生於貪，生於貪",
    "T12n0375_027:0780c21": "故則名為愛；狂故生貪，是名無明。貪愛、無",
    "T12n0375_027:0780c22": "明二因緣故，所見境界皆悉顛倒，無常見常、",
    "T12n0375_027:0780c23": "無我見我、無樂見樂、無淨見淨。以四倒故，",
    "T12n0375_027:0780c24": "作善惡行，煩惱作業、業作煩惱，是名繫縛。",
    "T12n0375_027:0780c25": "以是義故，名五陰生。「是人若得親近於佛",
    "T12n0375_027:0780c26": "及佛弟子、諸善知識，便得聞受十二部經；",
    "T12n0375_027:0780c27": "以聞法故，觀善境界；觀善境界故，得大智",
    "T12n0375_027:0780c28": "慧；大智慧者，名正知見；得知見故，於生死",
    "T12n0375_027:0780c29": "中而生悔心；生悔心故，不生歡樂；不生",
    "T12n0375_027:0781a01": "歡樂故，能破貪心；破貪心故，修八聖道；修",
    "T12n0375_027:0781a02": "八聖道故，得無生死；無生死故，名得解",
    "T12n0375_027:0781a03": "脫。如火不遇薪，名之為滅。滅生死故，名",
    "T12n0375_027:0781a04": "為滅度。以是義故，名五陰滅。」",
    "T12n0375_027:0781a05": "師子吼言：「空中無刺，云何言拔？陰無繫者，",
    "T12n0375_027:0781a06": "云何繫縛？」佛言：「善男子！以煩惱鎖繫縛五",
    "T12n0375_027:0781a07": "陰，離五陰已，無別煩惱；離煩惱已，無別五",
    "T12n0375_027:0781a08": "陰。善男子！如柱持屋，離屋無柱、離柱無",
    "T12n0375_027:0781a09": "屋。眾生五陰亦復如是，有煩惱故，名為繫",
    "T12n0375_027:0781a10": "縛；無煩惱故，名為解脫。「善男子！如拳合",
    "T12n0375_027:0781a11": "掌，繫縛等三合、散、生、滅更無別法。眾生五",
    "T12n0375_027:0781a12": "陰亦復如是，有煩惱故，名為繫縛；無煩惱",
    "T12n0375_027:0781a13": "故，名為解脫。「善男子！如說名色繫縛眾生，",
    "T12n0375_027:0781a14": "名色若滅則無眾生——離名色已，無別眾生；",
    "T12n0375_027:0781a15": "離眾生已，無別名色——亦名名色繫縛眾生、",
    "T12n0375_027:0781a16": "亦名眾生繫縛名色。」",
    "T12n0375_027:0781a17": "師子吼言：「世尊！如眼不自見、指不自觸、刀",
    "T12n0375_027:0781a18": "不自割、受不自受，云何如來說言名色繫",
    "T12n0375_027:0781a19": "縛名色？何以故？言名色者即是眾生，言眾",
    "T12n0375_027:0781a20": "生者即是名色。若言名色繫縛眾生，即是",
    "T12n0375_027:0781a21": "名色繫縛名色。」佛言：「善男子！如二手合時，",
    "T12n0375_027:0781a22": "更無異法而來合也；名之與色亦復如是。",
    "T12n0375_027:0781a23": "以是義故，我言名色繫縛眾生，若離名色",
    "T12n0375_027:0781a24": "則得解脫。是故，我言眾生解脫。」",
    "T12n0375_027:0781a25": "師子吼言：「世尊！若有名色是繫縛者，諸阿",
    "T12n0375_027:0781a26": "羅漢未離名色亦應繫縛。」「善男子！解脫二",
    "T12n0375_027:0781a27": "種：一者、子斷，二者、果斷。言子斷者，名斷",
    "T12n0375_027:0781a28": "煩惱。阿羅漢等已斷煩惱，眾結爛壞，是故子",
    "T12n0375_027:0781a29": "結不能繫縛。未斷果故，名果繫縛。諸阿羅",
    "T12n0375_027:0781b01": "漢不見佛性，以不見故，不得阿耨多羅三",
    "T12n0375_027:0781b02": "藐三菩提。以是義故，可言果繫，不得說",
    "T12n0375_027:0781b03": "言名色繫縛。「善男子！譬如然燈油未盡時，",
    "T12n0375_027:0781b04": "明則不滅；油若盡者，滅則無疑。善男子！所",
    "T12n0375_027:0781b05": "言油者，喻諸煩惱；燈，喻眾生。一切眾生煩",
    "T12n0375_027:0781b06": "惱油故，不入涅槃；若得斷者則入涅槃。」",
    "T12n0375_027:0781b07": "師子吼言：「世尊！燈之與油，二性各異。眾生煩",
    "T12n0375_027:0781b08": "惱則不如是，眾生即是煩惱、煩惱即是眾",
    "T12n0375_027:0781b09": "生。眾生名五陰，五陰名眾生；五陰名煩惱，",
    "T12n0375_027:0781b10": "煩惱名五陰。云何如來喻之於燈？」佛言：「善",
    "T12n0375_027:0781b11": "男子！喻有八種：一者、順喻，二者、逆喻，三",
    "T12n0375_027:0781b12": "者、現喻，四者、非喻，五者、先喻，六者、後喻，",
    "T12n0375_027:0781b13": "七、先後喻，八者、遍喻。「云何順喻？如經",
    "T12n0375_027:0781b14": "中說：天降大雨，溝瀆皆滿；溝瀆滿故，小坑",
    "T12n0375_027:0781b15": "滿；小坑滿故，大坑滿；大坑滿故，小泉滿；小泉",
    "T12n0375_027:0781b16": "滿故，大泉滿；大泉滿故，小池滿；小池滿故，大",
    "T12n0375_027:0781b17": "池滿；大池滿故，小河滿；小河滿故，大河滿；大",
    "T12n0375_027:0781b18": "河滿故，大海滿。如來法雨亦復如是：眾生戒",
    "T12n0375_027:0781b19": "滿，戒滿足故，不悔心滿；不悔心滿故，歡喜滿；",
    "T12n0375_027:0781b20": "歡喜滿故，遠離滿；遠離滿故，安隱滿；安隱滿",
    "T12n0375_027:0781b21": "故，三昧滿；三昧滿故，正知見滿；正知見滿故，",
    "T12n0375_027:0781b22": "厭離滿；厭離滿故，呵嘖滿；呵責滿故，解脫",
    "T12n0375_027:0781b23": "滿；解脫滿故，涅槃滿。是名順喻。「云何逆喻？",
    "T12n0375_027:0781b24": "大海有本，所謂大河；大河有本，所謂小河；小",
    "T12n0375_027:0781b25": "河有本，所謂大池；大池有本，所謂小池；小",
    "T12n0375_027:0781b26": "池有本，所謂大泉；大泉有本，所謂小泉；小泉",
    "T12n0375_027:0781b27": "有本，所謂大坑；大坑有本，所謂小坑；小坑有",
    "T12n0375_027:0781b28": "本，所謂溝瀆；溝瀆有本，所謂大雨。涅槃有",
    "T12n0375_027:0781b29": "本，所謂解脫；解脫有本，所謂呵責；呵責有",
    "T12n0375_027:0781c01": "本，所謂厭離；厭離有本，所謂正知見；正知見",
    "T12n0375_027:0781c02": "有本，所謂三昧；三昧有本，所謂安隱；安隱有",
    "T12n0375_027:0781c03": "本，所謂遠離；遠離有本，所謂喜心；喜心有",
    "T12n0375_027:0781c04": "本，所謂不悔；不悔有本，所謂持戒；持戒有本，",
    "T12n0375_027:0781c05": "所謂法雨。是名逆喻。「云何現喻？如經中說：",
    "T12n0375_027:0781c06": "眾生心性猶若獼猴。獼猴之性捨一取一；",
    "T12n0375_027:0781c07": "眾生心性亦復如是，取著色、聲、香、味、觸、法，",
    "T12n0375_027:0781c08": "無暫住時。是名現喻。「云何非喻？如我昔告",
    "T12n0375_027:0781c09": "波斯匿王：『大王！有親信人從四方來，各作",
    "T12n0375_027:0781c10": "是言：「大王！有四大山從四方來，欲害人",
    "T12n0375_027:0781c11": "民。」王若聞者，當設何計？』王言：『世尊！設有此",
    "T12n0375_027:0781c12": "來，無逃避處，唯當專心持戒、布施。』我即讚",
    "T12n0375_027:0781c13": "言：『善哉，大王！我說四山即是眾生生、老、病、死。",
    "T12n0375_027:0781c14": "生、老、病、死常來切人，云何大王不修戒、施？』",
    "T12n0375_027:0781c15": "王言：『世尊！持戒、布施，得何等果？』我言：『大王！",
    "T12n0375_027:0781c16": "於人天中多受快樂。』王言：『世尊！尼拘陀樹",
    "T12n0375_027:0781c17": "持戒、布施，亦於人天受安樂耶？』我言：『大",
    "T12n0375_027:0781c18": "王！尼拘陀樹不能持戒、修行布施，如其能",
    "T12n0375_027:0781c19": "者則受無異。』是名非喻。「云何先喻？我經中",
    "T12n0375_027:0781c20": "說：譬如有人貪著妙花，採取之時為水",
    "T12n0375_027:0781c21": "所漂。眾生亦爾，貪著五欲，為生、老、死之",
    "T12n0375_027:0781c22": "所漂沒。是名先喻。「云何後喻？如《法句經》",
    "T12n0375_027:0781c23": "說：",
    "T12n0375_027:0781c24": "「『莫輕小惡，　　以為無殃，　　水渧雖微，",
    "T12n0375_027:0781c25": "漸盈大器。』",
    "T12n0375_027:0781c26": "「是名後喻。「云何先後喻？譬如芭蕉，生菓則",
    "T12n0375_027:0781c27": "死；愚人得養亦復如是；如騾懷妊，命不久",
    "T12n0375_027:0781c28": "全。「云何遍喻？如經中說：三十三天有波利",
    "T12n0375_027:0781c29": "質多樹，其根入地深五由延，高百由延，",
    "T12n0375_027:0782a01": "枝葉四布五十由延，葉熟則黃。諸天見已，心",
    "T12n0375_027:0782a02": "生歡喜：『是葉不久必當墮落。』其葉既落，復",
    "T12n0375_027:0782a03": "生歡喜：『是枝不久必當變色。』枝既變色，復",
    "T12n0375_027:0782a04": "生歡喜：『是色不久必當生皰。』見已復喜：『是",
    "T12n0375_027:0782a05": "皰不久必當生嘴。』見已復喜：『是嘴不久必",
    "T12n0375_027:0782a06": "當開敷。』開敷之時，香氣周遍五十由延，光",
    "T12n0375_027:0782a07": "明遠照八十由延。爾時，諸天夏三月時在下",
    "T12n0375_027:0782a08": "受樂。善男子！我諸弟子亦復如是。葉色黃",
    "T12n0375_027:0782a09": "者，喻我弟子念欲出家；其葉落者，喻我弟子",
    "T12n0375_027:0782a10": "剃除鬚髮；其色變者，喻我弟子白四羯磨，受",
    "T12n0375_027:0782a11": "具足戒；初生皰者，喻我弟子發阿耨多羅",
    "T12n0375_027:0782a12": "三藐三菩提心；嘴者，喻於十住菩薩得見佛",
    "T12n0375_027:0782a13": "性；開敷者，喻於菩薩得阿耨多羅三藐三",
    "T12n0375_027:0782a14": "菩提；香者，喻於十方無量眾生受持禁戒；光",
    "T12n0375_027:0782a15": "者，喻於如來名號無礙，周遍十方；夏三月者，",
    "T12n0375_027:0782a16": "喻三三昧；三十三天受快樂者，喻於諸佛",
    "T12n0375_027:0782a17": "在大涅槃得常、樂、我、淨。是名遍喻。「善男子！",
    "T12n0375_027:0782a18": "凡所引喻不必盡取，或取少分、或取多分、",
    "T12n0375_027:0782a19": "或復全取。如言如來面如滿月，是名少分。",
    "T12n0375_027:0782a20": "「善男子！譬如有人初不見乳，轉問他言：『乳",
    "T12n0375_027:0782a21": "為何類？』彼人答言：『如水、蜜、貝。』水則濕相、蜜則",
    "T12n0375_027:0782a22": "甜相、貝則色相，雖引三喻未即乳實。善",
    "T12n0375_027:0782a23": "男子！我言燈喻喻於眾生亦復如是。「善男",
    "T12n0375_027:0782a24": "子！離水無河；眾生亦爾，離五陰已，無別眾",
    "T12n0375_027:0782a25": "生。善男子！如離葙輿、輪輻、軸輞，更無別",
    "T12n0375_027:0782a26": "車；眾生亦爾。「善男子！若欲得合彼燈喻者，",
    "T12n0375_027:0782a27": "諦聽諦聽，我今當說。炷者，喻於二十五有；油",
    "T12n0375_027:0782a28": "者，喻愛；明，喻智慧；除破黑闇，喻破無明；",
    "T12n0375_027:0782a29": "煖，喻聖道。如燈油盡，明焰則滅。眾生愛盡",
    "T12n0375_027:0782b01": "則見佛性，雖有名色，不能繫縛；雖復處",
    "T12n0375_027:0782b02": "在二十五有，不為諸有之所污染。」",
    "T12n0375_027:0782b03": "師子吼言：「世尊！眾生五陰空無所有，誰有",
    "T12n0375_027:0782b04": "受教、修習道者？」佛言：「善男子！一切眾生皆",
    "T12n0375_027:0782b05": "有念心、慧心、發心、勤精進心、信心、定心，如是",
    "T12n0375_027:0782b06": "等法雖念念生滅，猶故相似，相續不斷，故",
    "T12n0375_027:0782b07": "名修道。」師子吼言：「世尊！如是等法皆念念",
    "T12n0375_027:0782b08": "滅，是念念滅亦相似、相續，云何修習？」佛言：",
    "T12n0375_027:0782b09": "「善男子！如燈，雖念念滅而有光明除破闇",
    "T12n0375_027:0782b10": "冥；念等諸法亦復如是。善男子！如眾生食，",
    "T12n0375_027:0782b11": "雖念念滅亦令飢者而得飽滿。譬如上藥，",
    "T12n0375_027:0782b12": "雖念念滅亦能愈病；日、月光明雖念念滅，",
    "T12n0375_027:0782b13": "亦能增長樹林草木。善男子！汝言：『念念滅，云",
    "T12n0375_027:0782b14": "何增長？』者，心不斷故，名為增長。「善男子！如",
    "T12n0375_027:0782b15": "人誦書，所誦字句不得一時，前不至中、中",
    "T12n0375_027:0782b16": "不至後。人之與字及以心想俱念念滅，以",
    "T12n0375_027:0782b17": "久修故而得通利。「善男子！譬如金師，從初",
    "T12n0375_027:0782b18": "習作至于皓首，雖念念滅，前不至後，以",
    "T12n0375_027:0782b19": "積習故，所作遂妙，是故得稱善好金師；讀",
    "T12n0375_027:0782b20": "誦經書亦復如是。「善男子！譬如種子，地亦不",
    "T12n0375_027:0782b21": "教：『汝當生芽。』以法性故，芽則自生。乃至",
    "T12n0375_027:0782b22": "花亦不教：『汝當作菓。』以法性故而菓自生。",
    "T12n0375_027:0782b23": "眾生修道亦復如是。「善男子！譬如數法，一不",
    "T12n0375_027:0782b24": "至二、二不至三，雖念念滅而至千萬；眾生",
    "T12n0375_027:0782b25": "修道亦復如是。「善男子！譬如燈念念滅，初",
    "T12n0375_027:0782b26": "滅之焰不教後焰：『我滅，汝生當破諸闇。』「善",
    "T12n0375_027:0782b27": "男子！譬如犢子，生便求乳。求乳之智實無",
    "T12n0375_027:0782b28": "人教，雖念念滅而初飢後飽。是故當知不",
    "T12n0375_027:0782b29": "應相似；若相似者，不應異生。眾生修道亦",
    "T12n0375_027:0782c01": "復如是，初雖未增，以久修故，則能破壞",
    "T12n0375_027:0782c02": "一切煩惱。」",
    "T12n0375_027:0782c03": "師子吼言：「世尊！如佛所說：須陀洹人得果",
    "T12n0375_027:0782c04": "證已，雖生惡國猶故持戒，不殺、盜、婬、兩舌、",
    "T12n0375_027:0782c05": "飲酒。須陀洹陰即此處滅，不至惡國；修道亦",
    "T12n0375_027:0782c06": "爾，不至惡國。若相似者，何故不生淨妙國",
    "T12n0375_027:0782c07": "土？若惡國陰非須陀洹陰，云何而得不作",
    "T12n0375_027:0782c08": "惡業？」佛言：「善男子！須陀洹者，雖生惡國終",
    "T12n0375_027:0782c09": "不失於須陀洹名。陰不相似，是故我引犢",
    "T12n0375_027:0782c10": "子為喻。須陀洹人雖生惡國，以道力故，",
    "T12n0375_027:0782c11": "不作惡業。「善男子！譬如香山有師子王，是",
    "T12n0375_027:0782c12": "故，一切飛鳥走獸絕跡此山，無敢近者。有",
    "T12n0375_027:0782c13": "時是王至雪山中，一切鳥獸猶故不住。須陀",
    "T12n0375_027:0782c14": "洹人亦復如是，雖不修道，以道力故，不",
    "T12n0375_027:0782c15": "作諸惡。「善男子！譬如有人服食甘露，甘露",
    "T12n0375_027:0782c16": "雖滅，以其力勢能令是人不生、不死。「善男",
    "T12n0375_027:0782c17": "子！如須彌山有上妙藥名楞伽利，有人",
    "T12n0375_027:0782c18": "服之，雖念念滅，以藥力故，不遇患苦。「善男",
    "T12n0375_027:0782c19": "子！如轉輪王所坐之處，王雖不在，無人敢",
    "T12n0375_027:0782c20": "近。何以故？王威力故。須陀洹人亦復如是，",
    "T12n0375_027:0782c21": "雖生惡國不修習道，以道力故，不作惡",
    "T12n0375_027:0782c22": "業。善男子！須陀洹陰於此而滅，雖生異陰，",
    "T12n0375_027:0782c23": "猶故不失須陀洹陰。「善男子！譬如眾生，為",
    "T12n0375_027:0782c24": "果實故，於種子中多役作業、糞治、溉灌，未",
    "T12n0375_027:0782c25": "得果實而子復滅，亦得名為因子得果。",
    "T12n0375_027:0782c26": "須陀洹陰亦復如是。「善男子！譬如有人資",
    "T12n0375_027:0782c27": "產巨富，唯有一子，先已終歿。其子有子，復",
    "T12n0375_027:0782c28": "在他土。其人忽然奄便終亡，孫聞是已，還",
    "T12n0375_027:0782c29": "收產業。雖知財貨非其所作，然其收取無",
    "T12n0375_027:0783a01": "遮護者。何以故？以姓一故。須陀洹陰亦復",
    "T12n0375_027:0783a02": "如是。」",
    "T12n0375_027:0783a03": "師子吼言：「如佛說偈：",
    "T12n0375_027:0783a04": "「『比丘若修習，　　戒、定及智慧，",
    "T12n0375_027:0783a05": "當知是不退，　　親近大涅槃。』",
    "T12n0375_027:0783a06": "「世尊！云何修戒？云何修定？云何修慧？」佛言：",
    "T12n0375_027:0783a07": "「善男子！若有人受持禁戒，但為自利、人天",
    "T12n0375_027:0783a08": "受樂，不為度脫一切眾生、不為護持無",
    "T12n0375_027:0783a09": "上正法，但為利養、畏三惡道，為命、色、力、安、",
    "T12n0375_027:0783a10": "無礙辯，畏懼王法、惡名穢稱，為世事業，如",
    "T12n0375_027:0783a11": "是護戒則不得名修習戒也。「善男子！云",
    "T12n0375_027:0783a12": "何名為真修習戒？受持戒時，若為度脫",
    "T12n0375_027:0783a13": "一切眾生，為護正法、度未度故、解未解",
    "T12n0375_027:0783a14": "故、歸無歸故、未入涅槃令得入故，如是",
    "T12n0375_027:0783a15": "修時，不見戒、不見戒相、不見持者、不見",
    "T12n0375_027:0783a16": "果報、不觀毀犯。善男子！若能如是，是則名",
    "T12n0375_027:0783a17": "為修習戒也。「云何復名修習三昧？修三",
    "T12n0375_027:0783a18": "昧時，為自度脫、為於利養，不為眾生、不",
    "T12n0375_027:0783a19": "為護法，為見貪欲、穢食等過、男女等根、九",
    "T12n0375_027:0783a20": "孔不淨、鬪訟、打刺、互相殺害，若為此事修三",
    "T12n0375_027:0783a21": "昧者，是則不名修習三昧。「善男子！云何",
    "T12n0375_027:0783a22": "復名真修三昧？若為眾生修習三昧、於",
    "T12n0375_027:0783a23": "眾生中得平等心、為令眾生得不退法、為",
    "T12n0375_027:0783a24": "令眾生得聖心故、為令眾生得大乘故、",
    "T12n0375_027:0783a25": "為欲護持無上法故、為令眾生不退菩",
    "T12n0375_027:0783a26": "提故、為令眾生得首楞嚴故、為令眾生",
    "T12n0375_027:0783a27": "得金剛三昧故、為令眾生得陀羅尼故、為",
    "T12n0375_027:0783a28": "令眾生得四無礙故、為令眾生見佛性",
    "T12n0375_027:0783a29": "故，作是行時，不見三昧、不見三昧相、不",
    "T12n0375_027:0783b01": "見修者、不見果報。善男子！若能如是，是則",
    "T12n0375_027:0783b02": "名為修習三昧。「云何復名修於智慧？若",
    "T12n0375_027:0783b03": "有修者作是思惟：『我若修習如是智慧，",
    "T12n0375_027:0783b04": "則得解脫，度三惡道。誰能利益一切眾生？",
    "T12n0375_027:0783b05": "誰能度人於生死道？佛出世難如優曇花，",
    "T12n0375_027:0783b06": "我今能斷諸煩惱結，必得解脫。是故，我當",
    "T12n0375_027:0783b07": "勤修智慧，速斷煩惱，早得度脫。』如是修",
    "T12n0375_027:0783b08": "者，不得名為修習智慧。「云何名為修習",
    "T12n0375_027:0783b09": "智慧者？若觀生、老、死苦：『一切眾生無明所",
    "T12n0375_027:0783b10": "覆，不知修習無上正道，願我此身悉代",
    "T12n0375_027:0783b11": "眾生受大苦惱。眾生所有貧窮、下賤、破戒之",
    "T12n0375_027:0783b12": "心，貪、瞋、癡業，願皆悉來集于我身。願諸眾",
    "T12n0375_027:0783b13": "生不生貪取、不為名色之所繫縛；願諸眾",
    "T12n0375_027:0783b14": "生早度生死，令我一身處之不厭；願令一",
    "T12n0375_027:0783b15": "切皆得阿耨多羅三藐三菩提。』如是修時，不",
    "T12n0375_027:0783b16": "見智慧、不見智慧相、不見修者、不見果",
    "T12n0375_027:0783b17": "報，是則名為修習智慧。「善男子！修習如",
    "T12n0375_027:0783b18": "是戒、定、智慧，是名菩薩；不能如是修戒、定、",
    "T12n0375_027:0783b19": "慧，是名聲聞。「復次，善男子！云何復名修",
    "T12n0375_027:0783b20": "習於戒？若能破壞一切眾生十六惡律儀。何",
    "T12n0375_027:0783b21": "等十六？一者、為利養食，羔羊肥已轉賣；二",
    "T12n0375_027:0783b22": "者、為利，買已屠殺；三者、為利養食，猪豚肥",
    "T12n0375_027:0783b25": "為利，養雞令肥，肥已轉賣；八者、為利，買已",
    "T12n0375_027:0783b26": "屠殺；九者、釣魚；十者、獵師；十一、劫奪；十二、",
    "T12n0375_027:0783b27": "魁膾；十三、網捕飛鳥；十四、兩舌；十五、獄卒；十",
    "T12n0375_027:0783b28": "六、呪龍。能為眾生永斷如是十六惡業，是",
    "T12n0375_027:0783b29": "名修戒。「云何修定？能斷一切世間三昧，所",
    "T12n0375_027:0783c01": "謂無身三昧，能令眾生生顛倒心，謂是涅",
    "T12n0375_027:0783c02": "槃；又無邊心三昧、淨聚三昧、世邊三昧、世",
    "T12n0375_027:0783c03": "斷三昧、世性三昧、世丈夫三昧、非想非非想",
    "T12n0375_027:0783c04": "三昧，如是等定能令眾生生顛倒心，謂是",
    "T12n0375_027:0783c05": "涅槃。若能永斷如是三昧，是則名為修習",
    "T12n0375_027:0783c06": "三昧。「云何復名修習智慧？能破世間所有",
    "T12n0375_027:0783c07": "惡見。一切眾生悉有惡見：所謂色即是我、亦",
    "T12n0375_027:0783c08": "是我所，色中有我、我中有色，乃至識亦如",
    "T12n0375_027:0783c09": "是，常即是我、色滅我存，色即是我、色滅我滅。",
    "T12n0375_027:0783c10": "復有人言：『作者名我，受者名色。』復有人言：",
    "T12n0375_027:0783c11": "『作者名色，受者名我。』復有人言：『無作、無受，",
    "T12n0375_027:0783c12": "自生、自滅，悉非因緣。』復有人言：『無作、無受，",
    "T12n0375_027:0783c13": "悉是自在之所造作。』復有人言：『無有作者、",
    "T12n0375_027:0783c14": "無有受者，一切悉是時節所作。』復有人言：",
    "T12n0375_027:0783c15": "『作者、受者，悉無所有，地等五大名為眾生。』善",
    "T12n0375_027:0783c16": "男子！若能破壞一切眾生如是惡見，是則名",
    "T12n0375_027:0783c17": "為修習智慧。「善男子！修習戒者為身",
    "T12n0375_027:0783c18": "寂靜，修習三昧為心寂靜，修習智慧為",
    "T12n0375_027:0783c19": "壞疑心。壞疑心者，為修習道；修習道",
    "T12n0375_027:0783c20": "者，為見佛性；見佛性者，為得阿耨多羅三",
    "T12n0375_027:0783c21": "藐三菩提故；得阿耨多羅三藐三菩提者，",
    "T12n0375_027:0783c22": "為得無上大涅槃故；得大涅槃者，為斷",
    "T12n0375_027:0783c23": "眾生一切生死、一切煩惱、一切諸有、一切諸界、",
    "T12n0375_027:0783c24": "一切諸諦故；斷於生死乃至斷諦，為得常、",
    "T12n0375_027:0783c25": "樂、我、淨法故。」",
    "T12n0375_027:0783c26": "師子吼言：「世尊！如佛所說，若不生、滅，名大",
    "T12n0375_027:0783c27": "涅槃。生亦如是，不生、不滅，何故不得名為",
    "T12n0375_027:0783c28": "涅槃？」「善男子！如是如是，如汝所言，是生",
    "T12n0375_027:0783c29": "雖復不生、不滅，而有始、終。」",
    "T12n0375_027:0784a01": "「世尊！是生死法亦無始、終，若無始、終則名",
    "T12n0375_027:0784a02": "為常，常即涅槃。何故不名生死為涅槃",
    "T12n0375_027:0784a03": "耶？」「善男子！是生死法悉有因果，有因果故，",
    "T12n0375_027:0784a04": "不得名之為涅槃也。何以故？涅槃之體無",
    "T12n0375_027:0784a05": "因果故。」師子吼言：「世尊！夫涅槃者，亦有因",
    "T12n0375_027:0784a06": "果。如佛所說：",
    "T12n0375_027:0784a07": "「『從因故生天、　　從因墮惡道、",
    "T12n0375_027:0784a08": "從因故涅槃，　　是故皆有因。』",
    "T12n0375_027:0784a09": "「如佛往昔告諸比丘：『我今當說沙門、道、果。』",
    "T12n0375_027:0784a10": "言沙門者，謂能具修戒、定、智慧；道者，謂八",
    "T12n0375_027:0784a11": "聖道；沙門果者，所謂涅槃。世尊！涅槃如是，豈",
    "T12n0375_027:0784a12": "非果耶？云何說言涅槃之體無因、無果？」佛",
    "T12n0375_027:0784a13": "言：「善男子！我所宣說涅槃因者，所謂佛性。",
    "T12n0375_027:0784a14": "佛性之性不生涅槃，是故我言涅槃無因。",
    "T12n0375_027:0784a15": "能破煩惱，故名大果；不從道生，故名無",
    "T12n0375_027:0784a16": "果。是故，涅槃無因、無果。」",
    "T12n0375_027:0784a17": "師子吼言：「世尊！眾生佛性為悉共有？為各",
    "T12n0375_027:0784a18": "各有？若共有者，一人得阿耨多羅三藐三菩",
    "T12n0375_027:0784a19": "提時，一切眾生亦應同得。世尊！如二十人",
    "T12n0375_027:0784a20": "同有一怨，若一人能除，餘十九人皆亦同",
    "T12n0375_027:0784a21": "除。佛性若爾，一人得時，餘亦應得。若各各有",
    "T12n0375_027:0784a22": "則是無常。何以故？可算數故。然佛所說：眾",
    "T12n0375_027:0784a23": "生佛性不一、不二。若各各有，不應說言諸",
    "T12n0375_027:0784a24": "佛平等，亦不應說佛性如空。」佛言：「善男子！",
    "T12n0375_027:0784a25": "眾生佛性不一、不二，諸佛平等，猶如虛空，",
    "T12n0375_027:0784a26": "一切眾生同共有之。若有能修八聖道者，",
    "T12n0375_027:0784a27": "當知是人則得明見。善男子！雪山有草名",
    "T12n0375_027:0784a28": "曰忍辱，牛若食之則成醍醐；眾生佛性亦",
    "T12n0375_027:0784a29": "復如是。」",
    "T12n0375_027:0784b01": "師子吼言：「如佛所說忍辱草者，一耶？多耶？",
    "T12n0375_027:0784b02": "如其一者，牛食則盡；如其多者，云何而言眾",
    "T12n0375_027:0784b03": "生佛性亦如是耶？如佛所說：『若有修習",
    "T12n0375_027:0784b04": "八聖道者則見佛性。』是義不然。何以故？道",
    "T12n0375_027:0784b05": "若一者，如忍辱草則應有盡；如其有盡，一",
    "T12n0375_027:0784b06": "人修已，餘則無分。道若多者，云何得言具",
    "T12n0375_027:0784b07": "足修習亦不得名薩婆若智？」佛言：「善男",
    "T12n0375_027:0784b08": "子！如平坦路，一切眾生悉於中行無障礙",
    "T12n0375_027:0784b09": "者。中路有樹，其陰清涼，行人在下憩駕止",
    "T12n0375_027:0784b10": "息。然其樹陰常住不移，亦不消壞，無持",
    "T12n0375_027:0784b11": "去者。路，喻聖道；陰，喻佛性。善男子！譬如大",
    "T12n0375_027:0784b12": "城，唯有一門，雖有多人經由入出，都無有",
    "T12n0375_027:0784b13": "能作障礙者，亦復無人破壞毀落而齎持",
    "T12n0375_027:0784b14": "去。善男子！譬如橋梁，行人所由，亦無有人",
    "T12n0375_027:0784b15": "遮止障礙、毀壞持去。善男子！譬如良醫遍",
    "T12n0375_027:0784b16": "療眾病，亦無有能遮止是醫、治此捨彼；聖",
    "T12n0375_027:0784b17": "道、佛性亦復如是。」",
    "T12n0375_027:0784b18": "師子吼言：「世尊！所引諸喻，義不如是。何以",
    "T12n0375_027:0784b19": "故？先者在路，於後則妨，云何而言無有障",
    "T12n0375_027:0784b20": "礙？餘亦皆爾。聖道佛性若如是者，一人修",
    "T12n0375_027:0784b21": "時，應妨餘者。」佛言：「善男子！如汝所說，義不",
    "T12n0375_027:0784b22": "相應。我所喻道是少分喻，非一切也。「善男",
    "T12n0375_027:0784b23": "子！世間道者則有障礙、此彼之異，無有平",
    "T12n0375_027:0784b24": "等。無漏道者則不如是，能令眾生無有障",
    "T12n0375_027:0784b25": "礙，平等無二，無有方處、此彼之異，如是",
    "T12n0375_027:0784b26": "正道能為一切眾生佛性而作了因，不作",
    "T12n0375_027:0784b27": "生因，猶如明燈照了於物。「善男子！一切眾",
    "T12n0375_027:0784b28": "生皆同無明因緣於行，不可說言：『一人無",
    "T12n0375_027:0784b29": "明因緣行已，其餘應無。』一切眾生悉有無明",
    "T12n0375_027:0784c01": "因緣於行，是故說言十二因緣一切平等。眾",
    "T12n0375_027:0784c02": "生所修無漏正道亦復如是，等斷眾生煩惱、",
    "T12n0375_027:0784c03": "四生、諸界、有道。以是義故，名為平等。其",
    "T12n0375_027:0784c04": "有證者，彼此知見，無有障礙，是故得名薩",
    "T12n0375_027:0784c05": "婆若智。」",
    "T12n0375_027:0784c06": "師子吼言：「一切眾生身不一種，或有天身、",
    "T12n0375_027:0784c07": "或有人身、畜生、餓鬼、地獄之身，如是多身差",
    "T12n0375_027:0784c08": "別非一，云何而言佛性為一？」佛言：「善男子！",
    "T12n0375_027:0784c09": "譬如有人置毒乳中，乃至醍醐皆悉有毒。",
    "T12n0375_027:0784c10": "乳不名酪、酪不名乳，乃至醍醐亦復如",
    "T12n0375_027:0784c11": "是。名字雖變，毒性不失，遍五味中皆悉如",
    "T12n0375_027:0784c14": "異身，而是佛性常一無變。」",
    "T12n0375_027:0784c15": "師子吼言：「世尊！十六大國有六大城，所謂舍",
    "T12n0375_027:0784c16": "婆提城、婆枳多城、瞻婆城、毘舍離城、波羅㮈",
    "T12n0375_027:0784c17": "城、王舍城。如是六城世中最大，何故如來捨",
    "T12n0375_027:0784c18": "之，在此邊地弊惡、極陋隘小拘尸那城入",
    "T12n0375_027:0784c19": "般涅槃？」",
    "T12n0375_027:0784c20": "「善男子！汝不應言拘尸那城邊地弊惡、最",
    "T12n0375_027:0784c21": "陋隘小，應言是城微妙功德之所莊嚴。何",
    "T12n0375_027:0784c22": "以故？諸佛、菩薩所行處故。善男子！如賤人",
    "T12n0375_027:0784c23": "舍，王若過者，則應讚歎：『是舍嚴麗，福德成就，",
    "T12n0375_027:0784c24": "乃令大王迴駕臨顧。』善男子！如人重病，服",
    "T12n0375_027:0784c25": "穢弊藥，服已病愈，即應歡喜讚歎：『是藥最上、",
    "T12n0375_027:0784c26": "最妙，能愈我病。』善男子！如人乘船在大海",
    "T12n0375_027:0784c27": "中，其船卒壞，無所依倚，因倚死屍得到",
    "T12n0375_027:0784c28": "彼岸。到彼岸已，應大歡喜讚歎：『是屍我賴",
    "T12n0375_027:0784c29": "相遇而得安隱。』拘尸那城亦復如是，乃是",
    "T12n0375_027:0785a01": "諸佛、菩薩行處，云何而言邊地弊惡、隘陋小",
    "T12n0375_027:0785a02": "城？「善男子！我念往昔過恒河沙劫，劫名",
    "T12n0375_027:0785a03": "善覺。時有聖王姓憍尸迦，七寶成就，千子",
    "T12n0375_027:0785a04": "具足。其王始初造立此城，周匝縱廣十二由",
    "T12n0375_027:0785a05": "延，七寶莊嚴。土多有河，其水清淨，柔軟甘",
    "T12n0375_027:0785a06": "美，所謂尼連禪河、伊羅跋提河、熙連禪河、伊",
    "T12n0375_027:0785a07": "搜末堆河、毘婆舍那河，如是等河其數五",
    "T12n0375_027:0785a08": "百。此河彼岸樹木繁茂，花菓鮮潔。「爾時，人民",
    "T12n0375_027:0785a09": "壽命無量。時轉輪聖王過百年已，作是唱",
    "T12n0375_027:0785a10": "言：『如佛所說：一切諸法皆悉無常，若能修",
    "T12n0375_027:0785a11": "習十善法者，能斷如是無常大苦。』人民聞",
    "T12n0375_027:0785a12": "已，咸共奉修十善之法。「我於爾時聞佛名",
    "T12n0375_027:0785a13": "號，受持十善，思惟修習，初發阿耨多羅三",
    "T12n0375_027:0785a14": "藐三菩提心。發是心已，復以是法轉教無",
    "T12n0375_027:0785a15": "量無邊眾生，言一切法無常、變壞。是故，我今",
    "T12n0375_027:0785a16": "續於此處亦說諸法無常、變壞，唯說佛身",
    "T12n0375_027:0785a17": "是常住法。我憶往昔所行因緣，是故今來在",
    "T12n0375_027:0785a18": "此涅槃，亦欲酬報此地往恩。以是義故，我",
    "T12n0375_027:0785a19": "經中說：『我眷屬者，受恩能報。』「復次，善男子！往",
    "T12n0375_027:0785a20": "昔眾生壽無量時，爾時此城名拘舍跋提，",
    "T12n0375_027:0785a21": "周匝縱廣五十由延。時閻浮提居民隣接，鷄",
    "T12n0375_027:0785a22": "飛相及。有轉輪王名曰善見，七寶成就，千",
    "T12n0375_027:0785a23": "子具足，王四天下。第一太子思惟正法，得",
    "T12n0375_027:0785a24": "辟支佛。時轉輪王見其太子成辟支佛，威儀",
    "T12n0375_027:0785a25": "庠序，神通希有。見是事已，即捨王位如",
    "T12n0375_027:0785a26": "棄涕唾，出家在此娑羅樹間，八萬歲中修",
    "T12n0375_027:0785a27": "習慈心，悲、喜、捨心各八萬歲。「善男子！欲知",
    "T12n0375_027:0785a28": "爾時善見聖王則我身是，是故我今常樂遊",
    "T12n0375_027:0785a29": "止如是四法，是四法者名為三昧。以是義",
    "T12n0375_027:0785b01": "故，如來之身常、樂、我、淨。善男子！以是因緣，",
    "T12n0375_027:0785b02": "今來止此拘尸那城娑羅樹間三昧正受。",
    "T12n0375_027:0785b03": "「善男子！我念往昔過無量劫，此城爾時名",
    "T12n0375_027:0785b04": "迦毘羅衛。其城有王名曰白淨，其王夫人名",
    "T12n0375_027:0785b05": "曰摩耶，王有一子名悉達多。爾時，王子不",
    "T12n0375_027:0785b06": "由師教，自然思惟得阿耨多羅三藐三菩",
    "T12n0375_027:0785b07": "提。有二弟子：一、名舍利弗，二、名大目犍連；",
    "T12n0375_027:0785b08": "給侍弟子名曰阿難。爾時，世尊在雙樹間",
    "T12n0375_027:0785b09": "演說如是《大涅槃經》。我時在會得預斯",
    "T12n0375_027:0785b10": "事，聞諸眾生悉有佛性。聞是事已，即於菩",
    "T12n0375_027:0785b11": "提得不退轉，尋自發願：『願未來世成佛之",
    "T12n0375_027:0785b12": "時，父母、國土、名字、弟子、侍使之人、說法教化",
    "T12n0375_027:0785b13": "如今世尊等無有異。』以是因緣，今來在此",
    "T12n0375_027:0785b14": "敷揚演說《大涅槃經》。",
    "T12n0375_027:0785b15": "「善男子！我初出家未得阿耨多羅三藐三菩",
    "T12n0375_027:0785b16": "提時，頻婆娑羅王遣使而言：『悉達太子！若",
    "T12n0375_027:0785b17": "為聖王，我當臣屬。若不樂家、得阿耨多",
    "T12n0375_027:0785b18": "羅三藐三菩提者，願先來至此王舍城說",
    "T12n0375_027:0785b19": "法度人，受我供養。』我時默然，已受彼請。",
    "T12n0375_027:0785b20": "「善男子！我初得阿耨多羅三藐三菩提已，向",
    "T12n0375_027:0785b21": "竭闍國。時伊連禪河有婆羅門姓迦葉氏，",
    "T12n0375_027:0785b22": "與五百弟子在彼河側求無上道，我為是",
    "T12n0375_027:0785b23": "人故往說法。迦葉言：『瞿曇！我今年邁，已百二",
    "T12n0375_027:0785b24": "十。摩伽陀國所有人民及其大王頻婆娑羅",
    "T12n0375_027:0785b25": "咸謂我已證羅漢果，我今若當在於汝前",
    "T12n0375_027:0785b26": "聽受法者，一切人民或生倒心：「大德迦葉",
    "T12n0375_027:0785b27": "非羅漢耶？」幸願瞿曇速往餘處，若此人民",
    "T12n0375_027:0785b28": "定知瞿曇功德勝我，我等無由復得供養。』",
    "T12n0375_027:0785b29": "我時答言：『迦葉！汝若於我不生殷重大瞋",
    "T12n0375_027:0785c01": "恨者，見容一宿，明當早去。』迦葉言：『瞿曇！",
    "T12n0375_027:0785c02": "我心無他，深相愛重。但我住處有一毒龍，其",
    "T12n0375_027:0785c03": "性暴急，恐相危害。』我言：『迦葉！毒中之毒不",
    "T12n0375_027:0785c04": "過三毒，我今已斷。世間之毒，我所不畏。』迦",
    "T12n0375_027:0785c05": "葉復言：『苟能不畏，善哉，聽住。』善男子！我於",
    "T12n0375_027:0785c06": "爾時故為迦葉現十八變，如經中說。爾時，",
    "T12n0375_027:0785c07": "迦葉及其眷屬五百等輩見聞是已，證羅漢",
    "T12n0375_027:0785c08": "果。是時迦葉復有二弟：一、名伽耶迦葉，二、",
    "T12n0375_027:0785c09": "名那提迦葉，師徒眷屬復有五百，亦皆證",
    "T12n0375_027:0785c10": "得阿羅漢果。時王舍城六師之徒聞是事",
    "T12n0375_027:0785c11": "已，即於我所生大惡心。「我時赴信，受彼王",
    "T12n0375_027:0785c12": "請，詣王舍城。未至中路，王與無量百千之",
    "T12n0375_027:0785c13": "眾悉來奉迎，我為說法。時聞法已，欲界諸",
    "T12n0375_027:0785c14": "天八萬六千發阿耨多羅三藐三菩提心、頻",
    "T12n0375_027:0785c15": "婆娑羅王所將營從十二萬人得須陀洹果、",
    "T12n0375_027:0785c16": "無量眾生成就忍心。既入城已，度舍利弗、大",
    "T12n0375_027:0785c17": "目犍連及其眷屬二百五十，令捨本心，出",
    "T12n0375_027:0785c18": "家學道。我即住彼受王供養，外道六師相與",
    "T12n0375_027:0785c19": "聚集詣舍衛城。",
    "T12n0375_027:0785c20": "「時彼城中有一長者名須達多，為兒娉婦",
    "T12n0375_027:0785c21": "詣王舍城。既達彼城，寄止長者珊檀那舍。",
    "T12n0375_027:0785c22": "時此長者中夜而起，告諸眷屬：『仁等可起，速",
    "T12n0375_027:0785c23": "共莊嚴，掃治宅舍，辦具餚饍。』須達聞已，尋",
    "T12n0375_027:0785c24": "自思惟：『將非欲請摩伽王耶？為有婚姻",
    "T12n0375_027:0785c25": "歡樂會乎？』思惟是已，尋前問言：『大士！欲",
    "T12n0375_027:0785c26": "請摩伽陀王頻婆娑羅耶？為有婚姻歡樂",
    "T12n0375_027:0785c27": "會乎？怱務不安乃如是耶？』長者答言：『不也。",
    "T12n0375_027:0785c28": "居士！我明請佛無上法王。』須達長者初聞佛",
    "T12n0375_027:0785c29": "名，身毛皆竪，尋復問言：『何等名佛？』長者答",
    "T12n0375_027:0786a01": "言：『汝不聞耶？迦毘羅城有釋種子，字悉達",
    "T12n0375_027:0786a02": "多，姓瞿曇氏，父名白淨。其生未久，相師占",
    "T12n0375_027:0786a03": "之，定當得作轉輪聖王，如菴羅菓已在手",
    "T12n0375_027:0786a04": "中。心不願樂，捨之出家，無師自覺得阿耨",
    "T12n0375_027:0786a05": "多羅三藐三菩提。貪、恚、癡盡，常住無變，不生、",
    "T12n0375_027:0786a06": "不滅，無有憂畏。於諸眾生其心平等，猶如",
    "T12n0375_027:0786a07": "父母等視一子。所有身心眾中最勝，雖勝",
    "T12n0375_027:0786a08": "一切而無憍慢。塗、割二事，其心無二。智慧",
    "T12n0375_027:0786a09": "通達，於法無礙，具足十力、四無所畏、五智、",
    "T12n0375_027:0786a10": "三昧、大慈、大悲及三念處，故號為佛。明受我",
    "T12n0375_027:0786a11": "請，是故怱怱，未暇相瞻。』",
    "T12n0375_027:0786a12": "須達多言：『善哉，大士！所言佛者，功德無上。",
    "T12n0375_027:0786a13": "今在何處？』長者答言：『今在此間王舍大城，",
    "T12n0375_027:0786a14": "住迦蘭陀竹林精舍。』「時須達多一心念佛所",
    "T12n0375_027:0786a15": "有功德、十力、無畏、五智、三昧、大慈、大悲及三念",
    "T12n0375_027:0786a16": "處。作是念時，忽然大明，其明猛盛，猶如白",
    "T12n0375_027:0786a17": "日。即尋光出，至城門下。佛神力故，門自然",
    "T12n0375_027:0786a18": "開。既出門已，路有天祠。須達經過，禮拜致",
    "T12n0375_027:0786a19": "敬，尋還黑闇，心生惶怖，復欲還返所止",
    "T12n0375_027:0786a20": "之處。時彼城門有一天神告須達言：『仁者！",
    "T12n0375_027:0786a21": "若往如來所者，多獲善利。』須達多言：『云何",
    "T12n0375_027:0786a22": "善利？』天言：『長者！假使有人真寶交結，駿馬",
    "T12n0375_027:0786a23": "百匹、香象百頭、寶車百乘，鑄金為人，其數復",
    "T12n0375_027:0786a24": "百，端正女人身珮瓔珞、眾寶廁填，上妙宮",
    "T12n0375_027:0786a25": "宅、殿堂、屋宇彫文刻鏤，金盤銀粟、銀盤金",
    "T12n0375_027:0786a26": "粟，數各一百以施一人，如是展轉盡閻浮",
    "T12n0375_027:0786a27": "提所得功德，不如有人發意一步詣如來",
    "T12n0375_027:0786a28": "所。』須達多言：『善男子！汝是誰耶？』天言：『長",
    "T12n0375_027:0786a29": "者！我是勝相婆羅門子，是汝往昔善知識也。",
    "T12n0375_027:0786b01": "我因往日見舍利弗、大目犍連心生歡喜，",
    "T12n0375_027:0786b02": "捨身得作北方天王毘沙門子，專知守護",
    "T12n0375_027:0786b03": "此王舍城。我因禮拜舍利弗等生歡喜心，",
    "T12n0375_027:0786b04": "尚得如是妙好之身，況當得見如來大師、",
    "T12n0375_027:0786b05": "禮拜、供養？』須達長者聞是事已，即還復道",
    "T12n0375_027:0786b06": "來詣我所。到已，頭面敬禮我足。我時即為",
    "T12n0375_027:0786b07": "如應說法。長者聞已，得須陀洹果。既獲果",
    "T12n0375_027:0786b08": "證，復請我言：『如來大慈，惟願臨顧至舍衛",
    "T12n0375_027:0786b09": "城受我微供。』我即問言：『卿舍衛城頗有精",
    "T12n0375_027:0786b10": "舍相容受不？』須達多言：『若佛哀愍，必見垂",
    "T12n0375_027:0786b11": "顧，便當自竭營辦成立。』「善男子！我於爾時",
    "T12n0375_027:0786b12": "默然受請。須達長者已蒙聽許，即白我言：",
    "T12n0375_027:0786b13": "『我從昔來未為斯事，惟願如來遣舍利",
    "T12n0375_027:0786b14": "弗指授儀則。』我即顧命，勅令營佐。時舍利弗",
    "T12n0375_027:0786b15": "與須達多共載一車往舍衛城。我神力故，",
    "T12n0375_027:0786b16": "經一日夜便到所止。「時須達多白舍利弗：",
    "T12n0375_027:0786b17": "『大德！此大城外，何處有地，不近、不遠，多饒",
    "T12n0375_027:0786b18": "泉池，有好林樹，花果欝茂，清淨閑曠？我當",
    "T12n0375_027:0786b19": "於中為佛世尊及比丘僧造立精舍。』舍利",
    "T12n0375_027:0786b20": "弗言：『祇陀園林不近、不遠，清淨寂寞，多有",
    "T12n0375_027:0786b21": "泉流，樹木、花果隨時而有。此處最勝，可立",
    "T12n0375_027:0786b22": "精舍。』時須達多聞是語已，即往祇陀大長",
    "T12n0375_027:0786b23": "者所告祇陀言：『我今欲為無上法王造",
    "T12n0375_027:0786b24": "立僧坊，唯仁園地可以造立。吾今欲買，能",
    "T12n0375_027:0786b25": "見與不？』祇陀答言：『設以真金遍布其地，猶",
    "T12n0375_027:0786b26": "不相與。』須達多言：『善哉，祇陀！林地屬我，汝",
    "T12n0375_027:0786b27": "便取金。』祇陀答言：『我園不賣，云何取金？』須",
    "T12n0375_027:0786b28": "達多言：『若意不了，當共往詣斷事人所。』時",
    "T12n0375_027:0786b29": "二長者即共俱往，斷事者言：『園屬須達，祇陀",
    "T12n0375_027:0786c01": "取金。』須達長者即時使人車馬載負，隨集",
    "T12n0375_027:0786c02": "布地，一日之中唯五百步，金未周遍。祇陀",
    "T12n0375_027:0786c03": "言曰：『長者若悔，隨意聽止。』須達多言：『吾不",
    "T12n0375_027:0786c04": "悔也，自念當出何藏金足。』祇陀念言：『如來",
    "T12n0375_027:0786c05": "法王真實無上，所說妙法清淨無染，故使斯",
    "T12n0375_027:0786c06": "人輕寶乃爾。』即語須達：『餘未遍者，不復",
    "T12n0375_027:0786c07": "須金，請以見與。我自為佛造立門樓，常使",
    "T12n0375_027:0786c08": "如來經由出入。』祇陀長者自造門坊，須達長",
    "T12n0375_027:0786c09": "者七日之中成立大房，足三百間；禪房靜處",
    "T12n0375_027:0786c10": "六十三所；冬屋、夏堂各各別異；厨坊、浴室、洗",
    "T12n0375_027:0786c11": "脚之處、大小圊廁無不備足。所設已訖，即",
    "T12n0375_027:0786c12": "執香爐，向王舍城遙作是言：『所設已辦，",
    "T12n0375_027:0786c13": "惟願如來慈哀憐愍，為諸眾生受是住",
    "T12n0375_027:0786c14": "處。』我時玄知是長者心，即與大眾發王舍",
    "T12n0375_027:0786c15": "城，譬如壯士屈伸臂頃至舍衛城祇陀園",
    "T12n0375_027:0786c16": "林須達精舍。我既到已，須達長者以其所設",
    "T12n0375_027:0786c17": "奉施於我。我時受已，即住其中。",
    "T12n0375_027:0786c18": "大般涅槃經卷第二十七"
}