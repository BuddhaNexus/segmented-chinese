{
    "X81n1571_002:0410c08": "五燈全書卷第二",
    "X81n1571_002:0410c10": "京都聖感禪寺住持(臣)僧　(超永)　編輯",
    "X81n1571_002:0410c11": "京都古華嚴寺住持(臣)僧　(超揆)　較閱　進",
    "X81n1571_002:0410c12": "呈",
    "X81n1571_002:0410c13": "　　西天祖師",
    "X81n1571_002:0410c14": "十六祖羅睺羅多尊者迦毗羅國人也。行化至室羅",
    "X81n1571_002:0410c15": "筏城。有河。名曰金水。其味殊美。中流復現五佛影。祖",
    "X81n1571_002:0410c16": "告眾曰。此河之源。凡五百里。有聖者僧伽難提。居於",
    "X81n1571_002:0410c17": "彼處。佛誌一千年後當紹聖位。語已領諸學眾。泝流",
    "X81n1571_002:0410c18": "而上。至彼。見僧伽難提。安坐入定。祖與眾伺之。經三",
    "X81n1571_002:0410c19": "七日。方從定起。祖問曰。汝身定耶。心定耶。提曰。身心",
    "X81n1571_002:0410c20": "俱定。祖曰。身心俱定。何有出入。提曰。雖有出入。不失",
    "X81n1571_002:0410c21": "定相。如金在井。金體常寂。祖曰。若金在井。若金出井。",
    "X81n1571_002:0410c22": "金無動靜。何物出入。提曰。言金動靜。何物出入。言金",
    "X81n1571_002:0410c23": "出入。金非動靜。祖曰。若金在井。出者何金。若金出井。",
    "X81n1571_002:0410c24": "在者何物。提曰。金若出井。在者非金。金若在井。出者",
    "X81n1571_002:0411a01": "非物。祖曰。此義不然。提曰。彼義非著。祖曰。此義當墮。",
    "X81n1571_002:0411a02": "提曰。彼義不成。祖曰。彼義不成。我義成矣。提曰。我義",
    "X81n1571_002:0411a03": "雖成。法非我故。祖曰。我義已成。我無我故。提曰。我無",
    "X81n1571_002:0411a04": "我故。復成何義。祖曰。我無我故。故成汝義。提曰。仁者",
    "X81n1571_002:0411a05": "師誰。得是無我。祖曰。我師迦那提婆。證是無我。難提",
    "X81n1571_002:0411a06": "以偈讚曰。稽首提婆師。而出於仁者。仁者無我故。我",
    "X81n1571_002:0411a07": "欲師仁者。祖以偈答曰。我已無我故。汝須見我我。汝",
    "X81n1571_002:0411a08": "若師我故。知我非我我。難提心意豁然。即求度脫。祖",
    "X81n1571_002:0411a09": "曰。汝心自在。非我所繫。語已。即以右手擎金鉢。舉至",
    "X81n1571_002:0411a10": "梵宮。取彼香飯。將齋大眾。而大眾忽生厭惡之心。祖",
    "X81n1571_002:0411a11": "曰。非我之咎。汝等自業。即命難提。分座同食。眾復訝",
    "X81n1571_002:0411a12": "之。祖曰。汝不得食。皆由此故。當知與吾分座者。即過",
    "X81n1571_002:0411a13": "去娑羅樹王如來也。愍物降跡。汝輩亦莊嚴劫中。已",
    "X81n1571_002:0411a14": "至三果。而未證無漏者也。眾曰。我師神力。斯可信矣。",
    "X81n1571_002:0411a15": "彼云過去佛者。即竊疑焉。難提知眾生慢。乃曰。世尊",
    "X81n1571_002:0411a16": "在日。世界平正。無有丘陵。江河溝洫。水悉甘美。草木",
    "X81n1571_002:0411a17": "滋茂。國土豐盈。無八苦。行十善。自雙樹示滅。八百餘",
    "X81n1571_002:0411a18": "年。世界丘墟。樹木枯悴。人無至信。正念輕微。不信真",
    "X81n1571_002:0411a19": "如。唯愛神力。言訖。以右手漸展入地。至金剛輪際。取",
    "X81n1571_002:0411a20": "甘露水。以琉璃器。持至會所。大眾見之。即時欽慕悔",
    "X81n1571_002:0411a21": "過作禮。於是。祖命僧伽難提。而付法眼。偈曰。於法實",
    "X81n1571_002:0411a22": "無證。不取亦不離。法非有無相。內外云何起。祖付法",
    "X81n1571_002:0411a23": "已。安坐歸寂。四眾建墖。當前漢武帝元鼎四年戊辰",
    "X81n1571_002:0411a24": "歲也。",
    "X81n1571_002:0411b01": "十七祖僧伽難提尊者室羅筏城寶莊嚴王之子也。",
    "X81n1571_002:0411b02": "生而能言。常讚佛事。七歲即厭世樂。以偈告其父母",
    "X81n1571_002:0411b03": "曰。稽首大慈父。和南骨血母。我今欲出家。幸願哀愍",
    "X81n1571_002:0411b04": "故。父母固止之。遂終日不食。乃許其在家出家。號僧",
    "X81n1571_002:0411b05": "伽難提。復命沙門禪利多。為之師。積十九載。未嘗退",
    "X81n1571_002:0411b06": "倦。每自念言。身居王宮。胡為出家。一夕天光下。矚見",
    "X81n1571_002:0411b07": "一路坦平。不覺徐行。約十里許。至大巖前。有石窟焉。",
    "X81n1571_002:0411b08": "乃燕寂於中。父既失子。即擯禪利多出國。訪尋其子。",
    "X81n1571_002:0411b09": "不知所在。經十年。祖得法受記已　行化。至摩提國。",
    "X81n1571_002:0411b10": "忽有冷風。襲眾身心。悅適非常。而不知其然。祖曰。此",
    "X81n1571_002:0411b11": "道德之風也。當有聖者出世。嗣續祖燈乎。言訖。以神",
    "X81n1571_002:0411b12": "力攝諸大眾。遊歷山谷。食頃至一峯下。謂眾曰。此峯",
    "X81n1571_002:0411b13": "頂。有紫雲如葢。聖人居此矣。即與大眾。徘徊久之。見",
    "X81n1571_002:0411b14": "山舍。一童子持圓鑑。直造祖前。祖問。汝幾歲耶。曰百",
    "X81n1571_002:0411b15": "歲。祖曰。汝年尚幼。何言百歲。童曰。我不會理。正百歲",
    "X81n1571_002:0411b16": "耳。祖曰。汝善機耶。童曰。佛言。若人生百歲。不會諸佛",
    "X81n1571_002:0411b17": "機。未若生一日。而得決了之。祖曰。汝手中者。當何所",
    "X81n1571_002:0411b18": "表。童曰。諸佛大圓鑑。內外無瑕翳。兩人同得見。心眼",
    "X81n1571_002:0411b19": "皆相似。彼父母聞子語。即捨令出家。祖携至本處。授",
    "X81n1571_002:0411b20": "具戒訖。命名伽耶舍多　他時。聞風吹殿鈴聲。祖問",
    "X81n1571_002:0411b21": "曰。鈴鳴耶。風鳴耶。舍多曰。非風鈴鳴。我心鳴耳。祖曰。",
    "X81n1571_002:0411b22": "心復誰乎。舍多曰。俱寂靜故。祖曰。善哉善哉。繼吾道",
    "X81n1571_002:0411b23": "者。非子而誰。即付法眼。偈曰。心地本無生。因地從緣",
    "X81n1571_002:0411b24": "起。緣種不相妨。華果亦復爾。祖付法已。右手攀樹而",
    "X81n1571_002:0411c01": "化。大眾議曰。尊者樹下歸寂。其垂蔭後裔乎。將奉全",
    "X81n1571_002:0411c02": "身於高原建墖。眾力不能舉。即就樹下起墖。當前漢",
    "X81n1571_002:0411c03": "昭帝元平元年丁未歲也。",
    "X81n1571_002:0411c04": "十八祖伽耶舍多尊者摩提國人也。姓鬱頭藍。父天",
    "X81n1571_002:0411c05": "葢。母方聖。嘗夢大神持鑑。因而有娠。凡七日而誕。肌",
    "X81n1571_002:0411c06": "體瑩如琉璃。未嘗洗沐。自然香潔。幼好閒靜。語異常",
    "X81n1571_002:0411c07": "童。持鑑出遊。遇難提尊者得度。後領徒至大月氏國。",
    "X81n1571_002:0411c08": "見一婆羅門舍有異氣。祖將入彼舍。舍主鳩摩羅多",
    "X81n1571_002:0411c09": "問曰。是何徒眾。祖曰。是佛弟子。彼聞佛號。心神竦然。",
    "X81n1571_002:0411c10": "即時閉戶。祖良久扣其門。羅多曰。此舍無人。祖曰。答",
    "X81n1571_002:0411c11": "無者誰。羅多聞語。知是異人。遽開門延接。祖曰。昔世",
    "X81n1571_002:0411c12": "尊記曰。吾滅後一千年。有大士出現於月氏國。紹隆",
    "X81n1571_002:0411c13": "元化。今汝值吾。應斯嘉運。於是。鳩摩羅多。發宿命智。",
    "X81n1571_002:0411c14": "投誠出家。授具訖。付法偈曰。有種有心地。因緣能發",
    "X81n1571_002:0411c15": "萌。於緣不相礙。當生生不生。祖付法已。踊身虗空。現",
    "X81n1571_002:0411c16": "十八種神變。化火光三昧。自焚其身。眾以舍利起墖。",
    "X81n1571_002:0411c17": "當前漢成帝永始四年戊申歲也。",
    "X81n1571_002:0411c18": "十九祖鳩摩羅多尊者大月氏國婆羅門之子也。昔",
    "X81n1571_002:0411c19": "為自在天人。(欲界第六天)見菩薩瓔珞。忽起愛心。墮生忉",
    "X81n1571_002:0411c20": "利。(欲界第二天)聞憍尸迦說般若波羅蜜多。以法勝故。升",
    "X81n1571_002:0411c21": "子梵天。(色界)以根利故。善說法要。諸天尊為導師。以繼",
    "X81n1571_002:0411c22": "祖時至。遂降月氏。後至中天竺國。有大士。名闍夜多。",
    "X81n1571_002:0411c23": "問曰。我家父母。素信三寶。而常縈疾瘵。凡所營作。皆",
    "X81n1571_002:0411c24": "不如意。而我鄰家。久為旃陀羅行。而身常勇徤。所作",
    "X81n1571_002:0412a01": "和合。彼何幸。而我何辜。祖曰。何足疑乎。且善惡之報。",
    "X81n1571_002:0412a02": "有三時焉。凡人但見仁夭暴壽。逆吉義凶。便謂亡因",
    "X81n1571_002:0412a03": "果虗罪福。殊不知影響相隨。毫釐靡忒。縱經百千萬",
    "X81n1571_002:0412a04": "劫。亦不磨滅。時闍夜多。聞是語已。頓釋所疑。祖曰。汝",
    "X81n1571_002:0412a05": "雖已信三業。而未明業從惑生。惑因識有。識依不覺。",
    "X81n1571_002:0412a06": "不覺依心。心本清淨。無生滅。無造作。無報應。無勝負。",
    "X81n1571_002:0412a07": "寂寂然。靈靈然。汝若入此法門。可與諸佛同矣。一切",
    "X81n1571_002:0412a08": "善惡。有為無為。皆如夢幻。闍夜多。承言領旨。即發宿",
    "X81n1571_002:0412a09": "慧。懇求出家。既受具。祖告曰。吾今寂滅時至。汝當紹",
    "X81n1571_002:0412a10": "行化迹。乃付法眼。偈曰。性上本無生。為對求人說。於",
    "X81n1571_002:0412a11": "法既無得。何懷決不決。又曰。此是妙音如來。見性清",
    "X81n1571_002:0412a12": "淨之句。汝宣傳布後學。言訖。即於座上以指爪剺面。",
    "X81n1571_002:0412a13": "如紅蓮開。出大光明。照耀四眾。而入寂滅。闍夜多起",
    "X81n1571_002:0412a14": "墖。當漢子嬰壬午歲也。",
    "X81n1571_002:0412a15": "二十祖闍夜多尊者北天竺國人也。智慧淵冲。化導",
    "X81n1571_002:0412a16": "無量。後至羅閱城。敷揚頓教。彼有學眾。唯尚辯論。為",
    "X81n1571_002:0412a17": "之首者。名婆修盤頭。(此云遍行)常一食不臥。六時禮佛。清",
    "X81n1571_002:0412a18": "淨無欲。為眾所歸。祖將欲度之。先問彼眾曰。此徧行",
    "X81n1571_002:0412a19": "頭陀。能修梵行。可得佛道乎。眾曰。我師精進。何故不",
    "X81n1571_002:0412a20": "可。祖曰。汝師與道遠矣。設苦行歷於塵劫。皆虗妄之",
    "X81n1571_002:0412a21": "本也。眾曰。尊者蘊何德行。而譏我師。祖曰。我不求道。",
    "X81n1571_002:0412a22": "亦不顛倒。我不禮佛。亦不輕慢。我不長坐。亦不懈怠。",
    "X81n1571_002:0412a23": "我不一食。亦不雜食。我不知足。亦不貪欲。心無所希。",
    "X81n1571_002:0412a24": "名之曰道。時徧行聞已。發無漏智。歡喜讚嘆。祖又語",
    "X81n1571_002:0412b01": "彼眾曰。會吾語否。吾所以然者。為其求道心切。夫絃",
    "X81n1571_002:0412b02": "急即斷。故吾不贊。令其住安樂地。入諸佛智。復告徧",
    "X81n1571_002:0412b03": "行曰。吾適對眾。抑挫仁者。得無惱於衷乎。徧行曰。我",
    "X81n1571_002:0412b04": "憶念七劫前。生常安樂國。師於智者月淨。記我非久",
    "X81n1571_002:0412b05": "當證斯陀含果。時有大光明菩薩出世。我以老故。策",
    "X81n1571_002:0412b06": "杖禮謁。師叱我曰。重子輕父。一何鄙哉。時我自謂無",
    "X81n1571_002:0412b07": "過。請師示之。師曰。汝禮大光明菩薩。以杖倚壁畫佛",
    "X81n1571_002:0412b08": "面。以此過慢。遂失二果。我責躬悔過。以來聞諸惡言。",
    "X81n1571_002:0412b09": "如風如響。況今獲飲無上甘露。而反生熱惱耶。惟願",
    "X81n1571_002:0412b10": "大慈。以妙道垂誨。祖曰。汝久植眾德。當繼吾宗。聽吾",
    "X81n1571_002:0412b11": "偈曰。言下合無生。同於法界性。若能如是解。通達事",
    "X81n1571_002:0412b12": "理竟。祖付法已。不起於座。奄然歸寂。闍維收舍利建",
    "X81n1571_002:0412b13": "墖。當後漢明帝永平十七年甲戌歲也。",
    "X81n1571_002:0412b14": "二十一祖婆修盤頭尊者羅閱城人也。姓毗舍佉。父",
    "X81n1571_002:0412b15": "光葢。母嚴一。家富而無子。父母禱於佛墖。而求嗣焉。",
    "X81n1571_002:0412b16": "一夕。母夢吞明暗二珠。覺而有孕。經七日。有一羅漢。",
    "X81n1571_002:0412b17": "名賢眾。至其家。光葢設禮。賢眾端坐受之。嚴一出拜。",
    "X81n1571_002:0412b18": "賢眾避席云。回禮法身大士。光葢罔測其由。遂取一",
    "X81n1571_002:0412b19": "寶珠跪獻。試其真偽。賢眾即受之。殊無遜謝。光葢不",
    "X81n1571_002:0412b20": "能忍。問曰。我是丈夫。致禮不顧。我妻何德。尊者避之。",
    "X81n1571_002:0412b21": "賢眾曰。我受禮納珠。貴福汝耳。汝婦懷聖子。生當為",
    "X81n1571_002:0412b22": "世燈慧日。故我避之。非重女人也。賢眾又曰。汝婦當",
    "X81n1571_002:0412b23": "生二子。一名婆修盤頭。則吾所尊者也。二名芻尼。(此云",
    "X81n1571_002:0412b24": "野鵲子)昔如來在雪山修道。芻尼巢於頂上。佛既成道。",
    "X81n1571_002:0412c01": "芻尼受報。為那提國王。佛記云。汝至第二五百年。生",
    "X81n1571_002:0412c02": "羅閱城毗舍佉家。與聖同胞。今無爽矣。後一月。果產",
    "X81n1571_002:0412c03": "二子。尊者婆修盤頭。年至十五。禮光度羅漢出家。感",
    "X81n1571_002:0412c04": "毗婆訶菩薩。與之授戒。行化至那提國。彼王名常自",
    "X81n1571_002:0412c05": "在。有二子。一名摩訶羅。次名摩拏羅。王問祖曰。羅閱",
    "X81n1571_002:0412c06": "城土風。與此何異。祖曰。彼土。曾三佛出世。今王國有",
    "X81n1571_002:0412c07": "二師化導。王曰。二師者誰。祖曰。佛記第二五百年。有",
    "X81n1571_002:0412c08": "二神力大士。出家繼聖。即王之次子摩拏羅。是其一",
    "X81n1571_002:0412c09": "也。吾雖德薄。敢當其一。王曰。誠如尊者所言。當捨此",
    "X81n1571_002:0412c10": "子作沙門。祖曰。善哉大王。能遵佛旨。即與授具。付法",
    "X81n1571_002:0412c11": "偈曰。泡幻同無礙。如何不了悟。達法在其中。非今亦",
    "X81n1571_002:0412c12": "非古。祖付法已。踊身高半由旬。屹然而住。四眾仰瞻。",
    "X81n1571_002:0412c13": "虔請復坐。跏趺而逝。茶毗得舍利建墖。當漢安帝元",
    "X81n1571_002:0412c14": "初四年丁巳歲也。",
    "X81n1571_002:0412c15": "二十二祖摩拏羅尊者那提國常自在王之子也。年",
    "X81n1571_002:0412c16": "三十。遇婆修祖師出家。傳法至西印度。彼國王名得",
    "X81n1571_002:0412c17": "度。即瞿曇種族。歸向佛乘。勤行精進。一日於行道處。",
    "X81n1571_002:0412c18": "現一小墖。欲取供養。眾莫能舉。王即大會梵行禪觀",
    "X81n1571_002:0412c19": "呪術等三眾。欲問所疑。時祖亦赴此會。是三眾皆莫",
    "X81n1571_002:0412c20": "能辨。祖即為王廣說墖之所因。(塔。阿育王造者。此不繁錄)今之出",
    "X81n1571_002:0412c21": "現。王福力之所致也。王聞是說。乃曰。至理難逢。世樂",
    "X81n1571_002:0412c22": "非久。即傳位太子。投祖出家。七日而證四果。祖深加",
    "X81n1571_002:0412c23": "慰誨曰。汝居此國。善自度人。今異域有大法器。吾當",
    "X81n1571_002:0412c24": "往化。得度曰。師應迹十方。動念當至。寧勞往耶。師曰",
    "X81n1571_002:0413a01": "然。於是焚香遙語月氏國鶴勒那比丘曰。汝在彼國。",
    "X81n1571_002:0413a02": "教導鶴眾。道果將證。宜自知之。時鶴勒那。為彼國王",
    "X81n1571_002:0413a03": "寶印。說修多羅偈。忽覩異香成穗。王曰。是何祥也。曰",
    "X81n1571_002:0413a04": "此是西印土傳佛心印祖師。摩拏羅將至。先降信香",
    "X81n1571_002:0413a05": "耳。曰此師神力何如。曰此師遠承佛記。當於此土。廣",
    "X81n1571_002:0413a06": "宣玄化。時王與鶴勒那。俱遙作禮。祖知已。即辭得度",
    "X81n1571_002:0413a07": "比丘。往月氏國。受王與鶴勒那供養　後鶴勒那。問",
    "X81n1571_002:0413a08": "祖曰。我止林間。已經九白。有弟子龍子者。幼而聰慧。",
    "X81n1571_002:0413a09": "我於三世推窮。莫知其本。祖曰。此子於第五劫中。生",
    "X81n1571_002:0413a10": "妙喜國婆羅門家。曾以旃檀施於佛宇。作槌撞鐘。受",
    "X81n1571_002:0413a11": "報聰明。為眾欽仰。又問。我有何緣。而感鶴眾。祖曰。汝",
    "X81n1571_002:0413a12": "第四劫中。嘗為比丘。當赴會龍宮。汝諸弟子。咸欲隨",
    "X81n1571_002:0413a13": "從。汝觀五百眾中。無有一人堪任妙供。時諸弟子曰。",
    "X81n1571_002:0413a14": "師常說法。於食等者。於法亦等。今既不然。何聖之有。",
    "X81n1571_002:0413a15": "汝即令赴會。自汝捨生趣生。轉化諸國。其五百弟子。",
    "X81n1571_002:0413a16": "以福微德薄。生於羽族。今感汝之惠。故為鶴眾相隨。",
    "X81n1571_002:0413a17": "鶴勒那問曰。以何方便。令彼解脫。祖曰。我有無上法",
    "X81n1571_002:0413a18": "寶。汝當聽受。化未來際。而說偈曰。心隨萬境轉。轉處",
    "X81n1571_002:0413a19": "實能幽。隨流認得性。無喜復無憂。時鶴眾聞偈。飛鳴",
    "X81n1571_002:0413a20": "而去。祖跏趺寂然奄化。鶴勒那與寶印王起墖。當後",
    "X81n1571_002:0413a21": "漢桓帝延熹八年乙巳歲也。",
    "X81n1571_002:0413a22": "二十三祖鶴勒那尊者月氏國人也。姓婆羅門。父千",
    "X81n1571_002:0413a23": "勝。母金光。以無子故。禱於七佛金幢。即夢須彌山頂",
    "X81n1571_002:0413a24": "一神童。持金環云。我來也。覺而有孕。年七歲。遊行聚",
    "X81n1571_002:0413b01": "落。覩民間淫祀。乃入廟叱之曰。汝妄興禍福。幻惑於",
    "X81n1571_002:0413b02": "人。歲費牲牢。傷害斯甚。言訖。廟貌忽然而壞。由是鄉",
    "X81n1571_002:0413b03": "黨。謂之聖子。年二十二出家。三十遇摩拏羅尊者。付",
    "X81n1571_002:0413b04": "法眼藏。行化至中印度。彼國王名無畏海。崇信佛道。",
    "X81n1571_002:0413b05": "祖為說正法。次王忽見二人緋素服拜祖。王問曰。此",
    "X81n1571_002:0413b06": "何人也。祖曰。此是日月天子。吾昔曾為說法。故來禮",
    "X81n1571_002:0413b07": "拜。良久不見。唯聞異香。王曰。日月國土。總有多少。祖",
    "X81n1571_002:0413b08": "曰。千釋迦佛所化世界。各有百億彌盧日月。我若廣",
    "X81n1571_002:0413b09": "說。即不能盡。王聞忻然　時祖。演無上道。度有緣眾。",
    "X81n1571_002:0413b10": "以上足龍子早夭。有兄師子。博通強記。事婆羅門。厥",
    "X81n1571_002:0413b11": "師既逝。弟復云亡。乃歸依尊者。而問曰。我欲求道。當",
    "X81n1571_002:0413b12": "何用心。祖曰。汝欲求道。無所用心。曰既無用心。誰作",
    "X81n1571_002:0413b13": "佛事。祖曰。汝若有用。即非功德。汝若無作。即是佛事。",
    "X81n1571_002:0413b14": "經云。我所作功德。而無我所故。師子聞是語已。即入",
    "X81n1571_002:0413b15": "佛慧。時祖忽指東北。問曰。是何氣象。師子云。我見氣。",
    "X81n1571_002:0413b16": "如白虹貫乎天地。復有黑氣五道。橫亘其中。祖曰。其",
    "X81n1571_002:0413b17": "兆云何。曰莫可知矣。祖曰。吾滅後五十年。北天竺國。",
    "X81n1571_002:0413b18": "當有難起。嬰在汝身。吾將滅矣。今以法眼。付囑於汝。",
    "X81n1571_002:0413b19": "善自護持。乃說偈曰。認得心性時。可說不可議。了了",
    "X81n1571_002:0413b20": "無可得。得時不說知。師子比丘。聞偈欣愜。然未曉將",
    "X81n1571_002:0413b21": "罹何難。祖乃密示之。言訖。現十八變而歸寂。闍維畢。",
    "X81n1571_002:0413b22": "分舍利。各欲興墖。祖復現空中。而說偈曰。一法一切",
    "X81n1571_002:0413b23": "法。一切一法攝。吾身非有無。何分一切墖。大眾聞偈。",
    "X81n1571_002:0413b24": "遂不復分。就馱都場而建墖焉。即後漢獻帝建安十",
    "X81n1571_002:0413c01": "四年己丑歲也。",
    "X81n1571_002:0413c02": "二十四祖師子尊者中印度人。姓婆羅門。得法遊方。",
    "X81n1571_002:0413c03": "至罽賓國。有波利迦者。本習禪觀。故有禪定知見執",
    "X81n1571_002:0413c04": "相捨相不語之五眾。祖詰而化之。四眾皆默然心服。",
    "X81n1571_002:0413c05": "唯禪定師達磨達者。聞四眾被責。憤悱而來。祖曰。仁",
    "X81n1571_002:0413c06": "者習定。何當來此。既至於此。胡云習定。彼曰。我雖來",
    "X81n1571_002:0413c07": "此。心亦不亂。定隨人習。豈在處所。祖曰。仁者既來。其",
    "X81n1571_002:0413c08": "習亦至。既無處所。豈在人習。彼曰。定習人故。非人習",
    "X81n1571_002:0413c09": "定。我當來此。其定常習。祖曰。人非習定。定習人故。當",
    "X81n1571_002:0413c10": "自來時。其定誰習。彼曰。如淨明珠。內外無翳。定若通",
    "X81n1571_002:0413c11": "達。必當如此。祖曰。定若通達。一似明珠。今見仁者。非",
    "X81n1571_002:0413c12": "珠之徒。彼曰。其珠明徹。內外悉定。我心不亂。猶若此",
    "X81n1571_002:0413c13": "淨。祖曰。其珠無內外。仁者何能定。穢物非動搖。此定",
    "X81n1571_002:0413c14": "不是淨。達磨達蒙祖開悟。心地朗然。祖即攝五眾。名",
    "X81n1571_002:0413c15": "聞遐邇。方求法嗣。遇一長者。引其子問祖白。此子名",
    "X81n1571_002:0413c16": "斯多。當生便拳左手。今既長矣。終未能舒。願尊者示",
    "X81n1571_002:0413c17": "其宿因。祖覩之。即以手接曰。可還我珠。童子遽開手",
    "X81n1571_002:0413c18": "奉珠。眾皆驚異。祖曰。吾前報為僧。有童子名婆舍。吾",
    "X81n1571_002:0413c19": "嘗赴西海齋。受襯珠付之。今還吾珠。理固然矣。長者",
    "X81n1571_002:0413c20": "遂捨其子出家。祖即與娑具。以前緣故。名婆舍斯多。",
    "X81n1571_002:0413c21": "祖即謂之曰。吾師密有懸記。罹難非久如來正法眼",
    "X81n1571_002:0413c22": "藏。今轉付汝。汝應保護普潤來際。偈曰。正說知見時。",
    "X81n1571_002:0413c23": "知見俱是心。當心即知見。知見即於今。祖說偈已。以",
    "X81n1571_002:0413c24": "僧伽梨。密付斯多。俾之他國。隨機演化。斯多受教。直",
    "X81n1571_002:0414a01": "抵南天。祖謂。難不可以苟免。獨留罽賓。時本國有外",
    "X81n1571_002:0414a02": "道二人。一名摩目多。二名都落遮。學諸幻法。欲共謀",
    "X81n1571_002:0414a03": "亂。乃盜為釋子形象。潛入王宮。且念。不成即罪歸佛",
    "X81n1571_002:0414a04": "子。妖既自作。禍亦旋踵。王果怒曰。吾素歸心三寶。何",
    "X81n1571_002:0414a05": "乃構害一至於斯。即命破毀伽藍。祛除釋眾。又自秉",
    "X81n1571_002:0414a06": "劒。至尊者所。問曰。師得蘊空否。祖曰。已得蘊空。王曰。",
    "X81n1571_002:0414a07": "離生死否。祖曰。已離生死。王曰。既離生死。可施我頭。",
    "X81n1571_002:0414a08": "祖曰。身非我有。何恡於頭。王即揮刃。斷尊者首。白乳",
    "X81n1571_002:0414a09": "涌高數尺。王之右臂。旋亦墮地。七日而終。太子光首",
    "X81n1571_002:0414a10": "歎曰。我父何故自取其禍。時有象白山仙人者。深明",
    "X81n1571_002:0414a11": "因果。即為光首。廣宣宿因。解其疑網。(事具聖胄集。及寶林傳)遂",
    "X81n1571_002:0414a12": "以師子尊者報禮而建墖焉。當漢後帝景耀二年己",
    "X81n1571_002:0414a13": "卯歲也。",
    "X81n1571_002:0414a14": "二十五祖婆舍斯多尊者罽賓國人也。姓婆羅門。父",
    "X81n1571_002:0414a15": "寂行。母常安樂。初母夢得神劒。因而有孕。既誕。拳左",
    "X81n1571_002:0414a16": "手。遇師子尊者。顯發宿因。密授心印。後適南天。至中",
    "X81n1571_002:0414a17": "印度。彼國王名迦勝。設禮供養。時有外道。號無我尊。",
    "X81n1571_002:0414a18": "先為王禮重。嫉祖之至。欲與論義。幸而勝之。以固其",
    "X81n1571_002:0414a19": "事。乃於王前請祖曰。我解默論。不假言說。祖曰。孰知",
    "X81n1571_002:0414a20": "勝負。彼曰。不爭勝負。但取其義。祖曰。汝以何為義。彼",
    "X81n1571_002:0414a21": "曰。無心為義。祖曰。汝既無心。豈得義乎。彼曰。我說無",
    "X81n1571_002:0414a22": "心。當名非義。祖曰。汝說無心。當名非義。我說非心。當",
    "X81n1571_002:0414a23": "義非名。彼曰。當義非名。誰能辨義。祖曰。汝名非義。此",
    "X81n1571_002:0414a24": "名何名。彼曰。為辨非義。是名無名。祖曰。名既非名。義",
    "X81n1571_002:0414b01": "亦非義。辨者是誰。當辨何物。如是往返。四十九番。外",
    "X81n1571_002:0414b02": "道杜口信服。於時祖忽面北合掌長吁曰。我師師子",
    "X81n1571_002:0414b03": "尊者。今日遇難。斯可傷焉。即辭王南邁。達於南天。潛",
    "X81n1571_002:0414b04": "隱山谷。時彼國王名天德。迎請供養。王有二子。一名",
    "X81n1571_002:0414b05": "德勝凶暴而色力充盛。一名不如密多。和柔而長嬰",
    "X81n1571_002:0414b06": "疾苦。祖乃為陳因果。王即頓釋所疑。又有呪術師。忌",
    "X81n1571_002:0414b07": "祖之道。乃潛置毒藥於飲食中。祖知而食之。彼返受",
    "X81n1571_002:0414b08": "禍。遂投祖出家。祖即與受具。後六十載。德勝即位。復",
    "X81n1571_002:0414b09": "信外道。致難於祖。不如密多。以進諫被囚。王遽問祖",
    "X81n1571_002:0414b10": "曰。予國素絕妖訛。師所傳者。當是何宗。祖曰。王國昔",
    "X81n1571_002:0414b11": "來實無邪法。我所得者。即是佛宗。王曰。佛滅已千二",
    "X81n1571_002:0414b12": "百載。師從誰得耶。師曰。飲光大士。親受佛印。展轉至",
    "X81n1571_002:0414b13": "二十四世師子尊者。我從彼得。王曰。予聞。師子比丘。",
    "X81n1571_002:0414b14": "不能免於刑戮。何能傳法後人。祖曰。我師難未起時。",
    "X81n1571_002:0414b15": "密授我信衣法偈。以顯師承。王曰。其衣何在。祖即於",
    "X81n1571_002:0414b16": "囊中。出衣示王。王命焚之。五色相鮮。薪盡如故。王即",
    "X81n1571_002:0414b17": "追悔致禮。師子真嗣既明。乃赦密多　密多遂求出",
    "X81n1571_002:0414b18": "家。祖問曰。汝欲出家。當為何事。密多曰。我若出家。不",
    "X81n1571_002:0414b19": "為其事。祖曰。不為何事。密多曰。不為俗事。師曰。當為",
    "X81n1571_002:0414b20": "何事。密多曰。當為佛事。祖曰。太子智慧天生。必諸聖",
    "X81n1571_002:0414b21": "降迹。即許出家。六年侍奉。後於王宮受具。羯磨之際。",
    "X81n1571_002:0414b22": "天地震動。多著靈異。祖乃命之曰。吾已衰朽。安可久",
    "X81n1571_002:0414b23": "留。汝當善護正法眼藏。普濟羣有。聽吾偈曰。聖人說",
    "X81n1571_002:0414b24": "知見。當境無是非。吾今悟真性。無道亦無理。不如密",
    "X81n1571_002:0414c01": "多聞偈。再啟祖曰。汝衣宜可傳授。祖曰。此衣為難故。",
    "X81n1571_002:0414c02": "假以證明。汝身無難。何假其衣。化被十方。人自信向。",
    "X81n1571_002:0414c03": "不如密多聞語。作禮而退。祖現神變。化三昧火自焚。",
    "X81n1571_002:0414c04": "平地舍利。可高一尺。德勝王。創浮圖而祕之。當東晉",
    "X81n1571_002:0414c05": "明帝太寧三年乙酉歲也。",
    "X81n1571_002:0414c06": "二十六祖不如密多尊者南印度天德王之次子也。",
    "X81n1571_002:0414c07": "既受度得法。至東印度。彼王名堅固。奉外道師長爪",
    "X81n1571_002:0414c08": "梵志。尊者將至。王與梵志。同覩白氣貫於上下。王曰。",
    "X81n1571_002:0414c09": "斯何瑞也。梵志預知祖入境。恐王遷善。乃曰。此是魔",
    "X81n1571_002:0414c10": "來之兆耳。何瑞之有。即鳩諸徒眾。議曰。不如密多。將",
    "X81n1571_002:0414c11": "入都城。誰能挫之。弟子曰。我等各有呪術。可以動天",
    "X81n1571_002:0414c12": "地。入水火。何患哉。祖至。先見宮牆。有黑氣。乃曰。小難",
    "X81n1571_002:0414c13": "耳。直詣王所。王曰。師來何為。祖曰。將度眾生。王曰。以",
    "X81n1571_002:0414c14": "何法度。祖曰。各以其類度之。時梵志聞言。不勝其怒。",
    "X81n1571_002:0414c15": "即以幻[泳-永+夫]。化大山於祖頂上。祖指之。忽在彼眾頭上。",
    "X81n1571_002:0414c16": "梵志等怖懼投祖。祖愍其愚惑。再指之。化山隨滅。乃",
    "X81n1571_002:0414c17": "為王演說法要。俾趣真乘。謂王曰。此國當有聖人。而",
    "X81n1571_002:0414c18": "繼於我。是時有婆羅門子。年二十許。幼失父母。不知",
    "X81n1571_002:0414c19": "名氏。或自言纓絡。故人謂之纓絡童子。遊行閭里。丐",
    "X81n1571_002:0414c20": "求度日。若常不輕之類。人問汝行何急。即答曰。汝行",
    "X81n1571_002:0414c21": "何緩。或問何姓。即曰。與汝同姓。莫知其故。後王與尊",
    "X81n1571_002:0414c22": "者。同車而出。見纓絡童子。稽首於前。祖曰。汝憶往事",
    "X81n1571_002:0414c23": "否。童曰。我念遠劫中。與師同居。師演摩訶般若。我轉",
    "X81n1571_002:0414c24": "甚深修多羅。今日之事。葢契昔因。祖又謂王曰。此童",
    "X81n1571_002:0415a01": "子非他。即大勢至菩薩。是也。此聖之後。復出二人。一",
    "X81n1571_002:0415a02": "人化南印度。一人緣在震旦。四五年內。却返此方。遂",
    "X81n1571_002:0415a03": "以昔因故。名般若多羅。付法眼藏。偈曰。真性心地藏。",
    "X81n1571_002:0415a04": "無頭亦無尾。應緣而化物。方便呼為智。祖付法已。即",
    "X81n1571_002:0415a05": "辭王曰。吾化緣已終。當歸寂滅。願王於最上乘。無忘",
    "X81n1571_002:0415a06": "外護。即還本座。跏趺而逝。化火自焚。收舍利。墖而瘞",
    "X81n1571_002:0415a07": "之。當東晉孝武帝太元十三年戊子歲也。",
    "X81n1571_002:0415a08": "二十七祖般若多羅尊者東印度人也。既得法已。東",
    "X81n1571_002:0415a09": "印度國王。請祖齋次。王乃問。諸人盡轉經。唯師為甚",
    "X81n1571_002:0415a10": "不轉。祖曰。貧道出息不隨眾緣。入息不居蘊界。常轉",
    "X81n1571_002:0415a11": "如是經。百千萬億卷。非但一卷兩卷。行化至南印度。",
    "X81n1571_002:0415a12": "彼王名香至。崇奉佛乘。尊重供養。度越倫等。又施無",
    "X81n1571_002:0415a13": "價寶珠。時王有三子。名月淨多羅。功德多羅。菩提多",
    "X81n1571_002:0415a14": "羅。其季開士也。祖欲試其所得。乃以所施珠。問三王",
    "X81n1571_002:0415a15": "子曰。此珠圓明。有能及否。第一王子。第二王子皆曰。",
    "X81n1571_002:0415a16": "此珠。七寶中尊。固無踰也。非尊者道力。孰能受之。第",
    "X81n1571_002:0415a17": "三王子曰。此是世寶。未足為上。於諸寶中。法寶為上。",
    "X81n1571_002:0415a18": "此是世光。未足為上。於諸光中。智光為上。此是世明。",
    "X81n1571_002:0415a19": "未足為上。於諸明中。心明為上。此珠光明。不能自照。",
    "X81n1571_002:0415a20": "要假智光。光辨於此。既辨此已。即知是珠。既知是珠。",
    "X81n1571_002:0415a21": "即明其寶。既明其寶。寶不自寶。若辨其珠。珠不自珠。",
    "X81n1571_002:0415a22": "珠不自珠者。要假智珠。而辨世珠。寶不自寶者。要假",
    "X81n1571_002:0415a23": "智寶。以明法寶。然則師有其道。其寶即現。眾生有道。",
    "X81n1571_002:0415a24": "心寶亦然。祖歎其辯慧。乃復問曰。於諸物中。何物無",
    "X81n1571_002:0415b01": "相。曰於諸物中。不起無相。又問。於諸物中。何物最高。",
    "X81n1571_002:0415b02": "曰於諸物中。人我最高。又問。於諸物中。何物最大。曰",
    "X81n1571_002:0415b03": "於諸物中。法性最大。祖知是法嗣。以時尚未至。且默",
    "X81n1571_002:0415b04": "而混之。及香至王厭世。眾皆號絕。唯第三子菩提多",
    "X81n1571_002:0415b05": "羅。於柩前入定。經七日而出。乃求出家。既受具戒。祖",
    "X81n1571_002:0415b06": "告曰。如來以正法眼。付大迦葉。如是展轉。乃至於我。",
    "X81n1571_002:0415b07": "我今囑汝。聽吾偈曰。心地生諸種因。事復生理。果滿",
    "X81n1571_002:0415b08": "菩提圓。華開世界起。尊者付法已。即於座上起立。舒",
    "X81n1571_002:0415b09": "左右手。各放光明二十七道。五色光耀。又踊身虗空。",
    "X81n1571_002:0415b10": "高七多羅樹。化火自焚。空中舍利如雨。收以建墖。當",
    "X81n1571_002:0415b11": "宋孝武帝大明元年丁酉歲也。",
    "X81n1571_002:0415b12": "西天應化聖賢",
    "X81n1571_002:0415b13": "文殊菩薩一日令善財採藥曰。是藥者採將來。善財",
    "X81n1571_002:0415b14": "徧觀大地。無不是藥。卻來白曰。無有不是藥者。殊曰。",
    "X81n1571_002:0415b15": "是藥者。採將來。善財遂於地上。拈一莖草。度與文殊。",
    "X81n1571_002:0415b16": "文殊接得。呈起示眾曰。此藥亦能殺人。亦能活人。",
    "X81n1571_002:0415b17": "文殊問菴提遮女曰。生以何為義。女曰。生以不生生",
    "X81n1571_002:0415b18": "為生義。殊曰。如何是生以不生生為生義。女曰。若能",
    "X81n1571_002:0415b19": "明知地水火風四緣。未嘗自得。有所和合。而能隨其",
    "X81n1571_002:0415b20": "所宜。是為生義。殊曰。死以何為義。女曰。死以不死死",
    "X81n1571_002:0415b21": "為死義。殊曰。如何是死以不死死為死義。女曰。若能",
    "X81n1571_002:0415b22": "明知地水火風四緣。未嘗自得。有所離散。而能隨其",
    "X81n1571_002:0415b23": "所宜。是為死義　菴提遮女。問文殊曰。明知生是不",
    "X81n1571_002:0415b24": "生之理。為甚麼。卻被生死之所流轉。殊曰。其力未充。",
    "X81n1571_002:0415c01": "天親菩薩從彌勒內宮而下。無著菩薩問曰。人間四",
    "X81n1571_002:0415c02": "百年。彼天為一晝夜。彌勒於一時中。成就五百億天",
    "X81n1571_002:0415c03": "子。證無生法忍。未審說甚麼法。天親曰。秖說這箇法。",
    "X81n1571_002:0415c04": "秖是梵音清雅。令人樂聞。",
    "X81n1571_002:0415c05": "維摩會上三十二菩薩各說不二法門。文殊曰。我於",
    "X81n1571_002:0415c06": "一切法。無言無說。無示無識。離諸問答。是為菩薩入",
    "X81n1571_002:0415c07": "不二法門。於是文殊又問維摩。仁者當說。何等是菩",
    "X81n1571_002:0415c08": "薩入不二法門。維摩默然。文殊讚曰。乃至無有語言",
    "X81n1571_002:0415c09": "文字。是菩薩真入不二法門。",
    "X81n1571_002:0415c10": "善財參五十三員善知識末後到彌勒閣前。見樓閣",
    "X81n1571_002:0415c11": "門閉。瞻仰讚歎。見彌勒從別處來。善財作禮曰。願樓",
    "X81n1571_002:0415c12": "閣門開。令我得入。尋時彌勒至善財前。彈指一聲。樓",
    "X81n1571_002:0415c13": "閣門開。善財入已。閣門即閉。見百千萬億樓閣。一一",
    "X81n1571_002:0415c14": "樓閣內。有一彌勒。領諸眷屬。并一善財。而立其前",
    "X81n1571_002:0415c15": "　善財因無著菩薩問曰。我欲見文殊。何者即是。財曰。",
    "X81n1571_002:0415c16": "汝發一念心清淨即是。無著曰。我發一念心清淨。為",
    "X81n1571_002:0415c17": "甚麼不見。財曰。是真見文殊。",
    "X81n1571_002:0415c18": "須菩提尊者在巖中宴坐。諸天雨華讚歎。者曰。空中",
    "X81n1571_002:0415c19": "雨華讚歎。復是何人。云何讚歎。天曰。我是梵天。敬重",
    "X81n1571_002:0415c20": "尊者善說般若。者曰。我於般若。未嘗說一字。汝云何",
    "X81n1571_002:0415c21": "讚歎。天曰。如是尊者無說。我乃無聞。無說無聞。是真",
    "X81n1571_002:0415c22": "說般若　尊者。一日說法次。帝釋雨華。者乃問。此華",
    "X81n1571_002:0415c23": "從天得耶。從地得耶。從人得耶。釋言。弗也。者曰。從何",
    "X81n1571_002:0415c24": "得耶。釋乃舉手。者曰。如是如是。",
    "X81n1571_002:0416a01": "舍利弗尊者因入城。遙見月上女出城。舍利弗心口",
    "X81n1571_002:0416a02": "思惟。此姊見佛。不知得忍不得忍否。我當問之。纔近",
    "X81n1571_002:0416a03": "便問。大姊往甚麼處去。女曰。如舍利弗與麼去。弗曰。",
    "X81n1571_002:0416a04": "我方入城。汝方出城。何言如我恁麼去。女曰。諸佛弟",
    "X81n1571_002:0416a05": "子。當依何住。弗曰。諸佛弟子。依大涅槃而住。女曰。諸",
    "X81n1571_002:0416a06": "佛弟子。既依大涅槃而住。而我亦如舍利弗與麼去",
    "X81n1571_002:0416a07": "　舍利弗問須菩提。夢中說六波羅蜜。與覺時同異。",
    "X81n1571_002:0416a08": "提曰。此義深遠。吾不能說。會中有彌勒大士。汝往彼",
    "X81n1571_002:0416a09": "問。舍利弗問彌勒。彌勒云。誰名彌勒。誰是彌勒　舍",
    "X81n1571_002:0416a10": "利弗問天女曰。何以不轉女身。女曰。我從十二年來。",
    "X81n1571_002:0416a11": "求女人相。了不可得。當何所轉。即時天女以神通力。",
    "X81n1571_002:0416a12": "變舍利弗。令如天女。女自化身如舍剎弗。乃問言。何",
    "X81n1571_002:0416a13": "以不轉女身。舍利弗以天女像而答曰。我今不知。云",
    "X81n1571_002:0416a14": "何轉而變為女身。",
    "X81n1571_002:0416a15": "殃崛摩羅尊者未出家時。外道受教。為嬌尸迦。欲登",
    "X81n1571_002:0416a16": "王位。用千大拇指為花冠。已得九百九十九。唯欠一",
    "X81n1571_002:0416a17": "指。遂欲殺母取指。時佛在靈山。以天眼觀之。乃作沙",
    "X81n1571_002:0416a18": "門。在殃崛前。殃崛遂釋母。欲殺佛。佛徐行。殃崛急行",
    "X81n1571_002:0416a19": "追之不及。乃喚曰。瞿曇住住。佛告曰。我住久矣。是汝",
    "X81n1571_002:0416a20": "不住。殃崛聞之。心忽開悟。遂棄刃投佛出家。",
    "X81n1571_002:0416a21": "賓頭盧尊者因阿育王內宮。齋三萬大阿羅漢。躬自",
    "X81n1571_002:0416a22": "行香。見第一座無人。王問其故。海意尊者曰。此是賓",
    "X81n1571_002:0416a23": "頭盧位。此人近見佛來。王曰。今在何處。者曰。且待須",
    "X81n1571_002:0416a24": "臾。言訖。賓頭盧從空而下。王請就座禮敬。者不顧。王",
    "X81n1571_002:0416b01": "乃問。承聞尊者親見佛來。是否。者以手策起眉曰。會",
    "X81n1571_002:0416b02": "麼。王曰不會。者曰。阿耨達池龍王。曾請佛齋。吾是時",
    "X81n1571_002:0416b03": "亦預其數。",
    "X81n1571_002:0416b04": "障蔽魔王領諸眷屬。一千年。隨金剛齊菩薩。覔起處",
    "X81n1571_002:0416b05": "不得。忽一日得見。乃問曰。汝當依何而住。我一千年",
    "X81n1571_002:0416b06": "覔汝起處不得。齊曰。我不依有住而住。不依無住而",
    "X81n1571_002:0416b07": "住。如是而住。",
    "X81n1571_002:0416b08": "那叱太子析肉還母。析骨還父。然後現本身。運大神",
    "X81n1571_002:0416b09": "力。為父母說法。",
    "X81n1571_002:0416b10": "廣額屠兒於涅槃會上。放下屠刀。立便成佛。自云。是",
    "X81n1571_002:0416b11": "賢劫千佛一數。",
    "X81n1571_002:0416b12": "東土祖師",
    "X81n1571_002:0416b13": "初祖菩提達磨大師者南天竺國。香至王第三子也。",
    "X81n1571_002:0416b14": "姓剎帝利。本名菩提多羅。後遇二十七祖般若多羅。",
    "X81n1571_002:0416b15": "至本國受王供養。知師密迹。因試令與二兄。辨所施",
    "X81n1571_002:0416b16": "寶珠。發明心要。既而尊者謂。汝於諸法。已得通量。夫",
    "X81n1571_002:0416b17": "達磨者。通大之義也。宜名達磨。因改號菩提達磨。祖",
    "X81n1571_002:0416b18": "乃告尊者曰。我既得法。當往何國而作佛事。願垂開",
    "X81n1571_002:0416b19": "示。者曰。汝雖得法。未可遠遊。且止南方。待吾滅後六",
    "X81n1571_002:0416b20": "十七載。當往震旦。設大法藥。直接上根。慎勿速行衰",
    "X81n1571_002:0416b21": "於日下。祖又曰。彼有大士。堪為法器否。千載之下。有",
    "X81n1571_002:0416b22": "留難否。者曰。汝所化之方。獲菩提者。不可勝數。吾滅",
    "X81n1571_002:0416b23": "後六十餘年。彼國有難。水中文布。自善降之。汝至時。",
    "X81n1571_002:0416b24": "南方勿住。彼唯好有為功業。不見佛理。汝縱到彼。亦",
    "X81n1571_002:0416c01": "不可久留。聽吾偈曰。路逢跨水復逢羊。獨自栖栖暗",
    "X81n1571_002:0416c02": "渡江。日下可憐雙象馬。二株嫰桂久昌昌。又問曰。此",
    "X81n1571_002:0416c03": "後更有何事。者曰。從是已去。一百五十年。而有小難。",
    "X81n1571_002:0416c04": "聽吾讖曰。心中雖吉外頭凶。川下增房名不中。為遇",
    "X81n1571_002:0416c05": "毒龍生武子。忽逢小鼠寂無窮。又問。此後如何。者曰。",
    "X81n1571_002:0416c06": "卻後二百二十年。林下見一人。當得道果。聽吾讖曰。",
    "X81n1571_002:0416c07": "震旦雖濶無別路。要假兒孫脚下行。金雞解銜一粒",
    "X81n1571_002:0416c08": "粟。供養十方羅漢僧。復演諸偈。皆預讖佛教隆替。(事具",
    "X81n1571_002:0416c09": "寶林傳。及聖胄集)祖恭稟教義。服勤左右。垂四十年。未嘗廢",
    "X81n1571_002:0416c10": "闕。迨尊者順世。遂演化本國。時有二師。一名佛大先。",
    "X81n1571_002:0416c11": "二名佛大勝多。本與祖同學佛陀跋陀小乘禪觀。佛",
    "X81n1571_002:0416c12": "大先。既遇般若多羅尊者。捨小趣大。與祖並化。時號",
    "X81n1571_002:0416c13": "二甘露門矣。而佛大勝多。更分徒而為六宗。第一有",
    "X81n1571_002:0416c14": "相宗。第二無相宗。第三定慧宗。第四戒行宗。第五無",
    "X81n1571_002:0416c15": "得宗。第六寂靜宗。各封己解。別展化源。聚落嶸崢。徒",
    "X81n1571_002:0416c16": "眾甚盛。祖喟然歎曰。彼之一師。已陷牛迹。況復支離",
    "X81n1571_002:0416c17": "繁盛。而分六宗。我若不除。永纏邪見　微現神力。至",
    "X81n1571_002:0416c18": "有相宗所。問曰。一切諸法。何名實相。彼眾中。有一尊",
    "X81n1571_002:0416c19": "長薩婆羅。答曰。於諸相中。不互諸相。是名實相。祖曰。",
    "X81n1571_002:0416c20": "一切諸相而不互者。若名實相。當何定耶。彼曰。於諸",
    "X81n1571_002:0416c21": "相中。實無有定。若定諸相。何名為實。祖曰。諸相不定。",
    "X81n1571_002:0416c22": "便名實相。汝今不定。當何得之。彼曰。我言不定。不說",
    "X81n1571_002:0416c23": "諸相。當說諸相。其義亦然。祖曰。汝言不定。當為實相。",
    "X81n1571_002:0416c24": "定不安故。即非實相。彼曰。定既不定。即非實相。知我",
    "X81n1571_002:0417a01": "非故。不定不變。祖曰。汝今不變。何名實相。已變已往。",
    "X81n1571_002:0417a02": "其義亦然。彼曰。不變當在。在不在故。故變實相。以定",
    "X81n1571_002:0417a03": "其義。祖曰。實相不變。變即非實。於有無中。何名實相。",
    "X81n1571_002:0417a04": "薩婆羅。心知聖師懸解潛達。即以手指虗空曰。此是",
    "X81n1571_002:0417a05": "世間有相。亦能空故。當我此身。得似此否。祖曰。若解",
    "X81n1571_002:0417a06": "實相。即見非相。若了非相。其色亦然。當於色中。不失",
    "X81n1571_002:0417a07": "色體。於非相中。不礙有故。若能是解。此名實相。彼眾",
    "X81n1571_002:0417a08": "聞已。心意朗然。欽禮信受　至無相宗所。問曰。汝言",
    "X81n1571_002:0417a09": "無相。當何證之。彼眾中。有波羅提。答曰。我明無相。心",
    "X81n1571_002:0417a10": "不取捨。當於明時。亦無當者。祖曰。於諸有無。心不取",
    "X81n1571_002:0417a11": "捨。又無當者。諸明無故。彼曰。入佛三昧。尚無所得。何",
    "X81n1571_002:0417a12": "況無相而欲知之。祖曰。相既不得。誰云有無。尚無所",
    "X81n1571_002:0417a13": "得。何名三昧。彼曰。我說不證。證無所證。非三昧故。我",
    "X81n1571_002:0417a14": "說三昧。祖曰。非三昧者。何當名之。汝既不證。非證何",
    "X81n1571_002:0417a15": "證。波羅提聞祖辯析。即悟本心。禮謝於祖。懺悔往謬。",
    "X81n1571_002:0417a16": "祖記曰。汝當得果。不久證之。此國有魔。在汝降之",
    "X81n1571_002:0417a17": "　至定慧宗所。問曰。汝學定慧。為一為二。彼眾中。有婆",
    "X81n1571_002:0417a18": "蘭陀者。答曰。我此定慧。非一非二。祖曰。既非一二。何",
    "X81n1571_002:0417a19": "名定慧。彼曰。在定非定。處慧非慧。一即非一。二亦不",
    "X81n1571_002:0417a20": "二。祖曰。當一不一。當二不二。既非定慧。約何定慧。彼",
    "X81n1571_002:0417a21": "曰。不一不二。定慧能知。非定非慧。亦復然矣。祖曰。慧",
    "X81n1571_002:0417a22": "非定故。然何知哉。不一不二。誰定誰慧。婆蘭陀聞之。",
    "X81n1571_002:0417a23": "疑心冰釋　至戒行宗所。問曰。何者名戒。云何名行。",
    "X81n1571_002:0417a24": "當此戒行。為一為二。彼眾中。有一賢者。答曰。一二二",
    "X81n1571_002:0417b01": "一。皆彼所生。依教無染。此名戒行。祖曰。汝言依教。即",
    "X81n1571_002:0417b02": "是有染。一二俱破。何言依教。此二違背。不及於行。內",
    "X81n1571_002:0417b03": "外非明。何名為戒。彼曰。我有內外。彼已知竟。既得通",
    "X81n1571_002:0417b04": "達。便是戒行。若說違背。俱是俱非。言及清淨。即戒即",
    "X81n1571_002:0417b05": "行。祖曰。俱是俱非。何言清淨。既得通故。何談內外。賢",
    "X81n1571_002:0417b06": "者聞之。即自慚伏　至無得宗所。問曰。汝云無得。無",
    "X81n1571_002:0417b07": "得何得。既無所得。亦無得得。彼眾中。有寶靜者。答曰。",
    "X81n1571_002:0417b08": "我說無得。非無得得。當說得得。無得是得。祖曰。得既",
    "X81n1571_002:0417b09": "不得。得亦非得。既云得得。得得何得。彼曰。見得非得。",
    "X81n1571_002:0417b10": "非得是得。若見不得。名為得得。祖曰。得既非得。得得",
    "X81n1571_002:0417b11": "無得。既無所得。當何得得。寶靜聞之。頓除疑網　至",
    "X81n1571_002:0417b12": "寂靜宗所。問曰。何名寂靜。於此法中。誰靜誰寂。彼眾",
    "X81n1571_002:0417b13": "中有尊者。答曰。此心不動。是名為寂。於法無染。名之",
    "X81n1571_002:0417b14": "為靜。祖曰。本心不寂。要假寂靜。本來寂故。何用寂靜。",
    "X81n1571_002:0417b15": "彼曰。諸法本空。以空空故。於彼空空。故名寂靜。祖曰。",
    "X81n1571_002:0417b16": "空空已空。諸法亦爾。寂靜無相。何靜何寂。彼尊者。聞",
    "X81n1571_002:0417b17": "師指誨。豁然開悟。既而六眾。咸誓歸依　由是化被",
    "X81n1571_002:0417b18": "南天。聲馳五印。經六十載。度無量眾　後值異見王。",
    "X81n1571_002:0417b19": "輕毀三寶。每云。我之祖宗。皆信佛道。陷於邪見。壽年",
    "X81n1571_002:0417b20": "不永。運祚亦促。且我身是佛。何更外求。善惡報應。皆",
    "X81n1571_002:0417b21": "因多智之者。妄搆其說。至於國內耆舊。為前王所奉",
    "X81n1571_002:0417b22": "者。悉從廢黜。祖知已歎彼德薄。當何救之。即念無相",
    "X81n1571_002:0417b23": "宗中二首領。其一波羅提者。與王有緣。將證其果。其",
    "X81n1571_002:0417b24": "二宗勝者。非不博辯。而無宿因。時六宗徒眾。亦各念",
    "X81n1571_002:0417c01": "言。佛法有難。師何自安。祖遙知眾意。即彈指應之。六",
    "X81n1571_002:0417c02": "眾聞云。此是我師達磨信響。我等宜速行。以副慈命。",
    "X81n1571_002:0417c03": "即至祖所。禮拜問訊。祖曰。一葉翳空。孰能翦拂。宗勝",
    "X81n1571_002:0417c04": "曰。我雖淺薄。敢憚其行。祖曰。汝雖辯慧。道力未全。宗",
    "X81n1571_002:0417c05": "勝自念。我師恐我見王。大作佛事。名譽顯達。映奪尊",
    "X81n1571_002:0417c06": "威。縱彼福慧為王。我是沙門。受佛教旨。豈難敵也。言",
    "X81n1571_002:0417c07": "訖潛去。至王所。廣說法要。及世界苦樂。人天善惡等",
    "X81n1571_002:0417c08": "事。王與之往返徵詰。無不詣理。王曰。汝今所解。其法",
    "X81n1571_002:0417c09": "何在。宗勝曰。如王治化。當合其道。王所有道。其道何",
    "X81n1571_002:0417c10": "在。王曰。我所有道。將除邪法。汝所有法。將伏何人。祖",
    "X81n1571_002:0417c11": "不起於座。懸知宗勝義墮。遽告波羅提曰。宗勝不稟",
    "X81n1571_002:0417c12": "吾教。潛化於王。須臾理屈。汝可速救。波羅提。恭稟祖",
    "X81n1571_002:0417c13": "旨云。願假神力。言已。雲生足下。至大王前。默然而住。",
    "X81n1571_002:0417c14": "時王正問宗勝。忽見波羅提乘雲而至。愕然忘其所",
    "X81n1571_002:0417c15": "問。而顧波羅提曰。乘空來者。是正是邪。提曰。我非邪",
    "X81n1571_002:0417c16": "正。而來正邪。王心若正。我無邪正。王雖驚異。而驕慢",
    "X81n1571_002:0417c17": "方熾。即擯宗勝令出。波羅提曰。王既有道。何擯沙門。",
    "X81n1571_002:0417c18": "我雖無解。願王致問。王怒而問曰。何者是佛。提曰。見",
    "X81n1571_002:0417c19": "性是佛。王曰。師見性否。提曰。我見佛性。王曰。性在何",
    "X81n1571_002:0417c20": "處。提曰。性在作用。王曰。是何作用。我今不見。提曰。今",
    "X81n1571_002:0417c21": "現作用。王自不見。王曰。於我有否。提曰。王若作用。無",
    "X81n1571_002:0417c22": "有不是。王若不用。體亦難見。王曰。若當用時。幾處出",
    "X81n1571_002:0417c23": "現。提曰。若出現時。當有其八。王曰。其八出現。當為我",
    "X81n1571_002:0417c24": "說。波羅提即說偈曰。在胎為身。處世為人。在眼曰見。",
    "X81n1571_002:0418a01": "在耳曰聞。在鼻辨香。在口談論。在手執捉。在足運奔。",
    "X81n1571_002:0418a02": "徧現俱該沙界。收攝在一微塵。識者知是佛性。不識",
    "X81n1571_002:0418a03": "喚作精魂。王聞偈已。心即開悟。悔謝前非。咨詢法要。",
    "X81n1571_002:0418a04": "朝夕忘倦。迄於九旬。時宗勝既被斥逐。退藏深山。念",
    "X81n1571_002:0418a05": "曰。我今百歲。八十為非。二十年來。方歸佛道。性雖愚",
    "X81n1571_002:0418a06": "昧。行絕瑕疵。不能禦難。生何如死。言訖。即自投崖。俄",
    "X81n1571_002:0418a07": "有神人。以手捧承。置於巖上。安然無損。宗勝曰。我忝",
    "X81n1571_002:0418a08": "沙門。當與正法為主。不能抑絕王非。是以捐身自責。",
    "X81n1571_002:0418a09": "何神祐助。一至於斯。願垂一語。以保餘年。於是神人。",
    "X81n1571_002:0418a10": "乃說偈曰。師壽於百歲。八十而造非。為近至尊故。熏",
    "X81n1571_002:0418a11": "修而入道。雖具少智慧。而多有彼我。所見諸賢等。未",
    "X81n1571_002:0418a12": "甞生珍敬。二十年功德。其心未恬靜。聰明輕慢故。而",
    "X81n1571_002:0418a13": "獲至於此。得王不敬者。當感果如是。自今不疎怠。不",
    "X81n1571_002:0418a14": "久成奇智。諸聖悉存心。如來亦復爾。宗勝聞偈欣然。",
    "X81n1571_002:0418a15": "即於巖間宴坐　王復問波羅提曰。仁者智辨。當師",
    "X81n1571_002:0418a16": "何人。提曰。我所出家。即娑羅寺。烏娑婆三藏。為受業",
    "X81n1571_002:0418a17": "師。其出世師者。即大王叔菩提達磨是也。王聞祖名。",
    "X81n1571_002:0418a18": "驚駭久之曰。鄙薄忝嗣王位。而趣邪背正。忘我尊叔。",
    "X81n1571_002:0418a19": "遽勑近臣。特加迎請。祖即隨使而至。為王懺悔往非。",
    "X81n1571_002:0418a20": "王聞規誡。泣謝於祖。又詔宗勝歸國。大臣奏曰。宗勝",
    "X81n1571_002:0418a21": "被謫投崖。今已亡矣。王告祖曰。宗勝之死。皆自於吾。",
    "X81n1571_002:0418a22": "如何大慈令免斯罪。祖曰。宗勝今在巖間宴息。但遣",
    "X81n1571_002:0418a23": "使召。當即至矣。王即遣使入山。果見宗勝端居禪寂。",
    "X81n1571_002:0418a24": "宗勝蒙召乃曰。深愧王意。貧道誓處巖泉。且王國賢",
    "X81n1571_002:0418b01": "德如林。達磨是王之叔。六眾所師。波羅提法中龍象。",
    "X81n1571_002:0418b02": "願王崇仰二聖。以福皇基。使者復命未至。祖謂王曰。",
    "X81n1571_002:0418b03": "知取得宗勝否。王曰未知。祖曰。一請未至。再命必來。",
    "X81n1571_002:0418b04": "良久使還。果如祖語。祖遂辭王曰。當善修德。不久疾",
    "X81n1571_002:0418b05": "作。吾且去矣。經七曰。王乃得疾。國醫診治。有加無瘳。",
    "X81n1571_002:0418b06": "貴戚近臣。憶師前記。急發使告祖曰。王疾殆至彌留。",
    "X81n1571_002:0418b07": "願叔慈悲。遠來診救。祖即至慰問。時宗勝再承王召。",
    "X81n1571_002:0418b08": "即別巖間。波羅提亦來問疾。謂祖曰。當何施為。令王",
    "X81n1571_002:0418b09": "免苦。祖即令太子。為王宥罪施恩。崇奉三寶。復為懺",
    "X81n1571_002:0418b10": "悔。願罪消滅。如是者三。王疾有間。師念震旦緣熟。行",
    "X81n1571_002:0418b11": "化時至。乃先辭祖墖。次別同學。後至王所。慰而勉之",
    "X81n1571_002:0418b12": "曰。當勤修白業。護持三寶。吾去非晚。一九即回。王聞",
    "X81n1571_002:0418b13": "師言。涕淚交集。曰此國何罪。彼土何祥。叔既有緣。非",
    "X81n1571_002:0418b14": "吾所止。惟願。不忘父母之國。事畢早回。王即具大舟。",
    "X81n1571_002:0418b15": "實以眾寶。躬率臣寮。送至海壖。祖汎重溟。凡三周寒",
    "X81n1571_002:0418b16": "暑。達於廣州府南海縣。實梁普通元年庚子歲九月",
    "X81n1571_002:0418b17": "二十一日也。廣州刺史蕭昂。具主禮迎接。表聞武帝。",
    "X81n1571_002:0418b18": "帝覽奏。遣使齎詔迎請。(舊板。年甲差訛。今依梁僧寶唱續法記。宋嵩禪師正宗記。",
    "X81n1571_002:0418b19": "尚覺有疑。後別有說)十一月至金陵。帝問曰。朕即位已來。造寺",
    "X81n1571_002:0418b20": "寫經度僧。不可勝紀。有何功德。祖曰。並無功德。帝曰。",
    "X81n1571_002:0418b21": "何以無功德。祖曰。此但人天小果。有漏之因。如影隨",
    "X81n1571_002:0418b22": "形。雖有非實。帝曰。如何是真功德。祖曰。淨智妙圓。體",
    "X81n1571_002:0418b23": "自空寂。如是功德。不以世求。帝又問。如何是聖諦第",
    "X81n1571_002:0418b24": "一義。祖曰。廓然無聖。帝曰。對朕者誰。祖曰不識。帝不",
    "X81n1571_002:0418c01": "領悟。祖知機不契。是月十九日。潛回江北。十一月二",
    "X81n1571_002:0418c02": "十三日。屆於洛陽。當魏孝明帝正光元年也。寓止於",
    "X81n1571_002:0418c03": "嵩山少林寺。面壁而坐。終日默然。人莫之測。謂之壁",
    "X81n1571_002:0418c04": "觀婆羅門　時有僧神光者。曠達之士也。久居伊洛。",
    "X81n1571_002:0418c05": "博覧羣書。善談元理。每歎。孔老之教。禮術風規。蒙莊",
    "X81n1571_002:0418c06": "之書。未盡妙理。近聞達磨大士住止少林。至人不遙。",
    "X81n1571_002:0418c07": "當造元境。乃往彼晨夕參承。祖常端坐面壁。莫聞誨",
    "X81n1571_002:0418c08": "勵。光自惟曰。昔人求道。敲骨取髓。刺血濟饑。布髮掩",
    "X81n1571_002:0418c09": "泥。投崖飼虎。古尚若此。我又何人。其年十二月九日",
    "X81n1571_002:0418c10": "夜。天大雨雪。光堅立不動。遲明積雪過膝。祖憫而問",
    "X81n1571_002:0418c11": "曰。汝久立雪中。當求何事。光悲淚曰。惟願和尚慈悲。",
    "X81n1571_002:0418c12": "開甘露門。廣度羣品。祖曰。諸佛無上妙道。曠劫精勤。",
    "X81n1571_002:0418c13": "難行能行。非忍而忍。豈以小德小智輕心慢心。欲冀",
    "X81n1571_002:0418c14": "真乘。徒勞勤苦。光聞祖誨勵。潛取利刀。自斷左臂。置",
    "X81n1571_002:0418c15": "於祖前。祖知是法器。乃曰。諸佛最初求道。為法忘形。",
    "X81n1571_002:0418c16": "汝今斷臂吾前。求亦可在。祖遂因與易名。曰慧可。可",
    "X81n1571_002:0418c17": "曰。諸佛法印。可得聞乎。祖曰。諸佛法印。匪從人得。可",
    "X81n1571_002:0418c18": "曰。我心未寧。乞師與安。祖曰。將心來。與汝安。可良久",
    "X81n1571_002:0418c19": "曰。覔心了不可得。祖曰。我與汝安心竟　越九年。欲",
    "X81n1571_002:0418c20": "返天竺。命門人曰。時將至矣。汝等盍各言所得乎。時",
    "X81n1571_002:0418c21": "有道副對。如我所見。不執文字。不離文字。而為道用。",
    "X81n1571_002:0418c22": "祖曰。汝得吾皮。尼總持曰。我今所解。如慶喜見阿閦",
    "X81n1571_002:0418c23": "佛國。一見更不再見。祖曰。汝得吾肉。道育曰。四大本",
    "X81n1571_002:0418c24": "空。五陰非有。而我見處。無一法可得。祖曰。汝得吾骨。",
    "X81n1571_002:0419a01": "最後慧可禮拜依位而立。祖曰。汝得吾髓。乃顧慧可",
    "X81n1571_002:0419a02": "而告之曰。昔如來。以正法眼。付迦葉大士。展轉囑累。",
    "X81n1571_002:0419a03": "而至於我。我今付汝。汝當護持。并授汝袈裟。以為法",
    "X81n1571_002:0419a04": "信。各有所表。宜可知矣。可曰。請師指陳。祖曰。內傳法",
    "X81n1571_002:0419a05": "印。以契證心。外付袈裟。以定宗旨。後代澆薄。疑慮競",
    "X81n1571_002:0419a06": "生。云吾西天之人。言汝此方之子。憑何得法。以何證",
    "X81n1571_002:0419a07": "之。汝今受此衣法。却後難生。但出此衣并吾法偈。用",
    "X81n1571_002:0419a08": "以表明。其化無礙。至吾滅後二百年。衣止不傳。法周",
    "X81n1571_002:0419a09": "沙界。明道者多。行道者少。說理者多。通理者少。潛符",
    "X81n1571_002:0419a10": "密證千萬有餘。汝當闡揚。勿輕未悟。一念回機。便同",
    "X81n1571_002:0419a11": "本得。聽吾偈曰。吾本來茲土。傳法救迷情。一花開五",
    "X81n1571_002:0419a12": "葉。結果自然成。(舊載。祖曰吾有楞伽四卷。亦用付汝。即是如來心地要門。令諸眾生開示",
    "X81n1571_002:0419a13": "悟入　按人天眼目。達觀頴。反覆辨論。以正其訛。最為明確。今遵是說削去)吾自到此。凡",
    "X81n1571_002:0419a14": "五度中毒。我嘗自出。而試之置石。石裂。緣吾本離南",
    "X81n1571_002:0419a15": "印。來此東土。見赤縣神州。有大乘氣象。遂踰海越漠。",
    "X81n1571_002:0419a16": "為法求人。際會未諧。如愚若訥。今得汝傳授。吾意已",
    "X81n1571_002:0419a17": "終(別記。祖初居少林寺九年。為二祖說法。祇教外息諸緣。內心無喘。心如牆壁。可以入道。慧可種種說心性。",
    "X81n1571_002:0419a18": "曾未契理。祖祇遮其非。不為說無念心體。可一日曰。我已息諸緣。祖曰。莫成斷滅去否。可曰。不成斷滅。祖曰。此",
    "X81n1571_002:0419a19": "是諸佛所傳心體。更勿疑也)乃與徒眾。往禹門千聖寺。止三日。",
    "X81n1571_002:0419a20": "有期城太守楊衒之。早慕佛乘。問祖曰。西天五印。師",
    "X81n1571_002:0419a21": "承為祖。其道如何。祖曰。明佛心宗。行解相應。名之曰",
    "X81n1571_002:0419a22": "祖。又問。此外如何。祖曰。須明他心。知其今古。不厭有",
    "X81n1571_002:0419a23": "無。於法無取。不賢不愚。無迷無悟。若能是解。故稱為",
    "X81n1571_002:0419a24": "祖。楊曰。弟子歸心三寶。亦有年矣。而智慧昏蒙。尚迷",
    "X81n1571_002:0419b01": "真理。適聽師言。罔知攸措。願師慈悲。開示宗旨。祖知",
    "X81n1571_002:0419b02": "懇到。即說偈曰。亦不覩惡而生嫌。亦不觀善而勤措。",
    "X81n1571_002:0419b03": "亦不捨智而近愚。亦不拋迷而就悟。達大道兮過量。",
    "X81n1571_002:0419b04": "通佛心兮出度。不與凡聖同躔。超然名之曰祖。楊聞",
    "X81n1571_002:0419b05": "偈悲喜交并。曰願師久住世間。化導羣有。祖曰。吾即",
    "X81n1571_002:0419b06": "逝矣。不可久留。根性萬差。多逢愚難。楊曰。未審何人。",
    "X81n1571_002:0419b07": "弟子為師除得否。祖曰。吾以傳佛密秘。利益迷途。害",
    "X81n1571_002:0419b08": "彼自安。必無此理。楊曰。師苦不言。何表通變觀照之",
    "X81n1571_002:0419b09": "力。祖不獲已。乃為讖曰。江槎分玉浪。管炬開金鎖。五",
    "X81n1571_002:0419b10": "口相共行。九十無彼我。楊聞語。莫究其端。默記於懷。",
    "X81n1571_002:0419b11": "禮辭而去。祖之所讖。雖當時不測。而後皆符驗。時魏",
    "X81n1571_002:0419b12": "氏奉釋。禪雋如林。光統律師流支三藏者。覩師演道",
    "X81n1571_002:0419b13": "斥相指心。每與師論義。是非蜂起。祖遐振元風。普施",
    "X81n1571_002:0419b14": "法雨。而偏局之量。自不堪任。競起害心。數加毒藥。至",
    "X81n1571_002:0419b15": "第六度。以化緣已畢。傳法得人。遂不復救。端居而逝。",
    "X81n1571_002:0419b16": "即魏莊帝永安元年戊申十月五日也。其年十二月",
    "X81n1571_002:0419b17": "二十八日。葬熊耳山。起墖於定林寺。後三歲。魏宋雲。",
    "X81n1571_002:0419b18": "奉使西域回。遇祖於蔥嶺。見手携隻履。翩翩獨逝。雲",
    "X81n1571_002:0419b19": "問。師何往。祖曰。西天去。雲歸。具說其事。及門人啟壙。",
    "X81n1571_002:0419b20": "唯空棺隻履存焉。舉朝為之驚歎。奉詔取遺履於少",
    "X81n1571_002:0419b21": "林寺供養。至唐開元十五年丁卯歲。為信道者。竊在",
    "X81n1571_002:0419b22": "五臺華嚴寺。今不知所在。初梁武遇祖。因緣未契。及",
    "X81n1571_002:0419b23": "聞化行魏邦。遂欲自撰師碑。而未暇也。後聞宋雲事。",
    "X81n1571_002:0419b24": "乃成之。代宗。諡圓覺大師。墖曰空觀(年號。依紀年通譜　通論曰。傳",
    "X81n1571_002:0419c01": "燈謂。魏孝明帝。欽祖異迹。三屈詔命。祖竟不下少林。及祖示寂。宋雲自西域還。遇祖於葱嶺。孝莊帝有旨。令啟",
    "X81n1571_002:0419c02": "壙。如南史普通八年。即大通元年也。孝明。以是歲四年癸丑殂。祖以十月至梁。葢祖未至魏時。孝明已去世矣。",
    "X81n1571_002:0419c03": "其子即位未幾。為爾朱榮所弒。乃立孝莊帝。由是魏國大亂。越三年而孝莊殂。又五年分割。為東西魏。然則吾",
    "X81n1571_002:0419c04": "祖在少林時。正值其亂。及宋雲之還。則孝莊去世。亦五六年。其國至於分割久矣。烏有孝莊令啟壙之說乎。按",
    "X81n1571_002:0419c05": "唐史云。後魏末。有僧達磨。航海而來。既卒。其年魏使宋雲。於葱嶺回見之。門徒發其墓。但有隻履而已。此乃實",
    "X81n1571_002:0419c06": "錄也)。",
    "X81n1571_002:0419c07": "(考綱目。梁普通二年辛丑。即魏正光二年。今稱庚子。應是普通元年。又考寶誌公。有對武帝。稱達磨為觀音大",
    "X81n1571_002:0419c08": "士。傳佛心印之言。寶誌。卒於天監十三年。則達磨之來應在天監七八年之間。其葬。應在魏神龜初年。又三年",
    "X81n1571_002:0419c09": "宋雲道遇達磨。若在普通年來中國。則寶誌已卒矣。又佛祖綱目。以十一月至金陵者。為是。若以九月二十一",
    "X81n1571_002:0419c10": "日至廣州。十月一日至金陵。十日之間。豈能歷三千里耶)。",
    "X81n1571_002:0419c11": "河南嵩山二祖慧可大師者武牢姬氏子。父寂。以無",
    "X81n1571_002:0419c12": "子。禱祈既久。一夕感異光照室。其母因而懷姙。及長。",
    "X81n1571_002:0419c13": "遂以照室之瑞。名之曰光。自幼志氣不羣。博涉詩書。",
    "X81n1571_002:0419c14": "尤精玄理。而不事家產。好遊山水。後覧佛書。超然自",
    "X81n1571_002:0419c15": "得。即抵洛陽龍門。依香山靜。出家受具。於永穆寺。浮",
    "X81n1571_002:0419c16": "游講肆。徧學大小乘義。年三十三。却返香山。終日宴",
    "X81n1571_002:0419c17": "坐。又經八載。於寂默中。倐見一神人。謂曰。將欲受果。",
    "X81n1571_002:0419c18": "何滯此耶。大道匪遙。汝其南矣。祖知神助。因改名神",
    "X81n1571_002:0419c19": "光。翌日覺頭痛如刺。其師欲治之。空中有聲曰。此乃",
    "X81n1571_002:0419c20": "換骨。非常痛也。祖遂以見神事。白於師。師視其頂骨。",
    "X81n1571_002:0419c21": "即如五峯秀出矣。乃曰。汝相吉祥。當有所證。神令汝",
    "X81n1571_002:0419c22": "南者。斯則少林達磨大士。必汝之師也。祖於是。直造",
    "X81n1571_002:0419c23": "少室。親傳衣法。事見達磨章。自初祖西歸。師為繼席",
    "X81n1571_002:0419c24": "闡化焉　東魏孝靜帝。天平乙卯年。有一居士。年踰",
    "X81n1571_002:0420a01": "四十。不言名氏。聿來設禮。而問祖曰。弟子身纏風恙。",
    "X81n1571_002:0420a02": "請和尚懺罪。祀曰。將了來。與汝懺。士良久曰。覔罪不",
    "X81n1571_002:0420a03": "可得。祖曰。與汝懺罪竟。宜依佛法僧住。士曰。今見和",
    "X81n1571_002:0420a04": "尚。已知是僧。未審何名佛法。祖曰。是心是佛。是心是",
    "X81n1571_002:0420a05": "法。法佛無二。僧寶亦然。士曰。今日始知。罪性不在內。",
    "X81n1571_002:0420a06": "不在外。不在中間。如其心然。佛法無二也。祖深器之。",
    "X81n1571_002:0420a07": "即為剃髮。曰是吾寶也。宜名僧燦。其年三月十八日。",
    "X81n1571_002:0420a08": "於光福寺受具。自茲疾漸愈。執侍經二載　祖乃告",
    "X81n1571_002:0420a09": "曰。菩提達磨。遠自竺乾。以正法眼藏并信衣。密付於",
    "X81n1571_002:0420a10": "吾。吾今授汝。汝當守護。無令斷絕。聽吾偈曰。本來緣",
    "X81n1571_002:0420a11": "有地。因地種華生。本來無有種。華亦不曾生。祖付衣",
    "X81n1571_002:0420a12": "法已。又曰。汝受吾教。宜處深山。未可行化。當有國難。",
    "X81n1571_002:0420a13": "璨曰。師既預知。願垂示誨。祖曰。非吾知也。斯乃達磨",
    "X81n1571_002:0420a14": "傳般若多羅懸記云。心中雖吉外頭凶。是也。吾校年",
    "X81n1571_002:0420a15": "代。正在於汝。汝當諦思前言。勿罹世難。然吾亦有宿",
    "X81n1571_002:0420a16": "累。今要酬之。善去善行。俟時傳付。祖付囑已。即往鄴",
    "X81n1571_002:0420a17": "都。隨宜說法。一音演暢。四眾歸依。如是積三四十載。",
    "X81n1571_002:0420a18": "遂韜光混跡。變易儀相。或入酒肆。或過屠門。或習街",
    "X81n1571_002:0420a19": "談。或隨廝役。人問之曰。師是道人。何故如是。祖曰。我",
    "X81n1571_002:0420a20": "自調心。何關汝事。又於筦城縣匡救寺三門下。談無",
    "X81n1571_002:0420a21": "上道。聽者林集。時有辯和法師者。於寺中講涅槃經。",
    "X81n1571_002:0420a22": "學徒聞師闡法。稍稍引去。辯和不勝其憤。興謗於邑",
    "X81n1571_002:0420a23": "宰翟仲侃。翟惑其邪說。加祖以非法。祖怡然委順。識",
    "X81n1571_002:0420a24": "者謂之償債。時年一百七歲。即隋文帝開皇癸丑歲",
    "X81n1571_002:0420b01": "三月十六日也。葬磁州滏陽縣東北七十里。唐德宗。",
    "X81n1571_002:0420b02": "諡大祖禪師。",
    "X81n1571_002:0420b03": "安慶皖公山三祖僧璨大師不知何許人也。初以白",
    "X81n1571_002:0420b04": "衣謁二祖。既受度傳法。隱於舒州之皖公山。屬後周",
    "X81n1571_002:0420b05": "武帝廢佛教。祖往來太湖縣司空山。居無常處。積十",
    "X81n1571_002:0420b06": "餘載。時人無能知者。至隋開皇壬子。有沙彌道信。年",
    "X81n1571_002:0420b07": "始十四。來禮祖曰。願和尚慈悲。乞與解脫法門。祖曰。",
    "X81n1571_002:0420b08": "誰縛汝。曰無人縛。祖曰。何更求解脫乎。信於言下大",
    "X81n1571_002:0420b09": "悟。服勞九載後於吉州受戒。侍奉尤謹。祖屢試以元",
    "X81n1571_002:0420b10": "微。知其緣熟。乃付衣法。偈曰。華種雖因地。從地種華",
    "X81n1571_002:0420b11": "生。若無人下種。華地盡無生　祖又曰。昔可大師。付",
    "X81n1571_002:0420b12": "吾法後。往鄴都行化。三十年方終。今吾得汝。何滯此",
    "X81n1571_002:0420b13": "乎。即適羅浮山。優游二載。却還舊址。逾月。士民奔趨。",
    "X81n1571_002:0420b14": "大設檀供。祖為四眾。廣宣心要訖。於法會大樹下。合",
    "X81n1571_002:0420b15": "掌立終。即隋煬帝大業丙寅十月十五日也。唐明皇",
    "X81n1571_002:0420b16": "諡鑑智禪師。覺寂之墖　師。甞著信心銘曰。至道無",
    "X81n1571_002:0420b17": "難。唯嫌揀擇。但莫憎愛。洞然明白。毫釐有差。天地懸",
    "X81n1571_002:0420b18": "隔。欲得現前。莫存順逆。違順相爭。是為心病。不識元",
    "X81n1571_002:0420b19": "旨。徒勞念靜。圓同太虗。無欠無餘。良由取捨。所以不",
    "X81n1571_002:0420b20": "如。莫逐有緣。勿住空忍。一種平懷。泯然自盡。止動歸",
    "X81n1571_002:0420b21": "止。止更彌動。唯滯兩邊。寧知一種。一種不通。兩處失",
    "X81n1571_002:0420b22": "功。遣有沒有。從空背空。多言多慮。轉不相應。絕言絕",
    "X81n1571_002:0420b23": "慮。無處不通。歸根得旨。隨照失宗。須臾返照。勝却前",
    "X81n1571_002:0420b24": "空。前空轉變。皆由妄見。不用求真。唯須息見。二見不",
    "X81n1571_002:0420c01": "住。慎莫追尋。纔有是非。紛然失心。二由一有。一亦莫",
    "X81n1571_002:0420c02": "守。一心不生。萬法無咎。無咎無法。不生不心。能由境",
    "X81n1571_002:0420c03": "滅。境逐能沉。境由能境。能由境能。欲知兩段。元是一",
    "X81n1571_002:0420c04": "空。一空同兩。齊含萬象。不見精麤。寧有偏黨。大道體",
    "X81n1571_002:0420c05": "寬。無易無難。小見狐疑。轉急轉遲。執之失度。必入邪",
    "X81n1571_002:0420c06": "路。放之自然。體無去住。任性合道。逍遙絕惱。繫念乖",
    "X81n1571_002:0420c07": "真。昏沉不好。不好勞神。何用疎親。欲取一乘。勿惡六",
    "X81n1571_002:0420c08": "塵。六塵不惡。還同正覺。智者無為。愚人自縛。法無異",
    "X81n1571_002:0420c09": "法。妄自愛著。將心用心。豈非大錯。迷生寂亂。悟無好",
    "X81n1571_002:0420c10": "惡。一切二邊。良由斟酌。夢幻空華。何勞把捉。得失是",
    "X81n1571_002:0420c11": "非。一時放却。眼若不睡。諸夢自除。心若不異。萬法一",
    "X81n1571_002:0420c12": "如。一如體元。兀爾忘緣。萬法齊觀。歸復自然。泯其所",
    "X81n1571_002:0420c13": "以。不可方比。止動無動。動止無止。兩既不成。一何有",
    "X81n1571_002:0420c14": "爾。究竟窮極。不存軌則。契心平等。所作俱息。狐疑盡",
    "X81n1571_002:0420c15": "淨。正信調值。一切莫留。無可記憶。虗明自照。不勞心",
    "X81n1571_002:0420c16": "力。非思量處。識情難測。真如法界。無他無自。要急相",
    "X81n1571_002:0420c17": "應。唯言不二。不二皆同。無不包容。十方智者。皆入此",
    "X81n1571_002:0420c18": "宗。宗非促延。一念萬年。無在不在。十方目前。極小同",
    "X81n1571_002:0420c19": "大。忘絕境界。極大同小。不見邊表。有即是無。無即是",
    "X81n1571_002:0420c20": "有。若不如是。必不須守。一即一切。一切即一。但能如",
    "X81n1571_002:0420c21": "是。何慮不畢。信心不二。不二信心。言語道斷。非去來",
    "X81n1571_002:0420c22": "今。",
    "X81n1571_002:0420c23": "黃州黃梅四祖道信大師者姓司馬氏。世居河內。後",
    "X81n1571_002:0420c24": "徙於蘄州廣濟縣。生而超異。幼慕空宗。諸解脫門。宛",
    "X81n1571_002:0421a01": "如宿習。既嗣祖風。攝心無寐。脅不至席者六十年。隋",
    "X81n1571_002:0421a02": "大業丁丑。領徒眾抵吉州。值羣盜圍城。七旬不解。萬",
    "X81n1571_002:0421a03": "眾惶怖。祖愍之。教令念摩訶般若。時賊眾。望雉堞間。",
    "X81n1571_002:0421a04": "若有神兵。乃相謂曰。城內必有異人。不可攻矣。稍稍",
    "X81n1571_002:0421a05": "引去。唐武德甲申歲。師却返蘄春。住破頭山。學侶雲",
    "X81n1571_002:0421a06": "臻　一日。往黃梅縣。路逢一小兒。骨相奇秀。異乎常",
    "X81n1571_002:0421a07": "童。祖問曰。子何姓。答曰。姓即有。不是常姓。祖曰。是何",
    "X81n1571_002:0421a08": "姓。答曰。是佛性。祖曰。汝無姓耶。答曰。性空故無。祖默",
    "X81n1571_002:0421a09": "識其法器。即俾侍者。至其母所。乞令出家。母以宿緣",
    "X81n1571_002:0421a10": "故。殊無難色。遂捨為弟子。以至付法傳衣。偈曰。華種",
    "X81n1571_002:0421a11": "有生性。因地華生生。大緣與性合。當生生不生。遂以",
    "X81n1571_002:0421a12": "學徒委之　一日告眾曰。吾武德中。遊廬山登絕頂。",
    "X81n1571_002:0421a13": "望破頭山。見紫雲如葢。下有白氣。橫分六道。汝等會",
    "X81n1571_002:0421a14": "否。眾皆默然。弘忍曰。莫是和尚他後橫出一枝佛法",
    "X81n1571_002:0421a15": "否。祖曰善。貞觀癸卯歲。太宗嚮師道味。欲瞻風彩。詔",
    "X81n1571_002:0421a16": "赴京。祖上表遜謝。前後三返。竟以疾辭。第四度命使",
    "X81n1571_002:0421a17": "曰。如果不起。即取首來。使至山諭旨。祖乃引頸就刃。",
    "X81n1571_002:0421a18": "神色儼然。使異之。回以狀聞。帝彌加欽慕。就賜珍繒。",
    "X81n1571_002:0421a19": "以遂其志　高宗永徽辛亥歲閏九月四日。忽垂誡",
    "X81n1571_002:0421a20": "門人曰。一切諸法。悉皆解脫。汝等各自護念。流化未",
    "X81n1571_002:0421a21": "來。言訖。安坐而逝。壽七十有二。墖於本山。明年四月",
    "X81n1571_002:0421a22": "八日。墖戶無故自開。儀相如生。爾後門人不敢復閉。",
    "X81n1571_002:0421a23": "代宗諡大醫禪師。慈雲之墖。",
    "X81n1571_002:0421a24": "黃州黃梅五祖弘忍大師蘄州黃梅人。先為破頭山",
    "X81n1571_002:0421b01": "中栽松道者。甞請於四祖曰。法道可得聞乎。祖曰。汝",
    "X81n1571_002:0421b02": "已老。脫有聞。其能廣化耶。倘若再來。吾尚可遲汝。廼",
    "X81n1571_002:0421b03": "去行水邊。見一女子浣衣。揖曰。寄宿得否。女曰。我有",
    "X81n1571_002:0421b04": "父兄。可往求之。曰諾。我即敢行。女首肯之。遂回策而",
    "X81n1571_002:0421b05": "去。女。周氏李子也。歸輙孕。父母大惡逐之。女無所歸。",
    "X81n1571_002:0421b06": "日傭紡里中。夕止於眾舘之下。已而生一子。以為不",
    "X81n1571_002:0421b07": "祥。因拋濁港中。明日見之。泝流而上。氣體鮮明。大驚",
    "X81n1571_002:0421b08": "遂舉之。成童隨母乞食。里人呼為無姓兒。逢一智者。",
    "X81n1571_002:0421b09": "歎曰。此子。缺七種相。不逮如來。後遇信大師得法。嗣",
    "X81n1571_002:0421b10": "化於破頭山　唐高宗咸亨中。有一居士。姓盧。名慧",
    "X81n1571_002:0421b11": "能。自新州來參謁。祖問曰。汝自何來。盧曰嶺南。祖曰。",
    "X81n1571_002:0421b12": "欲須何事。盧曰。唯求作佛。祖曰。嶺南人無佛性。若為",
    "X81n1571_002:0421b13": "得佛。盧曰。人即有南北。佛性豈然。祖知是異人。乃訶",
    "X81n1571_002:0421b14": "曰。著槽廠去。盧禮足而退。便入碓房。服勞於杵臼之",
    "X81n1571_002:0421b15": "間。晝夜不息。經八月。祖知授付時至。遂告眾曰。正法",
    "X81n1571_002:0421b16": "難解。不可徒記吾言。持為己任。汝等各自隨意。述一",
    "X81n1571_002:0421b17": "偈。若語意冥符。則衣法皆付。時會下七百餘僧。上座",
    "X81n1571_002:0421b18": "神秀者。學通內外。眾所宗仰。咸推稱曰。若非尊秀。疇",
    "X81n1571_002:0421b19": "敢當之。神秀竊聆眾譽。不復思惟。乃於廊壁。書一偈",
    "X81n1571_002:0421b20": "曰。身是菩提樹。心如明鏡臺。時時勤拂拭。莫使惹塵",
    "X81n1571_002:0421b21": "埃。祖因經行。忽見此偈。知是神秀所述。乃讚歎曰。後",
    "X81n1571_002:0421b22": "代依此修行。亦得勝果。其壁。本欲令處士盧珍。繪楞",
    "X81n1571_002:0421b23": "伽變相。及見題偈在壁。遂止不畫。各令念誦。盧在碓",
    "X81n1571_002:0421b24": "坊。忽聆誦偈。乃問同學。是何章句。同學曰。汝不知。和",
    "X81n1571_002:0421c01": "尚求法嗣。令各述心偈。此則秀上座所述。和尚深加",
    "X81n1571_002:0421c02": "歎賞。必將付法傳衣也。盧曰。其偈云何。同學為誦。盧",
    "X81n1571_002:0421c03": "良久曰。美則美矣。了則未了。同學訶曰。庸流何知。勿",
    "X81n1571_002:0421c04": "發狂言。盧曰。子不信耶。願以一偈和之。同學不答。相",
    "X81n1571_002:0421c05": "視而笑。盧至夜密告一童子。引至廊下。盧自秉燭。請",
    "X81n1571_002:0421c06": "別駕張日用。於秀偈之側。寫一偈曰。菩提本無樹。明",
    "X81n1571_002:0421c07": "鏡亦非臺。本來無一物。何處惹塵埃。祖後見此偈曰。",
    "X81n1571_002:0421c08": "此是誰作。亦未見性。眾聞師語。遂不之顧　逮夜。祖",
    "X81n1571_002:0421c09": "潛詣碓坊。問曰。米白也未。盧曰。白也未有篩。祖以杖",
    "X81n1571_002:0421c10": "三擊其碓。盧即以三皷入室。祖告曰。諸佛出世。為一",
    "X81n1571_002:0421c11": "大事故。隨機大小。而引導之。遂有十地三乘頓漸等",
    "X81n1571_002:0421c12": "旨。以為教門。然以無上微妙秘密圓明真實正法眼",
    "X81n1571_002:0421c13": "藏。付於上首大迦葉尊者。展轉傳授。二十八世。至達",
    "X81n1571_002:0421c14": "磨。屆於此土。得可大師。承襲以至於今。今以法寶及",
    "X81n1571_002:0421c15": "所傳袈裟。用付於汝。善自保護。無令斷絕。聽吾偈曰。",
    "X81n1571_002:0421c16": "有情來下種。因地果還生。無情既無種。無性亦無生。",
    "X81n1571_002:0421c17": "盧行者。跪受衣法。啟曰。法則既受。衣付何人。祖曰。昔",
    "X81n1571_002:0421c18": "達磨初至。人未之信。故傳衣以明得法。今信心已熟。",
    "X81n1571_002:0421c19": "衣乃爭端。止於汝身。不復傳也。且當遠隱。俟時行化。",
    "X81n1571_002:0421c20": "所謂受衣之人。命如懸絲也。盧曰。當隱何所。祖曰。逢",
    "X81n1571_002:0421c21": "懷即止。遇會且藏。盧禮足已。捧衣而出。是夜南邁。大",
    "X81n1571_002:0421c22": "眾莫知。五祖自後不復上堂。大眾疑怪致問。祖曰。吾",
    "X81n1571_002:0421c23": "道行矣。何更詢之。復問。衣法誰得耶。祖曰。能者得。於",
    "X81n1571_002:0421c24": "是眾議。盧行者名能。尋訪既失。潛知彼得。即共奔逐。",
    "X81n1571_002:0422a01": "五祖既付衣法。復經四載。至上元乙亥。忽告眾曰。我",
    "X81n1571_002:0422a02": "今事畢。時可行矣。即入室安坐而逝。壽七十有四。建",
    "X81n1571_002:0422a03": "墖於黃梅之東山。代宗。諡大滿禪師。法雨之墖。",
    "X81n1571_002:0422a04": "六祖慧能大師姓盧氏。其先范陽人。父行瑫。武德中",
    "X81n1571_002:0422a05": "左官於南海之新州。遂占籍焉。三歲喪父。其母守志",
    "X81n1571_002:0422a06": "鞠養。及長。家尤貧窶。師樵採以給。一日負薪至市中。",
    "X81n1571_002:0422a07": "聞客讀金剛經。至應無所住而生其心。有所感悟。而",
    "X81n1571_002:0422a08": "問客曰。此何法也。得於何人。客曰。此名金剛經。得於",
    "X81n1571_002:0422a09": "黃梅忍大師。祖遽告其母。以為法尋師之意。直抵韶",
    "X81n1571_002:0422a10": "州。遇高行士劉志略。結為交友。尼無盡藏者。即志略",
    "X81n1571_002:0422a11": "之姑也。常讀涅槃經。師暫聽之。即為解說其義。尼遂",
    "X81n1571_002:0422a12": "執卷問字。祖曰。字即不識。義即請問。尼曰。字尚不識。",
    "X81n1571_002:0422a13": "曷能會義。祖曰。諸佛妙理。非關文字。尼驚異之。告鄉",
    "X81n1571_002:0422a14": "里耆艾曰。能是有道之人。宜請供養。於是。居人競來",
    "X81n1571_002:0422a15": "瞻禮。近有寶林古寺舊地。眾議營緝。俾祖居之。四眾",
    "X81n1571_002:0422a16": "霧集。俄成寶坊。祖一日忽自念曰。我求大法。豈可中",
    "X81n1571_002:0422a17": "道而止。明日遂行。至昌樂縣西山石室間。遇智遠。祖",
    "X81n1571_002:0422a18": "遂請益。遠曰。觀子神姿爽拔。殆非常人。吾聞西域菩",
    "X81n1571_002:0422a19": "提達磨。傳心印於黃梅。汝當往彼參決。祖辭去。直造",
    "X81n1571_002:0422a20": "黃梅之東山。即唐咸亨二年也。忍大師一見。默而識",
    "X81n1571_002:0422a21": "之。後傳衣法。令隱於懷集四會之間　儀鳳丙子正",
    "X81n1571_002:0422a22": "月八日。屆南海。遇印宗法師。於法性寺。講涅槃經。祖",
    "X81n1571_002:0422a23": "寓止廊廡間。暮夜風颺剎幡。聞二僧對論。一曰幡動。",
    "X81n1571_002:0422a24": "一曰風動。往復酬答。曾未契理。祖曰。可容俗流輙預",
    "X81n1571_002:0422b01": "高論否。直以風幡非動。動自心耳。印宗竊聆此語。竦",
    "X81n1571_002:0422b02": "然異之。明日邀祖入室。徵風幡之義。祖具以理告。印",
    "X81n1571_002:0422b03": "宗不覺起而立曰。行者定非常人。師為是誰。祖更無",
    "X81n1571_002:0422b04": "所隱。直敘得法因由。於是印宗執弟子之禮。請授禪",
    "X81n1571_002:0422b05": "要。乃告四眾曰。印宗具足凡夫。今遇肉身菩薩。乃指",
    "X81n1571_002:0422b06": "座下盧居士曰。即此是也。因請出所傳信衣。悉令瞻",
    "X81n1571_002:0422b07": "禮。至正月十五日。會諸名德。為之剃髮。二月八日。就",
    "X81n1571_002:0422b08": "法性寺智光律師。授滿分戒。其戒壇。即劉宋時。求那",
    "X81n1571_002:0422b09": "跋陀三藏之所置也。三藏記云。後當有肉身菩薩。在",
    "X81n1571_002:0422b10": "此壇受戒。又梁末真諦三藏。於壇之側。手植二菩提",
    "X81n1571_002:0422b11": "樹。謂眾曰。却後一百二十年。有大開士。於此樹下。演",
    "X81n1571_002:0422b12": "無上乘。度無量眾。祖具戒已。於此樹下。開東山法門。",
    "X81n1571_002:0422b13": "宛如宿契。明年二月八日。忽謂眾曰。吾不願此居。欲",
    "X81n1571_002:0422b14": "歸舊隱。即印宗與緇白千餘人。送祖歸寶林寺。韶州",
    "X81n1571_002:0422b15": "刺史韋據。請於大梵寺。轉妙法輪。并受無相心地戒。",
    "X81n1571_002:0422b16": "門人紀錄。目為壇經。盛行於世。後返曹溪。雨大法雨。",
    "X81n1571_002:0422b17": "學者不下千數　中宗神龍乙巳。降詔曰。朕請安秀",
    "X81n1571_002:0422b18": "二師。宮中供養。萬幾之暇。每究一乘。二師並推讓曰。",
    "X81n1571_002:0422b19": "南方有能禪師。密受忍大師衣法。可就彼問。今遣內",
    "X81n1571_002:0422b20": "侍薛簡。馳詔迎請。願師慈念。速赴上京。祖上表辭疾。",
    "X81n1571_002:0422b21": "願終林麓。簡曰。京城禪德皆云。欲得會道。必須坐禪",
    "X81n1571_002:0422b22": "習定。若不因禪定。而得解脫者。未之有也。未審。師所",
    "X81n1571_002:0422b23": "說法如何。祖曰。道由心悟。豈在坐也。經云。若見如來",
    "X81n1571_002:0422b24": "若坐若臥。是行邪道。何故。無所從來。亦無所去。若無",
    "X81n1571_002:0422c01": "生滅。是如來清淨禪。諸法空寂。是如來清淨坐。究竟",
    "X81n1571_002:0422c02": "無證。豈況坐耶。簡曰。弟子回。主上必問。願和尚慈悲。",
    "X81n1571_002:0422c03": "指示心要。祖曰。道無明暗。明暗是代謝之義。明暗無",
    "X81n1571_002:0422c04": "盡。亦是有盡相待立名。故經云。法無有比。無相待故。",
    "X81n1571_002:0422c05": "簡曰。明喻智慧。暗況煩惱。修道之人。儻不以智慧照",
    "X81n1571_002:0422c06": "破煩惱。無始生死。憑何出離。祖曰。煩惱即是菩提。無",
    "X81n1571_002:0422c07": "二無別。若以智慧昭煩惱者。此是二乘小見。羊鹿等",
    "X81n1571_002:0422c08": "機。大智上根。悉不如是。簡曰。如何是大乘見解。祖曰。",
    "X81n1571_002:0422c09": "明與無明。其性無二。無二之性。即是實性。實性者。處",
    "X81n1571_002:0422c10": "凡愚而不滅。在聖賢而不增。住煩惱而不亂。居禪定",
    "X81n1571_002:0422c11": "而不寂。不斷不常。不來不去。不在中間及其內外。不",
    "X81n1571_002:0422c12": "生不滅。性相如如。常住不遷。名之曰道。簡曰。師說不",
    "X81n1571_002:0422c13": "生不滅。何異外道。祖曰。外道所說不生不滅者。將滅",
    "X81n1571_002:0422c14": "止生。以生顯滅。滅猶不滅。生說無生。我說不生不滅",
    "X81n1571_002:0422c15": "者。本自無生。今亦無滅。所以不同外道。汝若欲知心",
    "X81n1571_002:0422c16": "要。但一切善惡。都莫思量。自然得入清淨心體。湛然",
    "X81n1571_002:0422c17": "常寂。妙用恒沙。簡蒙指教。豁然大悟　簡歸闕。表奏",
    "X81n1571_002:0422c18": "祖語。有詔謝師。并賜袈裟。絹五百疋。寶鉢一口。十二",
    "X81n1571_002:0422c19": "月十九日。勑改古寶林。為中興寺。三年十一月十八",
    "X81n1571_002:0422c20": "日。勑韶州刺史。重加崇飾。賜額為法泉寺。祖新州舊",
    "X81n1571_002:0422c21": "居。為國恩寺　一日。祖謂眾曰。諸善知識。汝等各各",
    "X81n1571_002:0422c22": "淨心。聽吾說法。汝等諸人。自心是佛。更莫狐疑。外無",
    "X81n1571_002:0422c23": "一物而能建立。皆是本心生萬種法。故經云。心生種",
    "X81n1571_002:0422c24": "種法生。心滅種種法滅。若欲成就種智。須達一相三",
    "X81n1571_002:0423a01": "昧。一行三昧。若於一切處。而不住相。彼相中不生憎",
    "X81n1571_002:0423a02": "愛。亦無取捨。不念利益成壞等事。安閒恬靜。虗融澹",
    "X81n1571_002:0423a03": "泊。此名一相三昧。若於一切處。行住坐臥。純一直心。",
    "X81n1571_002:0423a04": "不動道場。真成淨土。名一行三昧。若人具二三昧。如",
    "X81n1571_002:0423a05": "地有種。能含藏長養。成就其實。一相一行亦復如是。",
    "X81n1571_002:0423a06": "我今說法。猶如時雨。溥潤大地。汝等佛性。譬諸種子。",
    "X81n1571_002:0423a07": "遇茲霑洽。悉得發生。承吾旨者。決獲菩提。依吾行者。",
    "X81n1571_002:0423a08": "定證妙果　明皇先天壬子。告諸四眾曰。吾忝受忍",
    "X81n1571_002:0423a09": "大師衣法。今為汝等說法。不付其衣。葢汝等信根淳",
    "X81n1571_002:0423a10": "熟。決定不疑。堪任大事。聽吾偈曰。心地含諸種。普雨",
    "X81n1571_002:0423a11": "悉皆生。頓悟華情已。菩提果自成。說偈已。復曰。其法",
    "X81n1571_002:0423a12": "無二。其心亦然。其道清淨。亦無諸相。汝等慎勿觀淨。",
    "X81n1571_002:0423a13": "及空其心。此心本淨。無可取捨。各自努力。隨緣好去",
    "X81n1571_002:0423a14": "　有僧。舉臥輪偈。臥輪有伎倆。能斷百思想。對境心",
    "X81n1571_002:0423a15": "不起。菩提日日長。祖聞之曰。此偈未明心地。若依而",
    "X81n1571_002:0423a16": "行之。是加繫縛。因示一偈。慧能沒伎倆。不斷百思想。",
    "X81n1571_002:0423a17": "對境心數起。菩提作麼長　祖說法利生。經四十載。",
    "X81n1571_002:0423a18": "其年七月六日。命弟子。住新州國恩寺。建報恩墖。仍",
    "X81n1571_002:0423a19": "令倍工。又有蜀僧。名方辯。來謁曰。善揑塑。祖正色曰。",
    "X81n1571_002:0423a20": "試塑看。方辯不領旨。乃塑祖真。可高七尺。曲盡其妙。",
    "X81n1571_002:0423a21": "祖觀之曰。汝善塑性。不善佛性。酬以衣物。辯禮謝而",
    "X81n1571_002:0423a22": "去　明皇開元癸丑年七月一日。謂門人曰。吾欲歸",
    "X81n1571_002:0423a23": "新州。汝速理舟檝。時大眾哀慕。乞師且住。祖曰。諸佛",
    "X81n1571_002:0423a24": "出現。猶示涅槃。有來必去。理亦常然。吾此形骸。歸必",
    "X81n1571_002:0423b01": "有所。眾曰。師從此去。早晚却回。祖曰。葉落歸根。來時",
    "X81n1571_002:0423b02": "無口。又問。師之法眼。何人傳受。祖曰。有道者得。無心",
    "X81n1571_002:0423b03": "者通。又問。後莫有難否。祖曰。吾滅後五六年。當有一",
    "X81n1571_002:0423b04": "人來取吾首。聽吾記曰。頭上養親。口裏須飱。遇滿之",
    "X81n1571_002:0423b05": "難。楊柳為官。又曰。吾去七十年。有二菩薩。從東方來。",
    "X81n1571_002:0423b06": "一在家一出家。同時興化。建立吾宗。締緝伽藍。昌隆",
    "X81n1571_002:0423b07": "法嗣。言訖。往新州國恩寺。沐浴跏趺而化。異香襲人。",
    "X81n1571_002:0423b08": "白虹屬地。即其年八月三日也。時韶新兩郡。各修靈",
    "X81n1571_002:0423b09": "墖。道俗莫決所之。兩郡刺史。共焚香祝曰。香烟引處。",
    "X81n1571_002:0423b10": "即師之欲歸焉。時鑪香騰涌。直貫曹溪。以十一月十",
    "X81n1571_002:0423b11": "三日入墖。壽七十六。時韶州勅史韋據。撰碑　上元",
    "X81n1571_002:0423b12": "庚子。肅宗遣使。就請師衣鉢。歸內供養。至永泰元年",
    "X81n1571_002:0423b13": "五月五日。代宗夢六祖大師請衣鉢。七日勑刺史楊",
    "X81n1571_002:0423b14": "瑊曰。朕夢感禪師請傳法袈裟。却歸曹溪。今遣鎮國",
    "X81n1571_002:0423b15": "大將軍劉崇景。頂戴而送。朕謂之國寶。卿可於本寺",
    "X81n1571_002:0423b16": "如法安置。專令僧眾親承宗旨者。嚴加守護。勿令遺",
    "X81n1571_002:0423b17": "墜。後或為人偷竊。皆不遠而獲。如是者數四。憲宗諡",
    "X81n1571_002:0423b18": "大鑒禪師。墖曰元和靈照。",
    "X81n1571_002:0423b20": "五燈全書卷第二"
}