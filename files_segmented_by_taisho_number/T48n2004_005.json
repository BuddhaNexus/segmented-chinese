{
    "T48n2004_005:0269a02": "萬松老人評唱天童覺和尚頌古",
    "T48n2004_005:0269a03": "從容庵錄五",
    "T48n2004_005:0269a05": "侍者離知錄",
    "T48n2004_005:0269a06": "後學性一校",
    "T48n2004_005:0269a07": "生生道人梓",
    "T48n2004_005:0269a08": "第六十七則嚴經智慧",
    "T48n2004_005:0269a09": "示眾云。一塵含萬象。一念具三千。何況頂天",
    "T48n2004_005:0269a10": "立地丈夫兒。道頭知尾。靈利漢。莫自辜負已",
    "T48n2004_005:0269a11": "靈埋沒家寶麼。",
    "T48n2004_005:0269a12": "舉。華嚴經云。我今普見一切眾生。具有如",
    "T48n2004_005:0269a13": "來智慧德相(熊翻斤斗驢舞柘枝)但以妄想執著。而不",
    "T48n2004_005:0269a14": "證得(妄想執著亦不惡)。",
    "T48n2004_005:0269a15": "師云。華嚴大疏首尾。清涼大師。科此段經。名",
    "T48n2004_005:0269a16": "開因性。普賢行願疏。名開物性源。如何開耶。",
    "T48n2004_005:0269a17": "出現品云。佛子無一眾生而不具有如來智",
    "T48n2004_005:0269a18": "慧。但以妄想顛倒執著。而不證得(注云凡夫妄想權小執著顛倒",
    "T48n2004_005:0269a19": "通上二種)若離妄想。一切智自然智無礙智。則得",
    "T48n2004_005:0269a20": "現前。便舉一塵包含大千經卷之喻。前頌萬",
    "T48n2004_005:0269a21": "象之中獨露身。離念見佛破塵出經。正是此",
    "T48n2004_005:0269a22": "科經也。又云。爾時如來以無障礙清淨智眼。",
    "T48n2004_005:0269a23": "普觀法界一切眾生。而作是言。奇哉奇哉。此",
    "T48n2004_005:0269a24": "諸眾生。云何具有如來智慧。愚痴迷惑。不知",
    "T48n2004_005:0269a25": "不見。我當教以正道。令其永離妄想執著。自",
    "T48n2004_005:0269a26": "於身中得見如來廣大智慧。與佛無異。清涼",
    "T48n2004_005:0269a27": "大疏云。眾生包性德而為體。攬智海以為源。",
    "T48n2004_005:0269a28": "但相變體殊。情生智隔。今令知心合體。達本",
    "T48n2004_005:0269a29": "忘情。故談斯經而為顯示。釋曰。此則兼明眾",
    "T48n2004_005:0269b01": "生迷真之由也。譬如福德智慧具足相貌之",
    "T48n2004_005:0269b02": "人。忽然夢見貧病苦身。即相變也。不見本身。",
    "T48n2004_005:0269b03": "即體殊也。執認云是我身。即情生也。不信自",
    "T48n2004_005:0269b04": "身福德端正。即智隔也。僧問報慈。情生智隔。",
    "T48n2004_005:0269b05": "相變體殊。情未生時如何。慈云。隔。諸方罔知",
    "T48n2004_005:0269b06": "出處。多以相為想。就便辨之。學者應知。仰山",
    "T48n2004_005:0269b07": "勘香嚴。如來禪許師兄會。祖師禪未夢見在。",
    "T48n2004_005:0269b08": "且道。如來禪相去多少。試將華嚴經文。參我",
    "T48n2004_005:0269b09": "天童頌意。頌云。",
    "T48n2004_005:0269b10": "天蓋地載(通上徹下)　成團作塊(刀斧斫不開)　周法界而無",
    "T48n2004_005:0269b11": "邊(十方無壁落)　　析隣虛而無內(佛眼覷不見)　及盡玄微(好事",
    "T48n2004_005:0269b12": "不如無)　　誰分向背(無廻避處)　佛祖來償口業債(言多傷行)　問",
    "T48n2004_005:0269b13": "取南泉王老師(忌却杉山)　　人人只喫一莖菜(更無餘事可營",
    "T48n2004_005:0269b14": "為)",
    "T48n2004_005:0269b15": "師云。巖頭道。直須向自己胸襟流出。將來與",
    "T48n2004_005:0269b16": "我蓋大蓋地。今言天蓋地載。何其顛倒也。蓋",
    "T48n2004_005:0269b17": "就人情而言之。人情皆謂天地生人。謂之三",
    "T48n2004_005:0269b18": "才。佛教反以人生天地。所以三界唯心萬法",
    "T48n2004_005:0269b19": "唯識。這裏打做一團。鍊做一塊。周法界無邊",
    "T48n2004_005:0269b20": "表。楞嚴經。佛告阿難。汝觀地性。麁為大地。",
    "T48n2004_005:0269b21": "細為微塵。至隣虛塵。析彼極微色邊際相。七",
    "T48n2004_005:0269b22": "分所成。更析隣虛。即實空性。萬松常舉。信心",
    "T48n2004_005:0269b23": "銘。極小同大。忘絕境界。極大同小。不見邊",
    "T48n2004_005:0269b24": "表。或有人問世間何物最大。當曰真空。何以",
    "T48n2004_005:0269b25": "故極大同小。不見邊表故。或有人問世間何",
    "T48n2004_005:0269b26": "物最小。當曰真空。何以故極小同大。忘絕境",
    "T48n2004_005:0269b27": "界故。嗚呼三祖何人哉。出一則語。天下衲僧",
    "T48n2004_005:0269b28": "跳不出。僧問趙州。如何是玄中玄。州云。汝玄",
    "T48n2004_005:0269b29": "來多少時也。僧云。玄之久矣。州云。若不是老",
    "T48n2004_005:0269c01": "僧幾乎玄殺。洞山玄中銘。向道莫去。歸來背",
    "T48n2004_005:0269c02": "父。既周法界。打成一塊。豈勞塵外別有玄微。",
    "T48n2004_005:0269c03": "豈有前後向背。佛不出世。也不曾減。佛出世",
    "T48n2004_005:0269c04": "指示演說。也不曾添。譽海之寬。誇日之明。",
    "T48n2004_005:0269c05": "不足可言。並為增語。南泉杉山。普請擇蕨菜",
    "T48n2004_005:0269c06": "次。南泉拈起一莖曰。這箇大好供養杉山云。",
    "T48n2004_005:0269c07": "非但這箇。百味珍羞。他亦不顧。南泉云。雖然",
    "T48n2004_005:0269c08": "如是。箇箇須甞過始得。大陽明安。上堂云。莫",
    "T48n2004_005:0269c09": "行心處路。莫坐無處功。有無二俱離。廓然天",
    "T48n2004_005:0269c10": "地空。所以南泉道。大家喫一莖菜。更覓一莖",
    "T48n2004_005:0269c11": "入地獄如箭射。萬松道。今日人七。",
    "T48n2004_005:0269c12": "第六十八則夾山揮劍",
    "T48n2004_005:0269c13": "示眾云。寰中天子勅。閫外將軍令。有時門頭",
    "T48n2004_005:0269c14": "得力。有時室內稱尊。且道。是甚麼人。",
    "T48n2004_005:0269c15": "舉。僧問夾山。撥塵見佛時如何(何必)。山云。",
    "T48n2004_005:0269c16": "直須揮劍(果然)。若不揮劍漁父棲巢(坐則非佛)。僧",
    "T48n2004_005:0269c17": "舉。問石霜。撥塵見佛時如何(見即不撥撥即不見)霜云",
    "T48n2004_005:0269c18": "渠無國土。何處逢渠(不坐即佛)僧迴舉似夾山(往來",
    "T48n2004_005:0269c19": "不易)山上堂云。門庭施設不如老僧。入理深",
    "T48n2004_005:0269c20": "談猶較石霜百步(各得一橛)。",
    "T48n2004_005:0269c21": "師云。潭州石霜慶諸禪師。初在溈山充米頭。",
    "T48n2004_005:0269c22": "方篩米次。溈曰。施主物不可拋棄。霜曰。不拋",
    "T48n2004_005:0269c23": "棄。溈於地拾一粒示之曰。爾道不拋棄。這箇",
    "T48n2004_005:0269c24": "甚處得來。師無對。溈曰。莫欺這一粒。百千粒",
    "T48n2004_005:0269c25": "從這一粒生。霜曰。然則這一粒。自何處生。溈",
    "T48n2004_005:0269c26": "大笑歸方丈。晚上堂曰。大眾米裏有蟲。後參",
    "T48n2004_005:0269c27": "道吾。問觸目菩提。吾喚沙彌添淨瓶水。悟如",
    "T48n2004_005:0269c28": "前舉。霜在道吾。兩夏而受印。會昌之厄。混跡",
    "T48n2004_005:0269c29": "潭州瀏陽陶家坊。朝游夕處。大中初有僧。自",
    "T48n2004_005:0270a01": "洞山至舉。洞山初秋夏末。兄弟或東或西。直",
    "T48n2004_005:0270a02": "須向萬里無寸草處去。良久曰。只如萬里無",
    "T48n2004_005:0270a03": "寸草處。又作麼生去。霜曰。出門便是草。僧復",
    "T48n2004_005:0270a04": "舉似洞山。山曰。此是一千五百人善知識語。",
    "T48n2004_005:0270a05": "且大唐國裏能有幾人。囊錐始露住石霜道",
    "T48n2004_005:0270a06": "場。果符悟本之記。二十年海眾千餘。往往長",
    "T48n2004_005:0270a07": "坐不臥。屹若株杌。枯木堂名自茲立焉。僧問",
    "T48n2004_005:0270a08": "撥塵見佛。所問是一。夾山道。若不揮劍漁父",
    "T48n2004_005:0270a09": "棲巢。石霜道。渠無國土何處逢渠。萬松道。入",
    "T48n2004_005:0270a10": "理深談不如石霜。門庭施設猶較夾山百步。",
    "T48n2004_005:0270a11": "莫有兩彩一賽底麼。天童道甚。頌云。",
    "T48n2004_005:0270a12": "拂牛劍氣洗兵威(太平本是將軍致)　定亂歸功更是誰",
    "T48n2004_005:0270a13": "(不許將軍見太平)　　一旦氛埃清四海(但盡凡情)　垂衣皇化自",
    "T48n2004_005:0270a14": "無為(別無聖解)",
    "T48n2004_005:0270a15": "師云。臨濟宗風。金剛王寶劍。殺佛殺祖。夾山",
    "T48n2004_005:0270a16": "截斷老葛藤。打破狐窠窟。晉書。雷煥善天文。",
    "T48n2004_005:0270a17": "張華因望斗牛間。常有異氣。邀煥。夜登樓仰",
    "T48n2004_005:0270a18": "視。煥曰。僕察之久矣。寶劍之精上於天。在豫",
    "T48n2004_005:0270a19": "章酆城縣界。華乃薦雷。為鄷城令。修獄掘基。",
    "T48n2004_005:0270a20": "得石匣。有雙劍。光甚艶發。送一與華。留一自",
    "T48n2004_005:0270a21": "佩。華被誅失劍。煥卒子為州從事。佩父劍至",
    "T48n2004_005:0270a22": "延平津。劍躍墮水。使人投之。見兩龍有文章。",
    "T48n2004_005:0270a23": "投者懼迴。說苑。武王伐紂遇雨。散宜生曰。此",
    "T48n2004_005:0270a24": "非妖歟。王曰。非也。天洗兵也。此頌若不揮劍",
    "T48n2004_005:0270a25": "漁父棲巢。易曰。黃帝堯舜垂衣裳。而治天下。",
    "T48n2004_005:0270a26": "無為之化不令而行。此頌無巢可棲。渠無國",
    "T48n2004_005:0270a27": "土。無劍可揮。何處逢渠也。同安察禪師道。妙",
    "T48n2004_005:0270a28": "體本來無處所。通身那更有蹤由。萬松道。許",
    "T48n2004_005:0270a29": "爾親見石霜。猶較夾山百步。要見夾山麼。劍",
    "T48n2004_005:0270b01": "為不平離寶匣。藥因投病出金瓶。",
    "T48n2004_005:0270b02": "第六十九則南泉白牯",
    "T48n2004_005:0270b03": "示眾云。成佛作祖。嫌帶污名。戴角披毛。推居",
    "T48n2004_005:0270b04": "上位。所以真光不耀。大智若愚。更有箇便宜",
    "T48n2004_005:0270b05": "聾。佯不采底。知是阿誰。",
    "T48n2004_005:0270b06": "舉。南泉示眾云。三世諸佛不知有(只為知有)狸",
    "T48n2004_005:0270b07": "奴白牯却知有(只為不知有)。",
    "T48n2004_005:0270b08": "師云。飛山法師戒珠。作別傳心法議。毀斥南",
    "T48n2004_005:0270b09": "泉曰。若願輩。不嗜學不知本。不足以語如來",
    "T48n2004_005:0270b10": "教。無盡燈附集依通。率易辯敘南泉初習律。",
    "T48n2004_005:0270b11": "次聽華嚴楞伽。入中百門觀。聞馬祖傳言外",
    "T48n2004_005:0270b12": "道。屢扣其旨頓獲忘筌。一日行粥。馬祖問。桶",
    "T48n2004_005:0270b13": "裏是甚麼。泉曰。這老漢合取口。作恁麼語話。",
    "T48n2004_005:0270b14": "泉臨機不讓馬祖。如此後來。却向趙州手裏",
    "T48n2004_005:0270b15": "償債。泉問座主。涅盤經以何為極則。主曰。",
    "T48n2004_005:0270b16": "以如如為極則。泉云。喚作如如早是變也。今",
    "T48n2004_005:0270b17": "時沙門須向異類中行始得。趙州於僧堂前",
    "T48n2004_005:0270b18": "問。異則不問。如何是類。泉乃兩手托地。州以",
    "T48n2004_005:0270b19": "脚一踏。泉便倒地。州走入延壽寮。叫云悔悔。",
    "T48n2004_005:0270b20": "泉令侍者問州。悔箇甚麼。州云。悔不更與兩",
    "T48n2004_005:0270b21": "踏。泉上堂云。王老師自小。養一頭水牯牛。擬",
    "T48n2004_005:0270b22": "向溪東牧。不免食他國家水草。溪西牧亦不",
    "T48n2004_005:0270b23": "免食他國家水草。如今不免隨分納些子。總",
    "T48n2004_005:0270b24": "不見得。泉一日見浴主燒浴云。齋後請水牯",
    "T48n2004_005:0270b25": "牛浴。浴主去請。泉云。將得繩索來麼。州以手",
    "T48n2004_005:0270b26": "拽泉鼻。泉云。是即是太麁生。州問。知有底人",
    "T48n2004_005:0270b27": "向甚麼處去。泉云。向山前檀越家。作一頭水",
    "T48n2004_005:0270b28": "牯牛去。州云。謝師指示。泉云。昨夜三更月到",
    "T48n2004_005:0270b29": "窓。泉將順世。首座問。和尚百年後向何處去。",
    "T48n2004_005:0270c01": "泉云。山下作一頭水牯牛去。座云。某甲隨和",
    "T48n2004_005:0270c02": "尚去得否。泉云。汝若隨我。須銜取一莖草來。",
    "T48n2004_005:0270c03": "此異類話。南泉首唱。溈山和之。道吾雲巖傳",
    "T48n2004_005:0270c04": "授。今為曹山三墮。道吾到南泉。泉問。闍梨名",
    "T48n2004_005:0270c05": "甚麼。吾云。宗智。泉云。智不到處作麼生宗。",
    "T48n2004_005:0270c06": "吾云。切忌道著。泉云。灼然道著即頭角生。三",
    "T48n2004_005:0270c07": "日後與雲巖。在後架把針次。泉過乃問。前日",
    "T48n2004_005:0270c08": "道智不到處切忌道著。道著即頭角生。合作",
    "T48n2004_005:0270c09": "麼生行履。吾便抽身入僧堂。泉便去。巖問吾。",
    "T48n2004_005:0270c10": "師弟適來為甚。不祗對和尚。吾云。爾得恁麼",
    "T48n2004_005:0270c11": "靈利。巖不薦。却去問泉云。適來公案。智頭陀",
    "T48n2004_005:0270c12": "作。麼不祗對和尚。泉云。他却是異類中行。巖",
    "T48n2004_005:0270c13": "云。如何是異類中行。泉云。不見道。智不到處",
    "T48n2004_005:0270c14": "切忌道著。道著即頭角生。直須向異類中行。",
    "T48n2004_005:0270c15": "巖亦不會。吾知巖不薦乃云。此人緣不在此。",
    "T48n2004_005:0270c16": "便同迴藥山。巖遂舉前話。山云。子作麼生。",
    "T48n2004_005:0270c17": "會他這箇時節。便迴來。巖無對。山乃大笑。",
    "T48n2004_005:0270c18": "巖便問。如何是異類中行。山云。吾今日困。",
    "T48n2004_005:0270c19": "別時來。巖云。某甲特為此事歸來。山云。且",
    "T48n2004_005:0270c20": "去。巖便出。吾在方丈外。聞巖不薦。不覺咬得",
    "T48n2004_005:0270c21": "指頭血出。却下來問。師兄問和尚那因緣。作",
    "T48n2004_005:0270c22": "麼生。巖云。和尚不為某甲說。吾便低頭。二人",
    "T48n2004_005:0270c23": "侍立。山問智不到處切忌道著道著即頭角",
    "T48n2004_005:0270c24": "生。吾便珍重出去。巖遂問山。智師弟為甚麼。",
    "T48n2004_005:0270c25": "不祗對和尚。山云。我今日背痛。是他却會。爾",
    "T48n2004_005:0270c26": "去問取。巖遂問。師弟適來為甚麼。不祗對和",
    "T48n2004_005:0270c27": "尚。吾云。我今日頭痛。爾去問取和尚。后雲巖",
    "T48n2004_005:0270c28": "遷化。遣人馳辭書至。吾覽後曰。雲巖不知有。",
    "T48n2004_005:0270c29": "悔當時不向伊道。然雖如是。要且不違藥山",
    "T48n2004_005:0271a01": "之子。玄覺云。古人恁麼道。還知有也未。雲巖",
    "T48n2004_005:0271a02": "當時不會。甚麼處是不會處。翠巖芝云。道吾",
    "T48n2004_005:0271a03": "道。雲巖不知有。悔當時不向伊道。只如恁麼",
    "T48n2004_005:0271a04": "道。道吾還知有也無。萬松道。雲巖為洞山之",
    "T48n2004_005:0271a05": "師。一派之源。再四再三。不知有此事。萬松具",
    "T48n2004_005:0271a06": "錄。也要與後人傍。參助一半力。豈唯雲巖不",
    "T48n2004_005:0271a07": "知有。翠巖芝道。道吾還知有也無。萬松道。非",
    "T48n2004_005:0271a08": "但道吾。翠巖還知有也未。不見。僧問長沙。為",
    "T48n2004_005:0271a09": "甚三世諸佛不知有。沙云。未入鹿苑時。猶較",
    "T48n2004_005:0271a10": "些子。僧云。狸奴白牯。為甚麼却知有。沙云。",
    "T48n2004_005:0271a11": "汝爭怪得伊。萬松到此只可傍觀。大小天童",
    "T48n2004_005:0271a12": "讚歎有分。頌云。",
    "T48n2004_005:0271a13": "跛跛挈挈(不近休忙)　[監*毛][監*毛]毿毿(人不喜覷)　百不可取。一",
    "T48n2004_005:0271a14": "無所堪(開門又軟種火又濕)　　默默自知田地穩(靴裏動指頭)　騰",
    "T48n2004_005:0271a15": "騰誰謂肚皮憨(呆裏撒奸)　　普周法界渾成飯(吐不出咽不下)",
    "T48n2004_005:0271a16": "　　鼻孔纍垂信飽參(拋半撒半)",
    "T48n2004_005:0271a17": "師云。跛挈痿羸不唧嬼貌。藥山看經次。柏巖",
    "T48n2004_005:0271a18": "曰。和尚休猱人得也。山卷却經曰。日色早晚。",
    "T48n2004_005:0271a19": "曰。日正當午。山曰。猶有這箇文彩在。曰。某",
    "T48n2004_005:0271a20": "甲無亦無。山曰。汝大曬聰明。曰。某甲只如",
    "T48n2004_005:0271a21": "此。和尚尊意如何。山云。我跛跛挈挈。百醜千",
    "T48n2004_005:0271a22": "拙。且恁麼過。灌溪閑和尚頌云。抖擻多年穿",
    "T48n2004_005:0271a23": "破衲。[監*毛]毿一半逐雲飛。拈來搭向肩頭上。也",
    "T48n2004_005:0271a24": "勝時人著錦衣。百不可取。一無所堪。眾中如",
    "T48n2004_005:0271a25": "百拙。一世作閑人。默默自知田地穩。騰騰誰",
    "T48n2004_005:0271a26": "謂肚皮憨。梵志翻著襪。人皆謂是錯。寧可刺",
    "T48n2004_005:0271a27": "爾眼。不可隱我脚。王梵志奇人。此語大播人",
    "T48n2004_005:0271a28": "間。可謂皮燈毬兒內明外暗。末後句頌。飽參",
    "T48n2004_005:0271a29": "到爛骨董地面。眉毛眼睫上都是飯顆。一朝",
    "T48n2004_005:0271b01": "撐破疥肚皮。五臟心肝都吐出。",
    "T48n2004_005:0271b02": "第七十則進山問性",
    "T48n2004_005:0271b03": "示眾云。聞香象渡河底。已隨流去。知生不生",
    "T48n2004_005:0271b04": "性底。為生之所留。更論定前定後作笋作篾。",
    "T48n2004_005:0271b05": "劍去久矣。爾方刻舟。蹋轉機輪。作麼生別行",
    "T48n2004_005:0271b06": "一路。試請舉看。",
    "T48n2004_005:0271b07": "舉。進山主問脩山主云。明知生不生性。為",
    "T48n2004_005:0271b08": "甚麼。為生之所留(照故捩鼻木)脩云。筍畢竟成竹",
    "T48n2004_005:0271b09": "去。如今作篾使還得麼(鼻孔在他人手裏)進云。汝向",
    "T48n2004_005:0271b10": "後自悟去在(大小厭良為賤)脩云。某甲只如此。上座",
    "T48n2004_005:0271b11": "意旨如何(刺頭向人懷裏)進云。這箇是監院房。那箇",
    "T48n2004_005:0271b12": "是典座房(打得毬子別處去)脩便禮拜(且作好心相待)。",
    "T48n2004_005:0271b13": "師云。襄州清溪山主洪進禪師。為地藏琛和",
    "T48n2004_005:0271b14": "尚第一座。時有二僧俱禮地藏。藏曰。俱錯。",
    "T48n2004_005:0271b15": "二僧並無語。下請益脩山主。主曰。汝自巍巍",
    "T48n2004_005:0271b16": "堂堂却禮拜他人。豈不是錯。進聞之不肯曰。",
    "T48n2004_005:0271b17": "汝自迷暗焉可為人。脩憤然上堂頭請益。藏",
    "T48n2004_005:0271b18": "指廊下曰。典座入庫下去也。脩乃省過。進一",
    "T48n2004_005:0271b19": "日問脩曰。明知生不生性。為甚麼。為生之所",
    "T48n2004_005:0271b20": "留。菴提遮女。婆羅門種。舍衛城西二十餘里",
    "T48n2004_005:0271b21": "長提村婆私膩長者女也。因家作大會。命佛",
    "T48n2004_005:0271b22": "及僧。提遮故得振其嘉聲焉。文殊大士問頗",
    "T48n2004_005:0271b23": "有明知生不生相(前作性)為生所留者否。女曰。有",
    "T48n2004_005:0271b24": "之。雖自明見。其力未充。而為生所留者是也。",
    "T48n2004_005:0271b25": "脩山主答筍畢竟成竹去。而今作篾使得麼。",
    "T48n2004_005:0271b26": "篾竹皮束物竹索也。筍嫰無力。蒼竹有力。筍",
    "T48n2004_005:0271b27": "力未充。不堪作蔑。覺範觀音贊。憫我心明力",
    "T48n2004_005:0271b28": "不迨。時時種子發現行。如人因酒而發狂。戒",
    "T48n2004_005:0271b29": "飲輒復逢嘉醞。此亦言其力未充也。慚愧古",
    "T48n2004_005:0271c01": "人熟爛教乘。出辭吐氣。與脩多羅合。進山主",
    "T48n2004_005:0271c02": "要拈轉話頭。方復不許道。汝向後自悟去在。",
    "T48n2004_005:0271c03": "脩曰。某甲見處只如此。上座意旨如何。脩公",
    "T48n2004_005:0271c04": "先向四平八滿處坐定。進公遣起必然別有",
    "T48n2004_005:0271c05": "一條活路。遂指道。這箇是監院房。那箇是典",
    "T48n2004_005:0271c06": "座房。且道。明得生不生性。明不得生不生性。",
    "T48n2004_005:0271c07": "且道。為生所留。不為生所留。脩便禮拜。他參",
    "T48n2004_005:0271c08": "活句不參死句。此與典座入庫下去也。更無",
    "T48n2004_005:0271c09": "兩樣。諸方皆言法眼下一味平實。體中玄。請",
    "T48n2004_005:0271c10": "看前話。天童見此話出格奇特。所以盡情徹",
    "T48n2004_005:0271c11": "底頌出。頌云。",
    "T48n2004_005:0271c12": "豁落亡依(板翻繫驢橛)　高閑不羈(掣斷黃金鎖)　家邦平怗",
    "T48n2004_005:0271c13": "到人稀(穩處下脚)　　些些力量分階級(強生節目)　蕩蕩身心",
    "T48n2004_005:0271c14": "絕是非(見怪不怪)　　是非絕(其怪自壞)　介立大方無軌轍(太平",
    "T48n2004_005:0271c15": "無忌諱何處不風流)",
    "T48n2004_005:0271c16": "師云。此頌進山主這箇是監院房。那箇是典",
    "T48n2004_005:0271c17": "座房。亡依倚時自然廓落。不羈縻處法爾高",
    "T48n2004_005:0271c18": "閑。平怗家邦幾人能到。須是無煩惱可斷。無",
    "T48n2004_005:0271c19": "禪道可參。十二時中除著衣喫飯是閑用心",
    "T48n2004_005:0271c20": "處。據進公問意。亦微有徵古驗今分階級。定",
    "T48n2004_005:0271c21": "力量底鉤線。然其蕩蕩身心。本絕是非也。脩",
    "T48n2004_005:0271c22": "公也不妨會如來禪平實商量本分說話。爭",
    "T48n2004_005:0271c23": "奈百丈道。依經解義三世佛冤。所以微分力",
    "T48n2004_005:0271c24": "量。權立階梯。道筍則嫰無力用。竹則篾引千",
    "T48n2004_005:0271c25": "鈞。言迹之興也。是非所以成。進公為渠剗却。",
    "T48n2004_005:0271c26": "別指生機一路。殊非開戶牖立軌轍欺誣道",
    "T48n2004_005:0271c27": "伴。脩公設拜以謝不敏。還識二公當家鑪鞴",
    "T48n2004_005:0271c28": "麼。入火更須精鍛鍊。上砧方耐重鉆鎚。",
    "T48n2004_005:0271c29": "第七十一則翠巖眉毛",
    "T48n2004_005:0272a01": "示眾云。含血噴人。自污其口。貪柸一世償人",
    "T48n2004_005:0272a02": "債。賣紙三年欠鬼錢。萬松為諸人請益。還有",
    "T48n2004_005:0272a03": "擔干計處也無。",
    "T48n2004_005:0272a04": "舉。翠巖夏末示眾云(猶嫌少在)一夏以來為兄弟",
    "T48n2004_005:0272a05": "說話(自揚家醜)看。翠巖眉毛在麼(不害口磣)保福云。作",
    "T48n2004_005:0272a06": "賊人心虛(也是火裏人)長慶云生也(雪上加霜)雲門云關",
    "T48n2004_005:0272a07": "(攔街截巷)。",
    "T48n2004_005:0272a08": "師云。明州翠巖永明大師。諱令參。湖州人。蒙",
    "T48n2004_005:0272a09": "雪峯記別。大張法席。一日上堂曰。自一夏以",
    "T48n2004_005:0272a10": "來。為兄弟東語西話。看。翠巖眉毛在麼。諸方",
    "T48n2004_005:0272a11": "多道。本欲首身不覺兩重公案。更見保福道",
    "T48n2004_005:0272a12": "作賊人心虛。一向道背底插柴自隱口過。佛",
    "T48n2004_005:0272a13": "果云。人多錯會道。青天白日說無向當話。無",
    "T48n2004_005:0272a14": "事生事。先自說過。免得別人點檢。且喜沒交",
    "T48n2004_005:0272a15": "涉。長慶云生也。萬松道。依舊在眼上。雲門關",
    "T48n2004_005:0272a16": "字。普字號一字禪。三箇皆嗣雪峯。見當家人",
    "T48n2004_005:0272a17": "說無外話。見翠巖示眾奇特。故大家唱和。古",
    "T48n2004_005:0272a18": "人下語。不犯手勢。有座主就華嚴講下。請巖",
    "T48n2004_005:0272a19": "齋。巖云。山僧有箇問頭。若答得即齋。乃拈起",
    "T48n2004_005:0272a20": "胡餅云。還具法身麼。主云。具。巖云。恁麼則",
    "T48n2004_005:0272a21": "喫法身也。主無對。當講法師代云。有甚麼過。",
    "T48n2004_005:0272a22": "巖不肯。雲門代云。特謝和尚降重空筵。覺範",
    "T48n2004_005:0272a23": "謂雲門大師僧中王也。果然天童一串穿來",
    "T48n2004_005:0272a24": "從頭頌出。頌云。",
    "T48n2004_005:0272a25": "作賊心(贜物已露)　過人膽(傍若無人)　歷歷縱橫對機感(白拈",
    "T48n2004_005:0272a26": "巧偷)　　保福雲門。也垂鼻欺脣(探頭太過)　翠巖長慶。也",
    "T48n2004_005:0272a27": "脩眉映眼(佯打不知)　　杜禪和　有何限(天童杜撰何似萬松)　剛道。",
    "T48n2004_005:0272a28": "意句一齊剗(欲隱彌露)　　埋沒自己。也飲氣吞聲(養子",
    "T48n2004_005:0272a29": "不及父)　　帶累先宗。也面牆擔板(家門一世衰)",
    "T48n2004_005:0272b01": "師云。雪竇道。善竊者鬼神不知。既為保福天",
    "T48n2004_005:0272b02": "童覻破。翠巖不是好手。殊不知。許大雲門長",
    "T48n2004_005:0272b03": "慶。都被翠巖用一莖眉毛。一時穿却鼻孔。若",
    "T48n2004_005:0272b04": "藏頭露影。算甚太手強人。故能歷歷縱橫對",
    "T48n2004_005:0272b05": "機應感。保福云。作賊人心虛。雲門云關。皆衲",
    "T48n2004_005:0272b06": "僧鼻孔長也。千里已聞乾屎殠。三冬猶嗅爛",
    "T48n2004_005:0272b07": "瓜香。翠巖道眉毛在麼。長慶便道生也。乃壁",
    "T48n2004_005:0272b08": "上高僧一呼便噟。瓶中養鵞隨聲。已出底時",
    "T48n2004_005:0272b09": "節。豈識情可卜度也。此所以道脩眉映眼。",
    "T48n2004_005:0272b10": "冷地看人。一點謾他不得。有底道。一夏葛藤",
    "T48n2004_005:0272b11": "上生枝引蔓。而今剪草除根。一齊剗却。殊不",
    "T48n2004_005:0272b12": "知。三十年後。此話大行去在。何必囊藏被蓋。",
    "T48n2004_005:0272b13": "飲氣吞聲。恁麼則面牆擔板。累及先宗也。諸",
    "T48n2004_005:0272b14": "方道。徐六擔板只見一邊。尚書不學牆面。疏",
    "T48n2004_005:0272b15": "面牆無所覩見。君不見。靈山放出白毫相。照",
    "T48n2004_005:0272b16": "見東方萬八千。",
    "T48n2004_005:0272b17": "第七十二則中邑獼猴",
    "T48n2004_005:0272b18": "示眾云。隔江鬪智。遯甲埋兵。覿面相持真鎗",
    "T48n2004_005:0272b19": "實劍。衲僧所以貴全機大用也。從慢入緊。試",
    "T48n2004_005:0272b20": "吐露看。",
    "T48n2004_005:0272b21": "舉。仰山問中邑。如何是佛性義(這箇座主却堪持論)邑",
    "T48n2004_005:0272b22": "云。我與爾說箇譬喻(宜假不宜真)如室有六窓中。",
    "T48n2004_005:0272b23": "安一獼猴(還肯寧息麼)外有人喚云狌狌。獼猴即",
    "T48n2004_005:0272b24": "應(再來不直半文)如是六窓俱喚俱應(只要檀郎認得聲)仰云。",
    "T48n2004_005:0272b25": "只如獼猴睡時。又作麼生(莫寐語)邑乃下禪床",
    "T48n2004_005:0272b26": "把住云(覺來也未)狌狌我與爾相見(何不早恁麼道)。",
    "T48n2004_005:0272b27": "師云。朗州(統要鼎州)中邑洪恩禪師。馬祖八十餘員",
    "T48n2004_005:0272b28": "大善知識之一。仰山之叔祖也。仰山江陵受",
    "T48n2004_005:0272b29": "戒。迴往謝戒。邑見山年幼。以獼猴應六窓。說",
    "T48n2004_005:0272c01": "佛性義。如拍大嬭諕小孩兒。山埋兵掉鬪。忍",
    "T48n2004_005:0272c02": "俊不禁。禮謝畢曰。今蒙和尚譬喻。無不明了。",
    "T48n2004_005:0272c03": "更有一事。只如內獼猴瞌睡。外獼猴欲相見",
    "T48n2004_005:0272c04": "時。如何奇哉。真師子兒便露法窟爪牙。邑不",
    "T48n2004_005:0272c05": "覺自下禪床。執仰山手。作舞云。狌狌與爾相",
    "T48n2004_005:0272c06": "見了也。何不說箇比喻。雲居錫云。中邑當時。",
    "T48n2004_005:0272c07": "不得仰山這一句。何處有中邑也。先師與勝",
    "T48n2004_005:0272c08": "默師伯。二十餘歲。叢林敬畏。鄭州寶和尚。名",
    "T48n2004_005:0272c09": "震河洛。先師遍參往見。州云。兄弟年俊。正宜",
    "T48n2004_005:0272c10": "叩參。老僧當年念念。常以佛法為事。先師避",
    "T48n2004_005:0272c11": "席進曰。和尚而今如何也。州云。如生冤家相",
    "T48n2004_005:0272c12": "似。先師曰。若不得此語。幾乎枉行千里。州下",
    "T48n2004_005:0272c13": "禪床。握先師手曰。作家那。遂留數日。夾山謂",
    "T48n2004_005:0272c14": "佛日死灰裏一粒豆爆。蓋謂此也。玄覺云。若",
    "T48n2004_005:0272c15": "不是仰山。爭得見中邑。且道。甚麼處是仰山",
    "T48n2004_005:0272c16": "得見中邑處。萬松道。報恩法堂上。崇壽稠云。",
    "T48n2004_005:0272c17": "還有人定得此道理麼。若定不得。只是箇弄",
    "T48n2004_005:0272c18": "精魂脚手。佛性義在甚麼處。萬松道。向弄精",
    "T48n2004_005:0272c19": "魂脚手上辨取。佛鑑云。仰山放憨。中邑賣俏。",
    "T48n2004_005:0272c20": "俏措賣來憨癡。憨癡放來俏措。雖然獼猴睡",
    "T48n2004_005:0272c21": "著。其奈肚裏惺惺。直饒杜絕六窓。狌狌何處",
    "T48n2004_005:0272c22": "不相見。諸人要見二老誵訛麼。各各面皮厚",
    "T48n2004_005:0272c23": "三寸。萬松道。覓箇識慚愧漢不可得。唯天童",
    "T48n2004_005:0272c24": "老人較些些。頌云。",
    "T48n2004_005:0272c25": "凍眠雪屋歲摧穨(蟄戶不開)　窈窕蘿門夜不開(龍無龍句)",
    "T48n2004_005:0272c26": "　寒槁園林看變態(幾乎死殺)　春風吹起律筒灰(喜得重甦)",
    "T48n2004_005:0272c27": "師云。汝南先賢傳曰。時大雪積地丈餘。洛陽",
    "T48n2004_005:0272c28": "令躬出按行見。人除雪出有乞食者。至袁安",
    "T48n2004_005:0272c29": "門。無有行路。謂安已死。令人除雪。入戶見安",
    "T48n2004_005:0273a01": "僵臥。問何以不出。安曰。大雪人皆餓。不宜干",
    "T48n2004_005:0273a02": "人。令以為賢。舉為孝廉。此頌中邑說喻。睡語",
    "T48n2004_005:0273a03": "一上。終是不惺惺。窈窕蘿門夜不開也。忽被",
    "T48n2004_005:0273a04": "仰山點破。中邑便全體作用。枯木重陽。春風",
    "T48n2004_005:0273a05": "吹起律筒灰也。蔡邕月令。截竹為管。謂之律。",
    "T48n2004_005:0273a06": "置之密室。以葭莩為灰。以實其端。其月氣至",
    "T48n2004_005:0273a07": "則飛灰而管空。陽氣生。死中活也。如中邑仰",
    "T48n2004_005:0273a08": "山作家相見。見了後如何不勞久立。",
    "T48n2004_005:0273a09": "第七十三則曹山孝滿",
    "T48n2004_005:0273a10": "示眾云。依草附木去。作精靈。負屈銜冤。來為",
    "T48n2004_005:0273a11": "鬼祟。呼之則燒錢奏馬。遣之則呪水書符。如",
    "T48n2004_005:0273a12": "何得家門平安去。",
    "T48n2004_005:0273a13": "舉。僧問曹山。靈衣不掛時如何(蟭蟟脫殼猶抱寒枝)山",
    "T48n2004_005:0273a14": "云。曹山今日孝滿(不負平生)僧云。孝滿後如何(寬行",
    "T48n2004_005:0273a15": "大步)山云。曹山愛顛酒(有何不可)。",
    "T48n2004_005:0273a16": "師云。僧問同安威禪師。牛頭未見四祖時如",
    "T48n2004_005:0273a17": "何。安云。路邊神廟子。見者盡擎拳。僧云。見",
    "T48n2004_005:0273a18": "後如何。安云。室內無靈床。渾家不著孝。這僧",
    "T48n2004_005:0273a19": "問靈衣不掛時如何。洞山初道。卸了炙脂帽",
    "T48n2004_005:0273a20": "子。脫却狐臭布衫。作箇脫灑衲僧。後來僧問",
    "T48n2004_005:0273a21": "如何是佛。答麻三斤。若到這箇時節。便會曹",
    "T48n2004_005:0273a22": "山今日孝滿。這僧也好。要見今日曹山行履。",
    "T48n2004_005:0273a23": "問孝滿後如何。山云。曹山好顛酒。覺範道。心",
    "T48n2004_005:0273a24": "如明鏡口如醉漢。一日僧問。清稅孤貧乞。師",
    "T48n2004_005:0273a25": "拯濟。山召清稅。僧應喏。山云。清源白家酒三",
    "T48n2004_005:0273a26": "盞。猶道未沾脣。又有僧。問金峯。金柸滿酌時",
    "T48n2004_005:0273a27": "如何。峯云。金峯不勝酩酊。佛果拈云。承言會",
    "T48n2004_005:0273a28": "宗。明機普應。則不無金峯。子細點檢。將來也",
    "T48n2004_005:0273a29": "太漏逗。若有人。問蔣山金柸滿酌時如何。只",
    "T48n2004_005:0273b01": "對他道。山僧自來天戒。又有僧問曹山。十二",
    "T48n2004_005:0273b02": "時中如何保任。山云。如過蠱毒之鄉。水也不",
    "T48n2004_005:0273b03": "得沾他一滴。曹山有時醉醉裏醒醒。有時醒",
    "T48n2004_005:0273b04": "不分晝夜。為他黃糧夢斷閨閤情忘。洞山問",
    "T48n2004_005:0273b05": "雲居。大闡提人。殺父害母。孝養何在。居云。",
    "T48n2004_005:0273b06": "始成孝養。此名孝滿顛酒底人。洞山道。觸目",
    "T48n2004_005:0273b07": "荒林論年放曠。天童慣曾游戲其間。頌云。",
    "T48n2004_005:0273b08": "清白門庭四絕隣(腦後見腮莫與往來)　長年關掃不容塵",
    "T48n2004_005:0273b09": "(設有一點無著處)　　光明轉處傾殘月(否極泰生)　爻象分時却",
    "T48n2004_005:0273b10": "建寅(陰慘陽舒)　　新滿孝(泪痕猶未罷)　便逢春(相喚打秋千)　醉步狂",
    "T48n2004_005:0273b11": "歌任墮巾(熟不講禮)　　散髮夷猶誰管係(千自由百自在)　太平",
    "T48n2004_005:0273b12": "無事酒顛人(七村裏這漢快活)",
    "T48n2004_005:0273b13": "師云。眼裏著沙。不得底太局狹生。曹山道。若",
    "T48n2004_005:0273b14": "是世間麁重貪嗔癡。雖難斷。却是輕。若是無",
    "T48n2004_005:0273b15": "事無為淨潔。此箇重無以加也。所以洞山道。",
    "T48n2004_005:0273b16": "明月堂前時時九夏也。至道不可形容。古人",
    "T48n2004_005:0273b17": "近取諸身。遠取諸物。比興連類以喻至道。報",
    "T48n2004_005:0273b18": "慈贊龍牙半身頌云。日出連山。月圓當戶。不",
    "T48n2004_005:0273b19": "是無身。不欲全露。二老皆洞山兒孫。覺範云。",
    "T48n2004_005:0273b20": "其家風機貴迴互。使不犯正位。語忌十成。使",
    "T48n2004_005:0273b21": "不墮今時。而報慈匠心獨妙語不失宗。為可",
    "T48n2004_005:0273b22": "貴也。此光明轉處。傾殘月。喻孝滿逢春也。周",
    "T48n2004_005:0273b23": "易乾卦。九二見龍在田。利見大人疏。九二當",
    "T48n2004_005:0273b24": "據建寅建丑之間。於時地之萌芽初有出者。",
    "T48n2004_005:0273b25": "即是陽氣發見之義。乾卦之象其應然也。老",
    "T48n2004_005:0273b26": "杜飲中八仙歌。脫巾露頂王公前。與天子呼",
    "T48n2004_005:0273b27": "來不上舡。皆忘形忽禮。非可以涯岸檢束也。",
    "T48n2004_005:0273b28": "丹霞天然。一日橫臥天津橋上。留守鄭公前",
    "T48n2004_005:0273b29": "導喝之。師不顧問之。徐曰。我無事僧也。鄭敬",
    "T48n2004_005:0273c01": "異之。雪峯眾晚參。峯在中庭臥。太原孚上座",
    "T48n2004_005:0273c02": "云。五州管內只有這箇和尚較些子。峯便起",
    "T48n2004_005:0273c03": "去。此皆披襟散髮無事酒徒。曹山孝滿如何",
    "T48n2004_005:0273c04": "受用。四時春富貴。萬物酒風流。",
    "T48n2004_005:0273c05": "第七十四則法眼質名",
    "T48n2004_005:0273c06": "示眾云。富有萬德。蕩無纖塵。離一切相。即一",
    "T48n2004_005:0273c07": "切法。百尺竿頭進步。十方世界全身。且道。甚",
    "T48n2004_005:0273c08": "麼處得來。",
    "T48n2004_005:0273c09": "舉。僧問法眼。承教有言。從無住本立一切",
    "T48n2004_005:0273c10": "法。如何是無住本(合取狗口)眼云。形興未質(莫眼華)",
    "T48n2004_005:0273c11": "名起未名(畢竟喚作甚麼)。",
    "T48n2004_005:0273c12": "師云。文殊問維摩。身孰為本。答貪欲為本。問",
    "T48n2004_005:0273c13": "貪欲孰為本答。虛妄分別為本。問虛妄分別",
    "T48n2004_005:0273c14": "孰為本。答顛倒想為本。問顛倒想孰為本。答",
    "T48n2004_005:0273c15": "無住為本。又問無住孰為本。答無住則無本。",
    "T48n2004_005:0273c16": "文殊師利從無住本。立一切法。肇公注云。心",
    "T48n2004_005:0273c17": "猶水也。靜則有照。動則無鑑。癡愛所濁。邪風",
    "T48n2004_005:0273c18": "所扇。湧溢波蕩。未始暫住。以此觀法。何往不",
    "T48n2004_005:0273c19": "倒。譬如臨面湧泉責己本狀者。未之有也。又",
    "T48n2004_005:0273c20": "云。若以心動為本。則有因相。生理極初動。更",
    "T48n2004_005:0273c21": "無本也。若以無法為本。則有因無生。無不因",
    "T48n2004_005:0273c22": "無。更無本也。又云。無住故倒想。倒想故分",
    "T48n2004_005:0273c23": "別。分別故貪欲。貪欲故有身。既有身也。則善",
    "T48n2004_005:0273c24": "惡並陳。善惡既陳。則萬法斯起。自茲以往。言",
    "T48n2004_005:0273c25": "數不能盡也。肇公以最初動念根本不覺。為",
    "T48n2004_005:0273c26": "無住本。傳燈清涼國師。答皇太子心要云。至",
    "T48n2004_005:0273c27": "道本乎其心。心法本乎無住。無住心體靈知",
    "T48n2004_005:0273c28": "不昧。安國師舉。金剛經云。應無所住。而生其",
    "T48n2004_005:0273c29": "心。無所住者不住色不住聲。不住迷不住悟。",
    "T48n2004_005:0274a01": "不住體不住用。而生其心者。則是一切處。而",
    "T48n2004_005:0274a02": "顯一心。若住善生心則善現。若住惡生心則",
    "T48n2004_005:0274a03": "惡現。本心則隱沒。若無所住。十方世界唯是",
    "T48n2004_005:0274a04": "一心也。六祖問荷澤。知識遠來也。大艱辛。將",
    "T48n2004_005:0274a05": "本來否。若有本則合識其主試說看。澤曰。以",
    "T48n2004_005:0274a06": "無住為本。見則為主。荷澤顯宗記云。自世尊",
    "T48n2004_005:0274a07": "滅後。西天二十八祖。共傳無住之心。此無住",
    "T48n2004_005:0274a08": "本即以本分事。名無住也。若以真妄融即。一",
    "T48n2004_005:0274a09": "有多種。二無兩般。法眼答處。出寶藏論。形興",
    "T48n2004_005:0274a10": "未質。名起未名。形名既兆。游氣亂清。雪竇拈",
    "T48n2004_005:0274a11": "起拄杖云。大眾拄杖。是形名雙舉。形即無形。",
    "T48n2004_005:0274a12": "名即無名。一等沒見識瞎漢。只認箇無形段",
    "T48n2004_005:0274a13": "無名姓底。便為極則。辜負法眼。違背永明。壽",
    "T48n2004_005:0274a14": "禪師唯心訣云。無一名不播如來之號。無一",
    "T48n2004_005:0274a15": "物不闡遮那之形。又有一等孤陋寡聞。不肯",
    "T48n2004_005:0274a16": "究理參問。只道。本來有甚。萬松道已。太多",
    "T48n2004_005:0274a17": "生。他云。如何免得。萬松道。本來少甚。爾但",
    "T48n2004_005:0274a18": "恁麼會去。因參法眼兼見天童。頌云。",
    "T48n2004_005:0274a19": "沒蹤跡(羚羊挂角)　斷消息(久負不逢)　白雲無根(妙體本來無處所)　清",
    "T48n2004_005:0274a20": "風何色(通身那更有蹤由)　　散乾蓋而非心(尚能出岫)　持坤輿",
    "T48n2004_005:0274a21": "而有力(不費精神)　　洞千古之淵源(盡向這裏流出)　造萬象之",
    "T48n2004_005:0274a22": "模則(一法之所印)　　剎塵道會也。處處普賢(欄街截巷)　樓閣",
    "T48n2004_005:0274a23": "門開也　　頭頭彌勒(築著磕著)",
    "T48n2004_005:0274a24": "師云。視之無形。普天匝地。聽之無聲圓音無",
    "T48n2004_005:0274a25": "間。雲雖無根。太虛為片雲所點。風雖無色。大",
    "T48n2004_005:0274a26": "地為風輪所持。劉禹端公問雲居。雨從何來。",
    "T48n2004_005:0274a27": "居曰。從端公問處來。公喜而謝之。居却問曰。",
    "T48n2004_005:0274a28": "問從何來。公無語西禪與官員坐次。禪云。風",
    "T48n2004_005:0274a29": "作何色。官無語。禪却問僧。僧拈起衲衣云在",
    "T48n2004_005:0274b01": "府中鋪。禪云。用多少帛子。僧云。勿交涉。禪",
    "T48n2004_005:0274b02": "無語。雲門代云。咄這話墮阿師。雪竇併作兩",
    "T48n2004_005:0274b03": "頌。雨從何來。風作何色。龍門萬仞曾留宿客。",
    "T48n2004_005:0274b04": "進退相將誰遭點額。風作何色。雨從何來。不",
    "T48n2004_005:0274b05": "用彈指。樓閣門開。波波稜稜南方未迴。天童",
    "T48n2004_005:0274b06": "頌無住本。白雲無根。清風何色。頌立一切法。",
    "T48n2004_005:0274b07": "散乾蓋而非心。持坤輿而有力。善慧大士心",
    "T48n2004_005:0274b08": "王銘。觀心空王。玄妙難測。無形無相。有大神",
    "T48n2004_005:0274b09": "力。管子曰水出而不流曰淵水。遠而流曰源。",
    "T48n2004_005:0274b10": "上古之前。千古淵源也。萬象自茲而形。華嚴",
    "T48n2004_005:0274b11": "普賢行願品。佛說菩薩說。剎說眾生說。三世",
    "T48n2004_005:0274b12": "一切說。又普眼不見普賢。見與不見俱普賢",
    "T48n2004_005:0274b13": "也。若不見處無。不名普也。入法界品時。彌勒",
    "T48n2004_005:0274b14": "菩薩前詣樓閣彈指出聲。其門即開。命善財",
    "T48n2004_005:0274b15": "入。乃至悉見三千大千世界百億四天下。兜",
    "T48n2004_005:0274b16": "率陀天。一一皆有彌勒。又有頌云。彌勒真彌",
    "T48n2004_005:0274b17": "勒。化身千百億。時時示時人。時人皆不識。此",
    "T48n2004_005:0274b18": "皆立一切法之標榜也。還見法眼麼。常因送",
    "T48n2004_005:0274b19": "客處。記得別家時。",
    "T48n2004_005:0274b20": "第七十五則瑞巖常理",
    "T48n2004_005:0274b21": "示眾云。喚作如如早是變也。智不到處。切忌",
    "T48n2004_005:0274b22": "道著。這裏還有參究分也無。",
    "T48n2004_005:0274b23": "舉。瑞巖問巖頭。如何是本常理(有理不在高聲)頭",
    "T48n2004_005:0274b24": "云。動也(可知理也)巖云。動時如何(再犯不容)頭云。不見",
    "T48n2004_005:0274b25": "本常理(相物作價)巖佇思(却識慚愧)頭云。肯即未脫根",
    "T48n2004_005:0274b26": "塵(箇中無肯路)不肯即永沈生死(當堂不正坐那赴兩頭機)。",
    "T48n2004_005:0274b27": "師云。台州瑞巖師彥禪師。閩人。姓許氏。始問",
    "T48n2004_005:0274b28": "巖頭。安箇名立箇字。創號本常理。巖頭有",
    "T48n2004_005:0274b29": "時放過。只與照破道。動也。瑞巖好彩三十棒。",
    "T48n2004_005:0274c01": "何幸免却來。是他尚不顧危亡。道動時如何。",
    "T48n2004_005:0274c02": "撩虎頭編虎尾。巖頭半醉半醒又放過。只與",
    "T48n2004_005:0274c03": "照破道。不見本常理。大方之家。容物如此。",
    "T48n2004_005:0274c04": "巖方佇思。這裏正到枯木巖前差路多處也。",
    "T48n2004_005:0274c05": "頭已是不惜身命。與截斷走路。剖開當陽長",
    "T48n2004_005:0274c06": "安官道云。肯即未脫根塵。不肯即永沈生死。",
    "T48n2004_005:0274c07": "溈山喚作法窟爪牙。生擒活捉。略無閑暇功",
    "T48n2004_005:0274c08": "夫。夾山會下一僧到石霜。入門便道。不審。霜",
    "T48n2004_005:0274c09": "云。不必闍黎。僧云。恁麼則珍重。又到巖頭如",
    "T48n2004_005:0274c10": "前。頭乃噓兩聲。僧云。恁麼則珍重。纔廻步。",
    "T48n2004_005:0274c11": "頭云。雖是後生。亦能管帶。僧歸舉似夾山。山",
    "T48n2004_005:0274c12": "明日上堂。喚僧如法舉似前話。山云。大眾還",
    "T48n2004_005:0274c13": "會麼。若無人道。老僧不惜兩莖眉毛道去也。",
    "T48n2004_005:0274c14": "乃曰。石霜雖有殺人刀。且無活人劍。巖頭且",
    "T48n2004_005:0274c15": "有殺人刀。亦有活人劍。臨濟下謂之七事隨",
    "T48n2004_005:0274c16": "身。巖頭見瑞巖志誠請益。非是機鋒勘辨之",
    "T48n2004_005:0274c17": "時。故憫物垂慈道眼相見。瑞巖隨言領悟。後",
    "T48n2004_005:0274c18": "來自喚主人翁。莫受人謾。蓋為曾遭毒手永",
    "T48n2004_005:0274c19": "劫難忘。此話古今無人拈掇。不是天童。憑誰",
    "T48n2004_005:0274c20": "賞鑒。頌云。",
    "T48n2004_005:0274c21": "圓珠不穴(甚處下手)　大璞不琢(可惜功夫)　道人所貴無稜",
    "T48n2004_005:0274c22": "角(就理藏鋒)　　拈却肯路根塵空(十二處忘閑影響)　脫體無依",
    "T48n2004_005:0274c23": "活卓卓(三千界放淨光明)",
    "T48n2004_005:0274c24": "師云。世記潘岳與夏侯湛為友。二人並美姿",
    "T48n2004_005:0274c25": "容。張謂贊和氏之璧瑩而無瑕。隋侯之珠圓",
    "T48n2004_005:0274c26": "而不穴。削圓方竹杖絕却紫絨氈。白玉碾做",
    "T48n2004_005:0274c27": "象牙梳。黃金打作鍮石筋。弓絃上結紐子。鉢",
    "T48n2004_005:0274c28": "盂上安柄。爾試廻光定省看。何人不如是。百",
    "T48n2004_005:0274c29": "丈道。靈光獨耀逈脫根塵。既肯則未脫根塵。",
    "T48n2004_005:0275a01": "拈却肯路根塵自空也。六根六塵既空。六識",
    "T48n2004_005:0275a02": "自歸覺海。凡物有圭角即不能圓轉。欲要活",
    "T48n2004_005:0275a03": "卓卓無粘綴無依倚。但向肯不肯處著眼。自",
    "T48n2004_005:0275a04": "然不住此岸。不住彼岸。不住中流。洞山所以",
    "T48n2004_005:0275a05": "半肯半不肯。疎山所以肯諾不得全也。還識",
    "T48n2004_005:0275a06": "此人歸計麼。金鎖玄關留不住。行於異路且",
    "T48n2004_005:0275a07": "輪廻。",
    "T48n2004_005:0275a08": "第七十六則首山三句",
    "T48n2004_005:0275a09": "示眾云。一句明三句。三句明一句。三一不相",
    "T48n2004_005:0275a10": "涉。分明向上路。且道。是那一句在先。",
    "T48n2004_005:0275a11": "舉。首山示眾云。第一句薦得。與佛祖為師。",
    "T48n2004_005:0275a12": "(猶是萬松兒孫)第二句薦得與人天為師(教壞人家男女)第三",
    "T48n2004_005:0275a13": "句薦得自救不了(說這不唧嬼漢)僧云。和尚是第幾",
    "T48n2004_005:0275a14": "句薦得(儞試卜度)山云。月落三更穿市過(三句可辨一鏃遼空)。",
    "T48n2004_005:0275a15": "師云。三句之作。始於百丈大智。宗於金剛般",
    "T48n2004_005:0275a16": "若。丈云。夫教語皆三句相連。初中後善。初直",
    "T48n2004_005:0275a17": "須教渠發善心。中破善心。後始名好善。則菩",
    "T48n2004_005:0275a18": "薩即非菩薩。是名菩薩。法非法非非法。總恁",
    "T48n2004_005:0275a19": "麼也。若只說一句。令眾生入地獄。若三句一",
    "T48n2004_005:0275a20": "時說。渠自入地獄。不干教主事。說道如今鑒",
    "T48n2004_005:0275a21": "覺是自己佛。是初善。不守住如今鑒覺。是中",
    "T48n2004_005:0275a22": "善。亦不作不守住知解。是後善。雲門有時云。",
    "T48n2004_005:0275a23": "天中函蓋乾坤。目機銖兩不涉春緣。作麼生",
    "T48n2004_005:0275a24": "承當。自代云。一鏃破三關。然雖有此意。未甞",
    "T48n2004_005:0275a25": "立為三句。後得鼎州德山第九世圓明大師",
    "T48n2004_005:0275a26": "諱緣密。上堂云。德山有三句語。一句函蓋乾",
    "T48n2004_005:0275a27": "坤。一句隨波逐浪。一句截斷眾流。後得鼎州",
    "T48n2004_005:0275a28": "普安山道禪師。頌上三句。一函蓋乾坤頌。乾",
    "T48n2004_005:0275a29": "坤并萬象。地獄及天堂。物物皆真見。頭頭用",
    "T48n2004_005:0275b01": "不傷。二截斷眾流頌。堆山積嶽來。一一盡塵",
    "T48n2004_005:0275b02": "埃。更擬論玄妙。氷消瓦解摧。三隨波逐浪頌。",
    "T48n2004_005:0275b03": "辯口利舌問。高低應不虧。還如應病藥。診候",
    "T48n2004_005:0275b04": "在臨時。三句外。當人如舉唱。三句豈能該。有",
    "T48n2004_005:0275b05": "問如何事。南嶽與天台。往往指此頌。為雲門",
    "T48n2004_005:0275b06": "所作。此皆看閱之不審也。道嗣德山密。密嗣",
    "T48n2004_005:0275b07": "雲門。雲門雖有天中函蓋一鏃三關之語。因",
    "T48n2004_005:0275b08": "密公拈出。道公頌之。祖述三世而三句始明。",
    "T48n2004_005:0275b09": "此與大陽三句。三玄三要。大同小異。首山示",
    "T48n2004_005:0275b10": "眾云。第一句薦得與佛祖為師。黃蘗為南泉",
    "T48n2004_005:0275b11": "首座。一日占泉座位。泉至問。首座甚年行",
    "T48n2004_005:0275b12": "道。蘗云。威音王佛以前。泉云。猶是王老師兒",
    "T48n2004_005:0275b13": "孫下去。蘗便退歸本位坐。鏡清道毘盧有師",
    "T48n2004_005:0275b14": "法身有主。謂之佛祖向上人。此所以謂第一",
    "T48n2004_005:0275b15": "句薦得與佛祖為師也。靈樹遺封盒子。云堂",
    "T48n2004_005:0275b16": "中首座人天眼目。首座乃雲門也。此所以謂",
    "T48n2004_005:0275b17": "第二句薦得與人天為師也。爾莫見萬松恁",
    "T48n2004_005:0275b18": "麼道。便謂南泉可與佛祖為師。雲門只可與",
    "T48n2004_005:0275b19": "人天為師。可謂癡人面前不得說夢。萬松且",
    "T48n2004_005:0275b20": "略舉一二以為榜樣。其自救不了者。不入祖",
    "T48n2004_005:0275b21": "位。何足道哉。僧便問。和尚是第幾句薦得。爛",
    "T48n2004_005:0275b22": "埿裏有刺。山云。月落三更穿市過。此乃行人",
    "T48n2004_005:0275b23": "更在青山外也。天童見此話無人敢下口。遂",
    "T48n2004_005:0275b24": "向査手刺脚處。交加頌出。頌云。",
    "T48n2004_005:0275b25": "佛祖髑髏穿一串(一任伊[跳-兆+孛]跳)　宮漏沈沈密傳箭(不許",
    "T48n2004_005:0275b26": "外人知)　　人天機要發千鈞(以輕勞重)　雲陣輝輝急飛電",
    "T48n2004_005:0275b27": "(眨眼蹉過)　　箇中人看轉變(計在臨時)　遇賤則貴貴則賤(心知",
    "T48n2004_005:0275b28": "本自同所以無飲怨)　　得珠罔象兮至道綿綿(一念不生全體現)　游",
    "T48n2004_005:0275b29": "刃亡牛兮赤心片片(泪出痛腸)",
    "T48n2004_005:0275c01": "師云。佛祖髑髏一串穿却。然後可與佛祖為",
    "T48n2004_005:0275c02": "師。可謂透出毘盧頂[寧*頁]行。却來化佛舌頭坐。",
    "T48n2004_005:0275c03": "宮漏沈沈密傳箭。殷蘷漏刻法曰。為器三重。",
    "T48n2004_005:0275c04": "圓皆徑尺。差立於方輿踟蹰之上。為金龍口",
    "T48n2004_005:0275c05": "吐水。轉注入踟蹰經緯之中。蓋上鑄金為司",
    "T48n2004_005:0275c06": "晨。具衣冠。兩手執箭。又軍中密令。夜中傳",
    "T48n2004_005:0275c07": "箭。此言向朕兆未分以前。薦得可與佛祖為",
    "T48n2004_005:0275c08": "師。纔落今時為第二頭。且於人天路上作箇",
    "T48n2004_005:0275c09": "小歇場。心地觀經。電光三昧。衲僧喚作瞥地",
    "T48n2004_005:0275c10": "處。若是箇中人。有時佛祖頭上行。有時人天",
    "T48n2004_005:0275c11": "路上走。水牯牛隊裏。異類中行。王荊公觀俳",
    "T48n2004_005:0275c12": "優。詩云。諸優戲場中。一貴復一賤。心知本自",
    "T48n2004_005:0275c13": "同。所以無欣怨。莊子天地篇。黃帝遊乎赤水",
    "T48n2004_005:0275c14": "之北。登崐崘之丘。而南望還歸。遺其玄珠。使",
    "T48n2004_005:0275c15": "智索之而不得。使離朱索之而不得。使喫詬",
    "T48n2004_005:0275c16": "索之而不得。使象罔。象罔得之。黃帝曰。異",
    "T48n2004_005:0275c17": "哉。象罔乃可以得之。養生篇。庖丁為文惠公",
    "T48n2004_005:0275c18": "解牛曰。彼節者有閒。而刀刃者無厚。以無厚",
    "T48n2004_005:0275c19": "入有閒。恢恢乎其於游刃。必有餘地矣。是以",
    "T48n2004_005:0275c20": "十九年。而刀刃若新發於硎。文惠君曰。善哉",
    "T48n2004_005:0275c21": "吾聞庖丁之言。得養生焉。此二事頌月落三",
    "T48n2004_005:0275c22": "更穿市過。至道綿綿密密。宮漏傳箭相似。赤",
    "T48n2004_005:0275c23": "心片片為人。如游刃恢恢得珠罔象也。今人",
    "T48n2004_005:0275c24": "見天童用莊子。便將老莊。雷同至道。殊不知",
    "T48n2004_005:0275c25": "古人借路經過。暫時光景耳。忽有箇出來道。",
    "T48n2004_005:0275c26": "莊子豈不知首山行履處。但向道。月落三更",
    "T48n2004_005:0275c27": "穿市過。是外篇是內篇。",
    "T48n2004_005:0275c28": "第七十七則仰山隨分",
    "T48n2004_005:0275c29": "示眾云。如人畫空下筆即錯。那堪起模作樣。",
    "T48n2004_005:0276a01": "堪作甚麼。○萬松已是露栓索。有條攀條。無",
    "T48n2004_005:0276a02": "條攀例。",
    "T48n2004_005:0276a03": "舉。僧問仰山。和尚還識字否(是甚麼字)山云。隨",
    "T48n2004_005:0276a04": "分(當仁不讓)僧乃右旋一匝云。是甚麼字(已見偏傍)山",
    "T48n2004_005:0276a05": "於地上書箇十字(更書畫點)僧左旋一匝云。是甚",
    "T48n2004_005:0276a06": "麼字(半滿俱分形聲轉注)山改十字作卍字(機輪轉處智眼猶迷)僧畫",
    "T48n2004_005:0276a07": "一圓相。以兩手托。如修羅掌日月勢云。是",
    "T48n2004_005:0276a08": "甚麼字(細看切脚)山乃畫圓相。圍却卍字(天下衲僧跳不出)",
    "T48n2004_005:0276a09": "僧乃作樓至勢(門外金剛笑汝)山云。如是如是。汝善",
    "T48n2004_005:0276a10": "護持(關空鎖夢牢收掌)。",
    "T48n2004_005:0276a11": "師舉。慈覺勸孝文首篇頌云。父母未生前。凝",
    "T48n2004_005:0276a12": "然一相圓。釋迦猶不會。迦葉豈能傳。十四祖",
    "T48n2004_005:0276a13": "龍樹。於法座上隱身現○相。提婆曰。此尊者",
    "T48n2004_005:0276a14": "現佛體相。以示吾輩也。以此無相三昧形如",
    "T48n2004_005:0276a15": "滿月。佛性之義廓然虛明。譬此而已。圓相之",
    "T48n2004_005:0276a16": "作東土。始於忠國師。付侍者耽源。承讖記傳",
    "T48n2004_005:0276a17": "於仰山。今遂目為溈仰家風。明州五峯良和",
    "T48n2004_005:0276a18": "尚。甞製四十則。嵩明教為序稱之。良云。圓相",
    "T48n2004_005:0276a19": "總六名。一圓相。二義海。三暗機。四字學。五",
    "T48n2004_005:0276a20": "意語。六默論。溈仰宗派云。躭源謂仰山曰。國",
    "T48n2004_005:0276a21": "師傳六代祖師圓相九十七箇。吾滅後三十",
    "T48n2004_005:0276a22": "年。南方有一沙彌。到來大興此道。吾詳此讖",
    "T48n2004_005:0276a23": "事。在汝躬。仰山既得以火燔之。源一日又謂",
    "T48n2004_005:0276a24": "曰。向傳圓相宜深祕之。山曰。已燒却了也。源",
    "T48n2004_005:0276a25": "曰。於子即得。來者如何。仰曰。和尚若要重錄",
    "T48n2004_005:0276a26": "一本。山乃重錄呈似。一無差失。耽源一日上",
    "T48n2004_005:0276a27": "堂。仰出眾作○相。以手托呈。却叉手立。源",
    "T48n2004_005:0276a28": "以兩手。交拳示之。仰進前三步。作女人拜。源",
    "T48n2004_005:0276a29": "點頭。仰禮拜。九十七種圓相交拳。名羅剎三",
    "T48n2004_005:0276b01": "昧。女拜名女人三昧。此皆三昧。王三昧中流",
    "T48n2004_005:0276b02": "出普門示現也。又有一梵僧來參。仰於地上",
    "T48n2004_005:0276b03": "畫半月相。僧近前添作圓相。以脚抹却。仰展",
    "T48n2004_005:0276b04": "兩手。僧拂袖便出曰。我來東土禮文殊。却遇",
    "T48n2004_005:0276b05": "小釋迦。又僧禮拜了。仰不顧。僧問和尚。還識",
    "T48n2004_005:0276b06": "字否。仰曰。隨分。僧畫○相托呈。仰以衣袖拂",
    "T48n2004_005:0276b07": "之。僧又作半月相托呈。仰以兩手作背拋勢。",
    "T48n2004_005:0276b08": "僧以目視之。仰低頭。僧遶師一匝。仰便打。僧",
    "T48n2004_005:0276b09": "遂出。此仰山壁立千仞。與德山臨濟峻機不",
    "T48n2004_005:0276b10": "別。仰坐次。又有僧來作禮。仰不顧。僧問。師",
    "T48n2004_005:0276b11": "識字否。仰云。隨分。僧右旋一匝曰。是甚麼",
    "T48n2004_005:0276b12": "字。這般施設待教有識情。成何宗旨。若總無",
    "T48n2004_005:0276b13": "道理。西天東土凡聖同參。觀音會下一僧來",
    "T48n2004_005:0276b14": "參巖頭。以手左邊作一圓相。又右邊作一圓",
    "T48n2004_005:0276b15": "相。又中心作一圓相。欲成未成。頭以手一撥。",
    "T48n2004_005:0276b16": "僧無對。頭乃喝出。僧方跨門。頭却喚迴問。",
    "T48n2004_005:0276b17": "汝是洪州觀音來麼。僧云。是。頭問。只如適來",
    "T48n2004_005:0276b18": "左邊圓相作麼生。僧曰。是有句。頭曰。右邊圓",
    "T48n2004_005:0276b19": "相聻。僧曰。是無句。頭曰。中間圓相作麼生。",
    "T48n2004_005:0276b20": "僧曰。是不有不無句。頭曰。只如吾恁麼又如",
    "T48n2004_005:0276b21": "何。僧曰。如刀畫水。頭打趁出。這僧不得圓相",
    "T48n2004_005:0276b22": "宗旨。妄生穿鑿。若不是巖頭。幾被惑亂一上。",
    "T48n2004_005:0276b23": "據這僧見仰山問識字否。乃右旋一匝。伎倆",
    "T48n2004_005:0276b24": "已盡。仰山十字注也注了。說也說破。更要後",
    "T48n2004_005:0276b25": "面許多粥飯氣作麼。那裏待到如此。當初纔",
    "T48n2004_005:0276b26": "問師識字否。只道自來文寡。看他如何。不見。",
    "T48n2004_005:0276b27": "昔有一僧。居常閑過。一僧勸云。上座年雋。可",
    "T48n2004_005:0276b28": "惜虛擲寸陰。僧云。爾待教我作甚即得。勸云。",
    "T48n2004_005:0276b29": "何不看經。僧云。不識字。勸云。何不問人。僧",
    "T48n2004_005:0276c01": "云。是甚麼字。其勸者無語。可謂文不加點樂",
    "T48n2004_005:0276c02": "不加聲也。僧又左旋一匝曰。是甚麼字。此與",
    "T48n2004_005:0276c03": "尋常從東過西却從西過東。拍左邊膝此是",
    "T48n2004_005:0276c04": "教意。拍右邊膝此是祖意。是同是別。仰山星",
    "T48n2004_005:0276c05": "移斗轉。改十字作卍字。梵語修羅此云非天。",
    "T48n2004_005:0276c06": "梵語羅睺此云障蔽。以手障日月故。此僧畫",
    "T48n2004_005:0276c07": "圓相。如修羅掌日月勢。九十七種圓相。名為",
    "T48n2004_005:0276c08": "修羅三昧。梵語樓至此云啼泣。賢劫千佛。為",
    "T48n2004_005:0276c09": "千王子。末後得籌。最後成佛。遂啼泣云。我何",
    "T48n2004_005:0276c10": "薄祐。窮底得籌。忽復笑云。我當盡取九百九",
    "T48n2004_005:0276c11": "十九佛方便粧嚴。今護法神執杵者是。僧末",
    "T48n2004_005:0276c12": "後作樓至勢。其意可知。仰云。如是如是。此是",
    "T48n2004_005:0276c13": "諸佛護念。汝亦如是。吾亦如是。汝善護持。善",
    "T48n2004_005:0276c14": "哉善哉。好去。其僧禮謝了。騰空而去。時有一",
    "T48n2004_005:0276c15": "道者。曾見經五日來問。仰云。汝還見否。者",
    "T48n2004_005:0276c16": "云。某正見出門騰空而去。仰云。此是西天羅",
    "T48n2004_005:0276c17": "漢故來探吾。者云。某雖覩種種三昧。不辨其",
    "T48n2004_005:0276c18": "理。仰云。吾以義為汝解釋。此是八種三昧。是",
    "T48n2004_005:0276c19": "覺海變為義海。其體則同。然此義有因有果。",
    "T48n2004_005:0276c20": "即時異時。總別不離隱身三昧也。所以道。涅",
    "T48n2004_005:0276c21": "槃心易得。差別智難明。試看。天童如何下手。",
    "T48n2004_005:0276c22": "頌云。",
    "T48n2004_005:0276c23": "道環之虛靡盈(擔雪填河)　空印之字未形(切忌彫刻)　妙運",
    "T48n2004_005:0276c24": "天輪地軸(權衡在手)　　密羅武緯文經(將相全才)　放開揑聚",
    "T48n2004_005:0276c25": "(睦州猶在)　　獨立周行(老氏復生)　機發玄樞兮青天激電(措手",
    "T48n2004_005:0276c26": "不及)　　眼含紫光兮白日見星(照破四天下)",
    "T48n2004_005:0276c27": "道環之虛靡盈。此人牛不見處。正是月明時。",
    "T48n2004_005:0276c28": "慈覺道。誰知末後一著。却是未分以前。道環。",
    "T48n2004_005:0276c29": "莊子樞始得其環中。以應無窮。天童借頌圓",
    "T48n2004_005:0277a01": "相托呈勢。空印之字。雖十字改卍字。其實非",
    "T48n2004_005:0277a02": "世間文字可執。道副對達磨。如某甲所見。不",
    "T48n2004_005:0277a03": "執文字。不離文字。而為道用。大寧寬禪頭到",
    "T48n2004_005:0277a04": "法昌。遇公作[○@廿]此相。寧便出作務。明日上堂。",
    "T48n2004_005:0277a05": "法座前曰。昨日公案作麼生。寧作[○@牛]此相了。",
    "T48n2004_005:0277a06": "復以脚攃却。昌曰。寬禪頭名不虛得。遂陞座",
    "T48n2004_005:0277a07": "曰。忽地晴天霹靂聲。禹門三尺浪泙渹。幾多",
    "T48n2004_005:0277a08": "頭角為龍去。鰕蟹依前努眼睛。此頌與天童",
    "T48n2004_005:0277a09": "機發玄樞。青天激電同參。天輪地軸。武緯文",
    "T48n2004_005:0277a10": "經。皆左右二匝。十字卍字血脈也。放開揑聚。",
    "T48n2004_005:0277a11": "獨立周行。頌脩羅掌日。樓至擎拳圍卍字讚",
    "T48n2004_005:0277a12": "善哉也。春秋題辭云。天之為體。中包乎地。日",
    "T48n2004_005:0277a13": "月星辰屬焉。然天地有高下之形。四時有升",
    "T48n2004_005:0277a14": "降之理。日月有運行之度。星辰有次舍之常。",
    "T48n2004_005:0277a15": "乃至諸星運轉。纏度如輪。故為天輪也。河圖",
    "T48n2004_005:0277a16": "括地象曰。地下有八柱。柱廣十萬里。有三千",
    "T48n2004_005:0277a17": "六百軸。互相牽掣。名山大川孔穴相通。家語。",
    "T48n2004_005:0277a18": "地東西為緯。南北為經。又文能經天。武能緯",
    "T48n2004_005:0277a19": "地。無文無以懷遠。無武無以禦亂。睦州示眾",
    "T48n2004_005:0277a20": "云。裂開也在我。揑聚也在我。僧問。如何是裂",
    "T48n2004_005:0277a21": "開。州云。三九二十七。菩提涅槃。真如解脫。即",
    "T48n2004_005:0277a22": "心即佛。我且恁麼道。汝又作麼生。僧云。某甲",
    "T48n2004_005:0277a23": "不恁麼道。州云。盞子落地楪子成七片。僧云。",
    "T48n2004_005:0277a24": "如何是揑聚。州斂手而坐。老子云。寂兮寥兮。",
    "T48n2004_005:0277a25": "獨立而不改。周行而不殆。樞機之發。如電光．",
    "T48n2004_005:0277a26": "石火。眼有神光。名為巖電。白日見星。此如暗",
    "T48n2004_005:0277a27": "中樹影水底魚蹤。非肉眼能見。覺範寄靈源",
    "T48n2004_005:0277a28": "云。暗中樹影平生意。水際魚蹤病後機。想見",
    "T48n2004_005:0277a29": "瘦容無住著。倚藤閑看暮雲歸。還知仰山行",
    "T48n2004_005:0277b01": "履處麼。皁上烏雞深夜繡。暗中一線實難通。",
    "T48n2004_005:0277b02": "第七十八則雲門餬餅",
    "T48n2004_005:0277b03": "示眾云。絻天索價。搏地相酬。百計經求。一場",
    "T48n2004_005:0277b04": "懡[怡-台+羅]。還有知進退識休咎底麼。",
    "T48n2004_005:0277b05": "舉。僧問雲門。如何是超佛越祖之談(此問太高",
    "T48n2004_005:0277b06": "生)門云。餬餅(一舉四十九)。",
    "T48n2004_005:0277b07": "師云。雲門上堂云。一言纔舉。千差同轍。該括",
    "T48n2004_005:0277b08": "微塵。猶是化門之說。若是衲僧合作麼生。若",
    "T48n2004_005:0277b09": "將祖意佛意。這裏商量。曹溪一路平沈。還有",
    "T48n2004_005:0277b10": "人道得麼。道得出來。僧問。如何是超佛越祖",
    "T48n2004_005:0277b11": "之談。門云。餬餅。僧云。這箇有甚麼交涉。師",
    "T48n2004_005:0277b12": "云。灼然有甚麼交涉。乃云。爾勿可作了。見人",
    "T48n2004_005:0277b13": "道著祖師意。便問超佛越祖之談道理。爾且",
    "T48n2004_005:0277b14": "喚甚麼作佛。喚甚麼作祖。則說超佛越祖之",
    "T48n2004_005:0277b15": "談。便問箇出三界。爾把將三界來。有甚麼見",
    "T48n2004_005:0277b16": "聞覺知礙著爾。有甚麼聲色法。與汝可了。了",
    "T48n2004_005:0277b17": "箇甚麼椀。又有僧問。如何是超佛越祖之談。",
    "T48n2004_005:0277b18": "門云。蒲州麻黃。益州附子。又曰。來來。我更",
    "T48n2004_005:0277b19": "問爾諸人。橫擔拄杖道。我參禪學道。便覓箇",
    "T48n2004_005:0277b20": "超佛越祖底道理。我且問爾。十二時中行住",
    "T48n2004_005:0277b21": "坐臥。屙屎送尿。至於茆沆裏蟲子。市肆裏買",
    "T48n2004_005:0277b22": "賣羊肉案頭。還有超佛越祖底道理麼。佛果",
    "T48n2004_005:0277b23": "云。有者作一圓相。土上加泥。添枷帶鎖。萬松",
    "T48n2004_005:0277b24": "道。若要敲枷打鎖鉆鎚。問取天童頌古。頌",
    "T48n2004_005:0277b25": "云。",
    "T48n2004_005:0277b26": "餬餅云超佛祖談(一大藏教詮注不及)　句中無味若為參",
    "T48n2004_005:0277b27": "(甚處下口)　　衲僧一日如知飽(始知餬餅醍醐毒藥)　方見雲門面",
    "T48n2004_005:0277b28": "不慚(雲門無眼見人)",
    "T48n2004_005:0277b29": "師云。洞山初禪師指通機頌云。洞山寥索一",
    "T48n2004_005:0277c01": "無可有。無味之談塞斷人口。直饒巧饌千般。",
    "T48n2004_005:0277c02": "爭奈飽人不愛。若是餓鬼相嚵噇底。橫咬竪",
    "T48n2004_005:0277c03": "咬狗齧枯骨相似。直待嚼破舌頭。擲在一邊。",
    "T48n2004_005:0277c04": "却與雲門相見。相見後如何。各各面皮厚三",
    "T48n2004_005:0277c05": "寸。",
    "T48n2004_005:0277c06": "第七十九則長沙進步",
    "T48n2004_005:0277c07": "示眾云。金沙灘頭馬郎婦。別是精神。瑠璃瓶",
    "T48n2004_005:0277c08": "裏擣餈餻。誰敢轉動。不入驚人浪。難逢稱意",
    "T48n2004_005:0277c09": "魚。寬行大步。一句作麼生。",
    "T48n2004_005:0277c10": "舉。長沙令僧問會和尚。未見南泉時如何",
    "T48n2004_005:0277c11": "(早晨有粥)會良久(問著便屎臭氣)僧云。見後如何(更與挑剔)會云。",
    "T48n2004_005:0277c12": "不可別有也(只向屎堆裏躂倒)僧迴舉似沙(走口送舌漢)沙",
    "T48n2004_005:0277c13": "云。百尺竿頭坐底人(竿下底一場懡[怡-台+羅])雖然得入未",
    "T48n2004_005:0277c14": "為真(孤危不立道方高)百尺竿頭須進步(甚底大如箇割捨)十方",
    "T48n2004_005:0277c15": "世界是全身(始信蒲團不是天)僧云。百尺竿頭如何",
    "T48n2004_005:0277c16": "進步(果有這箇在)沙云。朗州山澧州水(築著磕著)僧云。不",
    "T48n2004_005:0277c17": "會(可晒聰明)沙云。四海五湖王化裏(一任[跳-兆+孛]跳)。",
    "T48n2004_005:0277c18": "師云。湖南長沙招賢大師。諱景岑。覺範云。禪",
    "T48n2004_005:0277c19": "師大寂之孫。南泉之子。趙州之兄。當時衲子。",
    "T48n2004_005:0277c20": "倔強如仰山者。猶下之。而呼以為岑大蟲。上",
    "T48n2004_005:0277c21": "堂云。我若一向舉揚宗教。法堂裏草深一丈。",
    "T48n2004_005:0277c22": "事不護已。向汝諸人道。盡十方世界。是沙門",
    "T48n2004_005:0277c23": "眼。盡十方世界。是沙門全身。盡十方世界。是",
    "T48n2004_005:0277c24": "自己光明。盡十方世界。在自己光明中。盡十",
    "T48n2004_005:0277c25": "方世界。無一人不是自己。我常向諸人道。三",
    "T48n2004_005:0277c26": "世諸佛。共法界眾生。是摩訶般若光。光未發",
    "T48n2004_005:0277c27": "時。汝等眾生。向甚麼處委。光未發時尚無佛",
    "T48n2004_005:0277c28": "無眾生消息。何處得山河國土來。沙令僧問",
    "T48n2004_005:0277c29": "會庵主。主乃南泉下不出世。潛符密證之徒。",
    "T48n2004_005:0278a01": "燈錄列在末後無機緣語句中。然此話既在。",
    "T48n2004_005:0278a02": "合作一傳。也不為分外。僧作專使。去見庵主。",
    "T48n2004_005:0278a03": "傳長沙法旨云。庵主未見南泉時如何。會默",
    "T48n2004_005:0278a04": "然。僧進云。見南泉後如何。會云。更不可別有",
    "T48n2004_005:0278a05": "也。萬松道。一死不再活。僧迴舉似沙。沙述偈",
    "T48n2004_005:0278a06": "云。百尺竿頭坐底人。雖然得入未為真。此與",
    "T48n2004_005:0278a07": "巖頭道雪峯德山不會末後句。病痛一般。萬",
    "T48n2004_005:0278a08": "松常向人道。大似箇人把祖父家門。產業并",
    "T48n2004_005:0278a09": "眷屬自身。一契賣却。置得箇水晶瓶子。終日",
    "T48n2004_005:0278a10": "隨形守護。如眼睛相似。莫教萬松見。定與揑",
    "T48n2004_005:0278a11": "破。教伊撒手掉臂。作箇無忌諱快活漢。勝默",
    "T48n2004_005:0278a12": "道。撒手懸崖下。分身萬象中。然後朗州山澧",
    "T48n2004_005:0278a13": "州水。四海五湖王化裏。方可配天童水牯牛",
    "T48n2004_005:0278a14": "拕犁拽[金*罷]。頌云。",
    "T48n2004_005:0278a15": "玉人夢破一聲雞(開眼不覺曉)　轉盻生涯色色齊(無盡",
    "T48n2004_005:0278a16": "藏中受用不了)　　有信風雷催出蟄(節氣不相饒)　無言桃李自",
    "T48n2004_005:0278a17": "成蹊(水到渠成)　　及時節力耕犁(避者不做)　誰怕春疇沒脛",
    "T48n2004_005:0278a18": "泥(做者不避)",
    "T48n2004_005:0278a19": "師云。天童得超方三昧。略去庵主緊抱竿頭。",
    "T48n2004_005:0278a20": "不敢轉動處。撥動若一向恁麼去。法堂上草",
    "T48n2004_005:0278a21": "深一丈。優波毱多。有著身見者。求度於祖。祖",
    "T48n2004_005:0278a22": "曰。求度之法。要信吾言。不違吾教。人曰。既",
    "T48n2004_005:0278a23": "來投師。固當聞命。祖乃化一險崖。山聳喬木。",
    "T48n2004_005:0278a24": "令其上樹。又於樹下。化作大坑深廣千肘。祖",
    "T48n2004_005:0278a25": "令放脚。其人受教即放二脚。令放一手。便放",
    "T48n2004_005:0278a26": "一手。令復放手。其人答言。若復放手便墮坑",
    "T48n2004_005:0278a27": "死。祖曰。先約受教。云何違我。是時其人身愛",
    "T48n2004_005:0278a28": "即滅。放手而墮。不見樹坑。即證道果。長沙",
    "T48n2004_005:0278a29": "朗州山澧州水。謂之善用險崖之句。若非玉",
    "T48n2004_005:0278b01": "人夢破別有生涯。爭得四海五湖斬新日月。",
    "T48n2004_005:0278b02": "毛詩習習谷風。催之驚蟄。春分後一候。雷乃",
    "T48n2004_005:0278b03": "發聲。漢書。李廣傳贊。桃李無言下自成蹊。宗",
    "T48n2004_005:0278b04": "鏡云。既蘊德行。不言而信。若桃李之自成蹊",
    "T48n2004_005:0278b05": "也。又朗州山澧州水。此語乃拕泥帶水邊事。",
    "T48n2004_005:0278b06": "三聖在會下。令秀上座問沙。南泉遷化向甚",
    "T48n2004_005:0278b07": "麼處去。沙云。石頭作沙彌時參見六祖。秀云。",
    "T48n2004_005:0278b08": "不問石頭作沙彌時參見六祖。南泉遷化向",
    "T48n2004_005:0278b09": "甚麼處去也。沙云。教汝尋思去。秀云和尚只",
    "T48n2004_005:0278b10": "有千尺寒松。且無抽條石笋。沙不對。秀云。謝",
    "T48n2004_005:0278b11": "師答話。沙亦不對。秀舉似三聖。聖曰。若實恁",
    "T48n2004_005:0278b12": "麼猶勝臨濟七步。聖親上方丈云。和尚早來",
    "T48n2004_005:0278b13": "答話。可謂光前絕後。沙不答。聖云。我從來",
    "T48n2004_005:0278b14": "疑著這漢。佛印頌云。客見長沙陌路同。令人",
    "T48n2004_005:0278b15": "依約探家風。須彌萬仞磨今古。折草量天枉",
    "T48n2004_005:0278b16": "用功。古人把定處放得行竿頭進步。放行時",
    "T48n2004_005:0278b17": "把得定壁立千仞。為甚麼如此自由自在。湖",
    "T48n2004_005:0278b18": "南城裏好養民。米賤柴多足四隣。",
    "T48n2004_005:0278b19": "第八十則龍牙過板",
    "T48n2004_005:0278b20": "示眾云。大音希聲大器晚成。向盛忙百鬧裏。",
    "T48n2004_005:0278b21": "佯呆待七古千年後。慢[怡-台+反]。且道。是如何底",
    "T48n2004_005:0278b22": "人。",
    "T48n2004_005:0278b23": "舉。龍牙問翠微。如何是祖師西來意(一迴拈出",
    "T48n2004_005:0278b24": "一迴新)微云。與我過禪板來(著本圖利)牙取禪板與",
    "T48n2004_005:0278b25": "翠微(兀兀瞠瞠)微接得便打(情知是)牙云。打即任打。",
    "T48n2004_005:0278b26": "要且無祖師西來意(半肯半不肯)又問臨濟。如何",
    "T48n2004_005:0278b27": "是祖師西來意(頑皮癩肉)濟云。與我將蒲團來(好本",
    "T48n2004_005:0278b28": "多同)牙取蒲團與臨濟(將錯就錯)濟接得便打(順手骨挅)牙",
    "T48n2004_005:0278b29": "云。打即任打。要且無祖師意(得恁軟頑)牙後住",
    "T48n2004_005:0278c01": "院。僧問。和尚當年問翠微臨濟祖意。二尊",
    "T48n2004_005:0278c02": "宿明也未(貧兒思舊債)牙云。明即明矣。要且無",
    "T48n2004_005:0278c03": "祖師意(焦塼打著連底凍)。",
    "T48n2004_005:0278c04": "師云。湖南龍牙山居遯禪師。初參翠微臨濟。",
    "T48n2004_005:0278c05": "後參德山洞山。一日問洞山。如何是祖師西",
    "T48n2004_005:0278c06": "來意。山云。待洞水逆流則向爾道。師於此悟",
    "T48n2004_005:0278c07": "入。佛果道。龍牙當時取禪板時。豈不知是打",
    "T48n2004_005:0278c08": "他。住院後。僧問。和尚見二尊宿。是肯他不肯",
    "T48n2004_005:0278c09": "他。牙云。肯即肯他。要且無祖師意。佛果道。",
    "T48n2004_005:0278c10": "山僧即不然。肯即未肯。要且無祖師西來意。",
    "T48n2004_005:0278c11": "佛日杲禪師頌。子卿不下單于拜。始末恒遵",
    "T48n2004_005:0278c12": "漢帝儀。雪後始知松柏操。事難方見丈夫兒。",
    "T48n2004_005:0278c13": "雪竇一向抑之。真如喆云。翠微臨濟可謂本",
    "T48n2004_005:0278c14": "分宗師。龍牙一等是撥草瞻風。與他後人為",
    "T48n2004_005:0278c15": "龜為鑑。舉住後僧問處。乃云。龍牙瞻前顧後。",
    "T48n2004_005:0278c16": "應病與藥。大溈則不然。待問當初二尊宿明",
    "T48n2004_005:0278c17": "不明。劈脊便棒。非唯扶豎翠微臨濟。亦乃不",
    "T48n2004_005:0278c18": "辜他來問。萬松道。真如正是濟下鉆鎚。不能",
    "T48n2004_005:0278c19": "放過。要見龍牙肘後神符。須是當派天童眼",
    "T48n2004_005:0278c20": "目。頌云。",
    "T48n2004_005:0278c21": "蒲團禪板對龍牙(計穩甘屠眷)　何事當機不作家(咬人",
    "T48n2004_005:0278c22": "狗不露齒)　　未意成褫明目下(人無遠見)　恐將流落在天涯",
    "T48n2004_005:0278c23": "(必有近憂)　　虛空那挂劍(不假鋒鉾事)　星漢却浮槎(別有向上一路)",
    "T48n2004_005:0278c24": "　　不萌草解藏香象(佛眼覷不見)　無底籃能著活蛇(一般",
    "T48n2004_005:0278c25": "拈弄與君殊)　　今日江湖何障礙(太平無忌諱)　通方津渡有",
    "T48n2004_005:0278c26": "舡車(何處不風流)",
    "T48n2004_005:0278c27": "師云。龍牙蒲團禪板。翠微臨濟對眾教伊拈",
    "T48n2004_005:0278c28": "來。為甚用不出。百丈舉野狐話了。黃蘗問。古",
    "T48n2004_005:0278c29": "人錯答一轉語。墮野狐身五百生。轉轉不錯",
    "T48n2004_005:0279a01": "合做甚麼。丈云。近前來向汝道。蘗近前先與",
    "T48n2004_005:0279a02": "丈一掌。丈云。將謂狐須赤。更有赤須狐。此真",
    "T48n2004_005:0279a03": "當機作家。龍牙非不作家。未意成褫明目下。",
    "T48n2004_005:0279a04": "不欲當機雷奔電掃。一期峭峻。古詩一千里",
    "T48n2004_005:0279a05": "色中秋月。十萬軍聲半夜潮。謂之寒乞。無含",
    "T48n2004_005:0279a06": "蓄。僧問鏡清。學人未達其源。請師方便。清",
    "T48n2004_005:0279a07": "云。是甚麼源。僧云。其源。清云。若是其源。爭",
    "T48n2004_005:0279a08": "受方便。侍者問。適來是成褫伊。清云。無。者",
    "T48n2004_005:0279a09": "又云。是不成褫伊。清云。無。者云。和尚尊意",
    "T48n2004_005:0279a10": "如何。清云。一點水墨兩處成龍。成褫猶成就",
    "T48n2004_005:0279a11": "結裹也。恐成流布敗辱門風。洞山囑曹山曰。",
    "T48n2004_005:0279a12": "吾于雲巖先師處。親印寶鏡三昧。事窮的要。",
    "T48n2004_005:0279a13": "今付授汝。汝善護持。無令斷絕。向去若遇真",
    "T48n2004_005:0279a14": "法器。方可傳授。直須祕隱。不得形露。慮屬流",
    "T48n2004_005:0279a15": "布難接後人。僧問同安察。如何是無干戈。安",
    "T48n2004_005:0279a16": "云。虛空不挂劍。玉兔不被鱗。聞世傳。天河與",
    "T48n2004_005:0279a17": "海通。海濱年年八月。有浮槎往來。不失信。博",
    "T48n2004_005:0279a18": "望侯張騫。乃多齎糧食乘槎而去。怱怱不覺",
    "T48n2004_005:0279a19": "晝夜。奄至一處。見城郭居室。室中多織女。",
    "T48n2004_005:0279a20": "唯一丈夫。牽牛臨渚。不飲驚問。何人至此。騫",
    "T48n2004_005:0279a21": "問。此是何處。曰。君可往蜀問嚴君平。乃如其",
    "T48n2004_005:0279a22": "言。君平曰。某年月有客星。犯牛斗。因話錄。",
    "T48n2004_005:0279a23": "漢書載。張騫窮河源。言奉使之遠。實無天河",
    "T48n2004_005:0279a24": "之說。唯博物志說。有人齎糧乘槎。到天河。見",
    "T48n2004_005:0279a25": "飲牛丈夫。問君平。客星犯牛斗。即此人也。此",
    "T48n2004_005:0279a26": "頌龍牙當用時却放過。放過後別作主宰。僧",
    "T48n2004_005:0279a27": "問曹山。不萌之草。為甚能藏香象。山云。闍梨",
    "T48n2004_005:0279a28": "幸是作家。又問曹山作麼不萌草。無底籃。是",
    "T48n2004_005:0279a29": "龍牙不用之大用。故香象非驢騾蹴蹋。活蛇",
    "T48n2004_005:0279b01": "非死在句下。龍牙示眾云。參方人須透佛祖",
    "T48n2004_005:0279b02": "始得。新豐和尚道。佛祖言教。如生冤家。始有",
    "T48n2004_005:0279b03": "參學分。若透不得即被佛祖謾去。僧便問。佛",
    "T48n2004_005:0279b04": "祖還有謾人之心也無。牙云。爾道江湖還有",
    "T48n2004_005:0279b05": "礙人之意麼。又云。江湖雖無礙人之意。為時",
    "T48n2004_005:0279b06": "人透不得。江湖成礙人去。不得道江湖不礙",
    "T48n2004_005:0279b07": "人。龍牙透過祖意。如生冤家。所以道。明即明",
    "T48n2004_005:0279b08": "矣。要且無祖師西來意。江湖豈能礙人。俗諺",
    "T48n2004_005:0279b09": "云。自家不會浮。怨他河曲䚄。一老宿云。自家",
    "T48n2004_005:0279b10": "不會浮。怨他坑熱。",
    "T48n2004_005:0279b11": "第八十一則玄沙到縣",
    "T48n2004_005:0279b12": "示眾云。動即影現。覺即塵生。舉起分明。放下",
    "T48n2004_005:0279b13": "穩密。本色道人相見。如何說話。",
    "T48n2004_005:0279b14": "舉。玄沙到蒲田縣。百戲迎之。次日問小塘",
    "T48n2004_005:0279b15": "長老。昨日許多喧鬧。向甚麼處去也(又閙也)小",
    "T48n2004_005:0279b16": "塘提起袈裟角(果然手忙脚亂)沙云。[鷯-鳥+頁]挑沒交涉(謝證據)。",
    "T48n2004_005:0279b17": "師云。福州玄沙宗一大師。諱師備。芒鞋布衲",
    "T48n2004_005:0279b18": "菲食自怡。雪峯高其苦行。常以備頭陀呼之。",
    "T48n2004_005:0279b19": "世傳。玄沙不出嶺。保壽不渡河。因蹶傷足指。",
    "T48n2004_005:0279b20": "歎曰。是身非有。痛自何來。是身是苦。畢竟無",
    "T48n2004_005:0279b21": "生休休。達磨不來東土。二祖不往西天。遂迴",
    "T48n2004_005:0279b22": "復因閱楞嚴而發明。故應機捷敏與修多羅",
    "T48n2004_005:0279b23": "合。至與雪峯徵詰亦當仁不讓。峯曰。備頭陀",
    "T48n2004_005:0279b24": "再來人也。閩帥王審知。令公王延彬。皆以師",
    "T48n2004_005:0279b25": "禮之。眾常八九百。沙到蒲田縣。百戲迎之。次",
    "T48n2004_005:0279b26": "日問小塘長老。昨日許多喧鬧向甚處去也。",
    "T48n2004_005:0279b27": "小塘提起袈裟角。也不妨緊峭。第一不得向",
    "T48n2004_005:0279b28": "喧靜昨日今朝處著眼。蹉過當陽一段大事。",
    "T48n2004_005:0279b29": "小塘不費心力。信手拈起袈裟。沙云。[鷯-鳥+頁]挑沒",
    "T48n2004_005:0279c01": "交涉。小塘甚處是沒交涉處。玄沙是許不許。",
    "T48n2004_005:0279c02": "大溈喆云。大溈即不然。或有問。但鳴指一下。",
    "T48n2004_005:0279c03": "如有箇衲子出來。云[鷯-鳥+頁]挑沒交涉。却肯他。何",
    "T48n2004_005:0279c04": "故大丈夫漢。捋虎鬚也是本分。且道。利害在",
    "T48n2004_005:0279c05": "甚麼處。又云。小塘懷藏至寶。遇別者以增輝。",
    "T48n2004_005:0279c06": "玄沙本分鉆鎚一擊。乃光流千古。法眼別云。",
    "T48n2004_005:0279c07": "昨日有多少喧鬧。法燈云。今日更好笑。看他",
    "T48n2004_005:0279c08": "二尊宿是當派下兒孫。覰破玄沙用底。一向",
    "T48n2004_005:0279c09": "寬遮外羅却就裏。暗箭相射。天童具通方眼。",
    "T48n2004_005:0279c10": "見伊家長裏短。徹底頌出。頌云。",
    "T48n2004_005:0279c11": "夜壑藏舟(衲子難謾)　澄源著棹(肯墮死水)　龍魚未知水為",
    "T48n2004_005:0279c12": "命(當局者迷)　　折筋不妨聊一攪(打草驚蛇)　玄沙師小塘老",
    "T48n2004_005:0279c13": "(一狀領過)　　函蓋箭鋒(易開終始口)　探竿影草(難保歲寒心)　潛縮也",
    "T48n2004_005:0279c14": "老龜巢蓮(藏身處沒蹤跡)　　游戲也華鱗弄藻(沒蹤跡處莫藏身)",
    "T48n2004_005:0279c15": "師云。玄沙問昨日喧鬧。如莊子大宗師篇云。",
    "T48n2004_005:0279c16": "夫藏舟於壑。藏山於澤。謂之固矣。然夜半有",
    "T48n2004_005:0279c17": "力者負之而趨。昧者不知也。藏小大有宜。猶",
    "T48n2004_005:0279c18": "有所遯。若夫藏天下于天下。而不得所遯。是",
    "T48n2004_005:0279c19": "恒物之大情也。天童以玄沙昨日今日置問。",
    "T48n2004_005:0279c20": "藏舟密負以驗小塘。却來澄源湛水裏尚棹",
    "T48n2004_005:0279c21": "孤舟。此玄中銘恐滯死水。玄沙句中眼活。要",
    "T48n2004_005:0279c22": "人識動靜根源。臥龍球和尚曰。欲得省要却",
    "T48n2004_005:0279c23": "是山河大地。與汝發明。其事既常。亦能究竟。",
    "T48n2004_005:0279c24": "若從文殊門入者。一切有為土木瓦石助汝",
    "T48n2004_005:0279c25": "發機。若從觀音門入者。一切音響。蝦蟆蚯蚓",
    "T48n2004_005:0279c26": "助汝發機。若從普賢門入者。不動步而到。我",
    "T48n2004_005:0279c27": "以此三門。方便示汝。如將一隻折筋攪大海",
    "T48n2004_005:0279c28": "水。令彼魚龍知水為命。若常知動靜語默來",
    "T48n2004_005:0279c29": "去根源。早不空過。此頌玄沙為人處。若是作",
    "T48n2004_005:0280a01": "家。函蓋箭鋒。探竿影草。把定放行。看取提袈",
    "T48n2004_005:0280a02": "裟與沒交涉。看是何道理。史記龜策。傳太史",
    "T48n2004_005:0280a03": "公曰。余至江南。觀其行事。云龜千歲乃遊蓮",
    "T48n2004_005:0280a04": "葉之上。此沒交涉。潛縮也不妨游戲。游戲也",
    "T48n2004_005:0280a05": "不妨潛縮。今畫魚藻圖。藻水草也。隨波搖",
    "T48n2004_005:0280a06": "漾自成文章。又藻水草有文者也。見論語。山",
    "T48n2004_005:0280a07": "節藻梲。要識二老麼。有意氣時添意氣。不風",
    "T48n2004_005:0280a08": "流處也風流。",
    "T48n2004_005:0280a09": "第八十二則雲門聲色",
    "T48n2004_005:0280a10": "示眾云。不斷聲色是隨處墮。聲求色見。不見",
    "T48n2004_005:0280a11": "如來。莫有就路還家底麼。",
    "T48n2004_005:0280a12": "舉。雲門示眾云。聞聲悟道(雙丸塞耳)見色明心",
    "T48n2004_005:0280a13": "(兩葉遮睛)觀世音菩薩將錢來買餬餅。放下手却",
    "T48n2004_005:0280a14": "是饅頭(又被風吹別調中)。",
    "T48n2004_005:0280a15": "師云。天童舉話談其神駿。略其玄黃。本錄。雲",
    "T48n2004_005:0280a16": "門示眾云。聞聲悟道。見色明心。作麼生。是聞",
    "T48n2004_005:0280a17": "聲悟道。見色明心。舉手云。觀世音菩薩將錢",
    "T48n2004_005:0280a18": "來買餬餅。放下手。元來却是饅頭。圓通國師",
    "T48n2004_005:0280a19": "道。韶陽老人。可謂唱彌高而和彌寡。如今却",
    "T48n2004_005:0280a20": "向延聖拂子頭上。入方網三昧。東方入定西",
    "T48n2004_005:0280a21": "方起。乃至男身入定女身起。還會麼。野色更",
    "T48n2004_005:0280a22": "無山隔斷。月光直與水相通。萬松道。海中尋",
    "T48n2004_005:0280a23": "不得。岸上却相逢。更看。天童甚處相見。頌",
    "T48n2004_005:0280a24": "云。",
    "T48n2004_005:0280a25": "出門躍馬掃攙搶(閫外將軍令)　萬國煙塵自肅清(風行",
    "T48n2004_005:0280a26": "草偃)　　十二處亡閑影響(併作一家)　三千界放淨光明(更無",
    "T48n2004_005:0280a27": "兩樣)",
    "T48n2004_005:0280a28": "師云。聞聲悟道。道豈有聲。見色明心。心豈有",
    "T48n2004_005:0280a29": "色。此禮樂征伐自天子出。仁義之兵無敵於",
    "T48n2004_005:0280b01": "天下。攙搶棓彗其殃一也。以聲色為影響。表",
    "T48n2004_005:0280b02": "不實也。影謂鏡像水月。響謂空谷傳聲。此皆",
    "T48n2004_005:0280b03": "在道心中。為攙搶也。萬國猶萬法也。十二處",
    "T48n2004_005:0280b04": "猶六根六塵也。三千界光明。照破影響。由除",
    "T48n2004_005:0280b05": "影響。放出光明。不見。百丈古靈道。靈光獨耀",
    "T48n2004_005:0280b06": "迥脫根塵。忽若根根塵塵皆遍法界。又作麼",
    "T48n2004_005:0280b07": "生。將謂是饅頭。却是餬餅。",
    "T48n2004_005:0280b08": "萬松老人評唱天童覺和尚頌古從容庵錄五"
}