{
    "T07n0220_592:1060b16": "大般若波羅蜜多經卷第五百九",
    "T07n0220_592:1060b17": "十二",
    "T07n0220_592:1060b19": "三藏法師玄奘奉　詔譯",
    "T07n0220_592:1060b20": "第十五靜慮波羅蜜多分之二",
    "T07n0220_592:1060b21": "爾時，滿慈子白佛言：「世尊！云何菩薩摩訶薩",
    "T07n0220_592:1060b22": "眾安住靜慮波羅蜜多，攝受般若波羅蜜多，",
    "T07n0220_592:1060b23": "於諸靜慮及靜慮支不生味著亦無退轉，於",
    "T07n0220_592:1060b24": "諸靜慮及靜慮支不起我想分別執著，復持",
    "T07n0220_592:1060b25": "如是相應善根，迴向趣求一切智智？」爾時，佛",
    "T07n0220_592:1060b26": "告滿慈子言：「若諸菩薩摩訶薩眾安住靜慮",
    "T07n0220_592:1060b27": "波羅蜜多，於諸靜慮及靜慮支，發起無著無",
    "T07n0220_592:1060b28": "常想等，復持如是相應善根，迴向趣求一切",
    "T07n0220_592:1060b29": "智智，如是菩薩摩訶薩眾安住靜慮波羅蜜",
    "T07n0220_592:1060c01": "多，攝受般若波羅蜜多，於諸靜慮及靜慮支",
    "T07n0220_592:1060c02": "不生味著亦無退轉。」時，滿慈子復白佛言：「云",
    "T07n0220_592:1060c03": "何菩薩摩訶薩眾安住靜慮波羅蜜多，攝受",
    "T07n0220_592:1060c04": "精進波羅蜜多？」爾時，佛告滿慈子言：「若諸菩",
    "T07n0220_592:1060c05": "薩摩訶薩眾安住靜慮波羅蜜多，超過欲界",
    "T07n0220_592:1060c06": "諸雜染法，方便趣入四種靜慮、四無色定寂",
    "T07n0220_592:1060c07": "靜安樂，還復棄捨，受欲界身，精進修行布施、",
    "T07n0220_592:1060c08": "淨戒、安忍、精進、靜慮、般若波羅蜜多及餘無邊",
    "T07n0220_592:1060c09": "菩提分法，如是菩薩摩訶薩眾安住靜慮波",
    "T07n0220_592:1060c10": "羅蜜多，攝受精進波羅蜜多。」時，滿慈子復白",
    "T07n0220_592:1060c11": "佛言：「云何菩薩摩訶薩眾安住靜慮波羅蜜",
    "T07n0220_592:1060c12": "多，攝受安忍波羅蜜多？」爾時，佛告滿慈子言：",
    "T07n0220_592:1060c13": "「若諸菩薩摩訶薩眾修學成就大慈、大悲，於",
    "T07n0220_592:1060c14": "諸有情欲作饒益，安住靜慮波羅蜜多，遇諸",
    "T07n0220_592:1060c15": "違緣心無雜穢，如是菩薩摩訶薩眾安住靜",
    "T07n0220_592:1060c16": "慮波羅蜜多，攝受安忍波羅蜜多。」時，滿慈",
    "T07n0220_592:1060c17": "子復白佛言：「云何菩薩摩訶薩眾安住靜慮",
    "T07n0220_592:1060c18": "波羅蜜多，攝受淨戒波羅蜜多？」爾時，佛告滿",
    "T07n0220_592:1060c19": "慈子言：「若諸菩薩摩訶薩眾安住靜慮波羅",
    "T07n0220_592:1060c20": "蜜多，於諸聲聞及獨覺地不生取著，如是",
    "T07n0220_592:1060c21": "菩薩摩訶薩眾安住靜慮波羅蜜多，攝受淨",
    "T07n0220_592:1060c22": "戒波羅蜜多。」時，滿慈子復白佛言：「云何菩",
    "T07n0220_592:1060c23": "薩摩訶薩眾安住靜慮波羅蜜多，攝受布施",
    "T07n0220_592:1060c24": "波羅蜜多？」爾時，佛告滿慈子言：「若諸菩薩摩",
    "T07n0220_592:1060c25": "訶薩眾安住靜慮波羅蜜多，於諸有情起大",
    "T07n0220_592:1060c26": "悲念，誓不棄捨一切有情，欲令解脫生死苦",
    "T07n0220_592:1060c27": "故，求證無上正等菩提，作是念言：『我當決",
    "T07n0220_592:1060c28": "定以大法施攝受有情，常為有情宣說永斷",
    "T07n0220_592:1060c29": "一切煩惱真淨法要。』如是菩薩摩訶薩眾",
    "T07n0220_592:1061a01": "安住靜慮波羅蜜多，攝受布施波羅蜜多。」爾",
    "T07n0220_592:1061a02": "時，滿慈子白佛言：「世尊！若菩薩摩訶薩成就",
    "T07n0220_592:1061a03": "如是方便善巧，是菩薩摩訶薩應知名為何",
    "T07n0220_592:1061a04": "等菩薩？」爾時，佛告滿慈子言：「是菩薩摩訶薩",
    "T07n0220_592:1061a05": "應知名為不退菩薩。」時，滿慈子便白佛言：「如",
    "T07n0220_592:1061a06": "是菩薩摩訶薩眾甚為希有，能為難事，已住",
    "T07n0220_592:1061a07": "如是諸勝定中寂靜安樂，復能棄捨，還受欲",
    "T07n0220_592:1061a08": "界相應劣法，方便善巧饒益有情。」爾時，世尊",
    "T07n0220_592:1061a09": "告滿慈子：「如是！如是！如汝所說。如是菩薩",
    "T07n0220_592:1061a10": "摩訶薩眾甚為希有，能為難事。應知如是諸",
    "T07n0220_592:1061a11": "菩薩眾為度無量無邊有情，被戴堅牢大願",
    "T07n0220_592:1061a12": "甲冑，恒作是念：『我當度脫無量無數無邊",
    "T07n0220_592:1061a13": "有情，令入無餘般涅槃界。我當令佛清淨法",
    "T07n0220_592:1061a14": "眼常無間斷，利益安樂一切有情，雖作是事",
    "T07n0220_592:1061a15": "而無執著，謂無有情得涅槃者，或得無上正",
    "T07n0220_592:1061a16": "等菩提。所以者何？諸法無我亦無我所。眾",
    "T07n0220_592:1061a17": "苦生時，唯有苦生，無能生者；眾苦滅時，唯有",
    "T07n0220_592:1061a18": "苦滅，無能滅者。當知亦無能證、能得清淨法",
    "T07n0220_592:1061a19": "者。』由此因緣，應知菩薩摩訶薩眾甚為希有，",
    "T07n0220_592:1061a20": "能為難事。」時，滿慈子便白佛言：「如是！世尊！",
    "T07n0220_592:1061a21": "如是！善逝！當知菩薩摩訶薩眾甚為希有，能",
    "T07n0220_592:1061a22": "為難事。所以者何？雖實無法有生有滅、或",
    "T07n0220_592:1061a23": "般涅槃、或證無上正等菩提，而諸菩薩摩訶",
    "T07n0220_592:1061a24": "薩眾為度無量無邊有情，精進修行諸菩薩",
    "T07n0220_592:1061a25": "行，求證無上正等菩提，欲為有情宣說永斷",
    "T07n0220_592:1061a26": "貪、瞋、癡法，令勤修學得般涅槃；或為有情宣",
    "T07n0220_592:1061a27": "說菩薩摩訶薩道，令勤修學疾證無上正等",
    "T07n0220_592:1061a28": "菩提。」爾時，世尊告滿慈子：「若菩薩摩訶薩心",
    "T07n0220_592:1061a29": "無散亂，相續安住一切智智相應作意，是菩",
    "T07n0220_592:1061b01": "薩摩訶薩應知名為安住靜慮波羅蜜多。若",
    "T07n0220_592:1061b02": "菩薩摩訶薩住聲聞地相應作意或獨覺地相",
    "T07n0220_592:1061b03": "應作意，是菩薩摩訶薩應知名為心常散亂。",
    "T07n0220_592:1061b04": "何以故？滿慈子！若菩薩摩訶薩修學二乘相",
    "T07n0220_592:1061b05": "應作意，障礙無上正等菩提，令菩提心恒散",
    "T07n0220_592:1061b06": "亂故。「又，滿慈子！諸菩薩摩訶薩雖緣色、聲、",
    "T07n0220_592:1061b07": "香、味、觸境，發起種種非理作意，擾亂菩薩布",
    "T07n0220_592:1061b08": "施等心，而不障礙菩薩所求一切智智。若法",
    "T07n0220_592:1061b09": "不能障礙菩薩一切智智，雖現在前，而於菩",
    "T07n0220_592:1061b10": "薩摩訶薩眾所修靜慮波羅蜜多，應知不名",
    "T07n0220_592:1061b11": "極違逆法，非永退失菩薩定地。」",
    "T07n0220_592:1061b12": "爾時，滿慈子白佛言：「世尊！一切如來、應、正等",
    "T07n0220_592:1061b13": "覺觀何義故，讚諸菩薩摩訶薩眾所有功",
    "T07n0220_592:1061b14": "德，不讚聲聞？」爾時，世尊告滿慈子：「我今問汝，",
    "T07n0220_592:1061b15": "隨汝意答。於意云何？日輪與此贍部洲人作",
    "T07n0220_592:1061b16": "光明事，螢能作不？」滿慈子曰：「不也！世尊！不",
    "T07n0220_592:1061b17": "也！善逝！」佛言：「如是！如汝所說。一切菩薩摩",
    "T07n0220_592:1061b18": "訶薩眾所能作事亦復如是，非諸聲聞所能",
    "T07n0220_592:1061b19": "成辦。」時，滿慈子復白佛言：「云何應知唯",
    "T07n0220_592:1061b20": "諸菩薩摩訶薩眾能作是念：我當度脫無量",
    "T07n0220_592:1061b21": "無數無邊有情，令入無餘般涅槃界；我當令",
    "T07n0220_592:1061b22": "佛清淨法眼無間無斷，利益安樂一切有情？",
    "T07n0220_592:1061b23": "云何應知唯諸菩薩摩訶薩眾能作如是殊勝",
    "T07n0220_592:1061b24": "事業，非諸聲聞？」爾時，世尊告滿慈子：「汝今觀",
    "T07n0220_592:1061b25": "此聲聞眾中，有一苾芻能如菩薩摩訶薩眾",
    "T07n0220_592:1061b26": "作如是念、辦斯事不？」滿慈子曰：「不也！世尊！",
    "T07n0220_592:1061b27": "不也！善逝！我今觀此聲聞眾中，無一苾芻能",
    "T07n0220_592:1061b28": "如菩薩摩訶薩眾作如是念，亦無能辦此事",
    "T07n0220_592:1061b29": "業者。」爾時，佛告滿慈子言：「是故如來、應、正等",
    "T07n0220_592:1061c01": "覺唯讚菩薩不讚聲聞。觀此眾中諸阿羅",
    "T07n0220_592:1061c02": "漢無如是念，亦不能成如是事業，當知一切",
    "T07n0220_592:1061c03": "聲聞乘人無如菩薩摩訶薩眾所作事業。是",
    "T07n0220_592:1061c04": "故我說：『譬如日輪與贍部洲作光明事，螢不能",
    "T07n0220_592:1061c05": "辦。』所謂日輪放無量光，普照贍部諸有情",
    "T07n0220_592:1061c06": "類，螢光唯照自身非餘。如是菩薩摩訶薩",
    "T07n0220_592:1061c07": "眾調伏自身煩惱惡業，亦能度脫無量有情，",
    "T07n0220_592:1061c08": "令離一切煩惱惡業，入無餘依般涅槃界，或",
    "T07n0220_592:1061c09": "證無上正等菩提；聲聞乘人唯能調伏自身",
    "T07n0220_592:1061c10": "所有煩惱惡業，不能饒益無量有情，故聲聞",
    "T07n0220_592:1061c11": "人非如菩薩所有事業皆悉殊勝。「又，滿慈",
    "T07n0220_592:1061c12": "子！如善射夫於所學法已作加行，身手、弓",
    "T07n0220_592:1061c13": "仗皆善調習，學諸武伎已至究竟，已百千",
    "T07n0220_592:1061c14": "歲食王封祿。王與怨敵欲戰諍時，象馬等軍",
    "T07n0220_592:1061c15": "及諸兵仗，皆悉委任令其指揮，冀殄凶徒",
    "T07n0220_592:1061c16": "無所損失。如是菩薩摩訶薩眾已發無上正",
    "T07n0220_592:1061c17": "等覺心，已修菩薩摩訶薩行，於能調伏諸有",
    "T07n0220_592:1061c18": "情類貪、瞋、癡行已得善巧。是故如來、應、正等",
    "T07n0220_592:1061c19": "覺偏讚菩薩摩訶薩眾，教誡教授令勤修習，",
    "T07n0220_592:1061c20": "能正引發菩提資糧，令速圓滿所發大願，疾",
    "T07n0220_592:1061c21": "證無上正等菩提，為諸有情說能永斷貪、瞋、",
    "T07n0220_592:1061c22": "癡等清淨法要。是故菩薩摩訶薩眾被戴甲",
    "T07n0220_592:1061c23": "冑所作事業，聲聞、獨覺俱不能為，由此如來",
    "T07n0220_592:1061c24": "應、正、等覺讚勵菩薩、非諸聲聞。」",
    "T07n0220_592:1061c25": "爾時，滿慈子白佛言：「世尊！如我解佛所說",
    "T07n0220_592:1061c26": "義者，應知菩薩摩訶薩眾諸有所作無不定",
    "T07n0220_592:1061c27": "心，謂諸菩薩摩訶薩眾若住布施波羅蜜多，",
    "T07n0220_592:1061c28": "當知爾時心亦在定；若住淨戒波羅蜜多，當",
    "T07n0220_592:1061c29": "知爾時心亦在定；若住安忍波羅蜜多，當知",
    "T07n0220_592:1062a01": "爾時心亦在定；若住精進波羅蜜多，當知爾",
    "T07n0220_592:1062a02": "時心亦在定；若住靜慮波羅蜜多，當知爾時",
    "T07n0220_592:1062a03": "心亦在定；若住般若波羅蜜多，當知爾時心",
    "T07n0220_592:1062a04": "亦在定；若住諸餘菩提分法，當知爾時心亦",
    "T07n0220_592:1062a05": "在定。如吠琉璃隨所在處，於自寶色終不棄",
    "T07n0220_592:1062a06": "捨，謂彼若在金器、銀器、頗胝迦器、銅、鐵、瓦等，",
    "T07n0220_592:1062a07": "常不棄捨吠琉璃色；如是菩薩摩訶薩眾若",
    "T07n0220_592:1062a08": "住布施波羅蜜多，若住淨戒波羅蜜多，若",
    "T07n0220_592:1062a09": "住安忍波羅蜜多，若住精進波羅蜜多，若住",
    "T07n0220_592:1062a10": "靜慮波羅蜜多，若住般若波羅蜜多，若住諸",
    "T07n0220_592:1062a11": "餘菩提分法，當知爾時心常在定，我如是解",
    "T07n0220_592:1062a12": "佛所說義。」爾時，佛讚滿慈子言：「善哉！善哉！如",
    "T07n0220_592:1062a13": "是！如是！又，滿慈子！若諸菩薩摩訶薩眾離",
    "T07n0220_592:1062a14": "欲惡不善法，有尋有伺，離生喜樂，初靜慮具足",
    "T07n0220_592:1062a15": "住。安住如是初靜慮已，若樂聲聞或獨覺地，",
    "T07n0220_592:1062a16": "當知名為亂心菩薩，當知彼住非定地心。「又，",
    "T07n0220_592:1062a17": "滿慈子！若諸菩薩摩訶薩眾尋伺寂靜，內等",
    "T07n0220_592:1062a18": "淨，心一趣性，無尋無伺，定生喜樂，第二靜慮具",
    "T07n0220_592:1062a19": "足住。安住如是第二靜慮已，若樂聲聞或獨",
    "T07n0220_592:1062a20": "覺地，當知名為亂心菩薩，當知彼住非定地",
    "T07n0220_592:1062a21": "心。「又，滿慈子！若諸菩薩摩訶薩眾離喜住",
    "T07n0220_592:1062a22": "捨，具念正知，受身受樂，唯諸聖者能說能捨，具",
    "T07n0220_592:1062a23": "念樂住，第三靜慮具足住。安住如是第三靜",
    "T07n0220_592:1062a24": "慮已，若樂聲聞或獨覺地，當知名為亂心菩",
    "T07n0220_592:1062a25": "薩，當知彼住非定地心。「又，滿慈子！若諸菩",
    "T07n0220_592:1062a26": "薩摩訶薩眾斷樂斷苦，先喜憂沒，不苦不樂，",
    "T07n0220_592:1062a27": "捨念清淨，第四靜慮具足住。安住如是第四",
    "T07n0220_592:1062a28": "靜慮已，若樂聲聞或獨覺地，當知名為亂心",
    "T07n0220_592:1062a29": "菩薩，當知彼住非定地心。」",
    "T07n0220_592:1062b01": "爾時，滿慈子白佛言：「世尊！齊何應知菩薩心",
    "T07n0220_592:1062b02": "定？」爾時，佛告滿慈子言：「若諸菩薩摩訶薩",
    "T07n0220_592:1062b03": "眾隨見彼彼諸有情時，便作是念：『我當精",
    "T07n0220_592:1062b04": "勤修菩薩行，證得無上正等覺時，決定當令",
    "T07n0220_592:1062b05": "彼有情類入無餘依般涅槃界，或證無上正",
    "T07n0220_592:1062b06": "等菩提。』齊此應知菩薩心定。「又，滿慈子！若",
    "T07n0220_592:1062b07": "諸菩薩摩訶薩眾勸有情類受持三歸，彼諸",
    "T07n0220_592:1062b08": "有情住三歸已，即持如是所集善根，迴向趣",
    "T07n0220_592:1062b09": "求一切智智，齊此應知菩薩心定。「又，滿慈子！",
    "T07n0220_592:1062b10": "若諸菩薩摩訶薩眾勸有情類受持五戒，彼",
    "T07n0220_592:1062b11": "諸有情住五戒已，即持如是所集善根，迴向",
    "T07n0220_592:1062b12": "趣求一切智智，齊此應知菩薩心定。「又，滿慈",
    "T07n0220_592:1062b13": "子！若諸菩薩摩訶薩眾勸有情類受持八戒，",
    "T07n0220_592:1062b14": "彼諸有情住八戒已，即持如是所集善根，迴",
    "T07n0220_592:1062b15": "向趣求一切智智，齊此應知菩薩心定。「又，滿",
    "T07n0220_592:1062b16": "慈子！若諸菩薩摩訶薩眾勸有情類受持十",
    "T07n0220_592:1062b17": "戒，彼諸有情住十戒已，即持如是所集善根，",
    "T07n0220_592:1062b18": "迴向趣求一切智智，齊此應知菩薩心定。",
    "T07n0220_592:1062b19": "「又，滿慈子！若諸菩薩摩訶薩眾勸有情類受",
    "T07n0220_592:1062b20": "持十善業道，彼諸有情住十善業道已，即持",
    "T07n0220_592:1062b21": "如是所集善根，迴向趣求一切智智，齊此",
    "T07n0220_592:1062b22": "應知菩薩心定。「又，滿慈子！若諸菩薩摩訶薩",
    "T07n0220_592:1062b23": "眾勸有情類受持具戒，彼諸有情住具戒已，",
    "T07n0220_592:1062b24": "即持如是所集善根，迴向趣求一切智智，齊",
    "T07n0220_592:1062b25": "此應知菩薩心定。「又，滿慈子！若諸菩薩摩訶",
    "T07n0220_592:1062b26": "薩眾勸有情類受持菩薩戒，彼諸有情住菩",
    "T07n0220_592:1062b27": "薩戒已，即持如是所集善根，迴向趣求一切",
    "T07n0220_592:1062b28": "智智，齊此應知菩薩心定。「又，滿慈子！若諸",
    "T07n0220_592:1062b29": "菩薩摩訶薩眾方便勸導諸善男子、善女人",
    "T07n0220_592:1062c01": "等修行布施波羅蜜多，彼善男子、善女人等",
    "T07n0220_592:1062c02": "安住布施波羅蜜多已，即持如是所集善根，",
    "T07n0220_592:1062c03": "迴向趣求一切智智，齊此應知菩薩心定。",
    "T07n0220_592:1062c04": "「又，滿慈子！若諸菩薩摩訶薩眾方便勸導諸",
    "T07n0220_592:1062c05": "善男子、善女人等修行淨戒波羅蜜多，彼善",
    "T07n0220_592:1062c06": "男子、善女人等安住淨戒波羅蜜多已，即持",
    "T07n0220_592:1062c07": "如是所集善根，迴向趣求一切智智，齊此應",
    "T07n0220_592:1062c08": "知菩薩心定。「又，滿慈子！若諸菩薩摩訶薩眾",
    "T07n0220_592:1062c09": "方便勸導諸善男子、善女人等修行安忍波",
    "T07n0220_592:1062c10": "羅蜜多，彼善男子、善女人等安住安忍波羅",
    "T07n0220_592:1062c11": "蜜多已，即持如是所集善根，迴向趣求一切",
    "T07n0220_592:1062c12": "智智，齊此應知菩薩心定。「又，滿慈子！若諸",
    "T07n0220_592:1062c13": "菩薩摩訶薩眾方便勸導諸善男子、善女人",
    "T07n0220_592:1062c14": "等修行精進波羅蜜多，彼善男子、善女人等",
    "T07n0220_592:1062c15": "安住精進波羅蜜多已，即持如是所集善根，",
    "T07n0220_592:1062c16": "迴向趣求一切智智，齊此應知菩薩心定。「又，",
    "T07n0220_592:1062c17": "滿慈子！若諸菩薩摩訶薩眾方便勸導諸善",
    "T07n0220_592:1062c18": "男子、善女人等修行靜慮波羅蜜多，彼善男",
    "T07n0220_592:1062c19": "子、善女人等安住靜慮波羅蜜多已，即持如",
    "T07n0220_592:1062c20": "是所集善根，迴向趣求一切智智，齊此應知",
    "T07n0220_592:1062c21": "菩薩心定。「又，滿慈子！若諸菩薩摩訶薩眾",
    "T07n0220_592:1062c22": "方便勸導諸善男子、善女人等修行般若波",
    "T07n0220_592:1062c23": "羅蜜多，彼善男子、善女人等安住般若波羅",
    "T07n0220_592:1062c24": "蜜多已，即持如是所集善根，迴向趣求一切",
    "T07n0220_592:1062c25": "智智，齊此應知菩薩心定。「又，滿慈子！若諸",
    "T07n0220_592:1062c26": "菩薩摩訶薩眾方便勸導諸善男子、善女人",
    "T07n0220_592:1062c27": "等修行四靜慮、四無量、四無色定，彼善男子、",
    "T07n0220_592:1062c28": "善女人等安住此已，即持如是所集善根，迴",
    "T07n0220_592:1062c29": "向趣求一切智智，齊此應知菩薩心定。「又，滿",
    "T07n0220_592:1063a01": "慈子！若諸菩薩摩訶薩眾方便勸導諸善男",
    "T07n0220_592:1063a02": "子、善女人等修行四念住、四正斷、四神足、五",
    "T07n0220_592:1063a03": "根、五力、七等覺支、八聖道支，彼善男子、善女",
    "T07n0220_592:1063a04": "人等安住此已，即持如是所集善根，迴向趣",
    "T07n0220_592:1063a05": "求一切智智，齊此應知菩薩心定。「又，滿慈子！",
    "T07n0220_592:1063a06": "若諸菩薩摩訶薩眾方便勸導諸善男子、善",
    "T07n0220_592:1063a07": "女人等修行八解脫、八勝處、九次第定、十遍",
    "T07n0220_592:1063a08": "處，彼善男子、善女人等安住此已，即持如是",
    "T07n0220_592:1063a09": "所集善根，迴向趣求一切智智，齊此應知菩",
    "T07n0220_592:1063a10": "薩心定。「又，滿慈子！若諸菩薩摩訶薩眾方",
    "T07n0220_592:1063a11": "便勸導諸善男子、善女人等修行空、無相、無",
    "T07n0220_592:1063a12": "願解脫門，彼善男子、善女人等安住此已，即",
    "T07n0220_592:1063a13": "持如是所集善根，迴向趣求一切智智，齊此",
    "T07n0220_592:1063a14": "應知菩薩心定。「又，滿慈子！若諸菩薩摩訶薩",
    "T07n0220_592:1063a15": "眾方便勸導諸善男子、善女人等修行一切",
    "T07n0220_592:1063a16": "陀羅尼門、三摩地門，彼善男子、善女人等安",
    "T07n0220_592:1063a17": "住此已，即持如是所集善根，迴向趣求一切",
    "T07n0220_592:1063a18": "智智，齊此應知菩薩心定。「又，滿慈子！若諸",
    "T07n0220_592:1063a19": "菩薩摩訶薩眾方便勸導諸善男子、善女人",
    "T07n0220_592:1063a20": "等修行淨觀地、種姓地、第八地、具見地、薄",
    "T07n0220_592:1063a21": "地、離欲地、已辦地、獨覺地、菩薩地、如來地，彼",
    "T07n0220_592:1063a22": "善男子、善女人等安住此已，即持如是所集",
    "T07n0220_592:1063a23": "善根，迴向趣求一切智智，齊此應知菩薩心",
    "T07n0220_592:1063a24": "定。「又，滿慈子！若諸菩薩摩訶薩眾方便勸",
    "T07n0220_592:1063a25": "導諸善男子、善女人等修行極喜地、離垢地、",
    "T07n0220_592:1063a26": "發光地、焰慧地、極難勝地、現前地、遠行地、不動",
    "T07n0220_592:1063a27": "地、善慧地、法雲地，彼善男子、善女人等安",
    "T07n0220_592:1063a28": "住此已，即持如是所集善根，迴向趣求一切",
    "T07n0220_592:1063a29": "智智，齊此應知菩薩心定。「又，滿慈子！若諸",
    "T07n0220_592:1063b01": "菩薩摩訶薩眾方便勸導諸善男子、善女人",
    "T07n0220_592:1063b02": "等修行五眼及六神通，彼善男子、善女人",
    "T07n0220_592:1063b03": "等安住此已，即持如是所集善根，迴向趣求",
    "T07n0220_592:1063b04": "一切智智，齊此應知菩薩心定。「又，滿慈子！",
    "T07n0220_592:1063b05": "若諸菩薩摩訶薩眾方便勸導諸善男子、善",
    "T07n0220_592:1063b06": "女人等修行如來十力、四無所畏、四無礙解，",
    "T07n0220_592:1063b07": "彼善男子、善女人等安住此已，即持如是所",
    "T07n0220_592:1063b08": "集善根，迴向趣求一切智智，齊此應知菩薩",
    "T07n0220_592:1063b09": "心定。「又，滿慈子！若諸菩薩摩訶薩眾方便",
    "T07n0220_592:1063b10": "勸導諸善男子、善女人等修行大慈、大悲、大",
    "T07n0220_592:1063b11": "喜、大捨、十八佛不共法，彼善男子、善女人等",
    "T07n0220_592:1063b12": "安住此已，即持如是所集善根，迴向趣求一",
    "T07n0220_592:1063b13": "切智智，齊此應知菩薩心定。「又，滿慈子！若",
    "T07n0220_592:1063b14": "諸菩薩摩訶薩眾方便勸導諸善男子、善女",
    "T07n0220_592:1063b15": "人等修行無忘失法、恒住捨性，彼善男子、善",
    "T07n0220_592:1063b16": "女人等安住此已，即持如是所集善根，迴向",
    "T07n0220_592:1063b17": "趣求一切智智，齊此應知菩薩心定。「又，滿慈",
    "T07n0220_592:1063b18": "子！若諸菩薩摩訶薩眾方便勸導諸善男子、",
    "T07n0220_592:1063b19": "善女人等修行一切智、道相智、一切相智，彼",
    "T07n0220_592:1063b20": "善男子、善女人等安住此已，即持如是所集",
    "T07n0220_592:1063b21": "善根，迴向趣求一切智智，齊此應知菩薩心",
    "T07n0220_592:1063b22": "定。「又，滿慈子！若諸菩薩摩訶薩眾方便勸",
    "T07n0220_592:1063b23": "導諸善男子、善女人等修行預流果、若一來",
    "T07n0220_592:1063b24": "果、若不還果、若阿羅漢果、若獨覺菩提，彼善",
    "T07n0220_592:1063b25": "男子、善女人等安住此已，即持如是所集善",
    "T07n0220_592:1063b26": "根，迴向趣求一切智智，齊此應知菩薩心定。",
    "T07n0220_592:1063b27": "「又，滿慈子！若諸菩薩摩訶薩眾方便勸導諸",
    "T07n0220_592:1063b28": "善男子、善女人等修行一切菩薩摩訶薩行，",
    "T07n0220_592:1063b29": "彼善男子、善女人等安住此已，即持如是所",
    "T07n0220_592:1063c01": "集善根，迴向趣求一切智智，齊此應知菩薩",
    "T07n0220_592:1063c02": "心定。「又，滿慈子！若諸菩薩摩訶薩眾方便",
    "T07n0220_592:1063c03": "勸導諸善男子、善女人等修行諸佛無上正",
    "T07n0220_592:1063c04": "等菩提，彼善男子、善女人等安住此已，即持",
    "T07n0220_592:1063c05": "如是所集善根，迴向趣求一切智智，齊此應",
    "T07n0220_592:1063c06": "知菩薩心定。「又，滿慈子！若諸菩薩摩訶薩",
    "T07n0220_592:1063c07": "眾方便勸導諸善男子、善女人等嚴淨佛土、",
    "T07n0220_592:1063c08": "成熟有情，彼善男子、善女人等安住此已，即",
    "T07n0220_592:1063c09": "持如是所集善根，迴向趣求一切智智，齊此",
    "T07n0220_592:1063c10": "應知菩薩心定。「又，滿慈子！若諸菩薩摩訶薩",
    "T07n0220_592:1063c11": "眾於他所修布施等善深心隨喜，迴向趣求",
    "T07n0220_592:1063c12": "一切智智，齊此應知菩薩心定。若諸菩薩摩",
    "T07n0220_592:1063c13": "訶薩眾於一切處心得定已，應知名為安住",
    "T07n0220_592:1063c14": "靜慮波羅蜜多。何以故？滿慈子！是諸菩薩",
    "T07n0220_592:1063c15": "摩訶薩眾，常不遠離一切智智勝作意故。若",
    "T07n0220_592:1063c16": "諸菩薩摩訶薩眾常不遠離一切智智勝作意",
    "T07n0220_592:1063c17": "者，應知名為安住靜慮波羅蜜多，如是菩薩",
    "T07n0220_592:1063c18": "摩訶薩眾安住靜慮波羅蜜多，引發無邊殊",
    "T07n0220_592:1063c19": "勝功德，疾證無上正等菩提。「應知如來、應、正",
    "T07n0220_592:1063c20": "等覺安住不動第四靜慮，捨諸壽行，現入無",
    "T07n0220_592:1063c21": "餘般涅槃界。是故靜慮波羅蜜多，於諸菩薩",
    "T07n0220_592:1063c22": "摩訶薩眾所求無上正等菩提有大恩德。是",
    "T07n0220_592:1063c23": "故菩薩摩訶薩眾所住靜慮波羅蜜多，除如",
    "T07n0220_592:1063c24": "來定，於諸餘定為最為勝、為尊為高、為妙為",
    "T07n0220_592:1063c25": "微妙、為上為無上。何以故？滿慈子！菩薩靜",
    "T07n0220_592:1063c26": "慮波羅蜜多常不遠離一切智智相應作意，",
    "T07n0220_592:1063c27": "二乘靜慮決定遠離一切智智相應作意，故",
    "T07n0220_592:1063c28": "於菩薩靜慮為劣，菩薩靜慮於彼為勝。」時，滿",
    "T07n0220_592:1063c29": "慈子便白佛言：「若諸聲聞住此靜慮，證得法",
    "T07n0220_592:1064a01": "性成聲聞果；即諸菩薩住此靜慮，證得法性",
    "T07n0220_592:1064a02": "離諸執著得成如來、應、正等覺。云何可說聲",
    "T07n0220_592:1064a03": "聞靜慮決定遠離一切智智相應作意，菩薩",
    "T07n0220_592:1064a04": "靜慮常不遠離一切智智相應作意？」爾時，世",
    "T07n0220_592:1064a05": "尊告滿慈子：「我今問汝，隨汝意答。於意云",
    "T07n0220_592:1064a06": "何？諸聲聞人住此靜慮，證得法性成聲聞果；",
    "T07n0220_592:1064a07": "即諸菩薩住此靜慮，證得法性離諸執著得",
    "T07n0220_592:1064a08": "成如來、應、正等覺。彼聲聞人名如來不？」滿",
    "T07n0220_592:1064a09": "慈子曰：「不也！世尊！」爾時，世尊告滿慈子：「吾",
    "T07n0220_592:1064a10": "當為汝更說譬喻，諸有智者因斯譬喻，於甚",
    "T07n0220_592:1064a11": "深義易得解了。譬如凡人輒昇王座，其人即",
    "T07n0220_592:1064a12": "得名為王不？」滿慈子曰：「不也！世尊！所以者",
    "T07n0220_592:1064a13": "何？彼人無福、無王相故。」佛言：「如是諸聲聞",
    "T07n0220_592:1064a14": "人雖能現入四種靜慮、四無色定，證得法性",
    "T07n0220_592:1064a15": "成聲聞果，而無如來力、無畏等殊勝功德及",
    "T07n0220_592:1064a16": "諸相好不名如來，由斯遠離一切智智相應",
    "T07n0220_592:1064a17": "作意。由無佛德說名聲聞。不爾如何彼不名",
    "T07n0220_592:1064a18": "佛？「又，滿慈子！諸聲聞人所住靜慮，無勝德",
    "T07n0220_592:1064a19": "故其性下劣，於諸菩薩所住靜慮，百分不及",
    "T07n0220_592:1064a20": "一，千分不及一，乃至鄔波尼殺曇分亦不及",
    "T07n0220_592:1064a21": "一。何以故？滿慈子！菩薩靜慮波羅蜜多，",
    "T07n0220_592:1064a22": "常不遠離一切智智，嚴淨佛土、成熟有情，引",
    "T07n0220_592:1064a23": "發無邊殊勝功德；由斯菩薩所住勝定，聲聞、",
    "T07n0220_592:1064a24": "獨覺皆不能知。」時，滿慈子便白佛言：「何等名",
    "T07n0220_592:1064a25": "為菩薩勝定？如是勝定復有何名？」爾時，世尊",
    "T07n0220_592:1064a26": "告滿慈子：「菩薩勝定名不思議。何以故？滿",
    "T07n0220_592:1064a27": "慈子！如是勝定威力難思，速能證得一切",
    "T07n0220_592:1064a28": "智故。如是勝定亦名利樂一切世間諸有情",
    "T07n0220_592:1064a29": "類。何以故？滿慈子！諸菩薩摩訶薩為欲利",
    "T07n0220_592:1064b01": "樂無量有情，方便善巧入此定故。如是勝",
    "T07n0220_592:1064b02": "定若現在前，能引無邊微妙勝定，疾證無上",
    "T07n0220_592:1064b03": "正等菩提，與諸有情作大饒益；如是勝定若",
    "T07n0220_592:1064b04": "現在前，引發無邊方便善巧，教誡教授無量",
    "T07n0220_592:1064b05": "有情，皆令引發無漏靜慮，證真法性斷諸煩",
    "T07n0220_592:1064b06": "惱，入無餘依般涅槃界，或證無上正等菩提。",
    "T07n0220_592:1064b07": "由此因緣，菩薩勝定亦名利樂一切世間諸",
    "T07n0220_592:1064b08": "有情類，是故菩薩摩訶薩眾欲證無上正等",
    "T07n0220_592:1064b09": "菩提，應學靜慮波羅蜜多；若學靜慮波羅蜜",
    "T07n0220_592:1064b10": "多，速能引發一切智智。」",
    "T07n0220_592:1064b11": "爾時，滿慈子白佛言：「世尊！我謂聲聞所得諸",
    "T07n0220_592:1064b12": "定勝菩薩定。所以者何？聲聞具得九次第定，",
    "T07n0220_592:1064b13": "菩薩於中唯得前八，菩薩不得滅受想定，故",
    "T07n0220_592:1064b14": "聲聞定勝諸菩薩。」爾時，世尊告滿慈子：「菩薩",
    "T07n0220_592:1064b15": "亦得滅受想定，謂於此定已得自在但不現",
    "T07n0220_592:1064b16": "入。所以者何？如來不許諸菩薩眾現入此定，",
    "T07n0220_592:1064b17": "勿由現入退墮聲聞或獨覺地。「又，滿慈子！吾",
    "T07n0220_592:1064b18": "當為汝更說譬喻，諸有智者由譬喻故，於甚",
    "T07n0220_592:1064b19": "深義易得解了。如轉輪王雖於邊地諸小國",
    "T07n0220_592:1064b20": "邑皆得自在，而不自往彼國邑中。豈轉輪王",
    "T07n0220_592:1064b21": "不往彼處，說於彼處不得自在？如是菩薩摩",
    "T07n0220_592:1064b22": "訶薩眾雖不現入滅受想定，而於此定已得",
    "T07n0220_592:1064b23": "自在，由自在故亦名為得。「又，滿慈子！非諸",
    "T07n0220_592:1064b24": "菩薩常不現入滅受想定，乃至未坐妙菩提",
    "T07n0220_592:1064b25": "座，諸佛世尊不許現入；若時得坐妙菩提座，",
    "T07n0220_592:1064b26": "諸佛世尊亦許現入。何以故？滿慈子！勿諸",
    "T07n0220_592:1064b27": "菩薩由入此定，便墮聲聞或獨覺地，或謂諸",
    "T07n0220_592:1064b28": "佛與二乘等故，佛世尊不許現入。「又，滿慈子！",
    "T07n0220_592:1064b29": "如剎帝利灌頂大王，欲入市中飲凡人酒。",
    "T07n0220_592:1064c01": "時，有智臣諫大王曰：『今此時處，王不應飲。若",
    "T07n0220_592:1064c02": "須飲者，待至宮中。』於意云何？王於市酒豈不",
    "T07n0220_592:1064c03": "能飲？而彼智臣慇懃諫諍不令王飲，然剎帝",
    "T07n0220_592:1064c04": "利灌頂大王非處非時法不應飲，雖不應飲，",
    "T07n0220_592:1064c05": "而於市中酒等諸物皆得自在。所以者何？王",
    "T07n0220_592:1064c06": "於一切國土、城邑、所有人物皆自在故。如是菩",
    "T07n0220_592:1064c07": "薩有殊勝智，由此智故能數現入滅受想定，",
    "T07n0220_592:1064c08": "但佛不許故不現入。所以者何？菩薩若入滅",
    "T07n0220_592:1064c09": "受想定便非時、處；若時菩薩坐菩提座，永害",
    "T07n0220_592:1064c10": "一切虛妄相想證甘露界，爾時方入滅受想",
    "T07n0220_592:1064c11": "定，後證無上正等菩提轉妙法輪，具三十",
    "T07n0220_592:1064c12": "二相利益安樂無量有情。」爾時，滿慈子白佛",
    "T07n0220_592:1064c13": "言：「世尊！諸菩薩摩訶薩甚為希有，能作難",
    "T07n0220_592:1064c14": "作，謂雖有力引漏盡智，而為有情不證漏",
    "T07n0220_592:1064c15": "盡。所以者何？以諸菩薩於有情所，長夜思",
    "T07n0220_592:1064c16": "惟利益安樂，增上意樂恒現在前。」爾時，世",
    "T07n0220_592:1064c17": "尊告滿慈子：「如是！如是！如汝所說。是諸菩",
    "T07n0220_592:1064c18": "薩於有情所，長夜思惟利益安樂，增上意",
    "T07n0220_592:1064c19": "樂恒現在前。「又，滿慈子！是諸菩薩觀此義利，",
    "T07n0220_592:1064c20": "雖能具入九次第定而不具入。所以者何？是",
    "T07n0220_592:1064c21": "諸菩薩方便善巧，於一切定雖得自在而能",
    "T07n0220_592:1064c22": "不入。「又，滿慈子！一切菩薩若初發心、若已不",
    "T07n0220_592:1064c23": "退，皆應安住如是靜慮波羅蜜多。若諸菩薩",
    "T07n0220_592:1064c24": "常能安住如是靜慮波羅蜜多，於諸有情能",
    "T07n0220_592:1064c25": "作饒益，速能引發一切智智。」時，滿慈子便白",
    "T07n0220_592:1064c26": "佛言：「當知菩薩摩訶薩眾具大勢力，能為有",
    "T07n0220_592:1064c27": "情作饒益事，亦能引發一切智智，疾證無",
    "T07n0220_592:1064c28": "上正等菩提。」佛言：「如是！如汝所說。」",
    "T07n0220_592:1064c29": "爾時，舍利子白佛言：「世尊！云何菩薩摩訶薩",
    "T07n0220_592:1065a01": "眾安住靜慮波羅蜜多？云何方便還從定起？」",
    "T07n0220_592:1065a02": "爾時，世尊告舍利子：「諸菩薩摩訶薩離欲惡",
    "T07n0220_592:1065a03": "不善法，有尋有伺，離生喜樂，入初靜慮，乃至",
    "T07n0220_592:1065a04": "非想非非想處具足而住，於色、無色、靜慮、等",
    "T07n0220_592:1065a05": "至，順逆次第超越串習，極善純熟遊戲自在，",
    "T07n0220_592:1065a06": "復入欲界非等引心。所以者何？勿由定力",
    "T07n0220_592:1065a07": "生色、無色長壽天故。勿色、無色、靜慮、等至引",
    "T07n0220_592:1065a08": "起彼地續生之心，為護彼心令不現起，還",
    "T07n0220_592:1065a09": "入欲界非等引心。由起此心還生欲界，親近",
    "T07n0220_592:1065a10": "供養諸佛世尊，引發無邊菩提分法；生色、無",
    "T07n0220_592:1065a11": "色無如是能，上二界生身心鈍故。由斯菩薩",
    "T07n0220_592:1065a12": "方便善巧，先習上定令善純熟，後起下心還",
    "T07n0220_592:1065a13": "生欲界，修集無量菩提資糧，至圓滿已超過",
    "T07n0220_592:1065a14": "三界，證得無上正等菩提。「譬如有人作如是",
    "T07n0220_592:1065a15": "念：『設何方便得入王宮，與王后妃竊為戲樂，",
    "T07n0220_592:1065a16": "令王不覺，身命得存？』作是念已求諸妙藥，服",
    "T07n0220_592:1065a17": "使男形或隱或顯，得斯藥已方便事王。王",
    "T07n0220_592:1065a18": "既識知，便服隱藥，遂白王曰：『我今無形，請",
    "T07n0220_592:1065a19": "為大王守禁宮室。』王令檢已委任中宮。其人",
    "T07n0220_592:1065a20": "爾時入王宮內，與諸妃后恣意交通；荏苒",
    "T07n0220_592:1065a21": "時經一、二、三月，恐王知覺喪失身命，便服顯",
    "T07n0220_592:1065a22": "藥而白王言：『我今男形欻然復現，請從今去",
    "T07n0220_592:1065a23": "不入中宮。』時王讚言：『此真善士，自能進退",
    "T07n0220_592:1065a24": "不違我法。』厚賜爵祿委任外事。當知是人方",
    "T07n0220_592:1065a25": "便善巧，能滿己願，身命得存，復蒙彼王厚賜",
    "T07n0220_592:1065a26": "財位。如是菩薩方便善巧，入四靜慮及四無",
    "T07n0220_592:1065a27": "色，次第超越得善巧已，復起下心還生欲界，",
    "T07n0220_592:1065a28": "親近供養諸佛世尊，引發無邊菩提分法，",
    "T07n0220_592:1065a29": "乃至未滿不證實際。何以故？舍利子！是諸",
    "T07n0220_592:1065b01": "菩薩方便善巧，不捨有情一切智故，如是菩",
    "T07n0220_592:1065b02": "薩方便善巧，修行靜慮波羅蜜多，於實際中",
    "T07n0220_592:1065b03": "能不作證，亦不現入滅受想定，乃至未滿菩",
    "T07n0220_592:1065b04": "提資糧，受欲界身修菩薩行。」",
    "T07n0220_592:1065b05": "爾時，佛告阿難陀言：「汝應受持諸菩薩眾所",
    "T07n0220_592:1065b06": "學靜慮波羅蜜多，勿令忘失！」阿難陀曰：「唯",
    "T07n0220_592:1065b07": "然！世尊！我已受持諸菩薩眾所學靜慮波羅",
    "T07n0220_592:1065b08": "蜜多，必無忘失！」時，薄伽梵說是經已，具壽舍",
    "T07n0220_592:1065b09": "利子、具壽滿慈子、具壽阿難陀，及餘聲聞、諸菩",
    "T07n0220_592:1065b10": "薩眾，并餘一切天、龍、藥叉、健達縛、阿素洛、揭",
    "T07n0220_592:1065b11": "路茶、緊捺洛、莫呼洛伽、人非人等一切大眾，",
    "T07n0220_592:1065b12": "聞佛所說皆大歡喜、信受奉行。",
    "T07n0220_592:1065b13": "大般若波羅蜜多經卷第五百九十二"
}