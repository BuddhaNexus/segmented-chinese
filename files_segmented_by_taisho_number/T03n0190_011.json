{
    "T03n0190_011:0701a23": "佛本行集經卷第十一",
    "T03n0190_011:0701a25": "隋天竺三藏闍那崛多譯",
    "T03n0190_011:0701a26": "姨母養育品第十",
    "T03n0190_011:0701a27": "「爾時太子既以誕生，適滿七日，其太子母摩",
    "T03n0190_011:0701a28": "耶夫人，更不能得諸天威力，復不能得太子",
    "T03n0190_011:0701a29": "在胎所受快樂，以力薄故，其形羸瘦，遂便命",
    "T03n0190_011:0701b01": "終。",
    "T03n0190_011:0701b02": "「（或有師言：『摩耶夫人，壽命算數，唯在七日，是",
    "T03n0190_011:0701b03": "故命終。雖然但往昔來常有是法，其菩薩生",
    "T03n0190_011:0701b04": "滿七日已，而菩薩母皆取命終。何以故？以",
    "T03n0190_011:0701b05": "諸菩薩幼年出家，母見是事，其心碎裂，即便",
    "T03n0190_011:0701b06": "命終。』）",
    "T03n0190_011:0701b07": "「（薩婆多師復作是言：『其菩薩母，見所生子，身",
    "T03n0190_011:0701b08": "體洪滿，端正可憙，於世少雙，既覩如是希奇",
    "T03n0190_011:0701b09": "之事未曾有法，歡喜踊躍，遍滿身中，以不勝",
    "T03n0190_011:0701b10": "故，即便命終。』）",
    "T03n0190_011:0701b11": "「爾時，摩耶國大夫人命終之後，即便往生忉",
    "T03n0190_011:0701b12": "利天上。生彼天已，即有勝妙無量無邊諸天",
    "T03n0190_011:0701b13": "婇女，左右圍繞，前後翼從，各各持於無量",
    "T03n0190_011:0701b14": "無邊供養之具、曼陀羅等，詣菩薩所，處處遍",
    "T03n0190_011:0701b15": "散。為欲供養於菩薩故，從虛空下，漸漸而墜",
    "T03n0190_011:0701b16": "到於人間淨飯王宮。到王宮已，語淨飯王，而",
    "T03n0190_011:0701b17": "作是言：『大王！當知，我得善利，善生人間，我於",
    "T03n0190_011:0701b18": "往昔，胎懷於彼清淨眾生大王童子，滿足十",
    "T03n0190_011:0701b19": "月受於快樂，今我生於三十三天，還受快樂",
    "T03n0190_011:0701b20": "如前不異，彼樂此樂，一種無殊。大王！從今已",
    "T03n0190_011:0701b21": "往，願莫為我受大憂苦。從今已去，我更不生。』",
    "T03n0190_011:0701b22": "時彼摩耶，即以天身而說偈言：",
    "T03n0190_011:0701b23": "「『一切怨親平等心，　　精進勇猛無暫息，",
    "T03n0190_011:0701b24": "　　善思真如實諦理，　　念無錯亂有始終。",
    "T03n0190_011:0701b25": "　　形體炳著真金容，　　諸根寂靜善調御，",
    "T03n0190_011:0701b26": "　　我子巧能說諸法，　　善行頂禮最勝尊。』",
    "T03n0190_011:0701b27": "「爾時摩耶說此偈已，即便隱身忽然不現，還",
    "T03n0190_011:0701b28": "彼天宮。",
    "T03n0190_011:0701b29": "「時，淨飯王見其摩耶國大夫人命終之後，即",
    "T03n0190_011:0701c01": "便喚召諸釋種親年德長者，皆令雲集，而告",
    "T03n0190_011:0701c02": "之言：『汝等眷屬並是國親，今是童子嬰孩失",
    "T03n0190_011:0701c03": "母，乳哺之寄將付囑誰，教令養育使得存",
    "T03n0190_011:0701c04": "活？誰能依時看視瞻護？誰能至心令善增",
    "T03n0190_011:0701c05": "長？誰能憐愍，愛如己生，携抱捧持？以慈心",
    "T03n0190_011:0701c06": "故，功德心故，歡喜心故。』時有五百釋種新",
    "T03n0190_011:0701c07": "婦，彼等新婦各各唱言：『我能養育，我能瞻",
    "T03n0190_011:0701c08": "看。』時釋種族語彼婦言：『汝等一切，年少盛",
    "T03n0190_011:0701c09": "壯，意耽色慾，汝等不能依時養育，亦復不",
    "T03n0190_011:0701c10": "能依法慈憐；唯此摩訶波闍波提，親是童子",
    "T03n0190_011:0701c11": "真正姨母，是故堪能將息養育童子之身，亦",
    "T03n0190_011:0701c12": "復堪能奉事大王。』彼諸釋種一切和合，勸彼",
    "T03n0190_011:0701c13": "摩訶波闍波提，為母養育。",
    "T03n0190_011:0701c14": "「時，淨飯王即將太子，付囑姨母摩訶波闍波",
    "T03n0190_011:0701c15": "提，以是太子親姨母故，而告之言：『善來夫",
    "T03n0190_011:0701c16": "人！如是童子，應當養育，善須護持，應令增",
    "T03n0190_011:0701c17": "長，依時澡浴。』又別簡取三十二女，令助養",
    "T03n0190_011:0701c18": "育，以八女人擬抱太子，以八女人洗浴太",
    "T03n0190_011:0701c19": "子，以八女人令乳太子，以八女人令其戲",
    "T03n0190_011:0701c20": "弄。",
    "T03n0190_011:0701c21": "「其淨飯王，產生二子；一者太子，字悉達多；二",
    "T03n0190_011:0701c22": "名難陀。",
    "T03n0190_011:0701c23": "「其白飯王，亦有二子：第一名難提迦，第二名",
    "T03n0190_011:0701c24": "為婆提唎迦。",
    "T03n0190_011:0701c25": "「其斛飯王，亦有二子：第一名阿難多，第二名",
    "T03n0190_011:0701c26": "為提婆達多。",
    "T03n0190_011:0701c27": "「甘露飯王，亦有二子：第一名為阿尼盧豆，第",
    "T03n0190_011:0701c28": "二名為摩訶那摩。",
    "T03n0190_011:0701c29": "「淨飯王妹，名阿彌多質多[口*邏](隋言甘露味)，生於一",
    "T03n0190_011:0702a01": "子，名為底沙。",
    "T03n0190_011:0702a02": "「是時摩訶波闍波提，太子姨母，白淨飯王作",
    "T03n0190_011:0702a03": "如是言：『謹依王勅，不敢乖違。』時波闍波提依",
    "T03n0190_011:0702a04": "於王命，養育太子。譬如日月，從初一日，至十",
    "T03n0190_011:0702a05": "五日，清淨圓滿，養育太子，亦復如是，漸漸增",
    "T03n0190_011:0702a06": "長。又復譬如尼拘陀樹，得種好地，而漸增",
    "T03n0190_011:0702a07": "長，後成大樹，太子如是，日日增長。從其太子",
    "T03n0190_011:0702a08": "出生已來，淨飯王家，日日增長一切財利，金",
    "T03n0190_011:0702a09": "銀珍寶，二足四足，無所乏少，而說偈言：",
    "T03n0190_011:0702a10": "「五穀及財寶，　　金銀諸衣服，",
    "T03n0190_011:0702a11": "　或造或不造，　　自然得充足。",
    "T03n0190_011:0702a12": "　童子及慈母，　　乳酪酥常豐，",
    "T03n0190_011:0702a13": "　慈母少乳者，　　悉皆得盈溢。",
    "T03n0190_011:0702a14": "「時，淨飯王所有怨讎，自然皆悉生平等心，平",
    "T03n0190_011:0702a15": "等心已，漸生親厚。既生親厚，共王同心，即便",
    "T03n0190_011:0702a16": "牢固，一心一意，同願同行，風雨隨時，無諸災",
    "T03n0190_011:0702a17": "雹，亦無擾亂。少種多收，彼諸苗稼，一切藥",
    "T03n0190_011:0702a18": "草，樹木園林，隨色長色，諸香豐足，隨味具",
    "T03n0190_011:0702a19": "味，依限成熟，終不過時，皆是太子威德力",
    "T03n0190_011:0702a20": "故。一切城內，所懷妊者，安隱得生。又諸人",
    "T03n0190_011:0702a21": "民，無眾疫橫，亦無夭死，以此太子威德力故。",
    "T03n0190_011:0702a22": "側近所有一切人民，長者居士，各各自守，不",
    "T03n0190_011:0702a23": "相求及，無此求彼，彼當與我，設令因事，所須",
    "T03n0190_011:0702a24": "少多，貸換假借，彼應多與，不生是念，須若干",
    "T03n0190_011:0702a25": "者，即與若干。城內人民，各各相尊，孝養父",
    "T03n0190_011:0702a26": "母，敬事師長，以是太子威德力故。亦如往昔，",
    "T03n0190_011:0702a27": "如法行行，一切諸王，人民士庶，皆依法行，悉",
    "T03n0190_011:0702a28": "持十善，具足而行，國內無怖，五穀豐登，遠離",
    "T03n0190_011:0702a29": "飢儉。如是如是，淨飯王國，一切境內，無有",
    "T03n0190_011:0702b01": "飢儉，亦無驚怖。五穀豐饒，一切人民，如法而",
    "T03n0190_011:0702b02": "行，種種布施，作諸功德。造諸園林，造諸大",
    "T03n0190_011:0702b03": "義井泉池渠，皆悉自現。天舍廟堂，曹局省",
    "T03n0190_011:0702b04": "府，皆亦自然。人無枉橫，一切人民，皆並歡",
    "T03n0190_011:0702b05": "喜，猶如天上，無有差殊。以於太子威德力故，",
    "T03n0190_011:0702b06": "如是諸事，莫不成就。如偈所說：",
    "T03n0190_011:0702b07": "「『人民順尊教，　　不慳亦不惜，",
    "T03n0190_011:0702b08": "　　無不如法行，　　慈心不起殺。",
    "T03n0190_011:0702b09": "　　飢渴既得解，　　飲食皆充足，",
    "T03n0190_011:0702b10": "　　一切悉歡喜，　　並受如天樂。』",
    "T03n0190_011:0702b11": "「時，淨飯王過軫宿辰，取角宿日，為大子作",
    "T03n0190_011:0702b12": "眾寶瓔珞，所謂手腕指脛，釧鐶首飾，雜寶",
    "T03n0190_011:0702b13": "勝妙，華鬘頸繫。種種瓔珞，珠璣印文，指環臂",
    "T03n0190_011:0702b14": "璩腰珮，金縷為帶，金鈴寶網，種種摩尼，為莊",
    "T03n0190_011:0702b15": "嚴具，靴履革屣，雜寶莊嚴，其天寶冠，最勝殊",
    "T03n0190_011:0702b16": "妙。復有五百釋種諸親，為於太子，各造一",
    "T03n0190_011:0702b17": "具，雜妙瓔珞，如上莊嚴，作已將詣淨飯王所，",
    "T03n0190_011:0702b18": "而白王言：『善哉大王！我等所造，此妙瓔珞，七",
    "T03n0190_011:0702b19": "日七夜，唯願大王！以此瓔珞，莊嚴太子，當",
    "T03n0190_011:0702b20": "令我等不空疲勞。』時，淨飯王於其晨朝鬼宿",
    "T03n0190_011:0702b21": "之日，共一國師婆羅門，名優陀耶那，是優陀",
    "T03n0190_011:0702b22": "夷比丘之父，并及五百諸婆羅門，皆唱是言：",
    "T03n0190_011:0702b23": "『甚大吉祥。』共將太子，至彼一園，名曰無垢清",
    "T03n0190_011:0702b24": "淨莊嚴。往昔已來，貴之如塔。時彼園內，復有",
    "T03n0190_011:0702b25": "無量無邊百千一切眾生，男子婦人，童男童",
    "T03n0190_011:0702b26": "女，相喚雲會，集聚彼園，欲觀太子。復更別",
    "T03n0190_011:0702b27": "駕一乘大車，載置種種瓔珞金銀飲食衣服，",
    "T03n0190_011:0702b28": "悉令充備，於迦毘羅城內，街術四衢道頭，及",
    "T03n0190_011:0702b29": "諸小巷，諸如是處，設大布施，高聲唱言：『凡",
    "T03n0190_011:0702c01": "所須者，皆悉給與。』如是駕在太子前行。復有",
    "T03n0190_011:0702c02": "八千雜種音樂，作種種聲，虛空自雨無量無",
    "T03n0190_011:0702c03": "邊雜妙花雨。復有無量百千諸女，皆以種種",
    "T03n0190_011:0702c04": "諸寶瓔珞，莊飾其身，在於閣上，或在高臺，或",
    "T03n0190_011:0702c05": "在却敵，或在城頭，及女牆邊，或城樓上，或窓",
    "T03n0190_011:0702c06": "牖中，或居堂脊，或立屋頭，手執諸華，觀看太",
    "T03n0190_011:0702c07": "子，以花逆散於太子前。復有八千諸天寶女，",
    "T03n0190_011:0702c08": "手執掃箒，身體莊嚴，在太子先，耘除道路。",
    "T03n0190_011:0702c09": "一切釋種眷屬諸親，並悉在於淨飯王側及",
    "T03n0190_011:0702c10": "太子前，次第而行。「是時摩訶波闍波提，懷抱",
    "T03n0190_011:0702c11": "太子，安置膝上，坐輦乘中。如是種種無量無",
    "T03n0190_011:0702c12": "邊莊嚴備已，將引太子，往詣彼園。爾時，國師",
    "T03n0190_011:0702c13": "優陀夷父，共彼五百諸婆羅門，人人各以無",
    "T03n0190_011:0702c14": "量無邊吉祥之言，稱讚太子。持諸瓔珞，繫太",
    "T03n0190_011:0702c15": "子身。繫瓔珞已，太子身相，皆悉隱障，彼之瓔",
    "T03n0190_011:0702c16": "珞，並各昏暗，無復精光，猶如聚墨，不能照",
    "T03n0190_011:0702c17": "曜，無復光顯。譬如無價閻浮檀金，欲於其邊",
    "T03n0190_011:0702c18": "安置丸炭。如是如是，彼諸瓔珞，繫太子已，猶",
    "T03n0190_011:0702c19": "如晝螢，不能自現，所有瓔珞，至太子身，不顯",
    "T03n0190_011:0702c20": "不現，不照不曜，亦復如是。時彼人眾，見此太",
    "T03n0190_011:0702c21": "子，有如是等希奇之事未曾有法，各各唱言：",
    "T03n0190_011:0702c22": "『嗚呼嗚呼！希有希有！』各各歡笑，人人拍手，歌",
    "T03n0190_011:0702c23": "舞叫嘯，擲弄衣裳。「時彼園內，有一天神，名曰",
    "T03n0190_011:0702c24": "離垢，然彼天神，在於虛空，隱身不現，而說偈",
    "T03n0190_011:0702c25": "言：",
    "T03n0190_011:0702c26": "「『假使此大地，　　及城邑聚落，",
    "T03n0190_011:0702c27": "　　山河諸樹木，　　皆成閻浮金。",
    "T03n0190_011:0702c28": "　　佛一毛孔光，　　具足威德相，",
    "T03n0190_011:0702c29": "　　翳彼如聚墨，　　百福莊嚴滿。",
    "T03n0190_011:0703a01": "　　瓔珞光相滅，　　若人具諸相，",
    "T03n0190_011:0703a02": "　　第一勝報果，　　不須瓔珞嚴。』",
    "T03n0190_011:0703a03": "「時彼天神，說此偈已，即持種種無量天花，散",
    "T03n0190_011:0703a04": "太子上，還其本宮。",
    "T03n0190_011:0703a05": "「爾時，釋種諸親族等，即持無價碎末栴檀及",
    "T03n0190_011:0703a06": "細磨者，雜色牙席，雜種諸藥具滿諸器，持",
    "T03n0190_011:0703a07": "與太子，令莊嚴身。復持鹿車，真金為輿，種",
    "T03n0190_011:0703a08": "種船舫，諸雜野獸，乃至馬駒，雜寶所作，具",
    "T03n0190_011:0703a09": "施太子，恣令嬉戲。具足八年，如是歡樂，娛",
    "T03n0190_011:0703a10": "樂太子，增長養育。然其不似世之嬰孩流涕",
    "T03n0190_011:0703a11": "不淨，無諸糞穢，亦不呱啼呻吟嚬縮，不飢",
    "T03n0190_011:0703a12": "不渴，諸母養育常生歡喜。",
    "T03n0190_011:0703a13": "「時，淨飯王作是思惟：『今我太子，端正少雙，未",
    "T03n0190_011:0703a14": "知其力，竟復何如？今可試看驗其強弱。』爾時，",
    "T03n0190_011:0703a15": "大王即共無量釋種童子，同坐飲食，持一純",
    "T03n0190_011:0703a16": "金雕鏤之鉢，盛歡喜丸，具足充滿，復以真金",
    "T03n0190_011:0703a17": "作諸環鎖，置諸一切眾童子前，教令爭食。又",
    "T03n0190_011:0703a18": "復聚於諸小白象，令與童子共相競食，語諸",
    "T03n0190_011:0703a19": "一切眾童子言：『汝等當知！如是白象，將奪汝",
    "T03n0190_011:0703a20": "食。』時諸童子斷眾白象爭力不如，遂令象食，",
    "T03n0190_011:0703a21": "然後始語太子令知：『太子！汝食今被他奪。』是",
    "T03n0190_011:0703a22": "時太子，即以兩手執彼金鉢，出少身力而壞",
    "T03n0190_011:0703a23": "彼鏁，令象却頓不如太子。",
    "T03n0190_011:0703a24": "「時，淨飯王復為太子，多集羝羊安置宮內，為",
    "T03n0190_011:0703a25": "令太子生歡喜故。真金為鞍，雜寶莊飾，種種",
    "T03n0190_011:0703a26": "瓔珞，以嚴其身，金羅網覆。是時太子，乘彼羊",
    "T03n0190_011:0703a27": "車，至於園林。及其親叔，甘露飯等，自餘諸",
    "T03n0190_011:0703a28": "釋，各為諸子莊諸羝羊，具足如前。彼諸童",
    "T03n0190_011:0703a29": "子，亦乘羊車隨意遊戲。",
    "T03n0190_011:0703b01": "佛本行集經習學技藝品第十一",
    "T03n0190_011:0703b02": "「時，淨飯王知其太子年已八歲，即會百官群",
    "T03n0190_011:0703b03": "臣宰相，而告之言：『卿等當知！今我化內，誰最",
    "T03n0190_011:0703b04": "有智？誰具技能，種種悉通，堪為太子作於",
    "T03n0190_011:0703b05": "師匠，教使學書及餘諸論？』時諸臣等，即報王",
    "T03n0190_011:0703b06": "言：『大王！當知，今有毘奢婆蜜多羅，善知諸",
    "T03n0190_011:0703b07": "論，最勝最妙，如是大師，堪教太子種種書",
    "T03n0190_011:0703b08": "論。』時，淨飯王即遣使人召彼毘奢婆蜜多羅，",
    "T03n0190_011:0703b09": "而告之言：『尊者大師！汝能為我，教此太子一",
    "T03n0190_011:0703b10": "切技藝諸書論不？』時蜜多羅報言：『大王！謹依",
    "T03n0190_011:0703b11": "王命，我今堪能。』時淨飯王心生歡喜，即占",
    "T03n0190_011:0703b12": "好日善宿吉時，共大釋種耆舊有德，令其莊",
    "T03n0190_011:0703b13": "飾一切禮儀，種種所須悉令充備。復嚴五百",
    "T03n0190_011:0703b14": "諸釋種童，前後左右周匝圍繞，更復別有",
    "T03n0190_011:0703b15": "無量無邊童男童女，隨從太子，將昇學堂。「時",
    "T03n0190_011:0703b16": "彼大師毘奢蜜多，遙見太子威德力大，不",
    "T03n0190_011:0703b17": "能自禁，遂使其身，從座怱起，屈身頂禮於",
    "T03n0190_011:0703b18": "太子足，禮拜起已，四面顧視生大羞慚。時蜜",
    "T03n0190_011:0703b19": "多羅，生慙愧已，於虛空中，有一天子，名曰",
    "T03n0190_011:0703b20": "淨妙，從兜率宮，共於無量無邊最大諸天神",
    "T03n0190_011:0703b21": "王，恒常守護是大子者，在彼虛空，隱身不",
    "T03n0190_011:0703b22": "現而說偈言：",
    "T03n0190_011:0703b23": "「『世間諸技藝，　　及餘諸經論，",
    "T03n0190_011:0703b24": "　　此人悉能知，　　亦能教示他。",
    "T03n0190_011:0703b25": "　　是勝眾生者，　　隨順世間故，",
    "T03n0190_011:0703b26": "　　往昔久習來，　　今示從師學。",
    "T03n0190_011:0703b27": "　　出世所有智，　　諸諦及諸力，",
    "T03n0190_011:0703b28": "　　因緣所生法，　　生已及滅無。",
    "T03n0190_011:0703b29": "　　一念知彼等，　　名色現不現，",
    "T03n0190_011:0703c01": "　　猶尚能證知，　　況復諸文字。』",
    "T03n0190_011:0703c02": "「爾時天子說此偈已，以種種華，散太子上，",
    "T03n0190_011:0703c03": "即還本宮。時，淨飯王即持種種無價珍寶，以",
    "T03n0190_011:0703c04": "用布施諸婆羅門，復持種種百味飲食，施設",
    "T03n0190_011:0703c05": "眾座諸婆羅門，將是太子，付彼大師毘奢",
    "T03n0190_011:0703c06": "蜜多，留諸乳母，令侍太子，即還王宮。",
    "T03n0190_011:0703c07": "「爾時，太子既初就學，將好最妙牛頭栴檀，",
    "T03n0190_011:0703c08": "作於書板，純用七寶莊嚴四緣，以天種種殊",
    "T03n0190_011:0703c09": "特妙香塗其背上，執持至於毘奢蜜多阿",
    "T03n0190_011:0703c10": "闍梨前，而作是言：『尊者闍梨，教我何書",
    "T03n0190_011:0703c11": "(元少一書)？或復梵天所說之書(今婆羅門書正十四音是)、佉盧虱吒",
    "T03n0190_011:0703c12": "書(隋言驢脣)、富沙迦羅仙人說書(隋言蓮花)、阿迦羅書",
    "T03n0190_011:0703c13": "(隋言節分)、瞢伽羅書(隋言吉祥)、耶寐(亡毘反)尼書(隋言大秦國書)、",
    "T03n0190_011:0703c14": "鴦瞿梨書(隋言指書)、耶那尼迦書(隋言駄乘)、娑伽婆書",
    "T03n0190_011:0703c15": "(隋言牸牛)、波羅婆尼書(隋言樹葉)、波流沙書(隋言惡言)、毘多",
    "T03n0190_011:0703c16": "荼書(隋言起屍)、陀毘荼國書(隋云南天竺)、脂羅低書",
    "T03n0190_011:0703c17": "(隋言裸形人)、度其差那婆多書(隋言右旋)、優伽書(隋言嚴熾)、僧",
    "T03n0190_011:0703c18": "佉書(隋言算計)、阿婆勿陀書(隋言覆)、阿[少/兔]盧摩書(隋言",
    "T03n0190_011:0703c19": "順)、毘耶寐奢羅書(隋言雜)、陀羅多書(烏場邊山)、西瞿耶",
    "T03n0190_011:0703c20": "尼書(無隋言)，珂沙書(疏勒)、脂那國書(大隋)、摩那書(斗升)、",
    "T03n0190_011:0703c21": "未荼叉羅書(中字)、毘多悉底書(尺)、富數波書(花)、",
    "T03n0190_011:0703c22": "提婆書(天)、那伽書(龍)、夜叉書(無隋語)、乾闥婆書(天音聲)、",
    "T03n0190_011:0703c23": "阿脩羅書(不飲酒)、迦婁羅書(金翅鳥)、緊那羅書(非人)、摩",
    "T03n0190_011:0703c24": "睺羅伽書(大蛇)，彌伽遮迦書(諸獸音)，迦迦婁多書(烏音)，",
    "T03n0190_011:0703c25": "浮摩提婆書(地居天)、安多梨叉提婆書(虛空天)、欝多羅",
    "T03n0190_011:0703c26": "拘盧書(須彌北)、逋婁婆毘提呵書(須彌東)、烏差波書(舉)、",
    "T03n0190_011:0703c27": "膩差波書(擲)、娑伽羅書(海)、䟦闍羅書(金剛)、梨伽波",
    "T03n0190_011:0703c28": "羅低梨伽書(往復)、毘棄(音牒)多書(食殘)、阿[少/兔]浮多",
    "T03n0190_011:0703c29": "書(未曾有)、奢娑多羅䟦多書(如伏轉)、伽那那䟦多書(算轉)、",
    "T03n0190_011:0704a01": "優差波䟦多書(舉轉)、尼差波䟦多書(擲轉)、波陀梨佉",
    "T03n0190_011:0704a02": "書(足)、毘拘多羅波陀那地書(從二增上句)、耶婆陀輸多",
    "T03n0190_011:0704a03": "羅書(增十句已上)、未荼婆哂尼書(中流)、梨沙耶娑多波",
    "T03n0190_011:0704a04": "恀比多書(諸仙苦行)、陀羅尼卑叉梨書(觀地)、伽伽那卑",
    "T03n0190_011:0704a05": "麗叉尼書(觀虛空)、薩蒱沙地尼山陀書(一切藥果因)、",
    "T03n0190_011:0704a06": "沙羅僧伽何尼書(總覽)、薩婆婁多書(一切種音)。』",
    "T03n0190_011:0704a07": "「爾時太子說是書已，復諮蜜多阿闍梨言：『此",
    "T03n0190_011:0704a08": "書凡有六十四種，未審尊欲教我何書？』是時",
    "T03n0190_011:0704a09": "毘奢婆蜜多羅，聞於太子說是書已，內心歡",
    "T03n0190_011:0704a10": "喜，悅豫熈怡，密懷私慙，折伏貢高我慢之心，",
    "T03n0190_011:0704a11": "向於太子，而說偈言：",
    "T03n0190_011:0704a12": "「『希有清淨智慧人，　　善順於諸世間法，",
    "T03n0190_011:0704a13": "　　自已該通一切論，　　復更來入我學堂。",
    "T03n0190_011:0704a14": "　　如是書名我未知，　　其今悉皆誦持得，",
    "T03n0190_011:0704a15": "　　是為天人大尊導，　　今復更欲覓於師。』",
    "T03n0190_011:0704a16": "「爾時，復有五百釋種諸臣童子，俱共太子，齊",
    "T03n0190_011:0704a17": "入學堂學書唱字，以是太子威德力故，復有",
    "T03n0190_011:0704a18": "諸天神力加故，諸音響中出種種聲。",
    "T03n0190_011:0704a19": "「唱阿字時，諸行無常，出如是聲。",
    "T03n0190_011:0704a20": "「唱伊字時，一切諸根門戶閉塞，出如是聲。",
    "T03n0190_011:0704a21": "「唱優字時，心得寂定，出如是聲。",
    "T03n0190_011:0704a22": "「唱㖶字時，諸六入道皆證知故，出如是聲。",
    "T03n0190_011:0704a23": "「唱嗚字時，當得渡於大煩惱海，出如是聲。",
    "T03n0190_011:0704a24": "「唱迦字時，當受諸有業報所作，出如是聲。",
    "T03n0190_011:0704a25": "「唱佉字時，教拔一切煩惱根本，出如是聲。",
    "T03n0190_011:0704a26": "「唱伽字時，十二因緣甚深難越，出如是聲。",
    "T03n0190_011:0704a27": "「唱[口*恒]字時，諸無明蓋覆翳甚厚，當淨除滅，出",
    "T03n0190_011:0704a28": "如是聲。",
    "T03n0190_011:0704a29": "「唱俄字時，如來當得成佛道已，至餘諸方，恐",
    "T03n0190_011:0704b01": "怖眾生施與無畏，出如是聲。",
    "T03n0190_011:0704b02": "「唱遮字時，應當證知四真聖諦，出如是聲。",
    "T03n0190_011:0704b03": "「唱車字時，今者應當所有諂曲邪惑意迷皆",
    "T03n0190_011:0704b04": "悉除滅，出如是聲。",
    "T03n0190_011:0704b05": "「唱闍字時，應當超越出生死海，出如是聲。",
    "T03n0190_011:0704b06": "「唱社字時，魔煩惱幢當碎破倒，出如是聲。",
    "T03n0190_011:0704b07": "「唱若字時，當令四眾皆順教行，出如是聲。",
    "T03n0190_011:0704b08": "「唱吒字時，其諸凡夫一切眾生，處處畏敬此",
    "T03n0190_011:0704b09": "言無常，出如是聲。",
    "T03n0190_011:0704b10": "「唱咤字時，應當憶念此之咤字，若根純熟不",
    "T03n0190_011:0704b11": "聞諸法即得證知，出如是聲。",
    "T03n0190_011:0704b12": "「唱荼字時，應當得彼四如意足即能飛行，出",
    "T03n0190_011:0704b13": "如是聲。",
    "T03n0190_011:0704b14": "「唱[口*荼]字時，作合歡華如[口*荼]言語，散唱諸行及",
    "T03n0190_011:0704b15": "十二緣生滅之法無常顯現，出如是聲。",
    "T03n0190_011:0704b16": "「唱拏字時，其得道人受利養時，無一微塵等",
    "T03n0190_011:0704b17": "諸煩惱而不散滅，堪應他供，出如是聲。",
    "T03n0190_011:0704b18": "「唱多字時，當向苦行，出如是聲。",
    "T03n0190_011:0704b19": "「唱他字時，一切眾生其心若斧，諸塵境界猶",
    "T03n0190_011:0704b20": "如竹木，當作是觀，出如是聲。",
    "T03n0190_011:0704b21": "「唱陀字時，當行布施行諸苦行即得和合，出",
    "T03n0190_011:0704b22": "如是聲。",
    "T03n0190_011:0704b23": "「唱咃字時，當有法聲，出如是聲。",
    "T03n0190_011:0704b24": "「唱哪字時，當須用彼食飲活命，出如是聲。",
    "T03n0190_011:0704b25": "「唱簸字時，真如實諦，出如是聲。",
    "T03n0190_011:0704b26": "「唱頗字時，當得成道證於妙果，出如是聲。",
    "T03n0190_011:0704b27": "「唱婆字時，解一切縛，出如是聲。",
    "T03n0190_011:0704b28": "「唱嘙字時，說世間後更不受有，出如是聲。",
    "T03n0190_011:0704b29": "「唱摩字時，說諸生死一切恐怖最為可畏，出",
    "T03n0190_011:0704c01": "如是聲。",
    "T03n0190_011:0704c02": "「唱耶字時，開穿一切諸法之門為人演說，出",
    "T03n0190_011:0704c03": "如是聲。",
    "T03n0190_011:0704c04": "「唱囉字時，當有三寶，出如是聲。",
    "T03n0190_011:0704c05": "「唱邏字時，斷諸愛枝，出如是聲。",
    "T03n0190_011:0704c06": "「唱婆字時，斷一切身根本種子，出如是聲。",
    "T03n0190_011:0704c07": "「唱[口*奢]字時，得奢摩他、毘婆舍那，出如是聲。",
    "T03n0190_011:0704c08": "「唱沙字時，當知六界，出如是聲。",
    "T03n0190_011:0704c09": "「唱娑字時，當得諸智，出如是聲。",
    "T03n0190_011:0704c10": "「唱嗬字時，當打一切諸煩惱却，出如是聲。",
    "T03n0190_011:0704c11": "「爾時，彼諸五百童子，作如是唱諸字門時，以",
    "T03n0190_011:0704c12": "是太子威德力故，兼復諸天護持所加，出於",
    "T03n0190_011:0704c13": "如是微密祕奧諸法門聲。",
    "T03n0190_011:0704c14": "「時，淨飯王又復集聚群臣議言：『卿諸臣等！一",
    "T03n0190_011:0704c15": "切誰知，何處有師，最便武技善巧軍戎兵",
    "T03n0190_011:0704c16": "仗智略，堪教於我悉達大子？』時諸臣等，奉",
    "T03n0190_011:0704c17": "報王言：『大王！當知，此處有釋，名為善覺，其善",
    "T03n0190_011:0704c18": "覺子，羼提提婆(隋言忍天)，堪教太子兵戌法式。其",
    "T03n0190_011:0704c19": "所解知，一切凡有二十九種，善巧善妙，技",
    "T03n0190_011:0704c20": "術精微，所作輕便，勁捷勦勇。二十九者，所謂",
    "T03n0190_011:0704c21": "騰象跨車，跳坎越馬，射妙走疾，志猛性剛，",
    "T03n0190_011:0704c22": "身體輕便，所為諦審，善能調習，捉象搭鈎，巧",
    "T03n0190_011:0704c23": "解安施，擲象羂索，又工將養，飲飼畜生，處分",
    "T03n0190_011:0704c24": "指撝，善總兵馬，諳練曲直，斜正山川，手握拳",
    "T03n0190_011:0704c25": "牢，脚蹋地穩，梳頭結髻，靳固甚牢，能破",
    "T03n0190_011:0704c26": "能開，能劈能斬，射不虛落，挽[革*卬]無雙，遙聞",
    "T03n0190_011:0704c27": "響聲，射即懸著，所放之處，箭入甚深，黠慧",
    "T03n0190_011:0704c28": "聰明，辭清辯捷，謀謨策算，巧解多知，討古",
    "T03n0190_011:0704c29": "論今，方便善詐。諸如是等，所有兵家祕要神",
    "T03n0190_011:0705a01": "能，悉皆通達，唯應是彼乃可堪教大王太子",
    "T03n0190_011:0705a02": "一切戎技。』",
    "T03n0190_011:0705a03": "「時，淨飯王聞是語已，心大歡喜，即勅諸臣，",
    "T03n0190_011:0705a04": "令喚忍天。其忍天至，王勅之言：『羼提提婆！",
    "T03n0190_011:0705a05": "汝能教我悉達太子戎仗智不？』是時忍天，即",
    "T03n0190_011:0705a06": "白王言：『臣甚能教。』王復勅言：『汝若知時，好教",
    "T03n0190_011:0705a07": "我子，令得成就。』時，淨飯王為於太子，欲遊戲",
    "T03n0190_011:0705a08": "故，造一園苑，名曰勤劬。是時太子，入彼苑",
    "T03n0190_011:0705a09": "內，遊戲歡娛，或令按摩。時彼五百諸釋種臣，",
    "T03n0190_011:0705a10": "悉為其兒，各造園苑，擬以戲笑，按摩遨遊。時",
    "T03n0190_011:0705a11": "忍提婆，將引太子入勤劬園，教戎仗智；彼",
    "T03n0190_011:0705a12": "諸釋種，各各自入其園苑中，遊戲學習。時",
    "T03n0190_011:0705a13": "忍提婆，將其數種兵戎器仗，欲教太子。太",
    "T03n0190_011:0705a14": "子見已，悉皆棄捨，即語忍天，作如是言：『汝教",
    "T03n0190_011:0705a15": "其餘諸釋種子，我自解此，不須更學。』時忍提",
    "T03n0190_011:0705a16": "婆，即以教於其餘釋種此戎仗智。而彼學",
    "T03n0190_011:0705a17": "已，不久人人悉得成就二十九種，並皆通達。",
    "T03n0190_011:0705a18": "所謂騰跳白象車馬，乃至挽強，於一切處，皆",
    "T03n0190_011:0705a19": "成就得最第一智，輕便最能，聰明智慧。又如",
    "T03n0190_011:0705a20": "是等諸王技中，最善最勝，所謂書算，解諸",
    "T03n0190_011:0705a21": "計數，雕刻印文，宮商律呂，舞歌戲笑，[馬*((乖-北+(人*人))/山)]",
    "T03n0190_011:0705a22": "(士洽反)[齒*咸](魚洽反)漫談，或造諸珍，瓌奇異寶，染",
    "T03n0190_011:0705a23": "衣出色，圖畵草葉，種種諸事，和合薰香，或弄",
    "T03n0190_011:0705a24": "手筆，草正諸書，能制文章，又復能於白象背",
    "T03n0190_011:0705a25": "上，能迴能轉，旋鞍騙(芳面反)馬，所有象駝，頭項",
    "T03n0190_011:0705a26": "尾脚，種種諸技，並悉便能。又於車邊，亦善",
    "T03n0190_011:0705a27": "巧弄，出諸異法，刀槊弓箭，身中得悉，意氣",
    "T03n0190_011:0705a28": "容與，相撲拗腕，捔力稱斤，按摩築擠(耻皆反)，",
    "T03n0190_011:0705a29": "拗脛搦臂。能擲能走，乃至不空，及聞聲射，入",
    "T03n0190_011:0705b01": "[革*卬]挽強，箭連如雨。太子於此，一切諸技，皆",
    "T03n0190_011:0705b02": "悉棄捨，更不肯學，云：『我自解，何假須教？』復欲",
    "T03n0190_011:0705b03": "教習諸王要法，所謂天文祭祀占察，懸射前",
    "T03n0190_011:0705b04": "事，謬語巧誦，知諸獸音，達於聲論，造作諸",
    "T03n0190_011:0705b05": "技，因伎報答，呪術雜事，十餘種名，治化古",
    "T03n0190_011:0705b06": "先，一切書典，教於太子，及自他釋亦如是教。",
    "T03n0190_011:0705b07": "又復世人，積年累月所學問者，或成不成，彼",
    "T03n0190_011:0705b08": "等眾技，一切諸論，太子能於四年之中，及",
    "T03n0190_011:0705b09": "餘釋種，皆悉學得通達無礙，一切自在。是時",
    "T03n0190_011:0705b10": "忍天，即為太子，而說偈言：",
    "T03n0190_011:0705b11": "「『汝於年幼時，　　安庠而學問，",
    "T03n0190_011:0705b12": "　　不用多功力，　　須臾而自解。",
    "T03n0190_011:0705b13": "　　於少日月學，　　勝他多年歲，",
    "T03n0190_011:0705b14": "　　所得諸技藝，　　成就悉過人。』",
    "T03n0190_011:0705b15": "佛本行集經卷第十一"
}