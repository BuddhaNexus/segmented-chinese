{
    "X74n1498_008:0859a09": "法界聖凡水陸大齋普利道場性相通論卷第八",
    "X74n1498_008:0859a11": "淨業行人　咫觀　鄭應房",
    "X74n1498_008:0859a12": "上下堂通供(連普席)　結願",
    "X74n1498_008:0859a13": "第七日四更并巳刻",
    "X74n1498_008:0859a14": "(主法入表白云)至心歸命。十方法界。佛法僧寶(一拜。鳴磬。振鈴)○(遂將",
    "X74n1498_008:0859a15": "供品。一一陳列。并及茗點)。",
    "X74n1498_008:0859a16": "(正表云)一切法是佛法。故當如法以言施。一切心是佛",
    "X74n1498_008:0859a17": "心。故當即心以為供。心平等。故供亦平等。法玲瓏。",
    "X74n1498_008:0859a18": "故施亦玲瓏。必謂百城煙水。是處道場。法中王不",
    "X74n1498_008:0859a19": "待飽於珍饈。鏡中心豈借熏於香火。同空無物。尚",
    "X74n1498_008:0859a20": "滯於前途。著手成春。方偕之大道。今則施心大普。",
    "X74n1498_008:0859a21": "供法全彰。合二十五席之音樂燈塗。齊現無邊彩",
    "X74n1498_008:0859a22": "畫。總十萬八千之苦酢鹹淡。都成一味調和。玉燭",
    "X74n1498_008:0859a23": "齊明。栴檀乍爇。華風四座。合真假而長春。果熟三",
    "X74n1498_008:0859a24": "生。統鮮枯而入妙。如斯嘉會。誰測功勳。恭請密言。",
    "X74n1498_008:0859b01": "助成真願(鳴大魚。大眾同誦二十一徧)。",
    "X74n1498_008:0859b02": "曩謨薩縛怛他　孽跢　縛路枳帝唵　三跋囉三",
    "X74n1498_008:0859b03": "跋囉　吽(二表隨誦隨灑一切供具上。呪畢。鳴磬。振鈴)。",
    "X74n1498_008:0859b04": "(法師想。此一切供中。出生無量界內界外微妙五塵。及法供養。品類具足。美善齊彰。能使聖凡。悉生歡喜。示受",
    "X74n1498_008:0859b05": "此供。以之奉獻。如心印心)。",
    "X74n1498_008:0859b06": "(助表云)段觸思禪。四食原非有二。俱生和合。五味可以",
    "X74n1498_008:0859b07": "相參。入聖境而都超。在凡情而似有。極大悲以同",
    "X74n1498_008:0859b08": "物。豈非隨順之心多。合眾品以明虔。惟願慈和之",
    "X74n1498_008:0859b09": "用足。竊念十方眾生。為好心故。為求道故。以內身",
    "X74n1498_008:0859b10": "外財。於法界中。秉真實心。而為施捨。其中或遇外",
    "X74n1498_008:0859b11": "道惡人。庸流雜鬼。暗明盜受。引入歧趨。眾生不知。",
    "X74n1498_008:0859b12": "作福田想。以斯多劫。不出輪回。今某等普代十方",
    "X74n1498_008:0859b13": "一切眾生。捨妄還真。專誠供養。宏開嘉會。普供真",
    "X74n1498_008:0859b14": "靈。不妨品品之相銜。悉使重重而無盡。(正表同念)等心",
    "X74n1498_008:0859b15": "攝受。妙用周旋。總勝劣而無遺。慶團欒而歆饗(鳴磬。",
    "X74n1498_008:0859b16": "振鈴)。",
    "X74n1498_008:0859b17": "論曰。何以請之名相。供之名相。上下通供之名相。",
    "X74n1498_008:0859b18": "各各別乎。葢一文屢見。精彩不鮮。異曲同工。神明",
    "X74n1498_008:0859b19": "益旺。故能運心通感。具足靈益也。",
    "X74n1498_008:0859b20": "(主法云)一心奉供。第一席。法身清淨。塵剎圓涵。無盡重",
    "X74n1498_008:0859b21": "重。受用變化。一切如來。唯願各偕眷屬。安處道場。",
    "X74n1498_008:0859b22": "是日今時。受茲法供(鳴磬。振鈴。同一拜)。",
    "X74n1498_008:0859b23": "論曰。何以特開席數乎。葢以宏開盛會。圓滿心期。",
    "X74n1498_008:0859b24": "一一指陳。方為慶慰。",
    "X74n1498_008:0859c01": "(主法云)一心奉供。第二席。為諸佛師作眾生範。重重無",
    "X74n1498_008:0859c02": "盡。權實玲瓏。不可言思。無邊法寶。惟願各偕眷屬。",
    "X74n1498_008:0859c03": "安處道場。是日今時。受茲法供(鳴磬。振鈴。同一拜)。",
    "X74n1498_008:0859c04": "論曰。第一法身。第二佛師。第三與第四。統以僧號。",
    "X74n1498_008:0859c05": "是何故也。[這-言+交]逪以盡法界之變化也。問。三四何不",
    "X74n1498_008:0859c06": "言佛也。四既僧矣。又標法輪。答曰。以不齊齊之。所",
    "X74n1498_008:0859c07": "以盡變化之神也。問。十宗既標僧號。何不列勝義",
    "X74n1498_008:0859c08": "僧。令長者李君等。欣然一坐。答曰。勝義僧已攝菩",
    "X74n1498_008:0859c09": "薩位中。今為席不為人。席之名相全。而人之神明",
    "X74n1498_008:0859c10": "變化者。莫不滿十方而來格來饗也。且下堂之機",
    "X74n1498_008:0859c11": "進而益熟。故超勝之情迥異矣。",
    "X74n1498_008:0859c12": "(主法云)一心奉供。第三席。九輪交錯。菩薩僧伽。諸品辟",
    "X74n1498_008:0859c13": "支。大阿羅漢。惟願各偕眷屬。安處道場。是日今時。",
    "X74n1498_008:0859c14": "受茲法供(鳴磬。振鈴。同一拜)。",
    "X74n1498_008:0859c15": "(主法云)一心奉供。第四席。禪宗淨土。教律祖師。曲直諸",
    "X74n1498_008:0859c16": "宗。性相分派。轉法輪僧。惟願各偕眷屬。安處道場。",
    "X74n1498_008:0859c17": "是日今時。受茲法供(鳴磬。振鈴。同一拜)。",
    "X74n1498_008:0859c18": "(主法云)一心奉供。第五席。十方往生。九品上善。阿鞞跋",
    "X74n1498_008:0859c19": "致。菩薩聲聞。一生補處。惟願各偕眷屬。安處道場。",
    "X74n1498_008:0859c20": "是日今時。受茲法供(鳴磬。振鈴。同一拜)。",
    "X74n1498_008:0859c21": "(主法云)一心奉供。第六席。華藏玲瓏。妙嚴世主。非凡非",
    "X74n1498_008:0859c22": "聖。入佛法流。惟願各偕眷屬。安處道場。是日今時。",
    "X74n1498_008:0859c23": "受茲法供(鳴磬。振鈴。同一拜)。",
    "X74n1498_008:0859c24": "(主法云)一心奉供。第七席。非仙即仙。即仙即佛。深入法",
    "X74n1498_008:0860a01": "海。應迹仙流。仙中佛子。惟願各偕眷屬。安處道場。",
    "X74n1498_008:0860a02": "是日今時。受茲法供(鳴磬。振鈴。同一拜)。",
    "X74n1498_008:0860a03": "問。仙中帶佛何也。論主曰。不帶則下堂矣。古本仙",
    "X74n1498_008:0860a04": "混上堂。儒抑下堂。不如渾然兩平之為得矣。問。僧",
    "X74n1498_008:0860a05": "不拜天。何反拜儒乎。論主曰。非拜儒也。勝義僧耳。",
    "X74n1498_008:0860a06": "糟粕權寄下堂。加功煅煉。今之眾上堂。皆深入法",
    "X74n1498_008:0860a07": "界。見性之人。同佛境界者也。七言佛而八不言佛",
    "X74n1498_008:0860a08": "何也。論主曰。仙以言佛為榮。儒以言佛為恥。順世",
    "X74n1498_008:0860a09": "問相。而名字隱現於其間。乃佛之所以為佛也。",
    "X74n1498_008:0860a10": "(主法云)一心奉供。第八席。人中賢聖。通貫三才。立極萬",
    "X74n1498_008:0860a11": "民。以道自勝。惟願各偕眷屬。安處道場。是日今時。",
    "X74n1498_008:0860a12": "受茲法供(鳴磬。振鈴。問訊。拜)。",
    "X74n1498_008:0860a13": "(主法云)一心奉供。第九席。如來示現。金剛尊天。十大明",
    "X74n1498_008:0860a14": "王。善女天眾。惟願各偕眷屬。安處道場。是日今時。",
    "X74n1498_008:0860a15": "受茲法供(鳴磬。振鈴。問訊。拜)。",
    "X74n1498_008:0860a16": "(主法云)一心奉供。第十席。近如來座。一切神王。護佛護",
    "X74n1498_008:0860a17": "法。護僧護國。惟願各偕眷屬。安處道場。是日今時。",
    "X74n1498_008:0860a18": "受茲法供(鳴磬。振鈴。問訊。拜)。",
    "X74n1498_008:0860a19": "(主法云)一心奉供。第十一席。水陸大齋。因緣法業。人王",
    "X74n1498_008:0860a20": "學士。宰官沙門。惟願各偕眷屬。安處道場。是日今",
    "X74n1498_008:0860a21": "時。受茲法供(鳴磬。振鈴。問訊。拜)。",
    "X74n1498_008:0860a22": "問。沙門序人王之後。毋乃顛倒乎。論主曰。此先方",
    "X74n1498_008:0860a23": "之內。而後方之外也。大經亦有言梵釋沙門婆羅",
    "X74n1498_008:0860a24": "門者。不板分聖凡。隨文而說也。",
    "X74n1498_008:0860b01": "(主法云)一心奉供。第十二席。空色諸天。六欲九地。日月",
    "X74n1498_008:0860b02": "星宿。行法利生。惟願各偕眷屬。安處道場。是日今",
    "X74n1498_008:0860b03": "時。受茲法供(鳴磬。振鈴。問訊。不拜)。",
    "X74n1498_008:0860b04": "(主法云)一心奉供。第十三席。出神入化。鍊炁還元。九品",
    "X74n1498_008:0860b05": "仙流。初齊佛韻。惟願各偕眷屬。安處道場。是日今",
    "X74n1498_008:0860b06": "時。受茲法供(鳴磬。振鈴。問訊。不拜)。",
    "X74n1498_008:0860b07": "問。天中九地。何也。論主曰。空四。色四。欲一也。仙統",
    "X74n1498_008:0860b08": "於天。何以判出。既判應列十種邪修。何以背佛誠",
    "X74n1498_008:0860b09": "言。橫分九品。論主曰。仙書所列。九品為詳。依仙言",
    "X74n1498_008:0860b10": "仙。亦隨順眾生之一。非背佛也。佛言國主。亦稱大",
    "X74n1498_008:0860b11": "王。不稱彼為世主。亦其例也。問。何不以帝君真人",
    "X74n1498_008:0860b12": "神君。分高下之三。論主曰。彼教混天神仙為一路",
    "X74n1498_008:0860b13": "升降。今既分別。則不序通稱耳。",
    "X74n1498_008:0860b14": "(主法云)一心奉供。第十四席。威靈八部。與天同神。未滿",
    "X74n1498_008:0860b15": "聖功。寄居凡位。惟願各偕眷屬。安處道場。是日今",
    "X74n1498_008:0860b16": "時。受茲法供(鳴磬。振鈴。問訊。不拜)。",
    "X74n1498_008:0860b17": "(主法云)一心奉供。第十五席。十方世界。四種輪王。變現",
    "X74n1498_008:0860b18": "威靈。飛行教化。惟願各偕眷屬。安處道場。是日今",
    "X74n1498_008:0860b19": "時。受茲法供(鳴磬。振鈴。問訊。不拜)。",
    "X74n1498_008:0860b20": "問。八部何不分上下等。論主曰。下等。入非人餓鬼",
    "X74n1498_008:0860b21": "旁生。乃及修羅矣。問。天修羅既另開。上等八部。止",
    "X74n1498_008:0860b22": "有其六耳。論主曰。此席因八部而立。不可更名也。",
    "X74n1498_008:0860b23": "問。輪王何特表十方也。論主曰。嫌此界今無輪王",
    "X74n1498_008:0860b24": "也。",
    "X74n1498_008:0860c01": "(主法云)一心奉供。第十六席。微塵勝劣。品品人倫。可聖",
    "X74n1498_008:0860c02": "可凡。今超昔墮。惟願各偕眷屬。安處道場。是日今",
    "X74n1498_008:0860c03": "時。受茲法供(鳴磬。振鈴。問訊。不拜)。",
    "X74n1498_008:0860c04": "(主法云)一心奉供。第十七席。四種大身。阿修羅眾。嗔心",
    "X74n1498_008:0860c05": "乍伏。忍力隨生。惟願各偕眷屬。安處道場。是日今",
    "X74n1498_008:0860c06": "時。受茲法供(鳴磬。振鈴。問訊。不拜)。",
    "X74n1498_008:0860c07": "(主法云)一心奉供。第十八席。精靈變現。游戲神通。示作",
    "X74n1498_008:0860c08": "非人。新知佛化。惟願各偕眷屬。安處道場。是日今",
    "X74n1498_008:0860c09": "時。受茲法供(鳴磬。振鈴。問訊。不拜)。",
    "X74n1498_008:0860c10": "(主法云)一心奉供。第十九席。精神暗淡。勝劣鬼倫。初聞",
    "X74n1498_008:0860c11": "法音。將超流類。惟願各偕眷屬。安處道場。是日今",
    "X74n1498_008:0860c12": "時。受茲法供(鳴磬。振鈴。問訊。不拜)。",
    "X74n1498_008:0860c13": "(主法云)一心奉供。第二十席。千品萬類。昔號旁生。靈蠢",
    "X74n1498_008:0860c14": "各殊。今歸一位。惟願各偕眷屬。安處道場。是日今",
    "X74n1498_008:0860c15": "時。受茲法供(鳴磬。振鈴。問訊。不拜)。",
    "X74n1498_008:0860c16": "問。一位誰乎。論主曰。將謂我話墮。又曰。君子觀於",
    "X74n1498_008:0860c17": "此。而不忍之心。油然生矣。昔之畫種種三惡道形",
    "X74n1498_008:0860c18": "者。乃雁過長江而留影。少神明變化之用矣。",
    "X74n1498_008:0860c19": "(主法云)一心奉供。第二十一席。鐵丸休吞。銅汁罷飲。已",
    "X74n1498_008:0860c20": "離鉤鎖。乍挹醍醐。惟願各偕眷屬。安處道場。是日",
    "X74n1498_008:0860c21": "今時。受茲法供(鳴磬。振鈴。問訊。不拜)。",
    "X74n1498_008:0860c22": "(主法云)一心奉供。第二十二席。死生中有。暫住非常。一",
    "X74n1498_008:0860c23": "念入微。不受諸趣。惟願各偕眷屬。安處道場。是日",
    "X74n1498_008:0860c24": "今時。受茲法供(鳴磬。振鈴。問訊。不拜)。",
    "X74n1498_008:0861a01": "(主法云)一心奉供。第二十三席。道場內外。上下八方。奉",
    "X74n1498_008:0861a02": "職諸神。心依正法。惟願各偕眷屬。安處道場。是日",
    "X74n1498_008:0861a03": "今時。受茲法供(鳴磬。振鈴。問訊。不拜)。",
    "X74n1498_008:0861a04": "(主法云)一心奉供。第二十四席。當機受度。為法來臨。正",
    "X74n1498_008:0861a05": "念熏修。頓超數量。惟願各偕眷屬。安處道場。是日",
    "X74n1498_008:0861a06": "今時。受茲法供(鳴磬。振鈴。問訊。不拜)。",
    "X74n1498_008:0861a07": "(主法云)一心奉供。第二十五席。最極有緣。未成無漏。熏",
    "X74n1498_008:0861a08": "聞成熟。部正同因。惟願各偕眷屬。安處道場。是日",
    "X74n1498_008:0861a09": "今時。受茲法供(鳴磬。振鈴。問訊。不拜)。",
    "X74n1498_008:0861a10": "(正表云)我佛如來。有獻供養真言。謹當宣誦。",
    "X74n1498_008:0861a11": "唵　誐誐曩　三婆縛　縛資囉斛(鳴磬振鈴)",
    "X74n1498_008:0861a12": "(法師想。一切聖几。受茲供云養。咸生歡喜。護念道場)。",
    "X74n1498_008:0861a13": "(助表云)秘密加持。不思議力。熏諸品物。美妙難窮。普奉",
    "X74n1498_008:0861a14": "佛天。齊養凡聖。歸依法界。用表至誠(鳴磬。振鈴。同三拜)。",
    "X74n1498_008:0861a15": "(助表云)我佛如來。有獻香真言。謹當宣誦(凡獻者。特於普供席。兩手",
    "X74n1498_008:0861a16": "舉之。表敬耳)。",
    "X74n1498_008:0861a17": "唵　薩婆怛他揭多　杜婆　布闍瞑伽　三慕達",
    "X74n1498_008:0861a18": "囉　窣癹囉拏　三末曳　吽(鳴磬。振鈴)",
    "X74n1498_008:0861a19": "(法師想。香雲滿二十五席。一切凡聖之前)。",
    "X74n1498_008:0861a20": "(正表云)我佛如來。有獻花真言。謹當宣誦。",
    "X74n1498_008:0861a21": "唵　薩婆怛他揭多　補瑟波　布闍瞑伽　三慕",
    "X74n1498_008:0861a22": "達囉　窣癹囉拏　三末曳　吽(鳴磬。振鈴)",
    "X74n1498_008:0861a23": "(法師想。華雲滿二十五席。一切凡聖之前)。",
    "X74n1498_008:0861a24": "(助表云)我佛如來。有獻燈真言。謹當宣誦。",
    "X74n1498_008:0861b01": "唵　薩婆怛他揭多　你婆　布闍瞑伽　三慕達",
    "X74n1498_008:0861b02": "囉　窣癹囉拏　三末曳　吽(鳴磬。振鈴)",
    "X74n1498_008:0861b03": "(法師想。燈雲滿二十五席。一切凡聖之前)。",
    "X74n1498_008:0861b04": "(正表云)我佛如來。有獻食獻衣真言。謹當宣誦",
    "X74n1498_008:0861b05": "唵　薩婆怛他揭多　阿弩怛囉婆　日嚕跛摩",
    "X74n1498_008:0861b06": "三摩地　婆鉢那跋那　部折那　薩網那　布",
    "X74n1498_008:0861b07": "闍瞑伽　三慕達囉　窣癹囉拏　三末曳　吽",
    "X74n1498_008:0861b08": "(鳴磬。振鈴)。",
    "X74n1498_008:0861b09": "(法師想。種種衣服。飲食茶果。如妙寶雲興起。遍二十五席。一切凡聖之前)。",
    "X74n1498_008:0861b10": "(助表云)我佛如來。有獻寶真言。謹當宣誦。",
    "X74n1498_008:0861b11": "唵　薩婆怛他揭多　摩訶跋折嚕　嗢婆摩怛那",
    "X74n1498_008:0861b12": "波羅蜜多　布闍瞑伽　三慕達囉　窣癹囉拏",
    "X74n1498_008:0861b13": "三末曳　吽(鳴磬。振鈴)",
    "X74n1498_008:0861b14": "(法師想。寶色光雲。遍二十五席。一切凡聖之前)。",
    "X74n1498_008:0861b15": "(正表云)法門無外。心用最靈。色聲香味觸法之何憑。總",
    "X74n1498_008:0861b16": "別同異成壞而顯現。惟一心地。成眾妙門。此供如",
    "X74n1498_008:0861b17": "海。一滴百川。此供如鏡。方寸千里。此供如金。真色",
    "X74n1498_008:0861b18": "不遷。此供如燈。異光同住。此供如一片桂月當秋",
    "X74n1498_008:0861b19": "夜。明暗相銜。此供如滿足芥子貯晶瓶。高低齊現。",
    "X74n1498_008:0861b20": "此供如千珠網。光中影而影中光。此供如一指禪。",
    "X74n1498_008:0861b21": "是不非而非即是。此供如夢中富貴。頃刻百年。此",
    "X74n1498_008:0861b22": "供如天上星辰。映帶十面。不妨少物。即號多儀。冀",
    "X74n1498_008:0861b23": "用享夫今朝。可圓成乎法印。",
    "X74n1498_008:0861b24": "(主表結禪定印。凝神入三昧境界。直使華嚴法海。無礙現前)。",
    "X74n1498_008:0861c01": "(助表云)我佛如來。有法供養真言。謹當宜誦。(法師仍禪定印。二表",
    "X74n1498_008:0861c02": "同說呪)。",
    "X74n1498_008:0861c03": "唵　薩婆怛他揭多　悟呬耶　摩訶鉢哩鉢底",
    "X74n1498_008:0861c04": "　波羅蜜多　布闍瞑伽　三慕達囉　窣癹囉拏",
    "X74n1498_008:0861c05": "三末曳　吽(鳴磬。振鈴)",
    "X74n1498_008:0861c06": "(法師想。無邊法界。微妙六塵。供養聖凡。交參涉入。一多大小。前後短長。全入真宗。不堪指著。無邊品類。悉受甄",
    "X74n1498_008:0861c07": "陶。泯縫消棱。圓成一際)。",
    "X74n1498_008:0861c08": "(主法云)此心無外。用法則靈。虔奉三尊列聖之前。普及",
    "X74n1498_008:0861c09": "七趣當機之眾。花飛釧動。悉入真機。人影衣香。同",
    "X74n1498_008:0861c10": "遊法鏡。悟生死之如幻。知菩提之不空。聞熏思修。",
    "X74n1498_008:0861c11": "惟此一事。開示悟入。豈有二因。雖罄吾生平之所",
    "X74n1498_008:0861c12": "欲言。乃依佛世尊而無所作。同垂護念。共慶圓成。",
    "X74n1498_008:0861c13": "一點心期。無邊法事(鳴磬。振鈴)○(出。鎖柵門。至已刻復入。一拜)。",
    "X74n1498_008:0861c14": "(正表讀意旨。助表讀疏。畢。主法跪白云)上來水陸道場。上下堂法事重",
    "X74n1498_008:0861c15": "周。所有功勳悉以回向。極樂花嚴。花嚴極樂。願一",
    "X74n1498_008:0861c16": "切眾生。早發圓根。早聞妙法。身心潔白。晝夜光明。",
    "X74n1498_008:0861c17": "冤對消亡。眷屬隨順。神通迅速。法脈安詳。有願皆",
    "X74n1498_008:0861c18": "從。所作悉辦。飛生極樂。快覩彌陀。凡一念信心向",
    "X74n1498_008:0861c19": "佛者。皆無苦屈。直達康莊。凡一生起行修行者。全",
    "X74n1498_008:0861c20": "秉中鋒。不落邊際。凡一事發機衛道者。真善知識",
    "X74n1498_008:0861c21": "現其前。不遭魔外。凡一緣偶然入理者。佛威神力",
    "X74n1498_008:0861c22": "護其命。必獲圓成。我為眾生。引絲絲而入扣。眾生",
    "X74n1498_008:0861c23": "因我。融法法而化光。苟有所求。我願善權方便而",
    "X74n1498_008:0861c24": "滿之。以速其修。苟有所見。我皆慈悲正直而闢之",
    "X74n1498_008:0862a01": "以歸於正。軌範羣靈。同佛知見。各現緣起。皆令還",
    "X74n1498_008:0862a02": "源。於無緣上先結普緣。於弱緣上為生勝緣。於隱",
    "X74n1498_008:0862a03": "緣上為示顯緣。於苦緣上為轉樂緣。疎者引入於",
    "X74n1498_008:0862a04": "密緣。偽者頓折以真緣。一切時。一切處。一切財。一",
    "X74n1498_008:0862a05": "切法。我皆與之周旋。而無猜疑。我皆與之警策。而",
    "X74n1498_008:0862a06": "無痕迹。我皆與之作伴侶。而彼不知。但生歡喜。我",
    "X74n1498_008:0862a07": "皆與之作規矩。而彼不越。久成自然。我皆給事。我",
    "X74n1498_008:0862a08": "皆安慰。習氣不挫。我以剛柔二境而轉移之。愛根",
    "X74n1498_008:0862a09": "難㧞。我以逆順二機而振落之。凡於正法生一敬",
    "X74n1498_008:0862a10": "心。或於邪修生一愛心。或於天神作一供養。或於",
    "X74n1498_008:0862a11": "魔外作一歸依。不明心地。匇匇往來。空負好心。多",
    "X74n1498_008:0862a12": "沈惡報。我今以此供養諸佛法僧無量聖賢之力。",
    "X74n1498_008:0862a13": "頓具靈根。悉能圓應。於如是如是之眾生眾生。初",
    "X74n1498_008:0862a14": "事中事後事。難中夢中定中。示作熟緣。善巧說法。",
    "X74n1498_008:0862a15": "悉達難言之隱。勇施無畏之恩。醍醐入心。甘露灌",
    "X74n1498_008:0862a16": "頂。天衣適體。寶鏡當空。必祈佛法僧寶。天仙龍神。",
    "X74n1498_008:0862a17": "體眾生心。成今日願。所念眾生。咸令得度。喜隨悲",
    "X74n1498_008:0862a18": "赴。妄盡真窮。一報終時。決生淨土。其有眾生。願與",
    "X74n1498_008:0862a19": "我同年同月同日同時生淨土者。必獲如願。必獲",
    "X74n1498_008:0862a20": "如願。空明鏡裏。妙出娑婆。慈愍光中。圓成法界。(鳴磬。",
    "X74n1498_008:0862a21": "振鈴)。",
    "X74n1498_008:0862a22": "(是日午刻齋僧。以錢代飯。如上法行之)。",
    "X74n1498_008:0862a23": "送聖(盤等皆備列。普供案前。紙華銀箔等。每盤一分)○(另鈔意旨稿一分。疏稿一分)。",
    "X74n1498_008:0862a24": "第七日未刻申刻(有力者。作紙亭二十四個。將行願品末卷。二十四本。拆開裱亭。",
    "X74n1498_008:0862b01": "內外加以青黃赤筆。圈點鉤勒之。名華嚴安樂亭。最妙。如不用亭。缸亦可也。或缸依號焚寶緞等物。但用",
    "X74n1498_008:0862b02": "一亭。專焚牌疏。以表末後。指示同歸)。",
    "X74n1498_008:0862b03": "(時至。主法入內壇。一問訊。凝神立。二表排列。問訊。云)我今普觀盡虗空徧法界。",
    "X74n1498_008:0862b04": "一切聖凡。同心歸命。華嚴極樂。極樂華嚴。心鏡彌",
    "X74n1498_008:0862b05": "陀。彌陀心鏡。(三拜。起。鳴磬。振鈴)。",
    "X74n1498_008:0862b06": "(正表云)我佛如來。有果願真言。謹當宣誦。",
    "X74n1498_008:0862b07": "曩謨囉怛那　怛囉野耶　那謨阿利耶　婆路枳",
    "X74n1498_008:0862b08": "諦　濕縛囉耶　菩提薩埵夜　摩訶薩埵野",
    "X74n1498_008:0862b09": "　摩訶迦嚕呢迦野　薩縛禰縛　素囉那麼　塞",
    "X74n1498_008:0862b10": "訖履羝　三麼三麼　努跛囉　布囉臡　三麼",
    "X74n1498_008:0862b11": "件陀縛婆枲羝　伽耶那弭秫第　目底跛囉陛",
    "X74n1498_008:0862b12": "惹曳弭惹曳　迦野[寧*吉]摩闍播娜野你　禰澀跛",
    "X74n1498_008:0862b13": "摩闍沒致陀弭輸陀你輸陀野　薩縛軃詫　誐",
    "X74n1498_008:0862b14": "多秫第　鉢頭摩弭輸陀你　莎縛訶(鳴磬。振鈴)",
    "X74n1498_008:0862b15": "(法師想。我及九法界聖凡。咸於佛境無有退轉。咸於佛土。隨願往生。同我願者。一一尅果。我於眾生。起種種願。",
    "X74n1498_008:0862b16": "㧞諸異苦。引入菩提。畢竟從心。一一尅果。六道鉤鎖。畢竟皆空。蓮華品地。分明顯現)。",
    "X74n1498_008:0862b17": "(二表云)種種加持已竟。重重發願已周。最後拈香。歸命",
    "X74n1498_008:0862b18": "一佛。",
    "X74n1498_008:0862b19": "(鳴魚。同誦佛名云)南無花嚴安樂世界。光明無礙。阿彌陀佛。",
    "X74n1498_008:0862b20": "四十八聲。(鳴磬。振鈴)。",
    "X74n1498_008:0862b21": "(正表云)修建法界聖凡。水陸大齋。普利道場。七日圓滿。",
    "X74n1498_008:0862b22": "具有疏文。謹當宣讀。",
    "X74n1498_008:0862b23": "(主表同跪。正表讀意旨。助表讀疏。畢。起立。鳴磬。三拜。問訊)。",
    "X74n1498_008:0862b24": "(二表包疏文。上加牌位。下襯紙緞。黃紙裹之。兩頭用紅紙銀箔條篐之。插以紅紙華二朵。取盤盛之。每席一盤。",
    "X74n1498_008:0862c01": "先二十四。次二十三。乃至第一。陪席不入盤。盤置各席案上)。",
    "X74n1498_008:0862c02": "(助表唱云)捧盤者入。(二十四人。依次而入。問訊。二表排之。對面立定。二表一一以盤付之。先二",
    "X74n1498_008:0862c03": "十四。最後乃付第一)。",
    "X74n1498_008:0862c04": "(正表云)至心歸命請。十方法界。諸佛法僧。(助表同唱)常(拜)住",
    "X74n1498_008:0862c05": "(起)三(問訊)寶(鳴磬。振鈴)。",
    "X74n1498_008:0862c06": "(助表云)值樂師開靜。(八人在柵外。一齊奏樂)。",
    "X74n1498_008:0862c07": "(先一香燈出領路。次提旛。次二十四燈。次二十四盤。次二十三燈。次二十三盤。乃至第二盤。次第一燈。次提燈。",
    "X74n1498_008:0862c08": "次提爐。次二表。次第一盤。次主法。次四眾。至外壇。繞三匝。入中門)。",
    "X74n1498_008:0862c09": "(燈樂旛爐不入。二表排盤。主法問訊)○(樂止)。",
    "X74n1498_008:0862c10": "(正表云)值樂師頂禮。(八人入門。左右各四。一字立齊。三拜。畢。問訊。仍出外壇門。至他處稍",
    "X74n1498_008:0862c11": "歇)。",
    "X74n1498_008:0862c12": "(助表云)執事人頂禮(香燈及提燈。提旛提爐八人。入門。頂禮如上)○(次一一各班。皆",
    "X74n1498_008:0862c13": "八人一起。依次禮畢)。",
    "X74n1498_008:0862c14": "(正表云)四眾頂禮。(大眾八人一班。依前法頂禮。畢)○(鳴磬三聲。垂簾)。",
    "X74n1498_008:0862c15": "(助表云)聖凡戾止。四眾無譁。謹誦真言。用昭清淨。(乃留四人",
    "X74n1498_008:0862c16": "敲魚。念大悲呪)。",
    "X74n1498_008:0862c17": "(法師表白。至判官案。問訊　二表云)奉請天府功德司判官。中界功德",
    "X74n1498_008:0862c18": "司判官。地府功德司判官。上堂文寶司判官。下堂",
    "X74n1498_008:0862c19": "文寶司判官。上來修建水陸道場。七日圓滿。具有",
    "X74n1498_008:0862c20": "牒文。謹當宣讀。(正一。助二)○(畢。連文疏寶緞牌位。一例焚之)○(主法問訊。表白",
    "X74n1498_008:0862c21": "問訊。退)。",
    "X74n1498_008:0862c22": "(香燈大門外。排列缸二十四隻。錁定散者置缸外。依席各具金銀元寶若干。皆滿十分。為一缸。均標席數。使人",
    "X74n1498_008:0862c23": "守之。入白主法。乃鳴鐘鼓。主法表白。皆入。捲簾。捧盤者一一立於盤前。面相向。呪止。表白念摩訶般若波",
    "X74n1498_008:0862c24": "羅蜜多。三稱。問訊。少停)○(若有一亭。則牌疏入亭。缸環於外。燈再繞外列)。",
    "X74n1498_008:0863a01": "(正表云)南無一乘常住三寶(三稱)。○(主法三拜。跪)。",
    "X74n1498_008:0863a02": "(助表云)稽首薄伽梵。圓滿修多羅。一乘菩薩僧。慈悲咸",
    "X74n1498_008:0863a03": "攝受。上來修建水陸道場。七日圓滿。有疏披宣。三",
    "X74n1498_008:0863a04": "寶光中。希垂朗鑒。",
    "X74n1498_008:0863a05": "(正表讀意旨。助表讀疏。畢。鳴磬。振鈴。同起。三拜)○(此另用鈔稿讀之也)○(捧盤者。捧而立)。",
    "X74n1498_008:0863a06": "(正表云)一切法無生。一切法無滅。若能如是解。諸佛常",
    "X74n1498_008:0863a07": "現前。一會凝然。光風自在。十方宛爾。法界圓成。惟",
    "X74n1498_008:0863a08": "聖人尊居常寂。本絕去來。俾凡倫悟徹真歸。豈無",
    "X74n1498_008:0863a09": "方便。資之法力。被以佛光。左提右挈。而優容三根",
    "X74n1498_008:0863a10": "利鈍之倫。後進前趨。而盡入九蓮微妙之品。速歸",
    "X74n1498_008:0863a11": "淨土。圓悟真宗。親近果位彌陀。頓證華嚴法界。常",
    "X74n1498_008:0863a12": "與三生新眷屬。齊來大會普光明。",
    "X74n1498_008:0863a13": "(助表云)我佛如來。有奉送真言。謹當宣誦。",
    "X74n1498_008:0863a14": "唵　麼訝羅　穆羯叉　目(鳴磬)",
    "X74n1498_008:0863a15": "(正表云)上來修建法界聖凡。水陸大齋。普利道場。七日",
    "X74n1498_008:0863a16": "圓滿。奉送聖駕雲程。大眾一心。念佛引導。",
    "X74n1498_008:0863a17": "(助表云)值樂司奏樂。(八人齊作樂)。",
    "X74n1498_008:0863a18": "(主法向上一問訊。盤次第出。排班次如前。緩緩而行。紆回曲折。以盡其致。出大門。再紆回曲折。以盡其致。引之",
    "X74n1498_008:0863a19": "缸前。盤依號而住。燈立缸外面少停)。",
    "X74n1498_008:0863a20": "(主法面向外。表白唱佛讚)。",
    "X74n1498_008:0863a21": "(同舉)香光剎海　一極真宗　十方全現寶王宮　往",
    "X74n1498_008:0863a22": "復度羣蒙　大願無窮　心量滿虗空。",
    "X74n1498_008:0863a23": "(主法視二十四缸。畢。香燈一人。收大旛。一人挨次引火。主法遙對缸。隨具三拜。一問訊。退數步而立。二十四缸",
    "X74n1498_008:0863a24": "畢。焚散錁定。樂止。主法不動。二表同向外。問訊)。",
    "X74n1498_008:0863b01": "(正表云)歸依佛。歸依法。歸依僧。歸依佛法僧三寶已竟。",
    "X74n1498_008:0863b02": "上來修建法界聖凡。水陸大齋。普利道場。七日圓",
    "X74n1498_008:0863b03": "滿。煉疏化財。無限良因。恩周沙界。和南聖眾。",
    "X74n1498_008:0863b04": "(主法向外一問訊。先入。二表隨之。香燈視火畢。乃入。內壇事事。凡內壇陳設。須敬謹存貯。焚陪位疏緞於壇下",
    "X74n1498_008:0863b05": "柵內)。",
    "X74n1498_008:0863b06": "(是日演瑜伽燄口。至亥正。收陪位牌)○(若長久因緣。可將正薦最要人名。改謄陪席。以便永遠侍法會也)。",
    "X74n1498_008:0863b08": "法界聖凡水陸大齋普利道場性相通論卷第八"
}