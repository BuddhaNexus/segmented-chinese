{
    "X84n1579_015:0115a15": "續指月錄卷十五",
    "X84n1579_015:0115a17": "六祖下三十一世",
    "X84n1579_015:0115a18": "臨濟宗",
    "X84n1579_015:0115a19": "隨州龍泉無聞絕學正聰禪師邵武光澤人。族姓奚。",
    "X84n1579_015:0115a20": "母吳氏。髫年出家。二十受具。習止觀唯識論。一日有",
    "X84n1579_015:0115a21": "宿衲詰師曰。大通智勝佛。十劫坐道場。佛法不現前。",
    "X84n1579_015:0115a22": "不得成佛道。其意云何。師依文答之。宿譏訶而去。師",
    "X84n1579_015:0115a23": "從此激勵。疑情頓發。坐臥不安。經六載。一日聞馬嘶",
    "X84n1579_015:0115a24": "大悟。遂往見天琦瑞和尚。纔禮拜。瑞便打。師曰。某甲",
    "X84n1579_015:0115b01": "適來草草。觸忤和尚。瑞曰。老僧今日被上座勘破。師",
    "X84n1579_015:0115b02": "曰。和尚是在世忘世。在念忘念。某甲豈能勘破。瑞曰。",
    "X84n1579_015:0115b03": "在世忘世是如何。師曰。了物非物。曰在念忘念是如",
    "X84n1579_015:0115b04": "何。師曰。於心無心。曰心物俱忘時如何。師曰。華山高",
    "X84n1579_015:0115b05": "突太行峩。瑞頷之。遂蒙印可○住後。上堂。舉僧問雲",
    "X84n1579_015:0115b06": "門。如何是一代時教。門曰。對一說。龍泉則不然。若有",
    "X84n1579_015:0115b07": "問山僧。如何是一代時教。劈脊便打。曰合取狗口○",
    "X84n1579_015:0115b08": "僧問如何是本來面目。師曰。石香亭。曰便恁麼去時",
    "X84n1579_015:0115b09": "如何。師曰。喪却了也(笑巖寶拈云放去較危收來太速頌曰古雲峯頂人難覷偶被",
    "X84n1579_015:0115b10": "風吹映夕霞百鳥未歸天已晚夜深依舊宿蘆花○石車乘拈云聰和尚雖則不負來機和盤托出柰者僧依",
    "X84n1579_015:0115b11": "語生解若問山僧如何是本來面目劈脊便打待者僧云恁麼去時如何復打云十萬八千且道與古人相去",
    "X84n1579_015:0115b12": "多少試簡點看)○僧問今朝四月八日。天下叢林皆慶如來",
    "X84n1579_015:0115b13": "降誕。未審如來何處降生。師於几上畫圓相示之。僧",
    "X84n1579_015:0115b14": "無語。(笑巖寶[仁二+(?/下)]僧作禮云盡界普瞻)○師一日忽遁去。不知所之。門",
    "X84n1579_015:0115b15": "人蹤跡久而不得。越二年。師復歸山。七月朔夕。師謂",
    "X84n1579_015:0115b16": "眾曰。因心不了又遊方。吳越山川路渺汒。拄杖一條",
    "X84n1579_015:0115b17": "擔日月。龍泉寺裏話偏長。偈畢。以拄杖擲地。趺坐而",
    "X84n1579_015:0115b18": "逝(天琦瑞嗣)。",
    "X84n1579_015:0115b19": "沔州古巖濟禪師中年目盲。僧笑巖寶參。師問何處",
    "X84n1579_015:0115b20": "所來。寶曰。親從關子嶺來。師曰。無聞老兄好麼。巖曰",
    "X84n1579_015:0115b21": "好。師曰。如何見得好。巖曰。老來康健。師曰。爭見得康",
    "X84n1579_015:0115b22": "健。巖曰。著衣喫飯。坐臥經行。師曰。與麼則不出常情。",
    "X84n1579_015:0115b23": "巖曰。要且常情莫測。師仰面大笑。翌日巖入室。師曰。",
    "X84n1579_015:0115b24": "嶺頭老兄。先師甞許他。悟處見骨。只是太朴無博學。",
    "X84n1579_015:0115c01": "巖曰。和尚博學乎。師曰。老僧亦非博學。巖曰。恁麼則",
    "X84n1579_015:0115c02": "一同也。師曰。亦有不同處。巖曰。如何是不同處。師曰。",
    "X84n1579_015:0115c03": "他有眼我無眼。巖曰。和尚若無眼。爭見得無無博學。",
    "X84n1579_015:0115c04": "師又大笑。囑曰。子器非凡。宜深根固蔕。廣作利益。非",
    "X84n1579_015:0115c05": "汝而誰。惜吾衰老。不及見矣。巖拜謝而去(天琦瑞嗣)。",
    "X84n1579_015:0115c06": "伏牛際庵大休實禪師新鄭李氏子。幼嬰疾苦。甫數",
    "X84n1579_015:0115c07": "歲。父母慮其不育。命投寶珠受業。年二十。訪老宿古",
    "X84n1579_015:0115c08": "心。示萬法歸一。一歸何處話。尋入火場。打三有省。述",
    "X84n1579_015:0115c09": "偈曰。法身本無相。法相本來空。會得者消息。處處顯",
    "X84n1579_015:0115c10": "家風○後往謁天琦瑞和尚。途中遇天真月印二禪",
    "X84n1579_015:0115c11": "客。同至關子嶺。琦問你三人一路麼。師曰。雖然一路。",
    "X84n1579_015:0115c12": "來處不同。琦曰。如何是你本來面目。師便珍重。琦曰。",
    "X84n1579_015:0115c13": "未在更道。師便喝。琦曰。父母未生前。喝箇甚麼。師無",
    "X84n1579_015:0115c14": "語而出。自後數呈伎倆。琦皆不諾○一日侍琦於承",
    "X84n1579_015:0115c15": "天。琦問曰。藏身處。沒蹤蹟。沒蹤蹟處莫藏身。你作麼",
    "X84n1579_015:0115c16": "生會。師曰。當堂不正坐。那赴兩頭機。琦為助喜○住",
    "X84n1579_015:0115c17": "後陞座。須彌作舞。海水騰波。龍象交參。人天共聚。大",
    "X84n1579_015:0115c18": "地山河。同宣妙句。三賢十聖。共證菩提。眉藏寶劍起",
    "X84n1579_015:0115c19": "寒光。袖隱金鎚行正令。明殺活。顯金機。舉拂子。還有",
    "X84n1579_015:0115c20": "明眼衲僧。不顧危亡。向前一肩擔荷得麼。便下座○",
    "X84n1579_015:0115c21": "僧笑巖寶參。問如何是祖師西來意。師豎起拂子。寶",
    "X84n1579_015:0115c22": "曰。此外更有指示也無。師擲下拂子。寶便禮拜。復敘",
    "X84n1579_015:0115c23": "問。參關子嶺話。師曰。怪道親見作家來。寶便喝。少頃。",
    "X84n1579_015:0115c24": "師又問曰。我那老兄別來四十年。未知今日鼻孔如",
    "X84n1579_015:0116a01": "何。寶曰。與和尚鼻孔一般。師曰。上座還見老僧鼻孔",
    "X84n1579_015:0116a02": "麼。寶曰。見。師曰。向甚麼處見。寶曰。兩眼下。口門上。師",
    "X84n1579_015:0116a03": "曰。有祕密句。曾向上座道麼。寶曰。曾道。師曰。試舉看。",
    "X84n1579_015:0116a04": "寶曰。合取臭口。師拈拂子。寶便喝。拂袖而出(天琦瑞嗣已上",
    "X84n1579_015:0116a05": "三人)。",
    "X84n1579_015:0116a06": "襄陽大覺圓禪師漢川人。儀貌豐碩。聲如洪鐘。參叩",
    "X84n1579_015:0116a07": "淨庵。默契。庵付偈曰。一枝正法眼。列祖遞傳來。付汝",
    "X84n1579_015:0116a08": "待時至。馨香徧九垓。師受囑後。隱居襄西○僧笑巖",
    "X84n1579_015:0116a09": "寶同爽庵參謁。求依侍。師曰。上座錯了也。老拙平生",
    "X84n1579_015:0116a10": "溫飽自適。別無所長。爽曰。某生死事大。語未竟。師約",
    "X84n1579_015:0116a11": "而笑曰。老拙亦有生死。何獨爾有。寶曰。某恨晚進。多",
    "X84n1579_015:0116a12": "無恒志。和尚豈拒人哉。師曰。出家兒。本自無為無事。",
    "X84n1579_015:0116a13": "爾等特來。反無事生事。少間。辭不獲已。方少允曰。與",
    "X84n1579_015:0116a14": "麼則粥飯自辦始得○師方便莫測。最惡時機不湻",
    "X84n1579_015:0116a15": "誠者。一日室中以數則因緣問寶。皆許可。乃曰。老僧",
    "X84n1579_015:0116a16": "以一則爛熟底因緣問你。昔外道問佛。不問有言。不",
    "X84n1579_015:0116a17": "問無言。世尊良久。外道大悟。師曰。問既不涉有無。良",
    "X84n1579_015:0116a18": "久亦是閒名。正恁麼時。外道悟箇什麼。寶擬進語。師",
    "X84n1579_015:0116a19": "遽以手掩其口曰。止止。猶更挂唇齒在。寶乃釋然。曰",
    "X84n1579_015:0116a20": "可謂東土衲僧。不及西天外道。占偈呈曰。自笑當年",
    "X84n1579_015:0116a21": "畫模則。幾番紅了幾番黑。如今謝主老還鄉。那管平",
    "X84n1579_015:0116a22": "生得未得。師稱賞之。曰奇哉斯人。是從上果地中語",
    "X84n1579_015:0116a23": "也。寶侍四閱月。師一日無病而終。預前呼寶敘平生",
    "X84n1579_015:0116a24": "為僧始末畢。乃曰。今作沙門者。皆是波旬之徒。如來",
    "X84n1579_015:0116b01": "之仇讐。何止虎皮羊質而然也。重囑寶曰。當念從上",
    "X84n1579_015:0116b02": "付囑之重。子切勿易為人師。他日法門莫大之幸。不",
    "X84n1579_015:0116b03": "在吾多囑也。語畢。正午瞑然而逝。茶毗建塔畢。寶乃",
    "X84n1579_015:0116b04": "辭行(天池素嗣)。",
    "X84n1579_015:0116b05": "嘉興無趣如空禪師本郡施氏子。幼慕宗乘。留心體",
    "X84n1579_015:0116b06": "究。同法舟濟參訪數載。後見野翁曉和尚。徹法源底",
    "X84n1579_015:0116b07": "○嘗掩關禪定。一日啟關。示眾曰。自結玄關自活埋。",
    "X84n1579_015:0116b08": "自吾閉也自吾開。一拳打破玄關竅。放出從前者漢",
    "X84n1579_015:0116b09": "來○元宵示眾。畫角聲中薦得。觀音未是作家。彩燈",
    "X84n1579_015:0116b10": "影裏知歸。室利謾誇好手。恁麼告報與諸人。也須笑",
    "X84n1579_015:0116b11": "破虗空口。若也未瞥然。再看鼇山顛倒走○參。小參",
    "X84n1579_015:0116b12": "眾立定。師喝一喝曰。禍出私門。便歸方丈○示眾。舉",
    "X84n1579_015:0116b13": "脩多羅教曰。以思惟心。測度如來。圓覺境界。如將螢",
    "X84n1579_015:0116b14": "火燒須彌山。師曰。我且問你諸人。如來境界。既是測",
    "X84n1579_015:0116b15": "度不得底。畢竟如何合煞。喝一喝。還見教意麼。便下",
    "X84n1579_015:0116b16": "座○示眾云。言前薦得已天涯。句下承當路轉賒。一",
    "X84n1579_015:0116b17": "擊鐵圍如粉碎。雲天空闊雁行斜○除夕示眾。時窮",
    "X84n1579_015:0116b18": "何似日窮好。月若窮來歲亦然。三十六旬窮過了。東",
    "X84n1579_015:0116b19": "村王老夜燒錢。老漢並無一物。應箇時節因緣。拈拄",
    "X84n1579_015:0116b20": "杖。只有者箇無窮無盡。歷劫經年。今夜隨時送去。免",
    "X84n1579_015:0116b21": "教涉蔓相牽。擲下拄杖。歷劫得來今斷送。拍雙空手",
    "X84n1579_015:0116b22": "接新年○示眾。佛是眾生屋裏了事人。眾生是佛屋",
    "X84n1579_015:0116b23": "裏不了事漢。若要一樣。但佛與眾生。一時放却。則無",
    "X84n1579_015:0116b24": "了無不了。卓拄杖。但於事上通無事。見色聞聲不用",
    "X84n1579_015:0116c01": "聾。○端陽示眾。佳節端陽。何曾頂約。五月五日。年年",
    "X84n1579_015:0116c02": "撞著。風搖蒲劍碧楞楞。日照榴華紅灼灼。道在時節",
    "X84n1579_015:0116c03": "因緣。豈論正法末法向來著意馳求。通身是草。今日",
    "X84n1579_015:0116c04": "信手拈來。無不是藥。豎拂子。大眾且道此藥治甚麼",
    "X84n1579_015:0116c05": "病。擊拂子。不但老維摩。藥王藥上。也喫一帖○示眾。",
    "X84n1579_015:0116c06": "豁開頂門眼。照徹大千界。既作法中王。於法得自在",
    "X84n1579_015:0116c07": "○師一夕湖邊步月。適遇一僧。師曰。明月與清風。水",
    "X84n1579_015:0116c08": "天同一色。人人在箇中。只是出不得。僧曰。打草驚蛇",
    "X84n1579_015:0116c09": "作麼。師曰。上座又作麼生。僧曰。看脚下。師大笑曰。將",
    "X84n1579_015:0116c10": "謂胡鬚赤。更有赤鬚胡○萬歷己卯仲冬。師謂門人",
    "X84n1579_015:0116c11": "性沖曰。來歲中秋五六之間吾行矣。子宜知庚辰八",
    "X84n1579_015:0116c12": "月十六日。沖以前期而至。師示微疾。集眾說偈曰。生",
    "X84n1579_015:0116c13": "來死去空花。死去生來一夢。皮囊付與丙丁公。白骨",
    "X84n1579_015:0116c14": "斷橋隨眾。阿呵呵。明月清風吟弄(佛日方曰皮囊既付丙丁白骨交歸",
    "X84n1579_015:0116c15": "斷橋畢竟將甚麼風甚麼弄月良久云為見煙霞生背因知星月繞簷楹)○語畢。端坐而",
    "X84n1579_015:0116c16": "逝。世壽九十(野翁曉嗣)。",
    "X84n1579_015:0116c17": "隨州七尖大休宗隆禪師青州益都賈氏子。依郡之",
    "X84n1579_015:0116c18": "石佛薙髮。寓成都北寺為典座。出街挑水。忽然有省。",
    "X84n1579_015:0116c19": "作偈曰。大地山河體性空。那分行走與西東。偶然撞",
    "X84n1579_015:0116c20": "著無私句。萬水千山總一同。就河南乾明寺無盡室",
    "X84n1579_015:0116c21": "中盤桓。針芥相投。印以偈曰。道高不假修。德重事理",
    "X84n1579_015:0116c22": "周。一枝正法眼。付與隆大休○出住隨州七尖峰。垂",
    "X84n1579_015:0116c23": "三關語以示學者。曰吹毛寶劍。被石人持去。挂在萬",
    "X84n1579_015:0116c24": "仞峰頭。四壁無路。如何取得。有一如意珠。被木人擎",
    "X84n1579_015:0117a01": "來。拋向大海波中。不假舟航。如何覓得。盡大地是箇",
    "X84n1579_015:0117a02": "火坑燒却了也。唯有一莖眉毛在。未審是何人見得",
    "X84n1579_015:0117a03": "○師在茄園茄瓜次。僧問如何是西來意。師指茄曰。",
    "X84n1579_015:0117a04": "黃瓜茄子。僧不契。再問。師曰。莫勞叨。黃瓜茄子。僧終",
    "X84n1579_015:0117a05": "不契。下山。別參一尊宿。宿曰。你在何處來。僧曰。七尖",
    "X84n1579_015:0117a06": "峰來。曰大休有何言句。僧舉前語。尊宿合掌曰。真大",
    "X84n1579_015:0117a07": "慈悲○嘉靖二十一年十一月八日。集眾。書偈曰。三",
    "X84n1579_015:0117a08": "際握來一拄杖。十方原是舊袈裟。泥牛石虎知消息。",
    "X84n1579_015:0117a09": "踏破虗空便到家。置筆。端坐而逝(石門海嗣)。",
    "X84n1579_015:0117a10": "嘉興胥山雲谷法會禪師本郡嘉善懷氏子。九歲芟",
    "X84n1579_015:0117a11": "染。於大雲寺出家。習瑜伽教。年十七。潛投天寧。時法",
    "X84n1579_015:0117a12": "舟濟禪師方閉關。屢策發之。一日問。師曰。圓覺經云。",
    "X84n1579_015:0117a13": "四大分離。今者妄身當在何處。師聞之猛省。却立巷",
    "X84n1579_015:0117a14": "側。至四更不動。濟呼與語。未契。未幾。被本寺追回鎖",
    "X84n1579_015:0117a15": "禁。越二年復出。至陽羨見古林。教參一歸何處。續入",
    "X84n1579_015:0117a16": "吉庵會下。庵問曰。汝參話頭時中。絲毫無不間否。師",
    "X84n1579_015:0117a17": "曰。不能。曰如此却是虗播光陰。師曰。雜念漸消。本念",
    "X84n1579_015:0117a18": "漸熟。或非虗度。庵曰。有消有長。盡屬代謝。非究竟法",
    "X84n1579_015:0117a19": "(汰如何法師補讀高僧傳云。師年二十受具。修天台小止觀。往郡之天寧問所修何時於法舟濟公。公曰。夫學",
    "X84n1579_015:0117a20": "以悟心為主。止觀之要不離身心氣息。何能脫然。子之所修流於下乘矣。因示以旨要。師力究之。一日受食。食",
    "X84n1579_015:0117a21": "盡而不知。碗忽墮地。猛然有省。恍如夢覺。公與印可)○師遊留都。止天界毗盧",
    "X84n1579_015:0117a22": "閣。閉關時。覺胸中有月照寒潭之狀。越三載。報恩諸",
    "X84n1579_015:0117a23": "老。迎於三藏殿。朝盂暮榻。蕭然適也。自謂足矣。偶有",
    "X84n1579_015:0117a24": "道者。被褐訪之。師因呈所見。道者訶曰。脫得見盡。一",
    "X84n1579_015:0117b01": "切皆是平常。汝所得。自以為極玄極妙。不知皆是鬼",
    "X84n1579_015:0117b02": "窟中作活計。師擬進語。者厲聲喝曰。汝道平常是甚",
    "X84n1579_015:0117b03": "麼。玄妙是甚麼。不告姓名。拂衣而去。師因大省。二十",
    "X84n1579_015:0117b04": "年所得。消釋都盡。又三年。北遊燕。與徧融白雲相切",
    "X84n1579_015:0117b05": "磋。回南都。五臺陸公等。送住棲霞。結庵於天開巖○",
    "X84n1579_015:0117b06": "大洲趙公至棲霞。聽法師講楞嚴。自謂洞悉關竅。及",
    "X84n1579_015:0117b07": "入庵見師恍然喪其所得。問曰。師熟楞嚴耶。師曰。不",
    "X84n1579_015:0117b08": "會。趙嘆曰。真楞嚴矣○念菴羅公。荊川唐公。慕謁。羅",
    "X84n1579_015:0117b09": "問曰。如何是祖師西來意。師曰。我者裏無此貲。臨別",
    "X84n1579_015:0117b10": "語羅曰。性海非遙。法流常注。纔有擬議。便隔萬山。荊",
    "X84n1579_015:0117b11": "川踊躍稱快。師曰。公勿便快活。茲事取不得。捨不得。",
    "X84n1579_015:0117b12": "若謂面前皆是。即執妄為真。若欲向上尋求。又是撥",
    "X84n1579_015:0117b13": "波覓水。唐拜之曰。不至棲霞。幾虗此生○復遊吳。了",
    "X84n1579_015:0117b14": "凡袁公訪師。師示以宗旨。袁聞之灑然(補續高僧傳云。了凡袁公",
    "X84n1579_015:0117b15": "未第時。參師於山中對坐之。晝夜不瞑目。師問曰。公何無妄念。公曰。我推我命無科第子嗣分。故安心委命無",
    "X84n1579_015:0117b16": "他妄想耳。師曰。我將以公為豪傑。乃一凡夫耳。聖人云。命由自作。福由己求。造化豈能拘人耶。乃委示以改過",
    "X84n1579_015:0117b17": "積德唯心立命之旨。公依教奉行。竟登進士有子嗣焉)○師復遊金臺。旋歸棲",
    "X84n1579_015:0117b18": "霞。鄉僧多潛奔之。袁復訪師。師問汝來作麼。曰專求",
    "X84n1579_015:0117b19": "佛。師曰。丹霞云。佛之一字。吾不喜聞。有所馳求。盡屬",
    "X84n1579_015:0117b20": "妄想。袁曰。我本是佛。求即無求。師搖首曰。未在。袁曰。",
    "X84n1579_015:0117b21": "長安無別路。曰然則任汝胡行。曰終不向師覓路。師",
    "X84n1579_015:0117b22": "曰。究竟如何。曰棲霞嶺上草青青。師休去○明年。了",
    "X84n1579_015:0117b23": "凡邀師歸嘉善之大雲。建立禪廡。禪道為之中興(憨山",
    "X84n1579_015:0117b24": "清禪師為沙彌時侍師彌謹。一日請曰說者為某甲壽不長柰何。師曰。壽夭乃生死法。參禪乃了生死法。若一",
    "X84n1579_015:0117c01": "念不生。則思神覰不破。造化何能拘之耶。第患不明道眼耳。清將北行。師言誡之曰。古人行脚單為提明己躬",
    "X84n1579_015:0117c02": "下事。爾當思他日何以見父母師友。即慎毋虗費草鞋錢也。　達觀可禪師參方時。同平泉陸公思菴徐公謁",
    "X84n1579_015:0117c03": "師叩華嚴宗旨。師發揮法界圓融之妙。皆嘆未曾有。禪道草昧於時復有起色)○僧問如何",
    "X84n1579_015:0117c04": "是祖師意。師曰。有水皆含月。無山不起雲曰莫更有",
    "X84n1579_015:0117c05": "奇特否。師曰。不得將龜作鼈○萬歷戊辰冬。主三陳",
    "X84n1579_015:0117c06": "菴禪會。乙亥正月三日。起行香徧閱僧房。告眾曰。此",
    "X84n1579_015:0117c07": "地清淨。吾可觀化。明日遂端坐而逝。世壽七十五。塔",
    "X84n1579_015:0117c08": "於大雲之右(天寧濟嗣)。",
    "X84n1579_015:0117c09": "嘉興精嚴東谿方澤禪師郡之嘉善人。族姓任。首謁",
    "X84n1579_015:0117c10": "法舟濟禪師於天寧。一日室中舉龍潭見天皇公案。",
    "X84n1579_015:0117c11": "至何處不指示心要。言下有省。行蒙印可。解制秉拂。",
    "X84n1579_015:0117c12": "佛法雖徧。一切世間。而未嘗有絲毫透漏。作麼生結。",
    "X84n1579_015:0117c13": "雖未嘗有絲毫透漏。亦未嘗有絲毫囊藏。又作麼生",
    "X84n1579_015:0117c14": "解。故知百丈大師。曲引初機。為此方便誑諕之辭。其",
    "X84n1579_015:0117c15": "實莫能結。莫能解也。設使有箇孟八郎漢出來道。我",
    "X84n1579_015:0117c16": "能向百丈大師。結不得處。一結結斷。直使天下衲僧。",
    "X84n1579_015:0117c17": "忘前失後。求出無門。亦能向百丈大師。解不得處。一",
    "X84n1579_015:0117c18": "解解開。直使天下衲僧。七狼八藉。竄身無地。却甚奇",
    "X84n1579_015:0117c19": "特。諸上座。彼既丈夫。我能不爾。良久擊拂子一下。曰",
    "X84n1579_015:0117c20": "吽(天寧濟嗣已上二人)。",
    "X84n1579_015:0117c21": "浮峰普恩上座山陰金氏子。十歲出家。至年十九。忽",
    "X84n1579_015:0117c22": "念生死事大。奮志尋師。初至大悲叩無際首座。示以",
    "X84n1579_015:0117c23": "心生則種種法生之語。師當下有所契入。有偈曰。返",
    "X84n1579_015:0117c24": "本還源便到家。亦無玄妙可稱誇。湛然一片真如性。",
    "X84n1579_015:0118a01": "迷失皆因一念差。復見法舟濟於天寧。呈所見。舟可",
    "X84n1579_015:0118a02": "之。又謁萬松休於烏石峰。松問何來。師曰。天寧。松曰。",
    "X84n1579_015:0118a03": "有何言句。師舉前話。松曰。不是不是。師曰。天寧道是。",
    "X84n1579_015:0118a04": "和尚如何道不是。松曰。天寧則是。我則不是。師疑不",
    "X84n1579_015:0118a05": "決。後參玉芝聚禪師。復舉前話。聚曰。是與不是。未出",
    "X84n1579_015:0118a06": "常情。二俱喫棒有分。師曰。如何是出常情句。聚與一",
    "X84n1579_015:0118a07": "掌。師當下豁然。平昔礙膺。一時融釋。聚曰。汝既如是。",
    "X84n1579_015:0118a08": "當善護持。復以偈囑曰。莫學支流辨濁清。是非盡處",
    "X84n1579_015:0118a09": "出常情。鐵鞭擊碎珊瑚月。會看東山水上行(天池聚嗣)。",
    "X84n1579_015:0118a10": "建寧斗峰天真道覺禪師本郡建安張氏子。看萬法",
    "X84n1579_015:0118a11": "歸一。一歸何處話。久而有省。占偈曰。一手拍兮一手",
    "X84n1579_015:0118a12": "鼓。無位真人出格舞。口中唱出無腔歌。三千諸佛同",
    "X84n1579_015:0118a13": "一母。往見古音求證。音稱賞之(雙峯琴嗣)。",
    "X84n1579_015:0118a14": "曹洞宗",
    "X84n1579_015:0118a15": "西京定國無方可從禪師雒陽許氏子。禮福先芘峰",
    "X84n1579_015:0118a16": "剃落。初參龍潭順。超化宗。入室請益。稍有契入。後參",
    "X84n1579_015:0118a17": "俱空斌禪師。斌問子參何人來。師曰。少室山前風悄",
    "X84n1579_015:0118a18": "然。斌曰。因甚一花開五葉。師曰。沒孔鐵錘百雜碎。斌",
    "X84n1579_015:0118a19": "曰。掠虗頭作麼。師曰。某甲祇見盡天下。祇解掠實。無",
    "X84n1579_015:0118a20": "一人能掠虗者。斌曰。不打自招也。師曰。老和尚慣用",
    "X84n1579_015:0118a21": "底。不妨勘破(杖人盛云龍潭未見龍超化卻將化空裏打箇筋斗來詐明道士鐵錘墮天下",
    "X84n1579_015:0118a22": "掠實無掠盧不打自招笑殺渠慣用老人今勘破何妨收拾者蠻驢末後關還透過百丈甘為野狐九峯不肯",
    "X84n1579_015:0118a23": "首座果能平地生波許你家中穩坐)○斌以綿密閫奧。重加煅煉。偶撿",
    "X84n1579_015:0118a24": "傳燈。見天衣以行者五人。俱召實上座因緣。師當下",
    "X84n1579_015:0118b01": "密契五位奧旨。遂承印記。隱於郟鄏定國寺○示眾。",
    "X84n1579_015:0118b02": "佛祖宗乘。本無言說。但此段家風。非從外得。須七處",
    "X84n1579_015:0118b03": "徵心。八還辨見。方得到家穩當。不涉程途。汝知九峰",
    "X84n1579_015:0118b04": "不肯首座。百丈墮在狐窩。足見得人為難。而得理為",
    "X84n1579_015:0118b05": "尤難。如上多方。切須珍重。成化十九年。壬寅六月示",
    "X84n1579_015:0118b06": "寂。塔於少室(萬壽斌嗣)。",
    "X84n1579_015:0118b08": "續指月錄卷十五"
}