{
    "X78n1553_030:0570c06": "天聖廣燈錄卷第三十　　　〔宋碑〕",
    "X78n1553_030:0570c08": "杭州南山興教寺惟一禪師初開堂。陞座。維那白槌",
    "X78n1553_030:0570c09": "云。法筵龍象眾。當觀第一義　師云。重言不當。大眾",
    "X78n1553_030:0570c10": "還委麼。且作麼生是第一義。若自觀者。名為正觀。若",
    "X78n1553_030:0570c11": "佗觀者。名為邪觀。或有問話。請埀見示。時有僧問。",
    "X78n1553_030:0570c12": "覺華開處。徧滿娑婆。祖意西來。合談何事　師云。孤",
    "X78n1553_030:0570c13": "猨呌落中巖月。野客吟殘半夜燈　進云。恁麼則昔",
    "X78n1553_030:0570c14": "日靈山。今朝興教。師云。相識滿天下。知心有幾人。",
    "X78n1553_030:0570c15": "　學人佇思　師云。速還三拜。問。師唱誰家曲。宗風",
    "X78n1553_030:0570c16": "嗣阿誰　師云。不避來機。速當一問　進云。恁麼則",
    "X78n1553_030:0570c17": "五老峯前親得旨　今朝興教度群迷　師云。不是智",
    "X78n1553_030:0570c18": "音者。那能辨濁清。問。承古有言。如來有正法眼藏",
    "X78n1553_030:0570c19": "付囑摩訶迦葉。和尚今朝當付何人　師云。者裏有",
    "X78n1553_030:0570c20": "多少人　進云。未曉者如何領會　師云。還我話來。",
    "X78n1553_030:0570c21": "上堂。僧問。不落見聞。請師答話　師云。三十年後。",
    "X78n1553_030:0570c22": "問。眾手淘金。誰是得者　師云。是儞眼皮重　進云。",
    "X78n1553_030:0570c23": "恁麼則駿馬不移蹄　師云。金在什麼處。問。狂風",
    "X78n1553_030:0570c24": "忽起。掃蕩煙雲。學人到此。為什麼不會　師云。真箇",
    "X78n1553_030:0571a01": "不會　進云。不探龍領。爭獲驪珠　師云。珠在什麼",
    "X78n1553_030:0571a02": "處。問。達磨未來時如何。師云。索橋路險人難度",
    "X78n1553_030:0571a03": "　進云。來後如何　師云。少林閑坐九年餘。問。牛頭",
    "X78n1553_030:0571a04": "未見四祖時如何　師云。南來冬熟笋　進云。見後",
    "X78n1553_030:0571a05": "如何　師云。北去夏宜桃。問。佛末出世時如何",
    "X78n1553_030:0571a06": "　師云。白雲數重　進云。出世後如何　師云。青山一",
    "X78n1553_030:0571a07": "帶。問。如何是道　師云。刺頭入荒草　進云。如何",
    "X78n1553_030:0571a08": "是道中人　師云。乾屎橛。問。曹谿一曲師親唱。未",
    "X78n1553_030:0571a09": "審如何和得齊　師云。儞試道看　進云。恁麼則謝",
    "X78n1553_030:0571a10": "師舉唱　師云。秖為宮商調不同。問。大耳三藏第",
    "X78n1553_030:0571a11": "三度為什麼不見國師　師云。脚跟下看　進云。如",
    "X78n1553_030:0571a12": "何得見　師云。草鞋根斷。問。和尚未見棲賢時如",
    "X78n1553_030:0571a13": "何　師云。春來好寒　進云。見後如何　師云。秋去",
    "X78n1553_030:0571a14": "盛熱。",
    "X78n1553_030:0571a15": "真州定山惟素山主有僧問。古人拈槌豎拂不當宗",
    "X78n1553_030:0571a16": "乘。未審山主如何為人　師云。旦莫強惺惺　進云。",
    "X78n1553_030:0571a17": "恁麼則却成起動也　師云。龍頭虵尾漢。問。如何",
    "X78n1553_030:0571a18": "是不遷　師云。暑往寒來　進云。恁麼則遷去也",
    "X78n1553_030:0571a19": "　師云。啼得血流無用處。問。達磨心印師已曉。試舉",
    "X78n1553_030:0571a20": "家風對眾看　師云。門前有箇長松樹。夜半子規來",
    "X78n1553_030:0571a21": "上啼　進云。恁麼則白鼉一派。流注十方　師云。日",
    "X78n1553_030:0571a22": "月麗天。風雲難蔽。問。知師洞達諸方旨。臨機不答",
    "X78n1553_030:0571a23": "舊時禪。如何是新奇　師云。若到諸方。不得錯舉",
    "X78n1553_030:0571a24": "　進云。學人慇懃於座右。莫不秖此是新奇　師云。折",
    "X78n1553_030:0571b01": "草量天。問。如何是定山境　師云。清風滿院　進",
    "X78n1553_030:0571b02": "云。忽遇客來。將何祇待　師云。莫嫌冷澹。",
    "X78n1553_030:0571b03": "師云。若論家風與境。也不易酬對。多見指定處所。教",
    "X78n1553_030:0571b04": "他不得自在。曾有僧問大隨。如何是和尚家風。答云。",
    "X78n1553_030:0571b05": "赤土上畫簸箕。又云。肚皮上不貼牓。且問諸人作麼",
    "X78n1553_030:0571b06": "生會。更有夾山．雲門．臨濟．風穴。皆有此話播於諸方。",
    "X78n1553_030:0571b07": "各各施設不同。又作麼生會。法無異轍。殊途同歸。若",
    "X78n1553_030:0571b08": "要省力易會。但識取自家桑梓。便能紹得家業。隨處",
    "X78n1553_030:0571b09": "解脫。應用現前。天地同根。萬物一體。喚作衲僧眼睛。",
    "X78n1553_030:0571b10": "緜緜不漏絲髮。苟或於此不明。徒自伶俜辛苦。有",
    "X78n1553_030:0571b11": "僧問。眾手淘金。誰是得者　師云。莫作貴　進云。不",
    "X78n1553_030:0571b12": "作貴又如何　師云。金在什麼處。問。如何是佛",
    "X78n1553_030:0571b13": "　師云。含齒戴髮　進云。恁麼則人人具足　師云。遠",
    "X78n1553_030:0571b14": "之又遠。問。如何是不生不滅法　師云。春到百華",
    "X78n1553_030:0571b15": "開。秋來群木落　進云。恁麼則一年一度春也　師",
    "X78n1553_030:0571b16": "云。欠子細在。問。牛頭未見四祖時如何　師云。成",
    "X78n1553_030:0571b17": "象立業　進云。見後如何　師云。立業成家。問。如",
    "X78n1553_030:0571b18": "何是一味法界　師云。花紅柳綠　進云。如何是定",
    "X78n1553_030:0571b19": "山路　師云。峭　進云。履踐者如何　師云。嶮。問。",
    "X78n1553_030:0571b20": "萬法歸一。一歸何所　師云。一葉落。天下秋　進云。",
    "X78n1553_030:0571b21": "如何領會　師云。三十年後。問。承教有言。無上法",
    "X78n1553_030:0571b22": "王有大陀羅尼門。名為圓覺。流出一切清淨真如．菩",
    "X78n1553_030:0571b23": "提涅槃。未審圓覺從什麼處流出　師云。山僧頂戴",
    "X78n1553_030:0571b24": "有分　進云。恁麼則信受奉行　師云。依稀似曲纔",
    "X78n1553_030:0571c01": "堪聽。",
    "X78n1553_030:0571c02": "師又云。將知佛法須是徹底悟得。方能始終一貫。作",
    "X78n1553_030:0571c03": "用施為。得其自在。若是學成者。終有劑限。子細窮究。",
    "X78n1553_030:0571c04": "便隨末忘本。喚作流浪生死。無本可據。所以教中云。",
    "X78n1553_030:0571c05": "何況能以有思惟心。測度如來圓覺境界。如取螢火",
    "X78n1553_030:0571c06": "燒須彌山。終不能着。若論此事。無用心處。亦非懈怠",
    "X78n1553_030:0571c07": "而得。却請上座各自迴光返照。與道稍有相應。其如",
    "X78n1553_030:0571c08": "不達宗旨。總成逐塊。僧問。十二時中如何得與道",
    "X78n1553_030:0571c09": "相應　師云。皇天無親。唯德是輔　進云。恁麼則不",
    "X78n1553_030:0571c10": "假脩證也　師云。三生六十劫。問。如何是深山巖",
    "X78n1553_030:0571c11": "崖逈絕無人處佛法　師云。月明千嶂裏。風動萬年",
    "X78n1553_030:0571c12": "枝　進云。恁麼則處處菩提道。明明功德林　師云。",
    "X78n1553_030:0571c13": "薰天炙地。問。如何是佛法大意　師云。山高海深。",
    "X78n1553_030:0571c14": "問。不見一法即如來。方得名為觀自在。如何是觀自",
    "X78n1553_030:0571c15": "在　師云。好好禮三拜　進云。莫秖者便是　師云。",
    "X78n1553_030:0571c16": "十萬八千。",
    "X78n1553_030:0571c17": "蘇州西山堯峰院顥暹禪師初開堂。有僧問。法筵龍",
    "X78n1553_030:0571c18": "象眾。當觀第一義。如何是第一義　師云。儞去什麼",
    "X78n1553_030:0571c19": "處來。問。海門三級浪。專聽一聲雷時如何　師云。",
    "X78n1553_030:0571c20": "猶是未警發在。問。如何是佛　師云。無比不思議。",
    "X78n1553_030:0571c21": "問。先聖出世。為一大事因緣。和尚今日出世。當為",
    "X78n1553_030:0571c22": "何人　師云。秖恐儞未是其人。問。如何是祖師西",
    "X78n1553_030:0571c23": "來意　師云。盡道九年曾面壁。問。如來路上無私",
    "X78n1553_030:0571c24": "曲。便請玄音和一場　師云。莫並巴兒曲。須超白雪",
    "X78n1553_030:0572a01": "辭。問。祖祖相傳傳祖印。師今得法嗣何人　師云。",
    "X78n1553_030:0572a02": "同道方知。問。如何是和尚為人一句　師云。山僧",
    "X78n1553_030:0572a03": "自來不曾容易。",
    "X78n1553_030:0572a04": "上堂云。止止不須說。言詮道復優。有疑如未決。對眾",
    "X78n1553_030:0572a05": "莫淹留。時有僧問。學人有疑。請師決　師云。者迴",
    "X78n1553_030:0572a06": "更莫淹留。問。未經爐冶時如何　師云。爭得成器。",
    "X78n1553_030:0572a07": "問。善財徧參。還具本分事也。無　師云。善財徧參為",
    "X78n1553_030:0572a08": "什麼事。問。一念萬年時如何　師云。還得盡善也",
    "X78n1553_030:0572a09": "未。問。心徑未通時如何　師云。是誰之過。問。能",
    "X78n1553_030:0572a10": "所俱忘時如何　師云。那箇是儞忘底能所。問。如",
    "X78n1553_030:0572a11": "何是真規自宛然　師云。千聖不能宣。問。如何是",
    "X78n1553_030:0572a12": "道　師云。堯舜其猶病諸。問。如何是密作用　師",
    "X78n1553_030:0572a13": "云。秖恐大眾未肯儞。問。學人乍入叢林。乞師一接",
    "X78n1553_030:0572a14": "　師云。去。問。承教有言。是法平等。無有高下。如何",
    "X78n1553_030:0572a15": "是平等底法　師云。堯峯高。寶華低　學云。恁麼則",
    "X78n1553_030:0572a16": "却成高下去也　師云。情知儞恁麼會。問。承教有",
    "X78n1553_030:0572a17": "言。妙湛總持不動尊。首楞嚴王世希有。如何是不動",
    "X78n1553_030:0572a18": "尊　師云。世希有　學云。恁麼則不動真際。隨處發",
    "X78n1553_030:0572a19": "揮去也　師云。却不令人讚歎。",
    "X78n1553_030:0572a20": "師云。諸上座。秖如此僧問不動尊。山僧向他道在希",
    "X78n1553_030:0572a21": "有。意旨又且如何。莫是三秖果滿。萬行功圓。是世之",
    "X78n1553_030:0572a22": "希有麼。又莫是當人分上。本自圓成。不勞修證麼。若",
    "X78n1553_030:0572a23": "也恁麼會。實謂妄認緣塵。分別影事。既不許上座恁",
    "X78n1553_030:0572a24": "麼會。向者裏作麼生承當。若也承當得。便乃不從一",
    "X78n1553_030:0572b01": "地主一地。寂滅性中無有異。若向者裏承當未得。不",
    "X78n1553_030:0572b02": "免須待龍華重授記在。各請歇去。珍重。",
    "X78n1553_030:0572b03": "上堂。聞雷聲。乃示眾云。還聞雷聲麼。還知起處麼。若",
    "X78n1553_030:0572b04": "知起處。便知身命落處。若也不知。所以古人道。不知",
    "X78n1553_030:0572b05": "天地者。剛道有乾坤。不如喫茶去。",
    "X78n1553_030:0572b06": "上堂。僧問。如何是堯峯境　師云。多少人看望不足。",
    "X78n1553_030:0572b07": "問。如何是道　師云。夕死可矣。　問。如何是金剛",
    "X78n1553_030:0572b08": "力士　師云。者裏用不著。問。如何是孤峯節操松",
    "X78n1553_030:0572b09": "　師云。而今未堪看。更待雪霜中。問。如何是佛",
    "X78n1553_030:0572b10": "　師云。休更歷僧祇。問。魚龍得水時如何　師云。踊",
    "X78n1553_030:0572b11": "躍無盡。問。片雲出洞時如何　師云。何必龍吟。",
    "X78n1553_030:0572b12": "問。亡僧遷化向什麼處去也　師云。蒼天。蒼天。師",
    "X78n1553_030:0572b13": "復云。大眾。秖如未後一僧問。亡僧遷化向什麼處去",
    "X78n1553_030:0572b14": "也。山僧向化道。蒼天。蒼天。且道意旨落在什麼處。莫",
    "X78n1553_030:0572b15": "是悲傷遷逝。痛憶道人麼。若乃恁麼評論。實謂罔知",
    "X78n1553_030:0572b16": "去處。要知去處麼。更不用久立。歇去。",
    "X78n1553_030:0572b17": "師春日上堂。云。久去春來。樓閣門開。若也入得。不用",
    "X78n1553_030:0572b18": "俳徊。諸上座。還向者裏。入得也未。若也入得。所以古",
    "X78n1553_030:0572b19": "人道。是處是彌勒。無門無善才。若也入之未得。自是",
    "X78n1553_030:0572b20": "諸上座狂走。更不忉忉。久立。珍重。",
    "X78n1553_030:0572b21": "蘇州吳江聖壽院志昇禪師初開堂時。有僧問。知師",
    "X78n1553_030:0572b22": "久醞葡萄酒。今朝慈濟為誰開　師云。想儞也未知",
    "X78n1553_030:0572b23": "滋味　進云。恁麼則優曇華扸。法界馨。香佛日初開。",
    "X78n1553_030:0572b24": "昏衢永耀　師云。不勞如此。問。寶座既登於此日。",
    "X78n1553_030:0572c01": "家風一句請師宣　師云。儞還證明得麼　學云。恁",
    "X78n1553_030:0572c02": "麼則人天有賴。四眾咸忻　師云。閑言語。問。師赴",
    "X78n1553_030:0572c03": "群心揚祖道。未知祖道嗣何方　師云。同道方知",
    "X78n1553_030:0572c04": "　學云。恁麼則錦里昔年親得旨。松江今日度群迷",
    "X78n1553_030:0572c05": "　師云。却不是我同道。問。四眾臨筵當此日。玄機一",
    "X78n1553_030:0572c06": "決為誰宣　師云。儞不妨刢利　進云。恁麼則非唯",
    "X78n1553_030:0572c07": "大眾。朝宰霑恩　師云。莫亂道。上堂。僧問。如何是",
    "X78n1553_030:0572c08": "佛　師云。人天贊莫及。師又云。若論佛法。更有什",
    "X78n1553_030:0572c09": "麼事。所以道。古今山河．古今日月．古今人倫．古今城",
    "X78n1553_030:0572c10": "郭。喚作平等法門。絕前後際。諸人還信得及麼。若信",
    "X78n1553_030:0572c11": "得及。依而行之。久立。珍重。",
    "X78n1553_030:0572c12": "杭州臨安縣功臣山開化院守如禪師初開堂日。有",
    "X78n1553_030:0572c13": "僧問。朝宰既伸於三請。師將何法報深恩　師云。何",
    "X78n1553_030:0572c14": "以儞特致。問。如何是功臣為人一句　師云。自來",
    "X78n1553_030:0572c15": "不曾埋沒人。問。承教有言。清淨本然。云何忽生山",
    "X78n1553_030:0572c16": "河大地　師云。且道是誰致得　進云。恁麼則滿眼",
    "X78n1553_030:0572c17": "青山無寸樹。極目淥水絕波瀾　師云。也是錯會。",
    "X78n1553_030:0572c18": "問。如何是功臣境　師云。上座合具行脚眼　進云。",
    "X78n1553_030:0572c19": "恁麼則峨嵋凝千尋雪。鼇背巍籠五色烟　師云。勿",
    "X78n1553_030:0572c20": "交涉。問。皷聲雄震雲徒集。利人一句請師宣　師",
    "X78n1553_030:0572c21": "云。也須是儞重發揚始得　進云。學人秖恁麼。師意",
    "X78n1553_030:0572c22": "又如何　師云。將謂汝會我意。師又云。晨朝一粥。",
    "X78n1553_030:0572c23": "諸人已各知時。如今不可更要山僧處分喫茶去。便",
    "X78n1553_030:0572c24": "下座。上堂云。大眾。還知道聖僧同諸人到者裏麼。",
    "X78n1553_030:0573a01": "既勞尊降。焉敢稽留。久立。珍重。",
    "X78n1553_030:0573a02": "杭州景德靈隱寺惠明禪師延珊筠陽人也。俗姓張。",
    "X78n1553_030:0573a03": "年十三出家。二十受具。二十三行脚。徧參知識。景德",
    "X78n1553_030:0573a04": "二年。遊錢塘。遂挂錫于靈隱。前住持慈濟大師文勝。",
    "X78n1553_030:0573a05": "一日。示眾云。縱目所觀。復何所見。纔聞。有悟。乃為頌",
    "X78n1553_030:0573a06": "曰。",
    "X78n1553_030:0573a07": "　縱目所觀一何覩　　煙風疊嶂翠崔嵬",
    "X78n1553_030:0573a08": "　若曉自心非萬法　　祖師誰道是西來",
    "X78n1553_030:0573a09": "天禧二年。府主馬侍郎請開堂。昇座。維那白槌云。法",
    "X78n1553_030:0573a10": "筵龍象眾。當觀第一義　師云。還觀得麼。且作麼生",
    "X78n1553_030:0573a11": "觀。為復向長走陞座處觀。為復向維那白槌處觀。若",
    "X78n1553_030:0573a12": "恁麼觀。即沒交涉。時有僧問。昔日梵王請佛。布演",
    "X78n1553_030:0573a13": "三乘。今日侍郎請師。當說何法　師云。今日何似當",
    "X78n1553_030:0573a14": "時　進云。恁麼則人天有賴　師云。賴箇什麼。問。",
    "X78n1553_030:0573a15": "祖祖相傳傳祖印。師今得法嗣何人　師云。儞也證",
    "X78n1553_030:0573a16": "明不得　進云。恁麼則靈隱得旨。雲居師孫　師云。",
    "X78n1553_030:0573a17": "莫亂道。問。承侍郎牋疏有言。黃花翠竹當斬。直示",
    "X78n1553_030:0573a18": "於真如。學人上來。請師直示　師云。侍郎曲為上座",
    "X78n1553_030:0573a19": "　進云。恁麼則趙州栢樹。人人委。靈隱黃花處處開",
    "X78n1553_030:0573a20": "　師云。儞也報侍郎恩未得。　問。如何是靈隱境",
    "X78n1553_030:0573a21": "　師云。一任觀取　進云。如何是境中人　師云。儞作",
    "X78n1553_030:0573a22": "麼生會境。問。不涉有無。請師道　師云。話墮也。",
    "X78n1553_030:0573a23": "問。如何是道　師云。道遠乎哉　問。如何是佛　師",
    "X78n1553_030:0573a24": "云。巍巍堂堂。問。如何是觀音入理之門　師云。我",
    "X78n1553_030:0573b01": "亦從中證。問。承古有言。不是風動。不是幡動。未審",
    "X78n1553_030:0573b02": "此理如何　師云。歇去得也未。問。學人已踏破明",
    "X78n1553_030:0573b03": "暗雙關。請師一接　師云。費力作麼。問。如何是露",
    "X78n1553_030:0573b04": "地白牛　師云。頭角甚分明。問。如何是正真一路",
    "X78n1553_030:0573b05": "　師云。絲髮不通　進云。恁麼則依而行之　師云。",
    "X78n1553_030:0573b06": "莫亂走。問。山嶽無虧時如何　師云。白雲橫洞口。",
    "X78n1553_030:0573b07": "上堂云。與上座一線道。且作麼生持論佛法。若也水",
    "X78n1553_030:0573b08": "洩不通。便教上座無安身立命處。當此之時。祖佛出",
    "X78n1553_030:0573b09": "頭來。也有二十棒。分恁麼道。山僧還有過也無。不見",
    "X78n1553_030:0573b10": "雲門大師道。世尊生下。周行七步。日顧四方。一手指",
    "X78n1553_030:0573b11": "天。一手指地。云。天上天下。唯我獨尊。我當初若見。一",
    "X78n1553_030:0573b12": "棒打殺與狗喫却。何以如此。圖得天下太平。且道雲",
    "X78n1553_030:0573b13": "門恁麼說話。有佛法道理也無。雖然如此。雲門也秖",
    "X78n1553_030:0573b14": "具一隻眼。久立。珍重。",
    "X78n1553_030:0573b15": "秋示眾",
    "X78n1553_030:0573b16": "　秋風蕭索凋黃葉　　幾處衣砧聲切切",
    "X78n1553_030:0573b17": "　此箇圓成入理門　　何處更教余重說",
    "X78n1553_030:0573b18": "居山",
    "X78n1553_030:0573b19": "　自愛居山獨守愚　　白雲來往豈相疎",
    "X78n1553_030:0573b20": "　有時茶罷林間去　　信脚騰騰步不虗",
    "X78n1553_030:0573b21": "其二",
    "X78n1553_030:0573b22": "　自愛居山任寂寥　　豈同塵世事喧囂",
    "X78n1553_030:0573b23": "　松門秖在煙霞際　　到者方知路不遙",
    "X78n1553_030:0573b24": "常州薦福院歸則禪師上堂日。僧問。請師一言。令學",
    "X78n1553_030:0573c01": "人達本源　師云。汝是行脚人　進云。未達者又如",
    "X78n1553_030:0573c02": "何　師云。誰是未達者。問。如何是祖師西來意",
    "X78n1553_030:0573c03": "　師云。東畔打鍾聲　問。知師已唱胡家曲。未審。宗風",
    "X78n1553_030:0573c04": "嗣阿誰　師云。宗風誰不知　進云。一曲已蒙師舉",
    "X78n1553_030:0573c05": "唱。學人撫掌又如何　師云。汝未是知音者。",
    "X78n1553_030:0573c06": "湖州何山宣化院惠忠禪師開堂日。維那白槌云。法",
    "X78n1553_030:0573c07": "筵龍象眾。當觀第一義　師云。唯在諦觀。不須求覓。",
    "X78n1553_030:0573c08": "恁麼。告報却成。重說偈言。若據適來維那白了。便好",
    "X78n1553_030:0573c09": "散去。既若未散。有事請問。時有僧問。一佛出世。天",
    "X78n1553_030:0573c10": "雨四華。地搖六動。和尚出世。有何祥瑞　師云。更不",
    "X78n1553_030:0573c11": "要雨華　進云。恁麼則大眾霑恩。學人禮謝　師云。",
    "X78n1553_030:0573c12": "我却謝儞。問。優鉢華易見。善知識難逢。學人無問。",
    "X78n1553_030:0573c13": "請師不答　師云。莫謾大象　進云。還有向上事也",
    "X78n1553_030:0573c14": "無　師云。儞喚什麼作向上事。問。如何是何山境",
    "X78n1553_030:0573c15": "　師云。雨來山色暗。雲出洞中明　進云。今日親得",
    "X78n1553_030:0573c16": "觀光也　師云。見什麼。問。諸佛出世。轉大法輪。和",
    "X78n1553_030:0573c17": "尚出世。如何為人　師云。儞什麼處。見諸佛出世",
    "X78n1553_030:0573c18": "　進云。還有奇特事也無　師云。莫寐語。問。祖風蕩",
    "X78n1553_030:0573c19": "蕩時如何　師云。儞是行脚僧。",
    "X78n1553_030:0573c20": "杭州靈鳳山太守禪院惠端禪師俗姓呂。常州無錫",
    "X78n1553_030:0573c21": "縣人。依杭州龍華寺悟乘禪師出家受具。得法於本",
    "X78n1553_030:0573c22": "師。更不他遊。師初陞座。時有僧問。優曇華折人皆",
    "X78n1553_030:0573c23": "委。祖令親行事若何　師云。識法者懼　進云。恁麼",
    "X78n1553_030:0573c24": "則施行有據　師云。人小膽大。問。承聞和尚親見",
    "X78n1553_030:0574a01": "龍華。是否　師云。承聞誰說　進云。已遂成山志。何",
    "X78n1553_030:0574a02": "忘立雪功　師云。閑言語。問。如何是佛法大意",
    "X78n1553_030:0574a03": "　師云。一人舉令　進云。如何領會　師云。四海晏清。",
    "X78n1553_030:0574a04": "問。梵王請佛。蓋為群生。施主請師。當為何事　師",
    "X78n1553_030:0574a05": "云。少人證據　進云。施主虔誠。學人禮拜　師云。言",
    "X78n1553_030:0574a06": "猶在耳。",
    "X78n1553_030:0574a07": "上堂。僧問。如何是佛　師云。捏　進云。未審如何修",
    "X78n1553_030:0574a08": "證　師云。上上更加泥。問。如何是涅槃　師云。好",
    "X78n1553_030:0574a09": "山好水　進云。不會　師云。益子益孫。",
    "X78n1553_030:0574a10": "師上堂云。門庭肅靜。賓主誰分。海晏河清。君臣道合。",
    "X78n1553_030:0574a11": "乾坤大地。古佛家風。十世古今。祖師宗令。如斯提唱。",
    "X78n1553_030:0574a12": "猶是買帽相頭。若是本分衲僧。迢迢十萬八千。珍重。",
    "X78n1553_030:0574a13": "湖州海會院岳禪師初開堂。拈香畢。便有僧問。如何",
    "X78n1553_030:0574a14": "是第一義　師云。不欲再三　進云。恁麼則得聞於",
    "X78n1553_030:0574a15": "未聞　師云。聞底事作麼生　進云。專得流傳　師",
    "X78n1553_030:0574a16": "云。更須子細。問。昔日麼竭陀國親行此令。和尚今",
    "X78n1553_030:0574a17": "日如何方便　師云。儞擬不遵　進云。天上忽雷驚",
    "X78n1553_030:0574a18": "宇宙。人天無不盡沾恩　師云。閑言語。問。龍出洞",
    "X78n1553_030:0574a19": "中。雷騰霄漢。師登寶座。四眾咸臻。向上宗乘。乞師一",
    "X78n1553_030:0574a20": "言　師云。一任貶剝　進云。恁麼則學人禮謝　師",
    "X78n1553_030:0574a21": "云。得箇什麼。問。梵王請佛。蓋為群生。施主請師。當",
    "X78n1553_030:0574a22": "為何事　師云。謝儞證明　進云。恁麼則天人群生",
    "X78n1553_030:0574a23": "類。皆承此恩力　師云。知恩人難得。",
    "X78n1553_030:0574a24": "明州瑞巖山開善院普禪師陞座。僧問。乍離曰雲之",
    "X78n1553_030:0574b01": "境。已臨鄞水道場。如何是不動尊　師云。儞擬爭先。",
    "X78n1553_030:0574b02": "問。承請疏有言。鐵牛石女因為了悟之談。雪嶺曹",
    "X78n1553_030:0574b03": "谿克繼祖宗之美。四眾風趨。重垂開示　師云。學士",
    "X78n1553_030:0574b04": "亦見此問　進云。此日邊事雖可驗。三才未兆始誰",
    "X78n1553_030:0574b05": "知　師云。莫成多事麼　進云。若然者。為眾輒投師",
    "X78n1553_030:0574b06": "子吼。深勞無畏洩來機　師云。又爭得　問。師唱誰",
    "X78n1553_030:0574b07": "家曲。宗風嗣阿誰　師云。儞道大眾不知。",
    "X78n1553_030:0574b08": "東京景德寺僧志言者壽春人。姓許氏。受業於本寺",
    "X78n1553_030:0574b09": "七俱胝院。常親法華講席。一日。如感心恙。肆逸無羈。",
    "X78n1553_030:0574b10": "容止甚異。每遇諸塗。俱書空不已。或紙札示人。墨書",
    "X78n1553_030:0574b11": "道麗。往往事符。其久始誦法華經。因著稱。終呼為言",
    "X78n1553_030:0574b12": "風子。然飲啖匪常。弊垢靡澣。而殊微俗狀。集仙王質",
    "X78n1553_030:0574b13": "潛試之具。中饌。既而延入齊房致問。如何是祖師西",
    "X78n1553_030:0574b14": "來意　函答曰。青山影競潑嵐起。寶塔高吟撼曉風。",
    "X78n1553_030:0574b15": "又云。請法華燒香　曰。未曾齋戒覓。不向佛僧求。",
    "X78n1553_030:0574b16": "又僧問。儞是凡是聖　法華以手指曰。我在者裏",
    "X78n1553_030:0574b17": "住。後有國子助教徐岳問。如何是祖師西來意",
    "X78n1553_030:0574b18": "　曰。街頭東畔底　進云。未會　曰。三般人問不得。",
    "X78n1553_030:0574b19": "又有人問。如何是祖師西來意　曰。文殊在裏寺。堦",
    "X78n1553_030:0574b20": "頭莫問佗。達者目為散聖。如佛圖澄．寒山．拾得者。",
    "X78n1553_030:0574b21": "也故附於此。",
    "X78n1553_030:0574b23": "天聖廣燈錄卷第三十(終)"
}