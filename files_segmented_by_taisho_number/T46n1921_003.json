{
    "T46n1921_003:0600b11": "觀心論疏卷第三",
    "T46n1921_003:0600b13": "隋天台沙門灌頂撰",
    "T46n1921_003:0600b14": "論曰。問觀自生心。云何為涅槃。修四種三",
    "T46n1921_003:0600b15": "昧。得真無生忍。此是第四一偈。明欲觀一念",
    "T46n1921_003:0600b16": "自生之心。取其理證。應須依四種三昧方軌",
    "T46n1921_003:0600b17": "而修也。故經云。又見佛子修種種行以求佛",
    "T46n1921_003:0600b18": "道。種種行即是四種三昧。修行不同故云種",
    "T46n1921_003:0600b19": "種也。言其四者。一常坐三昧。二常行。三半行",
    "T46n1921_003:0600b20": "半坐。四非行非坐。言三昧者。稱調直定。釋論",
    "T46n1921_003:0600b21": "云。善心一處住不動。是名三昧。大經云。繫心",
    "T46n1921_003:0600b22": "一境名為三昧。第一常坐三昧者。出文殊說",
    "T46n1921_003:0600b23": "波若。亦名一行三昧。為三別。一事相。二觀",
    "T46n1921_003:0600b24": "法。三勸修。初事相者。行人欲觀一念自生之",
    "T46n1921_003:0600b25": "心。必可依。何者。或可處眾。或可獨行居一靜",
    "T46n1921_003:0600b26": "室。安一繩床結跏趺坐。端直不動。誓助不",
    "T46n1921_003:0600b27": "著床。經云。一坐十小劫。身體及手足寂然安",
    "T46n1921_003:0600b28": "不動。常捨一切亂想。不得欺佛。不負心。不",
    "T46n1921_003:0600b29": "誑眾生何者。夫論修懺學道必是初心諸佛。",
    "T46n1921_003:0600c01": "經云。佛知眾生行道不行道。豈得詐心。冥聖",
    "T46n1921_003:0600c02": "不但舊罪不除。更增重患。所以宜須專一其",
    "T46n1921_003:0600c03": "心也。若念一佛。當令與十方佛功德等。又須",
    "T46n1921_003:0600c04": "稱唱佛名。助身心二業。如人憂喜舉聲大叫。",
    "T46n1921_003:0600c05": "悲喜之情乃暢。三業勤修設使疲勞。經云。設",
    "T46n1921_003:0600c06": "身有苦。當念一切苦惱眾生。將他之重苦奪",
    "T46n1921_003:0600c07": "己之輕苦。當忘疲勞。且復我已造因三途",
    "T46n1921_003:0600c08": "之果。不久當受佛慈許悔。我今懺洗。小小",
    "T46n1921_003:0600c09": "疲勞不能安忍。當奈三途之苦何。何者。經云。",
    "T46n1921_003:0600c10": "非空非海中。亦非山市間。無有地方所。",
    "T46n1921_003:0600c11": "脫之不受報。當何逃耶。扣氷魚踊泣竹筍",
    "T46n1921_003:0600c12": "生。世孝志情尚能有感。況虔心三寶何患",
    "T46n1921_003:0600c13": "不應者乎。二明觀法者。即是一念法界繫緣",
    "T46n1921_003:0600c14": "法界。言法界者。一色一香皆是中道。無非",
    "T46n1921_003:0600c15": "佛法故皆是法界也。而念心緣一切法。皆是",
    "T46n1921_003:0600c16": "佛法。即是真妙實相法界。故云繫緣法界一",
    "T46n1921_003:0600c17": "念法界。故經云。言法界者。信一切法皆是佛",
    "T46n1921_003:0600c18": "法。佛法者。無前無後無有際畔。同是一佛界",
    "T46n1921_003:0600c19": "故。此佛法界無知者無說者。非有非無非知",
    "T46n1921_003:0600c20": "非不知。離此二邊住無所住。如諸佛安處寂",
    "T46n1921_003:0600c21": "滅法界。聞如是說勿生驚怖。又此法亦名菩",
    "T46n1921_003:0600c22": "提。亦名不思議境。亦名般若住處。亦名不",
    "T46n1921_003:0600c23": "生不滅。若能如是觀法界者。是樂觀如來。觀",
    "T46n1921_003:0600c24": "如來時。不謂如來為如來也。若觀眾生相如",
    "T46n1921_003:0600c25": "諸佛相。眾生界量如諸佛界量。諸佛界量不",
    "T46n1921_003:0600c26": "可思議。眾生界量亦不可思議。眾生界無住",
    "T46n1921_003:0600c27": "如虛空住。以不住法住般若。以無相相般若。",
    "T46n1921_003:0600c28": "若不見凡法。云何捨凡法。不見聖法云何取",
    "T46n1921_003:0600c29": "聖法。生死涅槃垢淨亦如是。不捨不取住實",
    "T46n1921_003:0601a01": "際故如此觀眾生真法界。若觀貪瞋癡煩惱。",
    "T46n1921_003:0601a02": "是寂滅行。是不動行。非生死法非涅槃法。不",
    "T46n1921_003:0601a03": "捨諸見而修佛道。非修道非不修道。是名正",
    "T46n1921_003:0601a04": "住煩惱法界。若觀業之重者。無出五逆。五逆",
    "T46n1921_003:0601a05": "即菩提。菩提即五逆無二相故。無覺者無知",
    "T46n1921_003:0601a06": "者無分別者。逆罪相實相相皆不可思議。皆",
    "T46n1921_003:0601a07": "不可壞。本無本性。一切業緣皆住實際。不來",
    "T46n1921_003:0601a08": "不去非因非果。是為觀業即是法界。此法界",
    "T46n1921_003:0601a09": "印四魔不能得便。何以故。魔即法界印。法界",
    "T46n1921_003:0601a10": "印云何毀法界印。以此意歷一切法。亦應如",
    "T46n1921_003:0601a11": "是。此並彼經誠言。然四三昧觀法者。並應須",
    "T46n1921_003:0601a12": "取前圓教觀法。在四種三昧中用也。今更重",
    "T46n1921_003:0601a13": "取彼經觀法助成耳。三勸修者。此一一法界",
    "T46n1921_003:0601a14": "是佛真法。是菩薩印。若聞此法不驚不畏。不",
    "T46n1921_003:0601a15": "從千佛種諸善根。乃從百千萬億佛所。久植",
    "T46n1921_003:0601a16": "德本。譬如長者失摩尼寶。憂愁苦惱。若還得",
    "T46n1921_003:0601a17": "之心甚歡喜。若四眾有信樂心。不聞是法則",
    "T46n1921_003:0601a18": "生苦惱。若聞信解甚大歡喜。當知是人即是",
    "T46n1921_003:0601a19": "見佛。親近供養。如人穿珠忽遇摩尼。心大",
    "T46n1921_003:0601a20": "歡喜。當知此人必已曾見。若人修學餘法。忽",
    "T46n1921_003:0601a21": "聞此經能生歡喜。當知是人已曾從文殊師",
    "T46n1921_003:0601a22": "利。所聞是法也。身子云。若於斯義諦了決定。",
    "T46n1921_003:0601a23": "是名菩薩摩訶薩。彌勒云。得聞如是具足法",
    "T46n1921_003:0601a24": "相。即是近於佛座。何以故。如來現覺此法相",
    "T46n1921_003:0601a25": "故。文殊云。得聞深法不驚即是佛。佛言。若聞",
    "T46n1921_003:0601a26": "是法不驚不怖。即住不退轉地。具熾然六波",
    "T46n1921_003:0601a27": "羅密。亦具足佛法。若人欲學一切佛法。相好",
    "T46n1921_003:0601a28": "威儀無量法式。欲解一切法相。欲遍知一切",
    "T46n1921_003:0601a29": "眾生心。欲住阿鞞越致地速得三菩提。皆當",
    "T46n1921_003:0601b01": "修此一行三昧。精進不懈則能得入。如治摩",
    "T46n1921_003:0601b02": "尼珠隨磨隨瑩光明映徹表裏。證此不可",
    "T46n1921_003:0601b03": "思議功德時。知諸法相光明遍滿無有缺少。",
    "T46n1921_003:0601b04": "菩薩能如是忍。速得三菩提。比丘比丘尼聞",
    "T46n1921_003:0601b05": "不驚怖。即是隨佛出家。信士信女聞不驚怖。",
    "T46n1921_003:0601b06": "即真歸依處。格量功德具在彼文也。第二常",
    "T46n1921_003:0601b07": "行三昧者。亦為三。一事相。二觀法。三勸修。",
    "T46n1921_003:0601b08": "初事相者。行者欲觀一念自生之心。依常行",
    "T46n1921_003:0601b09": "三昧者。此法出般舟三昧經。名為佛立三",
    "T46n1921_003:0601b10": "昧。佛立有三事。一佛威力。二三昧力。三本功",
    "T46n1921_003:0601b11": "德力。能於定中見十方現在佛在前而立。如",
    "T46n1921_003:0601b12": "明眼人夜仰觀星。見十方佛亦如是。多行此",
    "T46n1921_003:0601b13": "法時須避惡知識及癡人。亦避親屬離鄉里。",
    "T46n1921_003:0601b14": "常獨處止不得希望他方有所求索。常乞食",
    "T46n1921_003:0601b15": "不受別請。嚴治道場。備須具辦眾餚膳甘果",
    "T46n1921_003:0601b16": "香華。又盥沐清淨。出入左右改換衣服如常",
    "T46n1921_003:0601b17": "法。唯行旋無三威儀。須好明師善能開導。解",
    "T46n1921_003:0601b18": "內外律除諸妨障。於所聞三昧處。敬師如世",
    "T46n1921_003:0601b19": "尊。若見師短。求是三昧終不可得。當割肌肉",
    "T46n1921_003:0601b20": "供養。何況餘耶。又須外護人晝夜調養精勤",
    "T46n1921_003:0601b21": "忍辱。如母護兒。又須好同行嚴相課策。如共",
    "T46n1921_003:0601b22": "涉嶮。須發要期。誓願運牢強精進心。使我筋",
    "T46n1921_003:0601b23": "骨枯朽。學是三昧終不懈退。起大正信無能",
    "T46n1921_003:0601b24": "壞者。精進無能逮者。所入智慧無能及者。",
    "T46n1921_003:0601b25": "常與善師從事。行是四事疾得三昧。又一終",
    "T46n1921_003:0601b26": "竟三月。不得思念世間想欲如彈指傾。二",
    "T46n1921_003:0601b27": "終竟三月。不得困出如彈指傾。三終竟三",
    "T46n1921_003:0601b28": "月。經行不得住息不得坐。除食左右。四",
    "T46n1921_003:0601b29": "為人說經。不得望衣食。行是四法者。疾得三",
    "T46n1921_003:0601c01": "昧也。二明觀意者。彼經云。何因致是三昧。持",
    "T46n1921_003:0601c02": "戒浣具獨一處止。念西方阿彌陀佛。去此十",
    "T46n1921_003:0601c03": "萬億佛剎。在眾菩薩中央說經。三月常念。云",
    "T46n1921_003:0601c04": "何念。念彼佛一一相。從足下千輻輪相。乃",
    "T46n1921_003:0601c05": "至無見頂相。我當逮是相。我當從心得佛。",
    "T46n1921_003:0601c06": "從身得佛。佛不用心得。不用身得佛。不用",
    "T46n1921_003:0601c07": "心得佛色。不用色得佛心。何以故。心者佛無",
    "T46n1921_003:0601c08": "心。色者佛無色故。不用是色心得三菩提。佛",
    "T46n1921_003:0601c09": "色已盡乃至佛識已盡。佛所說盡者。癡人不",
    "T46n1921_003:0601c10": "見不知。智者曉了。不用身口得佛不用智慧",
    "T46n1921_003:0601c11": "得佛。何以故。智慧索不可得故。自索我了不",
    "T46n1921_003:0601c12": "可得。亦無所見。一切法本無有壞本絕本。",
    "T46n1921_003:0601c13": "譬如夢見七寶及親識歡喜。覺已追念不知",
    "T46n1921_003:0601c14": "在何處。當知是念佛。又如舍衛有婬女。名須",
    "T46n1921_003:0601c15": "門。聞之歡喜夜夢從事。覺已念之。彼不來",
    "T46n1921_003:0601c16": "我不往而樂事宛然。亦如是念佛。如人行大",
    "T46n1921_003:0601c17": "澤飢渴夢得美食。覺已腹空。自念一切所有",
    "T46n1921_003:0601c18": "皆如夢。當如是念。數數莫得休息。用是念當",
    "T46n1921_003:0601c19": "生阿彌陀佛國。是名相空。如以七寶倚瑠",
    "T46n1921_003:0601c20": "璃上影現其中。亦如比丘觀骨起種種光。此",
    "T46n1921_003:0601c21": "光無持來者。亦無是骨是意作耳。如鏡中像",
    "T46n1921_003:0601c22": "不外來不內出。以鏡淨故自見其形。行人色",
    "T46n1921_003:0601c23": "清淨所有者清淨。欲見佛即得見見即問。聞",
    "T46n1921_003:0601c24": "經大歡喜。自念佛從何所來。我亦無所至。我",
    "T46n1921_003:0601c25": "所念即見心作佛。心自見心是佛。心是佛",
    "T46n1921_003:0601c26": "心是我心見佛。心不自知心。心不自見心。",
    "T46n1921_003:0601c27": "心起想則癡無想是泥洹。是法無可示。皆念",
    "T46n1921_003:0601c28": "所為。設有念亦了無所有為空耳。心者不知",
    "T46n1921_003:0601c29": "心有心不見心。心起想即癡無想即泥洹。是",
    "T46n1921_003:0602a01": "法不堅固常住在我心。以解見空故。一切無",
    "T46n1921_003:0602a02": "想念。諸法不可獲。如實觀察示佛道無歸",
    "T46n1921_003:0602a03": "趣。黠慧菩薩常了是五道鮮潔不受色。有解",
    "T46n1921_003:0602a04": "此者成大道。三勸修者。行人若欲得智慧如",
    "T46n1921_003:0602a05": "大海。今無能為我作師者。於此坐不運神通。",
    "T46n1921_003:0602a06": "悉見諸佛。悉聞所說。聞悉受持。欲得如是功",
    "T46n1921_003:0602a07": "德者。常行三昧。於諸功德最為第一。如是",
    "T46n1921_003:0602a08": "三昧是諸佛母。諸佛眼。十住毘婆沙云。般舟",
    "T46n1921_003:0602a09": "三昧父。無生大悲母。一切諸如來。從此二法",
    "T46n1921_003:0602a10": "生。又云。是三昧果報於無上道得不退轉。碎",
    "T46n1921_003:0602a11": "大千地草木諸物。皆如微塵。一塵為一佛世",
    "T46n1921_003:0602a12": "界。滿爾世界中寶用布施福甚多。不如聞此",
    "T46n1921_003:0602a13": "三昧。不驚不怖福德無量。何況信心受持讀",
    "T46n1921_003:0602a14": "誦為人解說。此又勝聞而不畏者。又何況定",
    "T46n1921_003:0602a15": "心修習。如[(殼-一)/牛]牛乳頃。此復勝信解者。況能",
    "T46n1921_003:0602a16": "成是三昧者故無量。無量經云。行是三昧須",
    "T46n1921_003:0602a17": "臾聞。功德不可稱說。現世安樂即入菩薩位。",
    "T46n1921_003:0602a18": "婆沙云。劫火官賊怨毒獸眾疾。侵是人者",
    "T46n1921_003:0602a19": "無有是處。此人常為天龍八部諸佛皆共護",
    "T46n1921_003:0602a20": "念稱讚。皆共欲見共來其所。若人聞此三昧",
    "T46n1921_003:0602a21": "如上四種皆隨喜。三世諸佛菩薩行是三昧。",
    "T46n1921_003:0602a22": "我亦隨喜迴向菩提。所未聞經即能得聞此",
    "T46n1921_003:0602a23": "經。隨喜福復勝上譬喻。若不修如是真法失",
    "T46n1921_003:0602a24": "無量重寶。人天為之憂悲。如把栴檀不視",
    "T46n1921_003:0602a25": "不嗅。反呼為臭。如田家子。以摩尼珠欲博",
    "T46n1921_003:0602a26": "一牛。行者已得聞此三昧可不努力勤修者",
    "T46n1921_003:0602a27": "也。第三半行半坐三昧者。亦為三。一事相。",
    "T46n1921_003:0602a28": "二觀法。三觀修。初事相者。行者欲觀一念",
    "T46n1921_003:0602a29": "自生心。依此半行半坐三昧。出此二經。方",
    "T46n1921_003:0602b01": "等云。旋百二十遍却坐思惟。法華云。若行",
    "T46n1921_003:0602b02": "若坐讀誦是經。若坐思惟是經。我乘六牙白",
    "T46n1921_003:0602b03": "象。現其人前。故知二經半行半坐為方法",
    "T46n1921_003:0602b04": "也。方等至尊不可聊爾。若欲修習神明為證。",
    "T46n1921_003:0602b05": "先求夢王。若得見一是許懺悔。於閑靜處莊",
    "T46n1921_003:0602b06": "嚴道場。香泥塗地。及室內外作圓壇。綵畫懸",
    "T46n1921_003:0602b07": "五色旛。燒海岸香燃燈。敷高座請二十四尊",
    "T46n1921_003:0602b08": "像。多亦無妨。設餚膳盡心力。須新淨衣鞋",
    "T46n1921_003:0602b09": "屩無新浣故。出入著脫無令參雜。七日長齋",
    "T46n1921_003:0602b10": "日三時洗浴。初日供養僧隨意多少。別請一",
    "T46n1921_003:0602b11": "明了內外律者為師。受二十四戒。及陀羅尼",
    "T46n1921_003:0602b12": "呪對師說罪。要誓用月八日十五日。當以七",
    "T46n1921_003:0602b13": "日為一期。決不可減。若能更進隨力堪任。",
    "T46n1921_003:0602b14": "十人已還不得出此。俗人亦許。須辦單縫三",
    "T46n1921_003:0602b15": "衣備佛法式。預誦陀羅尼呪一篇使利。於初",
    "T46n1921_003:0602b16": "日分。異口同音三遍。召請三寶十佛方等父",
    "T46n1921_003:0602b17": "母十法王子。召請竟燒香運念三業供養。供",
    "T46n1921_003:0602b18": "養訖禮前所請三寶。禮竟以志誠心悲泣雨",
    "T46n1921_003:0602b19": "淚。陳悔罪咎竟起旋百二十匝。一旋一呪不",
    "T46n1921_003:0602b20": "遲不疾不高不下。旋呪竟禮十佛方等十法",
    "T46n1921_003:0602b21": "王子。如是作已却坐思惟。思惟訖更起。旋",
    "T46n1921_003:0602b22": "呪竟更却思惟。周而復始終竟七日。其法如",
    "T46n1921_003:0602b23": "是。從第二日略召請一法。餘悉如常行之。二",
    "T46n1921_003:0602b24": "觀法者。經合思惟摩訶袒持陀羅尼。翻為大",
    "T46n1921_003:0602b25": "祕要遮惡持善。祕要只是實相中道正空。經",
    "T46n1921_003:0602b26": "云。吾從真實中來。真實者寂滅相。寂滅相者",
    "T46n1921_003:0602b27": "無有所求。求者亦空。乃至涅槃亦復皆空。一",
    "T46n1921_003:0602b28": "切虛空界分亦復皆空。無所求中吾故求之。",
    "T46n1921_003:0602b29": "如是空空真實之法。當於何求。當於六波羅",
    "T46n1921_003:0602c01": "密中求。此與大品十八空同。更無有異。以此",
    "T46n1921_003:0602c02": "空慧歷一切事無不成觀。方等者。或言廣平。",
    "T46n1921_003:0602c03": "今言方者法也。般若有四種方法。謂四門入",
    "T46n1921_003:0602c04": "清涼池即方也。所契之理平等大慧即等也。",
    "T46n1921_003:0602c05": "今求夢王。即二觀前方便也。道場即清淨境",
    "T46n1921_003:0602c06": "界也。治五住糠顯實相米。亦是定慧用莊嚴",
    "T46n1921_003:0602c07": "法身也。香泥者。即無上尸羅也。五色蓋者。觀",
    "T46n1921_003:0602c08": "五陰免子縛。起大慈悲覆法界也。圓壇者。",
    "T46n1921_003:0602c09": "即實相不動地也。繒旛即翻法界上。迷生動",
    "T46n1921_003:0602c10": "出之解。旛壇不相離。即動出不動出不相離",
    "T46n1921_003:0602c11": "也。香燈即戒慧也。高座者。諸法空也。一切佛",
    "T46n1921_003:0602c12": "皆棲此空。二十四像者。即是逆順觀十二因緣",
    "T46n1921_003:0602c13": "覺了智也。餚膳者。即是無常苦酢助道觀也。",
    "T46n1921_003:0602c14": "新淨衣者。即寂滅忍也。瞋或重積稱為故。",
    "T46n1921_003:0602c15": "翻瞋起忍名為新。七日即七覺分也。一日即",
    "T46n1921_003:0602c16": "一實諦也。三洗即觀一實修三觀。蕩三障淨",
    "T46n1921_003:0602c17": "三智也。一師者。即一實諦法也。二十四戒者。",
    "T46n1921_003:0602c18": "逆順十二因緣發道共戒也。呪者。矚對也。",
    "T46n1921_003:0602c19": "瓔珞明十二因緣有十種。即有一百二十支。",
    "T46n1921_003:0602c20": "一呪呪一支束而言之。只是三道。謂苦業煩",
    "T46n1921_003:0602c21": "惱也。今呪此因緣即是呪於三道而論懺悔。",
    "T46n1921_003:0602c22": "事懺懺苦道業道。理懺懺煩惱道。文云。犯沙",
    "T46n1921_003:0602c23": "彌戒。乃至大比丘戒。若不還生無有是處。即",
    "T46n1921_003:0602c24": "懺業道文也。眼耳諸根清淨即懺苦道文也。",
    "T46n1921_003:0602c25": "第七日見十方佛聞法得不退轉。即懺煩惱",
    "T46n1921_003:0602c26": "道文也。三障去即十二因緣樹壞。亦是五陰",
    "T46n1921_003:0602c27": "舍空。思惟實相正破於此。故名諸佛實法懺",
    "T46n1921_003:0602c28": "悔也。三勸修者。諸佛道皆由此法。是佛父",
    "T46n1921_003:0602c29": "母世間無上大寶。若能修行得全分寶。但",
    "T46n1921_003:0603a01": "能讀誦得中分寶。華香供養得下分寶。佛與",
    "T46n1921_003:0603a02": "文殊說下分寶。所不能盡。況中上耶。若從地",
    "T46n1921_003:0603a03": "積寶至梵天。以奉供佛。不如施持經者一食",
    "T46n1921_003:0603a04": "充驅。如經廣說(云云)。次約法華亦為三。事相",
    "T46n1921_003:0603a05": "觀法勸修。事相者。行者觀自生心依法華經",
    "T46n1921_003:0603a06": "修三昧者。方法有十。一嚴淨道場。二淨身三",
    "T46n1921_003:0603a07": "業。三供養。四請佛。五禮佛。六六根懺悔七",
    "T46n1921_003:0603a08": "繞旋。八誦經。九坐禪。十證相。別有一卷名法",
    "T46n1921_003:0603a09": "華三昧。是天台大師所著。流傳於世。行者宗",
    "T46n1921_003:0603a10": "之。二觀法者。普賢觀云。專誦大乘不入三昧。",
    "T46n1921_003:0603a11": "日夜六時懺六根罪。安樂行品云。於諸法無",
    "T46n1921_003:0603a12": "所行。亦不行不分別。二經本為相成。豈可執",
    "T46n1921_003:0603a13": "文鬪競。蓋乃為緣前後互出。非碩異也。安",
    "T46n1921_003:0603a14": "樂行護持讀誦深心禮拜等。豈非事耶。觀經",
    "T46n1921_003:0603a15": "明無相懺悔。我心自空罪福無主。慧日能銷",
    "T46n1921_003:0603a16": "除。豈非理耶。南嶽云。有相安樂行無相安樂",
    "T46n1921_003:0603a17": "行。豈非就事理得如是名。特是行人涉事修",
    "T46n1921_003:0603a18": "六根懺。為悟入弄引故名有相。若直觀一切",
    "T46n1921_003:0603a19": "法空為方便者。故名無相。妙證之時悉皆兩",
    "T46n1921_003:0603a20": "捨。若得此意於二經無疑。修理觀者今歷",
    "T46n1921_003:0603a21": "事修觀。言六牙白象者。是菩薩無漏六神通。",
    "T46n1921_003:0603a22": "牙有利用如通之捷疾。象有大力表法身荷",
    "T46n1921_003:0603a23": "負無漏。無染稱之為白頭。上三人一持金剛",
    "T46n1921_003:0603a24": "杵。一持金剛輪。一時如意珠。表三智居無",
    "T46n1921_003:0603a25": "漏頂。杵擬象能。行表慧導行。輪轉表出假。如",
    "T46n1921_003:0603a26": "意表中。牙上有池表八解。是禪體通是定用。",
    "T46n1921_003:0603a27": "體用不相離故。牙端有池池中有華。華表妙",
    "T46n1921_003:0603a28": "因。以神通力。淨佛國土利益眾生。即是因。因",
    "T46n1921_003:0603a29": "從通生。如華由池發。華中有女女表慈。若無",
    "T46n1921_003:0603b01": "無緣慈。豈能以神通力促身令小。入此娑婆",
    "T46n1921_003:0603b02": "通由慈運。如華擎女女執樂器。表四攝也。慈",
    "T46n1921_003:0603b03": "修身口現種種同事利行。財法二施引物多",
    "T46n1921_003:0603b04": "端。如五百樂器音聲無量也。示喜見身者。是",
    "T46n1921_003:0603b05": "普現色身三昧也。隨所宜樂而為現之。未必",
    "T46n1921_003:0603b06": "純作白玉之像。語言陀羅尼者。即是慈熏口",
    "T46n1921_003:0603b07": "說種種法也。皆法華三昧之異名。若得此意。",
    "T46n1921_003:0603b08": "於象身上自在作法門也。三勸修者。普賢觀",
    "T46n1921_003:0603b09": "曰。若七眾犯戒欲一彈指頃。除滅百千萬億",
    "T46n1921_003:0603b10": "阿僧祇劫生死之罪者。欲發菩提心。不斷煩",
    "T46n1921_003:0603b11": "惱而入涅槃。不離五欲而淨諸根。見障外事。",
    "T46n1921_003:0603b12": "欲見分身多寶釋迦佛者。欲得法華三昧一",
    "T46n1921_003:0603b13": "切諸陀羅尼。入如來室。著如來衣。坐如來座。",
    "T46n1921_003:0603b14": "於天龍八部眾中說法者。欲得文殊藥王諸",
    "T46n1921_003:0603b15": "大菩薩。持華香住立空中侍奉者。應當修習",
    "T46n1921_003:0603b16": "此法華經。讀誦大乘念大乘事。令此空慧與",
    "T46n1921_003:0603b17": "心相應。念諸菩薩母無上勝方便。從思實相",
    "T46n1921_003:0603b18": "生。眾罪如霜露慧日能銷除。成辦如此諸事。",
    "T46n1921_003:0603b19": "無不具足。能解此經者則為見我。亦見於",
    "T46n1921_003:0603b20": "汝。亦供養多寶及分身。令諸佛歡喜。如經廣",
    "T46n1921_003:0603b21": "說。誰聞如是法不發菩提心。除彼不肖人癡",
    "T46n1921_003:0603b22": "冥無智者。第四明非行非坐三昧者。上一向",
    "T46n1921_003:0603b23": "用行坐。此既異上。為成四句故名非行非坐。",
    "T46n1921_003:0603b24": "實通行坐及一切事。南嶽師呼為隨自意。意",
    "T46n1921_003:0603b25": "起即修三昧。大品稱覺意三昧。意之趣向皆",
    "T46n1921_003:0603b26": "能覺識明了。雖復三名實是一法。今依經釋。",
    "T46n1921_003:0603b27": "名覺者。照了也。意者。心數也。三昧如前釋。",
    "T46n1921_003:0603b28": "行者觀一念自生心。心數起時反照觀察。不",
    "T46n1921_003:0603b29": "見動轉根源終末來處去處。故名覺意三昧",
    "T46n1921_003:0603c01": "也。隨自意非行非坐。准此可解(云云)。",
    "T46n1921_003:0603c02": "論曰。問觀自生心。云何巧成就。二十五方便。",
    "T46n1921_003:0603c03": "調心入正道。此是第五一偈明。妙理不可頓",
    "T46n1921_003:0603c04": "階。若欲進趣正道須善方便。今明方便者。方",
    "T46n1921_003:0603c05": "便名善巧也。行者觀一念自生心善修行以",
    "T46n1921_003:0603c06": "微少善根。能令無量行成解發入菩薩位也。",
    "T46n1921_003:0603c07": "又方便者。眾緣和合也。以能和合成因。亦能",
    "T46n1921_003:0603c08": "和合取果故也。經云。如來身者不從一因一",
    "T46n1921_003:0603c09": "緣。從無量功德生如來身。顯此巧能故論方",
    "T46n1921_003:0603c10": "便也。若依漸次即有四種方便。方便各有遠",
    "T46n1921_003:0603c11": "近。如阿毘曇明五停心為遠。四善根為近。通",
    "T46n1921_003:0603c12": "別二種方便例可意知。圓教以假名五品觀",
    "T46n1921_003:0603c13": "行等位。去真猶遙名遠方便。六根清淨相似",
    "T46n1921_003:0603c14": "隣真名近方便。今就五品之前假名位中。復",
    "T46n1921_003:0603c15": "論遠近。二十五法為遠方便。十種境界為近",
    "T46n1921_003:0603c16": "方便。橫竪該羅十觀具足。成觀行位能發真",
    "T46n1921_003:0603c17": "似。為方便也。今釋遠方便略為五。一具五",
    "T46n1921_003:0603c18": "緣。二訶五欲。三棄五蓋。四調五事。五行五法。",
    "T46n1921_003:0603c19": "夫道不孤運弘之在人。人弘勝法假緣進道。",
    "T46n1921_003:0603c20": "所以須具五緣。緣力既具當割諸嗜欲。嗜欲",
    "T46n1921_003:0603c21": "外屏當內淨其心。其心若寂當調試五事。五",
    "T46n1921_003:0603c22": "事調已行於五法。必至所在。譬如陶師若欲",
    "T46n1921_003:0603c23": "得器先擇良處。無砂無滷草水豐便可作之",
    "T46n1921_003:0603c24": "所。次息餘際務。際務不淨安得就功。雖息",
    "T46n1921_003:0603c25": "外緣身內有疾。云何執作。身雖康壯泥輪不",
    "T46n1921_003:0603c26": "調不成器物。上緣雖整不專於業廢不相續。",
    "T46n1921_003:0603c27": "永無辦理。修行五緣亦復如是。有待之身必",
    "T46n1921_003:0603c28": "假資籍。如彼好處。訶厭塵欲如斷外緣。棄絕",
    "T46n1921_003:0603c29": "五蓋如治內疾。調適五事如學輪繩。行於五",
    "T46n1921_003:0604a01": "法如作不廢。世間淺事非緣不合。何況出世",
    "T46n1921_003:0604a02": "之道。若無弄引何易可階。故歷二十五法。",
    "T46n1921_003:0604a03": "約事為觀。調麁入細捨散令靜。故為初心遠",
    "T46n1921_003:0604a04": "方便也。此五法三科出大論。一種出禪經。一",
    "T46n1921_003:0604a05": "是諸禪師立(云云)。一具五緣者。一持戒清淨。",
    "T46n1921_003:0604a06": "二衣食具足。三閑居靜處。四息諸緣務。五",
    "T46n1921_003:0604a07": "得善知識。禪經云。四緣雖具足。開導由良師。",
    "T46n1921_003:0604a08": "故知用五法為入道梯隥耳。一闕則妨事。一",
    "T46n1921_003:0604a09": "持戒者。經論出處甚多。且依釋論有十種戒。",
    "T46n1921_003:0604a10": "謂不缺不破不穿不雜隨道無著智所讚自",
    "T46n1921_003:0604a11": "在隨定具足。此十通用性戒為根本。大論云。",
    "T46n1921_003:0604a12": "性戒者。是尸羅身口等八種。謂身三口四。更",
    "T46n1921_003:0604a13": "加不飲酒。是淨命防意地。又云。十善是尸羅。",
    "T46n1921_003:0604a14": "佛不出世世常有之。故名舊戒。佛不出世。凡",
    "T46n1921_003:0604a15": "夫亦修八門禪。故名舊定。外道邪見六十二",
    "T46n1921_003:0604a16": "等舊醫。乳藥名為舊慧。今用三歸五戒二百",
    "T46n1921_003:0604a17": "五十為客戒。根本淨禪觀練熏修為客定。四",
    "T46n1921_003:0604a18": "諦慧為客慧。佛出方有也。性戒者。莫問受與",
    "T46n1921_003:0604a19": "不受。犯即是罪。受與不受持即是善。若受",
    "T46n1921_003:0604a20": "戒持生福犯獲罪。不受無福不受犯無罪。如",
    "T46n1921_003:0604a21": "伐草害畜罪同對首懺。二罪俱滅。定共戒無",
    "T46n1921_003:0604a22": "作者。與定俱發。有人言。入定時有。出定時無。",
    "T46n1921_003:0604a23": "有人言。無作依定。定在不失。定退即謝也。",
    "T46n1921_003:0604a24": "道共無作者。此無作依道。道無失故。此亦無",
    "T46n1921_003:0604a25": "失戒定。道共通是戒名。通以性戒為本。故",
    "T46n1921_003:0604a26": "經云。依因此戒能生諸禪定及滅苦智慧。即",
    "T46n1921_003:0604a27": "此意也。持此十種戒攝一切戒。不缺戒者。即",
    "T46n1921_003:0604a28": "是持於性戒。乃至四重清淨守護。如愛明珠",
    "T46n1921_003:0604a29": "若毀犯者如器已缺。無所堪用。佛法邊人非",
    "T46n1921_003:0604b01": "沙門釋子。失比丘法。故稱為缺。不破者。即是",
    "T46n1921_003:0604b02": "持於十三無有破損。若有毀犯如器破裂也。",
    "T46n1921_003:0604b03": "不穿者。是持波夜提等是也。若有毀犯如器",
    "T46n1921_003:0604b04": "穿漏。不能受道故名為穿也。不雜者。持定共",
    "T46n1921_003:0604b05": "戒也。雖持律儀念破戒事。名之為雜定共。持",
    "T46n1921_003:0604b06": "心欲念不起。故名不雜。隨道者。隨順諦理。能",
    "T46n1921_003:0604b07": "破見惑。無著戒者。即是見真成聖。於思惟惑",
    "T46n1921_003:0604b08": "無所染著也。此兩戒約真諦持戒也。智所讚",
    "T46n1921_003:0604b09": "自在戒者。此兩戒則約菩薩化他。為佛所讚。",
    "T46n1921_003:0604b10": "於世間中而得自在。是約俗諦論持戒也。隨",
    "T46n1921_003:0604b11": "定具足兩戒。即是隨首楞嚴定不起滅定。現",
    "T46n1921_003:0604b12": "諸威儀。示十法界像。導利眾生。雖威儀起",
    "T46n1921_003:0604b13": "動而任運常淨故。名隨定戒。前來諸戒律儀",
    "T46n1921_003:0604b14": "防止故。名不具足。中道之戒無戒不備。故名",
    "T46n1921_003:0604b15": "具足。此是持中道第一義諦戒也。用中道慧",
    "T46n1921_003:0604b16": "遍入諸法故。經云。式叉式叉名大乘戒也。",
    "T46n1921_003:0604b17": "涅槃明五支戒及十種戒。義勢略同。設諸經",
    "T46n1921_003:0604b18": "論。更明戒相終不出此十科(云云)。束前三種戒",
    "T46n1921_003:0604b19": "名律儀戒。秉善防惡。從初根本乃至不穿。纖",
    "T46n1921_003:0604b20": "毫清淨束名律儀戒。凡夫散心悉能持得此",
    "T46n1921_003:0604b21": "戒也。次不雜一戒定法持心。心不妄動身口",
    "T46n1921_003:0604b22": "亦寂。三業皎鏡。此是定共戒入定時。任運無",
    "T46n1921_003:0604b23": "雜。出定身口柔軟。亦不雜凡夫入定。則能持",
    "T46n1921_003:0604b24": "得也。隨道戒初果見諦發真成聖。聖人所持",
    "T46n1921_003:0604b25": "非凡夫能持也。無著戒則三果人所持。亦非",
    "T46n1921_003:0604b26": "初果所持也。智讚自在。此乃菩薩利他須持",
    "T46n1921_003:0604b27": "此戒。則非二乘所持也。隨定具足此是大根",
    "T46n1921_003:0604b28": "性所持。則非六度通教菩薩所能持也。況復",
    "T46n1921_003:0604b29": "凡夫二乘耶。向判位高下事義不同。若觀一",
    "T46n1921_003:0604c01": "念自生心。論持戒者具能持得上十種戒也。",
    "T46n1921_003:0604c02": "先束十戒為四意。前四戒但是因緣所生法。",
    "T46n1921_003:0604c03": "通為觀境。次二戒即是觀因緣生法。即空空",
    "T46n1921_003:0604c04": "觀持戒也。次兩戒觀因緣即是假。假觀持戒",
    "T46n1921_003:0604c05": "也。次兩戒觀因緣生法。即是中。中觀持戒也。",
    "T46n1921_003:0604c06": "所言觀心為因緣生法者。若觀一念心從惡",
    "T46n1921_003:0604c07": "緣起。即能破根本。乃至不雜戒等。與善相",
    "T46n1921_003:0604c08": "違故名為惡。念念以善順之心。防止惡心",
    "T46n1921_003:0604c09": "能令根本。乃至不雜等戒善順成就。得無毀",
    "T46n1921_003:0604c10": "損。故稱善心。名為防止惡心。既止。身口亦",
    "T46n1921_003:0604c11": "然。防止即是止善。善順即是行善。行善即",
    "T46n1921_003:0604c12": "是觀。止善即是止。是名觀因緣所生心持四",
    "T46n1921_003:0604c13": "種戒也。乘戒緩急懺淨等。具如止觀廣明也",
    "T46n1921_003:0604c14": "(云云)。二衣食具足者。衣以蔽形遮障醜陋。食以",
    "T46n1921_003:0604c15": "支命填彼飢瘡。身安道隆道隆則本立。形命",
    "T46n1921_003:0604c16": "及道賴此衣食。故經云。如來食已得三菩提。",
    "T46n1921_003:0604c17": "此雖小緣能辦大事。衣者遮醜陋遮寒熱。遮",
    "T46n1921_003:0604c18": "蚊虻。飾身體。衣有三種。雪山大士絕形深澗",
    "T46n1921_003:0604c19": "不涉人間。結草為席被鹿皮衣。無受持說淨",
    "T46n1921_003:0604c20": "等事。堪忍力成不須溫厚。不遊人間無煩支",
    "T46n1921_003:0604c21": "助。此上人也。十二頭陀但畜三衣。不多不少。",
    "T46n1921_003:0604c22": "出聚入山被服齊整。故立三衣。此中士也。多",
    "T46n1921_003:0604c23": "寒國土聽百一助身。要當說淨。趣足供事無",
    "T46n1921_003:0604c24": "得多求。多求辛苦守護又苦。妨亂自行復擾",
    "T46n1921_003:0604c25": "檀越。少有所得即便知足。此下士也。觀行",
    "T46n1921_003:0604c26": "為衣者。經云。汝等比丘雖服袈裟。心猶未染",
    "T46n1921_003:0604c27": "大乘法服。法華云。柔和忍辱衣是也。此即寂",
    "T46n1921_003:0604c28": "滅忍生死涅槃。二邊麁獷與中道理不二不",
    "T46n1921_003:0604c29": "異故名柔和。安心中道故名為忍。離二喧故",
    "T46n1921_003:0605a01": "名寂。過二死故名滅也(云云)。食者。三處論食。",
    "T46n1921_003:0605a02": "可以資身養道。一深山絕跡去遠人民。但資",
    "T46n1921_003:0605a03": "甘果美水一菜一果而已。或餌松柏以續精",
    "T46n1921_003:0605a04": "氣。如雪山甘香藕等。食已繫心思惟坐禪。更",
    "T46n1921_003:0605a05": "無餘事。如是食者上士也。二阿蘭若處。頭陀",
    "T46n1921_003:0605a06": "抖擻絕放牧聲。是修道處。分衛自資。七佛皆",
    "T46n1921_003:0605a07": "明乞食法。方等般舟法華皆云乞食也。路徑",
    "T46n1921_003:0605a08": "若遠分衛勞妨。若近人物相喧。不遠不近乞",
    "T46n1921_003:0605a09": "食便易。是中士也。三既不能絕穀餌果。又不",
    "T46n1921_003:0605a10": "能頭陀乞食。外護檀那送食供養。亦可得",
    "T46n1921_003:0605a11": "受。又僧中如法結淨食。亦可得受下士也。若",
    "T46n1921_003:0605a12": "就觀心明食者。大經云。汝等比丘雖行乞食。",
    "T46n1921_003:0605a13": "而未得入大乘法食。大乘法食者。如來法",
    "T46n1921_003:0605a14": "喜禪悅也。此之法喜即是平等大慧。觀一切",
    "T46n1921_003:0605a15": "法無有障礙。淨名云。於食等者於法亦等。於",
    "T46n1921_003:0605a16": "法等者於食亦等。煩惱為薪智慧為火。以是",
    "T46n1921_003:0605a17": "因緣成涅槃食。令諸弟子皆悉甘嗜。此食資",
    "T46n1921_003:0605a18": "法身增慧命。如食乳糜更無所須。即真解",
    "T46n1921_003:0605a19": "脫。真解脫者。即是如來用此法喜禪悅。歷",
    "T46n1921_003:0605a20": "一切法無不一味一色一香。無非中道。中道",
    "T46n1921_003:0605a21": "之法具一切法。即是飽義。無所須義。如彼深",
    "T46n1921_003:0605a22": "山上士。一草一果資身即足。頭陀乞食者。",
    "T46n1921_003:0605a23": "行人不能即事而中修實相慧者。當次第三",
    "T46n1921_003:0605a24": "觀調心入中道。次第觀故名為乞食。亦見中",
    "T46n1921_003:0605a25": "道。又名飽義。即中士也。檀越送食者。若人不",
    "T46n1921_003:0605a26": "能即事通達。又不能歷法。次觀自無食義。應",
    "T46n1921_003:0605a27": "須隨喜知識。能說般若者。善為分別。隨聞得",
    "T46n1921_003:0605a28": "解而見中道。是人根鈍從聞生解名為得食。",
    "T46n1921_003:0605a29": "如人不能如上兩事。聽他送食。又僧中結淨",
    "T46n1921_003:0605b01": "食者。即是證得禪定支林功德。藉定得悟名",
    "T46n1921_003:0605b02": "僧中食也。是故行者常當存念大乘法食。不",
    "T46n1921_003:0605b03": "念餘味也。三閑居靜處者。雖具衣食住處。云",
    "T46n1921_003:0605b04": "何若隨自意觸處可安三種三昧。必須好處。",
    "T46n1921_003:0605b05": "好處有三。一深山遠谷。二頭陀抖擻。三蘭若",
    "T46n1921_003:0605b06": "[彳*加]藍。若深山遠谷途路艱險。永絕人蹤。誰",
    "T46n1921_003:0605b07": "相惱亂。恣意禪觀念念在道。毀譽不起。是處",
    "T46n1921_003:0605b08": "最勝。二頭陀抖擻極近三里。交往亦疎。覺策",
    "T46n1921_003:0605b09": "煩惱。是處為次。三蘭若伽藍閑靜之寺。獨處",
    "T46n1921_003:0605b10": "一房不干事物。關門靜坐正諦思惟。是處為",
    "T46n1921_003:0605b11": "下。若離此三餘則不可。觀心處者。諦理是",
    "T46n1921_003:0605b12": "也。中道之法幽遠深邃。七種方便絕跡不到。",
    "T46n1921_003:0605b13": "名之為深。高廣不動名之為山。遠離二邊稱",
    "T46n1921_003:0605b14": "之為靜。不生不起稱之為閑。大品云。若千由",
    "T46n1921_003:0605b15": "旬外起聲聞心者。此身雖遠離心不遠離。以",
    "T46n1921_003:0605b16": "憒鬧為不憒鬧。非遠離也。雖住城傍不起二",
    "T46n1921_003:0605b17": "乘心。是名遠離。即上品處也。頭陀處者。即是",
    "T46n1921_003:0605b18": "出假之觀。此觀與空相隣。如蘭若與聚落並",
    "T46n1921_003:0605b19": "出假之觀。安心俗諦分別藥病。抖擻無知淨",
    "T46n1921_003:0605b20": "道種智。此次處也。閑寺一房者。即從假入空",
    "T46n1921_003:0605b21": "觀也。寺本眾鬧居處。而能安靜一室。即下處",
    "T46n1921_003:0605b22": "也。四息諸緣務者。緣務妨禪由來甚矣。蘭若",
    "T46n1921_003:0605b23": "比丘去喧就靜。云何營造緣務壞蘭若行。非",
    "T46n1921_003:0605b24": "所應也。緣務有四。一生活。二人事。三技能。",
    "T46n1921_003:0605b25": "四學問。生活緣務者。經紀生方觸途紛糺。得",
    "T46n1921_003:0605b26": "一失一喪道亂心。若動營眾事則隨自意攝。",
    "T46n1921_003:0605b27": "非今所論。二人事者。慶弔俯仰低昂造聘。",
    "T46n1921_003:0605b28": "此往彼來來往不絕。況復眾人交絡擾攘追",
    "T46n1921_003:0605b29": "尋。夫違親離師本求要道。更結三州還敦五",
    "T46n1921_003:0605c01": "郡。意欲何之。倒裳索領鑽火求氷。非所應",
    "T46n1921_003:0605c02": "也。三技能者。醫方卜筮泥木彩畫棊書呪",
    "T46n1921_003:0605c03": "術等是也。皮文美角膏煎鐸毀傷已害身。",
    "T46n1921_003:0605c04": "況修出世之道。而當樹林招鳥腐氣來蠅。豈",
    "T46n1921_003:0605c05": "不摧折。污辱乎。四學問者。讀誦經論問答勝",
    "T46n1921_003:0605c06": "負等是也。領持記憶心勞志倦。言論往復水",
    "T46n1921_003:0605c07": "濁珠昏。何暇更得修於觀心。此事尚捨。況前",
    "T46n1921_003:0605c08": "三務耶。觀心生活者。愛是養業之法。如水潤",
    "T46n1921_003:0605c09": "種。因愛有憂因憂有畏。若能斷愛名息生活",
    "T46n1921_003:0605c10": "緣務也。人事是業。業生三界。往來五道以愛",
    "T46n1921_003:0605c11": "潤業處處受生。若無業者愛無所潤也。技術",
    "T46n1921_003:0605c12": "習學等者。未得聖道不得修通。妄想之法障",
    "T46n1921_003:0605c13": "於般若。般若如虛空無戲論無文字。若得般",
    "T46n1921_003:0605c14": "若如得如意珠。但一心修何邃怱怱用神通",
    "T46n1921_003:0605c15": "為習學。未得無生忍而修世智辯聰。種種分",
    "T46n1921_003:0605c16": "別皆是瓦礫非真寶珠。若能停住水則澄清。",
    "T46n1921_003:0605c17": "下觀瑠璃安徐取寶。欲行大道不應從彼小",
    "T46n1921_003:0605c18": "逕。中學也。五得善知識者。是大因緣所謂",
    "T46n1921_003:0605c19": "化導令得見佛。阿難說知識得道半因緣。佛",
    "T46n1921_003:0605c20": "言。不爾。具足全因緣也。知識有三種。一外",
    "T46n1921_003:0605c21": "護。二同行。三教授。若深山絕域無所資待。不",
    "T46n1921_003:0605c22": "假外護。若修三種三昧。應仰勝緣。夫外護者。",
    "T46n1921_003:0605c23": "不簡白黑。但能營理所須。莫見過。莫觸惱。莫",
    "T46n1921_003:0605c24": "稱歎。莫帆舉而致損壞。如母養兒。如虎銜子。",
    "T46n1921_003:0605c25": "調和得所。舊行道人乃能為耳。是名外護。二",
    "T46n1921_003:0605c26": "同行者。行隨自意及安樂行。未必須伴。方等",
    "T46n1921_003:0605c27": "般舟行法決須好伴。更相策發不眠不散。日",
    "T46n1921_003:0605c28": "有其新切磋琢磨。同心齊志如乘一船。互相",
    "T46n1921_003:0605c29": "敬重如視世尊。是名同行。三教授者。能說般",
    "T46n1921_003:0606a01": "若示道非道。內外方便通塞妨障。皆能決了。",
    "T46n1921_003:0606a02": "經云。隨順善師學得見恒沙佛。是名教授也。",
    "T46n1921_003:0606a03": "觀心知識者。大品云。佛菩薩羅漢是善知識。",
    "T46n1921_003:0606a04": "六波羅密三十七品是善知識。法性實際是",
    "T46n1921_003:0606a05": "善知識。若佛菩薩威光覆育。即外護也。六",
    "T46n1921_003:0606a06": "度道品是入道之門。即同行也。法性實際即",
    "T46n1921_003:0606a07": "是諦理。諸佛所師境能發智。即教授也。一中",
    "T46n1921_003:0606a08": "各具三義。如止觀廣辯(云云)。二訶五欲者。謂色",
    "T46n1921_003:0606a09": "聲香味觸。十住婆沙云。禁六情如縶狗鹿魚",
    "T46n1921_003:0606a10": "蛇猿鳥。狗樂聚落。鹿樂山澤。魚樂池沼。蛇",
    "T46n1921_003:0606a11": "樂居穴。猿樂深林。鳥樂依空。六根樂六塵。",
    "T46n1921_003:0606a12": "非是凡夫淺智弱志所能降伏。唯有大智慧",
    "T46n1921_003:0606a13": "堅心正念。乃能降伏耳。總諭六根。今私對",
    "T46n1921_003:0606a14": "之。眼貪色。色有質像如聚落。眼如狗也。耳貪",
    "T46n1921_003:0606a15": "聲。聲無質像如空澤。耳如鹿也。鼻貪香如魚",
    "T46n1921_003:0606a16": "也。舌貪味如蛇也。身著觸如猿也。心緣法",
    "T46n1921_003:0606a17": "如鳥也。今除意但明於五塵五塵非欲。而其",
    "T46n1921_003:0606a18": "中有味能生行人貪欲之心。故言五欲。譬如",
    "T46n1921_003:0606a19": "陶師人客近請不得就功。五欲亦爾。常欲",
    "T46n1921_003:0606a20": "牽人入諸魔境。雖具前緣攝心難立。故須訶",
    "T46n1921_003:0606a21": "也。色者。所謂赤白長短明眸善睞素頸翠眉",
    "T46n1921_003:0606a22": "皓齒丹脣。乃至依報紅黃朱紫諸珍寶物。惑",
    "T46n1921_003:0606a23": "動人心。如禪門中所說。色害尤深。令人狂醉。",
    "T46n1921_003:0606a24": "生死根本良由於此。經云。眾生貪狼於財色。",
    "T46n1921_003:0606a25": "坐之不得道。觀經云。為色所使為恩愛奴。",
    "T46n1921_003:0606a26": "不得自在。若能知色過患。則不為所欺。如是",
    "T46n1921_003:0606a27": "訶已色欲即息。攀緣不生。專心入定。聲欲者。",
    "T46n1921_003:0606a28": "即是嬌媚妖辭淫聲染語。絲竹絃管環釧玲",
    "T46n1921_003:0606a29": "珮等聲也。香欲者。即是欝茀氛氳蘭馨麝氣",
    "T46n1921_003:0606b01": "芬芳酷烈郁毓之物。及男女身分等香。味欲",
    "T46n1921_003:0606b02": "者。即是酒肉珍餚肥腴津膩甘甜酸辣酥",
    "T46n1921_003:0606b03": "油鮮血等也觸欲者。即是冷暖細滑輕重強",
    "T46n1921_003:0606b04": "軟名衣上服。男女身分等也。此五欲過患者。",
    "T46n1921_003:0606b05": "色如熱金丸執之則燒。聲如塗毒鼓聞之必",
    "T46n1921_003:0606b06": "死。香如斃龍氣嗅之則病味如沸蜜湯舌則",
    "T46n1921_003:0606b07": "爛。如蜜塗刀舐之則傷。觸如臥師子近之則",
    "T46n1921_003:0606b08": "齧。此五欲者得之無厭。惡心轉盛如火益薪。",
    "T46n1921_003:0606b09": "世世為害劇於怨賊。累劫已來常相劫奪。摧",
    "T46n1921_003:0606b10": "折色心今妨禪寂復相惱亂。深知其過貪染",
    "T46n1921_003:0606b11": "休息也。觀心訶五欲者。如色欲中滋味無量。",
    "T46n1921_003:0606b12": "謂常無常我無我淨不淨苦樂空。有世第一",
    "T46n1921_003:0606b13": "義。皆是滋味也。釋論云二乘為禪故訶色事。",
    "T46n1921_003:0606b14": "不名波羅蜜。菩薩訶色即見色實相。見色",
    "T46n1921_003:0606b15": "實相即是見禪實相。故名波羅蜜。到色彼岸。",
    "T46n1921_003:0606b16": "到色彼岸即是見中道。分別色者。即是見色",
    "T46n1921_003:0606b17": "俗。即色空者。是見色真。如是訶色盡色源底。",
    "T46n1921_003:0606b18": "成三諦三昧。發三種智慧。深訶於色為觀心",
    "T46n1921_003:0606b19": "方便。其意在此。訶色既然。餘四亦爾。三棄五",
    "T46n1921_003:0606b20": "蓋者。謂貪欲瞋恚睡眠掉悔疑。通稱蓋者。蓋",
    "T46n1921_003:0606b21": "覆纏綿心神昏闇。定慧不發故名為蓋也。前",
    "T46n1921_003:0606b22": "訶五欲乃是五根對現在五塵發五識。今棄",
    "T46n1921_003:0606b23": "五蓋即是五識轉入意地。追緣過去逆慮未",
    "T46n1921_003:0606b24": "來五塵等法。為心內大障。喻如陶師身中有",
    "T46n1921_003:0606b25": "疾不能執作。蓋亦如是。為妨既深。加之以棄。",
    "T46n1921_003:0606b26": "如剪毒樹如檢偷賊不可留也。大品云。離欲",
    "T46n1921_003:0606b27": "及惡法。離欲者。五欲也。如前訶惡法者。五",
    "T46n1921_003:0606b28": "蓋也。宜須急棄。此五蓋者。其相云何。貪欲蓋",
    "T46n1921_003:0606b29": "起追念昔有時所更五欲。念淨潔色與眼作",
    "T46n1921_003:0606c01": "對。憶可愛聲髣髴在耳。思悅意香開結使門。",
    "T46n1921_003:0606c02": "想於美味甘液流口。億愛諸觸毛竪戰動。貪",
    "T46n1921_003:0606c03": "如此等麁弊五欲。思想計校心生醉惑。忘失",
    "T46n1921_003:0606c04": "正念。或密作方便。更望得之。若未曾得亦復",
    "T46n1921_003:0606c05": "推尋。或當求覓心入塵境。無有間念。麁覺蓋",
    "T46n1921_003:0606c06": "禪。禪何由獲。是名貪欲蓋相。瞋恚蓋者。追想",
    "T46n1921_003:0606c07": "是人惱我惱我親。稱歎我怨。三世九惱怨對",
    "T46n1921_003:0606c08": "結恨。心熱氣麁忿怒相續。百計伺獲。欲相",
    "T46n1921_003:0606c09": "中害。危彼安身恣其毒忿。暢情為快。如此瞋",
    "T46n1921_003:0606c10": "火燒諸功德。禪定枝林豈得生長。此即瞋蓋",
    "T46n1921_003:0606c11": "相也。睡眠蓋者。心神昏昏六識闇塞。四支",
    "T46n1921_003:0606c12": "倚放為眠。眠名增心數法。烏闇沈塞密來覆",
    "T46n1921_003:0606c13": "人。難可防衛。五情無識猶如死人。但餘片息",
    "T46n1921_003:0606c14": "名為小死。若喜眠者眠則滋多。故經云。若",
    "T46n1921_003:0606c15": "多睡眠懈怠妨。未得不得已得者退失。若",
    "T46n1921_003:0606c16": "欲勝道除睡疑放逸。論云。如人被縛將去",
    "T46n1921_003:0606c17": "殺。爾時云何安可眠。又如臨陣白刃間。如共",
    "T46n1921_003:0606c18": "毒蛇同室居。爾時安可睡。故經云。中夜誦經",
    "T46n1921_003:0606c19": "以當消息。競共推求爭出火宅。尺璧非寶寸",
    "T46n1921_003:0606c20": "陰是競。今修妙道安可貪眠。勿昏於理宜須",
    "T46n1921_003:0606c21": "棄之。掉悔蓋者。若覺觀偏起屬前蓋攝。今覺",
    "T46n1921_003:0606c22": "觀等起遍緣諸法。乍緣貪欲。又想瞋恚及以",
    "T46n1921_003:0606c23": "邪癡。炎炎不停卓卓無住。乍起乍伏種種紛",
    "T46n1921_003:0606c24": "紜。身無趣遊行口無益談笑。是名為掉。掉而",
    "T46n1921_003:0606c25": "無悔則不成蓋。以其掉故。心地思惟謹慎不",
    "T46n1921_003:0606c26": "節。云何乃作無益之事。實可為恥。心中憂悔",
    "T46n1921_003:0606c27": "懊結繞心。則成悔蓋。蓋覆禪定不得開發。",
    "T46n1921_003:0606c28": "故云悔已莫復憂。不應常念著。不應作而作。",
    "T46n1921_003:0606c29": "應作而不作。即此意也。是名掉悔蓋相也。疑",
    "T46n1921_003:0607a01": "蓋者。此非見諦障理之疑。乃是障定疑也。疑",
    "T46n1921_003:0607a02": "有三種。一疑自。二疑師。三疑法。一自疑者。",
    "T46n1921_003:0607a03": "謂我身底下必非道器是疑身。二疑師者。此",
    "T46n1921_003:0607a04": "人身口不稱我懷。何必能有深禪好慧。師而",
    "T46n1921_003:0607a05": "事之。三疑法者。所受之法何必中理。三疑",
    "T46n1921_003:0607a06": "猶豫常在懷抱。禪定不發設得永失。此是疑",
    "T46n1921_003:0607a07": "蓋之相也。棄相云何。行者常自省察。我今",
    "T46n1921_003:0607a08": "心中何病偏多。若知病者應先治之。若貪蓋",
    "T46n1921_003:0607a09": "重當用不淨觀棄。何故向謂五欲為淨愛著",
    "T46n1921_003:0607a10": "纏綿。今觀不淨膿囊涕唾無可欣樂。此蓋",
    "T46n1921_003:0607a11": "若去。心即得安。若瞋恚蓋多。當念慈心滅除",
    "T46n1921_003:0607a12": "恚火。此火能燒二世功德。人不喜見。今修慈",
    "T46n1921_003:0607a13": "心棄捨此惡。觀一切人父母親想。悉令得樂。",
    "T46n1921_003:0607a14": "作是觀時瞋心即息。安心入禪。若睡蓋多者。",
    "T46n1921_003:0607a15": "當勤精進策勵身心。加意防擬思惟法相。莫",
    "T46n1921_003:0607a16": "以睡眠因緣失二世樂。徒生徒死無一可獲。",
    "T46n1921_003:0607a17": "如入寶山空手而歸。深可傷歎。當好制心善",
    "T46n1921_003:0607a18": "巧防却也。若掉散蓋者。應用數息。何以故。此",
    "T46n1921_003:0607a19": "蓋甚利。來時不覺于久始知。今數息若數不",
    "T46n1921_003:0607a20": "成。或時中忘即知已去覺已便數。數相成就",
    "T46n1921_003:0607a21": "則覺觀被伏。若不治之終身被蓋。若三疑在",
    "T46n1921_003:0607a22": "懷者。作是念。我身即是大富盲兒。具足無",
    "T46n1921_003:0607a23": "上法身財寶。煩惱所翳道眼未開。莫以疑惑",
    "T46n1921_003:0607a24": "而自毀傷。若疑師者。我今無智。上聖大人皆",
    "T46n1921_003:0607a25": "求其法不取其人。雪山從鬼請偈。天帝拜畜",
    "T46n1921_003:0607a26": "為師。若疑法者。我法眼未開未別是非。憑信",
    "T46n1921_003:0607a27": "而已。佛法如海唯信能入。故經云。雖示種種",
    "T46n1921_003:0607a28": "道其實為一乘。莫疑能詮種種之教。但取所",
    "T46n1921_003:0607a29": "詮之實理。離此三疑。其蓋亦棄也。然斯之五",
    "T46n1921_003:0607b01": "蓋即是生死煩惱惡法。經云。煩惱即菩提生",
    "T46n1921_003:0607b02": "死即涅槃。然生死涅槃隨眾生迷悟。致有二",
    "T46n1921_003:0607b03": "河之別。而理實無生死。五蓋可棄。涅槃之法",
    "T46n1921_003:0607b04": "可求。是則無棄而棄。名棄五蓋也。四調五",
    "T46n1921_003:0607b05": "事者。謂調服調食調身調息調心。一調眠",
    "T46n1921_003:0607b06": "者。然眠是眼食。過多則沈昏自弊。故經云。",
    "T46n1921_003:0607b07": "如人喜眠眠則滋多。過少則失明。如阿那",
    "T46n1921_003:0607b08": "律是也。今調令得所使坐念觀慧明淨。內",
    "T46n1921_003:0607b09": "合者無明煩惱是眠。二乘斷盡煩惱。如調眠",
    "T46n1921_003:0607b10": "太過。凡夫未斷如不調眠。菩薩不同二邊。",
    "T46n1921_003:0607b11": "故經云。不住調伏心不住不調伏心。是菩薩",
    "T46n1921_003:0607b12": "調眠也。二調食者。過飽則妨坐。念過少則",
    "T46n1921_003:0607b13": "虛劣。不飢不飽是食調相。觀解者。經云。分別",
    "T46n1921_003:0607b14": "法喜禪悅為食。偏空是太飢。偏假是太飽。",
    "T46n1921_003:0607b15": "中觀平等是食調相也。三調身者。坐時仰身",
    "T46n1921_003:0607b16": "是其急相。坐時頭低是其寬相。不低不仰",
    "T46n1921_003:0607b17": "是身調相。觀解者。經云。六波羅密滿足之",
    "T46n1921_003:0607b18": "身卒起精進。是菩薩魔事。是身急相。不卒",
    "T46n1921_003:0607b19": "起亦是魔事。是身寬相。是則不急不寬。是",
    "T46n1921_003:0607b20": "身調相也。四調息者。坐時息之出入太利是",
    "T46n1921_003:0607b21": "滑相。息出壅滯是息澁相。若息亦不澁",
    "T46n1921_003:0607b22": "不滑是息調相也。觀解者。經云。以波若之",
    "T46n1921_003:0607b23": "慧為壽命。是則息也。今調波若之慧不利不",
    "T46n1921_003:0607b24": "鈍。是息調相也。五調心多攀緣是心浮相。",
    "T46n1921_003:0607b25": "多昏闇是沈相。不沈不浮是心調相。觀解",
    "T46n1921_003:0607b26": "者。經云。菩提之心今偏假發。是菩提心浮相。",
    "T46n1921_003:0607b27": "偏空發是菩提心沈相。中道發菩提心不空",
    "T46n1921_003:0607b28": "不假不沈不浮。是心調相也。此是調五事也。",
    "T46n1921_003:0607b29": "五行五法者。謂欲精進念巧慧一心也。欲者。",
    "T46n1921_003:0607c01": "欲樂望求無相波若。圓妙勝果。如薩陀波崙",
    "T46n1921_003:0607c02": "求般若。欲見曇無竭。聞般若波羅蜜。存心",
    "T46n1921_003:0607c03": "志想更無異求也。精進者。如薩陀波崙求般",
    "T46n1921_003:0607c04": "若時。身心精進不念晝夜。不念疲極。不念飲",
    "T46n1921_003:0607c05": "食。曉夜勞勤至求般若無餘願也。念者。唯",
    "T46n1921_003:0607c06": "念何時得見曇無竭菩薩。唯念何時聞般若",
    "T46n1921_003:0607c07": "波羅蜜。唯念何時與波羅蜜相應。更無餘",
    "T46n1921_003:0607c08": "念。巧慧者。思惟知捨無常敗壞之身。而求",
    "T46n1921_003:0607c09": "如來金剛之體。棄無常命而求般若。常住慧",
    "T46n1921_003:0607c10": "命。非但得離大患之身。而乃獲得無上大利",
    "T46n1921_003:0607c11": "之寶。思惟是已。設欲終身疲苦不覺有勞。所",
    "T46n1921_003:0607c12": "以不念疲極不念飲食。但念賣身何時得售。",
    "T46n1921_003:0607c13": "供養曇無竭菩薩得聞般若也。一心者。唯存",
    "T46n1921_003:0607c14": "中道實相般若之心。更無二邊之心。是名一",
    "T46n1921_003:0607c15": "心也。齊此略明事理兩釋。解二十五方便竟。",
    "T46n1921_003:0607c16": "斯之方便義乃雖不過深隱。而是初心學道",
    "T46n1921_003:0607c17": "者之要方。還源者之良導。則二十五種皆須",
    "T46n1921_003:0607c18": "巧慧一心。方便調心得入正道。故偈云問觀",
    "T46n1921_003:0607c19": "自生心。云何巧成就。二十五方便。調心入正",
    "T46n1921_003:0607c20": "道。斯之謂也。◎",
    "T46n1921_003:0607c21": "觀心論疏卷第三"
}