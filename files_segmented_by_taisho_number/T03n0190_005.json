{
    "T03n0190_005:0672c15": "佛本行集經卷第五",
    "T03n0190_005:0672c17": "隋天竺三藏闍那崛多譯",
    "T03n0190_005:0672c18": "賢劫王種品下",
    "T03n0190_005:0672c19": "「諸比丘！彼大照耀王有子，還名意憙，次紹",
    "T03n0190_005:0672c20": "王位，如上所說。",
    "T03n0190_005:0672c21": "「諸比丘！彼意憙王有子，名曰善喜，次紹王",
    "T03n0190_005:0672c22": "位，如上所說。",
    "T03n0190_005:0672c23": "「諸比丘！彼善喜王有子，名曰滿足，次紹王位，",
    "T03n0190_005:0672c24": "如上所說。",
    "T03n0190_005:0672c25": "「諸比丘！彼滿足王有子，名大滿足，次紹王位，",
    "T03n0190_005:0672c26": "如上所說。",
    "T03n0190_005:0672c27": "「諸比丘！彼大滿足王有子，還名養育，次紹王",
    "T03n0190_005:0672c28": "位，如上所說。",
    "T03n0190_005:0672c29": "「諸比丘！彼養育王有子，還名福車，次紹王位，",
    "T03n0190_005:0673a01": "如上所說。",
    "T03n0190_005:0673a02": "「諸比丘！彼福車王有子，名人首領，次紹王位，",
    "T03n0190_005:0673a03": "如上所說。",
    "T03n0190_005:0673a04": "「諸比丘！彼人首領王有子，名曰火質，次紹王",
    "T03n0190_005:0673a05": "位，如上所說。",
    "T03n0190_005:0673a06": "「諸比丘！彼火質王有子，名曰光炎，次紹王位，",
    "T03n0190_005:0673a07": "如上所說。",
    "T03n0190_005:0673a08": "「諸比丘！彼光焰王有子，名善譬冠，次紹王",
    "T03n0190_005:0673a09": "位，如上所說。",
    "T03n0190_005:0673a10": "「諸比丘！彼善譬冠王有子，名曰空冠，次紹王",
    "T03n0190_005:0673a11": "位，如上所說。",
    "T03n0190_005:0673a12": "「諸比丘！彼空冠王有子，名曰善見，次紹王位，",
    "T03n0190_005:0673a13": "如上所說。",
    "T03n0190_005:0673a14": "「諸比丘！彼善見王有子，名大善見，次紹王位，",
    "T03n0190_005:0673a15": "如上所說。",
    "T03n0190_005:0673a16": "「諸比丘！彼大善見王有子，名曰須彌，次紹王",
    "T03n0190_005:0673a17": "位，如上所說。」",
    "T03n0190_005:0673a18": "「諸比丘！彼須彌王有子，名大須彌，次紹王位，",
    "T03n0190_005:0673a19": "如上所說。",
    "T03n0190_005:0673a20": "「轉輪聖王，統四天下海等大地，具足七寶，乃",
    "T03n0190_005:0673a21": "至如法治化人民。諸比丘！如是等王，皆是過",
    "T03n0190_005:0673a22": "去轉輪聖王，具足修習無量福業，深種善根，",
    "T03n0190_005:0673a23": "以是果報，並得食於此四天下一切大地，受",
    "T03n0190_005:0673a24": "諸福樂，壽命難量，不可算計。諸比丘！汝等當",
    "T03n0190_005:0673a25": "知！我今更說彼轉輪王，種姓苗裔，世世相承，",
    "T03n0190_005:0673a26": "并餘小王，子孫繼襲，住處名字，次第少多，為",
    "T03n0190_005:0673a27": "汝略說彼等氏族，汝等善聽！",
    "T03n0190_005:0673a28": "「諸比丘！大須彌王，治化已來，世世相承，子子",
    "T03n0190_005:0673a29": "孫孫，有一百一小轉輪王，悉皆住在褒多那",
    "T03n0190_005:0673b01": "城，治化人民，受於福樂。彼諸王內，最後一",
    "T03n0190_005:0673b02": "王，名師子乘。師子乘王，世世相承，子子孫",
    "T03n0190_005:0673b03": "孫，有六十一小轉輪王，悉皆住在波羅㮈",
    "T03n0190_005:0673b04": "城，治化人民，受於福樂。",
    "T03n0190_005:0673b05": "「彼諸王內，最後一王，名曰女乘。彼女乘王，世",
    "T03n0190_005:0673b06": "世相承，子子孫孫，有五十六小轉輪王，悉皆",
    "T03n0190_005:0673b07": "住在阿踰闍城，治化人民，受於福樂。",
    "T03n0190_005:0673b08": "「彼諸王內，最後一王，名嚴熾生。嚴熾生王，世",
    "T03n0190_005:0673b09": "世相承，子子孫孫，合有一千小轉輪王，皆悉",
    "T03n0190_005:0673b10": "住在迦毘梨耶城，治化人民，受於福樂。",
    "T03n0190_005:0673b11": "「彼諸王內，最後一王，名曰梵德。彼梵德王，世",
    "T03n0190_005:0673b12": "世相承，子子孫孫，有二十五小轉輪王，皆悉",
    "T03n0190_005:0673b13": "住在阿私帝那富羅城，治化人民，受於福樂。",
    "T03n0190_005:0673b14": "「彼諸王內，最後一王，名為象將。彼象將王，世",
    "T03n0190_005:0673b15": "世相承，子子孫孫，有二十五小轉輪王，皆悉",
    "T03n0190_005:0673b16": "住在德叉尸羅城，治化人民，受於福樂。",
    "T03n0190_005:0673b17": "「彼諸王內，最後一王，號名為護。而彼護王，世",
    "T03n0190_005:0673b18": "世相承，子子孫孫，一千二百小轉輪王，皆悉",
    "T03n0190_005:0673b19": "住在奢耶那城，治化人民，受於福樂。",
    "T03n0190_005:0673b20": "「彼諸王內，最後一王，名能降伏。能降伏王，世",
    "T03n0190_005:0673b21": "世相承，子子孫孫，合有九十小轉輪王，皆悉",
    "T03n0190_005:0673b22": "住在迦那鳩闍城，治化人民，受於福樂。",
    "T03n0190_005:0673b23": "「彼諸王內，最後一王，名為勝將。彼勝將王，世",
    "T03n0190_005:0673b24": "世相承，子子孫孫，二千五百小轉輪王，皆悉",
    "T03n0190_005:0673b25": "住在於瞻波城，治化人民，受於福樂。",
    "T03n0190_005:0673b26": "「彼諸王內，最後一王，名曰龍天。彼龍天王，世",
    "T03n0190_005:0673b27": "世相承，子子孫孫，有二十五小轉輪王，皆悉",
    "T03n0190_005:0673b28": "住在於王舍城，治化人民，受於福樂。",
    "T03n0190_005:0673b29": "「彼諸王內，最後一王，名為作闍。彼作闍王，世",
    "T03n0190_005:0673c01": "世相承，子子孫孫，有二十五小轉輪王，皆悉",
    "T03n0190_005:0673c02": "住在拘尸那竭城，治化人民，受於福樂。",
    "T03n0190_005:0673c03": "「彼諸王內，最後一王，名大自在天。彼大自在",
    "T03n0190_005:0673c04": "天王，世世相承，子子孫孫，有二十五小轉輪",
    "T03n0190_005:0673c05": "王，悉皆住在菴婆羅劫波城，治化人民，受於",
    "T03n0190_005:0673c06": "福樂。",
    "T03n0190_005:0673c07": "「彼諸王內，最後一王，還名大自在天。彼大自",
    "T03n0190_005:0673c08": "在天王世世相承，子子孫孫，有二十五小轉",
    "T03n0190_005:0673c09": "輪王，悉皆住在檀多富羅城，治化人民，受於",
    "T03n0190_005:0673c10": "福樂。",
    "T03n0190_005:0673c11": "「彼諸王內，最後一王，名曰善意。彼善意王，世",
    "T03n0190_005:0673c12": "世相承，子子孫孫，有二十五小轉輪王，悉",
    "T03n0190_005:0673c13": "皆住在多摩婆頗梨多城，治化人民，受於",
    "T03n0190_005:0673c14": "福樂。",
    "T03n0190_005:0673c15": "「彼諸王內，最後一王，名無憂鬘。彼無憂鬘王，",
    "T03n0190_005:0673c16": "世世相承，子子孫孫，八萬四千小轉輪王，皆",
    "T03n0190_005:0673c17": "悉住在寐亡私反洟他梨反羅城，治化人民，受於",
    "T03n0190_005:0673c18": "福樂。",
    "T03n0190_005:0673c19": "「彼諸王內，最後一王，名毗紐天。彼毗紐天王，",
    "T03n0190_005:0673c20": "世世相承，子子孫孫，一百一王，皆悉住在毗",
    "T03n0190_005:0673c21": "褒多那城，治化人民，受於福樂。",
    "T03n0190_005:0673c22": "「彼諸王內，最後一王，還名大自在天。彼大",
    "T03n0190_005:0673c23": "自在天王，世世相承，子子孫孫，合有八萬四",
    "T03n0190_005:0673c24": "千諸王，還在於彼寐亡私反洟他梨反羅城治化",
    "T03n0190_005:0673c25": "人民，受於福樂。",
    "T03n0190_005:0673c26": "「彼諸王內，最後一王，名曰魚王。比丘！當知諸",
    "T03n0190_005:0673c27": "如是等小轉輪王，悉有福德，皆種善根，具足",
    "T03n0190_005:0673c28": "受於世間福報，無與等者，其化所被，大地及",
    "T03n0190_005:0673c29": "海一切諸山，悉皆統攝。諸比丘！彼轉輪王，各",
    "T03n0190_005:0674a01": "各皆有粟散諸王，我今說之。",
    "T03n0190_005:0674a02": "「諸比丘！魚王有子，名曰真生。彼真生王父祖",
    "T03n0190_005:0674a03": "已來，修習善根，得紹繼王，福報盡故，便失王",
    "T03n0190_005:0674a04": "位。時人見彼王化失道無有福德，共相謂言：",
    "T03n0190_005:0674a05": "『此王人中最好貧劣，人中單薄，人中可愍，人",
    "T03n0190_005:0674a06": "中可掘。』是故世人皆號之為可掘之王。掘王",
    "T03n0190_005:0674a07": "有子，名為平等行王，平等行王子名闇火，闇",
    "T03n0190_005:0674a08": "火王子名為焰熾，焰熾王子名為善譬，善",
    "T03n0190_005:0674a09": "譬王子名為虛空，虛空王子名為戒行，戒行",
    "T03n0190_005:0674a10": "王子名為無憂，無憂王子名為離憂，離憂王",
    "T03n0190_005:0674a11": "子名為除憂，除憂王子名為勝將，勝將王",
    "T03n0190_005:0674a12": "子名為大將，大將王子名為胎生，胎生王",
    "T03n0190_005:0674a13": "子名為明星，明星王子名為方主，方主王",
    "T03n0190_005:0674a14": "子號名為塵，彼塵王子名為善意，善意王",
    "T03n0190_005:0674a15": "子名為善住，善住王子名為歡喜，歡喜王",
    "T03n0190_005:0674a16": "子名為大力，大力王子名為大光，大光王",
    "T03n0190_005:0674a17": "子名大名稱，大名稱王子名為十車，十車",
    "T03n0190_005:0674a18": "王子名二十車，二十車王子名為妙車，妙車",
    "T03n0190_005:0674a19": "王子名為步車，步車王子名為十弓，十弓王",
    "T03n0190_005:0674a20": "子名為百弓，百弓王子名二十弓，二十弓",
    "T03n0190_005:0674a21": "王子名妙色弓，妙色弓王子名為罪弓，罪",
    "T03n0190_005:0674a22": "弓王子名為海將，海將王子名為難勝，難勝",
    "T03n0190_005:0674a23": "王子名為茅草，茅草王子名大茅草。大茅草",
    "T03n0190_005:0674a24": "王，世世相承，子子孫孫，苗裔合有一百八王，",
    "T03n0190_005:0674a25": "還住在彼褒多那城，治化人民，受於福樂。",
    "T03n0190_005:0674a26": "「彼一百八，最在後王大茅草者，其王無子，作",
    "T03n0190_005:0674a27": "如是念：『上世已來，我之種姓，粟散諸王，見自",
    "T03n0190_005:0674a28": "頭鬚生白髮時，各以諸子，灌頂為王，別取",
    "T03n0190_005:0674a29": "勝上最好一州，以用布施；剃除鬚髮，捨於王",
    "T03n0190_005:0674b01": "位，出家修道。我今無兒，當以誰繼嗣我王後？",
    "T03n0190_005:0674b02": "誰堪增長我之種姓？或復我今斷諸王種？』復",
    "T03n0190_005:0674b03": "生此念：『我今若不出家修道，則斷一切諸賢",
    "T03n0190_005:0674b04": "聖種。』思惟是已，時，大茅草即以王位，付諸大",
    "T03n0190_005:0674b05": "臣。大眾圍繞，送王出城，剃除鬚髮，服出家",
    "T03n0190_005:0674b06": "衣。王出家已，持戒清淨，專心勇猛，成就四",
    "T03n0190_005:0674b07": "禪，具足五通，得成王仙，壽命極長。至年衰",
    "T03n0190_005:0674b08": "老，肉消背曲，雖復柱杖，不能遠行。時彼王",
    "T03n0190_005:0674b09": "仙，諸弟子等，欲往東西，求覓飲食，取好軟",
    "T03n0190_005:0674b10": "草，安置籠裏，用盛王仙，懸樹枝上。何以故？",
    "T03n0190_005:0674b11": "畏諸蟲獸來觸王仙。時諸弟子，乞食去後，有",
    "T03n0190_005:0674b12": "一獵師，遊行山野，遙見王仙，謂是白鳥，遂即",
    "T03n0190_005:0674b13": "射之。時彼王仙，既被射已，有兩渧血出墮於",
    "T03n0190_005:0674b14": "地，即便命終。彼諸弟子，乞食來還，見彼王仙",
    "T03n0190_005:0674b15": "被射命終，復見有血兩渧在地，即下彼籠，將",
    "T03n0190_005:0674b16": "王置地，集聚柴木，焚燒王屍，收骨為塔，復將",
    "T03n0190_005:0674b17": "種種雜妙香華，供養彼塔，尊重讚歎，承事畢",
    "T03n0190_005:0674b18": "了。爾時，彼地有兩渧血，即便生出二苷蔗，",
    "T03n0190_005:0674b19": "芽漸漸高大，至時蔗熟，日炙開剖，其一莖蔗，",
    "T03n0190_005:0674b20": "出一童子，更一莖蔗，出一童女，端政可憙，",
    "T03n0190_005:0674b21": "世無有雙。時諸弟子，心念王仙在世之時，不",
    "T03n0190_005:0674b22": "生兒子，今此兩童，是王仙種。養護看視，報諸",
    "T03n0190_005:0674b23": "臣知。時，諸大臣聞已歡喜，往至彼林，迎二童",
    "T03n0190_005:0674b24": "子，將還入宮，召喚解相大婆羅門，教令占相",
    "T03n0190_005:0674b25": "并遣作名。彼相師言：『此童子者，既是日炙熟",
    "T03n0190_005:0674b26": "苷蔗開而出生故，一名善生；又以其從苷",
    "T03n0190_005:0674b27": "蔗出故，第二復名苷蔗生；又以日炙苷蔗",
    "T03n0190_005:0674b28": "出故，亦名日種。彼女因緣一種無異故，名善",
    "T03n0190_005:0674b29": "賢，復名水波。』時彼諸臣取苷蔗種所生童子，",
    "T03n0190_005:0674c01": "幼少年時，即灌其頂，立以為王；其善賢女，至",
    "T03n0190_005:0674c02": "年長大，堪能伏事，即拜為王第一之妃。",
    "T03n0190_005:0674c03": "「時苷蔗王，有第二妃，絕妙端政，生於四子：",
    "T03n0190_005:0674c04": "一名炬面，二名金色，三名象眾，四名別成。其",
    "T03n0190_005:0674c05": "善賢妃，唯生一子，名為長壽，端政可憙，世",
    "T03n0190_005:0674c06": "間少雙，然其骨相，不堪作王。時善賢妃，如是",
    "T03n0190_005:0674c07": "思惟：『苷蔗種王，有此四子，炬面等輩，兄弟",
    "T03n0190_005:0674c08": "群強，我今唯有此之一子，雖極端正世無有",
    "T03n0190_005:0674c09": "雙，然其相分，不堪為主。作何方便，令我此",
    "T03n0190_005:0674c10": "子得紹王位？』復作此念：『是苷蔗王，今於我",
    "T03n0190_005:0674c11": "邊，無量敬愛，深心染著，縱情蕩意。我今可更",
    "T03n0190_005:0674c12": "窮極婦人莊飾之法，所謂淨潔摩拭身體，香",
    "T03n0190_005:0674c13": "湯沐浴，使氣芬芳，髮塗澤蘭，面著脂粉，花",
    "T03n0190_005:0674c14": "鬘瓔珞，種種莊嚴，令苷蔗王心於我邊重生",
    "T03n0190_005:0674c15": "耽湎愛戀娛樂。若得如心，我於屏處，當乞求",
    "T03n0190_005:0674c16": "願。』思惟是已，如上所說，莊嚴自身，令極殊",
    "T03n0190_005:0674c17": "絕，至於王邊。王見妃來，生重愛敬，縱逸其",
    "T03n0190_005:0674c18": "心。妃見王生如是心已，二人眠臥，妃白王",
    "T03n0190_005:0674c19": "言：『大王當知，我今從王，乞求一願，願王與我。』",
    "T03n0190_005:0674c20": "王言：『大妃！隨意不逆，從心所欲，我當與妃。』",
    "T03n0190_005:0674c21": "時妃復更重諮王言：『大王自在若與我願，不",
    "T03n0190_005:0674c22": "得變悔，若變悔者，我不須此。』王語妃言：『我一",
    "T03n0190_005:0674c23": "與妃心之所願，後若悔者，當令我頭破作七",
    "T03n0190_005:0674c24": "分。』妃言：『大王！王之四子，炬面等輩，願擯出",
    "T03n0190_005:0674c25": "國，遣我生子長壽為王。』時苷蔗王，即語妃",
    "T03n0190_005:0674c26": "言：『我此四子，無有過失，不橫求財，無有罪",
    "T03n0190_005:0674c27": "患，豈可無辜抂得駈遣遠擯他土？於我治化",
    "T03n0190_005:0674c28": "國境之內，有何非祥不聽其住？』妃又白言：『王",
    "T03n0190_005:0674c29": "已先誓，語若悔者頭破七分。』王告妃言：『我如",
    "T03n0190_005:0675a01": "前言與妃所願，妃若知時，任隨妃意。』時苷",
    "T03n0190_005:0675a02": "蔗王，過此夜後，至明清旦，集聚四子，而告勅",
    "T03n0190_005:0675a03": "言：『汝四童子！今可出去我治化內，不得居住，",
    "T03n0190_005:0675a04": "遠向他國。』",
    "T03n0190_005:0675a05": "「時四童子，胡跪合掌，白父王言：『大王！當知我",
    "T03n0190_005:0675a06": "等四人，無有罪惡，無諸過咎，不作非法取他",
    "T03n0190_005:0675a07": "錢財，又復不造其餘惡業，云何父王，忽然擯",
    "T03n0190_005:0675a08": "我出於國界？』王勅子言：『我知汝等實無過失，",
    "T03n0190_005:0675a09": "不橫取財，如上所說，此非我意，駈擯於汝。此",
    "T03n0190_005:0675a10": "是善賢大妃之意。彼妃乞願，我不違彼，令汝",
    "T03n0190_005:0675a11": "出國。』時四王子所生之母，聞苷蔗王，欲擯",
    "T03n0190_005:0675a12": "其子令出國界，聞已速疾往至王所。至王所",
    "T03n0190_005:0675a13": "已，白言大王：『聞王欲逐我之四子，令出國界，",
    "T03n0190_005:0675a14": "為實爾不？』王言：『實遣。』諸妃各復白於王言：『善",
    "T03n0190_005:0675a15": "哉！大王！我等各求乞隨兒去。』",
    "T03n0190_005:0675a16": "「王報諸妃：『隨汝意去。』時諸妃妹復白王言：『我",
    "T03n0190_005:0675a17": "姊𡖦甥，今既出國，我亦乞去。』王各報言：『任",
    "T03n0190_005:0675a18": "隨汝意。』時諸大臣公卿輔相，亦白王言：『王今",
    "T03n0190_005:0675a19": "斥遣此四王子，令出國者，我等諸臣，亦求隨",
    "T03n0190_005:0675a20": "去。』王言：『任意。』時王典當諸象馬臣，亦求隨",
    "T03n0190_005:0675a21": "從，王言：『隨意。』復有弓將弩將獄將、諸典當羊",
    "T03n0190_005:0675a22": "畜牧等將、諸臣之子，又復諸餘主藏兵將、遊",
    "T03n0190_005:0675a23": "軍壯士善射之將，奴婢僕使及其子等，聞苷",
    "T03n0190_005:0675a24": "蔗王欲逐四子，令出國界，俱白王言：『我等",
    "T03n0190_005:0675a25": "並求隨從王子東西而去。』王言：『隨意。』又復國",
    "T03n0190_005:0675a26": "內竹匠，皮匠，瓦師，塼師，造屋木師，造酒食",
    "T03n0190_005:0675a27": "師，剃鬚髮師，染洗衣師，屠兒，按摩，治病，合",
    "T03n0190_005:0675a28": "藥，釣魚等師，聞王欲駈四子出國：『審如是不？』",
    "T03n0190_005:0675a29": "王言：『實爾。』『我等求去。』王言：『隨意。』時苷蔗王，",
    "T03n0190_005:0675b01": "勅諸王子，作如是言：『汝等王子！從今已去，若",
    "T03n0190_005:0675b02": "欲婚姻，不得餘處取他外族，還於自家姓內",
    "T03n0190_005:0675b03": "而取，莫令苷蔗種姓斷絕。』時，諸王子白父",
    "T03n0190_005:0675b04": "王言：『如大王勅。』「彼諸王子，受父教已，各各自",
    "T03n0190_005:0675b05": "將所生之母，并姨姊妹、奴婢資財、諸䭾乘等，",
    "T03n0190_005:0675b06": "即向北方到雪山下，經少時住，有一大河，名",
    "T03n0190_005:0675b07": "婆耆羅洟，渡於彼河，上雪山頂，遊涉久停。時",
    "T03n0190_005:0675b08": "四王子，在彼山頂，射獵捕諸禽獸而食，漸漸",
    "T03n0190_005:0675b09": "前行，至山南面，見川寬平，無諸坑坎堆阜陵",
    "T03n0190_005:0675b10": "谷丘壑溝渠、荊棘塵埃及沙礫等，其地唯生",
    "T03n0190_005:0675b11": "軟細青草，清淨可愛，樹林花果，蔚茂敷榮，",
    "T03n0190_005:0675b12": "猶如黑雲，光澤儵鑠。林木遍滿，其間少空，所",
    "T03n0190_005:0675b13": "謂娑羅樹、多羅樹、那多摩羅樹、阿說他樹、尼",
    "T03n0190_005:0675b14": "拘陀樹、優曇婆羅樹、千年棗樹、迦梨羅樹",
    "T03n0190_005:0675b15": "等，垂諸枝柯，各相蔭映。又有種種諸雜妙",
    "T03n0190_005:0675b16": "花，所謂阿提目多華、瞻波華、阿輸迦華、波多",
    "T03n0190_005:0675b17": "羅花、婆利師迦華、拘蘭那華、拘毘陀羅花、",
    "T03n0190_005:0675b18": "檀奴沙迦梨迦花、目真隣陀華、蘇摩那等，一",
    "T03n0190_005:0675b19": "切諸華，或有已開，或有未開，或初欲開，或開",
    "T03n0190_005:0675b20": "已落。復有無量眾雜果樹，所謂菴婆羅果、",
    "T03n0190_005:0675b21": "閻浮果、陵拘闍果、波那婆果、鎮頭迦果、",
    "T03n0190_005:0675b22": "呵梨勒果、毘醯勒果、阿摩勒等，種種諸",
    "T03n0190_005:0675b23": "果，或始結子，或子欲熟，或子已熟，堪可食",
    "T03n0190_005:0675b24": "噉。",
    "T03n0190_005:0675b25": "「復有無量諸雜野獸，所謂伊泥耶獸，麞鹿水",
    "T03n0190_005:0675b26": "牛，那羅迦獸，野牛白象，及師子等。復有無量",
    "T03n0190_005:0675b27": "種種飛鳥，所謂鸚鵡，及拘翅羅、鸜鵒孔雀、迦",
    "T03n0190_005:0675b28": "陵頻伽、命命鵁鶄、山鷄白鶴、遮摩迦鳥，及蘭",
    "T03n0190_005:0675b29": "摩等一切雜鳥。復有無量諸水，陂池其池，各",
    "T03n0190_005:0675c01": "有種種雜花，所謂優鉢羅華、波頭摩花、拘勿",
    "T03n0190_005:0675c02": "頭華、分陀利華，悉滿諸池池岸四邊。復有諸",
    "T03n0190_005:0675c03": "華，垂覆池上，其水清淨，無有濁穢，湛然彌",
    "T03n0190_005:0675c04": "滿，不深不淺，易度易行，周匝四邊，種種諸",
    "T03n0190_005:0675c05": "樹。池內復有種種諸虫，所謂魚鼈黿鼉龜鼇",
    "T03n0190_005:0675c06": "螺蜂，一切水性。復有小鳥，所謂鳧鴈鵝鴨、",
    "T03n0190_005:0675c07": "白鷺鸕鶿及鴛鴦等，一切諸鳥。然其彼處，舊",
    "T03n0190_005:0675c08": "有一仙，在中居止，名迦毘羅。彼諸王子，見是",
    "T03n0190_005:0675c09": "處已，共相謂言：『可於此間造城治化。』",
    "T03n0190_005:0675c10": "「爾時王子既安住已，憶父王語，於自姓中，求",
    "T03n0190_005:0675c11": "覓婚姻，不能得婦，各納姨母及其姊妹，共為",
    "T03n0190_005:0675c12": "夫妻。依於婦禮，一欲隨從父王教令，二恐釋",
    "T03n0190_005:0675c13": "種雜亂相生。爾時，日種苷蔗之王，召一國師",
    "T03n0190_005:0675c14": "大婆羅門，來謂之言：『大婆羅門！我四王子，今",
    "T03n0190_005:0675c15": "在何處？』國師答言：『大王！當知王之四子，已各",
    "T03n0190_005:0675c16": "自將母姨姊妹䭾乘人物，遠出國外，向於北",
    "T03n0190_005:0675c17": "方，乃至已生端政男女。』時苷蔗王，為自所",
    "T03n0190_005:0675c18": "愛諸王子故，心思欲見，意情歡喜，而發是言：",
    "T03n0190_005:0675c19": "『彼諸王子，能立國計，大好治化。』彼等王子，是",
    "T03n0190_005:0675c20": "故立姓，稱為釋迦。以釋迦住大樹蓊蔚枝條",
    "T03n0190_005:0675c21": "之下，是故名為奢夷耆耶。以其本於迦毘羅",
    "T03n0190_005:0675c22": "仙處所住故，因城立名，故名迦毘羅婆蘇都。",
    "T03n0190_005:0675c23": "「時苷蔗王三子沒後，唯一子在，名尼拘羅",
    "T03n0190_005:0675c24": "隋言別成，為王住在迦毘羅城，治化人民，受於福",
    "T03n0190_005:0675c25": "樂。其尼拘羅王，生於一子，名曰拘盧，還在父",
    "T03n0190_005:0675c26": "王迦毘羅城，治化而住。其拘盧王，復生一子，",
    "T03n0190_005:0675c27": "名瞿拘盧，亦在父城，為王治化。其瞿拘盧王，",
    "T03n0190_005:0675c28": "復生一子，名師子頰，還在父城，治化人民。師",
    "T03n0190_005:0675c29": "子頰王，生於四子：第一名曰閱頭檀王隋言淨飯，",
    "T03n0190_005:0676a01": "第二名為輸拘盧檀那隋言白飯，第三名為途盧",
    "T03n0190_005:0676a02": "檀那隋言斛飯，第四名為阿彌都檀那隋言甘露飯，復有",
    "T03n0190_005:0676a03": "一女，名甘露味。師子頰王，最初長子閱頭檀",
    "T03n0190_005:0676a04": "者，次紹王位，還在父城，治化人民，受於福",
    "T03n0190_005:0676a05": "樂。",
    "T03n0190_005:0676a06": "「時迦毘羅，相去不遠，復有一城，名曰天臂。彼",
    "T03n0190_005:0676a07": "天臂城，有一釋種，豪貴長者，名為善覺，大富",
    "T03n0190_005:0676a08": "多財，積諸珍寶，資產豐饒，具足威德，稱意自",
    "T03n0190_005:0676a09": "然，無所乏少，舍宅猶如毘沙門王宮殿無異。",
    "T03n0190_005:0676a10": "彼釋長者，生於八女：一名為意，二名無比",
    "T03n0190_005:0676a11": "意，三名大意，四名無邊意，五名髻意，六名黑",
    "T03n0190_005:0676a12": "牛，七名瘦牛，八名摩訶波闍波提隋言大慧亦云梵天。而",
    "T03n0190_005:0676a13": "此梵天，於諸女中，年最幼小，初生之日，為諸",
    "T03n0190_005:0676a14": "能相婆羅門師，觀占其體，云：『此女嫁若生兒",
    "T03n0190_005:0676a15": "者，必當得作轉輪聖王，王四天下，七寶自然，",
    "T03n0190_005:0676a16": "千子具足，乃至不用鞭杖治民。』時善覺女，年",
    "T03n0190_005:0676a17": "漸長成，堪欲行嫁。白淨王聞自國境內有一",
    "T03n0190_005:0676a18": "釋氏，甚大豪富，生於八女，端政少雙，乃至",
    "T03n0190_005:0676a19": "相師占觀其女，當生貴子。時，淨飯王聞是語",
    "T03n0190_005:0676a20": "已，作如是言：『我今當索是女作妃，令我苷",
    "T03n0190_005:0676a21": "蔗轉輪聖王苗裔不絕此是律家作如是說。又言大慧是菩薩母者，此依阿波陀",
    "T03n0190_005:0676a22": "那經文。又言輸頭檀王是我之父、摩耶夫人是我之母，如阿波陀那經說。撿諸經文，此義是實。』",
    "T03n0190_005:0676a23": "「時，淨飯王即遣使人，往詣善覺大長者家，求",
    "T03n0190_005:0676a24": "索大慧，為我作於波闍波提波闍波提者隋言生活本。爾時，",
    "T03n0190_005:0676a25": "善覺語彼使言：『善使仁者，為我諮啟大王是",
    "T03n0190_005:0676a26": "言：「我有八女，一名為意，乃至第八名為大慧。",
    "T03n0190_005:0676a27": "何故大王求最小者？大王且可待我處分七",
    "T03n0190_005:0676a28": "女竟已，當與大王大慧作妃。」』時，淨飯王復更",
    "T03n0190_005:0676a29": "遣使語長者言：『我今不得待汝一一嫁七女",
    "T03n0190_005:0676b01": "訖，然後取於大慧作妃，汝八頭女，我盡皆",
    "T03n0190_005:0676b02": "取。』時，善覺釋報大王言：『若如是者，依大王",
    "T03n0190_005:0676b03": "命，隨意將去。』時，淨飯王即遣使人，一時迎取",
    "T03n0190_005:0676b04": "八女向宮。至於宮已，即納二女，自用為妃，其",
    "T03n0190_005:0676b05": "二女者，第一名為意，及以第八名大慧者。自",
    "T03n0190_005:0676b06": "餘六女，分與三弟，一人與二並妻為妃。時淨",
    "T03n0190_005:0676b07": "飯王納意姊妹，內於宮中，縱情嬉戲，歡娛",
    "T03n0190_005:0676b08": "受樂，依諸王法，治化四方。",
    "T03n0190_005:0676b09": "4 上託兜率品1佛本行集經上託兜率品第四上",
    "T03n0190_005:0676b10": "「爾時，護明菩薩大士，從於迦葉佛世尊所護",
    "T03n0190_005:0676b11": "持禁戒，梵行清淨，命終之後，正念往生兜率",
    "T03n0190_005:0676b12": "陀天。何以故？或有眾生，命終之日，為於風",
    "T03n0190_005:0676b13": "刀，節節支解，受於楚痛，或氣欲盡，喘息不",
    "T03n0190_005:0676b14": "安，以是因緣，受大苦惱，失於本心，忘其宿",
    "T03n0190_005:0676b15": "行，不能專正寂定其心。菩薩不然，命欲終日，",
    "T03n0190_005:0676b16": "正心思惟，緣其前世託生處所，有如是等希",
    "T03n0190_005:0676b17": "奇之法。又諸菩薩，復有一法，命終之後，必生",
    "T03n0190_005:0676b18": "天上，或高或下，不定一天；而其一生補處菩",
    "T03n0190_005:0676b19": "薩，多必往生兜率陀天，心生歡喜，智慧滿",
    "T03n0190_005:0676b20": "足。何以故？在下諸天，多有放逸，上界諸天，",
    "T03n0190_005:0676b21": "禪定力多，寂定軟弱，不求於生，以受樂故，又",
    "T03n0190_005:0676b22": "復不為一切眾生生慈悲故。菩薩不然，但為",
    "T03n0190_005:0676b23": "教化諸眾生故，生兜率天。下界諸天為聽法",
    "T03n0190_005:0676b24": "故，上兜率天，聽受於法；上界諸天復為法",
    "T03n0190_005:0676b25": "故，亦有下來兜率陀天，聽受於法。",
    "T03n0190_005:0676b26": "「然此菩薩，亦生兜率，其兜率陀所居諸天，即",
    "T03n0190_005:0676b27": "喚菩薩，名為護明，以是因緣，號為護明。諸天",
    "T03n0190_005:0676b28": "展轉，稱喚護明，其聲上徹至淨居天，及到阿",
    "T03n0190_005:0676b29": "迦膩吒天頂。時諸天等，皆同唱言：『護明菩薩，",
    "T03n0190_005:0676c01": "已來生於兜率天中。』此聲下至三十三天，乃",
    "T03n0190_005:0676c02": "至達到四天王天，并復徹諸阿修羅宮，各共",
    "T03n0190_005:0676c03": "相謂：『護明菩薩，已得上生兜率陀天。』極下至",
    "T03n0190_005:0676c04": "於阿修羅宮，最上到彼阿迦尼吒，皆悉來",
    "T03n0190_005:0676c05": "集兜率陀天，聚於護明菩薩宮所，聽受於法。",
    "T03n0190_005:0676c06": "護明菩薩既生兜率，其兜率陀諸天宮殿，光",
    "T03n0190_005:0676c07": "明照耀自然莊嚴，更復出於無量無邊莊嚴",
    "T03n0190_005:0676c08": "之事，皆由護明菩薩功德威神力故。大梵天",
    "T03n0190_005:0676c09": "王及大威德阿修羅等，皆悉集來兜率天中，",
    "T03n0190_005:0676c10": "前後圍繞護明菩薩。復有無量無邊眾生，託",
    "T03n0190_005:0676c11": "生兜率，得見最勝最妙五欲，心迷忘失，不憶",
    "T03n0190_005:0676c12": "本行及以先業。護明菩薩生兜率天，設見最",
    "T03n0190_005:0676c13": "勝最妙五欲，心不迷惑，不曾忘失，正念本緣，",
    "T03n0190_005:0676c14": "乃至為化諸眾生故，住兜率天，天數壽命，滿",
    "T03n0190_005:0676c15": "四千歲，為彼諸天，說法教化，顯示法相，令心",
    "T03n0190_005:0676c16": "歡喜。自餘眾生生彼天者，或以往昔不清淨",
    "T03n0190_005:0676c17": "業故生其中，或復橫死不滿天壽。護明菩薩",
    "T03n0190_005:0676c18": "過去修行清淨業因，復為教化諸眾生故，盡",
    "T03n0190_005:0676c19": "兜率天所有壽命，是故稱言希有希有不可",
    "T03n0190_005:0676c20": "思議，又復得於不思議法，護明菩薩盡彼天",
    "T03n0190_005:0676c21": "年。「爾時，護明菩薩大士天壽滿已，自然而有",
    "T03n0190_005:0676c22": "五衰相現。何等為五？一者頭上花萎，二者腋",
    "T03n0190_005:0676c23": "下汗出，三者衣裳垢膩，四者身失威光，五者",
    "T03n0190_005:0676c24": "不樂本座。時兜率天，見彼護明衰相現已，出",
    "T03n0190_005:0676c25": "大音聲，嗚呼嗚呼！共相謂言：『苦哉苦哉！護明",
    "T03n0190_005:0676c26": "菩薩不久應當捨離於此兜率天宮，退失威",
    "T03n0190_005:0676c27": "神。我等今者何可得住？』是時，彼處兜率天眾，",
    "T03n0190_005:0676c28": "唯聞哭聲，諸天宮殿聲響相接，此聲乃至上",
    "T03n0190_005:0676c29": "色界頂首陀會天，阿迦膩吒諸天眾等，各相",
    "T03n0190_005:0677a01": "謂言：『嗚呼哀哉！護明菩薩今已現於五種衰",
    "T03n0190_005:0677a02": "相，不久墜落，從兜率下。』及修羅宮，嗚呼之聲，",
    "T03n0190_005:0677a03": "其音遍滿，處處唯聞，不久墮落。是時諸天，聞",
    "T03n0190_005:0677a04": "此聲已，阿迦膩吒、他化自在色欲天等，並各",
    "T03n0190_005:0677a05": "下來至兜率天，夜摩諸天、四天王天，聞此聲",
    "T03n0190_005:0677a06": "已，皆悉集聚上兜率天。如是，乃至龍王、夜叉、",
    "T03n0190_005:0677a07": "乾闥婆、阿修羅、迦樓羅、緊陀羅、摩睺羅伽、鳩",
    "T03n0190_005:0677a08": "槃荼、羅剎等地居諸天，屬色欲界諸天攝者，",
    "T03n0190_005:0677a09": "皆悉飛騰上兜率天，集聚一處，共相謂言：『我",
    "T03n0190_005:0677a10": "等今見護明天子，欲從兜率下生人間，其兜",
    "T03n0190_005:0677a11": "率天衰相現時，即人間數有十二年。』時，首陀",
    "T03n0190_005:0677a12": "會一切諸天，作如是念：『我昔曾見補處菩薩",
    "T03n0190_005:0677a13": "兜率天下生人間時，與此無異。彼等諸天，今",
    "T03n0190_005:0677a14": "見護明菩薩大士五衰相現，必定知下於閻",
    "T03n0190_005:0677a15": "浮提。』即發大聲，唱如是言：『人等莊嚴於此剎",
    "T03n0190_005:0677a16": "土，菩薩大士不久從彼兜率天來下生此處，",
    "T03n0190_005:0677a17": "掃治掃治，佛欲下生。』是時，此間閻浮提地，有",
    "T03n0190_005:0677a18": "五百辟支佛，在一林中，修道居住。時彼五百",
    "T03n0190_005:0677a19": "辟支佛，聞此聲已，飛騰虛空，相共往詣波羅",
    "T03n0190_005:0677a20": "㮈城。至彼處已，各各示現五種神通，踊身",
    "T03n0190_005:0677a21": "虛空，出於烟焰，次第說偈，捨於壽命，入般涅",
    "T03n0190_005:0677a22": "槃。「爾時護明菩薩大士，見彼天眾及梵釋天、",
    "T03n0190_005:0677a23": "護世、諸龍、毘舍闍等，觀察彼眾，心意泰然，不",
    "T03n0190_005:0677a24": "恐不驚，不疑不畏，出柔軟語，而告之言：『汝諸",
    "T03n0190_005:0677a25": "仁者！各各當知！如我今見有此五種衰相出",
    "T03n0190_005:0677a26": "時，不久從於兜率天下生於人間。』時梵釋等",
    "T03n0190_005:0677a27": "諸天報言：『尊者護明！如尊所見，五種衰相出",
    "T03n0190_005:0677a28": "現之者，尊必不久當下兜率生於人間，尊可",
    "T03n0190_005:0677a29": "憶念昔本行願。』時彼無量百千天眾，發是語",
    "T03n0190_005:0677b01": "已，遍體戰慄，身毛皆竪，心大驚怖，合十指",
    "T03n0190_005:0677b02": "掌，頂禮護明。",
    "T03n0190_005:0677b03": "「爾時，護明告彼眾言：『我今必下，決定無疑。時",
    "T03n0190_005:0677b04": "今已至，是故汝等應念無常，當想未來恐怖",
    "T03n0190_005:0677b05": "之事，汝等善觀身體穢污，心強愛著，以是諸",
    "T03n0190_005:0677b06": "欲共相纏繞，於生死中，不得出離。如是臭形，",
    "T03n0190_005:0677b07": "甚可厭惡。汝等一切，合十指掌，觀我身體，及",
    "T03n0190_005:0677b08": "諸眾生，相與未能免脫此法。是故汝等為我",
    "T03n0190_005:0677b09": "莫愁，為我莫苦。』彼諸天言：『尊者護明！唯願尊",
    "T03n0190_005:0677b10": "者慈悲普覆，亦莫更生其餘諸心，但念往昔",
    "T03n0190_005:0677b11": "本誓因緣，億劫生身，尊亦曾受天人業果。往",
    "T03n0190_005:0677b12": "昔所造善業因緣，憶念彼施善根法行，於諸",
    "T03n0190_005:0677b13": "眾生，生慈悲心。』護明菩薩，報諸天言：『汝等當",
    "T03n0190_005:0677b14": "知！一切眾生，於世間中及以生處，但令是有，",
    "T03n0190_005:0677b15": "但令是生，不免分離，況復於我？又諸眾生，",
    "T03n0190_005:0677b16": "皆悉無常，恩愛別離，云何得脫？』",
    "T03n0190_005:0677b17": "「是時，諸天復更白言：『希有希有！尊者護明！",
    "T03n0190_005:0677b18": "難可思議，能於無常境界之中，臨捨壽時，心",
    "T03n0190_005:0677b19": "得辯才，一種達解，無有別異。尊者護明！又復",
    "T03n0190_005:0677b20": "一切自餘諸天，見此五種衰相現時，心即憂",
    "T03n0190_005:0677b21": "愁，失於正念。』護明菩薩復更重告諸天眾",
    "T03n0190_005:0677b22": "言：『一生補處諸菩薩等，善根增長，知諸有處，",
    "T03n0190_005:0677b23": "於功德中寂定其心，苦來逼切不生諸惱，乃",
    "T03n0190_005:0677b24": "至不隨諸苦而行，能於一切諸眾生邊，起大",
    "T03n0190_005:0677b25": "慈悲。』時諸天言：『如是如是！尊者護明！一切眾",
    "T03n0190_005:0677b26": "生，於彼人間，種諸善根，生此天宮，此處福",
    "T03n0190_005:0677b27": "盡，還即退下。』",
    "T03n0190_005:0677b28": "「護明菩薩復告天言：『我以是故，見人天中有",
    "T03n0190_005:0677b29": "是過失。我今從此下生人間，為諸世間一切",
    "T03n0190_005:0677c01": "眾生，滅盡諸苦。』是時彼中，有一天女，愛樂戀",
    "T03n0190_005:0677c02": "著護明菩薩，復更別告一天女言：『我等可至",
    "T03n0190_005:0677c03": "閻浮提中觀我大家護明菩薩，於何處生？』彼",
    "T03n0190_005:0677c04": "天女言：『我今亦樂於閻浮提。何以故？我之大",
    "T03n0190_005:0677c05": "家欲生彼處，是故我亦願在彼間。』時二天",
    "T03n0190_005:0677c06": "女，復相謂言：『我亦不為此大家故，願往生",
    "T03n0190_005:0677c07": "彼。何以故？我此大家往閻浮提，則有無量無",
    "T03n0190_005:0677c08": "邊眾生種諸善根，於中信受，而行教化，復有",
    "T03n0190_005:0677c09": "無量無邊眾生，修諸福業，來生此處。』",
    "T03n0190_005:0677c10": "佛本行集經卷第五"
}