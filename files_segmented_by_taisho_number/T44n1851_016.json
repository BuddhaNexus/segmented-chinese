{
    "T44n1851_016:0771a03": "大乘義章卷第十六(本)",
    "T44n1851_016:0771a05": "遠法師撰",
    "T44n1851_016:0771a06": "淨法聚因法中此卷有四門(十六特勝義　菩薩十八不共法義　二十種",
    "T44n1851_016:0771a07": "法師德義　三十七道品義)。",
    "T44n1851_016:0771a08": "十六特勝七門分別(一釋名辨相　二約對四念分別　三所求成差別",
    "T44n1851_016:0771a09": "　四就位分別　五約禪分別　六就人分別　七隨義分別)",
    "T44n1851_016:0771a10": "就初門中先釋其名後辨其相。十六特勝如",
    "T44n1851_016:0771a11": "成實說。毘婆娑中亦廣分別。言特勝者。此",
    "T44n1851_016:0771a12": "觀勝於不淨觀法故名特勝。勝相如何。釋有",
    "T44n1851_016:0771a13": "八種。一破患勝。不淨觀門但破貪欲。此觀能",
    "T44n1851_016:0771a14": "破一切煩惱。何故而然。一切煩惱因惡覺生。",
    "T44n1851_016:0771a15": "念出入息除滅惡覺。惡覺斷故煩惱不起。故",
    "T44n1851_016:0771a16": "破一切。二斷結勝。彼不淨觀但能伏結。十六",
    "T44n1851_016:0771a17": "特勝亦伏亦永斷。三寬廣勝。彼不淨觀但",
    "T44n1851_016:0771a18": "觀色法以為不淨。特勝通觀色心等法。四微",
    "T44n1851_016:0771a19": "細勝。彼不淨觀但觀骨等。特勝微細能觀無",
    "T44n1851_016:0771a20": "常斷離滅等。五堅固勝。彼不淨觀緣他身起。",
    "T44n1851_016:0771a21": "得而易失。十六特勝緣自身起。得而難失。六",
    "T44n1851_016:0771a22": "調停勝。如成實說。彼不淨觀未得離欲。已",
    "T44n1851_016:0771a23": "自厭惡。如彼婆求河邊比丘。由觀不淨服毒",
    "T44n1851_016:0771a24": "墜高求刀自殺。如藥過增反更為患。特勝不",
    "T44n1851_016:0771a25": "爾。能破貪欲而不生厭。七所生勝。如毘婆",
    "T44n1851_016:0771a26": "娑說。彼不淨觀增眾生想。以其觀察男女等",
    "T44n1851_016:0771a27": "骨為不淨故。十六特勝增長法想。以空三昧",
    "T44n1851_016:0771a28": "之根本故。八所異勝。如毘婆沙說。彼不淨觀",
    "T44n1851_016:0771a29": "與外道共。十六特勝不共外道。具斯八義故",
    "T44n1851_016:0771b01": "名特勝。名義如是。特勝不同離分十六。名字",
    "T44n1851_016:0771b02": "是何。念出入息。若長若短息遍身。除身行。以",
    "T44n1851_016:0771b03": "為初四。覺喜覺樂。覺心行。除心行。念出入息",
    "T44n1851_016:0771b04": "復以為四。通前為八。覺心令心喜令心攝令",
    "T44n1851_016:0771b05": "心解脫。念出入息復以為四。通前十二。觀察",
    "T44n1851_016:0771b06": "無常斷離滅等。念出入息復以為四。通前十",
    "T44n1851_016:0771b07": "六。名字如是。相狀如何。言息短者。如人上山",
    "T44n1851_016:0771b08": "擔重疲極氣息則短。行者亦爾。在麁心中氣",
    "T44n1851_016:0771b09": "息則短。何者麁心。所謂躁疾散亂心也。言息",
    "T44n1851_016:0771b10": "長者。如人定止氣息則細。細時則長。行者如",
    "T44n1851_016:0771b11": "是。心細息細。細則長矣。息遍身者。行者信解",
    "T44n1851_016:0771b12": "己身浮虛。見諸毛孔風行出入名息遍身。除",
    "T44n1851_016:0771b13": "身行者。行者繫念住息境界。得境界力心則",
    "T44n1851_016:0771b14": "安靜。心安靜故麁息則滅。名除身行。問曰。氣",
    "T44n1851_016:0771b15": "息長短有無為當由身。為當由心。釋言。俱由。",
    "T44n1851_016:0771b16": "如人初始處胎之時。及在四空則無氣息。明",
    "T44n1851_016:0771b17": "知。由身。在第四禪及滅盡定便無氣息。明知。",
    "T44n1851_016:0771b18": "由心。問曰。氣息不由念生。如人雖復心念餘",
    "T44n1851_016:0771b19": "事息常出入。云何說言由心生乎。釋言。是息",
    "T44n1851_016:0771b20": "雖不由於作念而生。但以眾緣和合故起。有",
    "T44n1851_016:0771b21": "心則有。無心則無。心麁息短。心細息長。故",
    "T44n1851_016:0771b22": "說由心。又問。此息為由地有。為由心有。釋",
    "T44n1851_016:0771b23": "言。俱由。故論釋言。由地由心。三禪已還是有",
    "T44n1851_016:0771b24": "息地。云何俱由。有人身在出入息地而無三",
    "T44n1851_016:0771b25": "禪已還之心則無氣息。故知。由心。雖復有心",
    "T44n1851_016:0771b26": "而身不在出入息地。爾時亦無。故知。由地。要",
    "T44n1851_016:0771b27": "身在於出入息地。并復有其出入息心。爾時",
    "T44n1851_016:0771b28": "方有。故知。俱由。問曰。出息從何處生至何處",
    "T44n1851_016:0771b29": "滅。入息復從何處而生至何處滅。釋言。出",
    "T44n1851_016:0771c01": "息從齊輪生至外便滅。入息從於身外而生",
    "T44n1851_016:0771c02": "入身便滅。隨心麁細近遠不定。問曰。於彼出",
    "T44n1851_016:0771c03": "入息中何者最先何者最後。依如成實眾生",
    "T44n1851_016:0771c04": "生時出息最先。眾生死時入息最後。出第四",
    "T44n1851_016:0771c05": "禪與生時同。入第四禪與死時同。毘曇所說",
    "T44n1851_016:0771c06": "生及死時與成實同。出入四禪與彼正翻。相",
    "T44n1851_016:0771c07": "狀如何。如毘曇說。出初入定。入初出定。入第",
    "T44n1851_016:0771c08": "四禪出息最後。出第四禪入息最先。故與彼",
    "T44n1851_016:0771c09": "翻。此初分竟。第二四中言覺喜者。由前四行",
    "T44n1851_016:0771c10": "心得定住。從此定法心生大喜。本雖有喜心",
    "T44n1851_016:0771c11": "不能如是。故名覺喜。言覺樂者。由前心喜",
    "T44n1851_016:0771c12": "身得調適。身調適故便得猗息。猗息故樂。如",
    "T44n1851_016:0771c13": "人疲苦得息安樂。故名覺樂。故經說言。以心",
    "T44n1851_016:0771c14": "喜故身得猗息。以身猗故則得受樂。覺心行",
    "T44n1851_016:0771c15": "者。論言。從喜生於貪心名為心行。見受有",
    "T44n1851_016:0771c16": "此生貪之過名覺心行。除心行者。行者以見",
    "T44n1851_016:0771c17": "從喜生貪。除受去貪心則安穩。名除心行。此",
    "T44n1851_016:0771c18": "四遠從念出入息方便發生。是故名為念出",
    "T44n1851_016:0771c19": "入息。此兩分竟。第三四中言覺心者。以除心",
    "T44n1851_016:0771c20": "行見心寂靜故名覺心。令心喜者。是心或時",
    "T44n1851_016:0771c21": "還復沈沒。榮發令喜名令心喜。令心攝者。若",
    "T44n1851_016:0771c22": "心還掉攝之令住名令心攝。令心脫者。若離",
    "T44n1851_016:0771c23": "沈掉心則調停捨離二邊。名令心脫。此亦遠",
    "T44n1851_016:0771c24": "從念出入息方便發生。是故亦名念出入息。",
    "T44n1851_016:0771c25": "此三分竟。第四四中無常行者。由心寂定見",
    "T44n1851_016:0771c26": "法生滅名無常行。所言斷者。用無常行斷諸",
    "T44n1851_016:0771c27": "煩惱故名斷行。所言離者。於有為法悉生厭",
    "T44n1851_016:0771c28": "離。故名離行。所言滅者。以心厭離得一切",
    "T44n1851_016:0771c29": "滅故名滅行。有人復說。觀五陰無常名無常",
    "T44n1851_016:0772a01": "行。觀察五陰空與無我名為斷行。觀五陰苦",
    "T44n1851_016:0772a02": "生於厭離。名為離行。觀陰不生是寂滅法。故",
    "T44n1851_016:0772a03": "名滅行。有人復說。觀身無常名無常行。斷",
    "T44n1851_016:0772a04": "除無明名為斷行。遠離愛結名為離行。證得",
    "T44n1851_016:0772a05": "涅槃寂靜之法名為涅槃行。有人復說。觀心",
    "T44n1851_016:0772a06": "心法無常生滅名無常行。斷除愛法名為斷",
    "T44n1851_016:0772a07": "行。離餘煩惱名為離行。通滅一切諸煩惱結",
    "T44n1851_016:0772a08": "名為滅行。復有人說。觀法無常名無常行。斷",
    "T44n1851_016:0772a09": "過去煩惱名為斷行。離未來煩惱名為離行。",
    "T44n1851_016:0772a10": "滅現在煩惱名為滅行。此五義中初之一義",
    "T44n1851_016:0772a11": "如成實釋。後之四義如毘婆沙。此亦遠從念",
    "T44n1851_016:0772a12": "出入息方便發生。是故亦名念出入息。此四",
    "T44n1851_016:0772a13": "分竟。相別如是(此一門竟)。次約四念以別十六。",
    "T44n1851_016:0772a14": "於中初四正念氣息。名身念觀。次觀四受",
    "T44n1851_016:0772a15": "念。次四心念。後四法念。問曰。此之十六持勝",
    "T44n1851_016:0772a16": "乃是安那般那觀行。安那般那五停心攝。世",
    "T44n1851_016:0772a17": "尊何故說為四念。毘婆娑云。以此四念之方",
    "T44n1851_016:0772a18": "便故名為四念。又復四念義通始終。故名四",
    "T44n1851_016:0772a19": "念。此亦名為四種身憶。問曰。憶者緣於過去。",
    "T44n1851_016:0772a20": "所念氣息在於現在。云何名憶。成實釋言。此",
    "T44n1851_016:0772a21": "實是其破假名智以憶名說。諸心心法更為",
    "T44n1851_016:0772a22": "名故(此二門竟)。次明所成。修此十六。能成五行。",
    "T44n1851_016:0772a23": "如成實說。所謂聖行梵行天行學行無學行。",
    "T44n1851_016:0772a24": "觀彼氣息念念生滅。是故無常。無常故空。空",
    "T44n1851_016:0772a25": "即聖行。又如論釋。氣息名風。風行虛中。虛相",
    "T44n1851_016:0772a26": "復能開導壞相。壞相即空。空即聖行。能生淨",
    "T44n1851_016:0772a27": "天。故名天行。為到寂滅故名梵行。為得學",
    "T44n1851_016:0772a28": "果故名學行。為得無學行為無學行(此三門竟)。",
    "T44n1851_016:0772a29": "次就位論。總相論之。此之十六名為安那般",
    "T44n1851_016:0772b01": "那觀行。安那般那五停心攝故。成實中辨此",
    "T44n1851_016:0772b02": "名為出入息品。毘婆娑中亦說此為出入息",
    "T44n1851_016:0772b03": "觀。理實行者觀一一法。皆能到於無學聖果",
    "T44n1851_016:0772b04": "故觀氣息。從始至終不唯局在五停心位。是",
    "T44n1851_016:0772b05": "義云何。通相論之。從凡乃至無學之果。分",
    "T44n1851_016:0772b06": "分皆得具為此觀。於中別分。初四始起在五",
    "T44n1851_016:0772b07": "停心。成在四念。次八在於念處位中。後四在",
    "T44n1851_016:0772b08": "於煗等已上乃至無學。位別如是(此四門竟)。次約",
    "T44n1851_016:0772b09": "禪論。如毘婆娑說。息短初禪。息長二禪。遍身",
    "T44n1851_016:0772b10": "三禪。除身四禪。餘亦如是。論文直爾。不廣分",
    "T44n1851_016:0772b11": "別。准義具論。初四如上。第二四中覺喜在於",
    "T44n1851_016:0772b12": "初禪二禪。覺樂三禪。覺心除心在第四禪。第",
    "T44n1851_016:0772b13": "三四中令心喜者在初二禪。令心攝者在第三",
    "T44n1851_016:0772b14": "禪。令心定及令心脫在第四禪。初得名定。成",
    "T44n1851_016:0772b15": "滿名脫。亦可。有漏名之為定。無漏名脫。第四",
    "T44n1851_016:0772b16": "四種皆遍諸禪。約禮如是(此五門竟)。次就人論。",
    "T44n1851_016:0772b17": "如毘婆娑說。何人能具。謂佛如來。餘皆不",
    "T44n1851_016:0772b18": "具。有人復說。羅漢辟支及佛能具。餘皆不具",
    "T44n1851_016:0772b19": "(此六門竟)。次隨義分別。於中且以九義分別。一十",
    "T44n1851_016:0772b20": "智分別攝終從始唯等智性。故毘婆娑云唯",
    "T44n1851_016:0772b21": "一等智。始終別論初十二門唯等智性。無常",
    "T44n1851_016:0772b22": "行者具六智性。所謂等智及與苦智法比二",
    "T44n1851_016:0772b23": "智盡無生智。在見道前名為等智。見道已去",
    "T44n1851_016:0772b24": "名為苦智。觀欲無常名為法智。觀上無常名",
    "T44n1851_016:0772b25": "為比智。在無學果名盡無生。斷離及滅義則",
    "T44n1851_016:0772b26": "不定。若言能斷能離能滅則七智性。所謂等",
    "T44n1851_016:0772b27": "智苦集二智法智比智盡無生智。世俗斷結",
    "T44n1851_016:0772b28": "是其等智。無漏斷結是苦集智。所緣氣息苦",
    "T44n1851_016:0772b29": "集性故。緣欲界斷名為法智。緣上界斷名為",
    "T44n1851_016:0772c01": "比智。在無學果名盡無生。若言緣斷緣離緣",
    "T44n1851_016:0772c02": "滅則六智性。所謂等智及與滅智法智比智",
    "T44n1851_016:0772c03": "盡無生智。在見道前名為等智。見道已去名",
    "T44n1851_016:0772c04": "為滅智。餘四可解。二約根分別。如毘婆沙說。",
    "T44n1851_016:0772c05": "唯意相應。三三世分別。如毘婆沙說。體三",
    "T44n1851_016:0772c06": "世攝。緣於三世。四三性分別。如毘婆沙說。體",
    "T44n1851_016:0772c07": "性唯善。所緣氣息唯是無記。五三界分別。如",
    "T44n1851_016:0772c08": "毘婆沙說。是其欲界色界所攝。所緣氣息亦",
    "T44n1851_016:0772c09": "息是欲界色界所收。六就學無學及與非學",
    "T44n1851_016:0772c10": "非無學等三義分別。攝終從始體性唯是非",
    "T44n1851_016:0772c11": "學無學。所緣亦然。氣息非是學無學。故此",
    "T44n1851_016:0772c12": "義如彼毘婆沙說。始終別論。初之十二體性",
    "T44n1851_016:0772c13": "及緣備如前判。後之四種通學無學及與非",
    "T44n1851_016:0772c14": "學非無學攝。等智能斷非學非無學。無漏能",
    "T44n1851_016:0772c15": "斷名學無學。七就見斷修斷無斷三義分別。",
    "T44n1851_016:0772c16": "攝終從始唯是修斷。所緣氣息亦是修斷。此",
    "T44n1851_016:0772c17": "義如彼毘婆沙說。始終別論。初之十二備如",
    "T44n1851_016:0772c18": "前判。後四通其見斷修斷及與無斷。所緣如",
    "T44n1851_016:0772c19": "上。唯是修斷。八就名緣義緣分別。如毘婆沙",
    "T44n1851_016:0772c20": "說。唯是義緣。非是名緣。所緣氣息非名字故。",
    "T44n1851_016:0772c21": "九自他分別。如毘婆沙說。此觀通緣自他氣",
    "T44n1851_016:0772c22": "息。非唯自緣。十六持勝辨之麁爾。",
    "T44n1851_016:0772c23": "菩薩十八不共法義",
    "T44n1851_016:0772c24": "菩薩十八不共法義出奮迅王菩薩問經。菩",
    "T44n1851_016:0772c25": "薩行德超出二乘。不與彼同故曰不共。隨別",
    "T44n1851_016:0772c26": "細分不共無量。今據一門且論十八。名字是",
    "T44n1851_016:0772c27": "何。六度為六。身口意業所作殊勝復以為三。",
    "T44n1851_016:0772c28": "通前為九。不因他故自然能知一切世間五",
    "T44n1851_016:0772c29": "明處等。通前為十。以大悲心常為眾生廣治",
    "T44n1851_016:0773a01": "諸病。後授涅槃不為利養為第十一。不願世",
    "T44n1851_016:0773a02": "間釋焚諸王而常具受為第十二。於好國土",
    "T44n1851_016:0773a03": "放逸之處能教眾生修習亦念為第十三。種",
    "T44n1851_016:0773a04": "種惡人於菩薩所不能加害。若見菩薩心則",
    "T44n1851_016:0773a05": "清淨為第十四。有諸眾生不信三寶。若見菩",
    "T44n1851_016:0773a06": "薩則生信心為第十五。天龍鬼神人非人等。",
    "T44n1851_016:0773a07": "若見菩薩即生師相禮事供養為第十六。於",
    "T44n1851_016:0773a08": "一切處為尊為導。化諸眾生斷惡修善。生天",
    "T44n1851_016:0773a09": "解脫為第十七。隨所修習菩提分法具足神",
    "T44n1851_016:0773a10": "通魔不得便為第十八。此之十八始起菩薩",
    "T44n1851_016:0773a11": "成滿在佛。今就起處以彰其名。名為菩薩不",
    "T44n1851_016:0773a12": "共法矣。不共法辨之略爾。",
    "T44n1851_016:0773a13": "二十種法師德義",
    "T44n1851_016:0773a14": "法師之德出地經論地持論中。亦具辨之。",
    "T44n1851_016:0773a15": "以法逆世名為法師。師德不同。且說二十。",
    "T44n1851_016:0773a16": "名字是何。地論地持各有差別。然今且依",
    "T44n1851_016:0773a17": "地論列之。一名時說。二名正意。三名頓說。四",
    "T44n1851_016:0773a18": "名相續。五名為漸。六名為次。七句義漸次。",
    "T44n1851_016:0773a19": "八名為樂。九名為喜。十名為勸。十一具德。",
    "T44n1851_016:0773a20": "十二不毀。十三不亂。十四如法。十五隨眾。十",
    "T44n1851_016:0773a21": "六慈心。十七安心。十八哀愍安樂心。十九",
    "T44n1851_016:0773a22": "不自讚毀他。二十不著名利。此二十中前之",
    "T44n1851_016:0773a23": "十五名隨順說。外順說義。後之五種名清淨",
    "T44n1851_016:0773a24": "說。內心無過。前十五中三門辨之。一以地論",
    "T44n1851_016:0773a25": "對彼地持辨其同異。二隨義分判。三依名解",
    "T44n1851_016:0773a26": "釋。同異如何。此十五中四門是同。十一門",
    "T44n1851_016:0773a27": "異。異相如何。地持四門地論為八。彼初時說",
    "T44n1851_016:0773a28": "地論分二。時與正意。彼地持中第六一門名",
    "T44n1851_016:0773a29": "為歡喜。地論分二。漸之與次。彼地持中第八",
    "T44n1851_016:0773b01": "一門名之為喜。地論分二。樂之與喜。彼地",
    "T44n1851_016:0773b02": "持中第九一門名之為勸。地論分二。勸與具",
    "T44n1851_016:0773b03": "德。地經論中有其三門。地持為七。地經論中",
    "T44n1851_016:0773b04": "第三一門名為頓說。地持分二。名一切說不",
    "T44n1851_016:0773b05": "為法慳。地經論中第四一門名相續說。地持",
    "T44n1851_016:0773b06": "分二。名無間說不作師倦。地經論中第十三",
    "T44n1851_016:0773b07": "門一名為不亂說。地持分三。名不亂說文字",
    "T44n1851_016:0773b08": "具足不除隱說。餘四相似。就此四中句義漸",
    "T44n1851_016:0773b09": "次。地持論中名之為欲不毀。如法及與隨眾",
    "T44n1851_016:0773b10": "名義皆同。本應悉同。當是翻者不同故爾。同",
    "T44n1851_016:0773b11": "義且然。次隨義分。此之十五以義相從攝以",
    "T44n1851_016:0773b12": "為七。初有兩門。合為第一。隨他所宜。於中時",
    "T44n1851_016:0773b13": "說隨物心宜。欲受為說。無欲則止。正意一",
    "T44n1851_016:0773b14": "種隨他形宜。恭肅為說。慢高則止。次有兩門。",
    "T44n1851_016:0773b15": "合為第二。隨自所宜。於中頓說明己無慳。相",
    "T44n1851_016:0773b16": "續一種明己無惰。次有三門。合為第三。隨法",
    "T44n1851_016:0773b17": "所宜。於中漸說明順教法。次順義法。句義漸",
    "T44n1851_016:0773b18": "次雙順教義。亦可。此句順於行法。次有三門。",
    "T44n1851_016:0773b19": "合為第四。重復明其隨他所宜。與前何別。而",
    "T44n1851_016:0773b20": "復更來。向前初分隨他現在聽法心宜及與",
    "T44n1851_016:0773b21": "形宜。此門隨他根性所宜。大根授大小根授",
    "T44n1851_016:0773b22": "小。如是一切。次有一門。以為第五。重復明其",
    "T44n1851_016:0773b23": "隨自所宜。與前何別。前第二分明己說心無",
    "T44n1851_016:0773b24": "慳無惰。此明說德。有智便說。無智則止。次有",
    "T44n1851_016:0773b25": "三門。合為第六。重復明其隨法所宜。與前",
    "T44n1851_016:0773b26": "何別。前第三分隨法次第。此順法體。於中不",
    "T44n1851_016:0773b27": "毀言順出道。不亂順理。亦順教法。如法順於",
    "T44n1851_016:0773b28": "四諦法相。末後一門以為第七。說能順眾。義",
    "T44n1851_016:0773b29": "別如是。次釋名義。言時說者。觀諸眾生有",
    "T44n1851_016:0773c01": "心樂聞。無憂惱等障難之時。為之宣說故名",
    "T44n1851_016:0773c02": "時說。言正意者。菩薩正意觀諸眾生住於恭",
    "T44n1851_016:0773c03": "敬求法威儀然後為說。如戒經中自立他坐",
    "T44n1851_016:0773c04": "不應說等。名為正意。此二地持合名時說。言",
    "T44n1851_016:0773c05": "頓說者。為一切眾說一切法心無慳悋。名為",
    "T44n1851_016:0773c06": "頓說。為一切眾於人頓也。說一切法於法頓",
    "T44n1851_016:0773c07": "也。心無慳悋內心頓也。地持論中別分無慳",
    "T44n1851_016:0773c08": "以為一門。不為法慳。言相續者。說無德息。",
    "T44n1851_016:0773c09": "捨諸法中嫉妬之意名相續說。說無德息明",
    "T44n1851_016:0773c10": "說相續。捨嫉妬意明心相續。地持論中分無",
    "T44n1851_016:0773c11": "嫉意別為一門。不作師倦。漸者依教次第說",
    "T44n1851_016:0773c12": "也。故論釋言。依字句味次第說矣。次者依",
    "T44n1851_016:0773c13": "義次第說也。說苦至集說滅至道。如是一切。",
    "T44n1851_016:0773c14": "故論釋言。如字句次第義亦如是。此漸與次",
    "T44n1851_016:0773c15": "地持論中合為一門。名曰歡喜。次第宣說易",
    "T44n1851_016:0773c16": "可記持。故令物喜。句義漸次者。論家釋言。說",
    "T44n1851_016:0773c17": "同義法不說異義。此相如何。於向前教及",
    "T44n1851_016:0773c18": "與義中。淺則俱淺。深則俱深。不離宣說名說",
    "T44n1851_016:0773c19": "同義。如苦諦中宣說有作。集滅道中亦說有",
    "T44n1851_016:0773c20": "作。苦諦之中宣說無作。集滅道中亦說無作。",
    "T44n1851_016:0773c21": "如是一切。名說同義。亦可。此就行法之中明",
    "T44n1851_016:0773c22": "其次第。或一處。如是一切。名說同義。此地",
    "T44n1851_016:0773c23": "持中名之為欲。辨宣行法令人樂行故名為",
    "T44n1851_016:0773c24": "欲。示者論言示所應示。小根眾生應示小法。",
    "T44n1851_016:0773c25": "大根眾生應示大法。如是一切。名示應示。此",
    "T44n1851_016:0773c26": "約教法。喜者論言喜所應喜。隨根不同。為之",
    "T44n1851_016:0773c27": "辨義。令其心喜應喜。此約義法。此示與喜地",
    "T44n1851_016:0773c28": "持論中合為一門。直名為喜。彼中具釋。乃",
    "T44n1851_016:0773c29": "有四句。一示應示。二授應授。三照應照。四喜",
    "T44n1851_016:0774a01": "應喜。示授約教。總舉稱示。樂正與為授。照",
    "T44n1851_016:0774a02": "喜約義總舉令知。名之為照。稱機別教令其",
    "T44n1851_016:0774a03": "歡喜故名為喜。此四皆悉稱物根宜故並云",
    "T44n1851_016:0774a04": "應。勸者論言。怯弱眾生勸令勇猛故名為勸。",
    "T44n1851_016:0774a05": "此義地持隱而不彰。言具德者論言。依於現",
    "T44n1851_016:0774a06": "智比智阿含所證。而為人說名為具德。言現",
    "T44n1851_016:0774a07": "智者現量智也。言比智者比量智也。此知法",
    "T44n1851_016:0774a08": "相。言阿含者教量智也。此知教法。此三如",
    "T44n1851_016:0774a09": "前三量章中具廣分別。證是證智。此知理法。",
    "T44n1851_016:0774a10": "具此方說故名具德。地持論中說此為勸。言",
    "T44n1851_016:0774a11": "不毀者地論釋言。順善道說。地持釋言。順向",
    "T44n1851_016:0774a12": "善趣此名出道。以為善趣。凡所言論隨順出",
    "T44n1851_016:0774a13": "道名向善趣。言不亂者論自釋言。不動不雜",
    "T44n1851_016:0774a14": "正入非稠林行故曰不亂。言不動者離於淺",
    "T44n1851_016:0774a15": "過。淺近之言差失法理故為動。言不雜者離",
    "T44n1851_016:0774a16": "於深過。不雜除隱故名不雜。言正入者顯前",
    "T44n1851_016:0774a17": "不動。言正順理故云正入。非稠林者顯前不",
    "T44n1851_016:0774a18": "雜。佛法雖深開示令淺小兒亦解。離深隱覆",
    "T44n1851_016:0774a19": "名非稠林。地持論中分此為三。一名不亂。亦",
    "T44n1851_016:0774a20": "名為應。言順理法與理相應。二文字具足。亦",
    "T44n1851_016:0774a21": "名善說。言順教法。三不除隱。亦名不雜。言",
    "T44n1851_016:0774a22": "順化儀不雜除隱。言如法者順四真諦。凡所",
    "T44n1851_016:0774a23": "言論應四真諦。令人依之除苦斷集證滅修",
    "T44n1851_016:0774a24": "道。言隨眾者論言。隨順四眾八部而為說法。",
    "T44n1851_016:0774a25": "於比丘中說比丘法。於尼眾中為說尼法。如",
    "T44n1851_016:0774a26": "是一切。此前十五名隨順說。就後五種清淨",
    "T44n1851_016:0774a27": "說中。依四無量為人說法名清淨說。初一是",
    "T44n1851_016:0774a28": "慈。次二是悲。次一是喜。後一是捨。於怨眾生",
    "T44n1851_016:0774a29": "慈心說者。怨所多嗔故須慈說。於惡眾生安",
    "T44n1851_016:0774b01": "心說者。惡行眾生有其危怖。授善令安名安",
    "T44n1851_016:0774b02": "心說。苦樂放逸貧乞眾生住哀愍心安樂說",
    "T44n1851_016:0774b03": "者。違緣逼惱名苦眾生。得樂自縱名樂放逸。",
    "T44n1851_016:0774b04": "順緣不足名貧眾生。於此三人共起二心。於",
    "T44n1851_016:0774b05": "苦及貧憐其現苦。於樂放逸愍其當苦。是故",
    "T44n1851_016:0774b06": "通起哀愍心說。於苦眾生欲令得其苦對治",
    "T44n1851_016:0774b07": "樂。放逸樂者欲令離罪得無過樂。於貧乞者",
    "T44n1851_016:0774b08": "欲令得其眾具之樂。是故通起安樂心說。不",
    "T44n1851_016:0774b09": "以嫉纏自讚毀他。喜心說也。不著名利捨心",
    "T44n1851_016:0774b10": "說也。若依地持先捨後喜。此五是清淨心說。",
    "T44n1851_016:0774b11": "法師之德辨之麁爾。",
    "T44n1851_016:0774b12": "大乘義章卷第十六(本終)"
}