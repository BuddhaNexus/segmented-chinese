{
    "X15n0303_005:0438b09": "楞嚴說通卷之五",
    "X15n0303_005:0438b10": "巴縣居士了庵劉道開編演",
    "X15n0303_005:0438b11": "成都沙門離指方　示鑒定",
    "X15n0303_005:0438b12": "○此下證釋別有結元之疑也。舊註謂此牒前不見",
    "X15n0303_005:0438b13": "所結云何知解而重問。若是。則無謂之甚。良以上",
    "X15n0303_005:0438b14": "文明說六為賊媒。自劫家寶。詳示根結之由。解根",
    "X15n0303_005:0438b15": "之法。何阿難忽又不知六根是結。而勞佛重答耶。",
    "X15n0303_005:0438b16": "當知阿難已領六根是結。而今更請之結元。即俱",
    "X15n0303_005:0438b17": "生無明。生死結根也。不知六根當體即是。離此別",
    "X15n0303_005:0438b18": "無。故佛下答汝欲識知俱生無明。生死結根。惟汝",
    "X15n0303_005:0438b19": "六根。更無他物是也。",
    "X15n0303_005:0438b20": "阿難白佛言。世尊。如來雖說第二義門。今觀世間解",
    "X15n0303_005:0438b21": "結之人。若不知其所結之元。我信是人。終不能解。世",
    "X15n0303_005:0438b22": "尊。我及會中有學聲聞。亦復如是。從無始際。與諸無",
    "X15n0303_005:0438b23": "明。俱滅俱生。雖得如是多聞善根。名為出家。猶隔日",
    "X15n0303_005:0438b24": "瘧。惟願大慈哀愍淪溺。今日身心。云何是結。從何名",
    "X15n0303_005:0438c01": "解。亦令未來苦難眾生得免輪迴不落三有。作是語",
    "X15n0303_005:0438c02": "已。普及大眾。五體投地。雨淚翹誠。佇佛如來無上開",
    "X15n0303_005:0438c03": "示。",
    "X15n0303_005:0438c04": "此別索生死結元也。阿難白佛言。世尊。如來雖說",
    "X15n0303_005:0438c05": "第二義門。詳示根結之由。及解根之法。已知六根",
    "X15n0303_005:0438c06": "是結矣。但不知離此六根。向上還別有深根。以為",
    "X15n0303_005:0438c07": "結之本元否。我觀世間解結之人。若不知所結之",
    "X15n0303_005:0438c08": "元。終不能解。豈惟世人。我及會中有學聲聞。亦復",
    "X15n0303_005:0438c09": "如是。所以然者。我等從無始際。與諸無明。俱滅俱",
    "X15n0303_005:0438c10": "生。一出母胎。或啼或笑。不待教而自能。謂之無始",
    "X15n0303_005:0438c11": "虗習。亦名俱生無明。由生至滅。滅而又生。展轉浪",
    "X15n0303_005:0438c12": "流。常淪生死。我雖得此多聞善根。名為出家。然得",
    "X15n0303_005:0438c13": "開悟時。暫似解脫。而入塵勞時。依舊被縛。所謂說",
    "X15n0303_005:0438c14": "時似悟。對境還迷。乍寒乍熱。如隔日瘧。此皆俱生",
    "X15n0303_005:0438c15": "無明力之所使。惟願大慈。哀愍淪溺。的示今日我",
    "X15n0303_005:0438c16": "等身心。云何是結之本元。作何法以解之。不惟現",
    "X15n0303_005:0438c17": "會大眾。普獲利益。亦令未來眾生。得免輪迴三有",
    "X15n0303_005:0438c18": "之苦。作是語已。(云云)無上開示焉。阿難之意。葢疑",
    "X15n0303_005:0438c19": "俱生無明。方是生死結根。而為結元也。豈知六根",
    "X15n0303_005:0438c20": "即是哉。",
    "X15n0303_005:0438c21": "爾時世尊。憐愍阿難及諸會中諸有學者。亦為未來",
    "X15n0303_005:0438c22": "一切眾生。為出世因。作將來眼。以閻浮檀紫金光手。",
    "X15n0303_005:0438c23": "摩阿難頂。即時十方普佛世界六種震動。微塵如來",
    "X15n0303_005:0438c24": "住世界者。各有寶光。從其頂出。其光同時。於彼世界",
    "X15n0303_005:0439a01": "來祗陀林。灌如來頂。是諸大眾。得未曾有。於是阿難",
    "X15n0303_005:0439a02": "及諸大眾。俱聞十方微塵如來異口同音告阿難言。",
    "X15n0303_005:0439a03": "善哉阿難。汝欲識知俱生無明使汝輪轉生死結根。",
    "X15n0303_005:0439a04": "唯汝六根。更無他物。汝復欲知無上菩提令汝速證",
    "X15n0303_005:0439a05": "安樂解脫寂靜玅常。亦汝六根。更非他物。",
    "X15n0303_005:0439a06": "此諸佛共證六根為解結之元也。爾時世尊。憐愍",
    "X15n0303_005:0439a07": "阿難大眾。及為未來眾生。為出世因。使之修證有",
    "X15n0303_005:0439a08": "賴。作將來眼。使之信解不迷。於是以手摩阿難頂。",
    "X15n0303_005:0439a09": "表以頂法開示也。即時十方世界。六種震動。表六",
    "X15n0303_005:0439a10": "根將必解除也。十方如來。各有寶光。從有頂出。自",
    "X15n0303_005:0439a11": "彼世界。來灌如來頂。表此根中玅性。無上頂法。是",
    "X15n0303_005:0439a12": "十方薄伽梵。一路涅槃門也。是諸大眾。得此希有",
    "X15n0303_005:0439a13": "之瑞。又聞十方微塵如來。異口同音。而告阿難曰。",
    "X15n0303_005:0439a14": "善哉。阿難。汝欲識知俱生無明。使汝輪轉生死。而",
    "X15n0303_005:0439a15": "為結根者乎。即汝當下六根便是。無他物也。葢此",
    "X15n0303_005:0439a16": "根性。即是俱生無明之元首。固結生死之深根。離",
    "X15n0303_005:0439a17": "此六根。更無結元耳。且不但只是妄元。仍是真元。",
    "X15n0303_005:0439a18": "葢罪之魁。而功之首矣。汝復欲知無上菩提。以如",
    "X15n0303_005:0439a19": "如智。證如如理。令汝速證四德斷果者乎。亦汝當",
    "X15n0303_005:0439a20": "下六根便是。非他物也。所謂解鈴即是繫鈴人也。",
    "X15n0303_005:0439a21": "諸佛同宣如此。可見非一佛之私言。而尤當信受",
    "X15n0303_005:0439a22": "矣。",
    "X15n0303_005:0439a23": "阿難雖聞如是法音。心猶未明。稽首白佛。云何令我",
    "X15n0303_005:0439a24": "生死輪迴安樂玅常。同是六根更非他物。佛告阿難。",
    "X15n0303_005:0439b01": "根塵同源。縛脫無二。識性虗妄。猶如空華。阿難。由塵",
    "X15n0303_005:0439b02": "發知。因根有相。相見無性。同於交蘆。(過於常蘆生必二莖交抱而立",
    "X15n0303_005:0439b03": "單則仆矣。又其體外實內空。今長行惟取交倚不能自立。偈頌則仍取外實內空。以喻根塵。空有俱非也)是",
    "X15n0303_005:0439b04": "故。汝今知(即內之意根)見(即外之五根)立知即無明本。知見無",
    "X15n0303_005:0439b05": "見斯即涅槃。無漏真淨。云何是中更容他物。",
    "X15n0303_005:0439b06": "此細釋結解皆由六根也。阿難雖聞如是法音。心",
    "X15n0303_005:0439b07": "猶未明。故復請問輪生死。證玅常。云何皆是六根",
    "X15n0303_005:0439b08": "更無他物。意疑如來常說法相。最要略者。亦有十",
    "X15n0303_005:0439b09": "八界等。今何惟是六根。而六塵六識。皆不與耶。世",
    "X15n0303_005:0439b10": "尊抽條引蔓。復與詮註。而告之言。我之獨舉根而",
    "X15n0303_005:0439b11": "不舉塵者。非遺乎六塵也。良以根之與塵。執相而",
    "X15n0303_005:0439b12": "觀。則根為內身。而屬有情。塵為外器。而屬無情。似",
    "X15n0303_005:0439b13": "永異也。然相見二分。皆依自證而起。本惟一心妄",
    "X15n0303_005:0439b14": "分情器。遡流窮源。仍是一體。惟根塵同源。故縛則",
    "X15n0303_005:0439b15": "同縛。脫則同脫。而縛脫無二。唯無二。故舉根而塵",
    "X15n0303_005:0439b16": "在其中矣。所以不舉識者。以識性無源。乃前塵虗",
    "X15n0303_005:0439b17": "妄相想。猶若空華。了無實體。既非縛結之本。又非",
    "X15n0303_005:0439b18": "解脫之要。故舉根而識亦在其中矣。六塵既無別",
    "X15n0303_005:0439b19": "體。六識又極虗無。故諸佛同言結解唯是六根也。",
    "X15n0303_005:0439b20": "且根塵何由而立乎。阿難。由外六塵。而後發六根",
    "X15n0303_005:0439b21": "之知。是根託塵而立也。因內六根。而後有六塵之",
    "X15n0303_005:0439b22": "相。是塵託根而立也。塵離根。固無獨立之自性。根",
    "X15n0303_005:0439b23": "離塵。亦無獨立之自性。是則相(塵)見(根)二法。交倚",
    "X15n0303_005:0439b24": "而生。同於交蘆之二莖相抱。單則仆地。不能立矣。",
    "X15n0303_005:0439c01": "況交蘆外實內空。亦可喻根塵之空有俱非也。夫",
    "X15n0303_005:0439c02": "根塵既無兩體。是以縛脫但惟在根。是故汝今。若",
    "X15n0303_005:0439c03": "不達空有俱非之旨。而於有知有見六根之性上。",
    "X15n0303_005:0439c04": "妄立空有二知。如凡夫迷六根之性為有。二乘晦",
    "X15n0303_005:0439c05": "六根之性為空。皆立知也。凡夫俱足五住。而長淪",
    "X15n0303_005:0439c06": "分段。皆迷有以為之本。二乘尚餘第五。而未出變",
    "X15n0303_005:0439c07": "易。皆晦空以為之本。即此立知。非即無明本乎。若",
    "X15n0303_005:0439c08": "於知見之根性上。而無空有二見。如凡夫除執有",
    "X15n0303_005:0439c09": "之見。二乘除偏空之見。皆無見也。凡夫除前四住。",
    "X15n0303_005:0439c10": "先得有餘涅槃。二乘除第五住。究竟無餘涅槃。即",
    "X15n0303_005:0439c11": "此無見。非即涅槃無漏真淨乎。知見立知。是結以",
    "X15n0303_005:0439c12": "根結也。知見離見。是解以根解也。結惟根結。而更",
    "X15n0303_005:0439c13": "無他物能為結元。解惟根解。而亦無他物能為解",
    "X15n0303_005:0439c14": "元。云何是結中解中。而可容他物以為本元哉。然",
    "X15n0303_005:0439c15": "則汝之別請結元者。真為誤矣。○問。此之知見。與",
    "X15n0303_005:0439c16": "法華知見。及本經圓彰三藏之後所說知見。同耶。",
    "X15n0303_005:0439c17": "異耶。答更無別法。但泛切不同耳。法華標名。未及",
    "X15n0303_005:0439c18": "釋義。泛之甚也。斯經金口自釋。圓彰三藏。即佛知",
    "X15n0303_005:0439c19": "見。亦取眾生本具。非取修證所成。然於眾生現前。",
    "X15n0303_005:0439c20": "未曾指其具於何處。是猶未的切也。今此處。於眾",
    "X15n0303_005:0439c21": "生現具六根中性。指出如來知見。方甚為的切而",
    "X15n0303_005:0439c22": "非泛也。葢以知即內之意根。見即外之五根。而此",
    "X15n0303_005:0439c23": "根性。既周徧常住。為菩提涅槃元清淨體。而三藏",
    "X15n0303_005:0439c24": "圓具。非如來知見而何。單傳直指。亦密指於此而",
    "X15n0303_005:0440a01": "已。○前云因明立所。此云知見立知。立之為害如",
    "X15n0303_005:0440a02": "此。故有道者。見無所見。知無所知。一法不立。則立",
    "X15n0303_005:0440a03": "處皆真矣。○宗鏡云。世間生死。出世涅槃。皆從知",
    "X15n0303_005:0440a04": "見文字所立。若無知見文字。名體本空。於玅明心",
    "X15n0303_005:0440a05": "中。更有何物。為緣為礙。○瑞鹿遇安禪師。得法於",
    "X15n0303_005:0440a06": "韶國師。甞閱首楞嚴至此。乃破句讀云。知見立。(句)",
    "X15n0303_005:0440a07": "知即無明本。知見無。(句)見斯即涅槃。於此有省。有",
    "X15n0303_005:0440a08": "人語師曰。破句了也。師曰。此是我悟處。畢生不易。",
    "X15n0303_005:0440a09": "○賀云。知見二字即前文所謂見聞覺知。葢指六",
    "X15n0303_005:0440a10": "根也。若於知見處。明暗妄形。黏湛發見。流逸奔色。",
    "X15n0303_005:0440a11": "即此知見。便是無明根本。若於知見處。不隨前塵。",
    "X15n0303_005:0440a12": "脫黏內伏。內瑩發光。即此知見。便是涅槃根本。立",
    "X15n0303_005:0440a13": "知即無明本。故曰輪轉生死。唯汝六根。無見即涅",
    "X15n0303_005:0440a14": "槃。故曰安樂玅常。亦汝六根。阿難問云何是結。從",
    "X15n0303_005:0440a15": "何名解。知見立知。即是結也。知見無見。即名解也。",
    "X15n0303_005:0440a16": "爾時世尊。欲重宣此義。而說偈言。",
    "X15n0303_005:0440a17": "偈分二科。一祗夜。此云應頌。即頌上長行也。二伽",
    "X15n0303_005:0440a18": "陀。此云諷頌。不因長行。但諷美而頌之也。",
    "X15n0303_005:0440a19": "真性有為空。(真淨謂其語倒應云有。為真性空)緣生故如幻。無為無",
    "X15n0303_005:0440a20": "起滅。不實如空華(即起滅而本無起滅。則二義齊銷圓實義也。對起滅。而立無起滅。則",
    "X15n0303_005:0440a21": "二皆非實權小義也)。",
    "X15n0303_005:0440a22": "此頌識性虗妄猶如空華也。法相宗。五位唯識。前",
    "X15n0303_005:0440a23": "四有為。第五無為。應頌之意若曰。甚矣。根性之為",
    "X15n0303_005:0440a24": "用大也。若論識耳。有為之識。無真自性。悉是虗妄。",
    "X15n0303_005:0440b01": "以其仗因托緣而生。故喻之如幻。無為之識。對起",
    "X15n0303_005:0440b02": "滅而立無起滅。二皆不實。喻若空華。然則識之有",
    "X15n0303_005:0440b03": "為。與識之無為。二皆非實。我故曰。識性虗妄。猶如",
    "X15n0303_005:0440b04": "空華也。○賀云。諸註引掌珍論釋此四句。謂雙破",
    "X15n0303_005:0440b05": "有為無為。玩本文。似與掌珍論不同。葢四句總是",
    "X15n0303_005:0440b06": "一意。正顯有為即無為耳。有為。通指根塵識。前云",
    "X15n0303_005:0440b07": "決定棄捐諸有為相。又云汝但不循十二諸有為",
    "X15n0303_005:0440b08": "相。阿難將謂離此有為之外。別有無為。故疑云何",
    "X15n0303_005:0440b09": "同是六根更非他物。佛言。汝今分妄分真。總未達",
    "X15n0303_005:0440b10": "根塵之源耳。源者何。真性是也。以真性觀之。諸有",
    "X15n0303_005:0440b11": "為法。當體即空。全是無為。所謂性色真空。性空真",
    "X15n0303_005:0440b12": "色。求起滅不可得。求真妄不可得。求能所不可得。",
    "X15n0303_005:0440b13": "何必離縛求脫。離結求解。離有為求無為哉。",
    "X15n0303_005:0440b14": "言妄顯諸真。妄真同二妄。猶非真非真。云何見所見。",
    "X15n0303_005:0440b15": "中間無實性。是故若交盧。",
    "X15n0303_005:0440b16": "此頌根塵同源也。夫識性虗妄如此。言妄。則顯諸",
    "X15n0303_005:0440b17": "真矣。然而對妄所顯之真。二俱成妄。畢竟非真。何",
    "X15n0303_005:0440b18": "以故。以妄居真外。則妄實有體。反乃不成妄義。如",
    "X15n0303_005:0440b19": "影有實體。影義不成也。真居妄外。則理不攝事。反",
    "X15n0303_005:0440b20": "乃不成真義。如鏡不現影。鏡義不成也。二義不成。",
    "X15n0303_005:0440b21": "故二俱同妄矣。既不成真。是非真也。又不成妄。是",
    "X15n0303_005:0440b22": "非非真也。對妄顯真。猶非真。非非真。真妄尚無二",
    "X15n0303_005:0440b23": "體。況能見之根。與所見之塵。云何乃有異源乎。所",
    "X15n0303_005:0440b24": "以根塵相倚而立。中間無有各自實性。但如交蘆。",
    "X15n0303_005:0440c01": "有二相而無二體矣。我故曰。根塵同源也。",
    "X15n0303_005:0440c02": "結解同所因。聖凡無二路。",
    "X15n0303_005:0440c03": "此頌縛脫無二也。根塵既無二體。所以縛脫惟是",
    "X15n0303_005:0440c04": "六根。故結則同結。解則同解。結解皆是此根。同所",
    "X15n0303_005:0440c05": "因也。結則為凡。解則為聖。聖凡皆是此根。無二路",
    "X15n0303_005:0440c06": "也。然則離六根豈復別有縛脫哉。我故曰。縛脫無",
    "X15n0303_005:0440c07": "二也。",
    "X15n0303_005:0440c08": "汝觀交中性。空有二俱非。",
    "X15n0303_005:0440c09": "此重頌根塵同源也。且根塵二法。喻若交蘆。不但",
    "X15n0303_005:0440c10": "取其相倚而已。汝觀交蘆之體性。外實內空。適言",
    "X15n0303_005:0440c11": "其有。其中元空。適言其空。其外元實。以喻根塵。適",
    "X15n0303_005:0440c12": "言其有。則其體空廓。自在無繫。適言其空。則其用",
    "X15n0303_005:0440c13": "圓融。周徧法界。葢空有二俱非焉。必極於空有俱",
    "X15n0303_005:0440c14": "非。而同源之義始盡也。",
    "X15n0303_005:0440c15": "迷晦即無明。發明便解脫。",
    "X15n0303_005:0440c16": "此重頌縛脫無二也。惟根塵二法空有俱非如此。",
    "X15n0303_005:0440c17": "所以凡夫迷六根為有。則失其自在無繫之體。二",
    "X15n0303_005:0440c18": "乘晦六根為空。則失其徧現互融之用。故俱墮五",
    "X15n0303_005:0440c19": "住二死。而迷晦即是無明。所謂知見立知。即無明",
    "X15n0303_005:0440c20": "本也。若翻迷發悟。而不復著有。轉晦成明。而不復",
    "X15n0303_005:0440c21": "沉空。則遠離五住二死。而發明便是解脫。所謂知",
    "X15n0303_005:0440c22": "見無見。斯即涅槃無漏真淨也。至是而縛脫無二",
    "X15n0303_005:0440c23": "之義。尚有餘蘊哉。○祗夜頌上長行竟。",
    "X15n0303_005:0440c24": "解結因次第。六解一亦亡。根選擇圓通。入流成正覺。",
    "X15n0303_005:0441a01": "此開後綰巾示倫冥授選根科也。諷頌之意若曰。",
    "X15n0303_005:0441a02": "夫縛脫既惟是六根矣。根之結也。元有次第。則根",
    "X15n0303_005:0441a03": "之解也。亦必因於次第。雖然。非一非六者。根也。若",
    "X15n0303_005:0441a04": "總解除。尚不名一。六云何成。故六解則一亦亡矣。",
    "X15n0303_005:0441a05": "然又非於六根而徧解之也。根貴於選。而選根貴",
    "X15n0303_005:0441a06": "擇最圓通之根。若選而擇焉。而得其所為真圓通",
    "X15n0303_005:0441a07": "者。則一門深入。從入流忘所。乃至寂滅現前。頓成",
    "X15n0303_005:0441a08": "無上正覺矣。",
    "X15n0303_005:0441a09": "陀那(此云執持)微細識。(深隱而非淺顯曰微。精玅而非粗浮曰細)習氣成。瀑流。",
    "X15n0303_005:0441a10": "真非真恐迷。我常不開演。",
    "X15n0303_005:0441a11": "此頌六根當體即是八識也。陀那者。第八識受轉",
    "X15n0303_005:0441a12": "之別名。權小欽仰陀那。而忽慢六根。不知此根性",
    "X15n0303_005:0441a13": "即是陀那微細之體。我前判二種根本時。即呼根",
    "X15n0303_005:0441a14": "性為識精明元。職此故也。是則即妄而真矣。然是",
    "X15n0303_005:0441a15": "陀那所持種子。謂之習氣。以此習種。能引生諸趣。",
    "X15n0303_005:0441a16": "根身器界。流轉無停。故如瀑流。是則即真而妄矣。",
    "X15n0303_005:0441a17": "由其即是陀那細識。故真。由其帶持瀑流習氣。故",
    "X15n0303_005:0441a18": "非真。我若說其為真。其奈帶持種子。妄習不除。眾",
    "X15n0303_005:0441a19": "生將迷妄為真。未免瀑流漂轉也。我若說其為非",
    "X15n0303_005:0441a20": "真。其奈體即微細。離此無真。眾生將棄真為妄。未",
    "X15n0303_005:0441a21": "免向外馳求也。真與非真。二俱難言。是故非時非",
    "X15n0303_005:0441a22": "機。我寧常秘之而不言。不令眾生墮彼二種之迷",
    "X15n0303_005:0441a23": "耳。是知此法秘密時乃說之。非常說之法也。",
    "X15n0303_005:0441a24": "自心取自心。非幻成幻法。不取無非幻。非幻尚不生。",
    "X15n0303_005:0441b01": "幻法云何立。",
    "X15n0303_005:0441b02": "此承上科真與非真二俱易迷如此故此憫其迷",
    "X15n0303_005:0441b03": "而示以出迷之要也。且夫迷雖易迷。悟亦易悟。原",
    "X15n0303_005:0441b04": "其最初。但因不悟見相二分。惟一自心。而乃誤以",
    "X15n0303_005:0441b05": "能見之心。妄取所見之境。是自心取自心也。由是",
    "X15n0303_005:0441b06": "從無人無法。非幻境中。攬塵結根。幻生法相人相。",
    "X15n0303_005:0441b07": "所謂從非幻而成幻法也。前既妄見攬塵。橫生幻",
    "X15n0303_005:0441b08": "法。今乃旋根脫塵。不復取着。即此不取工夫。不惟",
    "X15n0303_005:0441b09": "無幻法也。并非幻亦無之。非幻且無。人法俱空之",
    "X15n0303_005:0441b10": "境。尚亦不生。而法相人相。種種幻法。豈能存立乎。",
    "X15n0303_005:0441b11": "苟能了此。則破妄出迷之方。亦甚簡要直捷矣。",
    "X15n0303_005:0441b12": "是名玅蓮華。金剛王寶覺。",
    "X15n0303_005:0441b13": "夫此根性法門。眾生現具。如蓮之方華即果。是名",
    "X15n0303_005:0441b14": "玅蓮華。而為法華之堂奧也。抑此根性法門。最堅",
    "X15n0303_005:0441b15": "最利。名金剛王寶覺。而為甚深般若也。兼備二經",
    "X15n0303_005:0441b16": "之尊勝。豈不為諸經之王哉。",
    "X15n0303_005:0441b17": "如幻三摩提。(此云等持。謂定慧平等任持也)彈指超無學。",
    "X15n0303_005:0441b18": "又此根性法門。知真本有。達妄本空。無修而修。無",
    "X15n0303_005:0441b19": "斷而斷。謂之如幻三摩提。而非如權小染實之修",
    "X15n0303_005:0441b20": "也。由其如幻。故一修一切修。一斷一切斷。而此根",
    "X15n0303_005:0441b21": "初解。先得人空。已與無學齊等。空性圓明。成法解",
    "X15n0303_005:0441b22": "脫。即超無學遠矣。何況俱空不生。乃至於無上知",
    "X15n0303_005:0441b23": "覺乎。",
    "X15n0303_005:0441b24": "此阿毗達摩。(此云無比法)十方薄伽梵(即如來也)一路涅槃門。",
    "X15n0303_005:0441c01": "極而論之。此根性教法。非他教法可比。故曰無比",
    "X15n0303_005:0441c02": "法。而是無比之法。乃三世十方諸佛共由之達道。",
    "X15n0303_005:0441c03": "直至萬德周融。五住永寂。究竟無餘涅槃。極樂果",
    "X15n0303_005:0441c04": "地。不過此根中圓湛不生滅性。以為因地門戶而",
    "X15n0303_005:0441c05": "已。豈有他岐捷徑。別可遵循者哉。夫既為無比教",
    "X15n0303_005:0441c06": "法。而又與涅槃為門戶。足顯斯經。以無上醍醐為",
    "X15n0303_005:0441c07": "教相。而非酥酪之可及矣。○不因長行諷美而頌",
    "X15n0303_005:0441c08": "竟。○證釋別有結元之疑竟。○賀云。當知此偈。總",
    "X15n0303_005:0441c09": "是發明如幻之意。首提緣生如幻。次明結解俱幻。",
    "X15n0303_005:0441c10": "然後以自心取自心。結成如幻三摩之意。故次卷",
    "X15n0303_005:0441c11": "觀世音如幻聞薰云云。可見此偈。已暗選觀音法",
    "X15n0303_005:0441c12": "門矣。後五十五位真菩提路。又以如幻結之。",
    "X15n0303_005:0441c13": "○此下綰巾以示倫次也。前偈云。解結因次第。六解",
    "X15n0303_005:0441c14": "一亦亡。正開此科。故阿難躡此二句作兩節而問。",
    "X15n0303_005:0441c15": "佛亦作兩節答之。正脉謂喻中六結。實有次第。法",
    "X15n0303_005:0441c16": "中六根本無次第。故以六結但喻根中豎推之六",
    "X15n0303_005:0441c17": "重。斯亦有理。然細玩經文。則汝六根亦復如是。分",
    "X15n0303_005:0441c18": "明以結喻根。似無容鑿。今斷自六解一亡亦復如",
    "X15n0303_005:0441c19": "是以上。仍以六結喻六根。由汝無始心性狂亂以",
    "X15n0303_005:0441c20": "下。兼喻六根中各各具有之六重。庶前後俱不相",
    "X15n0303_005:0441c21": "悖矣。",
    "X15n0303_005:0441c22": "於是阿難及諸大眾。聞佛如來無上慈誨祗夜伽陀",
    "X15n0303_005:0441c23": "雜糅精瑩玅理清徹。心目開朗。歎未曾有。阿難合掌。",
    "X15n0303_005:0441c24": "頂禮白佛。我今聞佛無遮大悲性淨玅常真實法句。",
    "X15n0303_005:0442a01": "心猶未達六解一亡舒結倫次。惟垂大慈。再愍斯會",
    "X15n0303_005:0442a02": "及與將來。施以法音。洗滌沉垢(沉垢即細惑也)。",
    "X15n0303_005:0442a03": "此因領悟而復請未明也。於是阿難(云云)伽陀。文",
    "X15n0303_005:0442a04": "如織綿。義若貫珠。而雜糅精瑩。真妄交陳。根塵互",
    "X15n0303_005:0442a05": "舉。而玅理清徹。但覺心目開明。不復認攀緣為心。",
    "X15n0303_005:0442a06": "浮根為目矣。歎未曾有。未甞開演者。今始開演矣。",
    "X15n0303_005:0442a07": "阿難合掌頂禮白佛。我今聞佛知無不言。言無不",
    "X15n0303_005:0442a08": "了。略無遮護。此皆從大悲心中流出。此根性又淨。",
    "X15n0303_005:0442a09": "又玅。又常。為最真最實之法句。我心已得領悟矣。",
    "X15n0303_005:0442a10": "所未達者。六自為六。一自為一。何故六解而一遂",
    "X15n0303_005:0442a11": "亡乎。結固同結。解亦同解。何故舒之與結。皆有倫",
    "X15n0303_005:0442a12": "次乎。惟垂大慈(云云)洗滌沉垢焉。",
    "X15n0303_005:0442a13": "即時。如來於師子座。整涅槃僧。(裏衣也)斂僧伽梨。(大衣也)",
    "X15n0303_005:0442a14": "攬七寶几。引手於几。取劫波羅天(時分即夜摩天)所奉華巾。",
    "X15n0303_005:0442a15": "於大眾前。綰成一結。示阿難言。此名何等。阿難大眾。",
    "X15n0303_005:0442a16": "俱白佛言。此名為結。於是。如來綰疊華巾。又成一結。",
    "X15n0303_005:0442a17": "重問阿難。此名何等。阿難大眾。又白佛言。此亦名結。",
    "X15n0303_005:0442a18": "如是倫次綰疊華巾。總成六結。一一結成。皆取手中",
    "X15n0303_005:0442a19": "所成之結。持問阿難。此名何等。阿難大眾。亦復如是。",
    "X15n0303_005:0442a20": "次第詶佛。此名為結(疊華西天之帛。價值無量。今天獻尤為貴重可知)。",
    "X15n0303_005:0442a21": "此先示結有倫次者。欲顯因有六種迷根。而一巾",
    "X15n0303_005:0442a22": "遂成六結。如明暗發見。動靜發聽等是也。夫言相",
    "X15n0303_005:0442a23": "並彰。令人易省。即時如來於師子座。整頓裏衣。收",
    "X15n0303_005:0442a24": "斂大衣。攬七寶之几案。外手於几。取夜摩天所奉",
    "X15n0303_005:0442b01": "疊華之巾。於大眾前。綰成一結。示阿難言。此名何",
    "X15n0303_005:0442b02": "等。阿難大眾。俱白佛言。此名為結。於是如來又綰",
    "X15n0303_005:0442b03": "一結。又如此問。阿難大眾。亦如此答。此亦名結。如",
    "X15n0303_005:0442b04": "是次第。綰至六結。一一結成。一一持問。阿難大眾。",
    "X15n0303_005:0442b05": "次第詶答。皆曰此名為結。即示結時。元有倫次顯",
    "X15n0303_005:0442b06": "然矣。○正脉謂不是橫喻眼耳等六。以彼根結。元",
    "X15n0303_005:0442b07": "非先眼後耳等。然佛語圓玅。無所不可。即諸先眼",
    "X15n0303_005:0442b08": "後耳。亦無不可也。",
    "X15n0303_005:0442b09": "佛告阿難。此疊華巾。先實一條。(此在次二句正脉以為倒亂。恐是譯寫之",
    "X15n0303_005:0442b10": "誤故正之)我初綰巾。汝名為結。(此是首二句)第二第三。云何汝",
    "X15n0303_005:0442b11": "曹復名為結。阿難白佛言。世尊。此寶疊華。緝績成巾。",
    "X15n0303_005:0442b12": "雖本一體。如我思惟。如來一綰得一結名。若百綰成。",
    "X15n0303_005:0442b13": "終名百結。何況此中祗有六結。終不至七。亦不停五。",
    "X15n0303_005:0442b14": "云何如來祗許初時。第二第三。不名為結。",
    "X15n0303_005:0442b15": "一巾。喻業識也。六結。喻六根也。一巾應成一結。何",
    "X15n0303_005:0442b16": "故成六。故佛又反詰云。此疊華巾。先實一條耳。我",
    "X15n0303_005:0442b17": "初綰成一結。汝名為結矣。至於第二第三。云何亦",
    "X15n0303_005:0442b18": "名為結。若是乎巾一而結多耶。阿難答言。世尊。此",
    "X15n0303_005:0442b19": "疊華寶巾。緝績所成。雖是一條。本無多體。然我思",
    "X15n0303_005:0442b20": "維。一綰而得一結。若百綰。即名百結矣。今此巾祗",
    "X15n0303_005:0442b21": "有六結。多不至七。少不停五。明明六結。非屬強名。",
    "X15n0303_005:0442b22": "云何如來祗許初結為結。而第二第三。即不名結",
    "X15n0303_005:0442b23": "耶。此科詰問。要令阿難答出巾體是一。因結成六。",
    "X15n0303_005:0442b24": "以顯六結全是一巾所成也。",
    "X15n0303_005:0442c01": "佛告阿難。此寶華巾。汝知此巾元止一條。我六綰時。",
    "X15n0303_005:0442c02": "名有六結。汝審觀察。巾體是同。因結有異。於意云何。",
    "X15n0303_005:0442c03": "初綰結成。名為第一。如是乃至第六結生。我今欲將",
    "X15n0303_005:0442c04": "第六結名成第一不。不也世尊。六結若存。斯第六名。",
    "X15n0303_005:0442c05": "終非第一。縱我歷生。盡其明辨。如何令是六結亂名。",
    "X15n0303_005:0442c06": "佛言如是。六結不同。循顧本因。一巾所造。令其雜亂。",
    "X15n0303_005:0442c07": "終不得成。則汝六根。亦復如是。畢竟同中。生畢竟異。",
    "X15n0303_005:0442c08": "此亦故問反激令其自辨可不也。佛告阿難。此寶",
    "X15n0303_005:0442c09": "華巾。汝既知其元是一條。因我六綰而有六結矣。",
    "X15n0303_005:0442c10": "汝又詳審觀察。未結之先。巾體是同。一相不立。六",
    "X15n0303_005:0442c11": "相何有。既結之後。因結有異。六相定別。一相奚存。",
    "X15n0303_005:0442c12": "於汝意下云何。因初綰而名第一。至六綰而名第",
    "X15n0303_005:0442c13": "六。我今欲將第六以當第一。如將意根作眼根用。",
    "X15n0303_005:0442c14": "如是得不。世尊以性中相知。故難其可能以六成",
    "X15n0303_005:0442c15": "一也。阿難答言。不也。世尊。六結現存。斯名第六。終",
    "X15n0303_005:0442c16": "非第一。縱竭我歷生聰明才辨。亦不能令此六結",
    "X15n0303_005:0442c17": "錯亂而名。尊者以用中相背。故答六結不可亂名",
    "X15n0303_005:0442c18": "也。佛迎而許之云。汝言如是。六結雖然不同。若還",
    "X15n0303_005:0442c19": "顧本因。元是一巾所造。但一既成六。一不可見。六",
    "X15n0303_005:0442c20": "不可亂。令其雜亂。終不得成。則汝現前六根。亦復",
    "X15n0303_005:0442c21": "如是。未結之先。元是一體。本無異同。既結之後。各",
    "X15n0303_005:0442c22": "有界限分隔。則意不可為眼用。眼不可為意用。從",
    "X15n0303_005:0442c23": "畢竟同中。而生畢竟異。葢真心本體。一相尚不可",
    "X15n0303_005:0442c24": "得。六結豈可得哉。所謂畢竟同也。及其從真起妄。",
    "X15n0303_005:0443a01": "而六結已成。則其序尚不可亂。而其六豈能暫忘",
    "X15n0303_005:0443a02": "哉。所謂成畢竟異也。○正脉謂六結喻竪出六層。",
    "X15n0303_005:0443a03": "於同異二字。終說不去。葢一動。二靜。三聞。四覺。五",
    "X15n0303_005:0443a04": "空。六滅。只可云次第。不可云同異也。",
    "X15n0303_005:0443a05": "佛告阿難。汝必嫌此六結不成。願樂一成。復云何得。",
    "X15n0303_005:0443a06": "阿難言。此結若存。是非鋒起。於中自生此結非彼彼",
    "X15n0303_005:0443a07": "結非此。如來今日。若總解除。結若不生。則無彼此。(六根",
    "X15n0303_005:0443a08": "方可言彼此。若喻竪推六重豈可分彼此耶)尚不名一。六云何成。佛言。六",
    "X15n0303_005:0443a09": "解一亡。亦復如是。",
    "X15n0303_005:0443a10": "此復審以明六解一亡也。佛告阿難。我綰華巾成",
    "X15n0303_005:0443a11": "結。汝必嫌之而不欲其成六結。惟願其還成一巾",
    "X15n0303_005:0443a12": "者。用何籌策。方可得成。阿難言。六結若存。則彼此",
    "X15n0303_005:0443a13": "各有定位。復有定名。若以六作一。則諍論鋒起。決",
    "X15n0303_005:0443a14": "不可得。以此結非彼結。彼結非此結故也。如來今",
    "X15n0303_005:0443a15": "日。若將六結一總解除。既無有結。即無彼此。彼此",
    "X15n0303_005:0443a16": "既無。即一尚不可得。而況六乎。佛即就喻以印之",
    "X15n0303_005:0443a17": "云。所謂六解一亡。亦如此耳。葢六根全體是箇識",
    "X15n0303_005:0443a18": "精。由粘妄發光。故在眼名見。在耳名聞等。故六根",
    "X15n0303_005:0443a19": "解而識精空。猶六結解而一巾空也。然一亡。亦非",
    "X15n0303_005:0443a20": "並其真體而失之。但是不對乎六結。自不立乎一",
    "X15n0303_005:0443a21": "真而已。○答六解一亡竟。",
    "X15n0303_005:0443a22": "由汝無始心性狂亂。知見妄發。發妄不息。勞見發塵。",
    "X15n0303_005:0443a23": "如勞目睛則有狂華。於湛精明。無因亂起一切世間",
    "X15n0303_005:0443a24": "山河大地。生死涅槃。皆即狂勞。顛倒華相。",
    "X15n0303_005:0443b01": "此答舒結倫次之問而先示結生次第也。夫六根",
    "X15n0303_005:0443b02": "雖同六結。而六根中。又各具六重結相。由汝無始",
    "X15n0303_005:0443b03": "以來。玅明本覺心性。橫起無明為狂。無明所生三",
    "X15n0303_005:0443b04": "細為亂。此即第一結成。圓通中。當於滅結也。於是",
    "X15n0303_005:0443b05": "知見妄發。見法實有。乃法執位。即二三結成。圓通",
    "X15n0303_005:0443b06": "中。當於空覺二結也。於是發妄不息。勞見發塵。見",
    "X15n0303_005:0443b07": "我及我所。乃人執位。餘三結成。圓通中。勞見即當",
    "X15n0303_005:0443b08": "根結。發塵即當動靜二結也。所謂勞見發塵者。譬",
    "X15n0303_005:0443b09": "如勞目之睛。則見狂華。於湛精明中。無因亂起。可",
    "X15n0303_005:0443b10": "見一切世間山河大地。諸有為相。生死涅槃。諸有",
    "X15n0303_005:0443b11": "為法。皆是心性狂勞中顛倒亂起之華相而已。豈",
    "X15n0303_005:0443b12": "有真哉。由六根中。各各具此六重。故從真起妄。自",
    "X15n0303_005:0443b13": "細向粗。而結之倫次。歷然可見矣。○此涅槃。對生",
    "X15n0303_005:0443b14": "死而立。即二乘執相見為無。而墮法見者。張拙謂",
    "X15n0303_005:0443b15": "涅槃生死等空華。正謂此也。",
    "X15n0303_005:0443b16": "阿難言。此勞同結。云何解除。如來以手將所結巾。偏",
    "X15n0303_005:0443b17": "掣其左。問阿難言。如是解不。不也世尊。旋復以手偏",
    "X15n0303_005:0443b18": "掣右邊。又問阿難。如是解不。不也世尊。佛告阿難。我",
    "X15n0303_005:0443b19": "今以手左右各牽。竟不能解。汝設方便。云何解成。阿",
    "X15n0303_005:0443b20": "難白佛言。當於結心解即分散。佛告阿難。如是如是。",
    "X15n0303_005:0443b21": "若欲解除。當於結心。",
    "X15n0303_005:0443b22": "此復問解結之方而密示其要也。阿難問言。此勞",
    "X15n0303_005:0443b23": "見發塵之勞。即是一巾所成之結。不知用何等工",
    "X15n0303_005:0443b24": "夫。方得解除。如來以手將所結巾。偏掣其左。問云。",
    "X15n0303_005:0443c01": "如是解不。曰不也。世尊。此譬凡夫之滯六根為有。",
    "X15n0303_005:0443c02": "而長淪生死。豈能解根也。旋復以手偏牽右邊。又",
    "X15n0303_005:0443c03": "問如是解不。曰不也。世尊。此譬二乘之觀六根為",
    "X15n0303_005:0443c04": "空。而永晦涅槃。安得圓通也。葢空有二執。皆是以",
    "X15n0303_005:0443c05": "結去結。盡屬偏邪。俱不能解。於是佛告阿難。我今",
    "X15n0303_005:0443c06": "左右各牽。既不能解。汝有何方便。方可解得。阿難",
    "X15n0303_005:0443c07": "答云。世尊。當從結心下手。解即分散矣。所謂從命",
    "X15n0303_005:0443c08": "根下一刀。千了百當是也。向後二十五聖。無非從",
    "X15n0303_005:0443c09": "結心下手。以破除識陰。故皆證圓通耳。佛印之云。",
    "X15n0303_005:0443c10": "如是。如是。若要解結。信非結心不可。夫結心雖譬",
    "X15n0303_005:0443c11": "中道。然非兼彼空有。合成中道。亦非離彼空有。別",
    "X15n0303_005:0443c12": "立中道。乃是悟此根性。體自在而無繫。本不屬有。",
    "X15n0303_005:0443c13": "不迷為有而已。更不勞於觀空破有也。達此根性。",
    "X15n0303_005:0443c14": "用徧現而互融。本不屬空。不晦為空而已。更不勞",
    "X15n0303_005:0443c15": "於觀有破空也。如後耳根圓通既不執有。亦不觀",
    "X15n0303_005:0443c16": "空。惟一反聞。忘塵頓入。由是而二空漸證。玅體現。",
    "X15n0303_005:0443c17": "而有自破也。俱空不生。大用起。而空自離也。是則",
    "X15n0303_005:0443c18": "反聞自性。即是結心。雙超空有之中道矣。前人不",
    "X15n0303_005:0443c19": "達。強以別安三觀。其說支離。真蛇足哉。○諸家以",
    "X15n0303_005:0443c20": "斷常為左右。中道為結心。詳前後文。都無此意。蓮",
    "X15n0303_005:0443c21": "師曰。左右者。解於結之末也。故勞而無功。結心者。",
    "X15n0303_005:0443c22": "解於結之本也。故逸而有成。良由虗妄狂心。迷而",
    "X15n0303_005:0443c23": "取境。因此成結。此結心也。若不於結心中解。其餘",
    "X15n0303_005:0443c24": "解法。左之右之。舍一取一。莫能得也。則所謂斷常",
    "X15n0303_005:0444a01": "空有等種種諸法。亦攝盡矣。",
    "X15n0303_005:0444a02": "阿難。我說佛法從因緣生。非取世間和合粗相。如來",
    "X15n0303_005:0444a03": "發明世出世法。知其本因隨所緣出。如是乃至。恒沙",
    "X15n0303_005:0444a04": "界外一滴之雨。亦知頭數。現前種種。松直棘曲。鵠白",
    "X15n0303_005:0444a05": "烏玄。皆了元由。是故阿難。隨汝心中。選擇六根。根結",
    "X15n0303_005:0444a06": "若除。塵相自滅。諸妄銷亡。不真何待。",
    "X15n0303_005:0444a07": "此激其欲從結心必選圓根為發悟之緣也。阿難。",
    "X15n0303_005:0444a08": "我前此痛斥因緣矣。然而佛法未甞不從因緣生。",
    "X15n0303_005:0444a09": "但我所說之因緣。非取世間四緣和合而生識。三",
    "X15n0303_005:0444a10": "緣和合而生人。二緣和合而生物之類。今說因緣。",
    "X15n0303_005:0444a11": "是欲揀選圓根。一門深入。發明大事因緣也。然我",
    "X15n0303_005:0444a12": "觀察六凡四聖。世間出世間法。一一知其本因。皆",
    "X15n0303_005:0444a13": "從緣出。如六凡以善惡不動業為因。以趣生時所",
    "X15n0303_005:0444a14": "見憎愛二境為緣。四聖以多生積薰諸乘教理為",
    "X15n0303_005:0444a15": "因。以所遇善知識開導為緣。如是乃至極難知者。",
    "X15n0303_005:0444a16": "如恒沙界外雨滴。皆知其數。現前松直棘曲。鵠白",
    "X15n0303_005:0444a17": "烏玄。皆了緣由。佛智如此。則所說解法。決無差謬。",
    "X15n0303_005:0444a18": "所許證取。決不賺誤。是故阿難。汝當確信選根從",
    "X15n0303_005:0444a19": "六根中。選一圓根。一門深入。根結若除。塵相自滅。",
    "X15n0303_005:0444a20": "即五根應拔圓脫也。諸妄鎖亡。不真何待。即云何",
    "X15n0303_005:0444a21": "不成無上知覺也。舍選根而求結心。吾不知之矣。",
    "X15n0303_005:0444a22": "阿難。我今問汝。此劫波羅巾。六結現前。同時解縈。得",
    "X15n0303_005:0444a23": "同除不。不也世尊。是結本以次第綰生。今日當須次",
    "X15n0303_005:0444a24": "第而解。六結同體。結不同時。則結解時。云何同除。佛",
    "X15n0303_005:0444b01": "言。六根解除亦復如是。",
    "X15n0303_005:0444b02": "此明解有倫次也。阿難。我今問汝。此巾六結現前。",
    "X15n0303_005:0444b03": "我將同時解其縈繫。可得應手同除。不須次第不。",
    "X15n0303_005:0444b04": "阿難言。不也。世尊。是結本以自一至六。次第綰生。",
    "X15n0303_005:0444b05": "今欲解之。亦當自一至六。次第而解。何也。六結雖",
    "X15n0303_005:0444b06": "同巾體。而綰結元不同時。則佛言同除。無有是處。",
    "X15n0303_005:0444b07": "佛言。六根解除。亦復如是。葢六根之結。雖非先眼",
    "X15n0303_005:0444b08": "後耳。先鼻後舌等。然六根中。各各具有六重結相。",
    "X15n0303_005:0444b09": "則未甞無次第也。既有次第。而解欲同除。可乎哉。",
    "X15n0303_005:0444b10": "○蓮師曰。結解次第。非眼結解已。次解耳結。次解",
    "X15n0303_005:0444b11": "鼻結之謂也。六結不能一時齊解。必須一根先解。",
    "X15n0303_005:0444b12": "次五根任運而解也。六根解除亦復如是。當屬上",
    "X15n0303_005:0444b13": "文。此根初解以下。別是一意。上明解結次第。下明",
    "X15n0303_005:0444b14": "結解所得之功能也。",
    "X15n0303_005:0444b15": "此根初解。先得人空。空性圓明。成法解脫。解脫法已。",
    "X15n0303_005:0444b16": "俱空不生。是名菩薩從三摩地得無生忍。",
    "X15n0303_005:0444b17": "以解之次第言之。根之結也。由心性狂亂。以至勞",
    "X15n0303_005:0444b18": "見發塵。自細向粗。以順而成。則根之解也。由勞見",
    "X15n0303_005:0444b19": "發塵。以遡心性狂亂。由粗反細。以逆而銷。是以此",
    "X15n0303_005:0444b20": "根初解。先得人空。葢初忘動塵。(入流忘所)為除第六結。",
    "X15n0303_005:0444b21": "次忘靜塵。(動靜不生)除第五結。此當須陀洹果。斷於我",
    "X15n0303_005:0444b22": "執分別即見惑也。次盡聞根。(聞所聞盡)除第四結。此當",
    "X15n0303_005:0444b23": "後三果。斷於我執俱生。即思惑也。既得人空。則人",
    "X15n0303_005:0444b24": "執已除。而所謂勞見發塵。一切世間生死俱盡矣。",
    "X15n0303_005:0444c01": "由是空性圓明。成法解脫。先捨智愛。(覺所覺空)即斷法",
    "X15n0303_005:0444c02": "執分別。為除第三結。次捨理愛。(空所空滅)即斷法執俱",
    "X15n0303_005:0444c03": "生。為除第二結。葢空人而不空法。但得空之少分。",
    "X15n0303_005:0444c04": "而非圓明。故法解脫位。方得圓明。既法執已除。則",
    "X15n0303_005:0444c05": "所謂知見妄發。出世間涅槃俱盡矣。由是解脫法",
    "X15n0303_005:0444c06": "已。俱空不生。由證人空。則分別俱生二種我見不",
    "X15n0303_005:0444c07": "起。由證法空。則分別俱生二種法見亦亡。然雖證",
    "X15n0303_005:0444c08": "二空。尚有二空相在。此復空其二空。故曰俱空不",
    "X15n0303_005:0444c09": "生。(生滅既滅寂滅現前)為除第一結。而所謂心性狂亂者俱",
    "X15n0303_005:0444c10": "盡。山河大地。應念化成無上知覺。此其時矣。解結",
    "X15n0303_005:0444c11": "至此。是名菩薩從三摩地之玅因。得無生忍之玅",
    "X15n0303_005:0444c12": "果。菩薩住此忍中。不見有少法生。不見有少法滅。",
    "X15n0303_005:0444c13": "故謂之無生忍。而入發心住也。汝問舒結倫次。其",
    "X15n0303_005:0444c14": "序如此。而六解一亡。亦無餘蘊矣。○鍾云。得人空",
    "X15n0303_005:0444c15": "者。於我無著。破煩惱障也。空性圓明。成法解脫。則",
    "X15n0303_005:0444c16": "破所知障。得法空矣。俱空者。人法俱空。而俱空亦",
    "X15n0303_005:0444c17": "空。是從正受得無生忍矣。如澄濁水。沙土自沉。此",
    "X15n0303_005:0444c18": "之謂也。人空法空。六根之人法也。根根有人法二",
    "X15n0303_005:0444c19": "執亦根根有人法二空。雖有先後。法爾如然。無先",
    "X15n0303_005:0444c20": "後中之先後也。○此正結心解除之實也。譬如有",
    "X15n0303_005:0444c21": "人。本因元氣受傷。標現寒熱二症。愚者或服熱藥。",
    "X15n0303_005:0444c22": "或服寒藥。皆不能愈。智者不用熱藥。亦不用寒藥。",
    "X15n0303_005:0444c23": "但用直扶元氣之藥。則此病初愈。先退熱症。熱症",
    "X15n0303_005:0444c24": "平復。寒症亦除。寒熱除已。調理亦忘。法中根性被",
    "X15n0303_005:0445a01": "縛。如元氣受傷也。空有二執俱結。如標現寒熱二",
    "X15n0303_005:0445a02": "症也。凡小用空有二邊。皆不能解。如愚人服寒熱",
    "X15n0303_005:0445a03": "二藥。皆不能愈也。今經令不著空有。如不用寒熱",
    "X15n0303_005:0445a04": "二藥也。惟令旋根脫塵。如惟用直扶元氣之藥也。",
    "X15n0303_005:0445a05": "此根初解。先得人空。如此病初愈。先除熱症也。空",
    "X15n0303_005:0445a06": "性圓明。成法解脫。如熱病平復。寒病亦除也。解脫",
    "X15n0303_005:0445a07": "法已。俱空不生。如寒熱除已。調理亦忘也。○答舒",
    "X15n0303_005:0445a08": "結倫次竟。",
    "X15n0303_005:0445a09": "阿難及諸大眾。蒙佛開示。慧(即始覺)覺(即本覺)圓通(即六根互",
    "X15n0303_005:0445a10": "用)得無疑惑。一時合掌。頂禮雙足。而白佛言。我等今",
    "X15n0303_005:0445a11": "日。身心皎然。快得無礙。雖復悟知一六亡義。然猶未",
    "X15n0303_005:0445a12": "達圓通本根。世尊。我輩飄零。積劫孤露。何心何慮。預",
    "X15n0303_005:0445a13": "佛天倫。如失乳兒忽遇慈母。若復因此際會道成。所",
    "X15n0303_005:0445a14": "得密言。還同本悟。則與未聞。無有差別。惟垂大悲。惠",
    "X15n0303_005:0445a15": "我秘嚴。成就如來最後開示。作是語已。五體投地。退",
    "X15n0303_005:0445a16": "藏密機。冀佛冥授。",
    "X15n0303_005:0445a17": "此正請圓通本根為入華屋之門也。阿難及諸大",
    "X15n0303_005:0445a18": "眾。蒙佛開示。於慧覺圓通之理。雖未豁然而證。實",
    "X15n0303_005:0445a19": "亦決定分明。了無疑惑矣。於是合掌頂禮。而白佛",
    "X15n0303_005:0445a20": "言。我等今日。由悟六解。故身無礙。一亡。故心無礙。",
    "X15n0303_005:0445a21": "然雖悟知六解一亡。實猶未達六根中。誰為圓通",
    "X15n0303_005:0445a22": "本根。而為我所當選用者。世尊。我輩飄零。流轉諸",
    "X15n0303_005:0445a23": "趣。積劫以來。無師導引而孤。無德庇身而露。何心",
    "X15n0303_005:0445a24": "何慮。為佛之弟。預佛天倫。於流轉時。忽霑法乳。如",
    "X15n0303_005:0445b01": "失乳兒。忽遇慈母。自慶出於望外。若復因此際遇。",
    "X15n0303_005:0445b02": "得成聖果。不負為如來之弟。今我雖得如來開示",
    "X15n0303_005:0445b03": "密語。猶是多聞記持。非己智分。還同數他家寶。未",
    "X15n0303_005:0445b04": "有一毫新證。實與未聞之時。無有差別。惟願垂大",
    "X15n0303_005:0445b05": "慈悲。惠我秘密玅嚴。成就如來最後開示。究竟全",
    "X15n0303_005:0445b06": "分之慈誨。作是語已。五體投地。即起默聽。退藏於",
    "X15n0303_005:0445b07": "密。冀佛冥授。葢望佛的指一門。令得深入也。曰冥",
    "X15n0303_005:0445b08": "授者。意含不必佛說也。是則大權施設之宜。師資",
    "X15n0303_005:0445b09": "簧鼓之意。於茲備見之矣。",
    "X15n0303_005:0445b10": "爾時世尊。普告眾中諸大菩薩及諸漏盡大阿羅漢。",
    "X15n0303_005:0445b11": "汝等菩薩及阿羅漢。生我法中。得成無學。(菩薩亦稱無學者。誌",
    "X15n0303_005:0445b12": "公云。不起絲毫修學心。無相光中常自在。是菩薩無學之明証也)吾今問汝。最初發",
    "X15n0303_005:0445b13": "心。悟十八界(不言七大者。六塵攝前五大。根識攝後二大也)誰為圓通。從何",
    "X15n0303_005:0445b14": "方便。入三摩地。",
    "X15n0303_005:0445b15": "此令二十五聖各陳圓通以答阿難之請也。爾時",
    "X15n0303_005:0445b16": "世尊。不復自言。但告會中諸大菩薩。大阿羅漢云。",
    "X15n0303_005:0445b17": "汝等生於我法之中。勤苦修行。得到無學田地。吾",
    "X15n0303_005:0445b18": "今問汝。最初從那一法上。發菩提心。悟此十八界",
    "X15n0303_005:0445b19": "中。誰為圓通。從何方便。入三摩地。汝當盡言無隱。",
    "X15n0303_005:0445b20": "我將擇而取焉。○問。此下各陳圓通。與宗門見色",
    "X15n0303_005:0445b21": "聞聲入道者。同耶。異耶。答。不盡同。而亦不盡異也。",
    "X15n0303_005:0445b22": "宗門人。據現生悟處。未必是彼修習法門。如靈雲",
    "X15n0303_005:0445b23": "豈以桃華為修門耶。但是參究疑情。逼拶功極。忽",
    "X15n0303_005:0445b24": "於見色處。瞥的透露而已。今四諦不淨。甞藥觀法。",
    "X15n0303_005:0445c01": "多是所修法門。功久證入。若此。則未敢言同也。然",
    "X15n0303_005:0445c02": "宗門人。亦有差別因緣。具眼師家。能預知之。如緣",
    "X15n0303_005:0445c03": "在聲處。決不於色處悟。乃至於人於經。棒喝言句",
    "X15n0303_005:0445c04": "等。皆各一定。不得錯亂。推其過去。未必不是彼熟",
    "X15n0303_005:0445c05": "習使然也。不然。則師家何預知之。若此。則與諸聖。",
    "X15n0303_005:0445c06": "亦未敢言異也。惟香嚴跋陀等。聞香覺觸等。似一",
    "X15n0303_005:0445c07": "時忽然之事。則與宗門現生之悟相似耳。智者審",
    "X15n0303_005:0445c08": "之。○鍾疏云。二十五聖證圓通處。頭頭拈來。頭頭",
    "X15n0303_005:0445c09": "皆是。其著眼下手。不知從何悟入。從何透出。不待",
    "X15n0303_005:0445c10": "證果之後。即因地已極圓通矣。宗門一派。分明是",
    "X15n0303_005:0445c11": "諸老逗出。○又云。但言十八。則已攝七。故前云。十",
    "X15n0303_005:0445c12": "方如來。於十八界。一一修行。皆得圓滿無上菩提。",
    "X15n0303_005:0445c13": "又此十八。只是六根。而各開根境識三。則但言六。",
    "X15n0303_005:0445c14": "其義亦周。故前文云。令汝生死輪轉。安樂玅常。同",
    "X15n0303_005:0445c15": "是六根。更非他物。",
    "X15n0303_005:0445c16": "憍陳那(此云火器)五比丘。即從座起。頂禮佛足。而白佛言。",
    "X15n0303_005:0445c17": "我在鹿苑。及於鷄園。(皆古帝王養畜之地)觀見如來最初成道。",
    "X15n0303_005:0445c18": "於佛音聲。悟明四諦。佛問比丘。我初稱解。如來印我。",
    "X15n0303_005:0445c19": "名阿若多。(此云解)玅音密圓。我於音聲。得阿羅漢。佛問",
    "X15n0303_005:0445c20": "圓通。如我所證。音聲為上。",
    "X15n0303_005:0445c21": "此陳聲塵悟入也。爾時憍陳那五比丘。即從座起",
    "X15n0303_005:0445c22": "頂禮佛足。而白佛言。我昔棄佛。在於鹿苑鷄園。各",
    "X15n0303_005:0445c23": "自修行。及佛成道。先來度我。故我觀見如來最初",
    "X15n0303_005:0445c24": "成道。佛為我等。三轉四諦。皆借音聲。我等悟明四",
    "X15n0303_005:0446a01": "諦。亦賴音聲。佛問比丘。誰得悟者。惟我最先解悟。",
    "X15n0303_005:0446a02": "故如來即以解名印證於我。且佛以一音說法。眾",
    "X15n0303_005:0446a03": "生隨類得解。當說四諦時。實行聲聞。但領生滅之",
    "X15n0303_005:0446a04": "旨。而玅音密圓。徹於無作四諦。惟我密發深解。證",
    "X15n0303_005:0446a05": "圓實理。即音聲而悟入無聲三昧。得大乘阿羅漢。",
    "X15n0303_005:0446a06": "今佛問圓通。如我所證。音聲為上。此方真教體。清",
    "X15n0303_005:0446a07": "淨在音聞。故集經者。以陳那為始。而觀音為終也。",
    "X15n0303_005:0446a08": "○如來藏玅音。即音之實相密圓者。密悟圓理也。",
    "X15n0303_005:0446a09": "四諦。苦集滅道也。",
    "X15n0303_005:0446a10": "優婆尼沙陀(此云近少亦云色性謂微塵是色之少分故)即從座起。頂禮",
    "X15n0303_005:0446a11": "佛足。而白佛言。我亦觀佛最初成道。觀不淨相。生大",
    "X15n0303_005:0446a12": "厭離。悟諸色性。以從不淨白骨微塵歸於虗空。空色",
    "X15n0303_005:0446a13": "二無。成無學道。如來印我。名離沙陀。塵色既淨。玅色",
    "X15n0303_005:0446a14": "密圓。我從色相。得阿羅漢。佛問圓通。如我所證。色因",
    "X15n0303_005:0446a15": "為上。",
    "X15n0303_005:0446a16": "此因色塵悟入也。優婆尼沙陀(云云)白佛言。我亦",
    "X15n0303_005:0446a17": "觀佛最初成道。因多貪慾。佛令作九想觀以治之。",
    "X15n0303_005:0446a18": "觀此身內。有三十六物。外則九孔。惡露常流。從生",
    "X15n0303_005:0446a19": "至死。終無一淨。轉好心而成惡心。生大厭離。悟諸",
    "X15n0303_005:0446a20": "色性。始從不淨。歸於白骨微塵。畢竟是空。以色為",
    "X15n0303_005:0446a21": "病。以空為藥。既歸於空。則病愈藥除。空色二無。忽",
    "X15n0303_005:0446a22": "然證入。成無學道。如來印我。即名色性。於是相盡",
    "X15n0303_005:0446a23": "性現。普觀諸色皆是佛色。皆即如來藏心。周徧法",
    "X15n0303_005:0446a24": "界。密而且圓。是故我從色相。得阿羅漢。佛問圓通。",
    "X15n0303_005:0446b01": "如我所證。色因為上。葢佛法從因緣生。而我以色",
    "X15n0303_005:0446b02": "為入圓之因也。○九想者。一肨脹想。二青瘀想。三",
    "X15n0303_005:0446b03": "壞想。四血塗漫想。五膿爛想。六蟲噉想。七散想。八",
    "X15n0303_005:0446b04": "骨想。九燒想也。",
    "X15n0303_005:0446b05": "香嚴童子。即從座起。頂禮佛足。而白佛言。我聞如來",
    "X15n0303_005:0446b06": "教我諦觀諸有為相。我時辭佛。宴晦清齋。見諸比丘",
    "X15n0303_005:0446b07": "燒沉水香。香氣寂然。來入鼻中。我觀此氣。非木非空。",
    "X15n0303_005:0446b08": "非煙非火。去無所著。來無所從。由是意銷。發明無漏。",
    "X15n0303_005:0446b09": "如來印我。得香嚴號。塵氣倐滅。玅香密圓。我從香嚴。",
    "X15n0303_005:0446b10": "得阿羅漢。佛問圓通。如我所證。香嚴為上(以玅香莊嚴法身故",
    "X15n0303_005:0446b11": "號香嚴)。",
    "X15n0303_005:0446b12": "此因香塵悟入也。香嚴童子。(云云)白佛言。昔者我",
    "X15n0303_005:0446b13": "承如來教我於一切處。諦觀根塵識等。諸有為相。",
    "X15n0303_005:0446b14": "我時辭佛。宴坐晦息。於清齋之中。但見諸比丘燒",
    "X15n0303_005:0446b15": "沉水香。香氣寂然。來入鼻中。夫香亦有為中一法",
    "X15n0303_005:0446b16": "也。我即諦觀此氣。非木也。而不從自出。非煙火也。",
    "X15n0303_005:0446b17": "而不從他出。非和合也。而不從共出。非空也。而不",
    "X15n0303_005:0446b18": "從無因出。四性皆無。倐聚倐散。去無所著。或斷或",
    "X15n0303_005:0446b19": "續。來無所從。由是意銷。入無分別發明無漏。達熾",
    "X15n0303_005:0446b20": "然香體。即如來藏心。故如來印我。得香嚴號。從此",
    "X15n0303_005:0446b21": "相盡性現。塵氣倐滅。玅香密圓。一切香。皆是法身",
    "X15n0303_005:0446b22": "香。我從香嚴得阿羅漢。佛問圓通。即我所證。香嚴",
    "X15n0303_005:0446b23": "為上。○此與跋陀。酷似宗門悟處。而尚多假於分",
    "X15n0303_005:0446b24": "別。宗家未必若是。然宗家悟後。見諦雖同。而證之",
    "X15n0303_005:0446c01": "淺深。隨於宿根。實不可定。此之諸聖。洞見藏心。亦",
    "X15n0303_005:0446c02": "無不同。而初心證位。定在七信以上。通於初住。是",
    "X15n0303_005:0446c03": "證亦同也。不然。則不可同語圓通位矣。後皆放此。",
    "X15n0303_005:0446c04": "藥王藥上二法王子。并在會中五百梵天。即從座起。",
    "X15n0303_005:0446c05": "頂禮佛足。而白佛言。我無始劫。為世良醫。口中甞此",
    "X15n0303_005:0446c06": "娑婆世界草木金石。名數凡有十萬八千。如是悉知",
    "X15n0303_005:0446c07": "苦醋鹹淡甘辛等味。并諸和合。俱生變異。是冷是熱。",
    "X15n0303_005:0446c08": "有毒無毒。悉能徧知。承事如來。了知味性非空非有",
    "X15n0303_005:0446c09": "非即身心。非離身心。分別味因。從是開悟。蒙佛如來",
    "X15n0303_005:0446c10": "印我昆季藥王藥上二菩薩名。今於會中為法王子。",
    "X15n0303_005:0446c11": "因味覺明。位登菩薩。佛問圓通。如我所證味因為上。",
    "X15n0303_005:0446c12": "此因味塵悟入也。藥王藥上二法王子。(云云)而白",
    "X15n0303_005:0446c13": "佛言。我從無始劫來。為世良醫。口中甞此世間諸",
    "X15n0303_005:0446c14": "味。名數凡有十萬八千。悉知其五味之味。與無味",
    "X15n0303_005:0446c15": "之淡。并眾味共成之和合。直爾采用之俱生。修煉",
    "X15n0303_005:0446c16": "炮炙之變異。其中或冷或熱。有毒無毒。悉能徧知。",
    "X15n0303_005:0446c17": "承事如來。宿習不忘。即從味處觀察。了知味性。舌",
    "X15n0303_005:0446c18": "與藥觸。熾然味現。故非空。雖觸舌現。實無形相。故",
    "X15n0303_005:0446c19": "非有。舌即身也。舌識即心也。諸藥不來。則舌與識。",
    "X15n0303_005:0446c20": "不自現於苦等。故非即身心。舌識不甞。諸藥豈能",
    "X15n0303_005:0446c21": "自現苦等。故非離身心。分別味因。一一追究味因",
    "X15n0303_005:0446c22": "何有。忽爾悟得熾然諸味。元不從於諸藥及與身",
    "X15n0303_005:0446c23": "心。本如來藏玅真如性。蒙佛如來。印我兄弟為藥",
    "X15n0303_005:0446c24": "王藥上二菩薩名。葢如來塵劫為我導師。如是印",
    "X15n0303_005:0447a01": "我。故我今於會中。為法王子。約初發悟時。但因味",
    "X15n0303_005:0447a02": "覺明。藏心開悟。以至位登菩薩。雖復高證。元不改",
    "X15n0303_005:0447a03": "其初名也。佛問圓通。如我所證。味因為上。",
    "X15n0303_005:0447a04": "跋陀婆羅。并其同伴十六開士。即從座起。頂禮佛足。",
    "X15n0303_005:0447a05": "而白佛言。我等先於威音王佛。聞法出家。於浴僧時。",
    "X15n0303_005:0447a06": "隨例入室。忽悟水因。既不洗塵。亦不洗體。中間安然。",
    "X15n0303_005:0447a07": "得無所有。宿習無忘。乃至今時。從佛出家。令得無學。",
    "X15n0303_005:0447a08": "彼佛名我跋陀婆羅。(賢守亦云賢護)玅觸宣明。成佛子住。佛",
    "X15n0303_005:0447a09": "問圓通。如我所證。觸因為上。",
    "X15n0303_005:0447a10": "此因觸塵悟入也。跋陀婆羅并其同伴(云云)白佛",
    "X15n0303_005:0447a11": "言。我等先於威音王佛時。聞法出家。遇隨僧浴。忽",
    "X15n0303_005:0447a12": "悟水因。當沐浴時。以身觸水。以水觸身。中間熾然",
    "X15n0303_005:0447a13": "冷煖觸現。由是追究此觸。因何而有。若言因洗塵",
    "X15n0303_005:0447a14": "垢而有耶。則塵本無情。何能現觸。是不因洗塵而",
    "X15n0303_005:0447a15": "現觸也。若言因洗勝義根之覺體而有耶。則覺知",
    "X15n0303_005:0447a16": "之體。非洗可著。是亦不因洗體而現觸也。推塵推",
    "X15n0303_005:0447a17": "體。兩楹中間。安然自在。得無所有。達此觸塵。杳無",
    "X15n0303_005:0447a18": "來處。從此悟入玅真如性。故在威音時。已得見諦。",
    "X15n0303_005:0447a19": "今從佛化。又得無學。昔為初心。今證深位。彼佛名",
    "X15n0303_005:0447a20": "我跋陀婆羅。從此一觸。則觸處道場。觸目菩提。而",
    "X15n0303_005:0447a21": "玅觸宣明。證於初住。佛問圓通。如我所證。觸因為",
    "X15n0303_005:0447a22": "上。○水因者。即水為導悟之因也。此科當勿迷於",
    "X15n0303_005:0447a23": "論觸。葢觸之為塵。以身根而合色塵。中間覺其冷",
    "X15n0303_005:0447a24": "煖澁滑者。是其相也。○蓮師曰。塵體二字。眾說不",
    "X15n0303_005:0447b01": "一。不足深辨。只重悟水因耳。此水洗塵乎。塵自無",
    "X15n0303_005:0447b02": "體。何塵被洗。此水洗體乎。體屬四大。四大本空。何",
    "X15n0303_005:0447b03": "體被洗。外塵內體。內外既無。安有中間。為水洗者。",
    "X15n0303_005:0447b04": "夫觸之為義。以水與我交涉而得名。今皆無之。觸",
    "X15n0303_005:0447b05": "果安在。無觸而觸。觸實無觸。非因非緣。及與自然。",
    "X15n0303_005:0447b06": "本如來藏玅真如性。故曰玅觸宣明也。雖然。此亦",
    "X15n0303_005:0447b07": "義解。將此當悟。尚未。尚未。",
    "X15n0303_005:0447b08": "摩訶迦葉(大飲光)及紫金光比丘尼等。即從座起。頂禮",
    "X15n0303_005:0447b09": "佛足。而白佛言。我於往劫。於此界中。有佛出世。名日",
    "X15n0303_005:0447b10": "月燈。我得親近。聞法修學。佛滅度後。供養舍利。然燈",
    "X15n0303_005:0447b11": "續明。以紫金光。塗佛形像。自爾以來。世世生生。身常",
    "X15n0303_005:0447b12": "圓滿紫金光聚。此紫金光比丘尼等。即我眷屬。同時",
    "X15n0303_005:0447b13": "發心。我觀世間六塵變壞。(法塵為總。前五為別。葢觀前五塵謝落影子兼總別",
    "X15n0303_005:0447b14": "而稱六也)惟以空寂。修於滅盡。身心乃能度百千劫。猶如",
    "X15n0303_005:0447b15": "彈指。(今持金襽袈裟。於鷄足山入定。待彌勒下生。此其證也)我以空法。成阿羅",
    "X15n0303_005:0447b16": "漢。世尊說我頭陀為最。(頭陀此云抖擻。以能抖擻法塵也)玅法開明。",
    "X15n0303_005:0447b17": "銷滅諸漏。佛問圓通。如我所證。法因為上。",
    "X15n0303_005:0447b18": "此因法塵悟入也。摩訶迦葉(云云)而白佛言。我於",
    "X15n0303_005:0447b19": "往劫。值日月燈佛。聞其法而修學之。此佛滅後。我",
    "X15n0303_005:0447b20": "則供養舍利。然燈以繼續光明。常以紫光之金。塗",
    "X15n0303_005:0447b21": "佛形像。以此二種勝因。故感歷劫紫金身光。袒衣",
    "X15n0303_005:0447b22": "吞日。此紫金光比丘尼等。乃我眷屬。與我同時發",
    "X15n0303_005:0447b23": "心者。故身光亦同也。我觀世間總別六塵。託意識",
    "X15n0303_005:0447b24": "暫現。剎那剎那。念念生滅。厭此變壞。加修空觀。入",
    "X15n0303_005:0447c01": "滅盡定。此定能滅意根。空法塵。定深。則身心不動。",
    "X15n0303_005:0447c02": "忘處忘時。甚久同暫。度百千劫。猶如彈指。我以空",
    "X15n0303_005:0447c03": "法。觀破法塵。相盡性現。悟入藏心。成阿羅漢。以能",
    "X15n0303_005:0447c04": "抖擻法塵故。世尊說我頭陀為最。惟其不縛於塵。",
    "X15n0303_005:0447c05": "故六塵皆玅。徧一切處。頭頭皆是入路。動作施為。",
    "X15n0303_005:0447c06": "無非佛事。華飛釧動。並可棲神。法融藏心。故玅開",
    "X15n0303_005:0447c07": "明。藏心既入。永無漏落。故銷滅諸漏。此果之實也。",
    "X15n0303_005:0447c08": "佛問圓通。如我所證。法因為上。○六塵圓通竟。",
    "X15n0303_005:0447c09": "○此下陳五根圓通也。六根缺一者。留耳根為殿後。",
    "X15n0303_005:0447c10": "所以當此方之機也。兼詳五根。四中俱有旋反字",
    "X15n0303_005:0447c11": "面。以根性法門。均是旋根脫塵之旨。塵識不然。細",
    "X15n0303_005:0447c12": "玩可見。",
    "X15n0303_005:0447c13": "阿那律陀(此云無貧。亦云如意。乃白飯王之子。佛之堂弟。過去以一飯施辟支佛。感九十一劫",
    "X15n0303_005:0447c14": "受如意樂也)即從座起。頂禮佛足。而白佛言。我初出家。常",
    "X15n0303_005:0447c15": "樂睡眠。如來訶我。為畜生類。(咄咄胡為睡。螺螄蚌蛤類。一睡一千年。不聞佛",
    "X15n0303_005:0447c16": "名字)我聞佛訶。啼泣自責。七日不眠。失其雙目。世尊示",
    "X15n0303_005:0447c17": "我樂見(即旋見忘塵)照明(即發本明耀)金剛三昧(天眼現前如金剛。堅固不",
    "X15n0303_005:0447c18": "可破壞。非如肉眼易破壞也)我不因眼。觀見十方。精真洞然(即如來藏",
    "X15n0303_005:0447c19": "心發本明耀心眼洞開也)如觀掌果。如來印我。成阿羅漢。(佛既開本。均屬",
    "X15n0303_005:0447c20": "內秘。凡所修證何法不圓)佛問圓通。如我所證。旋見循元。斯為第",
    "X15n0303_005:0447c21": "一。",
    "X15n0303_005:0447c22": "此因眼根悟入也。阿那律陀(云云)失其雙目。幸世",
    "X15n0303_005:0447c23": "尊示我以樂見照明。金剛三昧。此全是反見見自",
    "X15n0303_005:0447c24": "性之功夫。由修此三昧得天眼通。以蒲桃朵而換",
    "X15n0303_005:0448a01": "天眼。於是明不循根。寄根明發。不假肉眼。觀見一",
    "X15n0303_005:0448a02": "佛世界。精真洞然。如觀掌果。此則位齊初果。如是",
    "X15n0303_005:0448a03": "漸增。見所見盡。則位齊七信四果。故如來印我。成",
    "X15n0303_005:0448a04": "阿羅漢。佛問圓通。如我所證。反其見以見性。曰旋",
    "X15n0303_005:0448a05": "見。不循塵而循根。曰循元。旋見循元。斯為第一方",
    "X15n0303_005:0448a06": "便而已矣。○樂見照明。略似修淨土之作日觀。目",
    "X15n0303_005:0448a07": "雖不見。而以心目樂見。樂見之極。忽得照明也。不",
    "X15n0303_005:0448a08": "失不壞。故名金剛。",
    "X15n0303_005:0448a09": "周利盤特迦(此云繼道。亦云蛇奴。即誦帚比丘也)即從座起。頂禮佛足。",
    "X15n0303_005:0448a10": "而白佛言。我闕誦持。無多聞性。最初值佛。聞法出家。",
    "X15n0303_005:0448a11": "憶持如來一句伽陀。於一百日。得前遺後。得後遺前。",
    "X15n0303_005:0448a12": "佛愍我愚。教我安居調出入息。我時觀息。微細(得定則微",
    "X15n0303_005:0448a13": "細)窮盡(定深則窮盡)生(初起曰生)住(不斷曰住)異(漸微曰異)滅(已斷曰滅)諸行",
    "X15n0303_005:0448a14": "(即四相遷流也)剎那。(最短也)其心豁然。得大無礙。乃至漏盡。成",
    "X15n0303_005:0448a15": "阿羅漢。住佛座下。印成無學。佛問圓通。如我所證。反",
    "X15n0303_005:0448a16": "息循空。斯為第一。",
    "X15n0303_005:0448a17": "此因鼻根悟入也。周利槃特迦(云云)白佛言。我昔",
    "X15n0303_005:0448a18": "過去。為大法師。秘吝佛法。不肯教人。感愚鈍報。闕",
    "X15n0303_005:0448a19": "於記持。無多聞性。以宿善故。最初值佛。聞法出家。",
    "X15n0303_005:0448a20": "如來以苕帚二字。當一句伽陀。使我憶持。於一百",
    "X15n0303_005:0448a21": "日中。得苕忘帚。得帚忘苕。佛乃愍我曰。此人之愚",
    "X15n0303_005:0448a22": "也。遠因雖本於暗鈍。近緣亦由於雜亂。遂設方便。",
    "X15n0303_005:0448a23": "教我安居。端坐而數息焉。初數漸調。心息相依。心",
    "X15n0303_005:0448a24": "漸微而息亦漸細。我又默默返觀。於息微細處。又",
    "X15n0303_005:0448b01": "窮其生住異滅。乃至推窮一念復具九十剎那。一",
    "X15n0303_005:0448b02": "剎那復具九百生滅。如此專力既久。向冷灰裏。一",
    "X15n0303_005:0448b03": "粒豆爆。便得心息兩忘。豁然虗通。得大無礙。所謂",
    "X15n0303_005:0448b04": "一息不存。道將來契也。從此漏盡。成阿羅漢。住佛",
    "X15n0303_005:0448b05": "座下。印成無學。佛問圓通。如我所證。惟是反窮氣",
    "X15n0303_005:0448b06": "息。至極細處。亦歸於空。意所謂圓通者。斯為第一。",
    "X15n0303_005:0448b07": "而無復有加耳。○昔莫將尚書。謁南堂靜禪師。咨",
    "X15n0303_005:0448b08": "決心要。堂使其好處提撕。適入廁。聞穢氣。急以手",
    "X15n0303_005:0448b09": "掩鼻。遂有省。乃呈偈云。從來姿韻愛風流。幾笑時",
    "X15n0303_005:0448b10": "人向外求。萬別千差無覓處。得來元在鼻尖頭。此",
    "X15n0303_005:0448b11": "亦從氣息邊。打失鼻孔也。○調息興數息不同。天",
    "X15n0303_005:0448b12": "台止觀。離風氣喘等。而幽綿自在。調息也。數出不",
    "X15n0303_005:0448b13": "數入。雙數則病。數息也。",
    "X15n0303_005:0448b14": "憍梵鉢提(此云牛呞)即從座起。頂禮佛足。而白佛言。我有",
    "X15n0303_005:0448b15": "口業。於過去劫。輕弄沙門。世世生生。有牛呞病。如來",
    "X15n0303_005:0448b16": "示我一味清淨心地法門。(賜之數珠教嘗念佛)我得滅心入三",
    "X15n0303_005:0448b17": "摩地。觀味之知。非體非物。應念得超世間諸漏。內脫",
    "X15n0303_005:0448b18": "身心。外遺世界。遠離三有。如鳥出籠。離垢消塵。法眼",
    "X15n0303_005:0448b19": "清淨(想相為塵識情為垢。二俱遠離。則汝法眼。應時清明。即此意也)成阿羅漢。如來",
    "X15n0303_005:0448b20": "親印登無學道。佛問圓通。如我所證。還味旋知。斯為",
    "X15n0303_005:0448b21": "第一。",
    "X15n0303_005:0448b22": "此因舌根悟入也。憍梵鉢提(云云)白佛言。我昔過",
    "X15n0303_005:0448b23": "去。因見老僧無齒而食。笑其似牛。故世世生生。感",
    "X15n0303_005:0448b24": "生牛舌。甞如牛之虗噍。輕弄之報如此。幸遇如來。",
    "X15n0303_005:0448c01": "為我遮謗。賜我數珠念佛。斷諸雜緣。純一淨念。是",
    "X15n0303_005:0448c02": "為一味清淨心地法門。既教其止散入寂。故我得",
    "X15n0303_005:0448c03": "滅心。先入念佛三昧。又教其從寂起照。故我觀察",
    "X15n0303_005:0448c04": "甞味知性。非從根體。亦非從物味。良以外味不來。",
    "X15n0303_005:0448c05": "根不自甞。故非體。舌不觸知。物不自味。故非物。非",
    "X15n0303_005:0448c06": "體非物。應念之間。忽然悟入。本是如來藏性。頓超",
    "X15n0303_005:0448c07": "諸漏。如日出霜消。於是內脫身心。解根脫縛。外遺",
    "X15n0303_005:0448c08": "世界。超越器界。達三有本空而遠離之。更無依正",
    "X15n0303_005:0448c09": "纏縛。如鳥出籠。所向無礙。離垢銷塵。法眼清淨。宛",
    "X15n0303_005:0448c10": "然信滿入住。成阿羅漢。如來親印。登無學道。非同",
    "X15n0303_005:0448c11": "小乘之果矣。佛問圓通。如我所證。還味旋知。味有",
    "X15n0303_005:0448c12": "多種。知無兩般。反觀甞性。悟入藏心。斯為第一。",
    "X15n0303_005:0448c13": "畢陵伽婆蹉(此云餘習。宿有尊貴習氣。如罵河神為婢是也)即從座起。頂禮",
    "X15n0303_005:0448c14": "佛足。而白佛言。我初發心。從佛入道。數聞如來說諸",
    "X15n0303_005:0448c15": "世間不可樂事。乞食城中。心思法門。(法門即苦諦也)不覺路",
    "X15n0303_005:0448c16": "中毒刺傷足。舉身疼痛。我念有知。知此深痛。雖覺覺",
    "X15n0303_005:0448c17": "痛。覺清淨心。無痛痛覺。我又思惟。如是一身寧有雙",
    "X15n0303_005:0448c18": "覺。攝念未久。身心忽空。三七日中。諸漏虗盡。成阿羅",
    "X15n0303_005:0448c19": "漢。得親印記發明無學。佛問圓通。如我所證。純覺遺",
    "X15n0303_005:0448c20": "身。斯為第一。",
    "X15n0303_005:0448c21": "此因身根悟入也。畢陵伽婆蹉(云云)白佛言。我初",
    "X15n0303_005:0448c22": "發心。從佛出家。數聞如來說四諦中苦諦。如三苦",
    "X15n0303_005:0448c23": "四苦八苦等。俄而乞食城中。心思此苦諦法門。不",
    "X15n0303_005:0448c24": "覺路中毒刺傷足。毒延於身。舉身疼痛。因念不可",
    "X15n0303_005:0449a01": "樂事。遂觸不可樂境。亦碎啄同時也。我念先有知",
    "X15n0303_005:0449a02": "痛之知。方能知此深痛。正當知此深痛時。不為痛",
    "X15n0303_005:0449a03": "轉。即便觀察此知痛者。即是身覺。覺有深痛。而我",
    "X15n0303_005:0449a04": "本覺清淨心體。痛所不及。實無有痛。能痛此覺心",
    "X15n0303_005:0449a05": "者。如是詳思。正痛之時。有知痛之覺。有痛所不及",
    "X15n0303_005:0449a06": "之覺。豈此一身。寧有雙覺。身既是一。覺豈有二。所",
    "X15n0303_005:0449a07": "謂一則真。二則妄也。如此推窮。攝念一處。惟隨順",
    "X15n0303_005:0449a08": "無痛清淨之真覺。而不復隨順知痛之妄覺。攝念",
    "X15n0303_005:0449a09": "之極。真純妄絕。未久之間。身覺俱忘。三七日中。漏",
    "X15n0303_005:0449a10": "心都盡。藏性現前。而欲有無明。了不可得。位齊四",
    "X15n0303_005:0449a11": "果七信。成阿羅漢。得親印記。發明無學。宛然信滿",
    "X15n0303_005:0449a12": "入住矣。佛問圓通。如我所證。唯一圓融清淨寶覺。",
    "X15n0303_005:0449a13": "更無身相。斯為第一。○宗家如臨濟三問。而三次",
    "X15n0303_005:0449a14": "遭棒。庶幾純覺遺身。從痛處得入者。○鍾云。木石",
    "X15n0303_005:0449a15": "無知。故刀割香塗。了無所覺。我惟有知。故知此痛。",
    "X15n0303_005:0449a16": "身空。故無痛者。心空。故無覺痛者。純覺遺身。身心",
    "X15n0303_005:0449a17": "俱遺。不言心者。省文也。",
    "X15n0303_005:0449a18": "須菩提。即從座起。頂禮佛足。而白佛言。我曠劫來。心",
    "X15n0303_005:0449a19": "得無礙。自憶受生。如恒河沙。初在母胎。即知空寂。如",
    "X15n0303_005:0449a20": "是乃至十方成空。亦令眾生證得空性。蒙如來發明",
    "X15n0303_005:0449a21": "性覺真空。空性圓明。得阿羅漢。頓入如來寶明空海。",
    "X15n0303_005:0449a22": "同佛知見。印成無學。解脫性空。我為無上。佛問圓通。",
    "X15n0303_005:0449a23": "如我所證。諸相入非。非所非盡。旋法歸無。斯為第一。",
    "X15n0303_005:0449a24": "此因意根悟入也。須菩提(云云)白佛言。我曠遠劫",
    "X15n0303_005:0449b01": "來。已證空性。心得無礙。無隔陰之昏。出胎之昧。自",
    "X15n0303_005:0449b02": "憶受生。如恒河沙之多。當初在母胎時。即知五蘊",
    "X15n0303_005:0449b03": "皆空。生體了不可得。此正報空也。自母身外。洎山",
    "X15n0303_005:0449b04": "河大地。悉同空寂。此依報空也。此猶屬於自空也。",
    "X15n0303_005:0449b05": "及至出胎。廣化眾生。同悟空理。各各證得空性。則",
    "X15n0303_005:0449b06": "具足二利矣。宿因已是如此。又蒙如來。為我發明",
    "X15n0303_005:0449b07": "性覺真空。性空真覺之理。知此空性圓明。清淨本",
    "X15n0303_005:0449b08": "然。周徧法界。由證此覺。得阿羅漢。頓入如來寶明",
    "X15n0303_005:0449b09": "空海。與如來把手共行。此即寂同於佛矣。又得同",
    "X15n0303_005:0449b10": "佛知見。如前圓彰三藏。所謂大智慧光明者。此則",
    "X15n0303_005:0449b11": "照同於佛矣。於是如來印我。成此無學。人法俱空。",
    "X15n0303_005:0449b12": "一切解脫。所證空理。乃一真本有。真空不空之性",
    "X15n0303_005:0449b13": "體。窮盡空理。更無加尚。佛問圓通。如我所證。自我",
    "X15n0303_005:0449b14": "相。人相。眾生相。壽者相。及與法相。皆入於非相。而",
    "X15n0303_005:0449b15": "能非與所非俱盡。初以空。空諸相。而人法雙空。次",
    "X15n0303_005:0449b16": "以空。空其空相。而藥病雙除。唯旋此心法。(即意根中知性",
    "X15n0303_005:0449b17": "非法塵也)歸畢竟空。斯為第一。所謂諸行無常一切空。",
    "X15n0303_005:0449b18": "即是如來大圓覺也。○別經明須菩提。乃過去青",
    "X15n0303_005:0449b19": "龍如來。觀此自說深心。無復隱秘。於十地大人。復",
    "X15n0303_005:0449b20": "何所歉。而舊解皆作小乘分判。抑深為淺。抗佛誣",
    "X15n0303_005:0449b21": "聖多矣。○五根圓通境。",
    "X15n0303_005:0449b22": "○此下陳六識圓通也。夫經初徵破識心。訶為生死",
    "X15n0303_005:0449b23": "根本。眾生誤認。枉入輪迴。權小依修。竟無實果。何",
    "X15n0303_005:0449b24": "今復可入圓通乎。葢前於識大徧周中。已申斯辨。",
    "X15n0303_005:0449c01": "今請重申。夫識雖塵影。虗妄之極。而離一真見分。",
    "X15n0303_005:0449c02": "無別自體。譬影之於水。雖極虗妄。而離水無別自",
    "X15n0303_005:0449c03": "體。但迷執者。認識忘真。而橫成流轉。譬癡人認影",
    "X15n0303_005:0449c04": "忘水。而誤遭淪溺。利害非細。不得不訶也。倘悟者",
    "X15n0303_005:0449c05": "即識見真。而識非真外。圓通何疑。如智者觀影知",
    "X15n0303_005:0449c06": "水。而影非水外。尚可得水之用。豈遭其淪溺乎。故",
    "X15n0303_005:0449c07": "此六聖。并後彌勒。皆能即識見真。故皆證於圓通",
    "X15n0303_005:0449c08": "而無礙也。問。如何不即令人即識見真。而必教人",
    "X15n0303_005:0449c09": "依根以入乎。答。偈云。聖性無不通。順逆皆方便。初",
    "X15n0303_005:0449c10": "心入正定。遲速不同倫。正以塵識皆遲。而惟根最",
    "X15n0303_005:0449c11": "速故也。譬訶二乘。豈是終不成佛。但劫經塵點。遲",
    "X15n0303_005:0449c12": "鈍之極。故訶初學勿發是心也。○又眼耳鼻舌身",
    "X15n0303_005:0449c13": "五識。頗似無分別之根性。故與前五根混。而隨念",
    "X15n0303_005:0449c14": "分別。頗似意識之計度。又與後意識混。愚法聲聞。",
    "X15n0303_005:0449c15": "罔不迷之。不可不辨。今請略明眼識之相。餘四準",
    "X15n0303_005:0449c16": "知。如眼照鏡時。一念不動。但如鏡中。無別分析。此",
    "X15n0303_005:0449c17": "眼根之見性也。於中用目循歷。黑白大小。多少善",
    "X15n0303_005:0449c18": "惡等性。歷然不混。不帶名言。隨念粗略分別。即眼",
    "X15n0303_005:0449c19": "識也。由是次第標指。追究分析。無量差別。此徧執",
    "X15n0303_005:0449c20": "名言計度。即眼家俱意識也。今但取於第二眼識。",
    "X15n0303_005:0449c21": "而根性與俱意。俱不得混濫之。然則性宗學者。當",
    "X15n0303_005:0449c22": "勿忽於法相可也。",
    "X15n0303_005:0449c23": "舍利弗。即從座起。頂禮佛足。而白佛言。我曠劫來。心",
    "X15n0303_005:0449c24": "見(即眼識)清淨。如是受生。如恒河沙。世出世間種種變",
    "X15n0303_005:0450a01": "化。一見則通。獲無障礙。我於路中。逢迦葉波兄弟相",
    "X15n0303_005:0450a02": "逐(兄弟三人名見目連通中)宣說因緣。(佛偈云。因緣所生法。我說即是空。亦名為假名。亦名",
    "X15n0303_005:0450a03": "中道義。此四句即藏通別圓四教。而鶖子所解決徹圓理也)悟心無際。從佛出家。",
    "X15n0303_005:0450a04": "見覺明圓。得大無畏。成阿羅漢。為佛長子。從佛口生。",
    "X15n0303_005:0450a05": "從法化生。(二句簡別於羅睺)佛問圓通。如我所證。心見發光。",
    "X15n0303_005:0450a06": "光極知見。斯為第一。",
    "X15n0303_005:0450a07": "此因眼識悟入也。舍利弗(云云)白佛言。我從曠遠",
    "X15n0303_005:0450a08": "劫來。眼識明利。如是受生。如恒河沙之多。於世間。",
    "X15n0303_005:0450a09": "出世間。差別幻妄。種種變化。但眼識一掠而過。洞",
    "X15n0303_005:0450a10": "然無礙。不勞意識深窮細究而後知。多生如此。其",
    "X15n0303_005:0450a11": "在今生。未甞知佛也。偶於路中。逢迦葉波兄弟。相",
    "X15n0303_005:0450a12": "逐而行。為我宣說四句因緣。一聞此偈。便得悟藏",
    "X15n0303_005:0450a13": "心周徧法界。含吐十虗。無有邊際。於是從佛出家。",
    "X15n0303_005:0450a14": "向之見地雖徹。尚未能窮深詣遠。登峰造極。至此",
    "X15n0303_005:0450a15": "則眼識明圓。事事明了。無不徹透。而說法具四無",
    "X15n0303_005:0450a16": "畏。葢恐畏生於不足。惟見之徹。故說之無歉耳。從",
    "X15n0303_005:0450a17": "此成阿羅漢。而智慧第一。身德俱長。為佛長子。因",
    "X15n0303_005:0450a18": "問佛說而悟法身。是從佛口生也。在教法中。長養",
    "X15n0303_005:0450a19": "聖胎。法身從微而著。是從法化生也。佛問圓通。如",
    "X15n0303_005:0450a20": "我所證。從眼識證徹而發光明。其光明與眼識。俱",
    "X15n0303_005:0450a21": "極於無際。斯為第一而已矣。○別經言身子乃過",
    "X15n0303_005:0450a22": "去金龍如來。則知七日達法。半月證果。皆示現而",
    "X15n0303_005:0450a23": "已。",
    "X15n0303_005:0450a24": "普賢菩薩(行彌法界曰普。位隣極聖曰賢。此非地前菩薩。與文殊皆古佛影響。故陳敘中亦與",
    "X15n0303_005:0450b01": "眾聖稍異。但言久證。而末後方表出本因元從耳識也)即從座起。頂禮佛足。而",
    "X15n0303_005:0450b02": "白佛言。我已曾與恒沙如來。為法王子。十方如來。教",
    "X15n0303_005:0450b03": "其弟子菩薩根者。修普賢行。從我立名。世尊。我用心",
    "X15n0303_005:0450b04": "聞。(即耳識也)分別眾生所有知見。若於他方恒沙界外。有",
    "X15n0303_005:0450b05": "一眾生。心中發明普賢行者。我於爾時。乘六牙象。分",
    "X15n0303_005:0450b06": "身百千。皆至其處。縱彼障深。未得見我。我於其人。暗",
    "X15n0303_005:0450b07": "中摩頂。擁護安慰。令其成就。佛問圓通。我說本因。心",
    "X15n0303_005:0450b08": "聞發明。分明自在。斯為第一。",
    "X15n0303_005:0450b09": "此因耳識悟入也。普賢菩薩(云云)白佛言。我自無",
    "X15n0303_005:0450b10": "量劫來。已曾與恒沙如來。為法王子矣。紹佛家業。",
    "X15n0303_005:0450b11": "助揚佛化。凡十方如來。教其弟子具菩薩圓頓根",
    "X15n0303_005:0450b12": "者。修普賢行。如十大願王。一色一香。俱周法界者",
    "X15n0303_005:0450b13": "是。凡修我行。皆從我立名。亦名普賢。垂範之廣如",
    "X15n0303_005:0450b14": "此。世尊。我於爾時。但用耳識。分別眾生知見。擇普",
    "X15n0303_005:0450b15": "賢行而成就之。若他方恒沙界外。有一眾生。心中",
    "X15n0303_005:0450b16": "發明普賢行者。隨其發心。我即乘六牙象。分無量",
    "X15n0303_005:0450b17": "身。而至其前。障輕者。得見於我。則顯然加被。障深",
    "X15n0303_005:0450b18": "者。未得見我。則暗中摩頂。於以擁護之。令無魔障。",
    "X15n0303_005:0450b19": "安慰之。令無退墮。而淺位深位。無不成就焉。佛問",
    "X15n0303_005:0450b20": "圓通。我雖歷劫久證乎。若還溯本因。亦有最初方",
    "X15n0303_005:0450b21": "便。惟用耳識。隨念分別。普照羣機。得大自在。以斯",
    "X15n0303_005:0450b22": "為入圓之第一而已矣。○按文殊。普賢。觀音。勢至。",
    "X15n0303_005:0450b23": "諸大菩薩。皆非迦文弟子。故不言得印成果之事。",
    "X15n0303_005:0450b24": "溯其助宣大教。不過如普化之於臨濟耳。然一佛",
    "X15n0303_005:0450c01": "既提正令。諸佛皆拜下風。何先後名位之足拘哉。",
    "X15n0303_005:0450c02": "孫陀羅難陀(此云艷喜佛之親弟)即從座起。頂禮佛足。而白佛",
    "X15n0303_005:0450c03": "言。我初出家。從佛入道。雖具戒律。於三摩地。心常散",
    "X15n0303_005:0450c04": "動。未獲無漏。世尊教我及拘絺羅。觀鼻端白。我初諦",
    "X15n0303_005:0450c05": "觀。經三七日。見鼻中氣。出入如煙。身心內明。圓洞世",
    "X15n0303_005:0450c06": "界。徧成虗淨。猶如琉璃。煙相漸消。鼻息成白。心開漏",
    "X15n0303_005:0450c07": "盡。諸出入息。化為光明。照十方界。得阿羅漢。世尊記",
    "X15n0303_005:0450c08": "我。當得菩提。佛問圓通。我以銷息息。久發明。明圓滅",
    "X15n0303_005:0450c09": "漏。斯為第一。",
    "X15n0303_005:0450c10": "此因鼻識悟入也。雖陳鼻識。而亦不取嗅香時鼻",
    "X15n0303_005:0450c11": "識分別。但取觀息之意也。孫陀羅難陀(云云)白佛",
    "X15n0303_005:0450c12": "言。我初出家。從佛學道。雖秉佛戒律。而於三摩地",
    "X15n0303_005:0450c13": "中。心常散亂。未獲無漏。愛心鼓動。定心不成。難以",
    "X15n0303_005:0450c14": "破惑。故未剋果。世尊教我。及拘絺羅。共稟鼻識法",
    "X15n0303_005:0450c15": "門。攝其散心。觀鼻尖白相。我初諦觀。經三七日。見",
    "X15n0303_005:0450c16": "鼻中氣。出入如煙一般。葢息由風火而起。鼓煩惱",
    "X15n0303_005:0450c17": "濁。故其狀如黑煙。昧者不覺。惟諦觀能見之。淨觀",
    "X15n0303_005:0450c18": "發明。則定相漸成。煩惱漸消。內徹五臟。外徹大千。",
    "X15n0303_005:0450c19": "內明外虗。而煙消成白。由是藏心顯現。煩惱無餘。",
    "X15n0303_005:0450c20": "諸出入息。黑煙變白者。又化為光明。照十方界。合",
    "X15n0303_005:0450c21": "心境而一如焉。於是世尊記我當來成佛。證圓果",
    "X15n0303_005:0450c22": "矣。佛問圓通。我以逆銷鼻息。由黑而白。由白而光。",
    "X15n0303_005:0450c23": "息久發明。相盡性現。光明圓滿。諸漏消滅。斯為第",
    "X15n0303_005:0450c24": "一。○鍾云。前調息依根。所以攝心。此觀息依識。所",
    "X15n0303_005:0451a01": "以駐心。",
    "X15n0303_005:0451a02": "富樓那彌多羅尼子。即從座起。頂禮佛足。而白佛言。",
    "X15n0303_005:0451a03": "我曠劫來。辯才無礙。宣說苦空。深達實相。如是乃至。",
    "X15n0303_005:0451a04": "恒沙如來秘密法門。我於眾中。微玅開示。得無所畏。",
    "X15n0303_005:0451a05": "世尊知我有大辯才。以音聲輪。教我發揚。我於佛前。",
    "X15n0303_005:0451a06": "助佛轉輪。因師子吼。成阿羅漢。世尊印我說法無上。",
    "X15n0303_005:0451a07": "佛問圓通。我以法音。降伏魔冤。消滅諸漏。斯為第一。",
    "X15n0303_005:0451a08": "此因舌識悟入也。滿慈子(云云)白佛言。我曠劫來。",
    "X15n0303_005:0451a09": "辯才無礙。宣說苦空二乘權義。深達實相一乘實",
    "X15n0303_005:0451a10": "義。如是乃至恒沙如來。秘密法門。或久默不說之",
    "X15n0303_005:0451a11": "法。或半明半暗之法。或言東言西之法。我皆能微",
    "X15n0303_005:0451a12": "玅開示。曲盡其意而發揚之。既極其善巧。又得四",
    "X15n0303_005:0451a13": "無所畏焉。今在如來會下。世尊知我有大辯才。於",
    "X15n0303_005:0451a14": "身口意三輪中。專以音聲一輪。令我助揚佛化。是",
    "X15n0303_005:0451a15": "故我於佛前。助佛轉輪。上輔佛教。因師子吼。下化",
    "X15n0303_005:0451a16": "眾生。始於利他。終於自利。成阿羅漢。世尊在法華",
    "X15n0303_005:0451a17": "會上。印我為說法無上焉。今佛問圓通。我以舌識",
    "X15n0303_005:0451a18": "法音。內而降伏心魔冤尤。因說破而除滅。外而降",
    "X15n0303_005:0451a19": "伏天魔冤害。因顯發而消藏。消滅諸漏。入於圓通。",
    "X15n0303_005:0451a20": "斯為第一。○問此何不取別味而獨取於說法乎。",
    "X15n0303_005:0451a21": "答。二俱舌識功能。而說法為勝。故偏取之。然說法",
    "X15n0303_005:0451a22": "似須意識深細分別。而今獨用舌識。亦見說法自",
    "X15n0303_005:0451a23": "在。但用隨念。不勞計度。而發無不盡也。○法華會",
    "X15n0303_005:0451a24": "上。世尊說諸大弟子。皆是內秘外現。助佛揚化之",
    "X15n0303_005:0451b01": "人。故在楞嚴會中。諸大弟子。方敢恣口自陳遠因。",
    "X15n0303_005:0451b02": "皆非一劫兩劫種善根。悉從無量劫中種善根者。",
    "X15n0303_005:0451b03": "其稱無漏無學阿羅漢。亦非尋常證人空之流。所",
    "X15n0303_005:0451b04": "得竝驅也。○鍾云。說法乃舌根。而咀嚼法味。則舌",
    "X15n0303_005:0451b05": "識也。",
    "X15n0303_005:0451b06": "優婆離。(此云上首又翻近執)即從座起。頂禮佛足。而白佛言。我",
    "X15n0303_005:0451b07": "親隨佛。踰城出家。親觀如來六年勤苦。親見如來降",
    "X15n0303_005:0451b08": "伏諸魔。制諸外道。解脫世間貪欲諸漏。(貪欲欲漏也諸漏有漏及",
    "X15n0303_005:0451b09": "無明漏也)承佛教戒。(先授二百五十條聲聞戒也)如是乃至。三千威儀。",
    "X15n0303_005:0451b10": "八萬微細。(此菩薩戒也。行住坐臥律儀各二百五十。對三聚成三千。配身口七支。成二萬一千",
    "X15n0303_005:0451b11": "復配貪嗔痴及等分四分煩惱。成八萬四千也)性業(謂所戒之法。體性即惡。如殺盜淫等也)遮",
    "X15n0303_005:0451b12": "業。(謂所戒之法。體性非惡。但能開諸惡門。為前方便故。止絕以遮諸惡。如酒等。是也)悉皆清",
    "X15n0303_005:0451b13": "淨。身心寂滅。成阿羅漢。我是如來眾中綱紀。親印我",
    "X15n0303_005:0451b14": "心。持戒修身。眾推為上。佛問圓通。我以執身。身得自",
    "X15n0303_005:0451b15": "在。次第執心。心得通達。然後身心一切通利。斯為第",
    "X15n0303_005:0451b16": "一。",
    "X15n0303_005:0451b17": "此因身識悟入也。優婆離(云云)白佛言。我是如來",
    "X15n0303_005:0451b18": "為太子時親近執侍之臣。最初隨佛踰城出家。左",
    "X15n0303_005:0451b19": "右不離。親觀如來道未成時。六年勤苦。親見如來",
    "X15n0303_005:0451b20": "道既成時。降伏諸魔。制諸外道。解脫世間貪欲等",
    "X15n0303_005:0451b21": "漏。於是承佛教我比丘二百五十戒。乃至三千八",
    "X15n0303_005:0451b22": "萬菩薩具戒。性業遮業。悉皆清淨。由比丘戒以寂",
    "X15n0303_005:0451b23": "其身。由菩薩戒以滅其心。因戒生定。而身心寂滅。",
    "X15n0303_005:0451b24": "即因定生慧。而成阿羅漢。我是如來眾中綱紀上",
    "X15n0303_005:0451c01": "首。如來親印我心。持戒修身。眾推無上。佛問圓通。",
    "X15n0303_005:0451c02": "我初因比丘戒以執身。身得自在。而無毀犯。次因",
    "X15n0303_005:0451c03": "菩薩戒以執心。心得通達。而發定慧。然後身心一",
    "X15n0303_005:0451c04": "切通利。從身識而證入圓通。斯為第一。○此不取",
    "X15n0303_005:0451c05": "覺觸之用。而但取持戒功能。亦以覺觸之用。劣於",
    "X15n0303_005:0451c06": "持戒故也。",
    "X15n0303_005:0451c07": "大目犍連。即從座起。頂禮佛足。而白佛言。我初於路",
    "X15n0303_005:0451c08": "乞食。逢遇優樓頻螺(此云木瓜癃。胸前有癃如木瓜故)伽耶那提(伽耶",
    "X15n0303_005:0451c09": "山名。那提水名)三迦葉波宣說如來因緣深義。(檢非世間和合粗相也)",
    "X15n0303_005:0451c10": "我頓發心。得大通達。如來惠我。袈娑著身。鬚髮自落。",
    "X15n0303_005:0451c11": "我遊十方得無罣礙。神通發明推為無上。成阿羅漢。",
    "X15n0303_005:0451c12": "寧惟世尊。十方如來。歎我神力圓明清淨自在無畏。",
    "X15n0303_005:0451c13": "佛問圓通。我以旋湛。心光發宣。如澄濁流久成清瑩。",
    "X15n0303_005:0451c14": "斯為第一。",
    "X15n0303_005:0451c15": "此因意識悟入也。大目犍連(云云)白佛言。我初於",
    "X15n0303_005:0451c16": "路乞食。逢遇優樓頻螺等三迦葉波。為我宣說如",
    "X15n0303_005:0451c17": "來因緣深義。非比小乘所證淺因緣法。於是我從",
    "X15n0303_005:0451c18": "意識。頓發菩提心。即由意識而頓入圓通。得大通",
    "X15n0303_005:0451c19": "達。如來惠我袈裟著身。鬚髮自落。皆佛神力。隨言",
    "X15n0303_005:0451c20": "成就。我遊十方。得無罣礙。神通發明。推為無上。既",
    "X15n0303_005:0451c21": "得意識圓通之體。又發意識圓通之用。從此證果。",
    "X15n0303_005:0451c22": "成阿羅漢。寧惟世尊。即十方如來。咸歎我之神力。",
    "X15n0303_005:0451c23": "全發性真而圓明。遠離依業而清淨。無不如意而",
    "X15n0303_005:0451c24": "自在。無能推制而無畏。總皆由意識而獲此神通",
    "X15n0303_005:0452a01": "也。佛問圓通。我以旋意識而復玅湛。致令心光發",
    "X15n0303_005:0452a02": "玅。玅用顯現。旋識如澄濁流。發宣如成清瑩。轉意",
    "X15n0303_005:0452a03": "識而證如來藏心。斯為第一。○問。前言意識起滅",
    "X15n0303_005:0452a04": "無端。今言圓通。何以致然。答。了見意識起於藏心。",
    "X15n0303_005:0452a05": "離藏心無別意識。由是即入藏心而圓證也。○六",
    "X15n0303_005:0452a06": "識圓通竟。",
    "X15n0303_005:0452a07": "烏芻瑟摩。於如來前。合掌頂禮佛之雙足。而白佛言。",
    "X15n0303_005:0452a08": "我常先憶久遠劫前。性多貪欲。有佛出世。名曰空王。",
    "X15n0303_005:0452a09": "說多婬入成猛火聚。教我徧觀百骸四肢諸冷煖氣。",
    "X15n0303_005:0452a10": "(冷字譯誤。應云諸煖觸氣)神光內凝。化多婬心。成智慧火。從是諸",
    "X15n0303_005:0452a11": "佛皆呼召我。名為火頭。我以火光三昧力故。成阿羅",
    "X15n0303_005:0452a12": "漢。心發大願。諸佛成道。我為力士。親伏魔冤。佛問圓",
    "X15n0303_005:0452a13": "通。我以諦觀身心煖觸。無礙流通。諸漏既銷。生大寶",
    "X15n0303_005:0452a14": "燄。登無上覺。斯為第一。",
    "X15n0303_005:0452a15": "此因火大悟入也。火頭金剛。於如來前。合掌禮足",
    "X15n0303_005:0452a16": "而白佛言。不言從座起者。金剛不坐也。我常憶久",
    "X15n0303_005:0452a17": "遠劫前。在凡實因。性多婬欲。爾時有佛出世。名曰",
    "X15n0303_005:0452a18": "空王如來。說多婬之人。本由煖觸迫發。生為欲火。",
    "X15n0303_005:0452a19": "死為業火。業力增盛。成猛火聚。教我徧觀百骸四",
    "X15n0303_005:0452a20": "支中火大。欲其知懼而頓息婬心。然後將錯就錯。",
    "X15n0303_005:0452a21": "可成玅觀。於我禪觀中。神光內凝。見徧身中。惟一",
    "X15n0303_005:0452a22": "火聚。既怖且厭。而遠離欲念。然火雖熱惱。而體具",
    "X15n0303_005:0452a23": "光明。今婬心既息。而無復熱惱。惟見光明。即是轉",
    "X15n0303_005:0452a24": "多婬心。而成智慧火。故我渾身住在火光三昧中。",
    "X15n0303_005:0452b01": "從是諸佛。皆以火頭呼我。雖表其名。亦同印許矣。",
    "X15n0303_005:0452b02": "我以火光三昧力故。徧十方界。惟一火光。由此正",
    "X15n0303_005:0452b03": "受。成阿羅漢。發如來藏性火真空。性空真火。成因",
    "X15n0303_005:0452b04": "地心。證七信以去。入於住位。又以火光三昧。雖是",
    "X15n0303_005:0452b05": "內境。能現外相。火烈。則魔望而畏之。我乃發心。但",
    "X15n0303_005:0452b06": "遇諸佛成道時。願為力士。為伏魔冤。其證果發願",
    "X15n0303_005:0452b07": "有如此。今佛問圓通。我以諦觀身中欲火。皆由婬",
    "X15n0303_005:0452b08": "心。身心煖觸。總目火大。婬心已滅。而不成業火。故",
    "X15n0303_005:0452b09": "無礙。神光智火。融於藏心。周徧法界。故流通。以智",
    "X15n0303_005:0452b10": "慧火。燒煩惱薪。何所不盡。故諸漏皆銷。以火大圓",
    "X15n0303_005:0452b11": "通之玅用。摧魔護法。無量威力。故生大寶燄。從此",
    "X15n0303_005:0452b12": "登無上覺。則大本齊佛。而示居輔化之位矣。所問",
    "X15n0303_005:0452b13": "圓通。意者惟斯為第一乎。○按諸聖德位相侔。而",
    "X15n0303_005:0452b14": "迹有權實。言有隱顯。學者當略迹取本。得意忘言。",
    "X15n0303_005:0452b15": "不可妄分大小也。○蓮師云。三大灾。水從貪致。火",
    "X15n0303_005:0452b16": "因嗔生。今以多婬為猛火者。法無定喻。自婬心漬",
    "X15n0303_005:0452b17": "漸。潤生死根。則喻水。自婬心昌熾。枯清淨種。則喻",
    "X15n0303_005:0452b18": "火也。",
    "X15n0303_005:0452b19": "持地菩薩。(先平外地。因了心地。遂持本悟圓証藏心。故名持地)即從座起。頂禮",
    "X15n0303_005:0452b20": "佛足。而白佛言。我念往昔。普光如來。出現於世。我為",
    "X15n0303_005:0452b21": "比丘。常於一切要路津口。田地險隘。有不如法。妨損",
    "X15n0303_005:0452b22": "車馬。我皆平填。或作橋梁。或負沙土。如是勤苦。經無",
    "X15n0303_005:0452b23": "量佛出現於世。或有眾生。於闤(市垣也)闠(市門)處。要人擎",
    "X15n0303_005:0452b24": "物。我先為擎。至其所詣。放物即行。不取其直。毗舍浮",
    "X15n0303_005:0452c01": "佛。(此云徧一切自在)現在世時。世多飢荒。我為負人。無問遠",
    "X15n0303_005:0452c02": "近。唯取一錢。或有車牛被於泥溺。我有神力。為其推",
    "X15n0303_005:0452c03": "輪。拔其苦惱。時國大王。延佛設齋。我於爾時。平地待",
    "X15n0303_005:0452c04": "佛。毗舍如來。摩頂謂我。當平心地。則世界地。一切皆",
    "X15n0303_005:0452c05": "平。我即心開。見身微塵。與造世界所有微塵。等無差",
    "X15n0303_005:0452c06": "別。微塵自性。不相觸摩。乃至刀兵亦無所觸。故於法",
    "X15n0303_005:0452c07": "性。悟無生忍。成阿羅漢。迴心今入菩薩位中。聞諸如",
    "X15n0303_005:0452c08": "來宣妙蓮華佛知見地。我先證明。而為上首。佛問圓",
    "X15n0303_005:0452c09": "通。我以諦觀身界二塵。等無差別。本如來藏。虗妄發",
    "X15n0303_005:0452c10": "塵。塵銷智圓。成無上道。斯為第一(此亦可悟妄想生出世界及法華授",
    "X15n0303_005:0452c11": "記佛土清淨之義)。",
    "X15n0303_005:0452c12": "此因地大悟入也。持地菩薩(云云)白佛言。我念往",
    "X15n0303_005:0452c13": "昔。普光如來在世時。我為比丘。專修平地苦行。於",
    "X15n0303_005:0452c14": "一切陸地要路。水程津口。其間田地。或高深而險。",
    "X15n0303_005:0452c15": "或迫狹而隘。有不如法而妨損車馬者。我皆平之。",
    "X15n0303_005:0452c16": "填之。或作橋梁以利津口。或負沙土以治要路。如",
    "X15n0303_005:0452c17": "是勤苦。經無量佛。出現於世。不少懈怠。又修捨力",
    "X15n0303_005:0452c18": "之行。或有眾生。於闤闠處。要人擎物者。我為擎之。",
    "X15n0303_005:0452c19": "至其所詣之處。放物即行。而不取其顧直。豐時全",
    "X15n0303_005:0452c20": "捨如此。當毗舍浮佛時。世多飢荒。我為背負飢人",
    "X15n0303_005:0452c21": "遷移就食。無問遠近。惟取一錢。飢年節取如此。積",
    "X15n0303_005:0452c22": "劫願行。故感福報。而具神力。或有車牛。被於泥溺。",
    "X15n0303_005:0452c23": "我以神力。為其推輪。而拔其苦惱。神力拔苦又如",
    "X15n0303_005:0452c24": "此。夫平地之行。志在普利。効力之行。不檢親疎。其",
    "X15n0303_005:0453a01": "心亦已平矣。然猶屬事相平心耳。時國之大王。設",
    "X15n0303_005:0453a02": "齋延佛。我於爾時。即修佛過之路以待之。毗舍如",
    "X15n0303_005:0453a03": "來。憫我事行久勞。攝受加持。令其歸理。乃摩我之",
    "X15n0303_005:0453a04": "頂。而謂我曰。世界之不平。天地之有憾也。奚用是",
    "X15n0303_005:0453a05": "勞勞為哉。但當平汝心地。則世界地。一切皆平矣。",
    "X15n0303_005:0453a06": "故知娑婆心險。感陵谷之高深。極樂心平。致地平",
    "X15n0303_005:0453a07": "之如掌。此其驗也。我時一聞此語。即便心開。悟得",
    "X15n0303_005:0453a08": "身微塵為內地大。世界微塵為外地大。此二地大。",
    "X15n0303_005:0453a09": "等無差別。既無差別。則身即界。界即身。自性本空。",
    "X15n0303_005:0453a10": "不相觸摩。乃至刀兵。亦外地大類也。以觸內地大",
    "X15n0303_005:0453a11": "之身。如斬光截影。了無所傷。所謂將頭臨白刃。一",
    "X15n0303_005:0453a12": "似斬春風也。自曠劫為事行菩薩。至莊嚴劫尾。方",
    "X15n0303_005:0453a13": "斷見思。悟無生忍。成阿羅漢。且取生空。譬如打鐵。",
    "X15n0303_005:0453a14": "粗垢先落。及賢劫初。即迴向真乘。入菩薩位中。聞",
    "X15n0303_005:0453a15": "賢劫四佛。及十方現在如來。法華會上。說佛知見。",
    "X15n0303_005:0453a16": "契我地大。故我先為證明。而為法華上首。今佛問",
    "X15n0303_005:0453a17": "圓通。我以諦觀身界二塵。所謂內外二地大者。等",
    "X15n0303_005:0453a18": "無差別。但是如來藏性。循業妄現。發此塵相而已。",
    "X15n0303_005:0453a19": "塵銷智圓。相盡性現。成無上道。已入最上一乘之",
    "X15n0303_005:0453a20": "知見。由從凡入聖。自權尚實。皆持地大為起行入",
    "X15n0303_005:0453a21": "理之門。以當圓通。斯為第一而已矣。",
    "X15n0303_005:0453a22": "月光童子。(童子乃菩薩別名。表童真德也。儒者聞大權經說孔子為定光童子。則怒其[(白-日+田)/廾]小。不",
    "X15n0303_005:0453a23": "知文殊為釋迦九世師祖而亦稱童子。何有[(白-日+田)/廾]小之意乎)即從座起。頂禮佛足。而",
    "X15n0303_005:0453a24": "白佛言。我憶往昔恒河沙劫。有佛出世。名為水天。教",
    "X15n0303_005:0453b01": "諸菩薩。修習水觀。入三摩地。觀於身中水性無奪。初",
    "X15n0303_005:0453b02": "從涕唾。如是窮盡。津液精血。大小便利。身中旋復。水",
    "X15n0303_005:0453b03": "性一同。見水身中與世界外浮幢王剎諸香水海。等",
    "X15n0303_005:0453b04": "無差別。我於是時。初成此觀。但見其水。未得無身。當",
    "X15n0303_005:0453b05": "為比丘室中安禪。我有弟子。闚牕觀室。唯見清水徧",
    "X15n0303_005:0453b06": "在室中。了無所見。童稚無知。取一瓦礫。投於水內。激",
    "X15n0303_005:0453b07": "水作聲。顧盻而去。我出定後。頓覺心痛。如舍利弗遭",
    "X15n0303_005:0453b08": "違害鬼。我自思惟。今我已得阿羅漢道。久離病緣。(欲知",
    "X15n0303_005:0453b09": "羅漢有病無病。當明子果二縛。宿種今種應召來果而尚未受身者。謂之子縛。宿種所召。今已受身。即身應受。",
    "X15n0303_005:0453b10": "謂之果縛。若實行聲聞。新證四果已。將子縛斷盡不受後有。然現身尚未灰滅。則果縛猶存。所有病苦。即應身",
    "X15n0303_005:0453b11": "受故。舍利頭痛。畢陵眼痛。皆斯類也。若入滅後。悲願再來。則二縛俱無。更無實病苦矣)云何今",
    "X15n0303_005:0453b12": "日。忽生心痛。將無退失。爾時童子。捷來我前。說如上",
    "X15n0303_005:0453b13": "事。我則告言。汝更見水。可即開門入此水中。除去瓦",
    "X15n0303_005:0453b14": "礫。童子奉教。後入定時。還復見水。瓦礫宛然。開門除",
    "X15n0303_005:0453b15": "出。我後出定。身質如初。逢無量佛。如是至於山海自",
    "X15n0303_005:0453b16": "在通王如來。方得亡身。與十方界諸香水海。性合真",
    "X15n0303_005:0453b17": "空。無二無別。今於如來。得童真名。預菩薩會。佛問圓",
    "X15n0303_005:0453b18": "通。我以水性一味流通。得無生忍。圓滿菩提。斯為第",
    "X15n0303_005:0453b19": "一。",
    "X15n0303_005:0453b20": "此因水大悟入也。月光童子(云云)白佛言。我憶往",
    "X15n0303_005:0453b21": "昔恒河沙劫以前。有佛出世。名曰水天。此佛亦從",
    "X15n0303_005:0453b22": "水大入圓者。故教諸菩薩。皆修習水觀。而入三昧。",
    "X15n0303_005:0453b23": "水觀若何。先觀身中水性。不相乖異。初從涕唾。以",
    "X15n0303_005:0453b24": "至津液精血。大小便利。無不窮盡。涕唾便利。近外",
    "X15n0303_005:0453c01": "水相。津液精血。涉內水相。由外及內。自內而外。而",
    "X15n0303_005:0453c02": "身中旋復。又涕唾津液。水之清相。精血便利。水之",
    "X15n0303_005:0453c03": "濁相。清濁雖異。而水性一同。如是用觀。觀內既熟。",
    "X15n0303_005:0453c04": "引伸外廣。見此身中之水。與世界外。華藏海中。有",
    "X15n0303_005:0453c05": "大蓮華。其蓮華中。有無量香水海。一一海中。各有",
    "X15n0303_005:0453c06": "一華。上擎二十重剎種。累高如幢。曰浮幢王剎。其",
    "X15n0303_005:0453c07": "中諸香水海。更無紀極者。等無差別。觀心所融。故",
    "X15n0303_005:0453c08": "身水非小。海水非大也。我於是時。初成此觀。觀力",
    "X15n0303_005:0453c09": "尚淺。但見其水。水相未亡。全水即身。身相猶在。去",
    "X15n0303_005:0453c10": "無身尚遠也。更憶一事。當為比丘。室中坐禪時。弟",
    "X15n0303_005:0453c11": "子窺窻。惟見清水滿室。戱擲瓦礫而去。我出定後。",
    "X15n0303_005:0453c12": "頓覺心痛。如舍利弗。為鬼所掌。出定頭痛一般。我",
    "X15n0303_005:0453c13": "乃念曰。今我已證得阿羅漢道。子縛已斷。況是久",
    "X15n0303_005:0453c14": "證再來。果縛亦無。久離病緣。何故忽有心痛之病。",
    "X15n0303_005:0453c15": "將無退失道心。而致此耶。爾時童子。乃前說投瓦",
    "X15n0303_005:0453c16": "之事。我則告言。汝若更見此者。當開門而除去之。",
    "X15n0303_005:0453c17": "童子奉教。果復見水。果除瓦礫。然後出定如初。不",
    "X15n0303_005:0453c18": "復病矣。夫水相係獨影境。惟自見之。而乃能令他",
    "X15n0303_005:0453c19": "人見之。豈非觀力殊勝。不思議境哉。從茲以還。更",
    "X15n0303_005:0453c20": "經多劫。逢無量佛。如是至於山海自在通王如來",
    "X15n0303_005:0453c21": "出世時。則深觀方成。執破蘊空。此身既空。水觀亦",
    "X15n0303_005:0453c22": "空。方得與所謂性水真空。性空真水。清淨周徧者。",
    "X15n0303_005:0453c23": "打成一片。無二無別矣。是則前之淺觀。雖云久證",
    "X15n0303_005:0453c24": "羅漢。而斯之深觀。方是超過七信。而入於初住也。",
    "X15n0303_005:0454a01": "今者得逢如來。預此會中。具童子之真德。證菩薩",
    "X15n0303_005:0454a02": "之法空。雖由宿因所積。敢忘法乳之恩耶。佛問圓",
    "X15n0303_005:0454a03": "通。我以身中水性。一味流通。與界外剎海無異。性",
    "X15n0303_005:0454a04": "合真空。得無生忍。證徹法界。圓滿菩提。斯為第一",
    "X15n0303_005:0454a05": "而已矣。○問。月光入定。童子投瓦。此一瓦礫。畢竟",
    "X15n0303_005:0454a06": "在心內。在心外。若在心外。不應作痛。若在心內。則",
    "X15n0303_005:0454a07": "此瓦礫。從何處入。答。瓦礫且置。即此室中之水。畢",
    "X15n0303_005:0454a08": "竟在身外。在身內。若在身外。入定之後。此水從何",
    "X15n0303_005:0454a09": "處出。若在身內。出定之後。此水從何處入。若知水",
    "X15n0303_005:0454a10": "之出入。即知瓦礫之內外矣。○問。室中之水。是從",
    "X15n0303_005:0454a11": "何來。答。定心所化。定果色也。昔外道以堅執心化",
    "X15n0303_005:0454a12": "石。則定心化水。何足異哉。漢州綿竹縣水觀和尚。",
    "X15n0303_005:0454a13": "迹全類是。○蓮師曰。幸是瓦礫。止令心痛。脫投刀",
    "X15n0303_005:0454a14": "劒奈何。經言。初成此觀。未得無身。身存因有小苦。",
    "X15n0303_005:0454a15": "觀成終無大害。縱投刀劒。亦止心痛。不能傷也。未",
    "X15n0303_005:0454a16": "無身者。身水為二。猶有我身。同彼水也。亡身者。身",
    "X15n0303_005:0454a17": "水為一。求於我身。不可得也。既無身矣。誰能苦之。",
    "X15n0303_005:0454a18": "琉璃光法王子。即從座起。頂禮佛足。而白佛言。我憶",
    "X15n0303_005:0454a19": "往昔。經恒沙劫。有佛出世。名無量聲。(聲乃臍輪風起鼓之而出。此亦",
    "X15n0303_005:0454a20": "名合風大)開示菩薩本覺玅明。(本覺即法身。玅即解脫。明即般若)觀此世",
    "X15n0303_005:0454a21": "界及眾生身。皆是妄緣風力所轉。我於爾時。觀界安",
    "X15n0303_005:0454a22": "立。觀世動時。觀身動止。觀心動念。諸動無二。等無差",
    "X15n0303_005:0454a23": "別。我時覺了此羣動性。來無所從。去無所至。十方微",
    "X15n0303_005:0454a24": "塵顛倒眾生。同一虗妄。如是乃至三千大千一世界",
    "X15n0303_005:0454b01": "內。所有眾生。如一器中貯百蚊蚋。啾啾亂鳴。於分寸",
    "X15n0303_005:0454b02": "中。鼓發狂閙。逢佛未幾。得無生忍。爾時心聞。乃見東",
    "X15n0303_005:0454b03": "方不動佛國。為法王子。事十方佛。身心發光。洞徹無",
    "X15n0303_005:0454b04": "礙。佛問圓通。我以觀察風力無依。悟菩提心。入三摩",
    "X15n0303_005:0454b05": "地。合十方佛。傳一玅心。斯為第一。",
    "X15n0303_005:0454b06": "此因風大悟入也。琉璃光法王子(云云)白佛言。我",
    "X15n0303_005:0454b07": "憶往昔恒沙劫前。有佛出世。名無量聲。此亦從萬",
    "X15n0303_005:0454b08": "竅怒號邊證入故。無量聲如來。開示菩薩。本覺玅",
    "X15n0303_005:0454b09": "明。性具三德。以為發照之源。能觀之體。即令觀此",
    "X15n0303_005:0454b10": "世界。及眾生身。為依為正。皆屬風力所轉。由妄心",
    "X15n0303_005:0454b11": "緣動所感。搖明風出。而風力又能轉此器界根身。",
    "X15n0303_005:0454b12": "總為所觀之妄境也。我於爾時。如法修觀。觀此界",
    "X15n0303_005:0454b13": "之安立。由於風輪執持。觀世之遷變。由於風氣密",
    "X15n0303_005:0454b14": "移。觀察此身。一動一止。皆是風之所鼓。觀察此心。",
    "X15n0303_005:0454b15": "念念遷流。新新不住。皆是風之所搖。如此觀察世",
    "X15n0303_005:0454b16": "界身心。諸動不同。究其所因。皆從一念無明風動",
    "X15n0303_005:0454b17": "而有。等無差別。我時了知此羣動之性。來無所從。",
    "X15n0303_005:0454b18": "去無所至。宛然風體。若實有從有至。即非虗妄。既",
    "X15n0303_005:0454b19": "無從無至。可見十方微塵顛倒眾生。皆顛顛倒倒",
    "X15n0303_005:0454b20": "於風中。而同一虗妄而已。推而極之。乃至三千大",
    "X15n0303_005:0454b21": "千。盡一佛所管世界之內。所有眾生。譬如一器之",
    "X15n0303_005:0454b22": "中。貯百蚊蚋。其聲啾啾亂鳴。不出分寸器中。鼓發",
    "X15n0303_005:0454b23": "狂閙。豈不淡哉。觀破羣動如此。所以逢無量聲如",
    "X15n0303_005:0454b24": "來未幾。即了來無所從。去無所至。萬法當體皆無",
    "X15n0303_005:0454c01": "生滅。速入無生忍位。已悟無生。故本覺心開。見動",
    "X15n0303_005:0454c02": "中不動。而親於東方不動佛國。與不動如來。為法",
    "X15n0303_005:0454c03": "王子。乃至徧事十方諸佛。無不克肖。又不獨紹隆",
    "X15n0303_005:0454c04": "一佛而已。由是了妄身心。皆屬風力。見法身真心。",
    "X15n0303_005:0454c05": "放大光明。洞徹無礙。如淨琉璃。而琉璃光之名。所",
    "X15n0303_005:0454c06": "自來矣。佛問圓通。我以觀察風力無依而了妄。悟",
    "X15n0303_005:0454c07": "菩提心而達真。入三摩地。而證性空真風。性風真",
    "X15n0303_005:0454c08": "空。合十方佛。而上同佛果。傳一玅心。而下化眾生。",
    "X15n0303_005:0454c09": "以當圓通。斯為第一。○鍾云。東為羣動之首。而佛",
    "X15n0303_005:0454c10": "名不動。即動而靜也。傳一玅心者。證無動本覺也。",
    "X15n0303_005:0454c11": "虗空藏菩薩。即從座起。頂禮佛足。而白佛言。我與如",
    "X15n0303_005:0454c12": "來。定光佛所。得無邊身。(即十身中虗空身也。與法身雖無異體。而法身徧融一切。",
    "X15n0303_005:0454c13": "此則偏融空大)爾時手執四大寶珠。(舊註誤因後文四大無依之句。即以地水火風",
    "X15n0303_005:0454c14": "為四珠。不知四大是所觀之境。須取能觀之智。應是人空法空俱空真空四珠也)照明十方",
    "X15n0303_005:0454c15": "微塵佛剎。化成虗空。又於自心。現大圓鏡。內放十種",
    "X15n0303_005:0454c16": "微玅寶光。流灌十方。盡虗空際諸幢王剎。來一鏡內。",
    "X15n0303_005:0454c17": "涉入我身。身同虗空。不相妨礙。身能善入微塵國土。",
    "X15n0303_005:0454c18": "廣行佛事。得大隨順。此大神力。由我諦觀四大無依",
    "X15n0303_005:0454c19": "妄想生滅虗空無二佛國本同。於同發明。得無生忍。",
    "X15n0303_005:0454c20": "佛問圓通。我以觀察虗空無邊。入三摩地。玅力圓明。",
    "X15n0303_005:0454c21": "斯為第一。",
    "X15n0303_005:0454c22": "此因空大悟入也。虗空藏菩薩(云云)白佛言。憶昔",
    "X15n0303_005:0454c23": "我與如來。同在定光佛所。得無邊虗空身。有大神",
    "X15n0303_005:0454c24": "力。非同凡小所取頑斷沉冥無用之境。爾時以得",
    "X15n0303_005:0455a01": "四智。手執此四大寶珠。照見十方微塵佛剎。化成",
    "X15n0303_005:0455a02": "虗空。是會色歸空也。又於自心。現大圓鏡智。從一",
    "X15n0303_005:0455a03": "鏡智。而現十智同真。如是十種微玅寶光。流灌十",
    "X15n0303_005:0455a04": "方。盡虗空際。悉成嚴玅。是融空即色也。但見諸幢",
    "X15n0303_005:0455a05": "王剎海。來入法身鏡內。由理攝故。涉入色身毛孔。",
    "X15n0303_005:0455a06": "身同虗空。不相妨礙。由事攝故。是攝剎入身。無身",
    "X15n0303_005:0455a07": "非剎也。又見身能善入微塵國土。隨機普應。廣行",
    "X15n0303_005:0455a08": "佛事。自利利他。得大隨順。是分身入剎。無剎非身",
    "X15n0303_005:0455a09": "也。如上會色融空。攝剎分身。諸大神力。果何以臻",
    "X15n0303_005:0455a10": "之哉。葢凡外小乘。執四大心外實有。成大障礙。由",
    "X15n0303_005:0455a11": "我諦觀此四大本無所依。元從妄想生滅而有。終",
    "X15n0303_005:0455a12": "歸於空。既又觀察虗空無二。佛國本同。是則空不",
    "X15n0303_005:0455a13": "異土。土不異空。乃於色空同處。忽然發明。得無生",
    "X15n0303_005:0455a14": "忍。寂滅現前。入圓通境焉。佛問圓通。我以觀察虗",
    "X15n0303_005:0455a15": "空無邊。入三摩地。故得空色無礙。身土相入。而玅",
    "X15n0303_005:0455a16": "力圓明。以斯為第一矣。",
    "X15n0303_005:0455a17": "彌勒菩薩。即從座起。頂禮佛足。而白佛言。我憶往昔。",
    "X15n0303_005:0455a18": "經微塵劫。有佛出世。名日月燈明。我從彼佛。而得出",
    "X15n0303_005:0455a19": "家。心重世名。好遊族姓。(此遠因實事不必回互)爾時世尊。教我",
    "X15n0303_005:0455a20": "修習唯心識定。入三摩地。歷劫以來。以此三昧。事恒",
    "X15n0303_005:0455a21": "沙佛。求世名心。歇滅無有。至然燈佛出現於世。我乃",
    "X15n0303_005:0455a22": "得成無上玅圓識心三昧。乃至盡空如來國土淨穢",
    "X15n0303_005:0455a23": "有無。皆是我心變化所現。世尊。我了如是唯心識故。",
    "X15n0303_005:0455a24": "識性流出無量如來。今得授記。次補佛處。佛問圓通。",
    "X15n0303_005:0455b01": "我以諦觀十方唯識。識心圓明。入圓成實。遠離依他",
    "X15n0303_005:0455b02": "及徧計執。(圓成如麻。依他如繩。徧計如蛇)得無生忍。斯為第一。",
    "X15n0303_005:0455b03": "此因識大悟入也。彌勒菩薩(云云)白佛言。我憶往",
    "X15n0303_005:0455b04": "昔微塵劫前。有佛出世。名日月燈明。我從彼佛而",
    "X15n0303_005:0455b05": "得出家。身雖出家。心慕豪貴。好遊族姓。親近國王",
    "X15n0303_005:0455b06": "大臣。爾時日月燈明如來。教我修習唯心識定。令",
    "X15n0303_005:0455b07": "其通達萬境惟我心識變現。一如夢幻。生滅非實。",
    "X15n0303_005:0455b08": "豈可不究明心識。而反重其所變之境乎。由是但",
    "X15n0303_005:0455b09": "自觀察唯識。止其外慕馳散。而定心成就。入三摩",
    "X15n0303_005:0455b10": "地。歷劫以來。以此三昧。事恒沙佛。唯識定深。萬境",
    "X15n0303_005:0455b11": "如電。外輕內重。無復馳求。故求世名心。歇滅無有。",
    "X15n0303_005:0455b12": "至然燈佛時。我乃得成無上玅圓識心三昧。葢前",
    "X15n0303_005:0455b13": "所習者。不離五位唯識。尚屬權宗。至此窮極識理。",
    "X15n0303_005:0455b14": "所謂性識明知。覺明真識。玅覺湛然。徧周法界。融",
    "X15n0303_005:0455b15": "入如來藏性矣。一者。世界唯識。乃至盡空如來國",
    "X15n0303_005:0455b16": "土。淨穢有無。皆從變識。不自外來。二者。諸佛唯識。",
    "X15n0303_005:0455b17": "世尊。我既了此唯心識故。從法身識性中。流出報",
    "X15n0303_005:0455b18": "身應身。無量如來。如來尚從識性流出。況餘九界",
    "X15n0303_005:0455b19": "眾生。流出可知。夫窮極唯識。圓證法界。既見諸佛",
    "X15n0303_005:0455b20": "依正。皆是自心。而自心豈不成佛。故得授補處記。",
    "X15n0303_005:0455b21": "即補釋迦佛位。次當作佛。佛問圓通。我以諦觀十",
    "X15n0303_005:0455b22": "方唯識。識心圓明。圓滿成就諸法實性。既入圓成",
    "X15n0303_005:0455b23": "實。悟證真實體性。不復為名相所迷。遠離有相無",
    "X15n0303_005:0455b24": "性之依他。及有名無體之徧計執。而得無生忍。證",
    "X15n0303_005:0455c01": "入圓通。斯為第一。○依他起性。即業識。及業識所",
    "X15n0303_005:0455c02": "現相見二分也。徧計執性。即從相見二分。復生周",
    "X15n0303_005:0455c03": "徧計度。所謂我法二執也。遠離依他徧計。即是圓",
    "X15n0303_005:0455c04": "成。○蓮師曰。不悟唯識。故背心逐境。若了唯識。則",
    "X15n0303_005:0455c05": "攝境歸心。視世間名聞利養。如夢如幻。尚何惑著",
    "X15n0303_005:0455c06": "哉。",
    "X15n0303_005:0455c07": "大勢至法王子。與其同倫五十二菩薩。即從座起。頂",
    "X15n0303_005:0455c08": "禮佛足。而白佛言。我憶往昔恒河沙劫。有佛出世。名",
    "X15n0303_005:0455c09": "無量光。十二如來。相繼一劫。(無量光。無邊光。無著光。端嚴光。愛光。喜光。可觀",
    "X15n0303_005:0455c10": "光。不思議光。無等光。不可稱量光。映蔽日光。映蔽月光。超日月光。是為十二如來也)其最後佛。",
    "X15n0303_005:0455c11": "名超日月光。彼佛教我念佛三昧。譬如有人。一專為",
    "X15n0303_005:0455c12": "憶。一人專忘。如是二人。若逢不逢。或見非見。二人相",
    "X15n0303_005:0455c13": "憶。二憶念深。如是乃至。從生至生。同於形影不相乖",
    "X15n0303_005:0455c14": "異。十方如來。憐念眾生。如母憶子。若子逃逝。雖憶何",
    "X15n0303_005:0455c15": "為。子若憶母。如母憶時。母子歷生不相違遠。若眾生",
    "X15n0303_005:0455c16": "心。憶佛念佛。現前當來。必定見佛。去佛不遠。不假方",
    "X15n0303_005:0455c17": "便。自得心開。如染香人身有香氣。此則名曰香光莊",
    "X15n0303_005:0455c18": "嚴。我本因地。以念佛心。入無生忍。今於此界。攝念佛",
    "X15n0303_005:0455c19": "人。歸於淨土。佛問圓通。我無選擇。都攝六根。淨念相",
    "X15n0303_005:0455c20": "繼。得三摩地。斯為第一(鍾云。如人負債投於王家。債主莫敢誰何。所依者勝也。眾",
    "X15n0303_005:0455c21": "生修念佛三昧。皈命於佛。則生死眾魔莫敢侵嬰。葢生死海中。唯佛為可恃耳)。",
    "X15n0303_005:0455c22": "此因見大悟入也。獨舉見者。見該六根故。大勢至",
    "X15n0303_005:0455c23": "法王子。與其同類五十二菩薩。(云云)白佛言。我憶",
    "X15n0303_005:0455c24": "往昔恒河沙劫。有佛出世。名無量光。十二如來。相",
    "X15n0303_005:0456a01": "繼而成一劫。其最後佛。名曰超日月光。彼佛教我",
    "X15n0303_005:0456a02": "念佛三昧。若據理念。念即始覺。佛即本覺。若據事",
    "X15n0303_005:0456a03": "念。冥記不忘之謂念。放光接引之謂佛也。念佛若",
    "X15n0303_005:0456a04": "何。譬如有二人於此。一人專憶。一人專忘。專憶。故",
    "X15n0303_005:0456a05": "若逢若見。專忘。故不逢不見。若二人俱憶。二憶俱",
    "X15n0303_005:0456a06": "深。必定相逢相見。乃至從生至生。如形影相隨。而",
    "X15n0303_005:0456a07": "不相乖異矣。夫十方如來。憐念眾生。如母憶子。即",
    "X15n0303_005:0456a08": "一人專憶也。然子若逃逝。雖憶何為。即一人專忘",
    "X15n0303_005:0456a09": "也。子若憶母。如母憶子。即二憶念深也。則母子歷",
    "X15n0303_005:0456a10": "生不相違遠。即從生至生。同於形影。不相乖異也。",
    "X15n0303_005:0456a11": "而念佛可知矣。若眾生心。憶佛焉。而兼事相圓融",
    "X15n0303_005:0456a12": "二種觀門。念佛焉。而兼事一心。理一心。二種三昧。",
    "X15n0303_005:0456a13": "則現前必定見佛。或於定中見。或於夢中見也。當",
    "X15n0303_005:0456a14": "來必定見佛。報終陰壞。見佛接引。彈指往生。華開",
    "X15n0303_005:0456a15": "覩佛也。然西方極樂。只在當處。非真有十萬億國",
    "X15n0303_005:0456a16": "土之遙。故去佛不遠。更不必別假方便。而得心開。",
    "X15n0303_005:0456a17": "近佛染佛。故心亦成佛。如近香染香。故身亦成香。",
    "X15n0303_005:0456a18": "故知心開非同淺淺。應是本覺佛現也。以念佛香",
    "X15n0303_005:0456a19": "光。莊嚴法性本佛。此則名曰香光莊嚴。我本因地。",
    "X15n0303_005:0456a20": "以念佛心。一念不生。六根湛寂。遂至信滿入住。證",
    "X15n0303_005:0456a21": "無生忍。今於此娑婆世界。威力加持。攝念佛人。歸",
    "X15n0303_005:0456a22": "於淨土。具足二利如此。佛問圓通。我於根中。無所",
    "X15n0303_005:0456a23": "選擇。一心念佛。則六根都攝。如眼不取色。是眼念",
    "X15n0303_005:0456a24": "佛。乃至意不緣法。是意念佛。惟其都攝六根。故得",
    "X15n0303_005:0456b01": "淨念相繼。得三摩地。而證圓通境。現位雖在等覺。",
    "X15n0303_005:0456b02": "初心一同眾之信滿入住。以當圓通。斯為第一。○",
    "X15n0303_005:0456b03": "一心念佛。與決志參禪者。本無二致。故念佛之後。",
    "X15n0303_005:0456b04": "而繼之參禪也。則知此方唯有二門。為入道之要",
    "X15n0303_005:0456b05": "路。葢觀音勢至。皆彌陀輔弼之臣。一以念佛接人。",
    "X15n0303_005:0456b06": "一以參禪誨眾。皆是就此界根機。各開戶牖。乃世",
    "X15n0303_005:0456b07": "人例以參禪為高。而卑視念佛者。吾知其不惟不",
    "X15n0303_005:0456b08": "知念佛之奧訣。亦不知參禪之玅旨也。苟不以一",
    "X15n0303_005:0456b09": "心不亂之訣去參禪。則禪決不悟。若不以如猫捕",
    "X15n0303_005:0456b10": "鼠之心去念佛。則淨土必不生。勿謂念佛易。而參",
    "X15n0303_005:0456b11": "禪難。當知難則俱難。易則俱易。是在當人。信力淺",
    "X15n0303_005:0456b12": "深。習氣濃淡耳。○七大圓通竟。",
    "X15n0303_005:0456b13": "通論二十五門。尋常六塵皆始於色。今始於聲。而",
    "X15n0303_005:0456b14": "復留耳根在最後者。正以此方真教體。清淨在音",
    "X15n0303_005:0456b15": "聞。故始於音。而終於聞。所以為教體之綱領。而獨",
    "X15n0303_005:0456b16": "當此方之機也。又七大始於地大。而此中火大為",
    "X15n0303_005:0456b17": "先。以多婬召火。合此經墮婬起教。所以警多聞人",
    "X15n0303_005:0456b18": "先除欲漏也。又七大終於識大。而今終於根大者。",
    "X15n0303_005:0456b19": "以勢至念佛圓通。稍次觀音。觀音所修。乃諸佛一",
    "X15n0303_005:0456b20": "路涅槃門。泥洹極果。今令不能修自心泥洹者。其",
    "X15n0303_005:0456b21": "次莫若念佛求往生也。此因經文不終彌勒而終",
    "X15n0303_005:0456b22": "勢至之深意與。○本卷至後卷選擇圓通竟。俱備",
    "X15n0303_005:0456b23": "闡決定第二義之旨。",
    "X15n0303_005:0456c01": "楞嚴說通卷五"
}