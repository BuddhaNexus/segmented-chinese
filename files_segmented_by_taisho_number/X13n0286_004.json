{
    "X13n0286_004:0416b04": "大佛頂如來密因修證了義諸菩薩萬行首楞嚴經",
    "X13n0286_004:0416b05": "如說第四卷",
    "X13n0286_004:0416b07": "爾時富樓那彌多羅尼子。在大眾中。即從座起。偏袒",
    "X13n0286_004:0416b08": "右肩。右膝著地。合掌恭敬。而白佛言。大威德世尊。善",
    "X13n0286_004:0416b09": "為眾生敷演如來第一義諦。世尊常推說法人中。我",
    "X13n0286_004:0416b10": "為第一。今聞如來微妙法音。猶如聾人。逾百步外。聆",
    "X13n0286_004:0416b11": "於蚊蚋。本所不見。何況得聞。佛雖宣明。令我除惑。今",
    "X13n0286_004:0416b12": "猶未詳斯義。究竟無疑惑地。世尊。如阿難輩。雖則開",
    "X13n0286_004:0416b13": "悟。習漏未除。我等會中。登無漏者。雖盡諸漏。今聞如",
    "X13n0286_004:0416b14": "來所說法音。尚紆疑悔。世尊。若復世間一切根塵陰",
    "X13n0286_004:0416b15": "處界等。皆如來藏。清淨本然。云何忽生山河大地。諸",
    "X13n0286_004:0416b16": "有為相。次第遷流。終而復始。又如來說地水火風。本",
    "X13n0286_004:0416b17": "性圓融。周徧法界。湛然常住。世尊。若地性徧。云何容",
    "X13n0286_004:0416b18": "水。水性周徧。火則不生。復云何明水火二性。俱徧虗",
    "X13n0286_004:0416b19": "空。不相陵滅。世尊。地性障礙。空性虗通。云何二俱周",
    "X13n0286_004:0416b20": "徧法界。而我不知是義攸往。唯願如來宣流大慈。開",
    "X13n0286_004:0416b21": "我迷雲。及諸大眾。作是語已。五體投地。欽渴如來無",
    "X13n0286_004:0416b22": "上慈誨。",
    "X13n0286_004:0416b23": "滿慈聞三科七大。皆如來藏性。故執性難相。以興",
    "X13n0286_004:0416b24": "二問。善為眾生敷演如來第一義諦者。正領三科",
    "X13n0286_004:0416c01": "本如來藏。七大徧周法界。此第一義諦。理極深微。",
    "X13n0286_004:0416c02": "即世尊推我說法人中。最為第一。今聞如來微妙",
    "X13n0286_004:0416c03": "法音。喻如聾人。逾百步而聆蚊蚋。抑且本所不見。",
    "X13n0286_004:0416c04": "焉能聞其聲乎。佛雖宣明此法。令我除疑。然我不",
    "X13n0286_004:0416c05": "能入於無疑之地。且阿難輩。雖得開悟。然根中無",
    "X13n0286_004:0416c06": "始虗習。宛然盡在。其疑固然。即我等輩。無學已證。",
    "X13n0286_004:0416c07": "諸漏已除者。尚紆疑悔。況未得無漏者乎。舊修已",
    "X13n0286_004:0416c08": "悔。新聞尚疑也。世尊下。先牒三科以呈疑。番上本",
    "X13n0286_004:0416c09": "如來藏妙真如性之義。既曰清淨本然。不應忽生",
    "X13n0286_004:0416c10": "穢染器界。根身業果。從曠劫來。相續不斷。又如下。",
    "X13n0286_004:0416c11": "次牒七大以陳疑。番上圓融周徧之義。若謂七大",
    "X13n0286_004:0416c12": "本性。圓融周徧。則土能尅水。地水不合相容。水能",
    "X13n0286_004:0416c13": "尅火。水火何能共徧。通塞各異。地空安得互周。不",
    "X13n0286_004:0416c14": "知是義之所歸趣。唯願下。所謂審除微細惑也。",
    "X13n0286_004:0416c15": "爾時世尊。告富樓那。及諸會中。漏盡無學。諸阿羅漢。",
    "X13n0286_004:0416c16": "如來今日普為此會。宣勝義中真勝義性。令汝會中",
    "X13n0286_004:0416c17": "定性聲聞。及諸一切未得二空。迴向上乘阿羅漢等。",
    "X13n0286_004:0416c18": "皆獲一乘寂滅場地。真阿練若。正修行處。汝今諦聽。",
    "X13n0286_004:0416c19": "當為汝說。富樓那等。欽佛法音。默然承聽。",
    "X13n0286_004:0416c20": "如來常依二諦說法。世俗諦。勝義諦。今又勝義中",
    "X13n0286_004:0416c21": "勝義也。二空。人空法空也。人空已得。未得二空。一",
    "X13n0286_004:0416c22": "乘。即佛乘也。滅場。即大寂滅海。得果之地。練若。即",
    "X13n0286_004:0416c23": "蘭若。此云離諠諍。修因之處。借靜境喻大定也。正",
    "X13n0286_004:0416c24": "修行處者。除此一乘。其餘皆是旁蹊。不名正修。",
    "X13n0286_004:0417a01": "佛言。富樓那。如汝所言。清淨本然。云何忽生山河大",
    "X13n0286_004:0417a02": "地。汝常不聞如來宣說性覺妙明。本覺明妙。富樓那",
    "X13n0286_004:0417a03": "言。唯然。世尊。我常聞佛宣說斯義。佛言。汝稱覺明。為",
    "X13n0286_004:0417a04": "復性明。稱名為覺。為覺不明。稱為明覺。富樓那言。若",
    "X13n0286_004:0417a05": "此不明。名為覺者。則無所明。佛言。若無所明。則無明",
    "X13n0286_004:0417a06": "覺。有所非覺。無所非明。無明。又非覺湛明性。性覺必",
    "X13n0286_004:0417a07": "明。妄為明覺。覺非所明。因明立所。所既妄立。生汝妄",
    "X13n0286_004:0417a08": "能。無同異中。熾然成異。異彼所異。因異立同。同異發",
    "X13n0286_004:0417a09": "明。因此復立無同無異。如是擾亂。相待生勞。勞久發",
    "X13n0286_004:0417a10": "塵。自相渾濁。由是引起塵勞煩惱。起為世界。靜成虗",
    "X13n0286_004:0417a11": "空。虗空為同。世界為異。彼無同異。真有為法。",
    "X13n0286_004:0417a12": "性覺妙明者。此性覺。是極妙之明。葢寂而常照之",
    "X13n0286_004:0417a13": "明也。本覺明妙者。此本覺。是明之極妙者。葢明雖",
    "X13n0286_004:0417a14": "照。而未常不寂也。本字。即清淨本然也。與性字相",
    "X13n0286_004:0417a15": "承不相對。欲示本清淨心。所以生出山河大地諸",
    "X13n0286_004:0417a16": "有為法者。由妄起明覺而致。先舉性覺妙明。本覺",
    "X13n0286_004:0417a17": "明妙之語。問富樓那。此覺明義。作何理會。為是性",
    "X13n0286_004:0417a18": "本自明。不須再明。故稱明為覺耶。為是性覺尚有",
    "X13n0286_004:0417a19": "不明。必加明字於覺字上。而稱為明覺耶。富樓那",
    "X13n0286_004:0417a20": "愛著明字。言覺是所明之理。須有能明。方有所明。",
    "X13n0286_004:0417a21": "若便以不明為覺。則無所明矣。安得謂之覺耶。佛",
    "X13n0286_004:0417a22": "順其辭而破之曰。汝慮無所明。則無所覺。然則必",
    "X13n0286_004:0417a23": "有所。而後為覺耶。不知真妄分界正在一所字。有",
    "X13n0286_004:0417a24": "所。則是明非覺。無所。則是覺非明。然真覺只是無",
    "X13n0286_004:0417b01": "所。不是無明。若并無本明。又非覺湛明性矣。本性",
    "X13n0286_004:0417b02": "之覺。必具湛明。所謂妙明明妙也。不知覺本自明。",
    "X13n0286_004:0417b03": "妄加一明於覺之上。便生出許多事來。何也。性覺",
    "X13n0286_004:0417b04": "之體。本非所明。因有妄明。遂立妄所。所既妄立。益",
    "X13n0286_004:0417b05": "生妄能。宛轉相生。無有窮時。無同異下。承生汝妄",
    "X13n0286_004:0417b06": "能來。本性之覺。無同異也。能所既立。則無同異中。",
    "X13n0286_004:0417b07": "熾然成異矣。異彼所異。是因異又立同也。同異互",
    "X13n0286_004:0417b08": "相是非。復立無同無異矣。因明立所。擾亂真性。因",
    "X13n0286_004:0417b09": "所生能。因異立同。因有同異。復立無同無異。晴空",
    "X13n0286_004:0417b10": "淨眼。變成勞目矣。勞久發塵下。正山河大地生起",
    "X13n0286_004:0417b11": "相續之狀。塵即世界虗空眾生。自相渾濁。即下文",
    "X13n0286_004:0417b12": "從始至終。五疊渾濁也。因世界眾生而有業果。晴",
    "X13n0286_004:0417b13": "空之中。別見種種華相矣。詰其根元。總是妄明一",
    "X13n0286_004:0417b14": "念所生。一念中。紛起者為世界。晦昧者成虗空。虗",
    "X13n0286_004:0417b15": "空為妄明中所現同相。世界為妄明中所現異相。",
    "X13n0286_004:0417b16": "眾生業果。諸有為法。即妄明中所現無同無異之",
    "X13n0286_004:0417b17": "相。彼謂無同無異者。乃真有為法。豈待眾生業果。",
    "X13n0286_004:0417b18": "熾然頓興之日。而後謂之有為哉。",
    "X13n0286_004:0417b19": "覺明空昧。相待成搖。故有風輪。執持世界。因空生搖。",
    "X13n0286_004:0417b20": "堅明立礙。彼金寶者。明覺立堅。故有金輪。保持國土。",
    "X13n0286_004:0417b21": "堅覺寶成。搖明風出。風金相摩。故有火光。為變化性。",
    "X13n0286_004:0417b22": "寶明生潤。火光上蒸。故有水輪。含十方界。火騰水降。",
    "X13n0286_004:0417b23": "交發立堅。濕為巨海。乾為洲潬。以是義故。彼大海中。",
    "X13n0286_004:0417b24": "火光常起。彼洲潬中。江河常注。水勢劣火。結為高山。",
    "X13n0286_004:0417c01": "是故山石。擊則成燄。融則成水。土勢劣水。抽為草木。",
    "X13n0286_004:0417c02": "是故林藪遇燒成土。因絞成水。交妄發生。遞相為種。",
    "X13n0286_004:0417c03": "以是因緣。世界相續。",
    "X13n0286_004:0417c04": "覺明者。覺中妄起之明。空昧者。頑空全是晦昧。相",
    "X13n0286_004:0417c05": "待成搖者。明昧相傾。不覺心動也。風以動為性。由",
    "X13n0286_004:0417c06": "心動之所感。風輪持世者。最下依風輪而住也。因",
    "X13n0286_004:0417c07": "空生搖。牒上文。堅明立礙者。堅凝妄明。成立質礙。",
    "X13n0286_004:0417c08": "金以堅為性。由心堅之所感。金輪保持國土者。大",
    "X13n0286_004:0417c09": "地最下。依金輪起也。堅覺寶成。搖明風出。牒上二",
    "X13n0286_004:0417c10": "文。風金相摩因生火。如鑽燧。一堅一動。而火出者",
    "X13n0286_004:0417c11": "然。變化性者。火能變生為熟。化有成無也。寶明。即",
    "X13n0286_004:0417c12": "含潤相。如珠光出水者然。火光上蒸者。火有蒸鬱",
    "X13n0286_004:0417c13": "之氣。即能成水。如蒸物汗流者然。世界下有水輪。",
    "X13n0286_004:0417c14": "兼承載涵潤意。四大俱由二法相合而成。初則明",
    "X13n0286_004:0417c15": "與昧合而成風輪。次則搖與礙合而成金輪。次則",
    "X13n0286_004:0417c16": "風與金合而成火輪。次則金與火合而成水輪。總",
    "X13n0286_004:0417c17": "以覺明為最初根本。堅□。□覺。搖明。寶明。俱帶此",
    "X13n0286_004:0417c18": "明相來。交發者。水火既濟也。立堅者。結成器界也。",
    "X13n0286_004:0417c19": "海亦由立堅而成者。注水巨坎。全是堅體。海中火",
    "X13n0286_004:0417c20": "起。潭中水注。水火共生之義也。水勢劣火者。水少",
    "X13n0286_004:0417c21": "火多也。土勢劣水者。土少水多也。融則成水。如煉",
    "X13n0286_004:0417c22": "金鑛成汁者然。交妄發生者。互以妄相生也。遞相",
    "X13n0286_004:0417c23": "為種者。初由妄心而生四大。復由四大而成器界",
    "X13n0286_004:0417c24": "也。世界相續者。成住壞空。終而復始。相續不斷。永",
    "X13n0286_004:0418a01": "無清淨之期也。由無明為風輪種。執心為金輪種。",
    "X13n0286_004:0418a02": "瞋心為火輪種。愛心為水輪種。若無明破而風輪",
    "X13n0286_004:0418a03": "息。堅執消而金輪壞。瞋心歇而火輪空。愛心盡而",
    "X13n0286_004:0418a04": "水輪涸。器界應念化成無上知覺。",
    "X13n0286_004:0418a05": "復次富樓那。明妄非他。覺明為咎。所妄既立。明理不",
    "X13n0286_004:0418a06": "踰。以是因緣。聽不出聲。見不超色。色香味觸。六妄成",
    "X13n0286_004:0418a07": "就。由是分開見覺聞知。同業相纏。合離成化。見明色",
    "X13n0286_004:0418a08": "發。明見想成。異見成憎。同想成愛。流愛為種。納想為",
    "X13n0286_004:0418a09": "胎。交遘發生。吸引同業。故有因緣。生羯羅藍。遏蒲曇",
    "X13n0286_004:0418a10": "等。胎卵濕化。隨其所應。卵唯想生。胎因情有。濕以合",
    "X13n0286_004:0418a11": "感。化以離應。情想合離。更相變易。所有受業。逐其飛",
    "X13n0286_004:0418a12": "沈。以是因緣。眾生相續。",
    "X13n0286_004:0418a13": "明妄。指眾生見聞覺知。諸妄境界也。謂此妄境。非",
    "X13n0286_004:0418a14": "他法所成。是於覺體上。加一明字為過咎耳。理。猶",
    "X13n0286_004:0418a15": "體也。明理不踰者。覺明之體。隔礙不成圓通。能所",
    "X13n0286_004:0418a16": "為局也。聽不出聲。見不超色。不踰之相也。六妄。即",
    "X13n0286_004:0418a17": "六塵。成就。具足義。分開見覺聞知。攬六塵以成六",
    "X13n0286_004:0418a18": "根也。同業二句。六道四生之始也。同業。即胎卵類。",
    "X13n0286_004:0418a19": "因父母己三者同業。故相纏著而有生。合離。即濕",
    "X13n0286_004:0418a20": "化類。不因父母。但由己業。或合濕成形。或離異托",
    "X13n0286_004:0418a21": "化。見明八句。別示胎生之相也。妄心見妄相。故云",
    "X13n0286_004:0418a22": "見明色發。即於中陰見父母也。依妄境起妄惑。故",
    "X13n0286_004:0418a23": "云明見想成。想成之中。又有憎愛。違情者名異見。",
    "X13n0286_004:0418a24": "順情者名同想。流愛為種者。見彼交遘之色。則流",
    "X13n0286_004:0418b01": "愛想入於母胎。成胎生的種子。納想為胎者。有福",
    "X13n0286_004:0418b02": "之人。想母胎如華林殿堂。薄福之人。惟棘樹圊廁。",
    "X13n0286_004:0418b03": "交遘發生。謂男女會合。染心成就。吸引同業。謂吸",
    "X13n0286_004:0418b04": "引過去同業而入胎也。故有三句。明成胎歷位的",
    "X13n0286_004:0418b05": "名相。胎中有五位。一七名羯羅藍。此云凝滑。二七",
    "X13n0286_004:0418b06": "名遏蒲曇。此云皰。三七名閉尸。此云輭肉。四七名",
    "X13n0286_004:0418b07": "健南。此云堅肉。五七名鉢羅佉。此云形位。舉其二。",
    "X13n0286_004:0418b08": "故曰等。胎卵六句。示四生感應。各從其業也。四生",
    "X13n0286_004:0418b09": "起時。業與情想相應之處。即便受生。情想合離。四",
    "X13n0286_004:0418b10": "生皆具。據多分說。卵中生者。多分是想。如飛鳥魚",
    "X13n0286_004:0418b11": "龍。皆迅疾故。胎中生者。情多想少。以情多重墜。不",
    "X13n0286_004:0418b12": "能輕舉。濕氣中生。不由父母。但情想與濕氣合。即",
    "X13n0286_004:0418b13": "便受生。化亦由想。懸想勝處。情愛彼境。即便化生。",
    "X13n0286_004:0418b14": "情想四句。重明四生更變不常。或情變為想。合變",
    "X13n0286_004:0418b15": "為離。無定業也。卵易為胎。濕易為化。無定質也。所",
    "X13n0286_004:0418b16": "受業報。或升或沉。無定趣也。眾生相續之由也。",
    "X13n0286_004:0418b17": "富樓那。想愛同結。愛不能離。則諸世間。父母子孫。相",
    "X13n0286_004:0418b18": "生不斷。是等則以欲貪為本。貪愛同滋。貪不能止。則",
    "X13n0286_004:0418b19": "諸世間。卵化濕胎。隨力強弱。遞相吞食。是等則以殺",
    "X13n0286_004:0418b20": "貪為本。以人食羊。羊死為人。人死為羊。如是乃至十",
    "X13n0286_004:0418b21": "生之類。死死生生。互來相噉。惡業俱生。窮未來際。是",
    "X13n0286_004:0418b22": "等則以盜貪為本。汝負我命。我還汝債。以是因緣。經",
    "X13n0286_004:0418b23": "百千劫。常在生死。汝愛我心。我憐汝色。以是因緣。經",
    "X13n0286_004:0418b24": "百千劫。常在纏縛。唯殺盜婬三為根本。以是因緣。業",
    "X13n0286_004:0418c01": "果相續。",
    "X13n0286_004:0418c02": "欲貪通乎四生。今就人倫辨之。想愛同結。不專受",
    "X13n0286_004:0418c03": "生時。在世亦然。貪愛同滋者。貪愛身命。同賴滋養",
    "X13n0286_004:0418c04": "也。人羊生死。互來相噉。名盜貪者。亦殺亦盜也。奪",
    "X13n0286_004:0418c05": "財為盜。況奪其生命乎。命屬殺。債屬盜。愛憐屬欲。",
    "X13n0286_004:0418c06": "汝我命債負還。文義互見。心色愛憐亦然。欲貪。殺",
    "X13n0286_004:0418c07": "貪。盜貪。皆曰為本。生死輪迴之本也。故知三界流",
    "X13n0286_004:0418c08": "轉。唯一貪愛。若斷貪愛。便出三界矣。",
    "X13n0286_004:0418c09": "富樓那。如是三種顛倒相續。皆是覺明。明了知性。因",
    "X13n0286_004:0418c10": "了發相。從妄見生。山河大地。諸有為相。次第遷流。因",
    "X13n0286_004:0418c11": "此虗妄。終而復始。",
    "X13n0286_004:0418c12": "如上世界眾生業果。三種顛倒相續。皆是本覺明",
    "X13n0286_004:0418c13": "中。妄起明了。因了而發相。從妄而見生耳。前問云",
    "X13n0286_004:0418c14": "何忽生山河大地。諸有為相。次第遷流。終而復始。",
    "X13n0286_004:0418c15": "今答皆因虗妄了知所發也。",
    "X13n0286_004:0418c16": "富樓那言。若此妙覺。本妙覺明。與如來心。不增不減。",
    "X13n0286_004:0418c17": "無狀忽生山河大地。諸有為相。如來今得妙空明覺。",
    "X13n0286_004:0418c18": "山河大地。有為習漏。何當復生。佛告富樓那。譬如迷",
    "X13n0286_004:0418c19": "人。於一聚落。惑南為北。此迷為復因迷而有。因悟而",
    "X13n0286_004:0418c20": "出。富樓那言。如是迷人。亦不因迷。又不因悟。何以故。",
    "X13n0286_004:0418c21": "迷本無根。云何因迷。悟非生迷。云何因悟。佛言。彼之",
    "X13n0286_004:0418c22": "迷人。正在迷時。倐有悟人。指示令悟。富樓那。於意云",
    "X13n0286_004:0418c23": "何。此人縱迷。於此聚落。更生迷不。不也。世尊。富樓那。",
    "X13n0286_004:0418c24": "十方如來。亦復如是。此迷無本。性畢竟空。昔本無迷。",
    "X13n0286_004:0419a01": "似有迷覺。覺迷迷滅。覺不生迷。亦如翳人。見空中華。",
    "X13n0286_004:0419a02": "翳病若除。華於空滅。忽有愚人。於彼空華所滅空地。",
    "X13n0286_004:0419a03": "待華更生。汝觀是人。為愚為慧。富樓那言。空元無華。",
    "X13n0286_004:0419a04": "妄見生滅。見華滅空。已是顛倒。敕令更出。斯實狂癡。",
    "X13n0286_004:0419a05": "云何更名如是狂人。為愚為慧。佛言。如汝所解。云何",
    "X13n0286_004:0419a06": "問言諸佛如來。妙覺明空。何當更生山河大地。又如",
    "X13n0286_004:0419a07": "金鑛。雜於精金。其金一純。更不成雜。如木成灰。不重",
    "X13n0286_004:0419a08": "為木。諸佛如來。菩提涅槃。亦復如是。",
    "X13n0286_004:0419a09": "眾生覺體。與佛無別。無端忽生諸有為相。則如來",
    "X13n0286_004:0419a10": "既證空覺。何時復生諸有。乃常情所惑。故特發問。",
    "X13n0286_004:0419a11": "昔本無迷。非眾生未妄前也。正當迷時。無迷可得。",
    "X13n0286_004:0419a12": "如迷方者。方實不移也。無迷則亦無覺。似有迷而",
    "X13n0286_004:0419a13": "覺之耳。故不覺則已。但一覺迷。迷即頓滅。永不復",
    "X13n0286_004:0419a14": "生。葢迷時已無迷可得。況覺後豈復生迷乎。妄本",
    "X13n0286_004:0419a15": "無生。成非佛始滅。真本無變。非成佛始生。眾生分",
    "X13n0286_004:0419a16": "中。尚自無生無變。況成佛者。有生有變乎。四喻兼",
    "X13n0286_004:0419a17": "舉。使知迷悟雖妄而不廢修證。葢方本不移。空本",
    "X13n0286_004:0419a18": "無華。此指清淨本然。鑛必用鍊。木必用燒。說向工",
    "X13n0286_004:0419a19": "夫去也。迷喻煩惱永不起。華喻生死永不續。金喻",
    "X13n0286_004:0419a20": "菩提永不滅。灰喻涅槃永不還。",
    "X13n0286_004:0419a21": "富樓那。又汝問言。地水火風。本性圓融。周徧法界。疑",
    "X13n0286_004:0419a22": "水火性。不相陵滅。又徵虗空。及諸大地。俱徧法界。不",
    "X13n0286_004:0419a23": "合相容。富樓那。譬如虗空。體非羣相。而不拒彼諸相",
    "X13n0286_004:0419a24": "發揮。所以者何。富樓那。彼太虗空。日照則明。雲屯則",
    "X13n0286_004:0419b01": "暗。風搖則動。霽澄則清。氣凝則濁。土積成霾。水澄成",
    "X13n0286_004:0419b02": "映。於意云何。如是殊方諸有為相。為因彼生。為復空",
    "X13n0286_004:0419b03": "有。若彼所生。富樓那。且日照時。既是日明。十方世界。",
    "X13n0286_004:0419b04": "同為日色。云何空中更見圓日。若是空明。空應自照。",
    "X13n0286_004:0419b05": "云何中宵雲霧之時。不生光耀。當知是明。非日非空。",
    "X13n0286_004:0419b06": "不異空日。觀相元妄。無可指陳。猶邀空華。結為空果。",
    "X13n0286_004:0419b07": "云何詰其相陵滅義。觀性元真。唯妙覺明。妙覺明心。",
    "X13n0286_004:0419b08": "先非水火。云何復問不相容者。真妙覺明。亦復如是。",
    "X13n0286_004:0419b09": "汝以空明。則有空現。地水火風。各各發明。則各各現。",
    "X13n0286_004:0419b10": "若俱發明。則有俱現。云何俱現。富樓那。如一水中現",
    "X13n0286_004:0419b11": "於日影。兩人同觀水中之日。東西各行。則各有日隨",
    "X13n0286_004:0419b12": "二人去。一東一西。先無準的。不應難言。此日是一。云",
    "X13n0286_004:0419b13": "何各行。各日既雙。云何現一。宛轉虗妄。無可憑據。",
    "X13n0286_004:0419b14": "此下答富樓那第二問也。虗空體。非羣相。不拒發",
    "X13n0286_004:0419b15": "揮。喻如來藏體。非諸大。不礙隨緣。已盡大意。下詳",
    "X13n0286_004:0419b16": "明之。殊方者。隨處而發也。彼指日雲等。且日至空",
    "X13n0286_004:0419b17": "日。單舉日明。以例六妄者。無體之意。諸大無體。云",
    "X13n0286_004:0419b18": "何得相陵滅。且觀如來藏性。雖有真火真水等名。",
    "X13n0286_004:0419b19": "元一妙覺明心。實無質礙潤濕燒燥之相。何有不",
    "X13n0286_004:0419b20": "相容耶。空明空現。是循空業而現空相。如鑿井而",
    "X13n0286_004:0419b21": "空出也。各明各現。各循業而各境現。如一處求火。",
    "X13n0286_004:0419b22": "一處火出。一處求水。一處水出也。俱明俱現。同循",
    "X13n0286_004:0419b23": "業而境同現。如徧法界執。滿法界起也。正表隨眾",
    "X13n0286_004:0419b24": "生心應所知量之妙。二卷顯如來藏體。故以真月",
    "X13n0286_004:0419c01": "喻真。以月影為妄。此顯如來藏隨緣不變。不變隨",
    "X13n0286_004:0419c02": "緣。非借水中日影。不能形容俱現之妙。但觀如來",
    "X13n0286_004:0419c03": "藏。隨七大俱現。如一日影。隨東隨西。其妙自見。",
    "X13n0286_004:0419c04": "富樓那。汝以色空相傾相奪於如來藏。而如來藏隨",
    "X13n0286_004:0419c05": "為色空周徧法界。是故於中風動空澄。日明雲暗。眾",
    "X13n0286_004:0419c06": "生迷悶。背覺合塵。故發塵勞。有世間相。我以妙明不",
    "X13n0286_004:0419c07": "滅不生。合如來藏。而如來藏唯妙覺明圓照法界。是",
    "X13n0286_004:0419c08": "故於中。一為無量。無量為一。小中現大。大中現小。不",
    "X13n0286_004:0419c09": "動道場。徧十方界。身含十方無盡虗空。於一毛端。現",
    "X13n0286_004:0419c10": "寶王剎。坐微塵裏。轉大法輪。滅塵合覺。故發真如妙",
    "X13n0286_004:0419c11": "覺明性。",
    "X13n0286_004:0419c12": "上文七大之相如此。不可詰其相陵滅義。七大之",
    "X13n0286_004:0419c13": "性又如此。不可問其不相容者。然則七大何故而",
    "X13n0286_004:0419c14": "有。由汝業識不空。相見未破。循色空之業。互相傾",
    "X13n0286_004:0419c15": "奪於如來藏。而如來藏。即循汝業而現空現色。故",
    "X13n0286_004:0419c16": "見色空周徧法界。於開眼時。但見物象森羅。塵勞",
    "X13n0286_004:0419c17": "滿前。全成穢土。不知相本虗而無可憑據。良由眾",
    "X13n0286_004:0419c18": "生內為無明所蔽。業力所使。心自迷悶。不自了知。",
    "X13n0286_004:0419c19": "背清淨覺。和合妄塵。故發塵勞。見世間相。不見真",
    "X13n0286_004:0419c20": "如妙覺明性。所以全性成相。我則無明已盡。業識",
    "X13n0286_004:0419c21": "已空。唯是清淨妙明智體。更無所有。即以妙明智",
    "X13n0286_004:0419c22": "體。合如來藏。而如來藏。唯見妙覺明心。徧十方界。",
    "X13n0286_004:0419c23": "更無一物為障為礙。是故於中事事無礙。所以全",
    "X13n0286_004:0419c24": "相成性。故知心有也。娑婆境現。心無也。華藏合空。",
    "X13n0286_004:0420a01": "一為二句。一多相容也。小中二句。廣狹無礙也。不",
    "X13n0286_004:0420a02": "動二句。即一為無量。身含二句。即無量為一。毛端",
    "X13n0286_004:0420a03": "現剎者。正中現依。微塵轉輪者。依中現正。即小中",
    "X13n0286_004:0420a04": "現大也。此皆如理智中。現如量境。如來藏。如鏡之",
    "X13n0286_004:0420a05": "體。妙覺明。如鏡之光。圓照法界。如鏡現像。雖三而",
    "X13n0286_004:0420a06": "一。雖一而三。一為無量等。皆顯此義也。",
    "X13n0286_004:0420a07": "而如來藏本妙圓心。非心非空。非地非水。非風非火。",
    "X13n0286_004:0420a08": "非眼非耳鼻舌身意。非色非聲香味觸法。非眼識界。",
    "X13n0286_004:0420a09": "如是乃至非意識界。非明無明。明無明盡。如是乃至。",
    "X13n0286_004:0420a10": "非老非死。非老死盡。非苦非集。非滅非道。非智非得。",
    "X13n0286_004:0420a11": "非檀那。非尸羅。非毗梨耶。非羼提。非禪那。非般剌若。",
    "X13n0286_004:0420a12": "非波羅蜜多。如是乃至非怛闥阿竭。非阿羅訶。三耶",
    "X13n0286_004:0420a13": "三菩。非大涅槃。非常非樂。非我非淨。以是俱非世出",
    "X13n0286_004:0420a14": "世故。即如來藏元明心妙。即心即空。即地即水。即風",
    "X13n0286_004:0420a15": "即火。即眼即耳鼻舌身意。即色即聲香味觸法。即眼",
    "X13n0286_004:0420a16": "識界。如是乃至即意識界。即明無明。明無明盡。如是",
    "X13n0286_004:0420a17": "乃至即老即死。即老死盡。即苦即集。即滅即道。即智",
    "X13n0286_004:0420a18": "即得。如檀那。即尸羅。即毗梨耶。好羼提。即禪那。即般",
    "X13n0286_004:0420a19": "剌若。即波羅蜜多。如是乃至即怛闥阿竭。即阿羅訶。",
    "X13n0286_004:0420a20": "三耶三菩。即大涅槃。即常即樂。即我即淨。以是俱即。",
    "X13n0286_004:0420a21": "世出世故。即如來藏妙明心元。離即離非。是即非即。",
    "X13n0286_004:0420a22": "言雖滅塵合覺。一多小大相攝相容。起大神用。而",
    "X13n0286_004:0420a23": "如來藏中。實纖塵不立。非一切也。雖非一切。又萬",
    "X13n0286_004:0420a24": "法悉備。即一切也。又互泯互存。不可思議也。何疑",
    "X13n0286_004:0420b01": "諸大周徧法界。不相陵奪哉。心至火。七大五陰也。",
    "X13n0286_004:0420b02": "心即識大而攝五陰。眼至意識界。十八界也。亦攝",
    "X13n0286_004:0420b03": "十二處。以上世法。明無明至老死盡。緣覺界也。苦",
    "X13n0286_004:0420b04": "集滅道。聲聞界也。智得。二乘界也。六波羅蜜。菩薩",
    "X13n0286_004:0420b05": "界也。怛闥阿竭。乃至常樂我淨。如來界也。以上出",
    "X13n0286_004:0420b06": "世法。世乃六凡。出世乃四聖。是即非即。猶云亦即",
    "X13n0286_004:0420b07": "亦非即也。明無明。由真明而起之無明也。檀那。此",
    "X13n0286_004:0420b08": "云布施。尸羅。此云滅惡。戒之總名。毗梨耶。此云精",
    "X13n0286_004:0420b09": "進。羼提。此云忍辱。禪那。此云靜慮。般剌若。此云智",
    "X13n0286_004:0420b10": "慧。波羅蜜多。此云到彼岸。六度究竟。方稱到彼岸。",
    "X13n0286_004:0420b11": "故分說也。如是乃至者。出世法教理行果。名數既",
    "X13n0286_004:0420b12": "多。不能盡述。故超而言之。以至佛之十號。非怛下。",
    "X13n0286_004:0420b13": "是遣能證之號。怛闥阿竭。此云如來。阿羅訶。此云",
    "X13n0286_004:0420b14": "應供。三耶三菩。即三藐三菩陀。此云正徧知。是佛",
    "X13n0286_004:0420b15": "十號之三。非大涅槃。是遣所證之法。涅槃是體。常",
    "X13n0286_004:0420b16": "樂我淨。是涅槃之四德。不死名常。無苦名樂。具八",
    "X13n0286_004:0420b17": "自在名我。無染名淨。俱非。約真諦示如來藏。俱即。",
    "X13n0286_004:0420b18": "約俗諦示如來藏。藏理即無而有。十界宛然也。",
    "X13n0286_004:0420b19": "如何世間三有眾生。及出世間聲聞緣覺。以所知心。",
    "X13n0286_004:0420b20": "測度如來無上菩提。用世語言。入佛知見。譬如琴瑟",
    "X13n0286_004:0420b21": "箜篌琵琶。雖有妙音。若無妙指。終不能發。汝與眾生。",
    "X13n0286_004:0420b22": "亦復如是。寶覺真心。各各圓滿。如我按指。海印發光。",
    "X13n0286_004:0420b23": "汝暫舉心。塵勞先起。由不勤求無上覺道。愛念小乘",
    "X13n0286_004:0420b24": "得少為足。",
    "X13n0286_004:0420c01": "前文滅塵合覺。故發真如妙覺明。及一為無量等。",
    "X13n0286_004:0420c02": "所謂如我按指。海印發光也。前文背覺合塵。故發",
    "X13n0286_004:0420c03": "塵勞。有世間相。所謂汝暫舉心。摩勞先起也。前文",
    "X13n0286_004:0420c04": "是法。此是喻。海印者。閻浮所有色像。大海皆有印",
    "X13n0286_004:0420c05": "文。喻如來法身性海。普現一切世間之相。",
    "X13n0286_004:0420c06": "富樓那言。我與如來寶覺圓明。真妙淨心。無二圓滿。",
    "X13n0286_004:0420c07": "而我昔遭無始妄想。久在輪迴。今得聖乘。猶未究竟。",
    "X13n0286_004:0420c08": "世尊諸妄一切圓滅。獨妙真常。敢問如來。一切眾生",
    "X13n0286_004:0420c09": "何因有妄。自蔽妙明。受此淪溺。",
    "X13n0286_004:0420c10": "此窮索妄因而擬斷也。我與下。根上寶覺真心。各",
    "X13n0286_004:0420c11": "各圓滿來。而我下。領前妄為明覺也。世尊下。領金",
    "X13n0286_004:0420c12": "鑛木灰喻也。敢問下。正請妄因。言蒙佛慈誨。已知",
    "X13n0286_004:0420c13": "妙明真心。與佛無二。已知我因妄想。故久在輪迴。",
    "X13n0286_004:0420c14": "佛因妄滅。故獨妙真常。但未知此妄何因而有耳。",
    "X13n0286_004:0420c15": "前問清淨本然。云何忽生。世尊答以因妄明起。今",
    "X13n0286_004:0420c16": "問此妄明復因何起。所謂直窮到底也。",
    "X13n0286_004:0420c17": "佛告富樓那。汝雖除疑。餘惑未盡。吾以世間現前諸",
    "X13n0286_004:0420c18": "事。今復問汝。汝豈不聞室羅城中。演若達多。忽於晨",
    "X13n0286_004:0420c19": "朝以鏡照面。愛鏡中頭。眉目可見。瞋責己頭。不見面",
    "X13n0286_004:0420c20": "目。以為魑魅。無狀狂走。於意云何。此人何因無故狂",
    "X13n0286_004:0420c21": "走。富樓那言。是人心狂。更無他故。佛言。妙覺明圓。本",
    "X13n0286_004:0420c22": "圓明妙。既稱為妄。云何有因。若有所因。云何名妄。自",
    "X13n0286_004:0420c23": "諸妄想。展轉相因。從迷積迷。以歷塵劫。雖佛發明。猶",
    "X13n0286_004:0420c24": "不能返。如是迷因。因迷自有。識迷無因。妄無所依。尚",
    "X13n0286_004:0421a01": "無有生。欲何為滅。得菩提者。如寤時人。說夢中事。心",
    "X13n0286_004:0421a02": "縱精明。欲何因緣。取夢中物。況復無因。本無所有。如",
    "X13n0286_004:0421a03": "彼城中演若達多。豈有因緣。自怖頭走。忽然狂歇。頭",
    "X13n0286_004:0421a04": "非外得。縱未歇狂。亦何遺失。富樓那。妄性如是。因何",
    "X13n0286_004:0421a05": "為在。",
    "X13n0286_004:0421a06": "此借事發明。妄本無因。突然而起也。言汝已知相",
    "X13n0286_004:0421a07": "續起於妄明。七大唯是真性。如來得妙明覺。不生",
    "X13n0286_004:0421a08": "山河大地。猶不知妄本無因。故曰汝雖除疑。餘惑",
    "X13n0286_004:0421a09": "未盡。達多頭本不失。己非魑魅。忽自以為魑魅。無",
    "X13n0286_004:0421a10": "狀狂走者。此狂何因而起。滿慈當下分明。答云此",
    "X13n0286_004:0421a11": "人心發顛狂而走。更無他故。佛言。妙覺明心。本來",
    "X13n0286_004:0421a12": "自圓。本來自明。本來自妙。未甞有妄。既稱為妄。云",
    "X13n0286_004:0421a13": "何有因。若有所因。即名為真。云何名妄。究其現在。",
    "X13n0286_004:0421a14": "是自己妄想。展轉相生。初無定處。推其本始。是一",
    "X13n0286_004:0421a15": "迷積迷。歷乎塵劫。亦無有因。我前與汝發明。汝猶",
    "X13n0286_004:0421a16": "不能自己反求。而從人索妄本耶。如是迷因。是迷",
    "X13n0286_004:0421a17": "自己本圓妙心而有。別無他故。若汝識此迷本無",
    "X13n0286_004:0421a18": "因。則汝妄想。元無所依。汝今雖遭妄想。久在輪迴。",
    "X13n0286_004:0421a19": "尚無有生。云何說世尊諸妄圓滅。獨妙真常。索妄",
    "X13n0286_004:0421a20": "本於我耶。我今雖得菩提。但能說此妄本無因。豈",
    "X13n0286_004:0421a21": "能拈出無因之妄。以示人乎。正如寤人說夢中事。",
    "X13n0286_004:0421a22": "別無方法。取夢中之物以示人也。夢中物似有因。",
    "X13n0286_004:0421a23": "尚不能取。況本無之妄想。乃欲索其生起之因。惡",
    "X13n0286_004:0421a24": "可得哉。此妄無因。正如達多狂性相似。不是本來",
    "X13n0286_004:0421b01": "有狂。元是迷頭認影而狂。其因豈有定在耶。",
    "X13n0286_004:0421b02": "汝但不隨分別世間業果眾生。三種相續。三緣斷故。",
    "X13n0286_004:0421b03": "三因不生。則汝心中演若達多。狂性自歇。歇即菩提。",
    "X13n0286_004:0421b04": "勝淨明心。本周法界。不從人得。何藉劬勞肯綮修證。",
    "X13n0286_004:0421b05": "譬如有人。於自衣中。繫如意珠。不自覺知。窮露他方。",
    "X13n0286_004:0421b06": "乞食馳走。雖實貧窮。珠不曾失。忽有智者。指示其珠。",
    "X13n0286_004:0421b07": "所願從心。致大饒富。方悟神珠非從外得。",
    "X13n0286_004:0421b08": "此告以歇狂之方也。不隨。是歇狂初步。分別。是分",
    "X13n0286_004:0421b09": "別二執。言汝但不隨順世間業果眾生三種分別。",
    "X13n0286_004:0421b10": "現行相續心。則三種現行相續心。一時頓歇。所謂",
    "X13n0286_004:0421b11": "緣斷而因不生。又答遷流終始之問。三緣。世界眾",
    "X13n0286_004:0421b12": "生業果之緣。覺明空昧。相待成搖等。為世界因緣。",
    "X13n0286_004:0421b13": "明妄非他。覺明為咎等。為眾生因緣。欲貪殺貪盜",
    "X13n0286_004:0421b14": "貪等。為業果因緣。又借達多之狂。迷頭認影。以例",
    "X13n0286_004:0421b15": "滿慈之狂。認明墮所。狂事不同。狂心無異。此狂一",
    "X13n0286_004:0421b16": "歇。當下即證菩提。不勞餘力。則知勝淨妙心。本然",
    "X13n0286_004:0421b17": "周徧。元是己物。何藉粘皮帶骨。動經劫數。勤苦修",
    "X13n0286_004:0421b18": "證哉。衣喻無明。珠喻勝淨明心。言雖有此勝淨明",
    "X13n0286_004:0421b19": "心。而為無明包裹。有而不覺也。所願從心。致大饒",
    "X13n0286_004:0421b20": "富者。現塵現剎。無不如意也。",
    "X13n0286_004:0421b21": "即時阿難。在大眾中。頂禮佛足。起立白佛。世尊現說",
    "X13n0286_004:0421b22": "殺盜婬業。三緣斷故。三因不生。心中達多。狂性自歇。",
    "X13n0286_004:0421b23": "歇即菩提。不從人得。斯則因緣皎然明白。云何如來",
    "X13n0286_004:0421b24": "頓棄因緣。我從因緣。心得開悟。世尊。此義何獨我等",
    "X13n0286_004:0421c01": "年少有學聲聞。今此會中。大目犍連。及舍利弗。須菩",
    "X13n0286_004:0421c02": "提等。從老梵志。聞佛因緣。發心開悟。得成無漏。今說",
    "X13n0286_004:0421c03": "菩提不從因緣。則王舍城拘舍梨等。所說自然。成第",
    "X13n0286_004:0421c04": "一義。唯垂大悲。開發迷悶。",
    "X13n0286_004:0421c05": "富樓那問意已圓。復以阿難起問。仍還當機也。殺",
    "X13n0286_004:0421c06": "盜婬。舉業果因緣。該世界因緣眾生因緣。頓棄句。",
    "X13n0286_004:0421c07": "指歇即菩提。何藉修證等語。此阿難第三番執因",
    "X13n0286_004:0421c08": "緣也。必帶自然者。若曰今棄因緣。則外道自然之",
    "X13n0286_004:0421c09": "說為當矣。所說自然。謂八萬劫後。自然成道。",
    "X13n0286_004:0421c10": "佛告阿難。即如城中演若達多。狂性因緣。若得滅除。",
    "X13n0286_004:0421c11": "則不狂性。自然而出。因緣自然。理窮於是。阿難。演若",
    "X13n0286_004:0421c12": "達多。頭本自然。本自其然。無然非自。何因緣故。怖頭",
    "X13n0286_004:0421c13": "狂走。若自然頭。因緣故狂。何不自然。因緣故失。本頭",
    "X13n0286_004:0421c14": "不失。狂怖妄出。曾無變易。何藉因緣。本狂自然。本有",
    "X13n0286_004:0421c15": "狂怖。未狂之際。狂何所潛。不狂自然。頭本無妄。何為",
    "X13n0286_004:0421c16": "狂走。",
    "X13n0286_004:0421c17": "阿難不執自然。但執因緣。佛言。汝不說因緣則已。",
    "X13n0286_004:0421c18": "若謂狂性以因緣故而得滅除。則正滅除時。不狂",
    "X13n0286_004:0421c19": "性便自然而出。是則本排自然。翻墮自然。因緣自",
    "X13n0286_004:0421c20": "然之理。至此窮矣。阿難下。拂頭非自然也。謂頭本",
    "X13n0286_004:0421c21": "自然。則本自其然也。當常常自然矣。何故忽怖失",
    "X13n0286_004:0421c22": "而狂走乎。此因緣二字。只是故字。法合當云。本性",
    "X13n0286_004:0421c23": "若屬自然。眾生當常見自性。何故有迷而背馳者。",
    "X13n0286_004:0421c24": "可見菩提不屬自然。若自下。拂狂非因緣也。頭若",
    "X13n0286_004:0422a01": "因緣而狂。即宜因緣而失。今本頭不失也。狂怖特",
    "X13n0286_004:0422a02": "妄出耳。當狂怖時。本頭實無變易。則狂歇而覺有",
    "X13n0286_004:0422a03": "頭。何藉因緣乎。法合當云。性本不失。無端迷背似",
    "X13n0286_004:0422a04": "失。當迷背時。性無變易。則迷破見性。何假因緣哉。",
    "X13n0286_004:0422a05": "可見菩提不屬因緣。本狂下。拂狂非自然也。上文",
    "X13n0286_004:0422a06": "狂非因緣。恐轉計狂屬自然。故以此破之。法合當",
    "X13n0286_004:0422a07": "云。清淨本然。原無妄想也。不狂下。拂不狂非自然",
    "X13n0286_004:0422a08": "也。不狂自然。應上文不狂性自然而出。恐轉計不",
    "X13n0286_004:0422a09": "狂為自然。故以此破之。",
    "X13n0286_004:0422a10": "若悟本頭。識知狂走。因緣自然。俱為戲論。是故我言",
    "X13n0286_004:0422a11": "三緣斷故。即菩提心。菩提心生。生滅心滅。此但生滅。",
    "X13n0286_004:0422a12": "滅生俱盡。無功用道。若有自然。如是則明自然心生。",
    "X13n0286_004:0422a13": "生滅心滅。此亦生滅。無生滅者。名為自然。猶如世間",
    "X13n0286_004:0422a14": "諸相雜和。成一體者。名和合性。非和合者。稱本然性。",
    "X13n0286_004:0422a15": "本然非然。和合非合。合然俱離。離合俱非。此句方名",
    "X13n0286_004:0422a16": "無戲論法。菩提涅槃。尚在遙遠。非汝歷劫辛勤修證。",
    "X13n0286_004:0422a17": "雖復憶持十方如來。十二部經。清淨妙理。如恒河沙。",
    "X13n0286_004:0422a18": "秪益戲論。",
    "X13n0286_004:0422a19": "此下發明正義。悟字。知字。是歇狂妙訣。由悟本頭",
    "X13n0286_004:0422a20": "非自然。非因緣。然後知狂走非自然。非因緣。悟本",
    "X13n0286_004:0422a21": "頭。方見本來面目是真。知狂走。纔覺向外馳求是",
    "X13n0286_004:0422a22": "妄。言汝自迷家寶。向外馳求。執緣執自。固所不免。",
    "X13n0286_004:0422a23": "若使親見本來。狂心頓歇。則知因緣自然。俱成戲",
    "X13n0286_004:0422a24": "論。非實義也。我說三緣斷故。即菩提心者。即歇狂",
    "X13n0286_004:0422b01": "悟本之法。豈因緣自然之可擬哉。雖然。若執狂心",
    "X13n0286_004:0422b02": "歇。而菩提心生者。亦是因緣。亦是狂心。亦是戲論。",
    "X13n0286_004:0422b03": "猶然生滅。不獨爾也。即使滅生俱盡。至於無功用",
    "X13n0286_004:0422b04": "處。若有自然。作自然想。此名自然心生。生滅心滅。",
    "X13n0286_004:0422b05": "亦是戲論。亦是狂心。亦是生滅。何以故。以生滅為",
    "X13n0286_004:0422b06": "因緣。而以無生滅為自然。喻如世間雜和而成一",
    "X13n0286_004:0422b07": "體者。名和合性。對此和合。則以非和合者。稱本然",
    "X13n0286_004:0422b08": "性。即此本然。是對待法。非真本然。故亦如戲論。直",
    "X13n0286_004:0422b09": "至本然非本然。和合非和合。二俱遠離。離與不離。",
    "X13n0286_004:0422b10": "二俱雙非。方是正句。方是無戲論法。復恐以解為",
    "X13n0286_004:0422b11": "證。故當頭一點云。得到這個田地。菩提涅槃。尚遙",
    "X13n0286_004:0422b12": "遠在。得句之時。纔是發心。正好修行趨向菩提。苟",
    "X13n0286_004:0422b13": "非歷劫修證。雖持多經妙理。亦是祇添戲論。與本",
    "X13n0286_004:0422b14": "分事。了無交涉。此經為見性修行不取多聞知解。",
    "X13n0286_004:0422b15": "阿難已悟玅覺明心。下乃密請修行。理行冥合。",
    "X13n0286_004:0422b16": "汝雖談說因緣自然。決定明了。人間稱汝多聞第一。",
    "X13n0286_004:0422b17": "以此積劫多聞熏習。不能免離摩登伽難。何須待我",
    "X13n0286_004:0422b18": "佛頂神呪。摩登伽心。婬火頓歇。得阿那含。於我法中。",
    "X13n0286_004:0422b19": "成精進林。愛河乾枯。令汝解脫。是故阿難。汝雖歷劫",
    "X13n0286_004:0422b20": "憶持如來秘密妙嚴。不如一日修無漏業。遠離世間",
    "X13n0286_004:0422b21": "憎愛二苦。如摩登伽宿為婬女。由神呪力。銷其愛欲。",
    "X13n0286_004:0422b22": "法中今名性比丘尼。與羅睺母耶輸陀羅。同悟宿因。",
    "X13n0286_004:0422b23": "知歷世因。貪愛為苦。一念熏修無漏善故。或得出纏。",
    "X13n0286_004:0422b24": "或蒙授記。如何自欺。尚留觀聽。",
    "X13n0286_004:0422c01": "此下極言多聞之弊激其進修也。言汝談說自然",
    "X13n0286_004:0422c02": "因緣。決定明了。毫無差誤。聲聞眾中。推汝多聞以",
    "X13n0286_004:0422c03": "為第一。用此多聞。積劫熏修。不能遠離婬術之難。",
    "X13n0286_004:0422c04": "若果多聞可脫苦離縛。何須神呪冥加之力。立使",
    "X13n0286_004:0422c05": "登伽婬火頓歇。便證三果。不生欲界。汝亦得脫。則",
    "X13n0286_004:0422c06": "知呪力與多聞力。日劫相倍。汝雖憶持如來秘密",
    "X13n0286_004:0422c07": "妙嚴。不如一日肯修祕密妙嚴。便可遠離憎愛二",
    "X13n0286_004:0422c08": "苦。以此二苦。從投胎異見成憎。同想成愛處便有。",
    "X13n0286_004:0422c09": "是與生俱生。極難除者。若肯一日修無漏業。即能",
    "X13n0286_004:0422c10": "永斷。況其他乎。但恐不肯進修耳。復舉劣機得益",
    "X13n0286_004:0422c11": "以痛責之。一念熏修。非徒口說。出纏。指登伽。授記。",
    "X13n0286_004:0422c12": "指耶輸。耶輸女身。已為弱質。登伽婬女。更是劣機。",
    "X13n0286_004:0422c13": "但以一念熏修。皆獲大益。汝以丈夫。為眾知識。反",
    "X13n0286_004:0422c14": "自迷悶。躭著戲論。不肯修無漏業。真自欺也。",
    "X13n0286_004:0422c15": "阿難及諸大眾。聞佛示誨。疑惑銷除。心悟實相。身意",
    "X13n0286_004:0422c16": "輕安。得未曾有。重復悲淚。頂禮佛足。長跪合掌。而白",
    "X13n0286_004:0422c17": "佛言。無上大悲。清淨寶王。善開我心。能以如是種種",
    "X13n0286_004:0422c18": "因緣。方便提獎。引諸沈冥。出於苦海。世尊。我今雖承",
    "X13n0286_004:0422c19": "如是法音。知如來藏妙覺明心。徧十方界。含育如來",
    "X13n0286_004:0422c20": "十方國土。清淨寶嚴。妙覺王剎。如來復責多聞無功。",
    "X13n0286_004:0422c21": "不逮修習。我今猶如旅泊之人。忽蒙天王賜與華屋。",
    "X13n0286_004:0422c22": "雖獲大宅。要因門入。唯願如來不捨大悲。示我在會",
    "X13n0286_004:0422c23": "諸蒙暗者。捐捨小乘。畢獲如來無餘涅槃。本發心路。",
    "X13n0286_004:0422c24": "令有學者。從何攝伏疇昔攀緣。得陀羅尼。入佛知見。",
    "X13n0286_004:0423a01": "作是語已。五體投地。在會一心。佇佛慈旨。",
    "X13n0286_004:0423a02": "實相無相。如來藏體。周徧十方。本性清淨。絕名離",
    "X13n0286_004:0423a03": "相者是也。前卷佛責聲聞不達實相。許令修大乘",
    "X13n0286_004:0423a04": "者。通達實相。今重重開釋。故惑銷而心悟。失性如",
    "X13n0286_004:0423a05": "旅泊。見性如華屋。見性不修。如獲屋不入。故請如",
    "X13n0286_004:0423a06": "來本發心路。入佛知見也。無餘涅槃。圓果也。本發",
    "X13n0286_004:0423a07": "心路。圓因也。既已見性。又求入佛知見者。見方開",
    "X13n0286_004:0423a08": "示修乃悟入。要因門入。起後一門深入意。疇昔攀",
    "X13n0286_004:0423a09": "緣應首卷攀緣心。此不復認為自性。但未知從何",
    "X13n0286_004:0423a10": "攝伏。首卷決擇真妄。發明覺性。乃至深窮萬法。決",
    "X13n0286_004:0423a11": "通疑滯。使信解真正。為因地心。因地既真。斯可圓",
    "X13n0286_004:0423a12": "成果地修證。以上為見道分。下別起修道分。",
    "X13n0286_004:0423a13": "爾時世尊哀愍會中緣覺聲聞。於菩提心未自在者。",
    "X13n0286_004:0423a14": "及為當來佛滅度後。末法眾生。發菩提心。開無上乘。",
    "X13n0286_004:0423a15": "妙修行路。宣示阿難。及諸大眾。汝等決定發菩提心。",
    "X13n0286_004:0423a16": "於佛如來妙三摩提。不生疲倦。應當先明發覺初心。",
    "X13n0286_004:0423a17": "二決定義。",
    "X13n0286_004:0423a18": "發覺。從本覺而發始覺也。初心。最初起修之心也。",
    "X13n0286_004:0423a19": "決定義。謂決定而不可易者。初義令審因地發心。",
    "X13n0286_004:0423a20": "為進修基。而指五濁為生死根本。即虗妄滅生者",
    "X13n0286_004:0423a21": "也。令其擇之旋之。而依圓湛不生滅性以成功。次",
    "X13n0286_004:0423a22": "義令審煩惱根本。使知所降伏。取如來位。而指六",
    "X13n0286_004:0423a23": "根媒賊劫家。繼以世界相涉之義。備顯六根數量",
    "X13n0286_004:0423a24": "優劣。令知所擇也。既得無生滅性為因地心。又審",
    "X13n0286_004:0423b01": "煩惱根本。選擇圓根一門深入。則六根俱降伏。而",
    "X13n0286_004:0423b02": "可圓成果地覺矣。",
    "X13n0286_004:0423b03": "云何初心二義決定。阿難。第一義者。汝等若欲捐捨",
    "X13n0286_004:0423b04": "聲聞。修菩薩乘。入佛知見。應當審觀因地發心。與果",
    "X13n0286_004:0423b05": "地覺。為同為異。阿難。若於因地。以生滅心。為本修因。",
    "X13n0286_004:0423b06": "而求佛乘不生不滅。無有是處。以是義故。汝當照明",
    "X13n0286_004:0423b07": "諸器世間可作之法。皆從變滅。阿難。汝觀世間可作",
    "X13n0286_004:0423b08": "之法。誰為不壞。然終不聞爛壞虗空。何以故。空非可",
    "X13n0286_004:0423b09": "作。由是始終無壞滅故。則汝身中。堅相為地。潤濕為",
    "X13n0286_004:0423b10": "水。煖觸為火。動搖為風。由此四纏。分汝湛圓妙覺明",
    "X13n0286_004:0423b11": "心。為視為聽。為覺為察。從始入終。五疊渾濁。云何為",
    "X13n0286_004:0423b12": "濁。阿難。譬如清水。清潔本然。即彼塵土灰沙之倫。本",
    "X13n0286_004:0423b13": "質留礙。二體法爾。性不相循。有世間人。取彼土塵。投",
    "X13n0286_004:0423b14": "於淨水。土失留礙。水亡清潔。容貌汩然。名之為濁。汝",
    "X13n0286_004:0423b15": "濁五重。亦復如是。",
    "X13n0286_004:0423b16": "第一義者。即前第一義諦。正如來藏心也。汝等欲",
    "X13n0286_004:0423b17": "捨小修大。入佛知見。應當審詳觀察。此因地心。與",
    "X13n0286_004:0423b18": "果地覺。是同是異。以末後牢關。不離最初一念故。",
    "X13n0286_004:0423b19": "阿難向所用者。皆是因緣生滅心。今欲入佛知見。",
    "X13n0286_004:0423b20": "故先令其審察。當以不生滅心。為大事因緣。方能",
    "X13n0286_004:0423b21": "入佛知見。發心者。謂此覺心。本來清淨。周徧法界。",
    "X13n0286_004:0423b22": "但為二障所纏。鬱而不起。若得此心開發。則於菩",
    "X13n0286_004:0423b23": "提果覺何有。若不以此為因地心。仍用名言所熏。",
    "X13n0286_004:0423b24": "業種所起。生滅之心。以為本因。而欲求佛果覺。惡",
    "X13n0286_004:0423c01": "可得哉。以是下。令其在器界審觀有壞不壞。世間",
    "X13n0286_004:0423c02": "可作之法。皆有變壞。唯是虗空不壞。無造作故。則",
    "X13n0286_004:0423c03": "知以不生滅為因。方得金剛不壞之體。若以生滅",
    "X13n0286_004:0423c04": "為因。多劫終成敗壞。故求佛乘者必審因心也。然",
    "X13n0286_004:0423c05": "此不生滅心。不離現在生滅識中。但為四大六根。",
    "X13n0286_004:0423c06": "渾濁而不得見。故令其審觀也。四纏。即四大。汝具",
    "X13n0286_004:0423c07": "有湛圓妙覺明心。清淨本然。一為四大所纏。則不",
    "X13n0286_004:0423c08": "周徧。裂為六根。則不本然。翻為五濁。則不清淨。云",
    "X13n0286_004:0423c09": "何下。喻明濁相。清水喻淨覺。塵土喻四大六根。清",
    "X13n0286_004:0423c10": "淨覺心。本與四大六根。了無交涉。由最初一念忽",
    "X13n0286_004:0423c11": "起。遂分能所。而清淨覺心。渾濁不見○首卷言各",
    "X13n0286_004:0423c12": "種錯亂修習。先辨因地生滅與不生滅。已將攀緣",
    "X13n0286_004:0423c13": "心。為生死根本。作生滅因。指出識精元明。為菩提",
    "X13n0286_004:0423c14": "涅槃。元清淨體。作不生滅因。則生滅與不生滅。因",
    "X13n0286_004:0423c15": "果皎然矣。此處云云。不重出乎。曰識精元明。雖屬",
    "X13n0286_004:0423c16": "不生滅性。然如第二月。真中帶妄。真者何。即湛圓",
    "X13n0286_004:0423c17": "妙覺明心也。真中之妄者何。即四纏分此心為視",
    "X13n0286_004:0423c18": "聽覺察。始終五濁也。必澄去五濁。無復真中之妄。",
    "X13n0286_004:0423c19": "方名不壞。方是得元明覺。無生滅性。為因地心。良",
    "X13n0286_004:0423c20": "由因果明白。故未入信前。已得無生法忍。下文先",
    "X13n0286_004:0423c21": "擇生死根本。不是首卷所破緣心。所謂旋妄伏元。",
    "X13n0286_004:0423c22": "乃澄去識精元明中所帶一分之妄。是經末破識",
    "X13n0286_004:0423c23": "陰境界。前問從何攝伏攀緣。此答以旋妄伏元。業",
    "X13n0286_004:0423c24": "識破盡。則緣心不求攝伏而自伏矣。",
    "X13n0286_004:0424a01": "阿難。汝見虗空徧十方界。空見不分。有空無體。有見",
    "X13n0286_004:0424a02": "無覺。相織妄成。是第一重名為劫濁。汝身現摶四大",
    "X13n0286_004:0424a03": "為體。見聞覺知。壅令留礙。水火風土。旋令覺知。相織",
    "X13n0286_004:0424a04": "妄成。是第二重名為見濁。又汝心中憶識誦習。性發",
    "X13n0286_004:0424a05": "知見。容現六塵。離塵無相。離覺無性。相織妄成。是第",
    "X13n0286_004:0424a06": "三重名煩惱濁。又汝朝夕生滅不停。知見每欲留於",
    "X13n0286_004:0424a07": "世間。業運每常遷於國土。相織妄成。是第四重名眾",
    "X13n0286_004:0424a08": "生濁。汝等見聞元無異性。眾塵隔越。無狀異生。性中",
    "X13n0286_004:0424a09": "相知。用中相背。同異失準。相織妄成。是第五重名為",
    "X13n0286_004:0424a10": "命濁。",
    "X13n0286_004:0424a11": "初濁依於色陰。色陰單言空見者。迷妄最初。唯有",
    "X13n0286_004:0424a12": "空相。因見吸攬。結而為色。頑空妄見。渾合為一。曰",
    "X13n0286_004:0424a13": "不分。前云縱令虗空。亦有名貌。是空本有清淨之",
    "X13n0286_004:0424a14": "體。今與見相混。則空為擾擾之空。而亡其空之體。",
    "X13n0286_004:0424a15": "前云見非是空。是見本有明了之覺。今與空相混。",
    "X13n0286_004:0424a16": "則見為蒙蒙之見。而亡其見之覺。所謂土失留礙。",
    "X13n0286_004:0424a17": "水亡清潔也。二妄生滅不停。綿密相纏。有織成義。",
    "X13n0286_004:0424a18": "梵語劫波。此云時分。眾生無始自晦昧為空時。便",
    "X13n0286_004:0424a19": "是時分不淨。故曰劫濁。汝身下。濁依於受陰。受以",
    "X13n0286_004:0424a20": "領納為義。摶即受也。湛圓性中。本無身相。摶四大",
    "X13n0286_004:0424a21": "為之。性無留礙。為四大之壅。而有留礙。四大無覺",
    "X13n0286_004:0424a22": "知。為性所旋。而有覺知。一旋一壅。密織而不可分。",
    "X13n0286_004:0424a23": "以見領納。故名見濁。又汝下。濁依於想陰。憶過去。",
    "X13n0286_004:0424a24": "識現在誦習未然。皆想也。想念力。發知見性。此意",
    "X13n0286_004:0424b01": "識性。從六根發。此意識相。在六塵現。是則離塵無",
    "X13n0286_004:0424b02": "意識相。離根無意識性。根塵識三。混作一處。起貪",
    "X13n0286_004:0424b03": "瞋等。煩惱由此生。名煩惱濁。又汝朝夕下。濁依於",
    "X13n0286_004:0424b04": "行陰。念念遷流。曰行。知見是主人。業運是善惡。此",
    "X13n0286_004:0424b05": "身是主人執受。無奈業力推移。不能作主。欲留者",
    "X13n0286_004:0424b06": "因業力遷而不能常存。欲遷者因主人留而不能",
    "X13n0286_004:0424b07": "即去。以此業運是眾生同分生基。名眾生濁。汝等",
    "X13n0286_004:0424b08": "下。濁依於識陰。性唯一耳。六塵不同。牽生六識。故",
    "X13n0286_004:0424b09": "云眾塵隔越。無狀異生也。性中相知。牒元無異性。",
    "X13n0286_004:0424b10": "用中相背。牒無狀異生。言同則用相背。言異則性",
    "X13n0286_004:0424b11": "相知。曾無定準。以此交織。妄成識陰。識住命在。識",
    "X13n0286_004:0424b12": "去命謝。不得自在。故名命濁。妙覺明心。唯一湛圓。",
    "X13n0286_004:0424b13": "自晦昧為空之後。外被十方器界所渾。而為劫濁。",
    "X13n0286_004:0424b14": "內被四大身相所渾。而為見濁。更被六塵緣影所",
    "X13n0286_004:0424b15": "渾。而為煩惱濁。由是斷續遷流。被生死所渾。而為",
    "X13n0286_004:0424b16": "眾生濁。眾塵結滯。六根不復通融。而為命濁。五疊",
    "X13n0286_004:0424b17": "渾濁。全失湛圓性矣。欲復湛圓。須求澄濁之法。",
    "X13n0286_004:0424b18": "阿難。汝今欲令見聞覺知。遠契如來常樂我淨。應當",
    "X13n0286_004:0424b19": "先擇死生根本。依不生滅圓湛性成。以湛旋其虗妄",
    "X13n0286_004:0424b20": "滅生。復還元覺。得元明覺。無生滅性。為因地心。然後",
    "X13n0286_004:0424b21": "圓成果地修證。如澄濁水。貯於靜器。靜深不動。沙土",
    "X13n0286_004:0424b22": "目沉。清水現前。名為初伏客塵煩惱。去泥純水。名為",
    "X13n0286_004:0424b23": "永斷根本無明。明相精純。一切變現。不為煩惱。皆合",
    "X13n0286_004:0424b24": "涅槃清淨妙德。",
    "X13n0286_004:0424c01": "迷真起妄。見聞覺知。返妄歸真。常樂我淨。問審因",
    "X13n0286_004:0424c02": "心。而因見聞覺知者何也。答由此四纏。分汝湛圓",
    "X13n0286_004:0424c03": "妙覺明心。為視聽觀察。故見聞覺知。全是妙覺明",
    "X13n0286_004:0424c04": "心。既由見聞覺知而成濁。必由見覺聞知而澄濁。",
    "X13n0286_004:0424c05": "以凡望聖。故曰遠。擇者。擇去不用也。生死根本。即",
    "X13n0286_004:0424c06": "五濁業用。不生滅圓湛性。即二卷圓滿菩提。不生",
    "X13n0286_004:0424c07": "滅性。圓滿。指果。依。指因。以湛旋其虗妄滅生。復還",
    "X13n0286_004:0424c08": "元覺。是滅除生死因功夫。得元明覺。無生滅性。則",
    "X13n0286_004:0424c09": "菩提圓滿。以此為因地心。則用果為因。即因即果",
    "X13n0286_004:0424c10": "矣。二卷見見之時。見非是見。是照見生相無明時",
    "X13n0286_004:0424c11": "也。此處旋妄復真。是進斷生相無明時也。一切變",
    "X13n0286_004:0424c12": "現。俱是淨用。故云不為煩惱。即用即體。故云皆合",
    "X13n0286_004:0424c13": "涅槃。如來所責阿難修無漏業意蓋如此。",
    "X13n0286_004:0424c14": "第二義者。汝等必欲發菩提心。於菩薩乘。生大勇猛。",
    "X13n0286_004:0424c15": "決定棄捐諸有為相。應當審詳煩惱根本。此無始來。",
    "X13n0286_004:0424c16": "發業潤生。誰作誰受。阿難汝修菩提。若不審觀煩惱",
    "X13n0286_004:0424c17": "根本。則不能知虗妄根塵。何處顛倒。處尚不知。云何",
    "X13n0286_004:0424c18": "降伏取如來位。",
    "X13n0286_004:0424c19": "諸有為相。權小舊修之行。發業潤生。指煩惱也。良",
    "X13n0286_004:0424c20": "以業不發處。是真發心。生不潤處。是真無生。故令",
    "X13n0286_004:0424c21": "詳審發業潤生。誰作誰受。意顯六根自作自受。既",
    "X13n0286_004:0424c22": "知業識造業受報。則知轉業識方得發心證果。",
    "X13n0286_004:0424c23": "阿難。汝觀世間解結之人。不見所結。云何知解。不聞",
    "X13n0286_004:0424c24": "虗空被汝隳裂。何以故。空無形相。無結解故。則汝現",
    "X13n0286_004:0425a01": "前眼耳鼻舌。及與身心。六為賊媒。自劫家寶。由此無",
    "X13n0286_004:0425a02": "始眾生世界。生纏縛故。於器世間。不能超越。",
    "X13n0286_004:0425a03": "真空無結。由六根與世界相涉。煩惱纏縛。不能超",
    "X13n0286_004:0425a04": "越。斯成結矣。正虗妄根塵顛倒之處。六根非煩惱",
    "X13n0286_004:0425a05": "之根本乎。宜解之矣。賊必有媒。外之六塵。內之六",
    "X13n0286_004:0425a06": "識。皆由眼等引發和合。惱害如來藏性。故云六為",
    "X13n0286_004:0425a07": "賊媒。自劫家寶。則知此六根者。實為生死結元。",
    "X13n0286_004:0425a08": "阿難。云何名為眾生世界。世為遷流。界為方位。汝今",
    "X13n0286_004:0425a09": "當知東西南北。東南。西南。東北。西北。上下。為界。過去",
    "X13n0286_004:0425a10": "未來現在為世。方位有十。流數有三。一切眾生。織妄",
    "X13n0286_004:0425a11": "相成。身中貿遷。世界相涉。而此界性。設雖十方。定位",
    "X13n0286_004:0425a12": "可明。世間祇目東西南北。上下無位。中無定方。四數",
    "X13n0286_004:0425a13": "必明。與世相涉。三四四三。宛轉十二。流變三疊。一十",
    "X13n0286_004:0425a14": "百千。總括始終。六根之中。各各功德。有千二百。",
    "X13n0286_004:0425a15": "界四世三。彼此相涉。以三乘四。以四乘三。俱成十",
    "X13n0286_004:0425a16": "二。是一疊。即此十二。一各變十。成一百二十。是二",
    "X13n0286_004:0425a17": "疊。即此一百二十。十各變百。成一千二百。是三疊。",
    "X13n0286_004:0425a18": "眾生在世界之中。見聞知覺。剎那剎那。生滅不停。",
    "X13n0286_004:0425a19": "麤細之相如許。六根能了別處為功德。但論凡夫",
    "X13n0286_004:0425a20": "所具耳。若六解一亡。數當無量。",
    "X13n0286_004:0425a21": "阿難。汝復於中。克定優劣。如眼觀見。後暗前明。前方",
    "X13n0286_004:0425a22": "全明。後方全暗。左右旁觀。三分之二。統論所作功德",
    "X13n0286_004:0425a23": "不全。三分言功。一分無德。當知眼唯八百功德。如耳",
    "X13n0286_004:0425a24": "周聽。十方無遺。動若邇遙。靜無邊際。當知耳根圓滿",
    "X13n0286_004:0425b01": "一千二百功德。如鼻齅聞。通出入息。有出有入。而闕",
    "X13n0286_004:0425b02": "中交。騐於鼻根。三分闕一。當知鼻唯八百功德。如舌",
    "X13n0286_004:0425b03": "宣揚。盡諸世間出世間智。言有方分。理無窮盡。當知",
    "X13n0286_004:0425b04": "舌根圓滿一千二百功德。如身覺觸。識於違順。合時",
    "X13n0286_004:0425b05": "能覺。離中不知。離一合雙。驗於身根。三分闕一。當知",
    "X13n0286_004:0425b06": "身唯八百功德。如意默容十方三世。一切世間。出世",
    "X13n0286_004:0425b07": "間法。唯聖與凡。無不包容。盡其涯際。當知意根圓滿",
    "X13n0286_004:0425b08": "一千二百功德。阿難。汝今欲逆生死欲流。返窮流根。",
    "X13n0286_004:0425b09": "至不生滅。當驗此等六受用根。誰合誰離。誰深誰淺。",
    "X13n0286_004:0425b10": "誰為圓通。誰不圓滿。若能於此悟圓通根。逆彼無始",
    "X13n0286_004:0425b11": "織妄業流。得循圓通。與不圓根。日劫相倍。我今備顯",
    "X13n0286_004:0425b12": "六湛圓明。本所功德。數量如是。隨汝詳擇其可入者。",
    "X13n0286_004:0425b13": "吾當發明。令汝增進。十方如來。於十八界。一一修行。",
    "X13n0286_004:0425b14": "皆得圓滿無上菩提。於其中間。亦無優劣。但汝下劣。",
    "X13n0286_004:0425b15": "未能於中圓自在慧。故我宣揚。令汝但於一門深入。",
    "X13n0286_004:0425b16": "入一無妄。彼六知根。一時清淨。",
    "X13n0286_004:0425b17": "上說妄明根結之始。此辨優劣使知所選。三分之",
    "X13n0286_004:0425b18": "二。謂三分中。止得二分也。動若邇遙。靜無邊際者。",
    "X13n0286_004:0425b19": "隨彼之動。似有遠近。在我之靜。周聽無邊也。闕於",
    "X13n0286_004:0425b20": "中交者。如調適之息。出盡少停。後乃方入。舌取能",
    "X13n0286_004:0425b21": "言。不論嘗味。離一合雙者。離中不知。是闕一分。合",
    "X13n0286_004:0425b22": "時能覺。有違有順。是具二分。意識獨生。徧緣諸法。",
    "X13n0286_004:0425b23": "故云默容。流根。即妙湛不動者也。決之而出。流逸",
    "X13n0286_004:0425b24": "奔境。名生死流。逆之而入。返流全一。名不生滅。領",
    "X13n0286_004:0425c01": "納塵境為受。發作功德為用。合謂合中知。離謂離",
    "X13n0286_004:0425c02": "中知。離則境遠為深。合則境近為淺。通滿一意。用",
    "X13n0286_004:0425c03": "具為圓通。用闕為不圓滿。選根取離深圓。舍合淺",
    "X13n0286_004:0425c04": "闕。但云悟圓通。語略也。日劫相倍。功遲速懸也。",
    "X13n0286_004:0425c05": "阿難白佛言。世尊。云何逆流。深入一門。能令六根一",
    "X13n0286_004:0425c06": "時清淨。佛告阿難。汝今已得須陀洹果。已滅三界眾",
    "X13n0286_004:0425c07": "生世間見所斷惑。然猶未知根中積生無如虗習。彼",
    "X13n0286_004:0425c08": "習要因修所斷得。何況此中生住異滅。分劑頭數。",
    "X13n0286_004:0425c09": "欲逆生死欲流。至不生滅。不知何者是生死欲流。",
    "X13n0286_004:0425c10": "是我所當逆者。六根功德既有優劣。則根根不同。",
    "X13n0286_004:0425c11": "云何一門深入。而六門皆得清淨。佛先答所當逆",
    "X13n0286_004:0425c12": "之流相。須陀洹。此云預流。從凡入聖。證初果。而預",
    "X13n0286_004:0425c13": "入聖流。故見所斷惑。亦名見流。謂意根對法塵。起",
    "X13n0286_004:0425c14": "分別見。因此見惑。流轉三界。不能出離。故斷此見",
    "X13n0286_004:0425c15": "惑。即證初果。入見道位。根中積生無始虗習。即思",
    "X13n0286_004:0425c16": "惑。此習要因修所斷者。二果三果。名修道位。三界",
    "X13n0286_004:0425c17": "有九地。一地具九品思惑。九九八十一品。皆修道",
    "X13n0286_004:0425c18": "果人所斷。斷盡此惑。證四果。名阿羅漢。稱無學位。",
    "X13n0286_004:0425c19": "此中。指根中。生住異滅。即菩薩所斷惑。為界外見",
    "X13n0286_004:0425c20": "思也。言汝雖已斷見流。得證初果。尚有界內思惑。",
    "X13n0286_004:0425c21": "猶未能盡。況界外見思乎。此皆汝所當逆者。",
    "X13n0286_004:0425c22": "今汝且觀現前六根。為一為六。阿難。若言一者。耳何",
    "X13n0286_004:0425c23": "不見。目何不聞。頭奚不履。足奚不語。若此六根決定",
    "X13n0286_004:0425c24": "成六。如我今會。與汝宣揚微妙法門。汝之六根。誰來",
    "X13n0286_004:0426a01": "領受。阿難言。我用耳聞。佛言。汝耳自聞。何關身口。口",
    "X13n0286_004:0426a02": "來問義。身起欽承。是故應知非一終六。非六終一。終",
    "X13n0286_004:0426a03": "不汝根元一元六。阿難。當知是根非一非六。由無始",
    "X13n0286_004:0426a04": "來。顛倒淪替。故於圓湛一六義生。汝須陀洹。雖得六",
    "X13n0286_004:0426a05": "銷。猶未亡一。如太虗空。參合羣器。由器形異。名之異",
    "X13n0286_004:0426a06": "空。除器觀空。說空為一。彼太虗空。云何為汝成同不",
    "X13n0286_004:0426a07": "同。何況更名是一非一。則汝了知六根受用。亦復如",
    "X13n0286_004:0426a08": "是。",
    "X13n0286_004:0426a09": "雖得六銷。猶未亡一。只消用本色語。經云元依一",
    "X13n0286_004:0426a10": "精明。分成六和合。茲已銷六和合。却守一精明也。",
    "X13n0286_004:0426a11": "除器觀空。寧欲除空耶。蓋不病其空。病其執有一",
    "X13n0286_004:0426a12": "空耳。執有一精明。亦猶是也。併一俱亡。方證心體。",
    "X13n0286_004:0426a13": "虗空無異。由器有方圓。則器中之空。亦有方圓之",
    "X13n0286_004:0426a14": "異。因除器而後說一。虗空豈有一耶。同即一也。不",
    "X13n0286_004:0426a15": "同即異也。知虗空之同異是非。了無所立。則一六",
    "X13n0286_004:0426a16": "併亡。而圓湛不分矣。阿難未明一入六淨之說。佛",
    "X13n0286_004:0426a17": "謂積生虗習。尚未修斷。宜其未知。難以一六。令知",
    "X13n0286_004:0426a18": "根性本無一六。所以一解而六即消也。",
    "X13n0286_004:0426a19": "由明暗等二種相形。於妙圓中。黏湛發見。見精映色。",
    "X13n0286_004:0426a20": "結色成根。根元目為清淨四大。因名眼體。如蒲萄朵。",
    "X13n0286_004:0426a21": "浮根四塵。流逸奔色。由動靜等二種相擊。於妙圓中。",
    "X13n0286_004:0426a22": "黏湛發聽。聽精映聲。卷聲成根。根元目為清淨四大。",
    "X13n0286_004:0426a23": "因名耳體。如新卷葉。浮根四塵。流逸奔聲。由通塞等",
    "X13n0286_004:0426a24": "二種相發。於妙圓中。黏湛發齅。齅精映香。納香成根。",
    "X13n0286_004:0426b01": "根元目為清淨四大。因名鼻體。如雙垂爪。浮根四塵。",
    "X13n0286_004:0426b02": "流逸奔香。由恬變等二種相參。於妙圓中。黏湛發甞。",
    "X13n0286_004:0426b03": "甞精映味。絞味成根。根元目為清淨四大。因名舌體。",
    "X13n0286_004:0426b04": "如初偃月。浮根四塵。流逸奔味。由離合等二種相摩。",
    "X13n0286_004:0426b05": "於妙圓中。黏湛發覺。覺精映觸。摶觸成根。根元目為",
    "X13n0286_004:0426b06": "清淨四大。因名身體。如腰鼓顙。浮根四塵。流逸奔觸。",
    "X13n0286_004:0426b07": "由生滅等二種相續。於妙圓中。黏湛發知。知精映法。",
    "X13n0286_004:0426b08": "攬法成根。根元目為清淨四大。因名意思。如幽室見。",
    "X13n0286_004:0426b09": "浮根四塵。流逸奔法。",
    "X13n0286_004:0426b10": "此明根結由塵也。湛圓妙心。本無黏著。猶如明鏡。",
    "X13n0286_004:0426b11": "一切影像。皆現其中。由一念妄動。即為明暗二塵",
    "X13n0286_004:0426b12": "黏著。而湛性被黏。引發見性。然未成根結也。既而",
    "X13n0286_004:0426b13": "見精。復與明暗二塵。互相照映。混合一處。遂攬結",
    "X13n0286_004:0426b14": "二塵。為勝義根。此根即是最初清淨四大所成。然",
    "X13n0286_004:0426b15": "微細難顯。唯天眼方始得見。故以蒲萄朵顯其體。",
    "X13n0286_004:0426b16": "流逸奔色者。謂此見精。托彼二塵。流逸於外也。由",
    "X13n0286_004:0426b17": "動下。釋耳結也。擊者。鼓動義。清濁不遺曰卷。由通",
    "X13n0286_004:0426b18": "下。釋鼻結也。發謂引發。薰蕕皆受曰納。界恬下。釋",
    "X13n0286_004:0426b19": "舌結也。五味相入曰參。細嚼其味曰絞。由離下。釋",
    "X13n0286_004:0426b20": "身結也。冷煖相交曰摩。摶攬取也。由生下。釋意結",
    "X13n0286_004:0426b21": "也。意以思量為性。意之浮根。即肉團心中一竅。最",
    "X13n0286_004:0426b22": "初吸取父母精血時。意即附著於此以奔法。然在",
    "X13n0286_004:0426b23": "身中。人不可見。故用思字。以明有思量處。即其所",
    "X13n0286_004:0426b24": "在也。處明不能見暗。處暗則能見明。意根處杳冥",
    "X13n0286_004:0426c01": "之地。為前五根。運籌布策。故以幽室見狀其知體。",
    "X13n0286_004:0426c02": "此即前文由此世界生纏縛故。於器世間。不能超",
    "X13n0286_004:0426c03": "越。所謂結即同結也。上文既曰非一非六。然則何",
    "X13n0286_004:0426c04": "由而有六根之異。故此出其根由。見得妙圓性中。",
    "X13n0286_004:0426c05": "本非有六。但由黏妄發光。遂至流逸。",
    "X13n0286_004:0426c06": "阿難。如是六根。由彼覺明。有明明覺。失彼精了。黏妄",
    "X13n0286_004:0426c07": "發光。是以汝今離暗離明。無有見體。離動離靜。元無",
    "X13n0286_004:0426c08": "聽質。無通無塞。齅性不生。非變非恬。甞無所出。不離",
    "X13n0286_004:0426c09": "不合。覺觸本無。無滅無生。了知安寄。",
    "X13n0286_004:0426c10": "言此六根。皆由性覺湛明之體。一動而轉為能明",
    "X13n0286_004:0426c11": "之明覺。遂失覺明精了之體。由是黏明暗而發見。",
    "X13n0286_004:0426c12": "結動靜而成聽等。光即指六根精光。此即攪塵以",
    "X13n0286_004:0426c13": "成結也。離明暗則無見性。離動靜則無聽精等。此",
    "X13n0286_004:0426c14": "即離塵則無結也。然見性聽精等。是六根中識性。",
    "X13n0286_004:0426c15": "當不得結字。結依於識性。離塵則識性亡。而無黏",
    "X13n0286_004:0426c16": "妄之光而結亡。此即三卷見道分中。畢竟無體。但",
    "X13n0286_004:0426c17": "彼論本體到究竟處。此論工夫到究竟處。",
    "X13n0286_004:0426c18": "汝但不循動靜合離。恬變通塞。生滅明暗。如是十二",
    "X13n0286_004:0426c19": "諸有為相。隨拔一根。脫黏內伏。伏歸元真。發本明耀。",
    "X13n0286_004:0426c20": "耀性發明。諸餘五黏。應拔圓脫。不由前塵所起知見。",
    "X13n0286_004:0426c21": "明不循根。寄根明發。由是六根互相為用。",
    "X13n0286_004:0426c22": "此下教以離塵則一解六亡本無一六也。不循。猶",
    "X13n0286_004:0426c23": "不隨也。不字。是制奔色奔聲之羈靮。與前逆字反",
    "X13n0286_004:0426c24": "字旋字同義。但字妙甚。所謂歇即菩提也。言汝欲",
    "X13n0286_004:0427a01": "令六根不隨六塵流轉。當選一圓根為下手處。併",
    "X13n0286_004:0427a02": "力於此。而先拔之。若使一根外脫內伏。根塵不相",
    "X13n0286_004:0427a03": "偶合。則熟處漸生。生處漸熟。自然還伏元明本覺",
    "X13n0286_004:0427a04": "之體。所謂元明覺。為因地心也。從此更不黏妄發",
    "X13n0286_004:0427a05": "光。外不由塵。內不循根。常光現前。即有鑑照。不過",
    "X13n0286_004:0427a06": "權托彼根。示有照明之相而已。雖不易耳目之用。",
    "X13n0286_004:0427a07": "而視聽實不用耳目。則一根能作諸根用。此即入",
    "X13n0286_004:0427a08": "一無妄。彼六知根。一時清淨也。",
    "X13n0286_004:0427a09": "阿難。汝豈不知今此會中。阿那律陀。無目而見。跋難",
    "X13n0286_004:0427a10": "陀龍。無耳而聽。殑伽神女。非鼻聞香。驕梵鉢提。異舌",
    "X13n0286_004:0427a11": "知味。舜若多神。無身覺觸。如來光中。映令暫現。既為",
    "X13n0286_004:0427a12": "風質。其體元無。諸滅盡定。得寂聲聞。如此會中。摩訶",
    "X13n0286_004:0427a13": "迦葉。久滅意根。圓明了知。不因心念。",
    "X13n0286_004:0427a14": "那律等六人。或是凡夫業報。或是小聖修得。斯皆",
    "X13n0286_004:0427a15": "妄力。尚不依根。何況圓脫。豈無互用。",
    "X13n0286_004:0427a16": "阿難。今汝諸根。若圓拔已。內瑩發光。如是浮塵。及器",
    "X13n0286_004:0427a17": "世間諸變化相。如湯消氷。應念化成無上知覺。阿難。",
    "X13n0286_004:0427a18": "如彼世人。聚見於眼。若令急合。暗相現前。六根黯然。",
    "X13n0286_004:0427a19": "頭足相類。彼人以手循體外繞。彼雖不見。頭足一辨。",
    "X13n0286_004:0427a20": "知覺是同。緣見因明。暗成無見。不明自發。則諸暗相。",
    "X13n0286_004:0427a21": "永不能昏。根塵既銷。云何覺明不成圓妙。",
    "X13n0286_004:0427a22": "真智如湯。妄境如氷。了妄即真。化成知覺。前云於",
    "X13n0286_004:0427a23": "器世間。不能超越。此可謂超越矣。阿那律無目能",
    "X13n0286_004:0427a24": "見等。示真覺不由於根。此示真覺不假於緣。知覺",
    "X13n0286_004:0427b01": "是同者。暗中知覺。與明中所見不殊也。凡夫尚不",
    "X13n0286_004:0427b02": "假明緣。而能有辨。況聖人真覺。何藉發緣乎。以上",
    "X13n0286_004:0427b03": "解根。及下手工夫已盡。但未的指何根是門○通",
    "X13n0286_004:0427b04": "二義論之。前義略示因果全功。令懸知究竟極果。",
    "X13n0286_004:0427b05": "此義詳示初心方便。令切曉下手工夫。",
    "X13n0286_004:0427b06": "阿難白佛言。世尊。如佛說言因地覺心。欲求常住。要",
    "X13n0286_004:0427b07": "與果位名目相應。世尊。如果位中。菩提。涅槃。真如。佛",
    "X13n0286_004:0427b08": "性。菴摩羅識。空如來藏。大圓鏡智。是七種名。稱謂雖",
    "X13n0286_004:0427b09": "別。清淨圓滿。體性堅凝。如金剛王。常住不壞。若此見",
    "X13n0286_004:0427b10": "聽。離於明暗動靜通塞。畢竟無體。猶如念心。離於前",
    "X13n0286_004:0427b11": "塵。本無所有。云何將此畢竟斷滅。以為修因。欲獲如",
    "X13n0286_004:0427b12": "來七常住果。世尊。若離明暗。見畢竟空。如無前塵。念",
    "X13n0286_004:0427b13": "自性滅。進退循環。微細推求。本無我心。及我心所。將",
    "X13n0286_004:0427b14": "誰立因。求無上覺。如來先說湛精圓常。違越誠言。終",
    "X13n0286_004:0427b15": "成戲論。云何如來真實語者。唯垂大慈。開我蒙恡。",
    "X13n0286_004:0427b16": "阿難領第一義內。因地果位相應之說。復發此難。",
    "X13n0286_004:0427b17": "佛有擊鐘夢擣之事。驗聞非斷。始圓第一義。諸佛",
    "X13n0286_004:0427b18": "所得曰菩提。寂靜常樂曰涅槃。不妄不變曰真如。",
    "X13n0286_004:0427b19": "離過絕非曰佛性。分別一切。而無染著。曰菴摩羅",
    "X13n0286_004:0427b20": "識。一法不立。煩惱蕩盡。曰空如來藏。洞照萬法而",
    "X13n0286_004:0427b21": "無別。曰大圓鏡智。七皆果位。一成永成。無復變者。",
    "X13n0286_004:0427b22": "見聽根。舉二以該六。明暗動靜通塞塵。舉六以該",
    "X13n0286_004:0427b23": "十二。總謂根離塵無體也。念心。即六處識心。佛前",
    "X13n0286_004:0427b24": "破識心離塵無體。今六根亦離塵無體。則與緣心",
    "X13n0286_004:0427c01": "無異。故曰猶如念心云云。若離明暗二句。單就見",
    "X13n0286_004:0427c02": "體言者。因初卷以見精破緣心故也。無我心者。無",
    "X13n0286_004:0427c03": "心體也。無我心所者。無心處也。既離塵無見。便同",
    "X13n0286_004:0427c04": "攀緣妄心。無體無處。便同如來先所難言。其誰修",
    "X13n0286_004:0427c05": "證無生忍法。乃如來先時。稱此見精為湛精圓常。",
    "X13n0286_004:0427c06": "寧非戲論耶。上段疑因果不相應。若離明暗下。疑",
    "X13n0286_004:0427c07": "佛語前後不相應。阿難意謂結可亡。六根不可棄。",
    "X13n0286_004:0427c08": "如佛所說見聽等。離塵無體。則六根與攀緣心。俱",
    "X13n0286_004:0427c09": "是生滅之物。俱當決定棄捐矣。世尊又教我於六",
    "X13n0286_004:0427c10": "根中。循圓通根。深入一門。是以生滅之因。求不生",
    "X13n0286_004:0427c11": "滅之果。得無因果名目不相應耶。不知六根黏妄",
    "X13n0286_004:0427c12": "之光有生有滅。六根中見聞覺知之性原未嘗生",
    "X13n0286_004:0427c13": "滅也。認六根為元明覺。固不可。謂六根外別有元",
    "X13n0286_004:0427c14": "明覺。亦不可。世尊擊鐘一段機緣。正就六根門頭。",
    "X13n0286_004:0427c15": "未有黏妄之光。唯一妙覺明心。炯炯常存者。顯示",
    "X13n0286_004:0427c16": "無生滅之性。無生滅性。在六根中。如金在鑛中。見",
    "X13n0286_004:0427c17": "道分。恐阿難認鑛為金。故就見精中。指出二種妄",
    "X13n0286_004:0427c18": "見。修道分。恐阿難離鑛不見金。故就六根中。顯出",
    "X13n0286_004:0427c19": "一段聞性。所謂旋妄伏元。只是銷鑛成金而已。",
    "X13n0286_004:0427c20": "佛告阿難。汝學多聞。未盡諸漏。心中徒知顛倒所因。",
    "X13n0286_004:0427c21": "真倒現前。實未能識。恐汝誠心猶未信伏。吾今試將",
    "X13n0286_004:0427c22": "塵俗諸事。當除汝疑。即時如來勅羅睺羅擊鐘一聲。",
    "X13n0286_004:0427c23": "問阿難言。汝今聞不。阿難大眾俱言我聞。鐘歇無聲。",
    "X13n0286_004:0427c24": "佛又問言。汝今聞不。阿難大眾俱言不聞。時羅睺羅",
    "X13n0286_004:0428a01": "又擊一聲。佛又問言。汝今聞不。阿難大眾又言俱聞。",
    "X13n0286_004:0428a02": "佛問阿難。汝云何聞。云何不聞。阿難大眾俱白佛言。",
    "X13n0286_004:0428a03": "鐘聲若擊。則我得聞。擊久聲銷。音響雙絕。則名無聞。",
    "X13n0286_004:0428a04": "如來又勅羅睺擊鐘。問阿難言。爾今聲不。阿難大眾",
    "X13n0286_004:0428a05": "俱言有聲。少選聲銷。佛又問言。爾今聲不。阿難大眾",
    "X13n0286_004:0428a06": "答言無聲。有項羅睺更來撞鐘。佛又問言。爾今聲不。",
    "X13n0286_004:0428a07": "阿難大眾俱言有聲。佛問阿難。汝云何聲。云何無聲。",
    "X13n0286_004:0428a08": "阿難大眾俱白佛言。鐘聲若擊。則名有聲。擊久聲銷。",
    "X13n0286_004:0428a09": "音響雙絕。則名無聲。佛告阿難。及諸大眾。汝今云何",
    "X13n0286_004:0428a10": "自語矯亂。大眾阿難。俱時問佛。我今云何名為矯亂。",
    "X13n0286_004:0428a11": "佛言。我問汝聞。汝則言聞。又問汝聲。汝則言聲。唯聞",
    "X13n0286_004:0428a12": "與聲。報答無定。如是云何不名矯亂。阿難。聲銷無響。",
    "X13n0286_004:0428a13": "汝說無聞。若實無聞。聞性已滅。同於枯木。鐘聲更擊。",
    "X13n0286_004:0428a14": "汝云何知。知有知無。自是聲塵或無或有。豈彼聞性",
    "X13n0286_004:0428a15": "為汝有無。聞實云無。誰知無者。是故阿難。聲於聞中。",
    "X13n0286_004:0428a16": "自有生滅。非為汝聞。聲生聲滅。令汝聞性為有為無。",
    "X13n0286_004:0428a17": "汝尚顛倒惑聲為聞。何恠昏迷以常為斷。終不應言",
    "X13n0286_004:0428a18": "離諸動靜閉塞開通。說聞無性。如重睡人。眠熟床枕。",
    "X13n0286_004:0428a19": "其家有人。於彼睡時。擣練舂米。其人夢中聞舂擣聲。",
    "X13n0286_004:0428a20": "別作他物。或為擊皷。或為撞鐘。即於夢時。自恠其鐘",
    "X13n0286_004:0428a21": "為木石響。於時忽寤。遄知杵音。自告家人。我正夢時。",
    "X13n0286_004:0428a22": "惑此舂音。將為鼓響。阿難。是人夢中。豈憶靜搖開閉",
    "X13n0286_004:0428a23": "通塞。其形雖寐。聞性不昏。縱汝形銷。命光遷謝。此性",
    "X13n0286_004:0428a24": "云何為汝銷滅。",
    "X13n0286_004:0428b01": "阿難以常為斷。如來即目前之事。騐根性真常以",
    "X13n0286_004:0428b02": "釋之。知有知無一段重知字。言既知有知無。可見",
    "X13n0286_004:0428b03": "有無是聲塵。豈關聞性。若聞性實無。則知無者又",
    "X13n0286_004:0428b04": "是誰。擊鐘有聲騐於動。無聲騐於靜。又引睡中雙",
    "X13n0286_004:0428b05": "離動靜騐之。舂擣誤作鼓鐘。但取聞性不昧。縱汝",
    "X13n0286_004:0428b06": "形銷四句。謂非唯夢中不昧。即死後亦不昧也。問",
    "X13n0286_004:0428b07": "動靜生死。聞性不昏不滅。如來何言離動靜。原無",
    "X13n0286_004:0428b08": "聽質乎。答離塵無質者。謂聚聞於耳。結滯之質也。",
    "X13n0286_004:0428b09": "此質若亡。則周徧法界之聞性全彰矣。豈番成斷",
    "X13n0286_004:0428b10": "滅乎。前言離塵無質。後言離塵有體。語自不違。",
    "X13n0286_004:0428b11": "以諸眾生從無始來。循諸色聲。逐念流轉。曾不開悟。",
    "X13n0286_004:0428b12": "性淨妙常。不循所常。逐諸生滅。由是生生。雜染流轉。",
    "X13n0286_004:0428b13": "若棄生滅。守於真常。常光現前。根塵識心。應時銷落。",
    "X13n0286_004:0428b14": "想相為塵。識情為垢。二俱遠離。則汝法眼。應時清明。",
    "X13n0286_004:0428b15": "云何不成無上知覺。",
    "X13n0286_004:0428b16": "不悟真常。而不循之。流逸奔塵。則雜染流轉。苦果",
    "X13n0286_004:0428b17": "無盡矣。棄生滅而守真常。即旋根返照也。常光現",
    "X13n0286_004:0428b18": "前。即伏歸元真。發本明耀也。根塵識心。應時銷落。",
    "X13n0286_004:0428b19": "正六解之相。根塵識心。能染汙障翳般若。故名塵",
    "X13n0286_004:0428b20": "垢。今既遠離。則於法明見。必成正覺矣。"
}