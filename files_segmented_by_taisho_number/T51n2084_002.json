{
    "T51n2084_002:0837b09": "三寶感應要略錄卷之中",
    "T51n2084_002:0837b11": "釋子非濁集",
    "T51n2084_002:0837b12": "第一有人將讀華嚴經以水盥掌所霑虫",
    "T51n2084_002:0837b13": "類生天感應(出經田及遊記)",
    "T51n2084_002:0837b14": "執師子國沙門釋迦彌多羅。此云能友。是第",
    "T51n2084_002:0837b15": "三果人也。麟德之初。來儀晨旦。情聖迹遍",
    "T51n2084_002:0837b16": "歷名山及寺。至京師西大原寺。勵諸僧轉讀",
    "T51n2084_002:0837b17": "花嚴經典。乃命譯語問云。此是何經。答是花",
    "T51n2084_002:0837b18": "嚴經。能友肅然改容曰。不知此處亦有是經",
    "T51n2084_002:0837b19": "耶。合掌歡喜讚言。若聞花嚴題目字者。決定",
    "T51n2084_002:0837b20": "不墮四惡趣。此大方廣功德難思。西國相傳。",
    "T51n2084_002:0837b21": "有人以水盥掌。將讀此經。水之所霑灑及虫",
    "T51n2084_002:0837b22": "蟻。因此捨命。後得生天。何況受持讀誦。益不",
    "T51n2084_002:0837b23": "可思議之福也。甞聞。于填國東南二千餘里。",
    "T51n2084_002:0837b24": "有國名遮拘槃。王宮側有精舍。於中大乘沙",
    "T51n2084_002:0837b25": "門轉讀花嚴。王臣供養之。夜中分忽然有大",
    "T51n2084_002:0837b26": "光明。遍滿城中。光明之中。有百千天人。以種",
    "T51n2084_002:0837b27": "種天衣珠寶瓔珞。奉獻王及沙門。王問曰是",
    "T51n2084_002:0837b28": "誰。天答曰。我是精舍側蜫虫也。沙門以水盥",
    "T51n2084_002:0837b29": "掌。將讀花嚴。水之所霑。因此捨命。生忉利",
    "T51n2084_002:0837c01": "天。天上法爾初知本因。故來下報恩。王聞天",
    "T51n2084_002:0837c02": "語。悲喜立制。我國偏重大乘。不可流通小法。",
    "T51n2084_002:0837c03": "從其已來。彼王歷葉敬重大乘。諸國名僧。入",
    "T51n2084_002:0837c04": "其境者。並皆試練。若小乘學。則遣不留。摩訶",
    "T51n2084_002:0837c05": "衍人。請停供養。至今不改。王宮內自有花嚴",
    "T51n2084_002:0837c06": "摩訶般若大集法華等經十二部並十萬偈。",
    "T51n2084_002:0837c07": "王自受持。親執戶鑰。轉讀。則開香花供養。如",
    "T51n2084_002:0837c08": "此等異蓋多矣。",
    "T51n2084_002:0837c09": "第二毘瑟寺小乘師以花嚴置阿含下然",
    "T51n2084_002:0837c10": "恒在其上感應(出傳等文)",
    "T51n2084_002:0837c11": "日照三藏云。南天竺近占波城。有一僧伽藍。",
    "T51n2084_002:0837c12": "名毘瑟奴。於中有諸小乘師而住。後有一大",
    "T51n2084_002:0837c13": "乘法師。持花嚴經一袟來至其所。小乘諸師。",
    "T51n2084_002:0837c14": "更不相敬。彼大乘師。乃留經一袟而去。諸小",
    "T51n2084_002:0837c15": "乘學者。情盡不信。投之井內。後見井中。光明",
    "T51n2084_002:0837c16": "如烈火。雖久在水中。都不霑溫。便信此經",
    "T51n2084_002:0837c17": "是佛所說。猶尚不及小乘。遂置在阿含等經",
    "T51n2084_002:0837c18": "律之下。及明旦輒見在上。乃訶若群小。誰後",
    "T51n2084_002:0837c19": "輒移。對云。無人動經。乃還置下。明又如初。",
    "T51n2084_002:0837c20": "復在其上。若此者數焉。小乘諸師。咸大教",
    "T51n2084_002:0837c21": "驚歎。方知此經過於己學。以身投於地。宛轉",
    "T51n2084_002:0837c22": "號泣。懺謝迴心。專共受持花嚴一經。盛于此",
    "T51n2084_002:0837c23": "國矣。",
    "T51n2084_002:0837c24": "第三釋靈幹講花嚴經見天宮迎改生花",
    "T51n2084_002:0837c25": "藏界感應(出經傳文)",
    "T51n2084_002:0837c26": "釋靈幹。每講花嚴。遠近涼燠。開皇十七年。遇",
    "T51n2084_002:0837c27": "疾悶絕。唯心不冷。未敢藏殯。後醒云。我生兜",
    "T51n2084_002:0837c28": "率天。見休遠二法師。並座花臺。光侇絕世。",
    "T51n2084_002:0837c29": "謂幹曰。汝與我諸弟子。復皆生此矣。至十八",
    "T51n2084_002:0838a01": "年正月卒於寺。春秋七十有八。乃火葬於終",
    "T51n2084_002:0838a02": "南之陰。初幹志奉花嚴。常依本作蓮花藏世",
    "T51n2084_002:0838a03": "界海觀。及彌勒天宮觀。至于疾甚。目精上視。",
    "T51n2084_002:0838a04": "不與人對。久乃如常。沙門童真。問疾在側。幹",
    "T51n2084_002:0838a05": "謂真曰。向見青衣童子引至兜率天宮。而天",
    "T51n2084_002:0838a06": "樂非久。終墜輪迴。蓮花藏是所圖也。不久氣",
    "T51n2084_002:0838a07": "絕。須臾復童真問。何所見耶。幹曰。見大水遍",
    "T51n2084_002:0838a08": "滿。花如車輪。幹坐其上。所願滿足。尋爾便",
    "T51n2084_002:0838a09": "車矣。",
    "T51n2084_002:0838a10": "第四唐朝散大夫孫宣德發寫花嚴願感",
    "T51n2084_002:0838a11": "應(新錄)",
    "T51n2084_002:0838a12": "唐朝散大夫孫宣德。雍州永安縣人也。德依",
    "T51n2084_002:0838a13": "因緣發願。將造花嚴經。間觸事生不信。即捨",
    "T51n2084_002:0838a14": "廢無惡不造。後射獵落馬悶絕。經一日醒覺",
    "T51n2084_002:0838a15": "悲泣投地。悔過自責。謂思邈曰。吾初死之時。",
    "T51n2084_002:0838a16": "見三人冥官驅沒官。到於大城前。五道大臣",
    "T51n2084_002:0838a17": "位次敘列。閻魔大王安處。於嗔呵吾言。汝癡",
    "T51n2084_002:0838a18": "人人恣造惡。依所殺禽獸愬非分召汝。即見",
    "T51n2084_002:0838a19": "庭中。吾所殺生百千萬。向王各各白非分奪",
    "T51n2084_002:0838a20": "命由。王彌嗔怒。時有一童子。自稱善財。忽至",
    "T51n2084_002:0838a21": "王所。王恭從座下。合掌向童子。童子曰。汝可",
    "T51n2084_002:0838a22": "放宣德。彼發造花嚴未果。所願之時。無不信",
    "T51n2084_002:0838a23": "心。豈以後惡捨前善。王歡喜曰。理實如然。宜",
    "T51n2084_002:0838a24": "可放還。即童子示歸路得醒悟。大花嚴經功",
    "T51n2084_002:0838a25": "德不思議。仍悔先愚。更盡所有書寫之。八十",
    "T51n2084_002:0838a26": "有六而卒。對親友曰。吾寫花嚴。生兜率天。奉",
    "T51n2084_002:0838a27": "事慈氏矣。",
    "T51n2084_002:0838a28": "第五東市行證為親寫華嚴救苦感應",
    "T51n2084_002:0838a29": "(出經傳文)",
    "T51n2084_002:0838b01": "雍州萬年縣康阿祿山。調露二年五月一日。",
    "T51n2084_002:0838b02": "染患遂亡。至五日蘇起。自說彼冥道。誤追在",
    "T51n2084_002:0838b03": "閻羅王。時見東市藥行人阿容師而去。調露",
    "T51n2084_002:0838b04": "元年患死。生時煮鷄子。與七百人。入鑊湯地",
    "T51n2084_002:0838b05": "獄。先識祿山。遂憑囑曰。吾第四子行證。稍有",
    "T51n2084_002:0838b06": "仁慈。君為語之。今寫花嚴經一部。余不相當。",
    "T51n2084_002:0838b07": "若適為寫此。七百人皆得解脫。山往東市賣",
    "T51n2084_002:0838b08": "藥阿家。以容師之言。具告行證。證大悲感。遂",
    "T51n2084_002:0838b09": "於西大原寺。請經令人書寫。初自容師亡後。",
    "T51n2084_002:0838b10": "家人無夢想。至初寫經之夕。合家同夢。其父",
    "T51n2084_002:0838b11": "來喜暢無已。到永隆元年八月。莊嚴周畢。請",
    "T51n2084_002:0838b12": "大德法藏義學沙門慶經設供。祿山爾日亦",
    "T51n2084_002:0838b13": "在會中。乃見容師等七百鬼徒。並來齊處禮",
    "T51n2084_002:0838b14": "敬三寶。同跪僧前懺悔受戒。事畢曰。我等依",
    "T51n2084_002:0838b15": "經力。改報於天堂。言畢而去。山免備矚冥司。",
    "T51n2084_002:0838b16": "深信罪業矣。",
    "T51n2084_002:0838b17": "第六王氏感地藏菩薩感應(出經傳別記等)",
    "T51n2084_002:0838b18": "京師人。姓王失其名(余記名定藏也)既無戒行。曾不",
    "T51n2084_002:0838b19": "修善。文明元年。因患致死。二人引至地獄門。",
    "T51n2084_002:0838b20": "王氏本事地藏菩薩。見有一僧云。是地藏菩",
    "T51n2084_002:0838b21": "薩。乃教王氏誦一行偈。其文曰。若人欲了知",
    "T51n2084_002:0838b22": "三世一切佛。應當如是觀。心造諸如來。菩薩",
    "T51n2084_002:0838b23": "曰。誦得此能排地獄。王氏盡誦。遂入見閻羅",
    "T51n2084_002:0838b24": "王。王問此人。有何功德。答云。唯受持一四句",
    "T51n2084_002:0838b25": "偈。具如上記。王遂放免王氏。當誦此偈時。聲",
    "T51n2084_002:0838b26": "所及受苦之人。皆得解脫。王氏三日。蘇向諸",
    "T51n2084_002:0838b27": "沙門說而已(所言一偈者。花嚴第十二卷夜摩天宮無量諸菩薩雲集說法品文也云云)。",
    "T51n2084_002:0838b28": "第七空觀寺沙彌定生見紅蓮地獄謬謂",
    "T51n2084_002:0838b29": "實華藏世界感應(出別錄文)",
    "T51n2084_002:0838c01": "沙彌定生。師僧法不能誦經戒。聞陳說花藏",
    "T51n2084_002:0838c02": "世界相。情恒慕樂。恣誤僧事。入紅蓮花地獄。",
    "T51n2084_002:0838c03": "謬謂花藏世界。歡喜稱花藏妙土。其時地獄",
    "T51n2084_002:0838c04": "變為花藏。聞唱受苦之人。皆坐蓮花。時獄官",
    "T51n2084_002:0838c05": "白閻魔大王。王言。此是花嚴大不思議經力。",
    "T51n2084_002:0838c06": "即說偈言。",
    "T51n2084_002:0838c07": "　歸命花嚴　　不思議經　　若聞題名",
    "T51n2084_002:0838c08": "　一四句偈　　能排地獄　　解脫業縛",
    "T51n2084_002:0838c09": "　諸地獄器　　皆為花藏　　而皆自見",
    "T51n2084_002:0838c10": "　坐寶蓮花",
    "T51n2084_002:0838c11": "沙彌一日一夜始蘇。自說此緣。其後有通。集",
    "T51n2084_002:0838c12": "具已後。不知所遊方矣。",
    "T51n2084_002:0838c13": "第八龍子從僧護比丘誦習阿含經感應",
    "T51n2084_002:0838c14": "(出僧後經文)",
    "T51n2084_002:0838c15": "昔佛在世。舍衛國中有五百商人。入於大海。",
    "T51n2084_002:0838c16": "共求珍寶。請僧護比丘。以為聞法師。未至寶",
    "T51n2084_002:0838c17": "所。龍王至船住持。商人怖仰問。是何神祇而",
    "T51n2084_002:0838c18": "投船住。爾時龍王。現身請僧護比丘。商人恐",
    "T51n2084_002:0838c19": "威。捨與而去。龍王歡喜。將詣宮中。龍有四",
    "T51n2084_002:0838c20": "子。聰明智惠。作僧護弟子白言。為我教此四",
    "T51n2084_002:0838c21": "龍。各有一阿含。第一龍者。教增一阿含。第二",
    "T51n2084_002:0838c22": "龍者教中阿含第三龍者。教雜阿含。第四龍",
    "T51n2084_002:0838c23": "者。教長阿含。僧護即便教之。第一龍者。默然",
    "T51n2084_002:0838c24": "聽受。第二龍者。眠目口誦。第三龍者。迴顧聽",
    "T51n2084_002:0838c25": "受。第四龍者。遠住聽受。此四龍子。聰明智",
    "T51n2084_002:0838c26": "惠。於六月中。誦四阿含。顧在心懷。盡無遺",
    "T51n2084_002:0838c27": "餘。爾時大龍。問訊不愁悶也。僧護答云。甚大",
    "T51n2084_002:0838c28": "愁悶。何以故。受持法者。要須軌則。此諸龍",
    "T51n2084_002:0838c29": "子。在畜生道。無軌則心。不如佛法受持誦習。",
    "T51n2084_002:0839a01": "龍王白言。大德不應呵予。護師命故。龍有四",
    "T51n2084_002:0839a02": "毒。不得如法受持誦習。何以故。默然受者。以",
    "T51n2084_002:0839a03": "聲毒故。若出聲者。必害師命。是故默受。眠目",
    "T51n2084_002:0839a04": "受者。以見毒故。迴顧受者。以取毒故。遠住受",
    "T51n2084_002:0839a05": "者。以觸毒故。時諸商人。迴至失師處。龍知商",
    "T51n2084_002:0839a06": "心。還即將僧護付之云云。龍尚要誦。況人倫",
    "T51n2084_002:0839a07": "乎。",
    "T51n2084_002:0839a08": "第九新羅僧俞誦阿含生淨土感應(新錄)",
    "T51n2084_002:0839a09": "新羅僧俞者。新羅人也。少出家歸心於淨土",
    "T51n2084_002:0839a10": "教。見諸誦持阿含者。毀呵言捨。夢至極樂東",
    "T51n2084_002:0839a11": "門。將入門中。爾時有無量天童子。在門外立。",
    "T51n2084_002:0839a12": "以寶杖驅出俞曰。小道滅沒。即大教滅相。以",
    "T51n2084_002:0839a13": "小法為梯撜登大道。是汝國式也。輕慢阿含",
    "T51n2084_002:0839a14": "捨不誦。不可入大乘門云云。夢覺悲泣悔過。",
    "T51n2084_002:0839a15": "兼持誦四阿含。得淨土迎。弟子亦夢。師坐蓮",
    "T51n2084_002:0839a16": "花。來語曰。我娑婆兼誦阿含。依本習故。先得",
    "T51n2084_002:0839a17": "小道。不久還入大矣。",
    "T51n2084_002:0839a18": "第十書寫阿含經生天感應(出外國記)",
    "T51n2084_002:0839a19": "昔如來滅後一百年中。夜分有一人天。放光",
    "T51n2084_002:0839a20": "來下阿難塔所。散花供養。時有大阿羅漢。號",
    "T51n2084_002:0839a21": "曰近護。即阿育大王師也。問天曰。汝何故常",
    "T51n2084_002:0839a22": "來禮塔。答曰。昔書寫四阿含。得生忉利天。是",
    "T51n2084_002:0839a23": "阿難恩。以此因緣。恒來供養。復問。如彼天有",
    "T51n2084_002:0839a24": "如汝者否。答有百千人同業者。其中持增一",
    "T51n2084_002:0839a25": "阿含生天甚多。",
    "T51n2084_002:0839a26": "第十一乾陀衛國阿羅漢昔聞阿含感應",
    "T51n2084_002:0839a27": "(同記)",
    "T51n2084_002:0839a28": "昔乾陀衛國瞿摩夷精舍。有一阿羅漢。名富",
    "T51n2084_002:0839a29": "那舍。六通三明清徹。晝夜誦中阿含。未曾暫",
    "T51n2084_002:0839b01": "廢。有人問曰。師更極聖。何偏好誦。阿羅漢答",
    "T51n2084_002:0839b02": "曰吾入宿住三昧。觀知先業。昔生在犬中。隨",
    "T51n2084_002:0839b03": "比丘而行。比丘誦中阿含。隨聞之受樂而不",
    "T51n2084_002:0839b04": "吠。乘此一善。生在乾陀衛國婆羅門家。出家",
    "T51n2084_002:0839b05": "乃得阿羅漢果。以是因緣。恒誦不廢矣。",
    "T51n2084_002:0839b06": "第十二五百蝙蝠聞阿毘達磨藏感應",
    "T51n2084_002:0839b07": "(出西域傳)",
    "T51n2084_002:0839b08": "昔南海之濱。有一樹枯。五百蝙蝠。於中穴聚",
    "T51n2084_002:0839b09": "居。有商侶止於樹下。既屬風寒。人皆飢凍。聚",
    "T51n2084_002:0839b10": "積樵蘇。溫火其下。煙焰漸熾。枯樹遂燃。時商",
    "T51n2084_002:0839b11": "侶中有賈客。夜分已後。誦阿毘達磨藏。諸蝙",
    "T51n2084_002:0839b12": "蝠雜為火困。受好法音。忍而不去。於是命",
    "T51n2084_002:0839b13": "終。隨業受生。俱得人身。捨家修學小乘法。聰",
    "T51n2084_002:0839b14": "明利智。並證聖果。近迦膩色迦王。與脇尊者。",
    "T51n2084_002:0839b15": "招集五百賢聖於迦濕彌羅國。作毘婆娑論。",
    "T51n2084_002:0839b16": "斯枯樹之中五百蝙蝠也。",
    "T51n2084_002:0839b17": "第十三鼠聞律藏感應",
    "T51n2084_002:0839b18": "昔罽賓國末田地阿羅漢精舍。有一阿羅漢。",
    "T51n2084_002:0839b19": "三明六通清徹。達三藏十二分教。於中戒律",
    "T51n2084_002:0839b20": "清高。一同在世優婆離。恒呵門徒云。汝等當",
    "T51n2084_002:0839b21": "勤修學戒律。所以者何。吾昔在凡地。依惡業",
    "T51n2084_002:0839b22": "故受鼠身。在石窟中而住。時有一比丘。夜宿",
    "T51n2084_002:0839b23": "窟中誦律藏。吾聞之。乘此善根受人身。得阿",
    "T51n2084_002:0839b24": "羅漢。戒律精明。以鼠身聞律藏尚爾。何況信",
    "T51n2084_002:0839b25": "心修行乎。",
    "T51n2084_002:0839b26": "第十四受持律藏感應(同文)",
    "T51n2084_002:0839b27": "昔罽賓國可維精舍。有二比丘。一人受持律",
    "T51n2084_002:0839b28": "藏。一人受論藏。人皆以上妙食供律師。夜分",
    "T51n2084_002:0839b29": "天人來至。禮拜持律比丘。不禮持論比丘。如",
    "T51n2084_002:0839c01": "此一月餘。持論比丘。心懷忿恚。天呵云。戒律",
    "T51n2084_002:0839c02": "開人天道。乃至涅槃道。以是因緣。天人重持",
    "T51n2084_002:0839c03": "誦者。不可悔恨。爾時持論比丘。其持律藏精",
    "T51n2084_002:0839c04": "勤修習。俱得初果。時天供二比丘矣。",
    "T51n2084_002:0839c05": "第十五釋迦昔得大集經一函滅罪感應",
    "T51n2084_002:0839c06": "(出集法悅捨苦陀羅尼經。此是大集經中別流也)",
    "T51n2084_002:0839c07": "釋迦昔無數劫中。在凡夫時名遮他。在加倫",
    "T51n2084_002:0839c08": "羅國。作於商客販賣活。虛妄無實。造諸惡行。",
    "T51n2084_002:0839c09": "害父愛母。逕由數年。舉國人民一皆知之。稱",
    "T51n2084_002:0839c10": "聲唱言。遮他陀害父愛母。爾時思念。與畜無",
    "T51n2084_002:0839c11": "異。時夜跳城。奔走趣於深澤。國王毘闍羅。告",
    "T51n2084_002:0839c12": "國人民。此又婬癡無道。其有能得者。當重賜",
    "T51n2084_002:0839c13": "寶物。國人各各受募。欲捕其身。即出國作沙",
    "T51n2084_002:0839c14": "門。在於他國。坐禪學道。晝夜泣淚。逕三十七",
    "T51n2084_002:0839c15": "年。以五逆障故。心不得三十七年。在於山窟。",
    "T51n2084_002:0839c16": "舉聲泣哭悲歎。下窟乞食。時道中地得一大",
    "T51n2084_002:0839c17": "鉢。中有一函經。更無餘經。唯有大集法悅捨",
    "T51n2084_002:0839c18": "苦陀羅尼經。此經能除百億劫生死五逆大",
    "T51n2084_002:0839c19": "罪。若有受持讀誦者。終不墮三途。何以故。過",
    "T51n2084_002:0839c20": "恒河沙諸佛所說故。是時得此經已。即不乞",
    "T51n2084_002:0839c21": "食。歡喜向窟中。燒香禮拜。悲淚讚仰。於窟中",
    "T51n2084_002:0839c22": "修習讀誦。經一年始得。以罪業障故。不能入",
    "T51n2084_002:0839c23": "心懷更數年修行。飛行無礙。見十方諸佛。復",
    "T51n2084_002:0839c24": "有行者。如法行之云云。",
    "T51n2084_002:0839c25": "第十六并州比丘道如唯聞方等名字生",
    "T51n2084_002:0839c26": "淨土感應",
    "T51n2084_002:0839c27": "并州有一比丘。名曰道如。此州之人。七歲已",
    "T51n2084_002:0839c28": "上。多解念佛。然此比丘。不修念佛不持戒。畜",
    "T51n2084_002:0839c29": "不淨物。身犯不悔。生年六十一。頓中風疾。月",
    "T51n2084_002:0840a01": "餘方死。三日始蘇。起居輕利。病盡除愈云吾",
    "T51n2084_002:0840a02": "初死之時。見觀音勢至來。示教利喜曰。汝不",
    "T51n2084_002:0840a03": "修淨土業。唯聞大乘方等十二部經名字。以",
    "T51n2084_002:0840a04": "是因緣。罪垢微薄。遠來影向。餘命未盡。十二",
    "T51n2084_002:0840a05": "年後。將生淨土。即合掌流淚方醒活。更捨所",
    "T51n2084_002:0840a06": "有。造方等大集。兼修念佛。至第十二年正月",
    "T51n2084_002:0840a07": "十五日方卒。音樂在室。天花雨降。現所見聞",
    "T51n2084_002:0840a08": "矣。",
    "T51n2084_002:0840a09": "第十七曇榮僧定二人行方等懺法得記",
    "T51n2084_002:0840a10": "感應(出唐高僧傳)",
    "T51n2084_002:0840a11": "唐路州法住寺釋曇榮。貞觀七年。依清信士",
    "T51n2084_002:0840a12": "常凝保等請。於法住寺行方等悔法。至七月",
    "T51n2084_002:0840a13": "十四日。有本寺沙門僧定者。戒行精高。於道",
    "T51n2084_002:0840a14": "場內。見大光明。五色間起上而下。中有七佛。",
    "T51n2084_002:0840a15": "相好非常。語僧定云。我毘婆尸如來無所著",
    "T51n2084_002:0840a16": "主真等正覺。以汝罪消故來為證。然非本師。",
    "T51n2084_002:0840a17": "不與授記。如是六佛皆同此詞。最後一佛言。",
    "T51n2084_002:0840a18": "我是汝本師釋迦牟尼。為汝罪消故來授記。",
    "T51n2084_002:0840a19": "曇榮是汝滅罪良緣。於賢劫中。名普寧佛。汝",
    "T51n2084_002:0840a20": "身器清淨。後當作佛。亦為普明。若斯之應現",
    "T51n2084_002:0840a21": "感靈祥信難聞矣。",
    "T51n2084_002:0840a22": "第十八隋朝智者大師講淨名經感應",
    "T51n2084_002:0840a23": "(出傳及瑞應傳等文)",
    "T51n2084_002:0840a24": "隋朝智者大師。諱智顗。姓陳氏頴川人也。生",
    "T51n2084_002:0840a25": "時地涌一山號大賢。終時山即隨沒。為大賢",
    "T51n2084_002:0840a26": "湖也。講淨名經。次忽見三道寶隋從空而",
    "T51n2084_002:0840a27": "下。阿閦佛土一會。儼然而現。十數梵僧。執香",
    "T51n2084_002:0840a28": "爐入堂。遶顗三匝。讚曰。",
    "T51n2084_002:0840a29": "　善哉智顗　　玄悟佛意　　吾來影向",
    "T51n2084_002:0840b01": "　感應如是",
    "T51n2084_002:0840b02": "第十九釋普明誦維摩經感應(出梁高僧傳)",
    "T51n2084_002:0840b03": "宋臨淄釋普明。誦法華維摩二經。誦維摩經。",
    "T51n2084_002:0840b04": "聞空中唱樂。又善神呪。所拯皆愈。有卿人",
    "T51n2084_002:0840b05": "王道真。妻病請明入內。婦便悶絕。俄見一物",
    "T51n2084_002:0840b06": "如狸長數尺許云云。",
    "T51n2084_002:0840b07": "第二十會稽山陰書生寫經維摩經感",
    "T51n2084_002:0840b08": "應(新錄)",
    "T51n2084_002:0840b09": "會稽山陰縣有一書生。失姓及名。身有少疾。",
    "T51n2084_002:0840b10": "發願寫維摩經。始立題夜。夢有天女。摩書生",
    "T51n2084_002:0840b11": "身夢覺。即身疾即無。更發信心。畢一部文。又",
    "T51n2084_002:0840b12": "發願為亡親寫一部。至問疾品。夢忽有乘雲",
    "T51n2084_002:0840b13": "天。來到住室云。吾是汝父。以惡業故。墮黑暗",
    "T51n2084_002:0840b14": "地獄。汝為我等造經。光明照身。苦息生天。以",
    "T51n2084_002:0840b15": "歡喜故。來告所因。于復問。不審母在何處。",
    "T51n2084_002:0840b16": "答母依貪財墮餓鬼中。汝寫佛國品。離苦即",
    "T51n2084_002:0840b17": "生無動國。吾又不久當生彼。慇懃寫畢。夢覺",
    "T51n2084_002:0840b18": "流淚。畢一部又而供養。又夢有異服官人。捧",
    "T51n2084_002:0840b19": "旗來告曰。閻魔法王召牒中。有汝名。寫維摩",
    "T51n2084_002:0840b20": "經故。可生金粟佛土。王賜汝命二十年。努力",
    "T51n2084_002:0840b21": "莫怠。春秋七十有九而卒。身金色。反人皆謂",
    "T51n2084_002:0840b22": "生金粟佛土表示也而已。",
    "T51n2084_002:0840b23": "第二十一法祖法師為閻羅王講首楞嚴",
    "T51n2084_002:0840b24": "經感應(出傳中)",
    "T51n2084_002:0840b25": "帛遠字法祖。河內人也。乃於長安。造築精舍。",
    "T51n2084_002:0840b26": "以講習首楞嚴經為業時。有一人。姓李名通。",
    "T51n2084_002:0840b27": "死而更蘇云。見祖法師在閻羅王處。為王講",
    "T51n2084_002:0840b28": "首楞嚴經。無量罪人。聞師講聲。生第二天。自",
    "T51n2084_002:0840b29": "云。講竟應生忉利天。彼天等若聞此經。得不",
    "T51n2084_002:0840c01": "退功德矣。",
    "T51n2084_002:0840c02": "第二十二光宅寺雲法師講勝鬘經降雨",
    "T51n2084_002:0840c03": "感應(出傳中)",
    "T51n2084_002:0840c04": "梁武帝欲祈雨。志公曰。將請光宅寺雲公即",
    "T51n2084_002:0840c05": "請講勝鬘經。雨降受潤自足矣。",
    "T51n2084_002:0840c06": "第二十三貧女受持勝鬘經現作皇后感",
    "T51n2084_002:0840c07": "應(出三寶記)",
    "T51n2084_002:0840c08": "昔佛滅度三百年中。阿輸闍國有貧女。六親",
    "T51n2084_002:0840c09": "俱無。拾薪活命。餘暇受持勝鬘經。貧女為薪",
    "T51n2084_002:0840c10": "更入山。身疲不能還去。而臥山中講經。爾",
    "T51n2084_002:0840c11": "時國王。遊獵入山。忽見此女。雲蓋其身。王異",
    "T51n2084_002:0840c12": "之近見。端正女人。歡喜還宮。立為皇后。其國",
    "T51n2084_002:0840c13": "此典久絕不行。當於此時。再興求法者。於此",
    "T51n2084_002:0840c14": "得此經本矣。",
    "T51n2084_002:0840c15": "第二十四道珍禪師誦阿彌陀經生淨土",
    "T51n2084_002:0840c16": "感應(出瑞應傳等文)",
    "T51n2084_002:0840c17": "梁朝道珍。念佛作水觀夢見水。百人乘船。欲",
    "T51n2084_002:0840c18": "往西方求附載。船上人不聽。珍云。一生修西",
    "T51n2084_002:0840c19": "方業。何故不聽。船上人云。師業未誦彌陀經。",
    "T51n2084_002:0840c20": "并營浴室。於是船人一時俱發。既不得去。啼",
    "T51n2084_002:0840c21": "泣睡覺。乃誦經浴僧。他時又夢。一乘白銀樓",
    "T51n2084_002:0840c22": "臺。舉手言曰。汝業已圓好用其心。故來相報。",
    "T51n2084_002:0840c23": "定生西方。臨終夜。山頂如烈數十炬火。異香",
    "T51n2084_002:0840c24": "滿寺。亡後於經函中。收得在生遺記矣。",
    "T51n2084_002:0840c25": "第二十五曇鸞法師得觀經生淨土感應",
    "T51n2084_002:0840c26": "(同文)",
    "T51n2084_002:0840c27": "齊朝曇鸞法師。得此土仙經十卷。欲訪陶隱",
    "T51n2084_002:0840c28": "居學仙術。後逢三藏菩提問曰。佛法中有長",
    "T51n2084_002:0840c29": "生不死法。勝得此土仙經否。三藏唾地驚",
    "T51n2084_002:0841a01": "曰。此方何處有長生不死法。縱得延壽。年盡",
    "T51n2084_002:0841a02": "須墮三有。即將無量壽觀經。授與鸞曰。此大",
    "T51n2084_002:0841a03": "仙方。依而行之。長得解脫。永離生死。鸞便須",
    "T51n2084_002:0841a04": "火。遂焚仙經。忽於半夜。感龍樹菩薩說偈。乃",
    "T51n2084_002:0841a05": "知壽終。自執爐面西。念佛即便壽終。聞空中",
    "T51n2084_002:0841a06": "音樂西來。須臾即還矣。",
    "T51n2084_002:0841a07": "第二十六并州僧感受持觀經阿彌陀經",
    "T51n2084_002:0841a08": "生淨土感應(新錄)",
    "T51n2084_002:0841a09": "并州有比丘名僧感。持觀無量壽經阿彌陀",
    "T51n2084_002:0841a10": "經以為業。感夢見自身生羽翼。左觀經文。右",
    "T51n2084_002:0841a11": "阿彌陀經文。欲飛身尚少重。覺彌誦兩經。三",
    "T51n2084_002:0841a12": "年後夢。羽翼既長。欲飛少輕。更經二年夢。身",
    "T51n2084_002:0841a13": "輕飛騰虛空無礙。即指西方而飛行。到極樂",
    "T51n2084_002:0841a14": "地。爾時有一佛二菩薩。汝誦經力。得到極樂",
    "T51n2084_002:0841a15": "邊地。汝早還娑婆。每日誦四十八卷一千日。",
    "T51n2084_002:0841a16": "後方生上品地。夢覺如說修行三年而終。臥",
    "T51n2084_002:0841a17": "處頓生九莖蓮花。七日不萎落矣。",
    "T51n2084_002:0841a18": "第二十七西印度小國講金光明經敵國",
    "T51n2084_002:0841a19": "得和感應(出開元錄及摩騰傳)",
    "T51n2084_002:0841a20": "西印度有一小國。請摩騰邊尊者。講金光明",
    "T51n2084_002:0841a21": "經。俄而隣國師而來。既將踐境。輒有事礙。兵",
    "T51n2084_002:0841a22": "不能進。彼國兵眾。止有異術。密遣使覩。但",
    "T51n2084_002:0841a23": "見群臣安然。共聽其所講大乘經。明地神王",
    "T51n2084_002:0841a24": "護國之法。於是彼國請和求法。俱得安穩矣。",
    "T51n2084_002:0841a25": "第二十八中印度有一中國講金光明最",
    "T51n2084_002:0841a26": "勝王經感應(出西國傳)",
    "T51n2084_002:0841a27": "中印度有國。名奔那代彈那。如來滅後八百",
    "T51n2084_002:0841a28": "年中。國芒蕪五穀不登。王臣土民飢餓。疾疫",
    "T51n2084_002:0841a29": "流行。妖死滿路。王問臣曰。何方便將救此苦。",
    "T51n2084_002:0841b01": "智臣白王言。除國妖孽。不如佛經。王將修行",
    "T51n2084_002:0841b02": "佛教。王曰。何經典。臣曰。昔摩揭陀國。救責",
    "T51n2084_002:0841b03": "難依講金光明最勝帝王典。王將講聽彼典。",
    "T51n2084_002:0841b04": "王即請法師。一夏講經得五返。時夢諸童子。",
    "T51n2084_002:0841b05": "執竹杖追打惡鬼驅出國。即時疾疫頓息。又",
    "T51n2084_002:0841b06": "夢有大力鬼神掘地。甘水涌出滿一切田。即",
    "T51n2084_002:0841b07": "稼苗殷盛。五穀豐稔。未出一年國民富。以為",
    "T51n2084_002:0841b08": "年式矣。",
    "T51n2084_002:0841b09": "第二十九溫州治中張居道冥路中發造",
    "T51n2084_002:0841b10": "金光明四卷願感應(出滅罪傳)",
    "T51n2084_002:0841b11": "昔溫州治中張居道。因適女事。殺猪羊鵝鴨",
    "T51n2084_002:0841b12": "等。未踰一旬。得重病便死。經三夜活。即說由",
    "T51n2084_002:0841b13": "緣。初見四人來。懷中拔一張文書以示居道。",
    "T51n2084_002:0841b14": "乃是猪羊等同詞共訟曰。猪等雖前身積罪",
    "T51n2084_002:0841b15": "令受畜身。自有年限。遂被居道枉相屠害。請",
    "T51n2084_002:0841b16": "裁後有判差司命追過。即打縛將去。直行一",
    "T51n2084_002:0841b17": "道向北。至路中使人曰。未合死。當何方便而",
    "T51n2084_002:0841b18": "求活路。怨家詞主三十餘頭。專在王門底。悔",
    "T51n2084_002:0841b19": "難可及。居道曰。自計所犯。誠難免脫。乞樂",
    "T51n2084_002:0841b20": "一計。使人曰。汝為所殺生。發心願造金光明",
    "T51n2084_002:0841b21": "經四卷。當得免難。即承教再唱其言。少時望",
    "T51n2084_002:0841b22": "城門。見閻魔廳前。無數億人。哀聲痛響不可",
    "T51n2084_002:0841b23": "聞。使唱名王以猪等訴狀樂之。居道述願",
    "T51n2084_002:0841b24": "狀。所殺者乘此功德。隨業化形。王歡喜再歸",
    "T51n2084_002:0841b25": "生路。聞此因緣。發心造經一百餘人。斷肉止",
    "T51n2084_002:0841b26": "殺不可計數矣(更有安固縣承妻脫苦緣。煩故不述之)。",
    "T51n2084_002:0841b27": "第三十則天皇后供養金光明最勝王經",
    "T51n2084_002:0841b28": "感應(出皇后傳)",
    "T51n2084_002:0841b29": "三藏法師義淨齊州人。姓張字文明志遊西",
    "T51n2084_002:0841c01": "域。所歷三十餘國。天后證聖元年。還至阿",
    "T51n2084_002:0841c02": "洛。天后受佛記敬法重。長安三年十月四日。",
    "T51n2084_002:0841c03": "於西明寺譯毘沙門婆崙。惠表惠治等筆受。",
    "T51n2084_002:0841c04": "同月十五日。即於西明寺而供養。即施百尺",
    "T51n2084_002:0841c05": "幡二口。四十九尺幡四十九口。絹百疋香花",
    "T51n2084_002:0841c06": "等供具。皆用七寶而為莊嚴。爾時紫雲蓋寺。",
    "T51n2084_002:0841c07": "經卷放光。大地微動。天雨細花。自非受佛記。",
    "T51n2084_002:0841c08": "誰後五百年中。得此感應矣。",
    "T51n2084_002:0841c09": "第三十一梓州姚待為亡親自寫大乘經",
    "T51n2084_002:0841c10": "感應(出金剛般若記等)",
    "T51n2084_002:0841c11": "梓州郪縣人姚待。以長安四年丁憂。發願為",
    "T51n2084_002:0841c12": "亡親。自寫四大部經。法華維摩各一部。藥師",
    "T51n2084_002:0841c13": "經十卷。金剛般若經一百卷。日午時有一鹿。",
    "T51n2084_002:0841c14": "突門而入。立經案前。舉頭舐案。家狗見不敢",
    "T51n2084_002:0841c15": "輒吠。姚待下床抱得。亦不驚懼。為受三歸。跳",
    "T51n2084_002:0841c16": "躑屈脚。放而不去。又有屠兒李迴奴者。來立",
    "T51n2084_002:0841c17": "案前。取般若經而馳去。一去之後。不復再見。",
    "T51n2084_002:0841c18": "莫知所之(是時隣家夢。鹿是待母。屠兒待父。各依業故受異身。待自為寫。故來受其化而已)。",
    "T51n2084_002:0841c19": "第三十二唐張謝敷讀誦藥師經感應",
    "T51n2084_002:0841c20": "(出三寶記)",
    "T51n2084_002:0841c21": "唐謝敷姓張氏。頓得重病。其妻妾請眾僧。七",
    "T51n2084_002:0841c22": "日七夜。讀誦藥師經。滿夜敷夢。有眾僧以經",
    "T51n2084_002:0841c23": "卷覆身上。覺後平復如故。自謂經功力矣。",
    "T51n2084_002:0841c24": "第三十三唐張李通書寫藥師經延壽感",
    "T51n2084_002:0841c25": "應",
    "T51n2084_002:0841c26": "張李通。其年二十七時。相師見云。君甚壽短。",
    "T51n2084_002:0841c27": "不可過三十一。李通憂愁。依投邁公。公曰。有",
    "T51n2084_002:0841c28": "長壽方。君以敬心。書寫受持。即授唐三藏譯",
    "T51n2084_002:0841c29": "藥師經。通云。俗塵世務。甚恐君王責。受持實",
    "T51n2084_002:0842a01": "難。今先須寫。即請經卷。精誠自寫。世務相",
    "T51n2084_002:0842a02": "逼。纔得一卷。時先相師見通云。甚為希有。甚",
    "T51n2084_002:0842a03": "實希有。君有何功德。頓得三十年壽。通語上",
    "T51n2084_002:0842a04": "事。聞者歸心蓋多矣。",
    "T51n2084_002:0842a05": "第三十四寫大毘盧遮那經感應(出經序)",
    "T51n2084_002:0842a06": "昔北天竺國界內。有一小國。號為勃魯羅。其",
    "T51n2084_002:0842a07": "國城北有大石山。壁立千仞。懸崖萬丈。於其",
    "T51n2084_002:0842a08": "半腹。有藏祕法之窟。每年七月。即有眾聖集",
    "T51n2084_002:0842a09": "中。復有數千猿猴。捧經出曬。既當晴朗。髣髴",
    "T51n2084_002:0842a10": "見之。將昇無階。以觀雲雁。屬暴風忽至。乃吹",
    "T51n2084_002:0842a11": "一梵篋下來。時採樵人。輒遂取得。覩此奇特。",
    "T51n2084_002:0842a12": "便即奉獻於王。王既受之。得未曾有。至其日",
    "T51n2084_002:0842a13": "暮。有大猿來索此經。斯須未還。乃欲殞身",
    "T51n2084_002:0842a14": "自害。善巧方便。慇懃再三云。經夾即還。但",
    "T51n2084_002:0842a15": "欲求寫。見王詞懇遂許。通融云。且為向前受",
    "T51n2084_002:0842a16": "桝。三日即來却取。王乃分眾。繕寫及限却還。",
    "T51n2084_002:0842a17": "王唯太子。相傳其本。不流于外。近有中天大",
    "T51n2084_002:0842a18": "瑜伽阿闍梨。遠涉山河。尋求祕寶。時王覩闍",
    "T51n2084_002:0842a19": "梨有異。欣然傳授此經矣。",
    "T51n2084_002:0842a20": "第三十五書隨求陀羅尼繫頸滅罪感應",
    "T51n2084_002:0842a21": "(出注上卷)",
    "T51n2084_002:0842a22": "曾有苾芻。心懷淨信。如來制戒。有所違犯。不",
    "T51n2084_002:0842a23": "寫取現前僧物僧祇眾物。將入己用。後遇重",
    "T51n2084_002:0842a24": "病。受大苦惱。時彼苾芻。無救濟者。作大叫",
    "T51n2084_002:0842a25": "聲。則於其處。有一婆羅門。聞其叫聲。即往詣",
    "T51n2084_002:0842a26": "彼病苾芻所。起大悲愍。即為書此隨求大明",
    "T51n2084_002:0842a27": "王陀羅尼。繫於頸下。苦惱皆息。便即命終。生",
    "T51n2084_002:0842a28": "無間獄。其苾芻屍。殯在塔中。其陀羅尼。帶於",
    "T51n2084_002:0842a29": "身上。因其苾芻。纔入地獄。諸受罪者。所有苦",
    "T51n2084_002:0842b01": "痛。悉得停息。咸皆安樂。阿鼻地獄所有猛火。",
    "T51n2084_002:0842b02": "由此陀羅尼威德力故。悉皆消滅云云。",
    "T51n2084_002:0842b03": "第三十六尊勝陀羅尼經請來感應",
    "T51n2084_002:0842b04": "(出經序及目錄等文)",
    "T51n2084_002:0842b05": "北印度罽賓國沙門佛陀波利。唐云覺護。忘",
    "T51n2084_002:0842b06": "身侚。聞文殊在清涼山。遠涉流沙。躬來禮謁。",
    "T51n2084_002:0842b07": "望覩聖容。見一老翁。從山中出來。語波利曰。",
    "T51n2084_002:0842b08": "師從從彼國。將佛頂尊勝陀羅尼來否。此土",
    "T51n2084_002:0842b09": "眾生。多造諸罪。出家之輩。亦多所犯。佛頂",
    "T51n2084_002:0842b10": "神呪除罪祕法。若不將經。徒來何益。縱見文",
    "T51n2084_002:0842b11": "殊。何必能識。師可還西國取彼經來。流傳此",
    "T51n2084_002:0842b12": "土。波利聞此語已。不勝喜躍舉頭之頃。忽老",
    "T51n2084_002:0842b13": "人。波利驚愕。遂返歸本國。取得經來。入於",
    "T51n2084_002:0842b14": "五臺山。于今不出矣。",
    "T51n2084_002:0842b15": "第三十七童兒聞壽命經延壽感應(出經疏序)",
    "T51n2084_002:0842b16": "玄宗皇帝開元末歲有相者。聞聲知長短壽。",
    "T51n2084_002:0842b17": "於資聖寺。聞門外聲。唯有今日壽。即出見之。",
    "T51n2084_002:0842b18": "童子年十三。色貌端正。悲愍默入。明日復聞",
    "T51n2084_002:0842b19": "前童兒。年既七十餘歲延。生奇特念。即出問",
    "T51n2084_002:0842b20": "由致。童兒曰。吾今夜寄宿僧房。聞壽命經。更",
    "T51n2084_002:0842b21": "無餘事。相師歎曰。佛法不可思議。以占相智。",
    "T51n2084_002:0842b22": "不可識之矣。",
    "T51n2084_002:0842b23": "第三十八烏耆國王女讀誦般若心經感",
    "T51n2084_002:0842b24": "應(出經明驗讚記)",
    "T51n2084_002:0842b25": "昔烏耆國。舉群疾疫。皆悉滅倍於半民。有一",
    "T51n2084_002:0842b26": "王女。名曰典韋。懷任之後。漸垂玖[少/兔]。母被重",
    "T51n2084_002:0842b27": "病。胎子既死。王女臨冥。懼惶罔極。專逼悶",
    "T51n2084_002:0842b28": "絕。都無仰憑。女恐晝夜墮哭。讀誦般若心經。",
    "T51n2084_002:0842b29": "由誦經力。胎子復生。安隱產生。療病平成。其",
    "T51n2084_002:0842c01": "兒叫聲。絕世奇異。恒誦摩訶般若波羅蜜。王",
    "T51n2084_002:0842c02": "臣歡喜。唱名波羅。生年三歲。間說般若了義。",
    "T51n2084_002:0842c03": "至於七秋。太子聰叡。達三藏秀當時。公民踊",
    "T51n2084_002:0842c04": "躍。驚彼行事。舉國讀誦。病疾不興。天下泰平",
    "T51n2084_002:0842c05": "萬民安樂也。",
    "T51n2084_002:0842c06": "第三十九畢試國王寫誦般若心經感應",
    "T51n2084_002:0842c07": "(同文)",
    "T51n2084_002:0842c08": "昔畢試國。為小邊裔。王族斷嗣。役屬隣境。貴",
    "T51n2084_002:0842c09": "仁豪民。逃散他土。眾多怨王。互來侵逼。時有",
    "T51n2084_002:0842c10": "聖主。名曰聽祐。智惠高名。自心思惟佛法驗",
    "T51n2084_002:0842c11": "般若心經是。作是觀訖。領告國內男女大",
    "T51n2084_002:0842c12": "小。各令寫誦般若心經。明朝為期。制以淮刑。",
    "T51n2084_002:0842c13": "勸以舉爵。三年之間。每旦各誦勤於境界。龍",
    "T51n2084_002:0842c14": "神悅怡。此時諸國發起惡心。趣畢試國。時其",
    "T51n2084_002:0842c15": "軍眾死皆悉落。若有諸群賊至彼土。自然落",
    "T51n2084_002:0842c16": "失。有眾反逆。向其界者。下覺悶逆。爾時畢試",
    "T51n2084_002:0842c17": "國平定已訖。漸盈十年。三十餘國。成大聖主。",
    "T51n2084_002:0842c18": "諸方所貴胡三十四國。楚朝二十八國。名感",
    "T51n2084_002:0842c19": "二驗。別人寫誦護代。持者常為恒例。一切眾",
    "T51n2084_002:0842c20": "生。無不得護也。",
    "T51n2084_002:0842c21": "第四十遍學三藏首途西域每日誦般若",
    "T51n2084_002:0842c22": "心經三七遍感應",
    "T51n2084_002:0842c23": "玄奘法師。本名褘俗姓陳。以貞觀三年。杖錫",
    "T51n2084_002:0842c24": "道路。每日誦般若心經三七遍。作是誓言。貧",
    "T51n2084_002:0842c25": "道為求大法。發趣西方。若不至婆羅門國。終",
    "T51n2084_002:0842c26": "不東歸。縱死中塗。非所悔也。誠重勞輕。乘厄",
    "T51n2084_002:0842c27": "涉嶮。周遊西宇十有七年。耳目見聞百三十",
    "T51n2084_002:0842c28": "八箇國。若有留難處。誦般若心經。及念觀世",
    "T51n2084_002:0842c29": "音。必免怖畏。十九年正月。方始旋返。屆于長",
    "T51n2084_002:0843a01": "安。所獲經論六百五十七部。三藏自云。皆是",
    "T51n2084_002:0843a02": "般若心經。及觀音力也矣。",
    "T51n2084_002:0843a03": "第四十一大般若翻譯時感應(出慈恩傳)",
    "T51n2084_002:0843a04": "顯慶五年正月一日起首翻大般若經。經梵",
    "T51n2084_002:0843a05": "本總有二十萬頌。文既廣大。學徒每請刪略。",
    "T51n2084_002:0843a06": "法師將順眾意。如羅什所翻。除繁去重。作此",
    "T51n2084_002:0843a07": "念已。於夢中即有極怖畏事。以相驚誠。或",
    "T51n2084_002:0843a08": "見乘危履嶮。或見猛獸搏人。流汗戰慓。方",
    "T51n2084_002:0843a09": "得免脫。覺已驚懼。向諸眾說。還依廣翻。夜中",
    "T51n2084_002:0843a10": "及見諸佛菩薩眉間放光。照觸己身。心意調",
    "T51n2084_002:0843a11": "適。法師又自見手執花燈供養諸佛。或昇高",
    "T51n2084_002:0843a12": "座。為眾說法。多人圍遶。讚嘆恭敬。或夢見有",
    "T51n2084_002:0843a13": "人奉己亦果。覺而喜慶。不敢更刪。一如梵",
    "T51n2084_002:0843a14": "本。佛說此經。凡在四處。一王舍城鷲峯山。二",
    "T51n2084_002:0843a15": "給孤獨園。三他化自在天宮。四王舍城竹林",
    "T51n2084_002:0843a16": "精舍。總一十六會。今為一部。然玄奘法師。於",
    "T51n2084_002:0843a17": "西域得三本。到此翻譯之日。文有疑錯。即校",
    "T51n2084_002:0843a18": "三本以定之。慇懃省覆。方乃著文。審慎之心。",
    "T51n2084_002:0843a19": "自古無比。或文乖旨奧。意有躊躇。必覺異境。",
    "T51n2084_002:0843a20": "似若有人授以明決。情即豁然。若披雲觀日。",
    "T51n2084_002:0843a21": "自云。如此悟處。豈玄奘淺懷所通。並是諸佛",
    "T51n2084_002:0843a22": "菩薩所冥加耳。經之初會。有嚴淨佛土品。品",
    "T51n2084_002:0843a23": "中說。諸菩薩摩訶薩眾。為般若波羅蜜故。以",
    "T51n2084_002:0843a24": "神通願力。盛大千界上妙珍寶諸妙香花百",
    "T51n2084_002:0843a25": "味飲食。衣服音樂隨意。所生五妙。憶種種",
    "T51n2084_002:0843a26": "供養。嚴說法處。時玉花寺主惠德。及翻經僧",
    "T51n2084_002:0843a27": "喜尚。其夜同夢。見玉花寺內廣博嚴淨。綺飾",
    "T51n2084_002:0843a28": "莊嚴。幢帳寶輦。華幡伎樂。盈滿寺中。又見無",
    "T51n2084_002:0843a29": "量僧眾。手執花蓋。如前供養大般若經。寺中",
    "T51n2084_002:0843b01": "內衢巷壚壁。皆莊綺飾。地積名花。眾共履踐。",
    "T51n2084_002:0843b02": "至翻經院。倍加勝妙。如經所載寶莊嚴土。又",
    "T51n2084_002:0843b03": "聞院內三堂講說。法師在中堂敷演。既覩此",
    "T51n2084_002:0843b04": "已歡喜驚覺。俱參法師。說所夢事。法師云。今",
    "T51n2084_002:0843b05": "正翻此品。諸菩薩等。必有供養。諸師等見",
    "T51n2084_002:0843b06": "信有是乎。時殿側有双李樹。忽於非時。數數",
    "T51n2084_002:0843b07": "開花。花皆六出鮮榮紅白。非常可愛。時眾評",
    "T51n2084_002:0843b08": "議云。是般若開闡之徵。又六出者。表六到彼",
    "T51n2084_002:0843b09": "岸。至龍朔三年冬十月廿三日。方及絕筆。合",
    "T51n2084_002:0843b10": "成六百卷。稱為大般若經焉。合掌歡喜。告徒",
    "T51n2084_002:0843b11": "眾曰。此於此地有緣。玄奘來此玉花者。經之",
    "T51n2084_002:0843b12": "力也。",
    "T51n2084_002:0843b13": "第四十二大般若經最初供養感應",
    "T51n2084_002:0843b14": "(出翻經雜記文)",
    "T51n2084_002:0843b15": "玉花寺都維那沙門寂照。慶賀翻譯功畢。以",
    "T51n2084_002:0843b16": "聞皇帝。經既譯畢。設齊會供養。皇帝歡喜。莊",
    "T51n2084_002:0843b17": "嚴嘉壽殿。設齊會。寶幢幡蓋。種種供具極妙",
    "T51n2084_002:0843b18": "盡美。即龍朔三年冬十月三十日也。此日請",
    "T51n2084_002:0843b19": "經。從肅成殿。往嘉壽殿齊會所講讀。當迎經",
    "T51n2084_002:0843b20": "時。般若放光。照觸遠近。天雨妙花。兼有非常",
    "T51n2084_002:0843b21": "香氣。時玄弉法師。語門人曰。經自說此方。當",
    "T51n2084_002:0843b22": "有樂大乘者。國王大臣四部徒眾。書寫受持",
    "T51n2084_002:0843b23": "讀誦流布。皆得生天。究竟解脫。既有此文。不",
    "T51n2084_002:0843b24": "可緘默。又寂照自夢。千佛在空。異口同音而",
    "T51n2084_002:0843b25": "說偈言。",
    "T51n2084_002:0843b26": "　般若佛母深妙典　　於諸經中最第一",
    "T51n2084_002:0843b27": "　若有一經其耳者　　實得無上正等覺",
    "T51n2084_002:0843b28": "　書寫受持讀誦者　　一花一香供養者",
    "T51n2084_002:0843b29": "　是人希有過靈瑞　　是人必盡生死際(云云)",
    "T51n2084_002:0843c01": "夢覺白三藏。三藏言。此是經中現千佛也。",
    "T51n2084_002:0843c02": "第四十三唐乾封書生依高宗勅書大般",
    "T51n2084_002:0843c03": "若經一帙感應(傳新錄)",
    "T51n2084_002:0843c04": "唐高宗乾封元中。有一書生。遭疾而死。一日",
    "T51n2084_002:0843c05": "二夜。始蘇云。吾初死之時。有赤服冥官。以文",
    "T51n2084_002:0843c06": "牒召。即從冥官至大城門。使者云。城內大王。",
    "T51n2084_002:0843c07": "是息諍王。以彼文牒召汝。是時驚怖見自身。",
    "T51n2084_002:0843c08": "右手放大光明。直至王前。過日月光明。王驚",
    "T51n2084_002:0843c09": "異從座而起。合掌尋光推之出門。問吾云。公",
    "T51n2084_002:0843c10": "修何功德。右手放光。即答。更不修善。又不覺",
    "T51n2084_002:0843c11": "放光由。王還城內。撿一卷書。出城歡喜謂吾",
    "T51n2084_002:0843c12": "曰。公依高宗勅。寫大般若經十卷。右筆而寫。",
    "T51n2084_002:0843c13": "右手放光。爾時吾憶知此事。王曰。放公早還。",
    "T51n2084_002:0843c14": "時白王。吾亡來路。王曰。尋光而還。即如王",
    "T51n2084_002:0843c15": "教。近古宅光滅得醒。說此由緣。悲喜流泣。捨",
    "T51n2084_002:0843c16": "所有寫六百卷。此由親聞矣。",
    "T51n2084_002:0843c17": "第四十四東印度三摩咀吒國轉讀大般",
    "T51n2084_002:0843c18": "若王供養感應(出求法記)",
    "T51n2084_002:0843c19": "澧州僧哲禪師。思慕聖蹤。浮舶西域。既到",
    "T51n2084_002:0843c20": "西土。適化隨緣。巡禮略周。歸東印度到三咀",
    "T51n2084_002:0843c21": "吒國。王名曷羅社跋吒。其王既深敬三寶。深",
    "T51n2084_002:0843c22": "誠徹信。光絕前後。每於日日。造柘摸泥像十",
    "T51n2084_002:0843c23": "萬區。讀大般若十萬頌。用鮮花十萬。尋親自",
    "T51n2084_002:0843c24": "供養於王城內。僧居有四千計人。皆受王供",
    "T51n2084_002:0843c25": "養。每於晨朝。令便入寺合掌。房前急行疾國。",
    "T51n2084_002:0843c26": "大王奉問。法師等宿夜得安和否。僧答曰。願",
    "T51n2084_002:0843c27": "大僧呪願。大王無病長壽國祚安寧。怨國求",
    "T51n2084_002:0843c28": "和士民豐饒。大般若之力也矣。",
    "T51n2084_002:0843c29": "第四十五并州常慜禪師寫大般若經感",
    "T51n2084_002:0844a01": "應(同記)",
    "T51n2084_002:0844a02": "并州常便禪師。發大誓願生極樂。所作淨業",
    "T51n2084_002:0844a03": "既廣數難詳悉。後遊京洛。專崇斯業。幽誠冥",
    "T51n2084_002:0844a04": "兆。有所感徵。遂願寫大般若經。滿於萬卷。冀",
    "T51n2084_002:0844a05": "得遠詣西域禮如來所行聖迹。以此勝福。迴",
    "T51n2084_002:0844a06": "向願生。遂詣闕上書。請於諸州教化。抄寫大",
    "T51n2084_002:0844a07": "般若。且心所至也。天必從之。乃蒙授墨勅。南",
    "T51n2084_002:0844a08": "遊江表。敬寫般若。以報天恩。深要心既滿。附",
    "T51n2084_002:0844a09": "舶西征。百千天人。奏伎樂之。即見乘舶是般",
    "T51n2084_002:0844a10": "若夾。後於天竺而卒。得淨土迎矣。",
    "T51n2084_002:0844a11": "第四十六京兆僧智諷誦大般若經感應",
    "T51n2084_002:0844a12": "(新錄)",
    "T51n2084_002:0844a13": "釋僧智京兆人。其母夢見吞銅香爐。而有身",
    "T51n2084_002:0844a14": "產生。生即唱大般若名字。人皆異之。至十歲。",
    "T51n2084_002:0844a15": "自然諳誦大般若經二百卷。餘無練習。每日",
    "T51n2084_002:0844a16": "為業。誦一百卷。內心怪謂余無宿習。祈念欲",
    "T51n2084_002:0844a17": "知。夢一人沙門來。語智曰。前世受弊牛身。主",
    "T51n2084_002:0844a18": "人負大般若經二百卷。驅向精舍。於深泥踏",
    "T51n2084_002:0844a19": "蹶。而終即生人間。以是因緣。諷誦二百卷。餘",
    "T51n2084_002:0844a20": "無練習。汝捨此身。將生雷音佛國。夢竟悔謝",
    "T51n2084_002:0844a21": "矣。",
    "T51n2084_002:0844a22": "第四十七并州道俊寫大般若經感應",
    "T51n2084_002:0844a23": "(出并州往生記)",
    "T51n2084_002:0844a24": "釋道俊。一生修念佛三昧。不樂餘行。時同州",
    "T51n2084_002:0844a25": "僧常慜。勸寫大般若經。俊曰。我修念佛。全無",
    "T51n2084_002:0844a26": "餘暇。如何寫抄。慜曰。般若是菩提直道。往生",
    "T51n2084_002:0844a27": "要路也。汝須寫抄。俊都不諾曰。我生淨土自",
    "T51n2084_002:0844a28": "然圓滿。即夜夢。至海濱見渡。海西岸上有莊",
    "T51n2084_002:0844a29": "嚴殿堂。六人童子。棹舶在海渚。俊謂舶童。我",
    "T51n2084_002:0844b01": "欲附舶渡西岸。童子曰。汝不信舶。豈得附舶。",
    "T51n2084_002:0844b02": "俊問。如何信舶。童子曰。舶是般若。若無般",
    "T51n2084_002:0844b03": "若。不能渡生死海。豈得生彼不退地。汝設附",
    "T51n2084_002:0844b04": "舶舶即沒。夢覺驚怖悔過。衣鉢寫抄般若。",
    "T51n2084_002:0844b05": "自然供養日。紫雲西來。音樂聞空。將非感應",
    "T51n2084_002:0844b06": "耶矣。",
    "T51n2084_002:0844b07": "第四十八唐豫州神母聞大般若經名感",
    "T51n2084_002:0844b08": "應(新錄)",
    "T51n2084_002:0844b09": "唐豫州有一老母。不知俗姓。唯事神通。不",
    "T51n2084_002:0844b10": "信三寶。人舉名稱神母。邪見覆心。不往詣塔",
    "T51n2084_002:0844b11": "寺邊。若行路時。遇比丘僧。掩目而還。時忽一",
    "T51n2084_002:0844b12": "頭黃牛。在女門外而立。經於三日。更無牛主。",
    "T51n2084_002:0844b13": "神母自謂神助。自往牽牛。牛力強遂不隨之。",
    "T51n2084_002:0844b14": "女解衣帶繫牛鼻。牛牽入佛寺。女人惜牛及",
    "T51n2084_002:0844b15": "帶故。掩眼入寺。背佛而立。爾時眾僧驚出。生",
    "T51n2084_002:0844b16": "悲愍故。各稱南謨大般若波羅蜜多經。神母",
    "T51n2084_002:0844b17": "捨牛走出。臨小河洗耳云。我聞不祥事。所謂",
    "T51n2084_002:0844b18": "南無大般若波羅密多經。三稱此言。自謂與",
    "T51n2084_002:0844b19": "水墮。即還其家。牛忽不見。後時神母遭疾而",
    "T51n2084_002:0844b20": "死。嫡女思慕之。夢告曰。我死至于閻魔法王",
    "T51n2084_002:0844b21": "處。唯有惡業莊嚴身。全無少分善根。國王",
    "T51n2084_002:0844b22": "捻札而徵嘆云。汝有聞般若稱名善。還於",
    "T51n2084_002:0844b23": "人間。應持般若。然人業盡遂生忉利天。不應",
    "T51n2084_002:0844b24": "生憂念。夢覺而寫般若將三百餘卷見在矣。",
    "T51n2084_002:0844b25": "第四十九踏大般若經所在地感應(出求法記)",
    "T51n2084_002:0844b26": "釋靈運。天竺名般若提波。本襄陽人也。追尋",
    "T51n2084_002:0844b27": "聖跡。越南濱達西國。於那蘭陀寺。畫彌勒真",
    "T51n2084_002:0844b28": "容菩提樹像。至伊爛拏鉢代多國有孤山。既",
    "T51n2084_002:0844b29": "為勝地。靈廟寔繁感應多種。最中有精舍。以",
    "T51n2084_002:0844c01": "刻檀觀自在像為尊。若有人七日二七日。祈",
    "T51n2084_002:0844c02": "諸願望者。從像中出妙身。慰喻其心。滿其心",
    "T51n2084_002:0844c03": "願。傍有鐵塔。收大般若二十萬偈。五天競興。",
    "T51n2084_002:0844c04": "供養像及經。靈運一七日絕食。請祈所願有",
    "T51n2084_002:0844c05": "三。一令身必離惡趣。二必歸本國廣興佛事。",
    "T51n2084_002:0844c06": "三修佛法速得佛果。即從檀像中。出具相莊",
    "T51n2084_002:0844c07": "嚴光明照耀妙身。慰喻運曰。汝三願皆成就。",
    "T51n2084_002:0844c08": "汝當入鐵塔將讀大般若經。踏經所在地。必",
    "T51n2084_002:0844c09": "免三惡趣。若人發心。將赴此地。步步滅罪。增",
    "T51n2084_002:0844c10": "進佛道。我昔行般若。得不退地。若持此經。書",
    "T51n2084_002:0844c11": "寫經卷者。必令滿足其人所求。說此語已。化",
    "T51n2084_002:0844c12": "身不現。即三七日。籠居鐵塔。禮拜經夾。方讀",
    "T51n2084_002:0844c13": "其文。經歷半年。以歸唐國。廣興佛事。翻譯",
    "T51n2084_002:0844c14": "聖教。實有堪能。是觀音加力。大般若威德也",
    "T51n2084_002:0844c15": "矣。",
    "T51n2084_002:0844c16": "第五十釋迦從鉢羅笈菩提山趣菩提樹",
    "T51n2084_002:0844c17": "中路地神奉般若函感應(出外國記等)",
    "T51n2084_002:0844c18": "釋迦菩薩六年苦行。將證正覺。登鉢羅笈菩",
    "T51n2084_002:0844c19": "提山。唐云前正覺山。從東北岳登。以至山頂。",
    "T51n2084_002:0844c20": "大地震動。山將傾顛。山神恐怖告曰。此山非",
    "T51n2084_002:0844c21": "成正覺之地。若宿於此。入金剛定山震傾。即",
    "T51n2084_002:0844c22": "從山下。西南半崖大石室。結跏趺坐。地亦動",
    "T51n2084_002:0844c23": "搖。時須陀會天在空中曰。此非成道地。從此",
    "T51n2084_002:0844c24": "西南十四五里。去苦行處不遠。有菩提樹。其",
    "T51n2084_002:0844c25": "下有金剛座。三災所不能壞。堅固所依。三世",
    "T51n2084_002:0844c26": "諸佛。皆坐此座上。成道之地。菩薩當往彼處。",
    "T51n2084_002:0844c27": "爾時石室大龍。請世尊住。菩薩留影而去。諸",
    "T51n2084_002:0844c28": "天善道。將趣菩提樹下。地神於中路。從地",
    "T51n2084_002:0844c29": "涌出。捧三寸金夾。以奉上菩薩云。此是先佛",
    "T51n2084_002:0845a01": "印函。收入般若波羅密法門。三世諸佛。皆得",
    "T51n2084_002:0845a02": "此夾。由般若力。降魔成道。轉大法輪。度脫眾",
    "T51n2084_002:0845a03": "生。若未得印函。雖坐樹下。佛法不現前。不得",
    "T51n2084_002:0845a04": "成佛道。吾過去六佛初成道時。皆奉此夾。菩",
    "T51n2084_002:0845a05": "薩歡喜。申手而取頂戴。往至菩提樹下。坐金",
    "T51n2084_002:0845a06": "剛座。開金夾時。夾中廣轉。十方佛土。般若",
    "T51n2084_002:0845a07": "印文。皆反為佛。放白毫光。照菩薩頂。授法王",
    "T51n2084_002:0845a08": "位。方成正覺。先讚般若。十方梵王來請法輪。",
    "T51n2084_002:0845a09": "爾時釋迦默然思惟。不務速說矣。",
    "T51n2084_002:0845a10": "第五十一周高祖武帝大品感應(出法苑殊等文)",
    "T51n2084_002:0845a11": "周高祖滅法。經藉從灰。以後年中忽見空中。",
    "T51n2084_002:0845a12": "如[卄/困]大者五六。飛上空中。極目不見。全為一",
    "T51n2084_002:0845a13": "段。隨飄飄上下。朔宰立望。不側是何。久乃",
    "T51n2084_002:0845a14": "翻下。墮上士牆。視乃是大品經之第十三卷。",
    "T51n2084_002:0845a15": "人皆謂希奇感應。歸心者多矣。",
    "T51n2084_002:0845a16": "第五十二阿練若比丘讀誦大品經感應",
    "T51n2084_002:0845a17": "(出西國傳)",
    "T51n2084_002:0845a18": "昔有練若比丘。讀誦摩訶般若經。常夜分天",
    "T51n2084_002:0845a19": "人來至比丘處。以天甘露。供養比丘。問天曰。",
    "T51n2084_002:0845a20": "天上有般若否。答云有。比丘問云。若有經卷。",
    "T51n2084_002:0845a21": "何故來下。答為敬法故。又天上般若。諸天傳",
    "T51n2084_002:0845a22": "語。人中般若。正記佛言。是故來下。比丘復",
    "T51n2084_002:0845a23": "問。天上有受持者否。答天著樂故。不能受",
    "T51n2084_002:0845a24": "持。餘州亦無。唯此閻浮提。大乘根熟。能行般",
    "T51n2084_002:0845a25": "若。必畢苦際。比丘復問。守護受持般若者。汝",
    "T51n2084_002:0845a26": "一人否。答八十億諸天。來下人間。守護持般",
    "T51n2084_002:0845a27": "若者。乃至聞一句者。敬之如佛。持佛母故。不",
    "T51n2084_002:0845a28": "可廢退矣。",
    "T51n2084_002:0845a29": "第五十三天水郡張志達寫大品經三行",
    "T51n2084_002:0845b01": "延壽感應(新錄)",
    "T51n2084_002:0845b02": "天水郡志達。姓張。特巧書譽。而信道士不寫",
    "T51n2084_002:0845b03": "佛經。或至親友家見。書寫大品般若。不了謂",
    "T51n2084_002:0845b04": "老子經。問親友老子經否。友戲言爾也。達",
    "T51n2084_002:0845b05": "取之寫三行。知非老子經。[口*恚]忽起去。經三年",
    "T51n2084_002:0845b06": "遇疾而死。過一宿還活。流淚悲喜悔謝。至親",
    "T51n2084_002:0845b07": "友家語曰。君大善知識。令我延壽。令我得天",
    "T51n2084_002:0845b08": "堂。友驚異曰。如何有此言。答曰。我死見閻摩",
    "T51n2084_002:0845b09": "法王。王見我來云。汝癡人。信邪師道。不識佛",
    "T51n2084_002:0845b10": "法。即取一卷書。撿挍惡業。二十餘紙。既盡殘",
    "T51n2084_002:0845b11": "唯半紙計。王止見我微笑。汝有大功德。至親",
    "T51n2084_002:0845b12": "友家。寫大品般若三行。我等依人間修習般",
    "T51n2084_002:0845b13": "若之力。三時受苦輕微。汝壽行既盡。今增壽",
    "T51n2084_002:0845b14": "業。放還人中。汝等受持般若。報今日放恩云",
    "T51n2084_002:0845b15": "云。聞是語已。還入本身。豈非君恩。即走歸",
    "T51n2084_002:0845b16": "家。捨所有財。書寫八部。而供養之。春秋八十",
    "T51n2084_002:0845b17": "三。無病而卒。後見遺書云。千佛迎我。以般若",
    "T51n2084_002:0845b18": "經為双翼。往生淨土矣。",
    "T51n2084_002:0845b19": "第五十四晉居士周閔大品般若感應",
    "T51n2084_002:0845b20": "(出冥報記)",
    "T51n2084_002:0845b21": "晉周閔江南人也。晉護軍將軍世奉法蘇峻",
    "T51n2084_002:0845b22": "之亂。都邑人士。皆東西被遷。聞家有大品。",
    "T51n2084_002:0845b23": "以半福八丈素。反覆書之。又有餘經數臺。",
    "T51n2084_002:0845b24": "大品亦雜在其中。既當避難行。不能得盡持",
    "T51n2084_002:0845b25": "去。尤諸大品。不知在何臺中。食卒應去。不展",
    "T51n2084_002:0845b26": "尋橡。徘徊歎吒。不覺大品忽自出外。閔驚喜",
    "T51n2084_002:0845b27": "持去。周氏遂世寶之。今云尚在。一說云。周嵩",
    "T51n2084_002:0845b28": "婦胡母。有素書大品。素廣五寸而大品一部",
    "T51n2084_002:0845b29": "書在矣。",
    "T51n2084_002:0845c01": "第五十五朱士行三藏放光般若感應",
    "T51n2084_002:0845c02": "(出傳等)",
    "T51n2084_002:0845c03": "前魏廢帝。甘露五年。汝門朱士行者。講小",
    "T51n2084_002:0845c04": "品經。或云。常講道行般若。每歎此譯理未盡。",
    "T51n2084_002:0845c05": "發跡長安。度流沙至于闐。得梵音正本九十",
    "T51n2084_002:0845c06": "章。彼國多小乘學者。譖於王曰。漢地沙門。欲",
    "T51n2084_002:0845c07": "以婆羅門書惑亂正法。何不焚之。聾盲漢地",
    "T51n2084_002:0845c08": "王之咎也。王即不聽齎經東去。士行因請燒",
    "T51n2084_002:0845c09": "之為驗。于時積薪殿前。畢而焚其經無損。王",
    "T51n2084_002:0845c10": "始歸信。士行寄經還國。竺叔蘭曇無羅叉譯。",
    "T51n2084_002:0845c11": "為放光般若者是也。",
    "T51n2084_002:0845c12": "第五十六釋清虛為三途受苦眾生受持",
    "T51n2084_002:0845c13": "金剛般若經感應(出經驗記)",
    "T51n2084_002:0845c14": "梓州惠義寺釋清虛。少誦金剛般若。去萬歲",
    "T51n2084_002:0845c15": "通天元年十月初。於齊靈巖寺北三總山中。",
    "T51n2084_002:0845c16": "發願為三途受苦眾生。受持金剛般若。從十",
    "T51n2084_002:0845c17": "月二十三日日西。於山中端坐誦經。忽然似",
    "T51n2084_002:0845c18": "夢。見一城縱廣可有五里。其僧下道至城東",
    "T51n2084_002:0845c19": "門。其門纔了容一人入。僧問投門者自得知。",
    "T51n2084_002:0845c20": "大王何時放地獄受苦眾生。報曰。昨日未時。",
    "T51n2084_002:0845c21": "齊州禪師。手執錫杖。年可七十已上。來詣王",
    "T51n2084_002:0845c22": "前語王言。有一客僧。為三途受苦眾生。誦金",
    "T51n2084_002:0845c23": "剛般若。王得知不。大王何時息放地獄受苦",
    "T51n2084_002:0845c24": "眾生。王報云。先知明日午時。為阿師放却少",
    "T51n2084_002:0845c25": "分輕者。其投門人。謂其僧云。阿師即去。請更",
    "T51n2084_002:0845c26": "莫語矣。",
    "T51n2084_002:0845c27": "第五十七僧法藏書誦金剛般若經滅罪",
    "T51n2084_002:0845c28": "感應(同記)",
    "T51n2084_002:0845c29": "隋鄜州實室寺僧法藏。武德二年閏三月。得",
    "T51n2084_002:0846a01": "患困重。經二旬餘。乃見一人青衣服飾花麗",
    "T51n2084_002:0846a02": "在高樓上。手持經一卷。告法藏云。汝今互用",
    "T51n2084_002:0846a03": "三寶物。得罪無量。我所持經者。是金剛般若。",
    "T51n2084_002:0846a04": "若自造一卷。至心誦持。一生已來。所用三寶",
    "T51n2084_002:0846a05": "物罪。並得消滅。藏即應聲。若得滅罪。病又瘳",
    "T51n2084_002:0846a06": "差。敬寫百部。誦持不廢。藏即命終。將至王所",
    "T51n2084_002:0846a07": "具問。一生作何福業。藏即分疏造佛像。抄寫",
    "T51n2084_002:0846a08": "金剛般若百部。於一切人轉讀兼寫一切經",
    "T51n2084_002:0846a09": "八百卷。晝夜誦持般若。不曾廢闕。王聞此言。",
    "T51n2084_002:0846a10": "師造功德極大不思議。即遣使藏中。取功德",
    "T51n2084_002:0846a11": "簿。將至王所。王自開撿。並依藏師所說。一不",
    "T51n2084_002:0846a12": "錯謬。王言。師功德不可思議。放師在寺。勸化",
    "T51n2084_002:0846a13": "一切。讀誦般若。具修一切功德。莫生懈怠。師",
    "T51n2084_002:0846a14": "得長壽。無病安樂。後命終之日。即生十方淨",
    "T51n2084_002:0846a15": "土。乃得醒活。自對他說焉云云。",
    "T51n2084_002:0846a16": "第五十八唐玄宗皇帝誦仁王呪感應",
    "T51n2084_002:0846a17": "(新錄)",
    "T51n2084_002:0846a18": "唐天寶元年壬子。西蕃太石康五國。來侵安",
    "T51n2084_002:0846a19": "西國。其年二月十一日。奏請兵。玄宗詔發兵",
    "T51n2084_002:0846a20": "師。計一萬餘里。累月方到。豈頓救之。大臣白",
    "T51n2084_002:0846a21": "言。且可詔問不空三藏。帝依奏詔請天王。為",
    "T51n2084_002:0846a22": "救帝秉香爐。不空誦仁王護國經陀羅尼二",
    "T51n2084_002:0846a23": "七遍。帝忽見神人可五百員。帶甲冑荷戈楯",
    "T51n2084_002:0846a24": "在殿前。帝驚異問三藏。答曰。此是毘沙門第",
    "T51n2084_002:0846a25": "二太子[月*虫]健。領兵制陛下意。往救安城故來",
    "T51n2084_002:0846a26": "辭也。其年四月。安奏云。二月十一日已後。城",
    "T51n2084_002:0846a27": "東北三十里。雲霧晦冥中有人眾。可長丈餘。",
    "T51n2084_002:0846a28": "皆被金甲。至酉時鼓角大鳴。聲振三百里。地",
    "T51n2084_002:0846a29": "動山傾經二日。大石康等五國。當時奔潰。諸",
    "T51n2084_002:0846b01": "帳幕間。有金色毛鼠。齧斷弓弩弦及器仗。悉",
    "T51n2084_002:0846b02": "不堪用。辭顧城樓上。有光明天王現形。無不",
    "T51n2084_002:0846b03": "見者。謹圖天王樣矣。",
    "T51n2084_002:0846b04": "第五十九唐代宗皇帝講仁王般若降雨",
    "T51n2084_002:0846b05": "感應(出唐記)",
    "T51n2084_002:0846b06": "代宗皇帝永泰元年秋。天下無雨枯渴。代宗",
    "T51n2084_002:0846b07": "以八月二十三日。詔於資坐西明兩寺。請百",
    "T51n2084_002:0846b08": "法師。講新翻仁王般若經。以三藏法師不空",
    "T51n2084_002:0846b09": "為都講。至于九月一日。黑雲聳空。甘露雨降。",
    "T51n2084_002:0846b10": "天下得潤雨澤。枯死草木。頓成榮茂。仁王般",
    "T51n2084_002:0846b11": "若威神不可思議。又羌胡寇邊京城又因星",
    "T51n2084_002:0846b12": "變。內出仁王經二卷。開百座仁王道場。皆有",
    "T51n2084_002:0846b13": "感應矣。",
    "T51n2084_002:0846b14": "第六十舊譯仁王經感應(新錄)",
    "T51n2084_002:0846b15": "德宗皇帝貞元十九年。有一沙門。不知名及",
    "T51n2084_002:0846b16": "住處。宿太山府君廟堂。誦新譯經四無常偈。",
    "T51n2084_002:0846b17": "府君夢示云。吾昔在佛前。親聞此經。什公翻",
    "T51n2084_002:0846b18": "譯詞。質義味泯合。聞讀誦聲。身心清涼。新經",
    "T51n2084_002:0846b19": "又詞甚美。義味淡薄。汝持本又毘沙門與經",
    "T51n2084_002:0846b20": "卷副。沙門夢覺。兼持舊本矣。",
    "T51n2084_002:0846b21": "第六十一無量義經傳弘感應(出經序及齊記)",
    "T51n2084_002:0846b22": "此無量義經。雖法花首載其目。而中夏未覩",
    "T51n2084_002:0846b23": "其說。講法華者。每臨講肆懷疑。未甞不廢",
    "T51n2084_002:0846b24": "談而歎想見斯文。忽有武當山惠表。勤苦求",
    "T51n2084_002:0846b25": "道。南北遊尋。不擇夷險。以建元三年。復訪奇",
    "T51n2084_002:0846b26": "搜祕。遠至嶺南。於廣州朝亭寺。遇中天沙門",
    "T51n2084_002:0846b27": "曇摩伽陀耶舍。手能隸書。口解齊言。欲傳此",
    "T51n2084_002:0846b28": "經。未知所授。來便慇懃致請。心形俱至。俺歷",
    "T51n2084_002:0846b29": "旬朔。僅得一本。仍還嶠北齊入武當。以今永",
    "T51n2084_002:0846c01": "明三年九月十八日。頂戴出山。見投弘通。奉",
    "T51n2084_002:0846c02": "覲真文。欣敬兼誠。詠歌不知手舞足蹈。莫宣",
    "T51n2084_002:0846c03": "輒虔。時有一人。生不信云。此經何必法花序",
    "T51n2084_002:0846c04": "耶。夢有一神長丈餘。帶金甲以利劍擬之云。",
    "T51n2084_002:0846c05": "汝若不信。當斬頭頸。此經正是法華序分。一",
    "T51n2084_002:0846c06": "經耳者。得不失菩提心。億劫時一遇。豈失二",
    "T51n2084_002:0846c07": "利。即覺悔謝矣。",
    "T51n2084_002:0846c08": "第六十二聞無量義經功德感應(出齊記)",
    "T51n2084_002:0846c09": "昔惠表比丘。武當山誦無量義經。後頂戴出",
    "T51n2084_002:0846c10": "山。投宿山中。初夜分有天來至。以百千天眾。",
    "T51n2084_002:0846c11": "以為眷屬。供養經及表。表問誰。天答曰。吾等",
    "T51n2084_002:0846c12": "是武當青雀。聚聞無量義經。命終生忉利天。",
    "T51n2084_002:0846c13": "欲報恩故。來謁供養。吾等本身。在山西南隅",
    "T51n2084_002:0846c14": "一處。聚集捨身。語此事已。忽然不見。表遣使",
    "T51n2084_002:0846c15": "者。尋青雀聚。實如所言。經功德如斯。歡喜見",
    "T51n2084_002:0846c16": "投弘通矣。",
    "T51n2084_002:0846c17": "第六十三誦法華經滿一千部女有靈驗",
    "T51n2084_002:0846c18": "感應(出梁高僧傳等)",
    "T51n2084_002:0846c19": "齊武成世。并州東看山側有人。掘地見一處",
    "T51n2084_002:0846c20": "土。其色黃白。尋見一物。狀如人兩脣。其中有",
    "T51n2084_002:0846c21": "舌。鮮紅赤色。以事聞奏。帝問道俗等。無能知",
    "T51n2084_002:0846c22": "者。沙門大綩法師上奏曰。此持法花者六根",
    "T51n2084_002:0846c23": "不壞報耳。誦滿千遍。其必徵驗矣。乃集持法",
    "T51n2084_002:0846c24": "花者。圍繞誦經。纔始發聲。此靈脣舌。一時鼓",
    "T51n2084_002:0846c25": "動。聞見毛竪。以事奏聞。詔遣石函。藏之遷于",
    "T51n2084_002:0846c26": "室矣。",
    "T51n2084_002:0846c27": "第六十四書寫法花經滿八部必有救苦",
    "T51n2084_002:0846c28": "感應(出經傳)",
    "T51n2084_002:0846c29": "宋瓦官寺沙門惠道豫州人。釋惠果同母之",
    "T51n2084_002:0847a01": "弟也。生不修行業。但善於興販。當眾倉厨私",
    "T51n2084_002:0847a02": "自食用。知繒帛方便割盜。後遇疾而死。三日",
    "T51n2084_002:0847a03": "蘇云。吾冥官被驅。向幽遠路。有沙門謂道曰。",
    "T51n2084_002:0847a04": "王若推問。應作是言。我昔有造法花八部願。",
    "T51n2084_002:0847a05": "數授此言已。忽然不見。即至王所。王問。修何",
    "T51n2084_002:0847a06": "功德。答吾有造法華經八部願。王咲曰。既云",
    "T51n2084_002:0847a07": "有願。若造法花及八部者。必脫八獄。依此一",
    "T51n2084_002:0847a08": "言。還放人間。說此因緣。捨所有造八部。其經",
    "T51n2084_002:0847a09": "見在矣。",
    "T51n2084_002:0847a10": "第六十五書寫法華經一日即速救苦感",
    "T51n2084_002:0847a11": "應(出經傳)",
    "T51n2084_002:0847a12": "絳州有孤山。永徽年中。有二人僧。同坊而住。",
    "T51n2084_002:0847a13": "一名僧行。行三階佛法。二名僧法。行法花三",
    "T51n2084_002:0847a14": "昧。二人要期。若前亡者必告所。後僧行先亡。",
    "T51n2084_002:0847a15": "三年後。僧法祈請觀音。夢至地獄。猛火熾然。",
    "T51n2084_002:0847a16": "不可親近。鐵網七重。而覆其上。鐵扉四面",
    "T51n2084_002:0847a17": "開閉甚固。百千沙門犯淨戒。不調身心者。在",
    "T51n2084_002:0847a18": "中受苦。問此中有沙門僧行不。羅剎答曰有。",
    "T51n2084_002:0847a19": "又曰。欲見。答不可見。又曰。我等佛子。如何固",
    "T51n2084_002:0847a20": "惜。即時羅剎。以鋒貫炭示之。僧法見黑炭流",
    "T51n2084_002:0847a21": "泣。沙門釋子如何受苦。願欲見昔形。羅剎唱",
    "T51n2084_002:0847a22": "活。宛如平生。但身體燒爛。謂法曰。汝將救吾",
    "T51n2084_002:0847a23": "苦。法曰。如何救之。答為造法花經。法曰如何",
    "T51n2084_002:0847a24": "造耶。答一日之中。以可畢其功。法曰。貧道豈",
    "T51n2084_002:0847a25": "可一日中畢。答告苦不可忍。剎那難過。非一",
    "T51n2084_002:0847a26": "日猛利行。焉得苦息。夢覺即日。捨衣鉢資具。",
    "T51n2084_002:0847a27": "以書生四十人。一日寫之供養禮拜。其夜夢。",
    "T51n2084_002:0847a28": "僧行離地獄苦。近生忉利天矣。",
    "T51n2084_002:0847a29": "第六十六七卷分八座講法花經感應",
    "T51n2084_002:0847b01": "(出經傳)",
    "T51n2084_002:0847b02": "釋惠明不知何處人。亦失俗姓。風帆甚閑聽",
    "T51n2084_002:0847b03": "惠多聞。頴悟佛乘。講法華經。天機獨斷。相訟",
    "T51n2084_002:0847b04": "說釋。或時入深山。坐石室講經。數群猿猴來",
    "T51n2084_002:0847b05": "聽法。經三月後。夜石窟上有光明。漸近窟",
    "T51n2084_002:0847b06": "前。是則天人。自稱。吾是猿猴群中。老弊而盲",
    "T51n2084_002:0847b07": "者是也。依聞公講。生忉利天。本身在室東南",
    "T51n2084_002:0847b08": "七十餘步外。思師恩故。聽師講故。降臨此處。",
    "T51n2084_002:0847b09": "願聞講說。明如何講說。天曰。吾怱怱欲還",
    "T51n2084_002:0847b10": "天。師以一部典。分八而講。明曰。所持七卷。",
    "T51n2084_002:0847b11": "將分七座。何必八講。天曰。法花是八年說。若",
    "T51n2084_002:0847b12": "八年講實久。願開八座。擬八歲說。略可佛旨。",
    "T51n2084_002:0847b13": "明即分七卷成八軸。為天開講。天以八枚真",
    "T51n2084_002:0847b14": "珠。奉施而說偈曰。",
    "T51n2084_002:0847b15": "　釋迦如來避世遠　　流轉妙法值遇難",
    "T51n2084_002:0847b16": "　雖值解義亦為難　　雖解講演眾為難",
    "T51n2084_002:0847b17": "　若聞是法一句偈　　乃至須臾聞不謗",
    "T51n2084_002:0847b18": "　三世罪障皆消滅　　自然成佛道無疑",
    "T51n2084_002:0847b19": "　吾今聞聽捨畜身　　生在欲界第二天",
    "T51n2084_002:0847b20": "　威光勝於舊生天　　勝利難思不可說",
    "T51n2084_002:0847b21": "說斯偈已。還上本天。明具記事。彫石而收。今",
    "T51n2084_002:0847b22": "見在矣。",
    "T51n2084_002:0847b23": "第六十七曇摩懺三藏傳大涅槃經感",
    "T51n2084_002:0847b24": "應(出傳目錄等文)",
    "T51n2084_002:0847b25": "晉安帝世。中天竺國三藏法師曇摩懺。涼言",
    "T51n2084_002:0847b26": "法豐。齎大涅槃前分十卷并菩薩戒等。到姑",
    "T51n2084_002:0847b27": "臧。止傳舍慮告經本。枕而寢。夜有人。牽懺",
    "T51n2084_002:0847b28": "墮地。驚覺謂盜。如此三夕。乃聞空中聲。曰此",
    "T51n2084_002:0847b29": "如來解脫之藏。何為枕之。懺乃漸悟。別安",
    "T51n2084_002:0847c01": "高所。有盜者夜數舉。竟不能勝。明旦懺特",
    "T51n2084_002:0847c02": "不以為重。盜謂聖人。悉來辭謝矣。",
    "T51n2084_002:0847c03": "第六十八釋惠嚴刪治涅槃感應(出傳記等文)",
    "T51n2084_002:0847c04": "宋釋惠嚴。京師東安寺僧也。甞嫌大涅槃經",
    "T51n2084_002:0847c05": "文字繁多。遂加刊削。就成數卷。寫兩三通。以",
    "T51n2084_002:0847c06": "示同好。因寢寣之際。忽見一人。身長二丈餘。",
    "T51n2084_002:0847c07": "形氣偉狀。謂之曰。涅槃尊經眾藏之宗。何得",
    "T51n2084_002:0847c08": "輕加斟酌。嚴悵然不悅。猶謂意已立。未有",
    "T51n2084_002:0847c09": "愍心。至明夕復見昨人。狀有怒色曰。過而",
    "T51n2084_002:0847c10": "知改。是謂非過。故相告猶不已乎。此經既無",
    "T51n2084_002:0847c11": "片理。且君禍亦將及。嚴驚覺失聲。未及中旦。",
    "T51n2084_002:0847c12": "便馳信求還悉燒除之。識者諫曰。此誡後人。",
    "T51n2084_002:0847c13": "嚴雖以為然。終懷疑懼矣。",
    "T51n2084_002:0847c14": "第六十九書寫涅槃經生不動國感應(新錄)",
    "T51n2084_002:0847c15": "尚書刑部侍郎張行安。發願寫涅槃經。始立",
    "T51n2084_002:0847c16": "題夜夢。二人沙門來云。汝寫深經。決定生不",
    "T51n2084_002:0847c17": "動國佛土。夢覺專志寫之。不知其後矣。",
    "T51n2084_002:0847c18": "第七十聞常住二字感應(新錄)",
    "T51n2084_002:0847c19": "楊州有居士。不信大般涅槃常住佛性理。更",
    "T51n2084_002:0847c20": "聞常住二字。不墮惡道。生不信云。聞一部典。",
    "T51n2084_002:0847c21": "猶不可免惡道。況二字乎。後時居士。微疾而",
    "T51n2084_002:0847c22": "死。心上少暖未發葬。七日醒云。吾至閻魔天",
    "T51n2084_002:0847c23": "子城。王呵云。汝謗深經。報在阿鼻。爾時憶持",
    "T51n2084_002:0847c24": "因果。白王言。設謗故墮惡道。聞常住二字故。",
    "T51n2084_002:0847c25": "亦可閉惡道門戶。時空中忽有光現。光中說",
    "T51n2084_002:0847c26": "偈曰。",
    "T51n2084_002:0847c27": "　若信若不信　　纔聞常住字",
    "T51n2084_002:0847c28": "　決定不墮惡　　即生不動國",
    "T51n2084_002:0847c29": "王歡喜而放還。自說此因緣。流淚修行。臨終",
    "T51n2084_002:0848a01": "之時。得不動國迎乎。",
    "T51n2084_002:0848a02": "第七十一手觸涅槃經感應(出西域求法傳)",
    "T51n2084_002:0848a03": "昔西域有一婆羅門。從手放光。人異之問阿",
    "T51n2084_002:0848a04": "羅漢。不知因緣。後得通大士。來到彼家。見放",
    "T51n2084_002:0848a05": "光云。善哉婆羅門。昔以手觸涅槃尊經。以是",
    "T51n2084_002:0848a06": "因緣。能放光明。汝未來得佛。亦名光明尊矣。",
    "T51n2084_002:0848a07": "第七十二諸王寫一切經感應(出經錄法苑珠林文)",
    "T51n2084_002:0848a08": "齊高宗明帝。寫一切經。陳高祖武帝。寫一切",
    "T51n2084_002:0848a09": "經一十二藏。陳世祖文帝。寫五十藏。陳高宗",
    "T51n2084_002:0848a10": "寅帝。寫十二藏。魏太祖道武皇帝。寫一切",
    "T51n2084_002:0848a11": "經。齊肅宗孝明帝。為先皇寫一切經一十二",
    "T51n2084_002:0848a12": "藏。合三萬八千四十七卷。隋高祖文帝。寫一",
    "T51n2084_002:0848a13": "切經一十六藏。十三萬三千八十六卷。煬帝",
    "T51n2084_002:0848a14": "寫六百一十二藏。二萬九千一百七十二部。",
    "T51n2084_002:0848a15": "此等皆有感應。不能備記。更撿史書矣。",
    "T51n2084_002:0848a16": "三寶感應要錄卷之中(終)",
    "T51n2084_002:0848a19": "三寶感應要略卷下目錄",
    "T51n2084_002:0848a21": "第一文殊師利菩薩得名感應",
    "T51n2084_002:0848a22": "第二文殊化身為貧女感應",
    "T51n2084_002:0848a23": "第三阿育王造文殊像八萬四千軀感應",
    "T51n2084_002:0848a24": "第四照果寺解脫禪師值遇文殊感應",
    "T51n2084_002:0848a25": "第五釋智猛畫文殊像精誠供養感應",
    "T51n2084_002:0848a26": "第六五臺縣張元通造文殊形像感應",
    "T51n2084_002:0848a27": "第七宋路照太后造普賢菩薩像感應",
    "T51n2084_002:0848a28": "第八窺沖法師造普賢像免難到印度感應",
    "T51n2084_002:0848a29": "第九高陲安義蒙普賢救療感應",
    "T51n2084_002:0848b01": "第十上定林寺釋普明見普賢身感應",
    "T51n2084_002:0848b02": "第十一烏長那國達麗羅川中彌勒木像感",
    "T51n2084_002:0848b03": "應",
    "T51n2084_002:0848b04": "第十二濟陽江夷造彌勒像感應",
    "T51n2084_002:0848b05": "第十三釋沼謣造彌勒菩薩像感應",
    "T51n2084_002:0848b06": "第十四釋詮明造慈氏檀像感應",
    "T51n2084_002:0848b07": "第十五菩提樹下兩軀觀自在像感應",
    "T51n2084_002:0848b08": "第十六摩揭陀國孤山觀自在菩薩感應",
    "T51n2084_002:0848b09": "第十七世無厭寺戒賢論師蒙三菩薩誨示",
    "T51n2084_002:0848b10": "感應",
    "T51n2084_002:0848b11": "第十八戒日王子感觀自在菩薩像感應",
    "T51n2084_002:0848b12": "第十九南天竺尸利密多菩薩觀音靈像感",
    "T51n2084_002:0848b13": "應",
    "T51n2084_002:0848b14": "第二十晉居士劉度等造立觀音像免害感",
    "T51n2084_002:0848b15": "應",
    "T51n2084_002:0848b16": "第二十一釋道秦念觀音菩薩增壽命感應",
    "T51n2084_002:0848b17": "第二十二魯那孤女供養觀音朽像感應",
    "T51n2084_002:0848b18": "第二十三憍薩羅國造十一面觀音像免疾",
    "T51n2084_002:0848b19": "疫難感應",
    "T51n2084_002:0848b20": "第二十四造千臂千眼觀音像延壽感應",
    "T51n2084_002:0848b21": "第二十五罽賓國行千臂千眼像法免難感",
    "T51n2084_002:0848b22": "應",
    "T51n2084_002:0848b23": "第二十六大婆羅門家諸小兒等感千手千",
    "T51n2084_002:0848b24": "眼觀音像感應",
    "T51n2084_002:0848b25": "第二十七南印度國造不空羂索像感應",
    "T51n2084_002:0848b26": "第二十八涼洲姚徐曲為亡親畫觀自在像",
    "T51n2084_002:0848b27": "感應",
    "T51n2084_002:0848b28": "第二十九荊洲趙文侍為亡親畫六觀世音",
    "T51n2084_002:0848b29": "感應",
    "T51n2084_002:0848c01": "第三十梁朝漢洲善寂寺觀音地藏畫像感",
    "T51n2084_002:0848c02": "應",
    "T51n2084_002:0848c03": "第三十一雍州鄠縣李趙待為亡父造大勢",
    "T51n2084_002:0848c04": "至像感應",
    "T51n2084_002:0848c05": "第三十二地藏菩薩過去為女人尋其母生",
    "T51n2084_002:0848c06": "處救苦感應",
    "T51n2084_002:0848c07": "第三十三唐益州法聚寺地藏菩薩畫像感",
    "T51n2084_002:0848c08": "應",
    "T51n2084_002:0848c09": "第三十四唐蕳州金水縣劉侍郎家杖頭地",
    "T51n2084_002:0848c10": "藏感應",
    "T51n2084_002:0848c11": "第三十五地藏菩薩救喬提長者家惡鬼難",
    "T51n2084_002:0848c12": "感應",
    "T51n2084_002:0848c13": "第三十六彌提國王畫五大力像免鬼病感",
    "T51n2084_002:0848c14": "應",
    "T51n2084_002:0848c15": "第三十七唐益州法聚寺釋法安畫滅惡趣",
    "T51n2084_002:0848c16": "菩薩像感應",
    "T51n2084_002:0848c17": "第三十八代州總因寺釋妙運畫藥王藥上",
    "T51n2084_002:0848c18": "像感應",
    "T51n2084_002:0848c19": "第三十九陀羅尼自在王菩薩於地獄鑊緣",
    "T51n2084_002:0848c20": "上說法感應",
    "T51n2084_002:0848c21": "第四十馬鳴龍樹師弟感應",
    "T51n2084_002:0848c22": "第四十一釋道詮禪師造龍樹像生淨土感",
    "T51n2084_002:0848c23": "應",
    "T51n2084_002:0848c24": "第四十二淄州釋惠海畫無著世親像得天",
    "T51n2084_002:0848c25": "迎感應"
}