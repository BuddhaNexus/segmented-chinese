{
    "T26n1532_002:0342a02": "勝思惟梵天所問經論卷第二",
    "T26n1532_002:0342a04": "天親菩薩造",
    "T26n1532_002:0342a05": "後魏北印度三藏菩提流支譯",
    "T26n1532_002:0342a06": "◎復有異義：依世間珍寶四種功德相似相",
    "T26n1532_002:0342a07": "對說出世間法寶應知。何等名為世間珍寶",
    "T26n1532_002:0342a08": "四種功德？云何復名相似相對？一者最上大",
    "T26n1532_002:0342a09": "價貴重。如世間人得彼寶故，則能出生無量",
    "T26n1532_002:0342a10": "財寶；菩薩如是得出世間佛法寶故，能生出",
    "T26n1532_002:0342a11": "世無量善根。二者最勝法相應。如世間人得",
    "T26n1532_002:0342a12": "彼寶故，則能療治種種諸病；菩薩如是得出",
    "T26n1532_002:0342a13": "世間佛法寶故，則能斷除一切諸煩惱病如",
    "T26n1532_002:0342a14": "彼妙藥。三者如意。如世間人得彼摩尼寶體，",
    "T26n1532_002:0342a15": "依彼寶故如心所須求之皆得；菩薩如是得",
    "T26n1532_002:0342a16": "出世間佛法寶故，依法思惟一切善根功德",
    "T26n1532_002:0342a17": "具足。四者寶體。如世間人得彼摩尼寶故，如",
    "T26n1532_002:0342a18": "心所須求得無盡；菩薩如是為過世間一切",
    "T26n1532_002:0342a19": "諸苦、得出世間佛法寶故，得果無盡，得為眾",
    "T26n1532_002:0342a20": "生說不生不死寶。",
    "T26n1532_002:0342a21": "又復有義：世間眾生得無量寶，寶在手故則",
    "T26n1532_002:0342a22": "能隨意成就無量殊勝之事；菩薩如是，得出",
    "T26n1532_002:0342a23": "世間大乘法寶，則能隨意成就世間及出世",
    "T26n1532_002:0342a24": "間一切功德殊勝果報。如是得無量寶治諸",
    "T26n1532_002:0342a25": "病等，依初句釋，餘句應知。",
    "T26n1532_002:0342a26": "如是求法隨順多聞有巧方便能離諸過，是",
    "T26n1532_002:0342a27": "故次第說彼法相。善出毀禁之罪者，依如實",
    "T26n1532_002:0342a28": "觀不取不捨、依不生滅不去不來、依未來世",
    "T26n1532_002:0342a29": "不復作惡、依能遠離一切所疑。得無生忍者，",
    "T26n1532_002:0342b01": "謂內心忍滅諸法忍，如實觀察不取不捨故。",
    "T26n1532_002:0342b02": "得無滅忍者，如實觀察罪過之體虛妄分別",
    "T26n1532_002:0342b03": "不生不滅，以不去不來故。得因緣忍者，觀察",
    "T26n1532_002:0342b04": "因緣本來不生，以他體攝故，如實觀察毀禁",
    "T26n1532_002:0342b05": "染體離生因故，於未來世不復作惡。得無住",
    "T26n1532_002:0342b06": "忍者，以異異心展轉生悔。如實觀察諸罪根",
    "T26n1532_002:0342b07": "本即在身中不離於心，不見彼罪過，如是不",
    "T26n1532_002:0342b08": "見一切罪過，遠離一切心中所疑，能滅悔故",
    "T26n1532_002:0342b09": "善出過罪。",
    "T26n1532_002:0342b10": "如是諸過根本是虛妄染法，若欲斷過要斷",
    "T26n1532_002:0342b11": "過本，是故次說斷彼過本。善斷諸煩惱者，依",
    "T26n1532_002:0342b12": "三世說。正觀察者，如實正念，依邪念行現起",
    "T26n1532_002:0342b13": "煩惱，如實正觀不見彼體故，遠離未來諸障。",
    "T26n1532_002:0342b14": "增長諸白法者，於未來世更不作惡，以是至",
    "T26n1532_002:0342b15": "心不作惡故得清淨心。得善法力者，觀察虛",
    "T26n1532_002:0342b16": "妄煩惱諸過，不見過去一切煩惱，以得白法",
    "T26n1532_002:0342b17": "力故。獨處遠離者，以得寂靜心種子故。如是",
    "T26n1532_002:0342b18": "次第善根增上故，隨順不生煩惱境界，護諸",
    "T26n1532_002:0342b19": "煩惱故、得因緣力故、未來世中煩惱不起故，",
    "T26n1532_002:0342b20": "如是折伏諸煩惱已，善往諸大眾，是故次第",
    "T26n1532_002:0342b21": "說彼法相。善往諸大眾者，有二種差別：依人",
    "T26n1532_002:0342b22": "差別、依心差別。依人差別者，往何等人？何所",
    "T26n1532_002:0342b23": "為往？何義故往？云何而往？此明何義？貴人",
    "T26n1532_002:0342b24": "出家有多聞慧，為求法故生貴重心往詣彼",
    "T26n1532_002:0342b25": "人，不覓其過，此人如是不覓彼人過失故往。",
    "T26n1532_002:0342b26": "賤人出家有多聞慧，為求法故生尊重心往",
    "T26n1532_002:0342b27": "詣彼人，非憍慢心，此人如是非憍慢心往詣",
    "T26n1532_002:0342b28": "彼人。阿蘭若人無多聞慧，非輕賤心，求少善",
    "T26n1532_002:0342b29": "法往詣彼人，不自顯故。此人如是不自顯故，",
    "T26n1532_002:0342c01": "往詣彼人憒鬧處。人無多聞慧，不為欺彼、不",
    "T26n1532_002:0342c02": "為自身我是高勝。何所為往？以為自身、為於",
    "T26n1532_002:0342c03": "他身求善根故往詣彼人，不為自身供養恭",
    "T26n1532_002:0342c04": "敬名稱讚歎。此人如是不為自身供養恭敬",
    "T26n1532_002:0342c05": "名稱讚歎故往彼人。依心差別者，以依四種",
    "T26n1532_002:0342c06": "心成就故。一者求法心成就，以見法勝猶如",
    "T26n1532_002:0342c07": "真寶，為求彼法故往大眾。二者威儀心成就，",
    "T26n1532_002:0342c08": "脫去金冠寶履傘等威儀，柔軟而往大眾。三",
    "T26n1532_002:0342c09": "者求上上義善根心成就，雖得上法不以為",
    "T26n1532_002:0342c10": "足，更求上上勝中勝法，為與法施故往大",
    "T26n1532_002:0342c11": "眾。四者本願心成就，不求自身供養恭敬名",
    "T26n1532_002:0342c12": "稱讚歎，為自他利故往大眾。",
    "T26n1532_002:0342c13": "如是往諸大眾應行法施，是故次第說彼法",
    "T26n1532_002:0342c14": "相。善開法施者，以何法說？以何義說？依何",
    "T26n1532_002:0342c15": "事說？云何而說，因彼事說故。以何法說者，",
    "T26n1532_002:0342c16": "以法攝取法故，如得聞慧如是說法。以何義",
    "T26n1532_002:0342c17": "說者，以得義故，自作誓願已畢竟故，內自思",
    "T26n1532_002:0342c18": "惟為他人說。依何事說者，以作妙事作賢事",
    "T26n1532_002:0342c19": "故，如所說法如是作事，以諸言語不虛妄故。",
    "T26n1532_002:0342c20": "云何而說者，示現染淨法故、示現二二諦法",
    "T26n1532_002:0342c21": "相次第故。",
    "T26n1532_002:0342c22": "如是為他說法令生善根，增長堅固自身因",
    "T26n1532_002:0342c23": "力，是故次第說彼法相。得先因力不失善根",
    "T26n1532_002:0342c24": "者，依四種法說：一者教化眾生；二者能忍諸",
    "T26n1532_002:0342c25": "苦；三者遠離邪見；四者修行一切功德善根，",
    "T26n1532_002:0342c26": "依止因力堅固說故。於他闕失不見其過者，",
    "T26n1532_002:0342c27": "不見他過、護自身過，應眾生過故，得化眾生",
    "T26n1532_002:0342c28": "因力堅固，生生世世常能教化一切眾生。因",
    "T26n1532_002:0342c29": "力增長現前堅固，依止如是堅固因力，於未",
    "T26n1532_002:0343a01": "來世教化眾生堅固增長而得成就，是名菩",
    "T26n1532_002:0343a02": "薩得先因力不失善根。於瞋怒人常修慈心",
    "T26n1532_002:0343a03": "者，樂修大慈，以能忍彼瞋恨眾生作苦惱事，",
    "T26n1532_002:0343a04": "能忍諸苦因力堅固，生生世世樂修大慈常",
    "T26n1532_002:0343a05": "能忍彼故。瞋恨眾生作苦惱事，因力增長現",
    "T26n1532_002:0343a06": "前堅固，菩薩依彼依止如是堅固因力，於未",
    "T26n1532_002:0343a07": "來世能忍諸苦堅固增長而得成就，是名菩",
    "T26n1532_002:0343a08": "薩得先因力不失善根。常說諸法因緣者，於",
    "T26n1532_002:0343a09": "諸法中為他示現非顛倒因因力得果，為離",
    "T26n1532_002:0343a10": "邪見樂正見事因力堅固，生生世世於諸法",
    "T26n1532_002:0343a11": "中為他示現非顛倒因因力得果，為離邪見",
    "T26n1532_002:0343a12": "樂正見事，因力增長現前堅固。菩薩依彼堅",
    "T26n1532_002:0343a13": "固因力，於未來世自身正見、不樂邪見堅固",
    "T26n1532_002:0343a14": "增長而得成就，是名菩薩得先因力不失善",
    "T26n1532_002:0343a15": "根。常念菩提者，不捨菩提心願力故，常不",
    "T26n1532_002:0343a16": "捨離菩提之心，修行一切功德善根。見大菩",
    "T26n1532_002:0343a17": "薩心願力堅固，生生世世常修一切功德善根",
    "T26n1532_002:0343a18": "因力增長現前堅固。菩薩依彼堅固因力，於",
    "T26n1532_002:0343a19": "未來世修行一切功德善根堅固增長悉得",
    "T26n1532_002:0343a20": "成就，是名具足得先因力不失善根。",
    "T26n1532_002:0343a21": "如是以有先因力故，雖未有人說波羅蜜行，",
    "T26n1532_002:0343a22": "而有方便波羅蜜行，是故次說不由他教而",
    "T26n1532_002:0343a23": "能自行波羅蜜行法。以施導人者，謂於布施",
    "T26n1532_002:0343a24": "波羅蜜中最為上首，初自修行，後為他人令",
    "T26n1532_002:0343a25": "入修行。菩薩如是修行布施，故於未來施行",
    "T26n1532_002:0343a26": "成就，生生世世不由他教而能自行檀波羅",
    "T26n1532_002:0343a27": "蜜故。不說他人毀禁之罪者，示現不見他人",
    "T26n1532_002:0343a28": "過失故。善住持戒菩薩如是善住持戒故，於",
    "T26n1532_002:0343a29": "未來不失一切諸禁戒行，生生世世不由他",
    "T26n1532_002:0343b01": "教而能自行尸波羅蜜故。善知攝法教化眾",
    "T26n1532_002:0343b02": "生者，以為教化諸眾生故，為諸眾生令得安",
    "T26n1532_002:0343b03": "隱忍。彼眾生不修諸行，勤說諸法不生疲惓，",
    "T26n1532_002:0343b04": "知心知使攝取眾生。菩薩如是修行忍辱、精",
    "T26n1532_002:0343b05": "進、禪定故，於未來忍辱、精進、禪定成就，生生",
    "T26n1532_002:0343b06": "世世如是次第不由他教而能自行忍辱、精進、",
    "T26n1532_002:0343b07": "禪波羅蜜故。解達深法者，善知一切諸法無",
    "T26n1532_002:0343b08": "我。菩薩如是信解深法故，於未來智慧成就，",
    "T26n1532_002:0343b09": "生生世世不由他教而能自行般若波羅蜜",
    "T26n1532_002:0343b10": "故。如是修行波羅蜜行得柔軟勝行，能迴轉",
    "T26n1532_002:0343b11": "諸禪還生欲界，是故次第說彼法相。其心柔",
    "T26n1532_002:0343b12": "軟者，謂諸菩薩以得三昧三摩跋提有自在",
    "T26n1532_002:0343b13": "力，以巧方便而能轉起勝妙境界，以彼菩薩",
    "T26n1532_002:0343b14": "於禪定中得自在力，不為禪定生於色界故。",
    "T26n1532_002:0343b15": "得諸善根力者，謂諸菩薩能勝處去而不取",
    "T26n1532_002:0343b16": "勝處，雖生下地於彼禪定亦不退失故。善修",
    "T26n1532_002:0343b17": "智慧方便力者，謂諸菩薩以有方便般若故",
    "T26n1532_002:0343b18": "善修諸行，是故不退下地厭中、不受彼地亦",
    "T26n1532_002:0343b19": "不修行生彼處行，示現正因故。不捨一切諸",
    "T26n1532_002:0343b20": "眾生者，謂諸菩薩以不捨離諸眾生故，捨勝",
    "T26n1532_002:0343b21": "妙處取下處生，示現教化諸眾生故。◎",
    "T26n1532_002:0343b22": "◎如是不著自樂、為與他樂，示現與眾生樂，",
    "T26n1532_002:0343b23": "以得不退法輪地故，是以次第說彼法相。得",
    "T26n1532_002:0343b24": "不退轉法輪地者，以對三種所治退法故，說",
    "T26n1532_002:0343b25": "四種對治之法，此義應知。應云何知？所謂修",
    "T26n1532_002:0343b26": "行菩薩行中，有三種法令菩薩退：一者時",
    "T26n1532_002:0343b27": "節久遠無量，以不能忍生等種種諸苦惱",
    "T26n1532_002:0343b28": "故而生退心；二者功德智慧少故而生退",
    "T26n1532_002:0343b29": "心；三者捨棄一切眾生，無慈悲故而生退",
    "T26n1532_002:0343c01": "心。堪受無量生死者，所謂菩薩畢竟心取無",
    "T26n1532_002:0343c02": "量無邊久遠時節，雖有生等種種諸苦，堪",
    "T26n1532_002:0343c03": "能忍受而不怖畏不生疲倦。供養無量諸佛",
    "T26n1532_002:0343c04": "者，所謂菩薩供養恭敬無量諸佛，從佛聞法",
    "T26n1532_002:0343c05": "獲得無量功德智慧，是故菩薩快妙功德智",
    "T26n1532_002:0343c06": "慧成就。修行無量大慈修行無量大悲者，所",
    "T26n1532_002:0343c07": "謂菩薩如是次第為與一切眾生安隱、為與",
    "T26n1532_002:0343c08": "一切諸眾生樂，以不捨離諸眾生故。",
    "T26n1532_002:0343c09": "如是以得不退地故，不斷佛種如實修行，是",
    "T26n1532_002:0343c10": "故次第說彼法相。不斷佛種如實修行者，為",
    "T26n1532_002:0343c11": "得第一義佛地故、為得世間佛地故。第一義",
    "T26n1532_002:0343c12": "佛地者，有三種因得：一者根本欲心；二者",
    "T26n1532_002:0343c13": "至心欲得；三者上欲心。不退本願者，以不失",
    "T26n1532_002:0343c14": "根本故，是名根本欲心。如是示現根本欲心，",
    "T26n1532_002:0343c15": "示現本願力相故。如說修行者，此有如來，如",
    "T26n1532_002:0343c16": "法如說如是修行，是名如說修行，示現諸菩",
    "T26n1532_002:0343c17": "薩至心欲得故。於諸善法大欲精進者，是上",
    "T26n1532_002:0343c18": "欲心雖得少分不以為足，更求勝法故。深心",
    "T26n1532_002:0343c19": "行於佛道者，示現假名佛地因故。假名佛者，",
    "T26n1532_002:0343c20": "入涅槃時生佛示現。言深心者，示現求彼生",
    "T26n1532_002:0343c21": "佛心故。行於佛道者，如實修行故、生佛示",
    "T26n1532_002:0343c22": "現住持佛故。又為示現彼生佛時，復有說法、",
    "T26n1532_002:0343c23": "轉法輪等攝取眾生故。",
    "T26n1532_002:0343c24": "為受何等法義樂故，佛放光明攝取聖者勝",
    "T26n1532_002:0343c25": "思惟梵天？為欲受彼種種法樂故。聖者網明",
    "T26n1532_002:0343c26": "童子菩薩依彼先說問中勝故，問彼種種勝",
    "T26n1532_002:0343c27": "說法相；自此以下，勝思惟梵天廣說應知。",
    "T26n1532_002:0343c28": "彼問有八種邪問正問記為說彼法。如經「梵天",
    "T26n1532_002:0343c29": "言：網明！若菩薩見我故問，名為邪問非為正",
    "T26n1532_002:0344a01": "問」如是等故。何等八種？一者依；二者體；三",
    "T26n1532_002:0344a02": "者依止；四者依事；五者過；六者利益；七者起；八",
    "T26n1532_002:0344a03": "者根本。",
    "T26n1532_002:0344a04": "所言依者，謂依大乘，以依彼乘此中正問故。",
    "T26n1532_002:0344a05": "所言體者，邪問為體。彼體有三種，謂外道、",
    "T26n1532_002:0344a06": "聲聞、始發心菩薩。",
    "T26n1532_002:0344a07": "言依止者，有三種無智，謂麁、中、微。彼三種",
    "T26n1532_002:0344a08": "闇，謂外道等次第應知。應云何知？外道之人",
    "T26n1532_002:0344a09": "依麁無智，是故不識無我體相，自他身中執",
    "T26n1532_002:0344a10": "著有我。以不能知諸法相故，依自心見所說",
    "T26n1532_002:0344a11": "邪論，隨彼句義執著法相。如是次第，自身他",
    "T26n1532_002:0344a12": "身虛妄見問，如是一切非正念問，悉是邪問。",
    "T26n1532_002:0344a13": "聲聞分知無我法相，復有不知，是故名為中",
    "T26n1532_002:0344a14": "無智闇。依中無智，取自業等造作諸業，即因",
    "T26n1532_002:0344a15": "彼業受於果報，不於餘處。及著自體同相異",
    "T26n1532_002:0344a16": "相，成就色等諸法必有。彼如是問，執著自身",
    "T26n1532_002:0344a17": "及他身法，以有隨順斷煩惱障，依於自乘名",
    "T26n1532_002:0344a18": "為正念，依斷煩惱障名為邪念，以不隨順斷",
    "T26n1532_002:0344a19": "智障故。依於大乘名為邪問，始發心菩薩少",
    "T26n1532_002:0344a20": "分能知諸法無我，復有不知有微無智，依微",
    "T26n1532_002:0344a21": "無智、依有無物，離於有相取於無相，於二法",
    "T26n1532_002:0344a22": "中一向取無法取無法相問，是不正問。",
    "T26n1532_002:0344a23": "言依事者，事有六種：一者陰入界事；二者",
    "T26n1532_002:0344a24": "因緣集事；三者諦事；四者證智事；五者對",
    "T26n1532_002:0344a25": "對治事；六者佛法事。依陰入界事者，依我，我",
    "T26n1532_002:0344a26": "問故。依因緣集事者，依順問故、依逆問故，以",
    "T26n1532_002:0344a27": "生故問、以滅故問，以是處、非處故問。即彼因",
    "T26n1532_002:0344a28": "緣集問，生滅即是是處非處。如經中說「身口",
    "T26n1532_002:0344a29": "等業修行諸善，若生惡道無有是處」。依諦事",
    "T26n1532_002:0344b01": "者，順因緣集、逆因緣集。順因緣集者，染體二",
    "T26n1532_002:0344b02": "諦有因有果，是有漏行法之體故。逆因緣集",
    "T26n1532_002:0344b03": "者，淨體二諦依道能滅，是故道諦名為滅諦。",
    "T26n1532_002:0344b04": "如是依二二諦為染淨問。依二種諦染法體",
    "T26n1532_002:0344b05": "故，有生死世間問。依二種諦淨法體故，有寂",
    "T26n1532_002:0344b06": "滅涅槃問。如是次第生於世間、過於世間獲",
    "T26n1532_002:0344b07": "得涅槃，如是世間涅槃二種差別，依有餘涅",
    "T26n1532_002:0344b08": "槃、無餘涅槃故。如是問世間等事依實諦問，",
    "T26n1532_002:0344b09": "此義應知。以是義故，依諦四種事遮法無",
    "T26n1532_002:0344b10": "我。",
    "T26n1532_002:0344b11": "依證智事者，依知依離問、為得為修問。如是",
    "T26n1532_002:0344b12": "次第，彼智於見道時得智名，已證智者自",
    "T26n1532_002:0344b13": "此以上得修道名，以得彼證知依證智問。得",
    "T26n1532_002:0344b14": "智名修行名，此義應知。以離彼集得出世間",
    "T26n1532_002:0344b15": "正道果故，以離諸使煩惱身故，依離彼事問。",
    "T26n1532_002:0344b16": "如經「是故網明！以何處無得無取、無證無分別、",
    "T26n1532_002:0344b17": "無知無依止、無修無修見問，是為正問」故。此",
    "T26n1532_002:0344b18": "明何義？於真如中如所說字句，說無如是",
    "T26n1532_002:0344b19": "智，為遮彼處無如是法，如一一句分別之處，",
    "T26n1532_002:0344b20": "亦遮彼句一一之處無如是故。言無取者，以",
    "T26n1532_002:0344b21": "不虛妄分別我已得故。無分別者，以不虛妄",
    "T26n1532_002:0344b22": "分別我已證故。無依止者，以不虛妄分別我",
    "T26n1532_002:0344b23": "已知涅槃故。不分別者，是第一義。言依止",
    "T26n1532_002:0344b24": "者，依止見道見道為修道依止說故。無修見",
    "T26n1532_002:0344b25": "者，不見我修道故。如是說法則名為正。",
    "T26n1532_002:0344b26": "依對對治事者，所謂善不善等法。不善法名",
    "T26n1532_002:0344b27": "為對善法名，為對治。又彼善法二種差別，謂",
    "T26n1532_002:0344b28": "有漏、無漏差別。又諸外道以邪見濁長夜有",
    "T26n1532_002:0344b29": "過，此義應知。無過亦有二種差別，謂有為、",
    "T26n1532_002:0344c01": "無為差別。善法復有二種差別，謂世間、出世",
    "T26n1532_002:0344c02": "間差別。彼有分別、以無分別依彼所治治能",
    "T26n1532_002:0344c03": "治事問。「網明！若菩薩不見二不見不二者，不",
    "T26n1532_002:0344c04": "見二數、不見一數，以遮可取法無我故。無明",
    "T26n1532_002:0344c05": "無相平等行問，名為正問」者，為取彼法相遮",
    "T26n1532_002:0344c06": "彼能取可取相故。又無相無相平等行問者，",
    "T26n1532_002:0344c07": "遮彼能說可說相故。又能說者，說名平等；可",
    "T26n1532_002:0344c08": "說名相，以一切事平等知故。彼可說法亦名",
    "T26n1532_002:0344c09": "平等，多種法相同名說故。",
    "T26n1532_002:0344c10": "依佛法事者，依佛、依法、依修行、依處、依可化",
    "T26n1532_002:0344c11": "眾生、依進取證智，如是次第佛等示現，因彼",
    "T26n1532_002:0344c12": "差別故問。佛等種種應知。佛種種者，謂時、",
    "T26n1532_002:0344c13": "家、姓、命差別故。法種種者，謂修多羅、祇夜",
    "T26n1532_002:0344c14": "等差別故。僧種種者，謂一向菩薩、聲聞雜",
    "T26n1532_002:0344c15": "僧多少差別故。國土種種者，謂一向清淨、染",
    "T26n1532_002:0344c16": "雜差別故。眾生種種者，謂貪、瞋、癡雜等差",
    "T26n1532_002:0344c17": "別故。乘種種者，謂聲聞乘等差別故。",
    "T26n1532_002:0344c18": "所言過者，謂外道等為生法滅法、是處非處",
    "T26n1532_002:0344c19": "問，見生法問、見滅法問，見染法問、見淨法",
    "T26n1532_002:0344c20": "問，如是等問皆是染問，是故名過。聲聞之",
    "T26n1532_002:0344c21": "人如是等一切問，為滅為淨、為成涅槃，而不",
    "T26n1532_002:0344c22": "得大菩提，是故名過。始發菩提心菩薩亦不",
    "T26n1532_002:0344c23": "正念問，以不成就如實淨智，是故名過。言",
    "T26n1532_002:0344c24": "利益者，若如是不問即名利益，此義應知。",
    "T26n1532_002:0344c25": "如是等問非正問等、如是等問名正問等，示",
    "T26n1532_002:0344c26": "現彼義。",
    "T26n1532_002:0344c27": "所言起者，即非正問及正問等，示現彼義。如",
    "T26n1532_002:0344c28": "經「復次網明！一切法正、一切法邪」故。此以何",
    "T26n1532_002:0344c29": "義？陰界入等皆悉攝在佛法中說。如向所說",
    "T26n1532_002:0345a01": "陰界入等事相，諸法如說不可思議名為正，",
    "T26n1532_002:0345a02": "而起思議名為邪者，是不正問及正問事。如",
    "T26n1532_002:0345a03": "經「梵天言：網明！以何義故？諸法不可思議故，",
    "T26n1532_002:0345a04": "一切法名為正。若不可思議而思議者，一切",
    "T26n1532_002:0345a05": "法名為邪」故。以何義故，一切諸法不可思",
    "T26n1532_002:0345a06": "議？如經「一切法寂靜，名為正思惟」故。以離虛",
    "T26n1532_002:0345a07": "妄分別體故，名為寂靜。以離戲論故，亦名寂",
    "T26n1532_002:0345a08": "靜。以不信寂靜法無我故，墮增上慢邊，虛妄",
    "T26n1532_002:0345a09": "分別可分別法而修諸行，以分別四大故起",
    "T26n1532_002:0345a10": "彼問。法示現非正問法正性者，離自境界、離",
    "T26n1532_002:0345a11": "餘欲際，是名法性。此以示現正問因故。",
    "T26n1532_002:0345a12": "此以何義？以何等觀而能離欲？以何等智知",
    "T26n1532_002:0345a13": "於彼法？彼二不二名為真如，此中如是無分",
    "T26n1532_002:0345a14": "別智真如智相名為實際。言實際者，謂離餘",
    "T26n1532_002:0345a15": "欲之勝際也。言實際者，離於諸欲，謂無分",
    "T26n1532_002:0345a16": "別真如智相，此謂內心自境界中如實觀察",
    "T26n1532_002:0345a17": "地觀相故。如是次第明為法性寂靜應知。地",
    "T26n1532_002:0345a18": "者，自心境界成就及觀真如。是所觀地何",
    "T26n1532_002:0345a19": "等法上？謂如所說陰界等事。彼陰等事離於",
    "T26n1532_002:0345a20": "真如，以彼真如無戲論故。觀彼真如無分別",
    "T26n1532_002:0345a21": "智，彼智寂靜，以彼真如離於能取可取處故。",
    "T26n1532_002:0345a22": "如是說甚深法，知此正法甚深難解。如經「網",
    "T26n1532_002:0345a23": "明菩薩言：梵天！少有眾生能解如是諸法正",
    "T26n1532_002:0345a24": "性」故。如此中說諸法正性，離正法性更求智",
    "T26n1532_002:0345a25": "者則不可得，以彼法性出過世間一異數故。",
    "T26n1532_002:0345a26": "遮有法體所言少者，依一數故。離彼一數，更",
    "T26n1532_002:0345a27": "無少分。如是為遮取有物體，非彼法體一向",
    "T26n1532_002:0345a28": "是無，不覺不知遮無法相。此說何義？此中",
    "T26n1532_002:0345a29": "謂說信此三世諸法根本不見法相，非謂實",
    "T26n1532_002:0345b01": "證遮。諸菩薩摩訶薩等有實證法，示現此義，",
    "T26n1532_002:0345b02": "以隨順此義故名為信非證。此法證者，名為",
    "T26n1532_002:0345b03": "不見一事。「網明！若有善男子善女人，得聞如",
    "T26n1532_002:0345b04": "是諸法正性勤行精進，是名如實修行」者，依",
    "T26n1532_002:0345b05": "聞思慧於智慧中說彼法相。如向所說，以依",
    "T26n1532_002:0345b06": "何心、以依何意如來說法，此義應知。不戲一",
    "T26n1532_002:0345b07": "切法故，是名證法。以如實知故，是故彼人不",
    "T26n1532_002:0345b08": "住世間、不住涅槃。以彼世間煩惱染中無一",
    "T26n1532_002:0345b09": "法捨，是故不減。以涅槃中無一法取，是故不",
    "T26n1532_002:0345b10": "增。示現諸菩薩摩訶薩不住世間、涅槃相故。",
    "T26n1532_002:0345b11": "如是聞說正法相者，次第從他聞法，然後內",
    "T26n1532_002:0345b12": "心自正思惟，次第能生出世正見獲得彼果，",
    "T26n1532_002:0345b13": "離於諸相示現實體不住相故，示現不住涅",
    "T26n1532_002:0345b14": "槃因故。此以如來見法無我等一味故，示現",
    "T26n1532_002:0345b15": "諸菩薩世間、涅槃諸過功德無有分別，平等",
    "T26n1532_002:0345b16": "相故，如是諸菩薩得不住世間、不住涅槃故。",
    "T26n1532_002:0345b17": "說法次第至此已竟。復依異義：次下更問此",
    "T26n1532_002:0345b18": "明何義？如來說法不能異過於者，不能異過",
    "T26n1532_002:0345b19": "於身，不能異過世間更有一法，是故世間無",
    "T26n1532_002:0345b20": "一法減、於涅槃中無一法增，遮離一物遮得",
    "T26n1532_002:0345b21": "一物故。此以何義？非謂一向不過世間有",
    "T26n1532_002:0345b22": "過世間，以為遮彼見無物故。此示何義？以",
    "T26n1532_002:0345b23": "為示現過二相故。此義云何？言二相者，一者",
    "T26n1532_002:0345b24": "世間行；二者涅槃。分別世間過、分別功德過，",
    "T26n1532_002:0345b25": "彼二種過菩薩摩訶薩畢竟遠離故。此義云",
    "T26n1532_002:0345b26": "何？平等法中無染無淨，以依離欲實際法性",
    "T26n1532_002:0345b27": "故如是說。以彼實際一向不同生死世間，以",
    "T26n1532_002:0345b28": "其常故，是故無有入涅槃者，以是義故不染",
    "T26n1532_002:0345b29": "不淨。如是次第不必說法默然而住，亦得如",
    "T26n1532_002:0345c01": "法修行諸行。若欲說者，應當如彼梵天所說，",
    "T26n1532_002:0345c02": "是故讚言「善哉善哉！法不可說而能說之」，是",
    "T26n1532_002:0345c03": "故如來重讚「善哉！我不得生死、不得涅槃」如",
    "T26n1532_002:0345c04": "是等者領先說義，更無有法而可說也。如來",
    "T26n1532_002:0345c05": "何故重說此法？以五百比丘聞說此法生於",
    "T26n1532_002:0345c06": "驚怖，如來為欲令彼比丘於此義中畢竟定",
    "T26n1532_002:0345c07": "故。此示何義？示現如來意亦如是，非獨梵",
    "T26n1532_002:0345c08": "天如是。眾生墮無物邊，是故如來同梵天說",
    "T26n1532_002:0345c09": "空，修梵行者不解深意義，虛妄分別也。何者",
    "T26n1532_002:0345c10": "梵行？謂受持戒，如說修行而不毀犯故。修",
    "T26n1532_002:0345c11": "行正道者，修行四諦差別觀也。諸禪者，初禪",
    "T26n1532_002:0345c12": "等四禪也。三昧者，有覺有觀等種種行也。三",
    "T26n1532_002:0345c13": "摩跋提者，無色四定也。彼諸比丘以見有法、",
    "T26n1532_002:0345c14": "見無法故，聞上說已，謂如來說一向無物亦",
    "T26n1532_002:0345c15": "無修行梵行，故生驚怖。以彼比丘見有法故、",
    "T26n1532_002:0345c16": "見無法故，為斷比丘有見無見，則於其人佛",
    "T26n1532_002:0345c17": "不出世等者，彼人乃至涅槃以為有物故求",
    "T26n1532_002:0345c18": "得涅槃，為對治此有物見故。如經「彼人乃至",
    "T26n1532_002:0345c19": "求決定相」故。如是依無名相正說法已，為呵",
    "T26n1532_002:0345c20": "責彼驚怖比丘故以二喻。此二種喻，令生",
    "T26n1532_002:0345c21": "二種念因，謂生厭念因、生觀念因。因彼二",
    "T26n1532_002:0345c22": "因獲得涅槃，是故呵責。此示何義？示現依",
    "T26n1532_002:0345c23": "彼求法見過逼惱心故起於厭觀，初喻相似",
    "T26n1532_002:0345c24": "相對治法。示現利益觀故，共樂身轉故生歡",
    "T26n1532_002:0345c25": "喜觀，第二譬喻相似相對治法。次明彼人雖",
    "T26n1532_002:0345c26": "行正相而是邪行相，以起生相、以起滅相、以",
    "T26n1532_002:0345c27": "得涅槃相、以證道相故。向來說法，諸比丘聞，",
    "T26n1532_002:0345c28": "微損惡行；自此已下，為令諸比丘入於法中，",
    "T26n1532_002:0345c29": "是故聖者網明菩薩請於梵天令入法者，",
    "T26n1532_002:0346a01": "此中示現二種法相：一者示現實體；二者示",
    "T26n1532_002:0346a02": "現得果。言實體者，令信法故。所言果者，令",
    "T26n1532_002:0346a03": "離邪見得解脫故。畢竟示現正見相故，為比",
    "T26n1532_002:0346a04": "丘身此間說法能生種子，餘佛國土諸佛如",
    "T26n1532_002:0346a05": "來亦說此法。明彼比丘以何處畏而無去處，",
    "T26n1532_002:0346a06": "不能遠離所說法相。以一切處不離於法、以",
    "T26n1532_002:0346a07": "不可避，示如是相，令彼不去故，說虛空以為",
    "T26n1532_002:0346a08": "譬喻。示現此義？何處怖畏捨之而去，終不遠",
    "T26n1532_002:0346a09": "離所怖畏處。如畏空者，不能過空有無空處",
    "T26n1532_002:0346a10": "而可求也，依彼證法示現得相。空無相無願",
    "T26n1532_002:0346a11": "者，是真如應知。欲求涅槃行涅槃中而不得",
    "T26n1532_002:0346a12": "涅槃者，涅槃是真如清淨相故。此以何義？",
    "T26n1532_002:0346a13": "以彼真如一切法中悉平等故名為涅槃，口",
    "T26n1532_002:0346a14": "中言說不可取故。此為何義？遮彼實體是",
    "T26n1532_002:0346a15": "可取故。如是遠離有無物法，能如實知諸法",
    "T26n1532_002:0346a16": "體相。彼諸比丘如是見已心得解脫，得心解",
    "T26n1532_002:0346a17": "脫已則得實法，得實法已自說法相。彼諸比",
    "T26n1532_002:0346a18": "丘先是凡夫，次作學人，次成羅漢。以此義故，",
    "T26n1532_002:0346a19": "於三時後依先不成而作是言「世尊！我等今",
    "T26n1532_002:0346a20": "者非凡夫、非學、非無學、非阿羅漢也」。不在世",
    "T26n1532_002:0346a21": "間者，謂彼無餘涅槃界中永斷一切受生處",
    "T26n1532_002:0346a22": "故。不在涅槃者，有餘涅槃中取陰相未盡故，",
    "T26n1532_002:0346a23": "如實示現有佛出世現覺知相。所言動者，散",
    "T26n1532_002:0346a24": "亂心也。言我想者，謂我見也。所言發者，謂",
    "T26n1532_002:0346a25": "能起作行心相也。所言戲者，動等三句分別",
    "T26n1532_002:0346a26": "心也。如是因果或盡示現彼人有佛出世。聖",
    "T26n1532_002:0346a27": "者舍利弗依道依得依滅依證，問諸比丘，諸",
    "T26n1532_002:0346a28": "比丘應如是答。如舍利弗說。而諸比丘如是",
    "T26n1532_002:0346a29": "說言：我已得七不可作，而作言語問答。此為",
    "T26n1532_002:0346b01": "示現實答返答故。此有二種：一者所證答；二",
    "T26n1532_002:0346b02": "者說答。以有如是所立記故，同行諸比丘",
    "T26n1532_002:0346b03": "說法不能至到，大生尊重心，以彼比丘說彼",
    "T26n1532_002:0346b04": "法體生尊重心故。◎",
    "T26n1532_002:0346b05": "勝思惟梵天所問經論卷第二"
}