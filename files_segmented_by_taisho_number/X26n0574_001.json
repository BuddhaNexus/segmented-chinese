{
    "X26n0574_001:0950c03": "摩訶般若波羅蜜多心經",
    "X26n0574_001:0950c05": "松溪道人　無垢子　註",
    "X26n0574_001:0950c06": "　這點靈光道上來　　只因逐妄墮塵埃",
    "X26n0574_001:0950c07": "　君今要見還鄉路　　悟得心經道眼開",
    "X26n0574_001:0950c08": "摩訶。",
    "X26n0574_001:0950c09": "西天梵語也東土翻為大且大者廣無邊際之謂",
    "X26n0574_001:0950c10": "也廣大無邊者莫過虗空大道也　川老云虗空",
    "X26n0574_001:0950c11": "境界莫思量大道清幽理更長　又云十方無壁",
    "X26n0574_001:0950c12": "落八面亦無門大道無邊際虗空難度量　道云",
    "X26n0574_001:0950c13": "迎之不見其首隨之不見其後　儒云仰之彌高",
    "X26n0574_001:0950c14": "鑽之彌堅瞻之在前忽錯在後　諸賢聖皆如此",
    "X26n0574_001:0950c15": "稱揚廣大也　日月雖明難比其光乾坤雖大難",
    "X26n0574_001:0950c16": "包其體能生萬有而不見其形徧周沙界而不覩",
    "X26n0574_001:0950c17": "其跡雖是如此廣大玄妙誰知更有一物過於此",
    "X26n0574_001:0950c18": "者且道是何物還識這箇○麼寬則包藏法界窄",
    "X26n0574_001:0950c19": "則不立纖毫顯則八荒九夷無所不至隱則纖芥",
    "X26n0574_001:0950c20": "微塵無所不入今者不避罪[億-音+(天*天)]分明漏泄乃人之",
    "X26n0574_001:0950c21": "本源也　僊師有云為甚此心開大道只因元向",
    "X26n0574_001:0950c22": "道中來　世人不能返本者蓋因錯認色身為己",
    "X26n0574_001:0950c23": "被六根所瞞七情遮蔽自失本真以致流浪生死",
    "X26n0574_001:0950c24": "也　要見本真麼　尋不見覔不見十二時中遶",
    "X26n0574_001:0951a01": "身轉　省得麼。",
    "X26n0574_001:0951a02": "　法身體若太虗空　　性道元來總一同",
    "X26n0574_001:0951a03": "　只因逐妄迷真性　　所以輪迴六道中",
    "X26n0574_001:0951a04": "般若。",
    "X26n0574_001:0951a05": "西天梵語也東土翻為智慧且智慧者正知正解",
    "X26n0574_001:0951a06": "審察之謂也脩行之人須用智慧之力降伏身心",
    "X26n0574_001:0951a07": "不令放肆以習靜定　道云能以智慧之力攝伏",
    "X26n0574_001:0951a08": "諸魔精　蓮經云慧日破諸闇能伏災風火　儒",
    "X26n0574_001:0951a09": "云智能破邪慧能破暗　且無智愚人作事麤惡",
    "X26n0574_001:0951a10": "不肯三思惟務廣學多聞念在誇談講論不究自",
    "X26n0574_001:0951a11": "家生死好覔他人是非不親真實道人愛近虗頭",
    "X26n0574_001:0951a12": "禪客空談聖人經典心地全不用功圖名貪利我",
    "X26n0574_001:0951a13": "慢貢高只說眼下時光不想腦後之事如此之人",
    "X26n0574_001:0951a14": "乃聰明外道也　古德有云外道聰明無智慧。",
    "X26n0574_001:0951a15": "僊師云口說心不行非是精細漢　儒云先治身",
    "X26n0574_001:0951a16": "心後治家國　且有智慧之人作事安詳不肯造",
    "X26n0574_001:0951a17": "次識因果顧罪福親近知識參問至人窮性命之",
    "X26n0574_001:0951a18": "根元究生死之大事制伏身心收斂神氣念念在",
    "X26n0574_001:0951a19": "道息息歸真一日功成行滿[囗@力]地一聲透出三界",
    "X26n0574_001:0951a20": "此虗空混為一體若到此地造化不能移易陰陽",
    "X26n0574_001:0951a21": "不能陶鑄四時不能遷五行不能役鬼神不能拘",
    "X26n0574_001:0951a22": "劫火不能壞作箇逍遙自在物外閑人要見物外",
    "X26n0574_001:0951a23": "閑人麼　六座門頭常出入雖然相近不相親",
    "X26n0574_001:0951a24": "　開著眼休得蹉過　省得麼。",
    "X26n0574_001:0951b01": "　智慧聰明路兩差　　聰明枝葉慧根芽",
    "X26n0574_001:0951b02": "　若改愚痴生智慧　　多年枯木自開華",
    "X26n0574_001:0951b03": "波羅。",
    "X26n0574_001:0951b04": "西天梵語也東土翻為彼岸　此岸者生死之際",
    "X26n0574_001:0951b05": "也彼岸者出生死之岸也迷者此岸悟者彼岸世",
    "X26n0574_001:0951b06": "人若迷本性即愚痴顛倒認四大六根為己爭名",
    "X26n0574_001:0951b07": "競利謀千年之活計積萬劫之冤[億-音+(天*天)]背覺合塵迷",
    "X26n0574_001:0951b08": "真逐妄忙忙而不知休息念念而心境不除忽朝",
    "X26n0574_001:0951b09": "大限到來臨行手無所措這裡脫下濕布衫那裡",
    "X26n0574_001:0951b10": "穿上虱虱襖去去來來改頭換面似蟻循環何日",
    "X26n0574_001:0951b11": "是了生死苦海幾時得渡如是之者只在此岸若",
    "X26n0574_001:0951b12": "有人猛然自悟從前所為所作盡是虗假棄假循",
    "X26n0574_001:0951b13": "真窮根究本常近至人常親知識求過岸之舟覔",
    "X26n0574_001:0951b14": "方便之篙渡過愛河苦海而登彼岸得脫生死洪",
    "X26n0574_001:0951b15": "波更不拖泥帶水作箇脚乾手燥清淨自在閑人",
    "X26n0574_001:0951b16": "也　且道如何得達彼岸　咦　他人難用力",
    "X26n0574_001:0951b17": "　自渡自家身　會麼。",
    "X26n0574_001:0951b18": "　智慧為船精進篙　　靈臺用力出波濤",
    "X26n0574_001:0951b19": "　翻身直上菩提岸　　撒手歸來明月高",
    "X26n0574_001:0951b20": "蜜多。",
    "X26n0574_001:0951b21": "西天梵語也東土翻為無極又蜜者和也多者眾",
    "X26n0574_001:0951b22": "聚也且無極者至高至大難極之謂也　釋云無",
    "X26n0574_001:0951b23": "極　道云太極　儒曰皇極皆謂○此也今分明",
    "X26n0574_001:0951b24": "說開蜜之一字亦比於大道虗空多者謂萬彚也",
    "X26n0574_001:0951c01": "譬道能包含萬類有情無情盡在大道之中人之",
    "X26n0574_001:0951c02": "真性一同亦能包藏萬法萬法盡在一性之中太",
    "X26n0574_001:0951c03": "虗之內有八萬四千異類種性說不可盡皆在人",
    "X26n0574_001:0951c04": "之一性之內一性譬如蜜種性喻於多情行人以",
    "X26n0574_001:0951c05": "一性均和種性合而為一故曰蜜多　道云識得",
    "X26n0574_001:0951c06": "一萬事畢　釋云萬法歸一　儒云吾道一以貫",
    "X26n0574_001:0951c07": "之　且道如何是一　還識這個○麼　咄　五",
    "X26n0574_001:0951c08": "行不到處　父母未生前　雖然說破不行　難",
    "X26n0574_001:0951c09": "到直須去盡塵垢方見　省麼。",
    "X26n0574_001:0951c10": "　一性為蜜眾為多　　先將覺性普均和",
    "X26n0574_001:0951c11": "　坐成一片真如性　　一性圓明赴大羅",
    "X26n0574_001:0951c12": "心。",
    "X26n0574_001:0951c13": "心者人之本源也一切萬法盡在一心之內有八",
    "X26n0574_001:0951c14": "萬四千等動則無窮無盡定則不變不移　釋云",
    "X26n0574_001:0951c15": "心生種種法生心滅種種法滅　道云心死則性",
    "X26n0574_001:0951c16": "月朗明心生則慾塵遮蔽　儒云制之一心則止",
    "X26n0574_001:0951c17": "謀於多事則亂　是以古聖教學人收攝其心歸",
    "X26n0574_001:0951c18": "於一處喚作萬法歸一又名一字法門因人不信",
    "X26n0574_001:0951c19": "是心是佛是心作佛所以多種方便指示世人見",
    "X26n0574_001:0951c20": "自本性豈不見古云三點如星象橫鈎似月斜披",
    "X26n0574_001:0951c21": "毛從此得作佛也由他是也上天入地皆在自心",
    "X26n0574_001:0951c22": "所為非他處所得　經云在於閑處收攝其心。",
    "X26n0574_001:0951c23": "又云制之一處事無不辦不能歸一者因識心者",
    "X26n0574_001:0951c24": "少亂性者多故失真道矣為何不識其心因其多",
    "X26n0574_001:0952a01": "惑其性皆緣失神昏昧逐境迷心六根內盲著物",
    "X26n0574_001:0952a02": "亂性不生智慧愚暗之故也若肯脩心窮性命究",
    "X26n0574_001:0952a03": "生死親近明師參求法藥療治心病念茲在茲步",
    "X26n0574_001:0952a04": "步行行坐臥不忘語默動靜不離這箇○忽然眉",
    "X26n0574_001:0952a05": "毛竪起眼睛露出便見本來面目　且道本來面",
    "X26n0574_001:0952a06": "目如何形狀　川老有云火不能燒水不能溺風",
    "X26n0574_001:0952a07": "不能飄刀不能劈軟似兜羅硬如鐵壁天上人間",
    "X26n0574_001:0952a08": "古今不識　咄　知道麼　終朝常對面　不識",
    "X26n0574_001:0952a09": "是何人。",
    "X26n0574_001:0952a10": "　這輪心鏡本無塵　　因塵難照本來真",
    "X26n0574_001:0952a11": "　塵盡鏡明無一物　　自然現出法王身",
    "X26n0574_001:0952a12": "經。",
    "X26n0574_001:0952a13": "經者徑也是世人脩行之路徑也學人得此不疑",
    "X26n0574_001:0952a14": "擬休要悞了工程驀直便行須有到家時節只怕",
    "X26n0574_001:0952a15": "路頭不真差行錯認　且道向甚處去是予今明",
    "X26n0574_001:0952a16": "說向寸草不生處纖塵不立處無泥水無坑坎淨",
    "X26n0574_001:0952a17": "躶躶赤洒洒平穩穩處去猛然逢著一顆○圓陀",
    "X26n0574_001:0952a18": "陀光爍爍亘古不壞如意光明寶珠親手拈來得",
    "X26n0574_001:0952a19": "大利用不受困苦　釋云摩尼寶珠　道云黍米",
    "X26n0574_001:0952a20": "玄珠　儒云九曲明珠　要見此珠麼　一心象",
    "X26n0574_001:0952a21": "外覔。",
    "X26n0574_001:0952a22": "休向世間求。",
    "X26n0574_001:0952a23": "　這卷真經本在心　　自家藏寶不須尋",
    "X26n0574_001:0952a24": "　猛然檢著無生品　　迸出明珠耀古今",
    "X26n0574_001:0952b01": "觀自在菩薩。",
    "X26n0574_001:0952b02": "自在菩薩人人皆有只因六根諸境遮障不能觀",
    "X26n0574_001:0952b03": "看情欲萬緣所牽不得自在若有智慧之人信得",
    "X26n0574_001:0952b04": "及放得下但於幽靜閑處打併身心坐令極靜靜",
    "X26n0574_001:0952b05": "中更靜無纖毫異念一心清淨守至靜極猛然一",
    "X26n0574_001:0952b06": "動有一真人在自己靈宮往往來來縱橫無礙這",
    "X26n0574_001:0952b07": "裡方見自己菩薩優滿自在一剎那間徧周沙界",
    "X26n0574_001:0952b08": "隨處現法身到處不留跡光明普照觀之不見諸",
    "X26n0574_001:0952b09": "人若要見此菩薩觀之不用其目聽之不用其耳",
    "X26n0574_001:0952b10": "去耳目之用纔識自在菩薩　道云視不見我聽",
    "X26n0574_001:0952b11": "不得聞離種種邊名為妙道　金剛經云若以色",
    "X26n0574_001:0952b12": "見我以音聲求我是人行邪道不能見如來　儒",
    "X26n0574_001:0952b13": "云視不用目聽不用耳離耳目之用自然得性。",
    "X26n0574_001:0952b14": "如是之者方知一切處此真仙菩薩未甞不在同",
    "X26n0574_001:0952b15": "坐同行同歡同笑寸步不曾相離只是自家昧了",
    "X26n0574_001:0952b16": "　要見此菩薩麼　咦　雖然出入無踪跡爍爍",
    "X26n0574_001:0952b17": "光明見也麼。",
    "X26n0574_001:0952b18": "　菩薩從來不離身　　自家昧了不相親",
    "X26n0574_001:0952b19": "　若能靜坐回光照　　便見生前舊主人",
    "X26n0574_001:0952b20": "行。",
    "X26n0574_001:0952b21": "行者脩行也路徑崎嶇不脩難行　且脩是脩心",
    "X26n0574_001:0952b22": "向道行是行善歸真如人修路相似去礙路荊棘",
    "X26n0574_001:0952b23": "除當道頑石高者斷之低者填之打掃潔淨便坦",
    "X26n0574_001:0952b24": "然平穩人之心地亦要如此下功去一切損人利",
    "X26n0574_001:0952c01": "己之心如去礙路荊棘相似礙登途穩步除一切",
    "X26n0574_001:0952c02": "襍念障道因緣如除當道頑石一同得進身平正",
    "X26n0574_001:0952c03": "損大過補不及令得均平屏垢心絕染污打併清",
    "X26n0574_001:0952c04": "淨此乃脩行初入門之要也非在口說亦非足行",
    "X26n0574_001:0952c05": "全憑心地下功　仙真云心地下功全拋世事。",
    "X26n0574_001:0952c06": "釋云心地法門非在舌辨　儒云說不如行行不",
    "X26n0574_001:0952c07": "如到此也又要看這一步從何而起若知起處便",
    "X26n0574_001:0952c08": "知生死根源　昔日劉海月參白雲師父拜而問",
    "X26n0574_001:0952c09": "曰弟子念慮降伏不住如何師問云是誰念慮答",
    "X26n0574_001:0952c10": "弟子師云是誰降伏海月似省不省沉吟微笑師",
    "X26n0574_001:0952c11": "云來去都由你閙好沒主宰若是敵他不過即便",
    "X26n0574_001:0952c12": "放下更要知他放下的是誰若識得自有主宰便",
    "X26n0574_001:0952c13": "不被他瞞過海月遂省禮謝而已　又石霜和尚",
    "X26n0574_001:0952c14": "問石頭和尚舉念不停時如何石頭咄云是誰舉",
    "X26n0574_001:0952c15": "念石霜於此大悟但只如此體究念念不離於當",
    "X26n0574_001:0952c16": "處舉意思慮語言知覺細細審觀從何而出　古",
    "X26n0574_001:0952c17": "云欲知佛去處只這語言是　道云要知本性根",
    "X26n0574_001:0952c18": "由不離言語動靜　寶公云未了之人聽一言秪",
    "X26n0574_001:0952c19": "這如今誰動口然雖如是說開向上更有妙處不",
    "X26n0574_001:0952c20": "脩不行不能自到若果到家鄉則罷問程矣　且",
    "X26n0574_001:0952c21": "道家鄉遠近　迷則千山萬水隔　悟則回頭便",
    "X26n0574_001:0952c22": "是家　理會得麼。",
    "X26n0574_001:0952c23": "　起初行處認教真　　若還失脚喪其身",
    "X26n0574_001:0952c24": "　踏得故鄉田地穩　　做箇逍遙自在人",
    "X26n0574_001:0953a01": "深。",
    "X26n0574_001:0953a02": "深者幽微玄妙徹骨徹髓處也若要到此田地須",
    "X26n0574_001:0953a03": "是打併輕快方可　道云損之又損之以至於無",
    "X26n0574_001:0953a04": "為　釋云放下又放下自然身心輕快　儒云苟",
    "X26n0574_001:0953a05": "日新日日新又日新　要如此者須去靜坐日夜",
    "X26n0574_001:0953a06": "打掃直至掃無可掃寸絲不掛如父母未生前燒",
    "X26n0574_001:0953a07": "了一般　古云貼體汗衫都脫却反求諸己廓然",
    "X26n0574_001:0953a08": "無自然到家　且道不得還家者何也　呀　日",
    "X26n0574_001:0953a09": "晚程途遠　身困擔兒沉　省也麼。",
    "X26n0574_001:0953a10": "　大道家鄉本不深　　世人擔重自難尋",
    "X26n0574_001:0953a11": "　若能放下渾無物　　便見靈山佛祖心",
    "X26n0574_001:0953a12": "般若。",
    "X26n0574_001:0953a13": "般若者西天梵語也東土翻為智慧　大凡為人",
    "X26n0574_001:0953a14": "須要自生智慧若無智慧真是愚人空過一生甘",
    "X26n0574_001:0953a15": "伏死門有一等無智之人以聰明謂之智慧大錯",
    "X26n0574_001:0953a16": "矣且聰明之人賣弄精細役使心神出言如飛龍",
    "X26n0574_001:0953a17": "俊鷂行持如跛鱉病龜貪利圖名以麤作細看世",
    "X26n0574_001:0953a18": "財如骨如髓棄性命若糞若土只知明日後日今",
    "X26n0574_001:0953a19": "年後年不知老之將至死限臨頭可惜空過時光",
    "X26n0574_001:0953a20": "虗勞一世似此所為生死輪迴如何脫得　有",
    "X26n0574_001:0953a21": "智之人外如愚魯內默安詳識有生有死悟無得",
    "X26n0574_001:0953a22": "而無失常自諦觀生從何來死從何往發此一念",
    "X26n0574_001:0953a23": "親近知識參問至人求出世之法逃生死之路避",
    "X26n0574_001:0953a24": "過惡如避錐刀顧性命如顧寶貝動則安人利物",
    "X26n0574_001:0953b01": "亦不被境瞞靜則入定觀空更不滯莾蕩如是之",
    "X26n0574_001:0953b02": "者一旦果完擺手還家得大自在　先師云一日",
    "X26n0574_001:0953b03": "得還鄉不作飄蓬客　釋云撒手到家人不識更",
    "X26n0574_001:0953b04": "無一物獻尊堂　川老云孤舟到岸遠客還鄉",
    "X26n0574_001:0953b05": "　且道如何是鄉　咄　遠後十萬八千　近後不",
    "X26n0574_001:0953b06": "離當處　會得麼。",
    "X26n0574_001:0953b07": "　智慧聰明總是心　　智人脩內蠢傍尋",
    "X26n0574_001:0953b08": "　若人有智超三界　　無智愚夫生死臨",
    "X26n0574_001:0953b09": "波羅。",
    "X26n0574_001:0953b10": "波羅者西天梵語也東土翻為到彼岸　且迷者",
    "X26n0574_001:0953b11": "有生死墮輪迴只在此岸也悟者超生死脫輪迴",
    "X26n0574_001:0953b12": "到彼岸也若要到彼岸須是自生智慧過此生死",
    "X26n0574_001:0953b13": "苦海如人過水水深難過須用船橋或用木牌竹",
    "X26n0574_001:0953b14": "筏多種方便盛載過此苦海而到彼岸既達彼岸",
    "X26n0574_001:0953b15": "前者船橋木牌等物盡皆無用見性悟道者亦復",
    "X26n0574_001:0953b16": "如是　大顛云如盲人求醫遠路不能自行須假",
    "X26n0574_001:0953b17": "人牽兼手中有杖方可無此二物不能得到既到",
    "X26n0574_001:0953b18": "醫家醫師與他點眼大見光明其杖與牽人都無",
    "X26n0574_001:0953b19": "用處頓悟涅槃正道亦復如是　且道甚是牽人",
    "X26n0574_001:0953b20": "柱杖予今說破信者便行不得外行難成內功須",
    "X26n0574_001:0953b21": "用廣作福田福至心靈自然有箇道徑只此便是",
    "X26n0574_001:0953b22": "牽人也然後可以坐禪脩道辨取內功求見性之",
    "X26n0574_001:0953b23": "法了生死大事一日功圓得見本來面目便是柱",
    "X26n0574_001:0953b24": "杖也更要參訪明眼師真大德高僧求其印證印",
    "X26n0574_001:0953c01": "證師真便是醫人也一日頓悟從前多種方便盡",
    "X26n0574_001:0953c02": "皆無用惟柱杖不可棄　道云得魚忘筌得兔忘",
    "X26n0574_001:0953c03": "蹄　釋云過河須用筏到岸不須船　儒云得意",
    "X26n0574_001:0953c04": "忘言得米忘田　且道都教忘却因甚只不教棄",
    "X26n0574_001:0953c05": "了柱杖　未到水窮山盡處　且存作伴過時光",
    "X26n0574_001:0953c06": "　理會也未。",
    "X26n0574_001:0953c07": "　這根柱杖本無相　　元與虗空無兩樣",
    "X26n0574_001:0953c08": "　若人提起透三天　　遍界邪魔不敢望",
    "X26n0574_001:0953c09": "蜜多。",
    "X26n0574_001:0953c10": "蜜多者西天梵語也東土翻為無極　且無極者",
    "X26n0574_001:0953c11": "無極而太極者○乃虗空妙道也古云無極而太",
    "X26n0574_001:0953c12": "極太極分二儀二儀分三才三才生四象四象生",
    "X26n0574_001:0953c13": "五行因有五行漸漸滋生萬類萬類盡在妙道之",
    "X26n0574_001:0953c14": "中包含也是以蜜之一字喻於虗空妙道多者比",
    "X26n0574_001:0953c15": "於諸品眾類有情無情皆屬道之含攝且如蜂採",
    "X26n0574_001:0953c16": "百華醞造成蜜未成之時有醎酸甘苦辛之眾味",
    "X26n0574_001:0953c17": "青黃赤白之眾色其味不等其色不一一日功成",
    "X26n0574_001:0953c18": "蜜就種種之味釀成一味般般之色混同一色馨",
    "X26n0574_001:0953c19": "香美味一無差別到此則蜂得養生人得受用脩",
    "X26n0574_001:0953c20": "行之人亦復如是　且如脩行之人調伏身心朝",
    "X26n0574_001:0953c21": "磨暮煉功行未成之際有慳貪心利名心嫉妬心",
    "X26n0574_001:0953c22": "計較心勝負心貢高心我慢心殺害心狼毒心三",
    "X26n0574_001:0953c23": "毒心怕怖心邪心妄心無明黑暗心種種不善之",
    "X26n0574_001:0953c24": "心又有暴惡性麤躁性風吹性隨邪性愚濁性見",
    "X26n0574_001:0954a01": "趣性乖劣性虗詐性好閧性撅強性顛狂性浮華",
    "X26n0574_001:0954a02": "性謟曲性自無始劫來一切習性八萬四千有餘",
    "X26n0574_001:0954a03": "說不可盡一日功圓頑心自盡煆成一味清淨最",
    "X26n0574_001:0954a04": "上無礙真心種種自和煉就一片萬劫不壞圓明",
    "X26n0574_001:0954a05": "法性到此並無差別之心亦無異類之性眾惡自",
    "X26n0574_001:0954a06": "消眾惡自滅一真獨露得大自在　古德云眾星",
    "X26n0574_001:0954a07": "朗朗不如孤月獨明　道云百川流不盡一海納",
    "X26n0574_001:0954a08": "無窮　仙師云千思萬慮終成妄獨守一真道自",
    "X26n0574_001:0954a09": "親　且道如何得見一真　咄　開眼被他瞞",
    "X26n0574_001:0954a10": "　諸人拿不著　省也未。",
    "X26n0574_001:0954a11": "　若干種種恐難同　　休教差別走西東",
    "X26n0574_001:0954a12": "　收來安放丹爐內　　煉得金烏一樣紅",
    "X26n0574_001:0954a13": "時。",
    "X26n0574_001:0954a14": "時者正見之時也言見亦無可見言時未可定時",
    "X26n0574_001:0954a15": "　仙師云一陽纔動之時自有無窮消息　古德",
    "X26n0574_001:0954a16": "云清風颯颯透心懷此時快樂人難識　玄之又",
    "X26n0574_001:0954a17": "玄無東西南北無四維上下無過去未來見在",
    "X26n0574_001:0954a18": "　虗空平等與大道混然無有二處共歸一時　川",
    "X26n0574_001:0954a19": "老云時時清風明月鎮相隨桃紅李白薔薇紫問",
    "X26n0574_001:0954a20": "著東君總不知　且道東君在何處安身○見麼",
    "X26n0574_001:0954a21": "　打不離　割不死　在桃紅李白　在薔薇黃",
    "X26n0574_001:0954a22": "紫　呵呵　模得著也未。",
    "X26n0574_001:0954a23": "　若問端的是何時　　清風明月自家知",
    "X26n0574_001:0954a24": "　東君昨夜傳消息　　綻出紅梅第一枝",
    "X26n0574_001:0954b01": "照見五蘊皆空。",
    "X26n0574_001:0954b02": "五蘊者色受想行識也此五等因積習而不散妄",
    "X26n0574_001:0954b03": "認色身是我故長劫輪迴若人猛省借此幻身須",
    "X26n0574_001:0954b04": "教脩行常自返照照見五蘊淨盡清淨本然　且",
    "X26n0574_001:0954b05": "道如何是色受想行識怎生得此五蘊皆空予今",
    "X26n0574_001:0954b06": "直說分明若有解悟之者休生疑惑信受奉行必",
    "X26n0574_001:0954b07": "有契道之日且色者窒礙之義若見境逢物不著",
    "X26n0574_001:0954b08": "不染是無窒礙色蘊自空也受者領納之義若遇",
    "X26n0574_001:0954b09": "一切聲色境界心不領納得受蘊空也想者妄想",
    "X26n0574_001:0954b10": "思慮之義若過去不思未來無想現在自如得想",
    "X26n0574_001:0954b11": "蘊空也行者心念不停遷流之義若十二時中心",
    "X26n0574_001:0954b12": "不外遊念不煩亂不被物轉不被境留一念不離",
    "X26n0574_001:0954b13": "當處得行想空也識者別無親疎之義亦乃著物",
    "X26n0574_001:0954b14": "之理若見一切境物一無分別辨認一槩平等見",
    "X26n0574_001:0954b15": "如不見識如不識無親無疎來則應之去則不思",
    "X26n0574_001:0954b16": "得識蘊空也既得到此田地自然照見五蘊皆空",
    "X26n0574_001:0954b17": "六窓明淨淨躶躶赤洒洒沒可把又有甚四大五",
    "X26n0574_001:0954b18": "蘊名字亦不可得　道云惟見於空　釋云虗空",
    "X26n0574_001:0954b19": "獨露　昔歌利王遊獵遇一仙人問語不答先却",
    "X26n0574_001:0954b20": "左膊次卸右膞節節支解仙人面無懼怒之色與",
    "X26n0574_001:0954b21": "恒常一同並不改顏　罽賓國王問獅子尊者曰",
    "X26n0574_001:0954b22": "在此做什麼尊者答曰在此蘊空王問得蘊空否",
    "X26n0574_001:0954b23": "尊者答曰已得蘊空法王曰求師頭得否尊者答",
    "X26n0574_001:0954b24": "曰身非我有何況頭乎　又肇法師云四大元無",
    "X26n0574_001:0954c01": "我五蘊悉皆空將頭臨白刃猶如斬春風　又舍",
    "X26n0574_001:0954c02": "利弗見天女問云何不變却女身去天女答曰我",
    "X26n0574_001:0954c03": "十二年覔女身了不可得教我變個什麼從上祖",
    "X26n0574_001:0954c04": "師皆得蘊空法　又鏡清和尚住院三年本院土",
    "X26n0574_001:0954c05": "地要見師顏不能得　又太古郝真人在趙州橋",
    "X26n0574_001:0954c06": "下辦道忽一夜聞眾鬼於河畔共語云明日有一",
    "X26n0574_001:0954c07": "戴鐵帽人替我言訖杳無音耗至次日將暮大雨",
    "X26n0574_001:0954c08": "忽作見一人頭頂一鐵鍋遮雨至橋下欲洗脚過",
    "X26n0574_001:0954c09": "橋太古一見喝云不可洗其人聽真人之言扶欄",
    "X26n0574_001:0954c10": "上橋而去至夜眾鬼皆至一鬼言我三年等得一",
    "X26n0574_001:0954c11": "箇替頭被這先生將我底來破了眾鬼欲害真人",
    "X26n0574_001:0954c12": "來往尋覔不得不知真人在於何處嗟嘆而去其",
    "X26n0574_001:0954c13": "時真人只在橋下鬼不能見　又弘覺和尚住菴",
    "X26n0574_001:0954c14": "天厨送食及再參洞山和尚後皈菴天神三日送",
    "X26n0574_001:0954c15": "食到菴不見菴主菴主只在菴中為何不見皆得",
    "X26n0574_001:0954c16": "圓頓之法隱身之訣所以神鬼俱不得見　且道",
    "X26n0574_001:0954c17": "四大不實色身非有五蘊盡空甚是本來面目",
    "X26n0574_001:0954c18": "　咄　這一句從那裏出來照見五蘊空底是阿誰",
    "X26n0574_001:0954c19": "　瞎漢當面蹉過　咦　一心只在絲綸上　不",
    "X26n0574_001:0954c20": "見蘆華對蓼紅○見麼。",
    "X26n0574_001:0954c21": "　識破回頭便下功　　了然脫洒悟心空",
    "X26n0574_001:0954c22": "　從他四大都零落　　其中別有一神通",
    "X26n0574_001:0954c23": "度一切苦厄。",
    "X26n0574_001:0954c24": "若得五蘊空便出生死界得免輪迴苦　太上云",
    "X26n0574_001:0955a01": "吾有大患為吾有身及吾無身吾有何患　釋云",
    "X26n0574_001:0955a02": "身是眾苦之本　儒云有身有患無執無憂　經",
    "X26n0574_001:0955a03": "云三界無安猶如火宅眾苦充滿甚可怖畏若是",
    "X26n0574_001:0955a04": "有智之人反照自己悟得自身皆虗幻非為真實",
    "X26n0574_001:0955a05": "何況他物一日無常盡皆拋撒百無一用念念如",
    "X26n0574_001:0955a06": "此心境自除襍念自少更須參訪知識親近智人",
    "X26n0574_001:0955a07": "求出身之路了生死大事忽朝爆地一聲脫下漆",
    "X26n0574_001:0955a08": "桶底便見本來面目　要見本來面目麼○　古",
    "X26n0574_001:0955a09": "今無改變人自認不真。",
    "X26n0574_001:0955a10": "　若得心空苦便無　　有何生死有何拘",
    "X26n0574_001:0955a11": "　一朝脫下胎用襖　　作箇逍遙大丈夫",
    "X26n0574_001:0955a12": "舍利子。",
    "X26n0574_001:0955a13": "舍者屋舍也比四大五蘊色身利子者舍中之本",
    "X26n0574_001:0955a14": "來一點真靈即主張形骸者是也如客店主人暫",
    "X26n0574_001:0955a15": "住主若離舍屋即倒塌利子常在只是換了房舍",
    "X26n0574_001:0955a16": "居住　道云身是氣之宅心是神之舍久而神氣",
    "X26n0574_001:0955a17": "散又是移屋住　釋云無始劫來賃屋住至今誰",
    "X26n0574_001:0955a18": "識主人公　藥山又云皮膚脫落盡惟有一真實",
    "X26n0574_001:0955a19": "　要見真實底麼　還識這箇○也未　來來往",
    "X26n0574_001:0955a20": "往畿千遭只是世人模不著。",
    "X26n0574_001:0955a21": "　莫道房兒又不多　　包藏天地及山河",
    "X26n0574_001:0955a22": "　其中有箇真仙子　　不染纖塵鎮大羅",
    "X26n0574_001:0955a23": "色不異空。",
    "X26n0574_001:0955a24": "道性無二色空一等只在目前應物現形人皆不",
    "X26n0574_001:0955b01": "識長者長空短者短空　方者方空圓者圓空白",
    "X26n0574_001:0955b02": "者白空赤者赤空小者小空大者大空遠者遠空",
    "X26n0574_001:0955b03": "近者近空　道云人人本有箇箇不無　釋云蠢",
    "X26n0574_001:0955b04": "物含靈皆有佛性　儒云一切含靈各具一太極",
    "X26n0574_001:0955b05": "　古德又云塵塵是道塵塵是佛　仙真云何物",
    "X26n0574_001:0955b06": "不稟道生何處不是道化隨處現形隨所自在道",
    "X26n0574_001:0955b07": "不遠人人自遠之反觀自身是色色中須有真空",
    "X26n0574_001:0955b08": "覺性應現種種相即是真空覺性所現　永嘉云",
    "X26n0574_001:0955b09": "幻化空身即法身法身覺了無一物本源自性天",
    "X26n0574_001:0955b10": "真佛　僊真云有形假相內包無相真形　寶公",
    "X26n0574_001:0955b11": "云有相身中無相身　咄　理會得麼　桃紅柳",
    "X26n0574_001:0955b12": "綠紅柳綠梅華白　總是東君造化成。",
    "X26n0574_001:0955b13": "　虗空造化自然工　　大地山河體混融",
    "X26n0574_001:0955b14": "　隨處現形人不識　　自家昧了主人公",
    "X26n0574_001:0955b15": "空不異色。",
    "X26n0574_001:0955b16": "色空無一種世人自分別　道云大方無隅混然",
    "X26n0574_001:0955b17": "一體　釋云總三千界成一世界　儒云登東山",
    "X26n0574_001:0955b18": "而小魯登泰山而小天下撒去蕃蘺何彼何此。",
    "X26n0574_001:0955b19": "古云賢聖常行平等智不生分別相　三教賢聖",
    "X26n0574_001:0955b20": "亦是空四生六道亦是空上至仙佛下至混蟲草",
    "X26n0574_001:0955b21": "木各各元本總是空且大朴未散陰陽未判二儀",
    "X26n0574_001:0955b22": "未分三才未立有甚作我元來皆一箇道理因大",
    "X26n0574_001:0955b23": "朴散天地合三才成立萬有滋生直至如今不能",
    "X26n0574_001:0955b24": "返本為何只因眾生執著不知元來是空迷己逐",
    "X26n0574_001:0955c01": "物心生倒見隨物流轉不能歸一機見不同著色",
    "X26n0574_001:0955c02": "著空隨色空二見若人於此廓然悟空平等身心",
    "X26n0574_001:0955c03": "內外無餘不見空色不被物使不被境瞞一槩平",
    "X26n0574_001:0955c04": "等有何一也便得歸一只這一也是多了重陽祖",
    "X26n0574_001:0955c05": "師云抱元守一是功夫地久天長一也無　古德",
    "X26n0574_001:0955c06": "云萬法歸一一何歸一歸之處要君知　且道一",
    "X26n0574_001:0955c07": "歸何處　咦　狗舔熱油鐺　理會麼。",
    "X26n0574_001:0955c08": "　人牛不見杳無踪　　盡道空來不是空",
    "X26n0574_001:0955c09": "　一片白雲歸去也　　惟留明月照玄穹",
    "X26n0574_001:0955c10": "色即是空。",
    "X26n0574_001:0955c11": "空在色中世人難見眼是色不能見物只是真空",
    "X26n0574_001:0955c12": "妙性能見耳是色不能聽聲只是真空妙性能聽",
    "X26n0574_001:0955c13": "鼻是色不能知香臭只是真空玅性能知舌是色",
    "X26n0574_001:0955c14": "不能言語只是真空妙性能言身是色不能覺觸",
    "X26n0574_001:0955c15": "只是真空妙性能覺觸脚是色不能行走只是真",
    "X26n0574_001:0955c16": "空妙性能行走手是色不能拈掇只是真空妙性",
    "X26n0574_001:0955c17": "能拈掇且去真空妙性無眼能見無耳能聞無鼻",
    "X26n0574_001:0955c18": "能嗅無舌能言無脚能行無手能拈意根有名無",
    "X26n0574_001:0955c19": "形分為八萬四千見聞知覺總歸六根徧身互用",
    "X26n0574_001:0955c20": "神通玅用　古云通身是徧身是　道云不須他",
    "X26n0574_001:0955c21": "處遠搜尋十二時中遶徧身　色空不異妙理全",
    "X26n0574_001:0955c22": "彰色可色非真色空可空非真空總歸大空　且",
    "X26n0574_001:0955c23": "道此理如何　川老有云有相有求皆是妄無形",
    "X26n0574_001:0955c24": "無影墮偏枯堂堂密密何曾間一道寒光爍太虗",
    "X26n0574_001:0956a01": "　道經云知空不空知色不色名為照了予今不",
    "X26n0574_001:0956a02": "免饒舌說破若見一切有相境物休教染著若到",
    "X26n0574_001:0956a03": "情忘念絕之處休教迷真著相則著有迷真則落",
    "X26n0574_001:0956a04": "空若不著空不著有方是了事底人　省麼　休",
    "X26n0574_001:0956a05": "得瞌睡惺惺著。",
    "X26n0574_001:0956a06": "　萬竅都因一竅通　　一竅能納太虗空",
    "X26n0574_001:0956a07": "　若還拿住玄中竅　　擺手皆歸大道中",
    "X26n0574_001:0956a08": "空即是色。",
    "X26n0574_001:0956a09": "色在空外人被境瞞　僊真云道無萬彚則不能",
    "X26n0574_001:0956a10": "顯萬彚無道則不能生　釋云見色便見空無色",
    "X26n0574_001:0956a11": "空不見　是以三教聖賢不見有色有空色空雙",
    "X26n0574_001:0956a12": "泯內外無分別如如常自然光明洞耀周徧沙界",
    "X26n0574_001:0956a13": "世人則不然也分內分外論彼論此著相分別見",
    "X26n0574_001:0956a14": "種種相隨聲逐色迷真不覺出殻入殻展轉不知",
    "X26n0574_001:0956a15": "改頭換面無有了期非干他事是自尋得底何不",
    "X26n0574_001:0956a16": "及早回頭自救　且道怎生救得　咄　放下從",
    "X26n0574_001:0956a17": "前惡水瓶　楝著痛處便金鍼。",
    "X26n0574_001:0956a18": "　一槩均平有甚差　　本來元是一人家",
    "X26n0574_001:0956a19": "　只因著在枝稍上　　迷了從前太道芽",
    "X26n0574_001:0956a20": "受想行識。",
    "X26n0574_001:0956a21": "因眼見故受色因受色心有思想因思想念行因",
    "X26n0574_001:0956a22": "念行有識解有六根因六根生六塵一識便有四",
    "X26n0574_001:0956a23": "大五蘊有此五蘊色身便明著相分別隨聲逐色",
    "X26n0574_001:0956a24": "憎愛憂恐從茲而起以致流浪生死而無停息若",
    "X26n0574_001:0956b01": "要生死斷輪迴止但從起處一根照破令四大五",
    "X26n0574_001:0956b02": "蘊淨盡廓然無我當下空寂直下承當空劫已前",
    "X26n0574_001:0956b03": "自己○寂而常照照而常寂　太上云寂無所寂",
    "X26n0574_001:0956b04": "慾豈長生慾既不生即是真靜　又云唯見於空",
    "X26n0574_001:0956b05": "觀空亦空空無所空所空既無無無亦無無無既",
    "X26n0574_001:0956b06": "無湛然常寂　釋云人亦空法亦空二相本來同",
    "X26n0574_001:0956b07": "　且道人法俱空必竟何處住○諸境萬緣留不",
    "X26n0574_001:0956b08": "住　混然隱在太虗空。",
    "X26n0574_001:0956b09": "　眼界牽連眾界忙　　不見可欲萬緣忘",
    "X26n0574_001:0956b10": "　忘無可忘全身出　　便見靈山大法王",
    "X26n0574_001:0956b11": "亦復如是。",
    "X26n0574_001:0956b12": "既無我則萬法皆無復歸於空便得返本還元也",
    "X26n0574_001:0956b13": "　佛家喚作萬法歸一　道家喚作復命歸根",
    "X26n0574_001:0956b14": "　儒家喚作復遂元初天理到這裡言語道斷心行",
    "X26n0574_001:0956b15": "處滅若動念即乖張安排即不是所以　川老云",
    "X26n0574_001:0956b16": "退後退後看看頑石動也　理會得麼　咄　休",
    "X26n0574_001:0956b17": "得胡走動著三十棒。",
    "X26n0574_001:0956b18": "　一念纔興相便成　　述真逐妄昧歸程",
    "X26n0574_001:0956b19": "　若能放下空無物　　穩向如來藏裡行",
    "X26n0574_001:0956b20": "舍利子。",
    "X26n0574_001:0956b21": "當面不識火不能燒水不能溺箭不能傷刀不能",
    "X26n0574_001:0956b22": "劈風不能飄日不能炙雨不能洒描畵不出毒藥",
    "X26n0574_001:0956b23": "不能害惡蟲不能螫只因行走路頭差所以失却",
    "X26n0574_001:0956b24": "波羅蜜見舍利子麼亘古到今不曾改變只是來",
    "X26n0574_001:0956c01": "往賃屋居住或時朱樓畵閣或時草舍茅堂或時",
    "X26n0574_001:0956c02": "金屏朱戶或時破廟窑龕　省得麼　川老云雲",
    "X26n0574_001:0956c03": "起南山雨北山馬名驢子幾多般請看浩渺無情",
    "X26n0574_001:0956c04": "水幾處隨方幾處圓　若要不來不去須得諸漏",
    "X26n0574_001:0956c05": "已盡以歸寂滅如此者未出三界外天地不能拘",
    "X26n0574_001:0956c06": "作箇物外閑人　會麼　向前不如退步　紐揑",
    "X26n0574_001:0956c07": "不如自然。",
    "X26n0574_001:0956c08": "　自家房內主人公　　同居共住不知踪",
    "X26n0574_001:0956c09": "　若能退步回頭望　　物物頭頭總得逢",
    "X26n0574_001:0956c10": "是諸法空相。",
    "X26n0574_001:0956c11": "諸法皆空本非實際　仙真云法本無法形本非",
    "X26n0574_001:0956c12": "形有形終是假無相是真人　金剛經云法尚應",
    "X26n0574_001:0956c13": "捨何況非法　又云一切有相皆是虗妄若見諸",
    "X26n0574_001:0956c14": "相非相即見如來　從上諸師一味談空者只為",
    "X26n0574_001:0956c15": "眾生直下是空擔負不行起種種假名引導有情",
    "X26n0574_001:0956c16": "無情皆歸空寂得返本原若信未及但去靜坐反",
    "X26n0574_001:0956c17": "照照見五蘊實無所有自然忘形忘體得其人空",
    "X26n0574_001:0956c18": "既得人空如病安去藥其法亦空人法俱空自然",
    "X26n0574_001:0956c19": "休去歇去　經云我身本不有憎愛何由生　既",
    "X26n0574_001:0956c20": "得忘形忘體有甚念慮可牽到這地面自然放下",
    "X26n0574_001:0956c21": "無仙佛可做無生死可斷無脩無證若更有絲毫",
    "X26n0574_001:0956c22": "可脩可證則墮生死界永劫受沉淪若能徹底脫",
    "X26n0574_001:0956c23": "洒無所依倚不落有無二邊如虗空獨立直下承",
    "X26n0574_001:0956c24": "當空劫已前○圓陀陀光爍爍底有何不可　會",
    "X26n0574_001:0957a01": "麼　乾坤兩朵海中蓮　一切眾生虗出沒。",
    "X26n0574_001:0957a02": "　人法皆空心自休　　也無歡喜也無愁",
    "X26n0574_001:0957a03": "　風平浪靜雲歸去　　月照寒江一色秋",
    "X26n0574_001:0957a04": "不生不滅。",
    "X26n0574_001:0957a05": "有成有壞是事相不生不滅是理性此直言直說",
    "X26n0574_001:0957a06": "眾生具足法身真空妙性亘古今不曾生不曾滅",
    "X26n0574_001:0957a07": "不變不移無來無去無舊無新巍巍如是　大上",
    "X26n0574_001:0957a08": "云寂兮寥兮獨立而不改周行而不殆　又云寂",
    "X26n0574_001:0957a09": "然不動感而遂通四大五蘊任他虗生虗沒於自",
    "X26n0574_001:0957a10": "己法身總無交涉　且道既無交涉如何步步不",
    "X26n0574_001:0957a11": "離　古德云和光塵不染三界獨為尊　川老又",
    "X26n0574_001:0957a12": "云得優游處且優游雲自高飛水自流只見黑風",
    "X26n0574_001:0957a13": "飜大浪未聞沉却釣魚舟　如是者且道有交涉",
    "X26n0574_001:0957a14": "也無交涉　若得五蘊皆空有甚離與不離　理",
    "X26n0574_001:0957a15": "會得麼　水流常不住　青山鎮日閑。",
    "X26n0574_001:0957a16": "　任他四大往來奔　　雲來雲去鎮常存",
    "X26n0574_001:0957a17": "　竹影掃堦塵不起　　月穿潭底水無痕",
    "X26n0574_001:0957a18": "不垢不淨。",
    "X26n0574_001:0957a19": "亦說眾生本來清淨法身無名無相無痕無瑕無",
    "X26n0574_001:0957a20": "染無活不長不短不方不圓壞不得燒不得如虗",
    "X26n0574_001:0957a21": "空似蓮華不著水也不垢穢亦不淨潔常劫如然",
    "X26n0574_001:0957a22": "如水中月　要見麼　隨處放光　幾人能得見。",
    "X26n0574_001:0957a23": "　清淨無瑕一法身　　如蓮出水不沾塵",
    "X26n0574_001:0957a24": "　分身應現千江水　　千月還同一月真",
    "X26n0574_001:0957b01": "不增不減。",
    "X26n0574_001:0957b02": "謂混沌虗空之體迢迢空劫之身如何增得如何",
    "X26n0574_001:0957b03": "減得也害不得也益不得　道云在聖而不餘在",
    "X26n0574_001:0957b04": "凡而不欠　釋云如如自然無欠無餘　又云經",
    "X26n0574_001:0957b05": "歷劫而不壞至亘古而不遷　古德云體似虗空",
    "X26n0574_001:0957b06": "沒崖崖上乘菩薩信無疑中下聞之必生恠　且",
    "X26n0574_001:0957b07": "道因何如是　呵呵　自家繩子短倒怨井水深",
    "X26n0574_001:0957b08": "　正是自家味了　咄　靈山會上曾相識今日",
    "X26n0574_001:0957b09": "因何不認人。",
    "X26n0574_001:0957b10": "　法身與色身　　不必論疎親",
    "X26n0574_001:0957b11": "　皆賴東君力　　華柳一般春",
    "X26n0574_001:0957b12": "是故空中。",
    "X26n0574_001:0957b13": "妙法真空不生不滅無垢無淨增不得減不得清",
    "X26n0574_001:0957b14": "淨本然古今不改萬劫常存刀割不斷箭射不穿",
    "X26n0574_001:0957b15": "繩繫不住火燒不燃雨洒不濕推擁不偏擊之不",
    "X26n0574_001:0957b16": "痛捉之難拈　因何如是物不礙虗空虗空不礙",
    "X26n0574_001:0957b17": "物也　仙真云真空不掛物大道不沾塵　川老",
    "X26n0574_001:0957b18": "云虗空不閡絲毫念所以彰名大覺仙　文始真",
    "X26n0574_001:0957b19": "經云天地雖大不能芽空中之核陰陽雖妙不能",
    "X26n0574_001:0957b20": "卵無雄之雌　且道天地因何不能生發陰陽其",
    "X26n0574_001:0957b21": "生不能造化空中之物不能生芽者不沾地土不",
    "X26n0574_001:0957b22": "著境界也無雄之卵不能造化者內空無物也",
    "X26n0574_001:0957b23": "　省得麼　內外徹底空　鬼神拿不著。",
    "X26n0574_001:0957b24": "　真空元不立纖塵　　纔有微塵便不真",
    "X26n0574_001:0957c01": "　泥水布衫都脫下　　分明便見裡頭人",
    "X26n0574_001:0957c02": "無色無受想行識。",
    "X26n0574_001:0957c03": "既是空中有甚五蘊積習虗空之體安色不受色",
    "X26n0574_001:0957c04": "安聲不受聲安受不受受安想不受想安行不受",
    "X26n0574_001:0957c05": "行安識不受識六道四生一切假名假相都無納",
    "X26n0574_001:0957c06": "受清虗妙道纖塵不立必竟無形行如鳥道坐若",
    "X26n0574_001:0957c07": "太虗　且道如何謂之鳥道太虗　咦　鳥道雖",
    "X26n0574_001:0957c08": "行而不見跡　真空雖露而不見相　會麼。",
    "X26n0574_001:0957c09": "　五蘊俱無便見空　　何須他覔主人公",
    "X26n0574_001:0957c10": "　既得水清魚自見　　頭頭不昧有神通",
    "X26n0574_001:0957c11": "無眼耳鼻舌身意。",
    "X26n0574_001:0957c12": "且道無眼耳鼻舌身意是箇甚麼　休呆看蹉過",
    "X26n0574_001:0957c13": "了　予今明說有此六根是色身無此六識名法",
    "X26n0574_001:0957c14": "相　如此之者只是數脩行人眼雖看不要著在",
    "X26n0574_001:0957c15": "色上耳雖聽不要著在聲上鼻雖嗅不要著在香",
    "X26n0574_001:0957c16": "臭上舌雖甞不要著在滋味上雖有身體休要著",
    "X26n0574_001:0957c17": "在相上須要忘形忘體意雖應事不要著在境物",
    "X26n0574_001:0957c18": "上要應應常靜　道云眼不觀色耳不聽聲舌不",
    "X26n0574_001:0957c19": "躭味鼻不嗅香身不妄動意不狂亂　儒云非禮",
    "X26n0574_001:0957c20": "勿視非禮勿聽非禮勿言非禮勿動便是無眼耳",
    "X26n0574_001:0957c21": "鼻舌身意也亦是六根清淨便是六塵不染又是",
    "X26n0574_001:0957c22": "六識皆空總而言之十八界靜也又名六耗消亡",
    "X26n0574_001:0957c23": "六賊死一真不動六門關總而言之十八獄空也",
    "X26n0574_001:0957c24": "斷也若此則天堂近也便見本來法身　要見本",
    "X26n0574_001:0958a01": "來法身麼　在眼曰見在耳曰聞在鼻曰臭在舌",
    "X26n0574_001:0958a02": "談論在手拈掇在足運奔全體起用全體法身非",
    "X26n0574_001:0958a03": "是六根四大五蘊見聞知覺切忌休認四大六根",
    "X26n0574_001:0958a04": "為己　金剛經云凡所有相皆是虗妄　道云悟",
    "X26n0574_001:0958a05": "者忘念歸真迷者著相失本　盡是假名引導眾",
    "X26n0574_001:0958a06": "生不可知得便了須是親見法身若得親見轉凡",
    "X26n0574_001:0958a07": "成聖若聽人言說或文字上知解如畫餅充饑似",
    "X26n0574_001:0958a08": "說酒止渴終不濟事　虗實云華藥欄莫顢頇星",
    "X26n0574_001:0958a09": "在秤弓不在盤　重陽祖師云休教錯認定盤星",
    "X26n0574_001:0958a10": "　且道此句如何說　謂盤只可等物知輕別重",
    "X26n0574_001:0958a11": "者皆在星上　祖師又恐人錯認定盤星討準定",
    "X26n0574_001:0958a12": "盤星是死物不知輕重是以休教錯認定盤星一",
    "X26n0574_001:0958a13": "般都是星有用得著底有用不著底此皆喻法精",
    "X26n0574_001:0958a14": "細審察休執著一邊　且道此理如何　真性與",
    "X26n0574_001:0958a15": "識性真神與識神一般同住止一假一成真　牢",
    "X26n0574_001:0958a16": "著眼　鷺鶿藏雪內飛起却纔知。",
    "X26n0574_001:0958a17": "　六箇門頭一箇關　　五門不必更遮欄",
    "X26n0574_001:0958a18": "　從他世事紛紛亂　　堂上家尊鎮日安",
    "X26n0574_001:0958a19": "無色聲香味觸法。",
    "X26n0574_001:0958a20": "此乃六塵也皆從一根上起但去一根上反照從",
    "X26n0574_001:0958a21": "何而起若識起處從根本生起處是妄休教生苗",
    "X26n0574_001:0958a22": "　仙真云揚湯點沸不如釜底抽薪　釋云要伐",
    "X26n0574_001:0958a23": "其樹先去其根枝稍自墜　既識根本棄假歸真",
    "X26n0574_001:0958a24": "識得我身非有我身尚無萬法皆空自然清靜觀",
    "X26n0574_001:0958b01": "身無身觀法亦然都歸空寂更去靜坐觀過去所",
    "X26n0574_001:0958b02": "作多種色聲香味觸法在於何處既無所有還如",
    "X26n0574_001:0958b03": "昨夢我心本空福罪無主何者是罪何者是福。",
    "X26n0574_001:0958b04": "經云諦觀心罪本來空是則名為真懺悔　且道",
    "X26n0574_001:0958b05": "懺箇甚麼悔箇甚麼懺則懺其前非悔則再不重",
    "X26n0574_001:0958b06": "犯　咄　既得諸根斷　何處可生苗　只有虗",
    "X26n0574_001:0958b07": "空在　要見虗空麼　看不見　模不著　對面",
    "X26n0574_001:0958b08": "如常光爍爍　認得也未。",
    "X26n0574_001:0958b09": "　萬法皆空罪福無　　更須靜坐嘴羅都",
    "X26n0574_001:0958b10": "　驀然拿住毗盧手　　做箇男兒大丈夫",
    "X26n0574_001:0958b11": "無眼界乃至無意識界。",
    "X26n0574_001:0958b12": "若眼界淨竟識安十八界自然平安此十八界因",
    "X26n0574_001:0958b13": "執有眼界連累十八界不安但去眼根反究虗假",
    "X26n0574_001:0958b14": "　古德云眼是障道魔軍著境自迷回路　仙真",
    "X26n0574_001:0958b15": "云眼觀心動著物迷真吾身非入六根皆歸敗壞",
    "X26n0574_001:0958b16": "靜審四大都無實義惟有真空妙性長劫不壞之",
    "X26n0574_001:0958b17": "體湛然常在亦無脩證　釋氏云那伽長在定無",
    "X26n0574_001:0958b18": "有不定之時　先師云定中境界靜裡乾坤自然",
    "X26n0574_001:0958b19": "而然做作又不是也　既得定力有甚散亂如同",
    "X26n0574_001:0958b20": "秋月圓陀陀光爍爍普天匝地無有不照著處說",
    "X26n0574_001:0958b21": "箇照著亦是自然非安想故　拾得又云吾心不",
    "X26n0574_001:0958b22": "比月比月有圓缺一盞無油燈照得十方徹　山",
    "X26n0574_001:0958b23": "河大地不能隔礙光明洞耀逈脫根塵體露真常",
    "X26n0574_001:0958b24": "太無染污但離諸緣便是仙佛　理會麼○光明",
    "X26n0574_001:0958c01": "無少欠只怕起雲遮。",
    "X26n0574_001:0958c02": "　遇境無心眼便明　　反觀自己見前程",
    "X26n0574_001:0958c03": "　靈光射透長安道　　獨向蓬萊路上行",
    "X26n0574_001:0958c04": "無無明。",
    "X26n0574_001:0958c05": "無無明者萬緣不生也無明是黑暗不停之念一",
    "X26n0574_001:0958c06": "切眾生盡有無明因有無明起多種差別百般煩",
    "X26n0574_001:0958c07": "惱皆是暗昧之心故令如是　道云暗昧心不止",
    "X26n0574_001:0958c08": "地獄畜生本　釋云無明不見菩提路不覺將身",
    "X26n0574_001:0958c09": "落火坑　儒云寸心不昧萬法皆明　又廣成子",
    "X26n0574_001:0958c10": "云木去火則不灰人去情則不死　大顛云心處",
    "X26n0574_001:0958c11": "六情如鳥投網造罪惡業如蛾赴燈出殻入殻轉",
    "X26n0574_001:0958c12": "轉不覺流浪經劫皆因無明而起因有無明有行",
    "X26n0574_001:0958c13": "因行有識因識有名色因名色有六入因六入有",
    "X26n0574_001:0958c14": "觸因觸有受因受有愛因愛有取因取有有因有",
    "X26n0574_001:0958c15": "有生因生有老死憂悲苦惱皆因無明為始於此",
    "X26n0574_001:0958c16": "親見無明降伏令死死中更死欺人不得諸漏自",
    "X26n0574_001:0958c17": "盡煩惱永斷三毒自滅惡根自除須是直裁根源",
    "X26n0574_001:0958c18": "莫顧枝稍華葉根若截斷華葉自死掃除心地不",
    "X26n0574_001:0958c19": "見其身身盡無明盡塵垢亦盡萬劫塵沙數罪一",
    "X26n0574_001:0958c20": "時頓息輪迴生死一時脫兔　且道似個什麼",
    "X26n0574_001:0958c21": "　嗄　蜣蜋離糞彈　脫殻化金蟬　會麼。",
    "X26n0574_001:0958c22": "　心間不昧性圓明　　徧界空空一坦平",
    "X26n0574_001:0958c23": "　寸草不生塵土盡　　一輪日向海中生",
    "X26n0574_001:0958c24": "亦無無明盡。",
    "X26n0574_001:0959a01": "既掃除心地十八界必然清淨身尚忘却更有甚",
    "X26n0574_001:0959a02": "無明盡迷則顛倒妄想是無明業心悟則轉凡成",
    "X26n0574_001:0959a03": "聖是圓明覺性都是一般心地只曾明與不明。",
    "X26n0574_001:0959a04": "太上云同出而異名　永嘉云無明實性即佛性",
    "X26n0574_001:0959a05": "幻化空身即法身若執幻身是我即有無明有無",
    "X26n0574_001:0959a06": "明即生三毒起三惡業三業昏暗六根內盲因此",
    "X26n0574_001:0959a07": "不見不知背覺合塵墮三惡道如有智慧之人能",
    "X26n0574_001:0959a08": "轉慳貪心為喜捨心轉瞋怒心為歡喜心轉愚痴",
    "X26n0574_001:0959a09": "執著心為圓融脫洒心更改六賊為神通於是一",
    "X26n0574_001:0959a10": "一轉得改得自然轉凡成聖凡夫即是聖人若轉",
    "X26n0574_001:0959a11": "不得改不得聖人即是凡夫如何凡人被物轉聖",
    "X26n0574_001:0959a12": "人能轉物百姓日用而不知終日忙忙被物所引",
    "X26n0574_001:0959a13": "日久月深離家漸遠不得還鄉迷真失本也若是",
    "X26n0574_001:0959a14": "會萬物歸於自己豈得迷失真本矣　川老云終",
    "X26n0574_001:0959a15": "日忙忙那事無妨不求解脫不樂天堂但能一念",
    "X26n0574_001:0959a16": "歸無念高步毗盧頂上行　又云終日吃飯不曾",
    "X26n0574_001:0959a17": "咬著一粒米終日著衣不曾掛著一縷絲　道云",
    "X26n0574_001:0959a18": "居塵不染塵在慾而無慾　身心一如內外無餘",
    "X26n0574_001:0959a19": "須是打成一片與空劫齊形影不存體露堂堂纔",
    "X26n0574_001:0959a20": "有纖塵徧界空生便墮生死但去反觀己身我身",
    "X26n0574_001:0959a21": "不實餘者皆空我身尚假有甚無明　且道如何",
    "X26n0574_001:0959a22": "迷失真道　咦　雪迷樵子路雲遮採藥人。",
    "X26n0574_001:0959a23": "　前途路逕黑漫漫　　無限江河萬嶺巑",
    "X26n0574_001:0959a24": "　若解轉身些子力　　堂堂大道坦然寬",
    "X26n0574_001:0959b01": "乃至無老死。",
    "X26n0574_001:0959b02": "既得無更有甚憂苦老死脩行之人須要忘形忘",
    "X26n0574_001:0959b03": "體我身既無有何無明無明既無生死亦斷　太",
    "X26n0574_001:0959b04": "上云內觀其心心無其心外觀其形形無其形遠",
    "X26n0574_001:0959b05": "觀其物物無其物三者既悟惟見於空　金剛經",
    "X26n0574_001:0959b06": "云無我相無人相無眾生相無壽者相　三者既",
    "X26n0574_001:0959b07": "無四相皆空有何無明老死萬法自空即是仙佛",
    "X26n0574_001:0959b08": "只這仙佛兩字也是多了亦乃強名且眾生顛倒",
    "X26n0574_001:0959b09": "被目前幻境所惑習性所牽形影變動不能作主",
    "X26n0574_001:0959b10": "隨物流轉因執有我妄心不滅人我不除執著聲",
    "X26n0574_001:0959b11": "色墮落生死若是見性之人目前無法亦無眾生",
    "X26n0574_001:0959b12": "心佛及眾生本無差別平等真法界一體同觀萬",
    "X26n0574_001:0959b13": "法歸一　且道怎地同觀為　仙真云雖則枝分",
    "X26n0574_001:0959b14": "稍異到了萬葉歸根然則派列流差必竟百川還",
    "X26n0574_001:0959b15": "海　且太極未判混然一氣豈有二耶天地既分",
    "X26n0574_001:0959b16": "而有高下一生二二生三三生萬物皆一無所化",
    "X26n0574_001:0959b17": "天也是道地也是道人也是道有情無情皆受道",
    "X26n0574_001:0959b18": "氣所生觀梢末則萬彚不等知根本則一槩無殊",
    "X26n0574_001:0959b19": "　釋云是法平等無有高下　仙真云平等不二",
    "X26n0574_001:0959b20": "老是全真之丈夫　若識破這個道理生則從他",
    "X26n0574_001:0959b21": "生老則從他老病則從他病死則從他死生老病",
    "X26n0574_001:0959b22": "死不曾礙著我漚生漚滅○波飜浪瀼水本常然",
    "X26n0574_001:0959b23": "　大顛云到家底人不見有生死亦無生滅天堂",
    "X26n0574_001:0959b24": "地獄六道四生一切幻化於徹底人總無交涉自",
    "X26n0574_001:0959c01": "然全身放下　古云諸行無常一切空即是如來",
    "X26n0574_001:0959c02": "大圓覺　且道死了向其處去　會得麼　一輪",
    "X26n0574_001:0959c03": "無影日　端在太虗中。",
    "X26n0574_001:0959c04": "　既太執分身　　無明幻境盡",
    "X26n0574_001:0959c05": "　觀空亦是空　　生死無由近",
    "X26n0574_001:0959c06": "亦無老死盡。",
    "X26n0574_001:0959c07": "既無老死常劫如然豈有窮盡有盡者是幻境色",
    "X26n0574_001:0959c08": "身無老死者是真空法相既不著有亦不滯空活",
    "X26n0574_001:0959c09": "鱍鱍地轉轆轆地圓陀陀地光爍爍地豈有盡耶",
    "X26n0574_001:0959c10": "　且初行行人先要打當乾淨方有些兒相應處",
    "X26n0574_001:0959c11": "　太上云損之又損之以至於無為無為而無不",
    "X26n0574_001:0959c12": "為　大顛云學道之人如剝芭蕉一般去一層又",
    "X26n0574_001:0959c13": "去一層直至去盡無下手處自然返本還源得五",
    "X26n0574_001:0959c14": "蘊空如未生相似燒了一般到空不空處脫體全",
    "X26n0574_001:0959c15": "忘不存踪跡要通身手眼不立纖塵名字猶不可",
    "X26n0574_001:0959c16": "得何況其他十二因緣六度萬行頭陀苦行一時",
    "X26n0574_001:0959c17": "頓脫如枯木死灰如百無一會底人　古云不是",
    "X26n0574_001:0959c18": "息心除妄想都緣無事可思量　若更說生說死",
    "X26n0574_001:0959c19": "說因說果說心說性　永嘉云心是根法是塵兩",
    "X26n0574_001:0959c20": "種猶如鏡上痕㾗垢盡除光始現　心法雙忘方",
    "X26n0574_001:0959c21": "到無生死之地　且道人法俱忘復是何物　理",
    "X26n0574_001:0959c22": "會麼　灰飛烟滅家何處　水遠天長一色秋。",
    "X26n0574_001:0959c23": "　人法雙忘萬事休　　百川四海會源流",
    "X26n0574_001:0959c24": "　猛然迸出寥天月　　照徹乾坤四大川",
    "X26n0574_001:0960a01": "無苦集滅道。",
    "X26n0574_001:0960a02": "既忘其形即得生死斷更無窮盡有甚苦集滅滅",
    "X26n0574_001:0960a03": "道　先師云因有身心招眾苦能忘心體苦何生",
    "X26n0574_001:0960a04": "　釋云身是眾苦之本心是惡業之根若能放下",
    "X26n0574_001:0960a05": "身心便登菩提彼岸　大顛云小乘之人日夜精",
    "X26n0574_001:0960a06": "進六度萬行心外求法免此四諦出三界免輪迴",
    "X26n0574_001:0960a07": "無有是處諸佛為大事因緣出現於世不以小乘",
    "X26n0574_001:0960a08": "法濟度於眾生大乘之者學無為法端坐念實相",
    "X26n0574_001:0960a09": "眾罪如霜露慧日能消除存於閑處收攝其心端",
    "X26n0574_001:0960a10": "坐不動觀一切法皆無所有及觀四大有身非覺",
    "X26n0574_001:0960a11": "體無相乃明真自知空寂頓觀淨盡無功之功長",
    "X26n0574_001:0960a12": "劫不壞無為之為而不為如如不動湛然常寂。",
    "X26n0574_001:0960a13": "蓮經云諸法從本來常自寂滅相佛子行道已來",
    "X26n0574_001:0960a14": "世得作佛　定慧力莊嚴無迷無悟無苦無樂無",
    "X26n0574_001:0960a15": "集無滅無道無得無慧無失本來無一物明鏡亦",
    "X26n0574_001:0960a16": "非臺到這裡脩證即無染污不得一超直入如來",
    "X26n0574_001:0960a17": "地　要見如來麼　如來似來不來似去不去送",
    "X26n0574_001:0960a18": "之即不得留之亦不住　會麼　竹密不妨流水",
    "X26n0574_001:0960a19": "過　山高豈礙白雲飛。",
    "X26n0574_001:0960a20": "　無苦集滅道幽哉　　頓然淨盡見如來",
    "X26n0574_001:0960a21": "　愚人外覓三十二　　共汝同行你不猜",
    "X26n0574_001:0960a22": "無智亦無得。",
    "X26n0574_001:0960a23": "自身尚假豈有得乎　道云實無所得為化眾生",
    "X26n0574_001:0960a24": "名為得道　釋云亦無人亦無佛大千沙界海中",
    "X26n0574_001:0960b01": "漚一切聖賢如電拂　又云不是心不是佛不是",
    "X26n0574_001:0960b02": "物　大顛云到這般田地如賊入空室無物得偷",
    "X26n0574_001:0960b03": "　道經有云離種種邊名為妙道　釋又云自性",
    "X26n0574_001:0960b04": "清淨實無一法可當情本來付有法付了然無法",
    "X26n0574_001:0960b05": "各各心自悟悟了無無法　無得無失無進無脩",
    "X26n0574_001:0960b06": "胸次纔有絲毫有得有失我能我會我悟我達我",
    "X26n0574_001:0960b07": "聰明我智慧盡是增上慢人我不除皆墮生死若",
    "X26n0574_001:0960b08": "是真實道人總不如是自有出身之路　且道如",
    "X26n0574_001:0960b09": "何是出身之路　打教四邊淨　自好向前行。",
    "X26n0574_001:0960b10": "　本來這箇沒纖塵　　只怕時人錯認真",
    "X26n0574_001:0960b11": "　放下了然無一物　　何方不是武陵春",
    "X26n0574_001:0960b12": "以無所得故。",
    "X26n0574_001:0960b13": "得無所得一體空虗　脩行人到這裡入大乘之",
    "X26n0574_001:0960b14": "位眾生因甚輪轉不能休息因不曾見性尠於智",
    "X26n0574_001:0960b15": "慧不能廣悟無量空義執著自己胸次學解悞却",
    "X26n0574_001:0960b16": "本心　大顛云從外入者不是家珍　仙真云學",
    "X26n0574_001:0960b17": "他心內言終是別人語　眾生被乾慧學解廣覽",
    "X26n0574_001:0960b18": "積習在心遂成我慢　古云若有絲毫便是塵塵",
    "X26n0574_001:0960b19": "若不消只知傳說事塵若消盡諸境親見諸事親",
    "X26n0574_001:0960b20": "知如明眼人登高山無所見脩行人須是究竟到",
    "X26n0574_001:0960b21": "空劫齊不落第二見歸根得旨方有相應若是執",
    "X26n0574_001:0960b22": "著人我便生輕易　善星比丘講得維摩經增上",
    "X26n0574_001:0960b23": "慢人我不除生陷地獄　雲光法師講得天華亂",
    "X26n0574_001:0960b24": "墜貪嗔不改墮落堰牛若要超佛越祖須是念念",
    "X26n0574_001:0960c01": "空寂世間幻化一切客塵惟太虗之體聲色不存",
    "X26n0574_001:0960c02": "纖塵不立如虗空相似便是了事清淨安樂道人",
    "X26n0574_001:0960c03": "　要見清淨安樂道人麼　不掛一縷絲　頭頭",
    "X26n0574_001:0960c04": "自相遇。",
    "X26n0574_001:0960c05": "　赤膊條條不掛絲　　同行同坐阿誰知",
    "X26n0574_001:0960c06": "　只認張三并李四　　不識你是甚家兒",
    "X26n0574_001:0960c07": "菩提薩埵。",
    "X26n0574_001:0960c08": "菩提薩埵者西天梵語也東土翻為人空法空。",
    "X26n0574_001:0960c09": "大顛有云了得人空名曰菩提了得法空名曰薩",
    "X26n0574_001:0960c10": "埵人法俱空名曰玅覺　若四果小乘著相脩行",
    "X26n0574_001:0960c11": "精進苦行及至脩無漏斷塵沙惑果行圓滿得四",
    "X26n0574_001:0960c12": "果阿羅漢如獐獨跳神通狹劣墮在聲聞辟支佛",
    "X26n0574_001:0960c13": "果不能接物利生若不見性不得到圓頓之位須",
    "X26n0574_001:0960c14": "是見性若見性已反掌之間轉凡成聖自然機緣",
    "X26n0574_001:0960c15": "悟佛三昧知大道根源惟無師智自然智多種種",
    "X26n0574_001:0960c16": "方便度諸迷悟同登彼岸更不受生教外別傳不",
    "X26n0574_001:0960c17": "勞寸刃入圓頓無礙法門　且道如何是無礙法",
    "X26n0574_001:0960c18": "門　緬平一等七通八達。",
    "X26n0574_001:0960c19": "　眾水相合不分清　　眾火相聚一同明",
    "X26n0574_001:0960c20": "　果必到家無異路　　坦然大道一般平",
    "X26n0574_001:0960c21": "依般若波羅蜜多故。",
    "X26n0574_001:0960c22": "此中間六箇字依前涅槃解說脩行得大智慧既",
    "X26n0574_001:0960c23": "有智慧必登彼岸而復太虗最尊最勝悟性般若",
    "X26n0574_001:0960c24": "天上天下無有及之　道云一日有為不如一時",
    "X26n0574_001:0961a01": "無為　又云一年學教不如一日脩道　古德云",
    "X26n0574_001:0961a02": "千日學慧不如一日學般若　大顛云般若通透",
    "X26n0574_001:0961a03": "大光明藏如人入海轉入轉深開佛知見悟佛知",
    "X26n0574_001:0961a04": "見有大神通變化多般方便應現種種相隨機利",
    "X26n0574_001:0961a05": "物不落第二一體同觀平等真法界無眾生可度",
    "X26n0574_001:0961a06": "亦無佛可做　理會得麼　水流異派　到海同",
    "X26n0574_001:0961a07": "源　呵呵　只怕漫散了收拾不來　破鏡不重",
    "X26n0574_001:0961a08": "照落華難上枝。",
    "X26n0574_001:0961a09": "　了得般若波羅蜜　　調和種性皆歸一",
    "X26n0574_001:0961a10": "　默然參透一何歸　　半夜虗空如白日",
    "X26n0574_001:0961a11": "心無罣礙。",
    "X26n0574_001:0961a12": "依此般若波羅蜜多脩行即得心無罣礙即悟真",
    "X26n0574_001:0961a13": "如妙理廓徹太虗清淨本然常得自在　仙師云",
    "X26n0574_001:0961a14": "心若太虗不染一物　釋云心同虗空法示等虗",
    "X26n0574_001:0961a15": "空法證得虗空時無是無非法　既然與虗空混",
    "X26n0574_001:0961a16": "為一體有何差別是與不是外清淨內清淨內外",
    "X26n0574_001:0961a17": "清淨外空內空當體即空未有天地先有此空。",
    "X26n0574_001:0961a18": "太上云有物混成先天地生　又云無名天地之",
    "X26n0574_001:0961a19": "始有名萬物之母　視之不見聽之不聞摶之不",
    "X26n0574_001:0961a20": "得迎之不見其首隨之不見其後五目不覩其蹤",
    "X26n0574_001:0961a21": "二聽絕聞其響　川老云堂堂大道赫赫分明人",
    "X26n0574_001:0961a22": "人本具箇箇圓成只因差一念現出萬般形　六",
    "X26n0574_001:0961a23": "祖云我有一物上拄天下拄地無人識得若親見",
    "X26n0574_001:0961a24": "一面超過佛祖出三界不墮輪迴為人自肯自信",
    "X26n0574_001:0961b01": "自能保養得無碍法決定無礙　理會麼　扯破",
    "X26n0574_001:0961b02": "幔天網　去了當頭召。",
    "X26n0574_001:0961b03": "　虗空難著物　　有甚罣與礙",
    "X26n0574_001:0961b04": "　打破沐桶底　　便見觀自在",
    "X26n0574_001:0961b05": "無罣礙。",
    "X26n0574_001:0961b06": "想念不斷謂之罣著境不回謂之礙重說無罣礙",
    "X26n0574_001:0961b07": "者內外清淨諸緣脫洒也如麗天杲日光滿大千",
    "X26n0574_001:0961b08": "無所不照一切虗妄境界總無罣礙東去無窮西",
    "X26n0574_001:0961b09": "去無極縱橫自在幻境不能所拘本源自性天真",
    "X26n0574_001:0961b10": "長劫不壞之體無去無來無變無異　要見長劫",
    "X26n0574_001:0961b11": "不壞之體麼　霧散晹初見　塵盡鏡自明。",
    "X26n0574_001:0961b12": "　本來空沒礙　　著相自家迷",
    "X26n0574_001:0961b13": "　若人回得轉　　僊佛一般齊",
    "X26n0574_001:0961b14": "故。",
    "X26n0574_001:0961b15": "故之一字圓滿極則亦是真常之理不可言說因",
    "X26n0574_001:0961b16": "說不得故曰故　金剛經云無法可說是名說法",
    "X26n0574_001:0961b17": "　儒云道本無言言生理喪　仙師云道難說須",
    "X26n0574_001:0961b18": "當自悟　且道如何得悟　咦　一撞金鐘響",
    "X26n0574_001:0961b19": "　驚醒夢中人。",
    "X26n0574_001:0961b20": "　真常圓滿極則故　　到處周圓難染活",
    "X26n0574_001:0961b21": "　應變隨機有萬千　　坦蕩逍遙常獨步",
    "X26n0574_001:0961b22": "無有恐怖。",
    "X26n0574_001:0961b23": "既心無罣礙真常自然圓滿更有甚麼恐怖之心",
    "X26n0574_001:0961b24": "若到此地悟得性空東西不辨南北不分不被明",
    "X26n0574_001:0961c01": "暗所瞞不被坊隅所當不被陰陽所拘不被造化",
    "X26n0574_001:0961c02": "所役似此有甚憂苦可怕有甚生死可怖不與萬",
    "X26n0574_001:0961c03": "法為伴當自獨行獨步上天仰之無窮入地去之",
    "X26n0574_001:0961c04": "無極山河石壁地水火風於此往來總無罣礙側",
    "X26n0574_001:0961c05": "掌行千里回程轉似飛天地莫能拘鬼神莫能測",
    "X26n0574_001:0961c06": "喚作自在大覺金仙　要見自在金仙麼　不須",
    "X26n0574_001:0961c07": "覓火把燈尋　渴飲饑飡常對面。",
    "X26n0574_001:0961c08": "　去來自在任優游　　也無恐怖也無愁",
    "X26n0574_001:0961c09": "　幻化境中留不住　　獨行獨步是瀛洲",
    "X26n0574_001:0961c10": "遠離顛倒夢想。",
    "X26n0574_001:0961c11": "若罣礙無恐怖絕自然遠離顛倒夢想　仙師云",
    "X26n0574_001:0961c12": "日間無想念夜後少夢寐　釋云夢因想生想因",
    "X26n0574_001:0961c13": "念起世人只知合眼有夢不識開眼也有夢如何",
    "X26n0574_001:0961c14": "是開眼有夢先師有云假饒金銀過北斗大限來",
    "X26n0574_001:0961c15": "時一夢中豈不是開眼也做夢若要夢覺直待無",
    "X26n0574_001:0961c16": "常方省生前所作所為所愛所貪一切萬緣盡是",
    "X26n0574_001:0961c17": "一場春夢只是自己一身也顧官不得到此省時",
    "X26n0574_001:0961c18": "晚矣若是有智之人忽然自省自覺無常到來此",
    "X26n0574_001:0961c19": "貪欲愛樂盡是輪迴之種地獄之因遠離顛倒悟",
    "X26n0574_001:0961c20": "本性空即知此自必無　古云聖人無已無固無",
    "X26n0574_001:0961c21": "必無我無依無倚無晦無明無名無相無強無弱",
    "X26n0574_001:0961c22": "無穢無淨無止無作無任無滅無默無言絕思絕",
    "X26n0574_001:0961c23": "慮一切語言道斷心行處滅　太上曰實無所得",
    "X26n0574_001:0961c24": "為化眾生　釋云道妙幽微不可得見　大顛云",
    "X26n0574_001:0962a01": "死了燒了無饑無渴無寒無熱無起無倒無坐無",
    "X26n0574_001:0962a02": "眠無六根無九竅無四百四病無八萬四千蟲永",
    "X26n0574_001:0962a03": "無顛倒夢想若不如是悟去清淨界中纔一念閻",
    "X26n0574_001:0962a04": "浮早通八千年會得剎那間不會塵沙劫死死生",
    "X26n0574_001:0962a05": "生展轉不覺睡長夢而不醒萬劫顛倒而無止顛",
    "X26n0574_001:0962a06": "顛倒倒死了又生生了又死夢醒又夢睡覺又睡",
    "X26n0574_001:0962a07": "迷中更迷終無了期若有人打得徹透得過永免",
    "X26n0574_001:0962a08": "顛倒夢幻頓脫　且道頓脫了向甚處去　脫籠",
    "X26n0574_001:0962a09": "俊鷂撲天飛　一任諸人近不得。",
    "X26n0574_001:0962a10": "　日間無想夜無夢　　不被顛倒境物弄",
    "X26n0574_001:0962a11": "　一拳打破上頭關　　飜身直上朝元洞",
    "X26n0574_001:0962a12": "究竟涅槃。",
    "X26n0574_001:0962a13": "究者反自窮究己身盡是虗假一日無常盡皆敗",
    "X26n0574_001:0962a14": "壞難以留戀如是究竟則何矣本來無此四大因",
    "X26n0574_001:0962a15": "世人皆執有身迷己逐物棄親向疎認賊為子妄",
    "X26n0574_001:0962a16": "將四大六根為實作種種業受種種苦輪迴萬劫",
    "X26n0574_001:0962a17": "不覺不知不能解脫默然自省於此日夜不離當",
    "X26n0574_001:0962a18": "念自覺自照細細參究此六根五蘊從塵劫已來",
    "X26n0574_001:0962a19": "本自無有名相皆不可得亦無成僊成佛亦無六",
    "X26n0574_001:0962a20": "道四生種種皆不可得老者盡也到這裡一槩平",
    "X26n0574_001:0962a21": "等盡底掀翻萬緣頓息餘外無餘　川老云如斬",
    "X26n0574_001:0962a22": "一握絲一斬一齊斷　又云一拳打破化城關一",
    "X26n0574_001:0962a23": "脚趯翻玄妙塞南北東西任往來休覓大悲觀自",
    "X26n0574_001:0962a24": "在　大顛云離四句絕百非知見無見斯到涅槃",
    "X26n0574_001:0962b01": "　且涅槃無生非死也乃是寂滅無生無死之謂",
    "X26n0574_001:0962b02": "也　太上云湛然常寂　佛經云生滅滅已寂滅",
    "X26n0574_001:0962b03": "為樂寂者寂然不動滅者諸法不生實無生死也",
    "X26n0574_001:0962b04": "且道無生無死底怎生模樣　咄　莫聽聲不是",
    "X26n0574_001:0962b05": "相　識得虗空還一樣。",
    "X26n0574_001:0962b06": "　究竟自身元不有　　便須放下莫愚痴",
    "X26n0574_001:0962b07": "　涅槃路上無朋伴　　大道無人我是誰",
    "X26n0574_001:0962b08": "三世諸佛。",
    "X26n0574_001:0962b09": "大顛云過去莊嚴劫一千佛未來星宿刼一千佛",
    "X26n0574_001:0962b10": "現在賢劫一千佛三世三千佛更有窮劫佛不可",
    "X26n0574_001:0962b11": "說不可說數量不可盡此諸佛皆從脩證所得。",
    "X26n0574_001:0962b12": "川老云種瓜得瓜種菓得菓　又云一佛二佛千",
    "X26n0574_001:0962b13": "萬佛各各眼橫兼鼻直昔年曾種善根來今日依",
    "X26n0574_001:0962b14": "前得渠力　道經云種蘭得香種粟得粮為善降",
    "X26n0574_001:0962b15": "祥作惡降殃　且三世諸佛不脩不得成人身中",
    "X26n0574_001:0962b16": "亦有如此諸佛變化不一因習氣所昧境物所障",
    "X26n0574_001:0962b17": "自家迷了却不認得若於心無心便是過去佛寂",
    "X26n0574_001:0962b18": "然不動便是未來佛應物不昧隨機又便是現在",
    "X26n0574_001:0962b19": "佛清淨無染便是離垢佛出入無礙便是神通佛",
    "X26n0574_001:0962b20": "到處優游便是自在佛一心不昧便是光明佛道",
    "X26n0574_001:0962b21": "念堅固便是不壞佛各各諸佛自身俱有說亦不",
    "X26n0574_001:0962b22": "能盡變化多般惟一真耳但去靜坐觀過去現在",
    "X26n0574_001:0962b23": "未來皆同一體如虗空不異相不自相不他相非",
    "X26n0574_001:0962b24": "無相非取相不此岸不彼岸不中流觀其寂滅永",
    "X26n0574_001:0962c01": "不斷滅若人於此頓悟直下承當迢迢空劫盡在",
    "X26n0574_001:0962c02": "如今放光動地人法俱忘不見有過去未來現在",
    "X26n0574_001:0962c03": "究竟到盡無盡地即是空空我無我我我尚不可",
    "X26n0574_001:0962c04": "得空色亦無三世自空非識不滅識性自空前際",
    "X26n0574_001:0962c05": "後際中際亦空不落空見　要見三世諸佛麼",
    "X26n0574_001:0962c06": "　咄　沿河休害渴　把餅莫言饑。",
    "X26n0574_001:0962c07": "　過去未來并現在　　近在人身人自昧",
    "X26n0574_001:0962c08": "　千變萬化少人知　　混合虗空成一塊",
    "X26n0574_001:0962c09": "依般若波羅蜜多故。",
    "X26n0574_001:0962c10": "脩行人須要智慧百種方便去無始劫來習性調",
    "X26n0574_001:0962c11": "和成一真之性而登彼岸若不見性卒難成就此",
    "X26n0574_001:0962c12": "句是三世諸佛之母十方諸佛依此脩行果行圓",
    "X26n0574_001:0962c13": "滿成等正覺若離此句修行雖經多劫久守勤苦",
    "X26n0574_001:0962c14": "望成大道者鮮矣屬小乘法墮在聲聞緣覺辟支",
    "X26n0574_001:0962c15": "佛鬼仙人僊地仙有為之法終不成就一切聖果",
    "X26n0574_001:0962c16": "須當精進存有能所依般若波羅蜜多法得無上",
    "X26n0574_001:0962c17": "正真之道唯此一事若別脩行過此法者無有是",
    "X26n0574_001:0962c18": "處此是教外別傳此法親見自性方乃傳授千聖",
    "X26n0574_001:0962c19": "不傳自悟自信不容授記圓頓之位獨孤標法參",
    "X26n0574_001:0962c20": "善知識求問至人憑師指示有緣契悟圓頓教沒",
    "X26n0574_001:0962c21": "人情若有私心傳授是外道法有分咐有傳授有",
    "X26n0574_001:0962c22": "得即有失有教有授盡是外道邪見生死根本。",
    "X26n0574_001:0962c23": "仙師云法有三千六百門修行路徑此為真須知",
    "X26n0574_001:0962c24": "有箇玄微處不在三千六百門　仙佛祖師自修",
    "X26n0574_001:0963a01": "自證本無語句亦無一法與人若有一法授記不",
    "X26n0574_001:0963a02": "名釋迦不喚道人道本無言只是教人自脩自悟",
    "X26n0574_001:0963a03": "說著不真除非自見見無可見若被人教壞急須",
    "X26n0574_001:0963a04": "吐去大凡為人須從自己流出無價寶珠用之無",
    "X26n0574_001:0963a05": "盡上根之人一聞千悟具大總持中下之機多聞",
    "X26n0574_001:0963a06": "多不信　太上云上士聞道勤而行之中士聞道",
    "X26n0574_001:0963a07": "若存若亡下士聞道大笑之此乃難信之法希有",
    "X26n0574_001:0963a08": "之事　理會麼　世人只知隨影轉不知離影到",
    "X26n0574_001:0963a09": "家鄉　嗄。",
    "X26n0574_001:0963a10": "　脫落衣裳見本形　　寸絲不掛得安寧",
    "X26n0574_001:0963a11": "　若人要趓渾身影　　便向無陰樹下行",
    "X26n0574_001:0963a12": "得阿耨多羅三藐三菩提。",
    "X26n0574_001:0963a13": "此是西天梵語也阿言無耨多羅言上三藐言正",
    "X26n0574_001:0963a14": "三菩提言真東土翻為正真　又云成等正覺此",
    "X26n0574_001:0963a15": "四箇字須是親見　古云見道方脩道不見復何",
    "X26n0574_001:0963a16": "脩　一大藏經說此四字不能盡諸佛亦說不盡",
    "X26n0574_001:0963a17": "三教聖賢皆脩此四箇字盡歸聖道成等正覺今",
    "X26n0574_001:0963a18": "人若能依此般若波羅蜜多三藐三菩提法脩行",
    "X26n0574_001:0963a19": "廓然頓悟親見無上正真自知當來仙佛直超聖",
    "X26n0574_001:0963a20": "果　要見無上正真麼　頭頭顯露　物物周圓。",
    "X26n0574_001:0963a21": "　妙道虗空是祖宗　　分明應化不相同",
    "X26n0574_001:0963a22": "　若人悟得真常道　　便識從前舊主公",
    "X26n0574_001:0963a23": "故知般若波羅蜜多。",
    "X26n0574_001:0963a24": "因脩行得見無上正真之道知般若波羅蜜多之",
    "X26n0574_001:0963b01": "神力也且過去諸佛慈悲憐憫眾生百種智慧方",
    "X26n0574_001:0963b02": "便之力隨之利物接引後來設像化人使泥塑木",
    "X26n0574_001:0963b03": "雕黃卷赤軸說因說果但以假名引導有情將善",
    "X26n0574_001:0963b04": "惡報應之事天堂地獄之說使人改惡向善離假",
    "X26n0574_001:0963b05": "歸真聲聞緣覺十聖三賢諸佛地位次第接引。",
    "X26n0574_001:0963b06": "僊師云千里程途逐步而進　釋云千仞寶臺非",
    "X26n0574_001:0963b07": "一圾而上　忽然自悟自見本性超過諸佛位次",
    "X26n0574_001:0963b08": "一超直入如來地若不見性向外馳求終不成就",
    "X26n0574_001:0963b09": "悟有年月有日有時　古云學道先須有悟由",
    "X26n0574_001:0963b10": "　若無悟離文字外行住坐臥火急自救一同頓悟",
    "X26n0574_001:0963b11": "　道云千日學道悟在一時只這一時便得輕快",
    "X26n0574_001:0963b12": "諸上善人同歸一處若是學解就古人唾津盡是",
    "X26n0574_001:0963b13": "外道邪見生死各路隨業受報不可共語豈不聞",
    "X26n0574_001:0963b14": "須菩提塵點劫前脩行直至釋迦會下解空第一",
    "X26n0574_001:0963b15": "方等會中金剛請問四句偈廓然頓悟涕泪哭泣",
    "X26n0574_001:0963b16": "自歎云前所得慧眼未聞此經三世諸佛皆從此",
    "X26n0574_001:0963b17": "經流出　如何是此經　看時無一字　當處放",
    "X26n0574_001:0963b18": "光明。",
    "X26n0574_001:0963b19": "　不憑智慧渡深河　　萬劫沉淪溺浪波",
    "X26n0574_001:0963b20": "　既登彼岸歸真道　　何須更念薩婆訶",
    "X26n0574_001:0963b21": "是大神呪。",
    "X26n0574_001:0963b22": "若會波羅蜜多便見是大神呪此神咒人人俱有",
    "X26n0574_001:0963b23": "不脩不見亦是眾生心地法門有大神通　道云",
    "X26n0574_001:0963b24": "心有主宰萬邪難侵　儒云心正可以辟邪　度",
    "X26n0574_001:0963c01": "人經云萬邪不干神明護門　能驅邪立正變死",
    "X26n0574_001:0963c02": "人作活人改魔境為仙境頭頭示現物物全彰信",
    "X26n0574_001:0963c03": "手拈來百無妨礙此大神呪舉心動念鬼神滅爽",
    "X26n0574_001:0963c04": "返本還源外道魂驚精靈伏罔此蜜呪也　識此",
    "X26n0574_001:0963c05": "呪麼　神通并妙用　何處不相隨。",
    "X26n0574_001:0963c06": "　有大威神力　　伏劍邪魔息",
    "X26n0574_001:0963c07": "　何處不相隨　　同居人不識",
    "X26n0574_001:0963c08": "是大明呪。",
    "X26n0574_001:0963c09": "既有大威神力一點靈光自然晃耀照徹十方射",
    "X26n0574_001:0963c10": "透三界山河大地無有隔礙過於日月無處不照",
    "X26n0574_001:0963c11": "　呂祖云一點心燈焰焰生不勞挑剔朗然明得",
    "X26n0574_001:0963c12": "來照破人間暗獨放寒光滿太清　雖然說破自",
    "X26n0574_001:0963c13": "不了不明　要明麼　拂却鏡上塵　便見本來",
    "X26n0574_001:0963c14": "面。",
    "X26n0574_001:0963c15": "　燁燁光輝滿大千　　愚人不見被情牽",
    "X26n0574_001:0963c16": "　若能放下渾無物　　依舊心天性月圓",
    "X26n0574_001:0963c17": "是無上呪。",
    "X26n0574_001:0963c18": "得見自己光明照見從前黑暗無有能極者此神",
    "X26n0574_001:0963c19": "呪最上無過於此是為第一一切諸法皆不出於",
    "X26n0574_001:0963c20": "心呪是無上呪也　道云心是眾之王　釋云心",
    "X26n0574_001:0963c21": "是法中王　所以無上也　只一件　王不動萬",
    "X26n0574_001:0963c22": "姓自安心不亂諸邪不起　理會麼。",
    "X26n0574_001:0963c23": "　心呪最無上　　要去閑思想",
    "X26n0574_001:0963c24": "　人牛不見時　　便是靈山長",
    "X26n0574_001:0964a01": "是無等等呪。",
    "X26n0574_001:0964a02": "此神呪無有等齊者不可說不可比無有邊際此",
    "X26n0574_001:0964a03": "呪世間少時說著難信須是親見此呪　要見此",
    "X26n0574_001:0964a04": "呪麼　放開包裹太虗空　收來難立纖毫物。",
    "X26n0574_001:0964a05": "　本來無等件　　神性獨為尊　　乾坤難覆載",
    "X26n0574_001:0964a06": "　萬古鎮常存",
    "X26n0574_001:0964a07": "能除一切苦。",
    "X26n0574_001:0964a08": "若得見性有甚苦厄　佛意慈悲愍眾生墮在世",
    "X26n0574_001:0964a09": "間流浪經劫受苦無窮不能返本是以應現種種",
    "X26n0574_001:0964a10": "相出現於世設種種方便救度群迷同出火院若",
    "X26n0574_001:0964a11": "有智慧之人諦聽大道之言只究心地莫去旁求",
    "X26n0574_001:0964a12": "初則打掃潔淨去累劫之習性　大顛云開池不",
    "X26n0574_001:0964a13": "待月池成月自來　脩行人先要心地清淨自然",
    "X26n0574_001:0964a14": "道生　儒云以禮制心　釋云在於閑處收攝其",
    "X26n0574_001:0964a15": "心　道云降心絕念三教聖人只教眾生心閒清",
    "X26n0574_001:0964a16": "虗心若無染自然見性若得見性永免輪迴更不",
    "X26n0574_001:0964a17": "受得不死不生之道且從上諸佛諸聖久受勤苦",
    "X26n0574_001:0964a18": "方得見性心心念念處處逢源　且道末後向甚",
    "X26n0574_001:0964a19": "麼處去　不省處處迷歸路　悟來時時在本鄉。",
    "X26n0574_001:0964a20": "　仙佛出世為何因　　皆因慈愍眾沉淪",
    "X26n0574_001:0964a21": "　若人肯到船頭上　　免做拖泥帶水人",
    "X26n0574_001:0964a22": "真實不虗。",
    "X26n0574_001:0964a23": "是真實法語非虗華之言一切諸佛說此神呪度",
    "X26n0574_001:0964a24": "脫有情不是異語不是謙言　永嘉云證實相無",
    "X26n0574_001:0964b01": "人法剎那滅却阿毗業　凡所有相皆是虗妄惟",
    "X26n0574_001:0964b02": "此無相之相是真實之相大千俱壞此相不壞因",
    "X26n0574_001:0964b03": "甚不壞　道有云有形終是假無相是真人　又",
    "X26n0574_001:0964b04": "云百骸俱消散一物鎮長靈　道經云元始懸一",
    "X26n0574_001:0964b05": "寶珠在空玄之中　佛經云我有無價寶珠繫在",
    "X26n0574_001:0964b06": "衣裡日夜推究忽然見牟尼寶珠　又云牟尼珠",
    "X26n0574_001:0964b07": "人不識如來藏裡親收得　然雖如是見道易守",
    "X26n0574_001:0964b08": "道難　要見此珠麼　圓陀陀　光爍爍　轉轆",
    "X26n0574_001:0964b09": "轆　活鱍鱍　常對曰　不可棺(音斡援之)。",
    "X26n0574_001:0964b10": "　真實光明無價珠　　人人分上沒差殊",
    "X26n0574_001:0964b11": "　只因些子誵訛處　　雲起青天月色無",
    "X26n0574_001:0964b12": "故說般若波羅蜜多呪。",
    "X26n0574_001:0964b13": "因脩行到此知般若神呪之功最大此句結前多",
    "X26n0574_001:0964b14": "種方便總歸為一具大總持同歸一心之法　古",
    "X26n0574_001:0964b15": "云應觀法界性一切惟心造　仙真云善惡存亡",
    "X26n0574_001:0964b16": "總在心　大顛云迷者為含藏識死後作毒蛇悟",
    "X26n0574_001:0964b17": "者為秘蜜神呪得無生法如來有密語迦葉不隱",
    "X26n0574_001:0964b18": "藏語此神呪若人專心受持功行圓滿常持此咒",
    "X26n0574_001:0964b19": "鬼神遠離諸天寂聽常懽喜　理會得麼　非是",
    "X26n0574_001:0964b20": "口誦要心受持大開著眼休教走了○要見此咒",
    "X26n0574_001:0964b21": "麼　不在外　不在內　不在中間與內外　且",
    "X26n0574_001:0964b22": "道在甚麼去處會會麼　不離當處　休教迷了。",
    "X26n0574_001:0964b23": "　性海寬洪怕起風　　風纔起處浪飜空",
    "X26n0574_001:0964b24": "　一朝風定波濤靜　　一輪月印水晶宮",
    "X26n0574_001:0964c01": "即說咒曰。",
    "X26n0574_001:0964c02": "舉起四句偈擁護持經人不離左右順念逆念世",
    "X26n0574_001:0964c03": "間一切所求無不果遂十二時中不可忘却　會",
    "X26n0574_001:0964c04": "麼　休教錯認了。",
    "X26n0574_001:0964c05": "　萬聖千賢在己身　　休教昧了本來真",
    "X26n0574_001:0964c06": "　因何苦勸重重舉　　一番提起一番新",
    "X26n0574_001:0964c07": "揭諦揭諦",
    "X26n0574_001:0964c08": "揭諦者人空又揭諦者法空人法俱空二空全忘",
    "X26n0574_001:0964c09": "也　道云自心不動之後復有無極真機　洞仙",
    "X26n0574_001:0964c10": "云人牛不見杳無踪月色光含萬象空　且人空",
    "X26n0574_001:0964c11": "者只是教人忘形忘體法空者只是教人忘情絕",
    "X26n0574_001:0964c12": "念萬法俱捐善惡俱混不執己身不著於相忽然",
    "X26n0574_001:0964c13": "外不知有己身內不省有己心遠不知有諸物到",
    "X26n0574_001:0964c14": "這里脫體全忘自然見箇消息說箇消息又是執",
    "X26n0574_001:0964c15": "於事也　大顛云不勞懸古鏡天曉自分明　且",
    "X26n0574_001:0964c16": "道如何是天曉　金鷄三唱罷　擁出一輪紅。",
    "X26n0574_001:0964c17": "　人法雙忘萬事休　　香爐無火冷颼颼",
    "X26n0574_001:0964c18": "　一聲新雁遼天外　　遠水長天一色秋",
    "X26n0574_001:0964c19": "波羅揭諦",
    "X26n0574_001:0964c20": "波羅揭諦者到空無所空是也　仙師云既無所",
    "X26n0574_001:0964c21": "空徹底淨　虎眼禪師云不識亦空著所空　若",
    "X26n0574_001:0964c22": "是既無所空得到彼岸若到彼岸其彼岸亦須離",
    "X26n0574_001:0964c23": "而再進則永不受生輪迴斷生死息　且道無生",
    "X26n0574_001:0964c24": "無死是箇甚麼　認得麼　休睡著　咦　他也",
    "X26n0574_001:0965a01": "轉　你也轉　對著面　尋不見　若要見　待",
    "X26n0574_001:0965a02": "成片。",
    "X26n0574_001:0965a03": "　空無所空徹底除　　坦然歸去合清虗",
    "X26n0574_001:0965a04": "　莫煉頑空休失本　　自然體道契真如",
    "X26n0574_001:0965a05": "波羅僧揭諦",
    "X26n0574_001:0965a06": "波羅僧揭諦者是諸佛清淨境界也五慾塵勞染",
    "X26n0574_001:0965a07": "污不得如仙佛慈愍眾生隨機應化救度群迷在",
    "X26n0574_001:0965a08": "異類中行龍蛇混襍凡聖同居逆行順行聖賢莫",
    "X26n0574_001:0965a09": "測如月在水應現千江如同一月其真月本在天",
    "X26n0574_001:0965a10": "端拿捉不得染污不得　要拿捉得麼　雖然親",
    "X26n0574_001:0965a11": "見應難捉　除非身在太虗中。",
    "X26n0574_001:0965a12": "　清淨境界沒思量　　不染纖塵是道場",
    "X26n0574_001:0965a13": "　試觀十五三更月　　影現千江百不妨",
    "X26n0574_001:0965a14": "菩提薩婆訶",
    "X26n0574_001:0965a15": "大顛云菩提是初薩婆訶是末　且脩行入起初",
    "X26n0574_001:0965a16": "先須發菩提心勇猛精進日夜為道　古云道念",
    "X26n0574_001:0965a17": "若還比雜念成仙成佛已多時　只是學人不肯",
    "X26n0574_001:0965a18": "驀直便行三心二意故不能到　仙師云數他堠",
    "X26n0574_001:0965a19": "(堠音後封堠五里一堠)子却不行口念長安心不徹　若是",
    "X26n0574_001:0965a20": "有志底人一刀兩段脩道學佛更無退轉又守不",
    "X26n0574_001:0965a21": "怠忽然悟道達本性空即得菩提超出三界了無",
    "X26n0574_001:0965a22": "所了得無所得蕩然清淨則到極樂之所受用無",
    "X26n0574_001:0965a23": "盡故曰薩婆訶　且道行到甚地面是徹頭處",
    "X26n0574_001:0965a24": "　水窮山極處　寸草不生時　省麼。",
    "X26n0574_001:0965b01": "　先發菩提一片心　　次教萬慮不相侵",
    "X26n0574_001:0965b02": "　直教鑽透虗空髓　　拔出從前治病鍼",
    "X26n0574_001:0965b03": "註經已畢更留一篇請晚學同志詳覽研窮二十",
    "X26n0574_001:0965b04": "年後有出身之路休要忘了老何到岸",
    "X26n0574_001:0965b05": "高師不在此限。",
    "X26n0574_001:0965b06": "　法本從心生　　還是從心滅　　生滅盡由誰",
    "X26n0574_001:0965b07": "　請君自辨別　　既然皆己心　　何用他人說",
    "X26n0574_001:0965b08": "　直須自下手　　扭出鐵牛血　　戎繩暮鼻穿",
    "X26n0574_001:0965b09": "　攙定虗空結　　絟在無為柱　　不使他顛劣",
    "X26n0574_001:0965b10": "　莫認賊為子　　心法都忘絕　　休教他瞞我",
    "X26n0574_001:0965b11": "　一拳先打徹　　觀心亦無心　　觀法法亦輟",
    "X26n0574_001:0965b12": "　人牛不見時　　碧天清皎潔　　秋月一般圓",
    "X26n0574_001:0965b13": "　彼此難分別",
    "X26n0574_001:0965b15": "般若波羅蜜多心經(終)",
    "X26n0574_001:0965b17": "夫般若心經者諸佛肝心眾聖命脉也以故自唐",
    "X26n0574_001:0965b18": "以降釋家甚多比偶得無垢居士張九成之所註",
    "X26n0574_001:0965b19": "一本於書林禪教竝舉內外兼明真暗夜明灯霧",
    "X26n0574_001:0965b20": "海南針也仍加和点命工繡梓欲廣其傳豈非佛",
    "X26n0574_001:0965b21": "法良財色空之妙處哉。旹正保二(己酉)中冬日書",
    "X26n0574_001:0965b22": "於東山圓通峯之[艸-屮]庵"
}