{
    "X04n0223_065:0440b13": "大方廣佛新華嚴經合論卷第六十五",
    "X04n0223_065:0440b14": "唐于闐國三藏沙門實叉難陀譯經",
    "X04n0223_065:0440b15": "唐太原方山長者李通玄造論",
    "X04n0223_065:0440b16": "唐福州開元寺沙門志寧釐經合論",
    "X04n0223_065:0440b17": "十地品第二十六之十三",
    "X04n0223_065:0440b18": "【經】爾時金剛藏菩薩摩訶薩告解脫月菩薩言佛子",
    "X04n0223_065:0440b19": "菩薩摩訶薩從初地乃至第九地以如是無量智慧",
    "X04n0223_065:0440b20": "觀察覺了已善思惟修習善滿足白法集無邊助道",
    "X04n0223_065:0440b21": "法增長大福德智慧廣行大悲知世界差別入眾生",
    "X04n0223_065:0440b22": "界稠林入如來所行處隨順如來寂滅行常觀察如",
    "X04n0223_065:0440b23": "來力無所畏不共佛法名為得一切種一切智智受",
    "X04n0223_065:0440b24": "職位佛子菩薩摩訶薩以如是智慧入受職地已即",
    "X04n0223_065:0440c01": "得菩薩離垢三昧入法界差別三昧莊嚴道場三昧",
    "X04n0223_065:0440c02": "一切種華光三昧海藏三昧海印三昧虗空界廣大",
    "X04n0223_065:0440c03": "三昧觀一切法自性三昧知一切眾生心行三昧一",
    "X04n0223_065:0440c04": "切佛皆現前三昧如是等百萬阿僧祇三昧皆現在",
    "X04n0223_065:0440c05": "前菩薩於此一切三昧若入若起皆得善巧亦善了",
    "X04n0223_065:0440c06": "知一切三昧所作差別其最後三昧名受一切智勝",
    "X04n0223_065:0440c07": "職位此三昧現在前時有大寶蓮華忽然出生其華",
    "X04n0223_065:0440c08": "廣大量等百萬三千大千世界以眾妙寶間錯莊嚴",
    "X04n0223_065:0440c09": "超過一切世間境界出世善根之所生起知諸法如",
    "X04n0223_065:0440c10": "幻性眾行所成恒放光明普照法界非諸天處之所",
    "X04n0223_065:0440c11": "能有毗琉璃摩尼寶為莖栴檀王為臺碼碯為鬚閻",
    "X04n0223_065:0440c12": "浮檀金為葉其華常有無量光明眾寶為藏寶網彌",
    "X04n0223_065:0440c13": "覆十三千大千世界微塵數蓮華以為眷屬爾時菩",
    "X04n0223_065:0440c14": "薩坐此華座身相大小正相稱可無量菩薩以為眷",
    "X04n0223_065:0440c15": "屬各坐其餘蓮華之上周帀圍遶一一各得百萬三",
    "X04n0223_065:0440c16": "昧向大菩薩一心瞻仰佛子此大菩薩并其眷屬坐",
    "X04n0223_065:0440c17": "華座時所有光明及以言音普皆充滿十方法界一",
    "X04n0223_065:0440c18": "切世界咸悉震動惡趣休息國土嚴淨同行菩薩靡",
    "X04n0223_065:0440c19": "不來集人天音樂同時發聲所有眾生悉得安樂以",
    "X04n0223_065:0440c20": "不思議供養之具供一切佛諸佛眾會悉皆顯現佛",
    "X04n0223_065:0440c21": "子此菩薩坐彼大蓮華座時於兩足下放百萬阿僧",
    "X04n0223_065:0440c22": "祇光明普照十方諸大地獄滅眾生苦於兩膝輪放",
    "X04n0223_065:0440c23": "百萬阿僧祇光明普照十方諸畜生趣滅眾生苦於",
    "X04n0223_065:0440c24": "臍輪中放百萬阿僧祇光明普照十方閻羅王界滅",
    "X04n0223_065:0441a01": "眾生苦從左右脇放百萬阿僧祇光明普照十方一",
    "X04n0223_065:0441a02": "切人趣滅眾生苦從兩手中放百萬阿僧祇光明普",
    "X04n0223_065:0441a03": "照十方一切諸天及阿脩羅所有宮殿從兩肩上放",
    "X04n0223_065:0441a04": "百萬阿僧祇光明普照十方一切聲聞從其項背放",
    "X04n0223_065:0441a05": "百萬阿僧祇光明普照十方辟支佛身從其面門故",
    "X04n0223_065:0441a06": "百萬阿僧祇光明普照十方初始發心乃至九地諸",
    "X04n0223_065:0441a07": "菩薩身從兩眉間放百萬阿僧祇光明普照十方受",
    "X04n0223_065:0441a08": "職菩薩令魔宮殿悉皆不現從其頂上放百萬阿僧",
    "X04n0223_065:0441a09": "祇三千大千世界微塵數光明普照十方一切世界",
    "X04n0223_065:0441a10": "諸佛如來道場眾會右遶十帀住虗空中成光明網",
    "X04n0223_065:0441a11": "名熾然光明發起種種諸供養事供養於佛餘諸菩",
    "X04n0223_065:0441a12": "薩從初發心乃至九地所有供養而比於此百分不",
    "X04n0223_065:0441a13": "及一乃至算數譬喻所不能及其光明網普於十方",
    "X04n0223_065:0441a14": "一一如來眾會之前雨眾妙香華鬘衣服幢幡寶蓋",
    "X04n0223_065:0441a15": "諸摩尼等莊嚴之具以為供養皆從出世善根所生",
    "X04n0223_065:0441a16": "超過一切世間境界若有眾生見知此者皆於阿耨",
    "X04n0223_065:0441a17": "多羅三藐三菩提得不退轉佛子此大光明作於如",
    "X04n0223_065:0441a18": "是供養事畢復遶十方一切世界一一諸佛道場眾",
    "X04n0223_065:0441a19": "會經十帀已從諸如來足下而入爾時諸佛及諸菩",
    "X04n0223_065:0441a20": "薩知某世界中某菩薩摩訶薩能行如是廣大之行",
    "X04n0223_065:0441a21": "到受職位佛子是時十方無量無邊乃至九地諸菩",
    "X04n0223_065:0441a22": "薩眾皆來圍遶恭敬供養一心觀察正觀察時其諸",
    "X04n0223_065:0441a23": "菩薩即各獲得十千三昧當爾之時十方所有受職",
    "X04n0223_065:0441a24": "菩薩皆於金剛莊嚴臆德相中出大光明名能壞魔",
    "X04n0223_065:0441b01": "怨百萬阿僧祇光明以為眷屬普照十方現於無量",
    "X04n0223_065:0441b02": "神通變化作是事已而來入此菩薩摩訶薩金剛莊",
    "X04n0223_065:0441b03": "嚴臆德相中其光入已令此菩薩所有智慧勢力增",
    "X04n0223_065:0441b04": "長過百千倍。",
    "X04n0223_065:0441b05": "【論】第三段有六十八行半經明此位菩薩坐蓮華",
    "X04n0223_065:0441b06": "座為大法師受十地佛大職位分第二隨文釋義",
    "X04n0223_065:0441b07": "於此段中復分為十段一從初爾時金剛藏菩薩",
    "X04n0223_065:0441b08": "已下至受職位有七行經明此位菩薩從初地至",
    "X04n0223_065:0441b09": "第九地修大福智大慈悲行滿入眾生界入如來",
    "X04n0223_065:0441b10": "所行分二佛子已下至授一切智勝職位有八行",
    "X04n0223_065:0441b11": "半經明此位菩薩得十三昧及一切諸三昧現前",
    "X04n0223_065:0441b12": "分三此三昧現在前時已下至以為眷屬有八行",
    "X04n0223_065:0441b13": "經明此位菩薩以三昧力福德感報蓮華出興分",
    "X04n0223_065:0441b14": "四爾時已下至一心瞻仰有三行經明此位菩薩",
    "X04n0223_065:0441b15": "并諸眷屬菩薩身處華座與華量等分五佛子已",
    "X04n0223_065:0441b16": "下至諸佛眾會悉皆顯現有五行經明此位菩薩",
    "X04n0223_065:0441b17": "坐華座已言音普充滿十方世界自然震動一切",
    "X04n0223_065:0441b18": "樂音自鳴及以不思議供養之具供佛分六佛子",
    "X04n0223_065:0441b19": "已下至得不退轉有二十四行半經明此位菩薩",
    "X04n0223_065:0441b20": "處座放光教化眾生及供佛分七佛子已下至從",
    "X04n0223_065:0441b21": "諸如來足下而入有兩行半經明此位菩薩所放",
    "X04n0223_065:0441b22": "光明遶十方界入佛足下分八爾時已下至到受",
    "X04n0223_065:0441b23": "職位有兩行經明十方諸佛菩薩皆悉咸知此有",
    "X04n0223_065:0441b24": "菩薩受職分九佛子已下至即各獲得十千三昧",
    "X04n0223_065:0441c01": "可兩行半經明九地菩薩皆來恭敬獲益分十當",
    "X04n0223_065:0441c02": "爾之時已下有五行半經明此十方同受職菩薩",
    "X04n0223_065:0441c03": "放臆德光明普照十方來入此菩薩臆德令勢力",
    "X04n0223_065:0441c04": "增長過百千倍分第一段七行經明從初地至第",
    "X04n0223_065:0441c05": "九地以分分白淨法修助道行觀察眾法修習福",
    "X04n0223_065:0441c06": "德智慧廣行大悲並為成就此十地根本智悲之",
    "X04n0223_065:0441c07": "地至此地滿故明元將一切諸佛智悲之地以作",
    "X04n0223_065:0441c08": "五位修行從初發心住已至此諸佛智地故從初",
    "X04n0223_065:0441c09": "發心有五種發心不離一念五種初發心者一十",
    "X04n0223_065:0441c10": "住初發心二十行初發心三十迴向初發心四十",
    "X04n0223_065:0441c11": "地初發心五十一地初發心如是五位初發心皆",
    "X04n0223_065:0441c12": "不異如來根本智而起初發心故為智體無始終",
    "X04n0223_065:0441c13": "此五種初發心皆無始終為非情識能所見故非",
    "X04n0223_065:0441c14": "時日歲月所攝故如是五位皆一時發故一如十",
    "X04n0223_065:0441c15": "住初發心即以其止心不亂開發如來根本智慧",
    "X04n0223_065:0441c16": "即以妙峯山德雲比丘得憶念諸佛智慧光明門",
    "X04n0223_065:0441c17": "山者止也即初從凡夫地止心不亂即佛智慧現",
    "X04n0223_065:0441c18": "入如來智慧地名初發心住二如十行初發心即",
    "X04n0223_065:0441c19": "明於諸佛智慧中行行無染即以三眼國善見比",
    "X04n0223_065:0441c20": "丘林中經行比丘表行無染林中經行表行無住",
    "X04n0223_065:0441c21": "三眼表佛眼法眼智眼此眼自得如來智慧三眼",
    "X04n0223_065:0441c22": "復利一切眾生即行無所著故三十迴向初發心",
    "X04n0223_065:0441c23": "即以鬻香長者青蓮華即明和合諸香賣鬻香而",
    "X04n0223_065:0441c24": "居即明以十迴向門起無限大願門和融悲智法",
    "X04n0223_065:0442a01": "身使令均平等進故青蓮華者明於諸妙色香無",
    "X04n0223_065:0442a02": "染也四十地初發心修長養大慈大悲增勝即以",
    "X04n0223_065:0442a03": "夜神婆珊婆演底此云春生主當神以表大悲主",
    "X04n0223_065:0442a04": "當眾生發生菩提芽故五第十一地以無作任運",
    "X04n0223_065:0442a05": "大悲初發心即以摩耶夫人生諸佛為首即明從",
    "X04n0223_065:0442a06": "悲生智教化眾生故如上初發心有此五種逆順",
    "X04n0223_065:0442a07": "不同總在初心之中一時具足無前後際皆以法",
    "X04n0223_065:0442a08": "界大智為體故不可說前後古今之解此一段七",
    "X04n0223_065:0442a09": "行經明成無前後古今之大智大悲法界眾生界",
    "X04n0223_065:0442a10": "佛行滿故至大法王職處入眾生生死稠林分第",
    "X04n0223_065:0442a11": "二段中有八行半經明此位菩薩入此職位之中",
    "X04n0223_065:0442a12": "即得十種三昧及一切三昧其初離垢三昧者云",
    "X04n0223_065:0442a13": "正定也明此地悉離染淨涅槃悲智功用不均平",
    "X04n0223_065:0442a14": "垢故名離垢三昧不同三乘離生死取涅槃及淨",
    "X04n0223_065:0442a15": "土垢故亦不同下地菩薩調治智悲生死涅槃萬",
    "X04n0223_065:0442a16": "行未自在垢故此地菩薩離如是垢故名為離垢",
    "X04n0223_065:0442a17": "三昧明以法界無作智印印諸境界無非智境更",
    "X04n0223_065:0442a18": "無能所生死涅槃染淨等障故名離垢三昧又三",
    "X04n0223_065:0442a19": "之言正正者明一止即是正字故明此地菩薩以",
    "X04n0223_065:0442a20": "一大普光明智性自無依曰止恒以此智常照諸",
    "X04n0223_065:0442a21": "境名之曰正昧之云定定者以智利生不迷諸見",
    "X04n0223_065:0442a22": "名之為定明從初地修諸方便助菩提分至此地",
    "X04n0223_065:0442a23": "所作功行無功習氣亦無故名離垢三昧又云三",
    "X04n0223_065:0442a24": "昧者是正受以明此位以無依住無功智任自徧",
    "X04n0223_065:0442b01": "周故名離垢三昧故此明無功之智任自徧周故",
    "X04n0223_065:0442b02": "入法界差別三昧者是無功用智任運隨用應事",
    "X04n0223_065:0442b03": "施為是差別智故明用不離體不離無作根本智",
    "X04n0223_065:0442b04": "故莊嚴道場三昧者有諸佛成道轉法輪處徧至",
    "X04n0223_065:0442b05": "其中身行及以眾寶莊嚴故一切種華光三昧者",
    "X04n0223_065:0442b06": "明以三昧行光照燭一切眾生故海藏三昧者明",
    "X04n0223_065:0442b07": "含藏眾法故如海具十德喻等海印三昧者以大",
    "X04n0223_065:0442b08": "智海印自性圓明清淨無垢印三世諸境界咸現",
    "X04n0223_065:0442b09": "其中虗空界廣大三昧者明法空智體所照自體",
    "X04n0223_065:0442b10": "無限徧故觀一切法自性三昧者明以智觀照諸",
    "X04n0223_065:0442b11": "法無自性無他性自在故知一切眾生心行三昧",
    "X04n0223_065:0442b12": "者以智知根隨根濟度故一切佛現前三昧者明",
    "X04n0223_065:0442b13": "此離垢三昧與體性三昧並與一切諸佛同一體",
    "X04n0223_065:0442b14": "相故如是等已下總與無數三昧皆現在前菩薩",
    "X04n0223_065:0442b15": "於此一切三昧若入若起皆得善巧者明一身入",
    "X04n0223_065:0442b16": "多身起多身入一身起又起中入入中起又於一",
    "X04n0223_065:0442b17": "三昧中分別多眾生心行所行多三昧境界教多",
    "X04n0223_065:0442b18": "眾生而不失時最後三昧名受一切勝職位者此",
    "X04n0223_065:0442b19": "是十地智滿行周平等無作大悲任運處世利眾",
    "X04n0223_065:0442b20": "生定如是眾多三昧皆從體性無作法身法界普",
    "X04n0223_065:0442b21": "光明智寂用無礙三昧起故如是三昧非是三乘",
    "X04n0223_065:0442b22": "修寂靜者求出三界者樂生淨土者之境界是達",
    "X04n0223_065:0442b23": "一切無明便成大智是便以一切眾生身土微塵",
    "X04n0223_065:0442b24": "總含佛國者之境界此寂用無依大智三昧是一",
    "X04n0223_065:0442c01": "切諸佛根本智體用無盡藏王能隨一切眾生無",
    "X04n0223_065:0442c02": "限情意化不失時然無作者故第三此三昧現在",
    "X04n0223_065:0442c03": "前時已下有七行半經明受職菩薩約報華生經",
    "X04n0223_065:0442c04": "云此三昧現在前時有大蓮華忽然出生此是受",
    "X04n0223_065:0442c05": "職菩薩自悲智行滿法合等用法界利益眾生之",
    "X04n0223_065:0442c06": "報得是十地之中最後三昧身也其華量等百萬",
    "X04n0223_065:0442c07": "三千大千世界者千箇百億四天下為一小千千",
    "X04n0223_065:0442c08": "箇小千為一中千千箇中千為一大千今云量等",
    "X04n0223_065:0442c09": "百萬三千大千世界者意明無限量之大稱已下",
    "X04n0223_065:0442c10": "莊嚴如經自具經云出世善根之所生起者非是",
    "X04n0223_065:0442c11": "超過三界淨土菩薩及二乘變易生死菩薩諸善",
    "X04n0223_065:0442c12": "根所不能知故是知諸法如幻性所成恒放光明",
    "X04n0223_065:0442c13": "普照法界此配善根因果如蓮華以毗琉璃摩尼",
    "X04n0223_065:0442c14": "寶為莖者毗之云光以光明琉璃表法身智身明",
    "X04n0223_065:0442c15": "淨故其摩尼寶光淨無垢似琉璃非琉璃所成但",
    "X04n0223_065:0442c16": "以摩尼為蓮華莖莖者以法身智身性無垢之報",
    "X04n0223_065:0442c17": "果以法身智體與一切諸行作根本故今依果報",
    "X04n0223_065:0442c18": "生蓮華還以法身智體性自清淨以成報故是故",
    "X04n0223_065:0442c19": "光淨摩尼以為其莖栴檀王為臺者明戒定慧解",
    "X04n0223_065:0442c20": "脫解脫知見五分法身之香善根之所生起以法",
    "X04n0223_065:0442c21": "身能成戒定慧等五分法身之香今依果報得以",
    "X04n0223_065:0442c22": "次相資瑪瑙為鬚者是助菩提之分萬行善根之",
    "X04n0223_065:0442c23": "報得此是赤色寶表萬行顯發菩提理智及莊嚴",
    "X04n0223_065:0442c24": "五分法身故互相資發以次而陳閻浮檀金為葉",
    "X04n0223_065:0443a01": "者此金明淨柔耎是慈悲善根所生為慈悲是覆",
    "X04n0223_065:0443a02": "蔭義故其華常有無量光明者智慧法光利生善",
    "X04n0223_065:0443a03": "根所起眾寶為藏者都結此地含藏眾善所生寶",
    "X04n0223_065:0443a04": "網彌覆者善設教網漉諸眾生善根所生十三千",
    "X04n0223_065:0443a05": "大千世界微塵數蓮華以為眷屬者是一行徧一",
    "X04n0223_065:0443a06": "切行一切行徧一行善根所起是主伴萬行自在",
    "X04n0223_065:0443a07": "善根所起如上之華是於普光明殿中初說十信",
    "X04n0223_065:0443a08": "於如來前所現之華諸眷屬眾是如來眉間毫中",
    "X04n0223_065:0443a09": "之眾前是舉果勸修此是行終之果第四爾時已",
    "X04n0223_065:0443a10": "下三行經明此位菩薩處座大小相稱所坐華王",
    "X04n0223_065:0443a11": "之上者是根本智眷屬菩薩坐諸華座者是差別",
    "X04n0223_065:0443a12": "智明此位菩薩智悲萬行徧周如文自具第五佛",
    "X04n0223_065:0443a13": "子已下可五行經明此位菩薩及眷屬處座之時",
    "X04n0223_065:0443a14": "感動興供如文自具第六佛子已下二十四行半",
    "X04n0223_065:0443a15": "經明此位菩薩處座放光濟苦一依身分而作次",
    "X04n0223_065:0443a16": "第以足下光照大地獄苦明足下是所履之行極",
    "X04n0223_065:0443a17": "以濟苦故次兩膝放光照畜生苦明在所履次由",
    "X04n0223_065:0443a18": "於膝之勞苦次臍輪中放光照閻羅王界苦如大",
    "X04n0223_065:0443a19": "地獄無王所攝以極增上惡業猶如電擊直往苦",
    "X04n0223_065:0443a20": "趣小地獄有王所攝臍者眾穢積中之分生死之",
    "X04n0223_065:0443a21": "際迷真之極生死之源如戌亥兩辰配於乾卦是",
    "X04n0223_065:0443a22": "萬象生死在中放光所照也左右兩脇放光照人",
    "X04n0223_065:0443a23": "中苦脇者攝受挾持之處明人處可攝受故兩手",
    "X04n0223_065:0443a24": "放光照諸天脩羅者可引接故兩肩放光照聲聞",
    "X04n0223_065:0443b01": "乘者明能樂聞法敵煩惱故為兩肩近耳明因聞",
    "X04n0223_065:0443b02": "法得果故項背放光照辟支佛者明不樂聞法背",
    "X04n0223_065:0443b03": "佛知見故面門放光是受教故眉間放光是十地",
    "X04n0223_065:0443b04": "中道果故頂上放光是佛極果故餘如文自具第",
    "X04n0223_065:0443b05": "七佛子已下有兩行半經明此位菩薩如上所放",
    "X04n0223_065:0443b06": "光明供養及所作事畢遶十方一切世界一一諸",
    "X04n0223_065:0443b07": "佛道場眾會十帀從諸如來足下而入者十帀者",
    "X04n0223_065:0443b08": "明十法圓滿故光入佛足下者明返果還因故明",
    "X04n0223_065:0443b09": "從普光明殿中起十信心如來於兩足下輪中放",
    "X04n0223_065:0443b10": "光成其十信次十住無足指端放光次十行佛足",
    "X04n0223_065:0443b11": "趺上放光次十迴向膝上放光次十地佛眉間毫",
    "X04n0223_065:0443b12": "中放光今至此十地道滿果終不異初信之法時",
    "X04n0223_065:0443b13": "不移法不異果不異是故十地道滿之光還從佛",
    "X04n0223_065:0443b14": "足下而入明果同因故不異所信之法故明如來",
    "X04n0223_065:0443b15": "示果即因菩薩進修以因即果是故此十地之位",
    "X04n0223_065:0443b16": "返果從因是故光入諸佛足下也亦明行滿故入",
    "X04n0223_065:0443b17": "佛足輪足是行故已下三段可有十行經如文自",
    "X04n0223_065:0443b18": "具。",
    "X04n0223_065:0443b19": "【經】爾時十方一切諸佛從眉間出清淨光明名增益",
    "X04n0223_065:0443b20": "一切智神通無數光明以為眷屬普照十方一切世",
    "X04n0223_065:0443b21": "界右遶十帀示現如來廣大自在開悟無量百千億",
    "X04n0223_065:0443b22": "那由他諸菩薩眾周徧震動一切佛剎滅除一切諸",
    "X04n0223_065:0443b23": "惡道苦隱蔽一切諸魔宮殿示一切佛得菩提處道",
    "X04n0223_065:0443b24": "場眾會莊嚴威德如是普照盡虗空徧法界一切世",
    "X04n0223_065:0443c01": "界已而來至此菩薩會上周帀右遶示現種種莊嚴",
    "X04n0223_065:0443c02": "之事現是事已從大菩薩頂上而入其眷屬光明亦",
    "X04n0223_065:0443c03": "各入彼諸菩薩頂當爾之時此菩薩得先所未得百",
    "X04n0223_065:0443c04": "萬三昧名為已得受職之位入佛境界具足十力墮",
    "X04n0223_065:0443c05": "在佛數佛子如轉輪聖王所生太子母是正后身相",
    "X04n0223_065:0443c06": "具足其轉輪王令此太子坐白象寶妙金之座張大",
    "X04n0223_065:0443c07": "網縵建大幢幡燃香散華奏諸音樂取四大海水置",
    "X04n0223_065:0443c08": "金瓶內王執此瓶灌太子頂是時即名受王職位墮",
    "X04n0223_065:0443c09": "在灌頂剎利王數即能具足行十善道亦得名為轉",
    "X04n0223_065:0443c10": "輪聖王菩薩受職亦復如是諸佛智水灌其頂故名",
    "X04n0223_065:0443c11": "為受職具足如來十種力故墮在佛數佛子是名菩",
    "X04n0223_065:0443c12": "薩受大智職菩薩以此大智職故能行無量百千萬",
    "X04n0223_065:0443c13": "億那由他難行之行增長無量智慧功德名為安住",
    "X04n0223_065:0443c14": "法雲地。",
    "X04n0223_065:0443c15": "【論】第四段有二十二行半經明十方諸佛咸放智",
    "X04n0223_065:0443c16": "光灌頂許可同佛職位分釋義中分為四段一爾",
    "X04n0223_065:0443c17": "時十方一切諸佛已下至墮在佛數有十二行經",
    "X04n0223_065:0443c18": "明此位菩薩受職蒙十方諸佛放光灌頂分二佛",
    "X04n0223_065:0443c19": "子如轉輪聖王已下至亦得名為轉輪聖王有六",
    "X04n0223_065:0443c20": "行經明舉轉輪王受太子職取四大海水而灌其",
    "X04n0223_065:0443c21": "頂喻分三菩薩受職亦復如是已下至墮在佛數",
    "X04n0223_065:0443c22": "可有兩行經明菩薩受職以一切諸佛四智之水",
    "X04n0223_065:0443c23": "光明而灌其頂即墮佛數分四佛子已下至名為",
    "X04n0223_065:0443c24": "安住法雲地可三行經明都結受職智光灌頂德",
    "X04n0223_065:0444a01": "行倍增分已上四段經明十地智滿法合諸佛放",
    "X04n0223_065:0444a02": "光灌頂為智齊諸佛智故以佛果智相印合故又",
    "X04n0223_065:0444a03": "發起增長十一地及佛妙智令成熟故此十地創",
    "X04n0223_065:0444a04": "現佛智十一地方自在故餘如文自具。",
    "X04n0223_065:0444a05": "【經】佛子菩薩摩訶薩住此法雲地如實知欲界集色",
    "X04n0223_065:0444a06": "界集無色界集世界集法界集有為界集無為界集",
    "X04n0223_065:0444a07": "眾生界集識界集虗空界集涅槃界集此菩薩如實",
    "X04n0223_065:0444a08": "知諸見煩惱行集知世界成壞集知聲聞行集辟支",
    "X04n0223_065:0444a09": "佛行集菩薩行集如來力無所畏色身法身集一切",
    "X04n0223_065:0444a10": "種一切智智集示得菩提轉法輪集入一切法分別",
    "X04n0223_065:0444a11": "決定智集舉要言之以一切智知一切集佛子此菩",
    "X04n0223_065:0444a12": "薩摩訶薩以如是上上覺慧如實知眾生業化煩惱",
    "X04n0223_065:0444a13": "化諸見化世界化法界化聲聞化辟支佛化菩薩化",
    "X04n0223_065:0444a14": "如來化一切分別無分別化如是等皆如實知又如",
    "X04n0223_065:0444a15": "實知佛持法持僧持業持煩惱持時持願持供養持",
    "X04n0223_065:0444a16": "行持劫持智持如是等皆如實知又如實知諸佛如",
    "X04n0223_065:0444a17": "來入微細智所謂修行微細智命終微細智受生微",
    "X04n0223_065:0444a18": "細智出家微細智現神通微細智成正覺微細智轉",
    "X04n0223_065:0444a19": "法輪微細智住壽命微細智般涅槃微細智教法住",
    "X04n0223_065:0444a20": "微細智如是等皆如實知又入如來祕密處所謂身",
    "X04n0223_065:0444a21": "祕密語祕密心祕密時非時思量祕密授菩薩記祕",
    "X04n0223_065:0444a22": "密攝眾生祕密種種乘祕密一切眾生根行差別祕",
    "X04n0223_065:0444a23": "密業所作祕密得菩提行祕密如是等皆如實知又",
    "X04n0223_065:0444a24": "知諸佛所有入劫智所謂一劫入阿僧祇劫阿僧祇",
    "X04n0223_065:0444b01": "劫入一劫有數劫入無數劫無數劫入有數劫一念",
    "X04n0223_065:0444b02": "入劫劫入一念劫入非劫非劫入劫有佛劫入無佛",
    "X04n0223_065:0444b03": "劫無佛劫入有佛劫過去未來劫入現在劫現在劫",
    "X04n0223_065:0444b04": "入過去未來劫過去劫入未來劫未來劫入過去劫",
    "X04n0223_065:0444b05": "長劫入短劫短劫入長劫如是等皆如實知又知如",
    "X04n0223_065:0444b06": "來諸所入智所謂入毛道智入微塵智入國土身正",
    "X04n0223_065:0444b07": "覺智入眾生身正覺智入眾生心正覺智入眾生行",
    "X04n0223_065:0444b08": "正覺智入隨順一切處正覺智入示現徧行智入示",
    "X04n0223_065:0444b09": "現順行智入示現逆行智入示現思議不思議世間",
    "X04n0223_065:0444b10": "了知不了知行智入示現聲聞智辟支佛智菩薩行",
    "X04n0223_065:0444b11": "如來行智佛子一切諸佛所有智慧廣大無量此地",
    "X04n0223_065:0444b12": "菩薩皆能得入。",
    "X04n0223_065:0444b13": "【論】第五段有三十六行半經明此位菩薩入廣大",
    "X04n0223_065:0444b14": "微細差別智善知諸集諦分釋義中分為八段一",
    "X04n0223_065:0444b15": "佛子已下至知一切集有八行經明此法雲地知",
    "X04n0223_065:0444b16": "一切集諦分二佛子已下至皆如實知有三行半",
    "X04n0223_065:0444b17": "經明此位菩薩如實知十種化法分三又如實知",
    "X04n0223_065:0444b18": "已下至皆如實知有兩行經明此位菩薩如實知",
    "X04n0223_065:0444b19": "十種持法分四又如實知已下至如是等皆如實",
    "X04n0223_065:0444b20": "知有四行半經明此位菩薩知如來十種微細智",
    "X04n0223_065:0444b21": "分五又入如來祕密處已下至皆如實知有四行",
    "X04n0223_065:0444b22": "經明此位菩薩知如來十種祕密分六又知諸佛",
    "X04n0223_065:0444b23": "已下至皆如實知有七行經明此位菩薩知如來",
    "X04n0223_065:0444b24": "逆順劫相入分七又知如來諸所入知已下至菩",
    "X04n0223_065:0444c01": "薩行如來行智有六行半經明此位菩薩入十三",
    "X04n0223_065:0444c02": "種智分八佛子已下至皆能得入有一行半經明",
    "X04n0223_065:0444c03": "此位菩薩能入如來廣大智慧分從第一段八行",
    "X04n0223_065:0444c04": "經中經云如實知欲界集者以五蘊是三界同迷",
    "X04n0223_065:0444c05": "以十使煩惱隨於四諦上迷諦無明一諦上具十",
    "X04n0223_065:0444c06": "即欲界集有四十箇苦集以此苦集滅道上二界",
    "X04n0223_065:0444c07": "除瞋各有三十六是有為禪界苦集此上二界禪",
    "X04n0223_065:0444c08": "皆從作意息伏而得是故三界有漏攝故禪消想",
    "X04n0223_065:0444c09": "起三界往來此三界共通一百二十八種煩惱集",
    "X04n0223_065:0444c10": "是三界六道之大體約以五蘊配六根與十使無",
    "X04n0223_065:0444c11": "明相因總有八萬四千及不可數集如八九地已",
    "X04n0223_065:0444c12": "前並已配訖如前知之色界無色界如上可知法",
    "X04n0223_065:0444c13": "界集者明一念稱真智現如上八萬四千及不可",
    "X04n0223_065:0444c14": "說諸塵勞門總法界大智慧解脫解脫知見集總",
    "X04n0223_065:0444c15": "積集智慧之海名為一切種種智海有為界集者",
    "X04n0223_065:0444c16": "三界所有煩惱是亦通三乘折伏現行煩惱得變",
    "X04n0223_065:0444c17": "易生死隨意生身皆是出三界有為集故無為集",
    "X04n0223_065:0444c18": "者唯如來一切智一切種種諸差別智也自餘皆",
    "X04n0223_065:0444c19": "有為故眾生界集及虗空涅槃界集者為善分別",
    "X04n0223_065:0444c20": "從一切智起眾生界虗空界涅槃界各各差別智",
    "X04n0223_065:0444c21": "集此菩薩如實知諸見煩惱行集者身邊等五見",
    "X04n0223_065:0444c22": "及六十二見前地已釋訖知世界成壞集者知三",
    "X04n0223_065:0444c23": "千大千世界及十方一切世界若干劫成若干劫",
    "X04n0223_065:0444c24": "住若干劫壞皆悉知之聲聞行集者以四諦觀厭",
    "X04n0223_065:0445a01": "三界苦忻涅槃樂又觀諸世間苦空無常不淨無",
    "X04n0223_065:0445a02": "有可樂皆磨滅法虗積諸業果苦無斷絕猶如波",
    "X04n0223_065:0445a03": "浪集不善法增長生老病死三十六物共成其身",
    "X04n0223_065:0445a04": "修二百五十戒淨欲界苦修上二界八禪知上界",
    "X04n0223_065:0445a05": "業皆是無常入第九定出三界想入滅盡定身智",
    "X04n0223_065:0445a06": "俱盡寂滅無知如此經下文譬如比丘入寂滅定",
    "X04n0223_065:0445a07": "頭上擊鼓不復聞聲又有聲聞得出三界心厭患",
    "X04n0223_065:0445a08": "分段身化火焚身入變易生死如勝鬘及涅槃經",
    "X04n0223_065:0445a09": "並同此說聲聞二乘淨土菩薩以空觀折伏現行",
    "X04n0223_065:0445a10": "煩惱得變易生死非是斷煩惱為不了無明成根",
    "X04n0223_065:0445a11": "本智故妄為無明實有妄生厭離以厭患心成出",
    "X04n0223_065:0445a12": "過三界分段生死得變易生死住無漏界不受後",
    "X04n0223_065:0445a13": "有三界之身有如化火焚身如涅槃經自有文說",
    "X04n0223_065:0445a14": "皆是厭生死住涅槃集辟支佛行集者十二緣行",
    "X04n0223_065:0445a15": "是此四諦十二緣三乘互參以為九乘如前已述",
    "X04n0223_065:0445a16": "一乘菩薩亦修如此四諦十二緣此十地位內次",
    "X04n0223_065:0445a17": "第而說所修之法是一種修四諦十二緣心量見",
    "X04n0223_065:0445a18": "道各自不同菩薩行集者出纏菩薩六波羅蜜分",
    "X04n0223_065:0445a19": "修慈悲生於淨土道滿方來處世教化眾生大悲",
    "X04n0223_065:0445a20": "菩薩依無相觀四念處七菩提分四攝四無量心",
    "X04n0223_065:0445a21": "十波羅蜜修大慈悲不著三界教化眾生此是依",
    "X04n0223_065:0445a22": "空無相無願無作解脫門而建諸行亦是三乘菩",
    "X04n0223_065:0445a23": "薩所修方便加行所忻行門境界但以三千大千",
    "X04n0223_065:0445a24": "世界為一佛土如此一乘經但約如來根本普光",
    "X04n0223_065:0445b01": "明智境發心所修十波羅蜜四諦十二緣四念處",
    "X04n0223_065:0445b02": "三十七品四攝四無量一切助道皆以自心根本",
    "X04n0223_065:0445b03": "智為體用以智無依無限所作行門報果皆無依",
    "X04n0223_065:0445b04": "無限自他身土重重互相參現以智無限無礙故",
    "X04n0223_065:0445b05": "所有身土自他如幻如影皆無障礙故所修諸行",
    "X04n0223_065:0445b06": "皆智為體是三乘一乘菩薩行集如此經十住十",
    "X04n0223_065:0445b07": "行十迴向十地十一地如是所行方便是一乘菩",
    "X04n0223_065:0445b08": "薩行集如來力無所畏色身法身集力無所畏者",
    "X04n0223_065:0445b09": "十力無畏是也色身者九十七大人之相隨好無",
    "X04n0223_065:0445b10": "盡是法身集者理無得證無縛無解無生無滅不",
    "X04n0223_065:0445b11": "垢不淨是也一切種者是五位加行成熏習種者",
    "X04n0223_065:0445b12": "一切眾生而隨五蘊加行即成無明諸業種故菩",
    "X04n0223_065:0445b13": "薩五位加行以成一切智智之種一切智智者明",
    "X04n0223_065:0445b14": "根本無依住無作智而生差別智三乘名後得智",
    "X04n0223_065:0445b15": "一乘中智直以根本圓明三世一時不分前後得",
    "X04n0223_065:0445b16": "菩提時轉法輪智集者所說十二分教是入一切",
    "X04n0223_065:0445b17": "法分別決定智集者以金剛無礙智慧善分別出",
    "X04n0223_065:0445b18": "世法無不明了無不決定皆無錯謬舉要言之總",
    "X04n0223_065:0445b19": "陳大綱以一切智知一切集者明無不盡知也此",
    "X04n0223_065:0445b20": "是總結已上知一切集竟第二段三行半經云以",
    "X04n0223_065:0445b21": "如是上上覺慧如實知眾生業化者明一切眾生",
    "X04n0223_065:0445b22": "以自煩惱所造業自化其形及所居境土一一自",
    "X04n0223_065:0445b23": "成自形及所居境土所有受用除業更無餘物能",
    "X04n0223_065:0445b24": "與因慳因貪因瞋因愛因憎多者先受皆一一眾",
    "X04n0223_065:0445c01": "生乘諸業化皆如實知煩惱化者乘何煩惱合墮",
    "X04n0223_065:0445c02": "何道因果相稱皆悉知之諸見化者由五見及六",
    "X04n0223_065:0445c03": "十二見緣名色便生執取化生種種諸煩惱身世",
    "X04n0223_065:0445c04": "界化者由自心諸業化生種種諸世界形復於所",
    "X04n0223_065:0445c05": "化世界上復更取之化生諸業法界化者皆從自",
    "X04n0223_065:0445c06": "體清淨智而化生諸境界等聲聞化者隨無漏定",
    "X04n0223_065:0445c07": "起正念力起十八變化等緣覺亦然總明二乘正",
    "X04n0223_065:0445c08": "解脫力隨意念力變化通用菩薩化者隨諸波羅",
    "X04n0223_065:0445c09": "蜜力大悲願力自己解脫知見隨如念力得意生",
    "X04n0223_065:0445c10": "身力而變化種種身種種行如來化者從無作大",
    "X04n0223_065:0445c11": "智普應羣物恒自徧故分別無分別化者以未悟",
    "X04n0223_065:0445c12": "者分別無分別法令一切眾生而開解故又正分",
    "X04n0223_065:0445c13": "別時無分別化故已下總結已上知一切化竟第",
    "X04n0223_065:0445c14": "三段兩行半經明此位菩薩常能憶持此十無量",
    "X04n0223_065:0445c15": "法憶持一一不亂失故佛持知佛所持一切法故",
    "X04n0223_065:0445c16": "法持知法次第故僧持知諸合散性體無離隔故",
    "X04n0223_065:0445c17": "業持知眾生業同異故煩惱持識煩惱相故時持",
    "X04n0223_065:0445c18": "知無始及三世劫時同異總別不遷故已下例知",
    "X04n0223_065:0445c19": "已上知諸持竟四又如實知如來十微細智一段",
    "X04n0223_065:0445c20": "有四行半經明如來於一無依無住無作智任運",
    "X04n0223_065:0445c21": "徧知盡一切法故修行時命終受生出家現神通",
    "X04n0223_065:0445c22": "力成正覺轉法輪住壽命般涅槃教法住如是十",
    "X04n0223_065:0445c23": "事不作念而恒徧知不移時而極三世事故已上",
    "X04n0223_065:0445c24": "微細知竟五又入如是祕密處有四行經入如來",
    "X04n0223_065:0446a01": "十無盡祕密處所謂身祕密者於身塵毛孔中現",
    "X04n0223_065:0446a02": "無量土無量身無量示現成佛示現涅槃無量語",
    "X04n0223_065:0446a03": "業言音如是十事一時同異自在十方咸然總是",
    "X04n0223_065:0446a04": "如來普光明智猶如圓鏡等虗空界一時普應任",
    "X04n0223_065:0446a05": "物所為皆能對現無所造作已上祕密知竟六又知",
    "X04n0223_065:0446a06": "諸佛所有入劫智有七行經一念入阿僧祇劫阿",
    "X04n0223_065:0446a07": "僧祇劫入一念已下如經自具如是長短多少劫",
    "X04n0223_065:0446a08": "相入法者理智無性故為眾生根延促即劫延促",
    "X04n0223_065:0446a09": "如來以智方便一時頓現諸業境界於一同之智",
    "X04n0223_065:0446a10": "各自現見因業時分同異不同破彼迷情定時劫",
    "X04n0223_065:0446a11": "長短之執若無情計智等一時無延促相無劫歲",
    "X04n0223_065:0446a12": "月時日分限已上知劫相入竟七又知如來諸所",
    "X04n0223_065:0446a13": "入智有六行半經明此位菩薩知如來十三種入",
    "X04n0223_065:0446a14": "智所謂毛道智者入不定性眾生起方便智令得",
    "X04n0223_065:0446a15": "正信智入微塵智者入微細眾生道中與之同生",
    "X04n0223_065:0446a16": "引生智慧令得人天住佛善根入國土身正覺智",
    "X04n0223_065:0446a17": "者於佛身中及毛孔之內示現成佛入般涅槃智",
    "X04n0223_065:0446a18": "故入眾生身正覺智者方便行四攝行覺悟眾生",
    "X04n0223_065:0446a19": "是也入眾生心正覺智者以眾生心與如來心同",
    "X04n0223_065:0446a20": "一體性以此如來知一切眾生而隨業接之故入",
    "X04n0223_065:0446a21": "隨順一切處正覺智者一切六道徧生其中隨根",
    "X04n0223_065:0446a22": "覺悟故入示現徧行智者一切眾生行及九十五",
    "X04n0223_065:0446a23": "種外道盡同事智故入示現逆行智者示作惡魔",
    "X04n0223_065:0446a24": "惱惑行者或行於非道無不利生如示作阿闍世",
    "X04n0223_065:0446b01": "王殺害父母等事令信得道業除入示現思議不",
    "X04n0223_065:0446b02": "思議世間了知不了知智者或令世間知是不思",
    "X04n0223_065:0446b03": "議聖行或令世間不能了知是凡是聖餘可准知",
    "X04n0223_065:0446b04": "如經自具已上入如來智竟八佛子已下一行半",
    "X04n0223_065:0446b05": "經總結此位菩薩總能入一切諸佛廣大無量智",
    "X04n0223_065:0446b06": "竟。",
    "X04n0223_065:0446b07": "【經】佛子菩薩摩訶薩住此地即得菩薩不思議解脫",
    "X04n0223_065:0446b08": "無障礙解脫淨觀察解脫普照明解脫如來藏解脫",
    "X04n0223_065:0446b09": "隨順無礙輪解脫通達三世解脫法界藏解脫光明",
    "X04n0223_065:0446b10": "輪解脫無餘境界解脫此十為首有無量百千阿僧",
    "X04n0223_065:0446b11": "祇解脫門皆於此第十地中得如是乃至無量百千",
    "X04n0223_065:0446b12": "阿僧祇三昧門無量百千阿僧祇陀羅尼門無量百",
    "X04n0223_065:0446b13": "千阿僧祇神通門皆悉成就。",
    "X04n0223_065:0446b14": "【論】第六段有七行半經明此位菩薩得十大解脫",
    "X04n0223_065:0446b15": "分釋義此一段中都舉四法一先舉十種不可思",
    "X04n0223_065:0446b16": "議解脫二總舉百千阿僧祇解脫三并舉所得三",
    "X04n0223_065:0446b17": "昧之數四并舉無量百千神通皆如文自具。",
    "X04n0223_065:0446b19": "大方廣佛新華嚴經合論卷第六十五"
}