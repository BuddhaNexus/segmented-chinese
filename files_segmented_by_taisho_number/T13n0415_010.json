{
    "T13n0415_010:0868a02": "大方等大集經菩薩念佛三昧",
    "T13n0415_010:0868a03": "分卷第十",
    "T13n0415_010:0868a05": "隋天竺三藏達磨笈多譯",
    "T13n0415_010:0868a06": "說修習三昧品之餘",
    "T13n0415_010:0868a07": "「時彼慈行如來大化將末，有一比丘名曰樹",
    "T13n0415_010:0868a08": "王，廣為眾生說此三昧，示教利喜。於彼如來、",
    "T13n0415_010:0868a09": "應供、等正覺滅度之後正法之際，有轉輪王",
    "T13n0415_010:0868a10": "名曰天主，具足威德，有大神通、七寶金輪，正",
    "T13n0415_010:0868a11": "法治世。「不空見！彼天主王所居大城名曰因",
    "T13n0415_010:0868a12": "陀羅跋帝(隋名天主城亦名帝幢)，縱廣正等十二由旬。其",
    "T13n0415_010:0868a13": "城內外樓觀、臺殿皆以七寶雜色所成，復以",
    "T13n0415_010:0868a14": "金廊而覆城上。「不空見！彼城四面各有三門，",
    "T13n0415_010:0868a15": "若說其城諸莊嚴事，如上所說精進力王善",
    "T13n0415_010:0868a16": "住大城，莊嚴華麗殊妙無差也。「不空見！後於",
    "T13n0415_010:0868a17": "一時夜過半已，彼天主王睡猶未覺，有淨居",
    "T13n0415_010:0868a18": "天下降王所令王夢見，即於夢中為王說此",
    "T13n0415_010:0868a19": "念佛三昧法門名字：『大王！汝應求此念佛三",
    "T13n0415_010:0868a20": "昧。何以故？若諸菩薩摩訶薩能得成就此三",
    "T13n0415_010:0868a21": "昧者，常不遠離諸佛、世尊，亦於世間出世間，",
    "T13n0415_010:0868a22": "文字、章句、音名、語言皆悉明了，具足辯才，自",
    "T13n0415_010:0868a23": "然速成阿耨多羅三藐三菩提。』「不空見！時天",
    "T13n0415_010:0868a24": "主王夢見天已即便覺寤，白彼天言：『諸天人",
    "T13n0415_010:0868a25": "輩，如是三昧誰能持者？』彼天報曰：『大王！汝寧",
    "T13n0415_010:0868a26": "不聞耶？今有比丘名曰樹王，現能受持如斯",
    "T13n0415_010:0868a27": "三昧，廣為世間分別演說，利益一切人天",
    "T13n0415_010:0868a28": "大眾。』「不空見！彼天主王當得聞此三昧名時，",
    "T13n0415_010:0868a29": "即能受持、思惟、觀察，并亦誦念彼比丘名。過",
    "T13n0415_010:0868b01": "是夜已，即於晨朝捨四天下金輪王位，亦復",
    "T13n0415_010:0868b02": "棄捨八十億百千那由他後宮妃后女侍之",
    "T13n0415_010:0868b03": "屬，又盡放棄五欲眾具，斯皆為是三昧王故。",
    "T13n0415_010:0868b04": "王時復與九十六億百千那由他眾生，求彼比",
    "T13n0415_010:0868b05": "丘捨家出家。「不空見！時彼樹王比丘與四部",
    "T13n0415_010:0868b06": "眾——天、龍、夜叉、及人非人——周匝圍繞，復有九十",
    "T13n0415_010:0868b07": "億欲界諸天左右聽法，復有八十那由他諸",
    "T13n0415_010:0868b08": "菩薩眾在前讚說是三昧王，分別解釋顯其",
    "T13n0415_010:0868b09": "義趣。「彼天主王至其所已，即以眾寶散比丘",
    "T13n0415_010:0868b10": "上，然後方始五體投地，一心頂禮彼比丘足。",
    "T13n0415_010:0868b11": "又以八十寶箱各容一斛，盛滿金花奉散其",
    "T13n0415_010:0868b12": "上，復以天花——所謂優鉢羅花、鉢頭摩花、拘物",
    "T13n0415_010:0868b13": "頭花、分陀利花、曼陀羅花、摩訶曼陀羅花——用",
    "T13n0415_010:0868b14": "散其上。「復以天諸妙香——所謂天沈水香、多伽",
    "T13n0415_010:0868b15": "羅香、多摩羅跋、牛頭栴檀、黑沈水栴檀、末香",
    "T13n0415_010:0868b16": "等——用散其上。「廣設如是眾供具已，然後請為",
    "T13n0415_010:0868b17": "比丘弟子，即於是日與九十六億百千那由",
    "T13n0415_010:0868b18": "他臣佐民人在比丘前剃除鬚髮、服袈裟衣、",
    "T13n0415_010:0868b19": "厭世出家，皆為求此妙三昧故。「是後其天主",
    "T13n0415_010:0868b20": "比丘常得與彼九十六億那由他百千眷屬",
    "T13n0415_010:0868b21": "比丘親近供養恒河沙等諸佛、世尊，亦皆為",
    "T13n0415_010:0868b22": "此勝三昧故。「不空見！爾時彼天主比丘經",
    "T13n0415_010:0868b23": "八十四億那由他百千歲以種種眾具供養",
    "T13n0415_010:0868b24": "事彼樹王比丘求此三昧，讀誦、受持、如說修",
    "T13n0415_010:0868b25": "行、教諸弟子終不暫懈。又，彼眷屬比丘大眾",
    "T13n0415_010:0868b26": "勇猛精進亦無倦心。「不空見！彼天主比丘",
    "T13n0415_010:0868b27": "及其眷屬於樹王法師生尊重心、起諸佛想，",
    "T13n0415_010:0868b28": "聞說妙法一心受持，長夜精勤，初不休息。彼",
    "T13n0415_010:0868b29": "樹王比丘皆悉成就，彼九十六億百千比丘",
    "T13n0415_010:0868c01": "行菩薩行住不退地然後滅度，彼諸眷屬皆",
    "T13n0415_010:0868c02": "亦命終。「時復有佛名閻浮幢如來、應供、等正",
    "T13n0415_010:0868c03": "覺出現於世，而彼天主比丘與諸眷屬而更",
    "T13n0415_010:0868c04": "於彼閻浮幢如來、應供、等正覺所勤求諮問",
    "T13n0415_010:0868c05": "如此甚深三昧經典，讀誦、受持、思惟其義、如",
    "T13n0415_010:0868c06": "說修行、為他解釋，利益世間一切天人、為證",
    "T13n0415_010:0868c07": "無上大菩提故。「又，彼天主比丘為此無上勝",
    "T13n0415_010:0868c08": "三昧故，廣分別說諸佛所宣甚深經典。過三",
    "T13n0415_010:0868c09": "千劫已然後作佛，又能教化無量大眾皆得",
    "T13n0415_010:0868c10": "成熟、畢竟安住不退轉地、悉受阿耨多羅三",
    "T13n0415_010:0868c11": "藐三菩提記。」佛告不空見：「汝今當知：爾時彼",
    "T13n0415_010:0868c12": "天主王者豈異人乎？即今之最上行如來、應",
    "T13n0415_010:0868c13": "供、等正覺是也。是故，汝今不應疑惑。",
    "T13n0415_010:0868c14": "「復次，不空見！汝當一心思惟觀察此三昧王",
    "T13n0415_010:0868c15": "善根淺深、功德少多，吾今為汝少分說耳。若",
    "T13n0415_010:0868c16": "彼世間無量無邊億那由他百千眾生但能",
    "T13n0415_010:0868c17": "耳聞此三昧名，當來必定成等正覺。何況此",
    "T13n0415_010:0868c18": "眾菩薩摩訶薩親於我前、或在我後聞我廣",
    "T13n0415_010:0868c19": "說此三昧王，若讀誦、若受持、若思惟義、若修",
    "T13n0415_010:0868c20": "行、若能為他稱揚廣說也？「不空見！若有菩薩",
    "T13n0415_010:0868c21": "摩訶薩住菩薩乘，聞此三昧經於心耳，彼亦不",
    "T13n0415_010:0868c22": "久必當成就阿耨多羅三藐三菩提。復有初",
    "T13n0415_010:0868c23": "住菩薩乘諸菩薩等即便速證不退轉地，於",
    "T13n0415_010:0868c24": "阿耨多羅三藐三菩提亦不為遠。「復次，不空",
    "T13n0415_010:0868c25": "見！譬如夜分將盡、其日未出、東方明相始現",
    "T13n0415_010:0868c26": "之時，閻浮提人莫不歡喜。何以故？知彼日輪",
    "T13n0415_010:0868c27": "不久當現，廣為世間作大照明，令閻浮人咸",
    "T13n0415_010:0868c28": "得覩見若善、若惡，淨穢諸色得有所作。如是，",
    "T13n0415_010:0868c29": "不空見！若有善男子、善女人若但能聞此念",
    "T13n0415_010:0869a01": "佛三昧經於耳者，彼輩不久盡得成於阿耨",
    "T13n0415_010:0869a02": "多羅三藐三菩提。是故，汝等於此三昧作決",
    "T13n0415_010:0869a03": "定心、起不壞信，莫生異見、勿懷疑網。「復次，不",
    "T13n0415_010:0869a04": "空見！如劫將盡，彼第六日現世間時，如是一",
    "T13n0415_010:0869a05": "切三千大千世界大地盡皆煙出；煙既出已，",
    "T13n0415_010:0869a06": "當知不久第七日出，一切世界皆悉烔然。如",
    "T13n0415_010:0869a07": "是，不空見！若有善男子、善女人——或已住彼菩",
    "T13n0415_010:0869a08": "薩乘中及未住者——若曾聞此念佛三昧經於",
    "T13n0415_010:0869a09": "耳者，或時讀誦、或有受持、或思惟義、或如說",
    "T13n0415_010:0869a10": "行、乃至或能為他廣說，彼等決定速得成就",
    "T13n0415_010:0869a11": "阿耨多羅三藐三菩提。「復次，不空見！如人穿",
    "T13n0415_010:0869a12": "井，若見濕土黏污手足、或時復見水泥雜和，",
    "T13n0415_010:0869a13": "智者當知去水不遠。如是，不空見！若有善男",
    "T13n0415_010:0869a14": "子、善女人聞此菩薩念佛三昧，正意受持、諦",
    "T13n0415_010:0869a15": "善思惟、分別義理、廣為他人宣揚解釋，當知",
    "T13n0415_010:0869a16": "彼諸善男子、善女人不久自成阿耨多羅三藐",
    "T13n0415_010:0869a17": "三菩提。「復次，不空見！譬如有人吞金剛丸，當",
    "T13n0415_010:0869a18": "知是人不久必死。何以故？彼金剛丸不可消",
    "T13n0415_010:0869a19": "故。如是，不空見！若有善男子、善女人但能聽",
    "T13n0415_010:0869a20": "聞如是三昧，或復思惟、或常親近、或亦修習、",
    "T13n0415_010:0869a21": "或能宣說，當知彼諸善男子、善女人不久必",
    "T13n0415_010:0869a22": "成阿耨多羅三藐三菩提。何以故？此三昧者即",
    "T13n0415_010:0869a23": "是過去、現在、未來三世一切諸如來、應供、等正",
    "T13n0415_010:0869a24": "覺思惟修習、清淨成就真實金剛，無有虛偽、",
    "T13n0415_010:0869a25": "不可破壞；復能教化諸菩薩輩令其安住，以",
    "T13n0415_010:0869a26": "諸菩薩必能安隱住於大乘故。「復次，不空見！",
    "T13n0415_010:0869a27": "譬如三十三天見歡喜園皆生安樂。如是，不",
    "T13n0415_010:0869a28": "空見！彼一切菩薩摩訶薩皆因聞此三昧名",
    "T13n0415_010:0869a29": "字故，能速成阿耨多羅三藐三菩提。以是三",
    "T13n0415_010:0869b01": "昧法門名字，往昔諸佛之所讚歎、為他廣說、",
    "T13n0415_010:0869b02": "釋解理義、開發顯示名味句身、具足圓滿、安",
    "T13n0415_010:0869b03": "住法界、擁護攝持、諸大菩薩教化增長，令樂",
    "T13n0415_010:0869b04": "真道、正直淳和、常受安樂。「不空見！以是因緣，",
    "T13n0415_010:0869b05": "汝應知此，若諸菩薩聞此三昧暫經心耳，如",
    "T13n0415_010:0869b06": "是諸善男子、善女人不久當證阿耨多羅三",
    "T13n0415_010:0869b07": "藐三菩提。「不空見！吾故語汝，汝當善知。若諸",
    "T13n0415_010:0869b08": "菩薩摩訶薩聞此甚深念佛三昧能受持者，",
    "T13n0415_010:0869b09": "彼等善男子，善女人自然疾成阿耨多羅三",
    "T13n0415_010:0869b10": "藐三菩提。「復次，不空見！汝應受持如是三昧，",
    "T13n0415_010:0869b11": "常念為彼一切世間比丘、比丘尼、優婆塞、優婆",
    "T13n0415_010:0869b12": "夷，及諸國王、大臣、宰相，剎利、婆羅門、毘舍、首",
    "T13n0415_010:0869b13": "陀，一切乞士，并餘種種外道、尼犍遮羅迦、波",
    "T13n0415_010:0869b14": "利婆闍迦等頒宣廣說。何以故？以此三昧大",
    "T13n0415_010:0869b15": "德威力，能令彼等速成阿耨多羅三藐三菩",
    "T13n0415_010:0869b16": "提故。",
    "T13n0415_010:0869b17": "「復次，不空見！若有善男子、善女人淨信敬心，",
    "T13n0415_010:0869b18": "分明知此念佛三昧，過去諸佛之所讚歎、一",
    "T13n0415_010:0869b19": "切如來之所印可；如是知已，當即讀誦、當即",
    "T13n0415_010:0869b20": "受持、當即修行、當即敷演。復應當作如是思",
    "T13n0415_010:0869b21": "惟：『今此三昧為不思議大功德聚。』如是思",
    "T13n0415_010:0869b22": "已，當更信敬、當更尊重、當更深入、當更證知。",
    "T13n0415_010:0869b23": "所以者何？今此三昧乃是一切諸佛之所說",
    "T13n0415_010:0869b24": "也、一切諸佛之所行處也、一切諸佛之所印",
    "T13n0415_010:0869b25": "可也、一切諸佛之正教也、一切諸佛之辯才",
    "T13n0415_010:0869b26": "也、一切諸佛之所覺也、一切諸佛之選擇也、",
    "T13n0415_010:0869b27": "一切諸佛之所作也、一切諸佛之財寶也、一",
    "T13n0415_010:0869b28": "切諸佛之府庫也、一切諸佛之伏藏也、一切",
    "T13n0415_010:0869b29": "諸佛之倉廩也、一切諸佛之印璽也、一切諸",
    "T13n0415_010:0869c01": "佛之舍利也、一切諸佛之體性也。「不空見！若",
    "T13n0415_010:0869c02": "彼善男子、善女人等能如是知，即得無量無",
    "T13n0415_010:0869c03": "邊善根。緣此功德，所生常處大剎利家、大婆",
    "T13n0415_010:0869c04": "羅門家，及餘一切大威勢家、大尊重家、大德",
    "T13n0415_010:0869c05": "天處，乃至當證阿耨多羅三藐三菩提。何以",
    "T13n0415_010:0869c06": "故？不空見！由此三昧具足能得不思議出世",
    "T13n0415_010:0869c07": "間果報聚故。「不空見！彼善男子、善女人若但",
    "T13n0415_010:0869c08": "耳聞此三昧名，當得無量無邊福聚，亦復當",
    "T13n0415_010:0869c09": "作無量無邊福行。然彼所得福聚善根、福行",
    "T13n0415_010:0869c10": "功德廣大甚深，不可挍計、不可算數、不可稱",
    "T13n0415_010:0869c11": "量、不可得知。「復次，不空見！言粗若此，義尚未",
    "T13n0415_010:0869c12": "明。我今為汝更引譬喻，令諸智者少分解之。",
    "T13n0415_010:0869c13": "不空見！若有菩薩摩訶薩專心信樂、修行檀",
    "T13n0415_010:0869c14": "波羅蜜，日三時施，於日初分，以神通力故，即",
    "T13n0415_010:0869c15": "令七寶及餘眾具充滿於彼恒沙世界，還用",
    "T13n0415_010:0869c16": "奉上恒沙如來、應供、等正覺及諸弟子聲聞",
    "T13n0415_010:0869c17": "眾等；如日初分如是行施，日中、後分行施亦",
    "T13n0415_010:0869c18": "然。日別如是三時行施，乃至經彼無量無邊",
    "T13n0415_010:0869c19": "億那由他恒河沙劫而常行是無有休廢，亦",
    "T13n0415_010:0869c20": "復求於阿耨多羅三藐三菩提。不空見！於意",
    "T13n0415_010:0869c21": "云何？彼菩薩摩訶薩能於如是長時行施，所",
    "T13n0415_010:0869c22": "獲功德可謂多不？」不空見言：「甚多，世尊！無量",
    "T13n0415_010:0869c23": "無邊、不可算數、不可稱量、不可思議也。」時佛",
    "T13n0415_010:0869c24": "復告不空見菩薩言：「不空見！吾更語汝，汝宜",
    "T13n0415_010:0869c25": "諦聽。假彼菩薩摩訶薩如是修行檀波羅蜜，",
    "T13n0415_010:0869c26": "所種善根、所獲福聚實為廣大，然猶不及斯",
    "T13n0415_010:0869c27": "善男子、善女人但能耳聞此三昧名，或時書",
    "T13n0415_010:0869c28": "寫、或時讀誦、或時信解如來所說深妙法門",
    "T13n0415_010:0869c29": "少功德也。不空見！然此善男子、善女人但以",
    "T13n0415_010:0870a01": "聞名所獲功德尚超前福無量無邊、不可稱",
    "T13n0415_010:0870a02": "量、不可挍比，何況彼善男子、善女人具足得",
    "T13n0415_010:0870a03": "聞是三昧，能即書寫、讀誦、受持、思惟義理、善",
    "T13n0415_010:0870a04": "能為諸人天大眾宣揚廣釋也？不空見！汝今",
    "T13n0415_010:0870a05": "當知我但略說三昧功德，若欲廣說此定善",
    "T13n0415_010:0870a06": "根，假經多劫終不能盡。」",
    "T13n0415_010:0870a07": "菩薩念佛三昧分諸菩薩本行品第十五",
    "T13n0415_010:0870a08": "爾時，不空見菩薩摩訶薩、善現菩薩摩訶薩、",
    "T13n0415_010:0870a09": "善喜光菩薩摩訶薩、無邊見菩薩摩訶薩、無",
    "T13n0415_010:0870a10": "邊莊嚴菩薩摩訶薩、無邊幢菩薩摩訶薩、無",
    "T13n0415_010:0870a11": "邊光明菩薩摩訶薩、無邊稱菩薩摩訶薩、無",
    "T13n0415_010:0870a12": "邊禪菩薩摩訶薩、無邊智菩薩摩訶薩、無邊",
    "T13n0415_010:0870a13": "發王菩薩摩訶薩、無邊自在王菩薩摩訶薩、",
    "T13n0415_010:0870a14": "思惟最勝無邊菩薩摩訶薩、思惟一切法意",
    "T13n0415_010:0870a15": "菩薩摩訶薩、思惟虛空意菩薩摩訶薩、思惟",
    "T13n0415_010:0870a16": "無礙意菩薩摩訶薩、無邊寶意菩薩摩訶薩、",
    "T13n0415_010:0870a17": "能滅一切怖畏菩薩摩訶薩、善淨意菩薩摩",
    "T13n0415_010:0870a18": "訶薩，如是等菩薩摩訶薩為首，與九十億那",
    "T13n0415_010:0870a19": "由他百千菩薩摩訶薩俱從座起，偏袒右肩，",
    "T13n0415_010:0870a20": "右膝著地，合掌恭敬而白佛言：「世尊！我等從",
    "T13n0415_010:0870a21": "佛聞是菩薩念佛三昧功德利益，我等要當",
    "T13n0415_010:0870a22": "躬自書寫、讀誦、受持、思惟義理、廣為他說，亦",
    "T13n0415_010:0870a23": "令他人如說修行。何以故？我等為欲攝受阿",
    "T13n0415_010:0870a24": "耨多羅三藐三菩提故。世尊！我等於此諸佛、",
    "T13n0415_010:0870a25": "世尊所說三昧甚深經典，令諸眾生聞已歡",
    "T13n0415_010:0870a26": "喜，我等亦當益其氣力與其安樂。所以者何？",
    "T13n0415_010:0870a27": "彼等若能於是大乘修多羅中次第修行，聞",
    "T13n0415_010:0870a28": "已書寫、讀誦、受持、分別思惟、廣為他說，亦令",
    "T13n0415_010:0870a29": "他人分別解說，必得成就阿耨多羅三藐三",
    "T13n0415_010:0870b01": "菩提故。」",
    "T13n0415_010:0870b02": "爾時，世尊知諸菩薩摩訶薩等一心念求，遂",
    "T13n0415_010:0870b03": "便微笑。諸佛、世尊法如是故，即微笑時，世尊",
    "T13n0415_010:0870b04": "面門放種種光——所謂金、銀、琉璃、頗梨、馬瑙、車",
    "T13n0415_010:0870b05": "璩、真珠——如是一切諸寶光中，各皆復出無量",
    "T13n0415_010:0870b06": "百千異色光明，皆自世尊面門而出，遍遊十",
    "T13n0415_010:0870b07": "方無量世界，上至梵宮，還住佛頂。如天帝釋",
    "T13n0415_010:0870b08": "建立寶幢，端直光華，見者歡喜。時此三千大",
    "T13n0415_010:0870b09": "千世界莊嚴壯麗，微妙無比。",
    "T13n0415_010:0870b10": "爾時，彼諸菩薩摩訶薩眾見是神變莊嚴事",
    "T13n0415_010:0870b11": "已，咸皆驚歎：「奇哉，希有，世尊神通。」於是眾中",
    "T13n0415_010:0870b12": "有一菩薩摩訶薩名如意定智神通，即從座",
    "T13n0415_010:0870b13": "起，正持威儀，合掌恭敬頂禮世尊已，用天沈",
    "T13n0415_010:0870b14": "水香、多伽羅香、多摩羅跋香、牛頭栴檀、末栴",
    "T13n0415_010:0870b15": "檀等奉散佛上。復以天曼陀羅花、摩訶曼陀",
    "T13n0415_010:0870b16": "羅花、天優鉢羅花、波頭摩花、拘物頭花、分陀",
    "T13n0415_010:0870b17": "利花、雞娑羅花、摩訶雞娑羅花等供養世尊",
    "T13n0415_010:0870b18": "已，說偈讚曰：",
    "T13n0415_010:0870b19": "「世尊調御無倫匹，　　金色相好具足人，",
    "T13n0415_010:0870b20": "　光明威德遍十方，　　狀若林間開花樹。",
    "T13n0415_010:0870b21": "　妙行圓滿智無邊，　　大威能為世間益，",
    "T13n0415_010:0870b22": "　最勝方便願演說，　　今復微笑有何緣？",
    "T13n0415_010:0870b23": "　世尊無等無邊智，　　挺超眾類誰能加？",
    "T13n0415_010:0870b24": "　無上威德今應宣，　　何因今日復微笑？",
    "T13n0415_010:0870b25": "　今此世界遍大千，　　花敷盡若帝天樹，",
    "T13n0415_010:0870b26": "　一切眾生皆歡喜，　　今更微笑何所因？",
    "T13n0415_010:0870b27": "　盲者能視、聾得聞、　　瘂者得言、蹇能步、",
    "T13n0415_010:0870b28": "　狂亂失心獲本念，　　今復微笑何因緣？",
    "T13n0415_010:0870b29": "　群獸喜躍悉鳴吼、　　異鳥歡欣吐清音、",
    "T13n0415_010:0870c01": "　眾樂不鼓自然鳴，　　今者何因復微笑？",
    "T13n0415_010:0870c02": "　一切樂音同時作，　　本非天人之所鼓，",
    "T13n0415_010:0870c03": "　而令人天獲安樂，　　今更微笑何所緣？",
    "T13n0415_010:0870c04": "　彼天觀人明照此，　　斯人今亦見彼天，",
    "T13n0415_010:0870c05": "　天人交發希有心，　　何緣今更現微笑？",
    "T13n0415_010:0870c06": "　無上丈夫世依止，　　大尊今日為我宣，",
    "T13n0415_010:0870c07": "　若聞大慈憐笑者，　　唯深慶幸豈能報？」",
    "T13n0415_010:0870c08": "爾時，世尊即為如意定智神通菩薩摩訶薩",
    "T13n0415_010:0870c09": "宣說大士所有妙問，亦即宣彼恒沙諸如來、",
    "T13n0415_010:0870c10": "應供、等正覺名號。其偈詞曰：",
    "T13n0415_010:0870c11": "「諸善男子等，　　聞法王妙聲，",
    "T13n0415_010:0870c12": "　彼六十八千，　　悉發菩提願，",
    "T13n0415_010:0870c13": "　亦於當來世，　　正法毀壞時，",
    "T13n0415_010:0870c14": "　世尊自護持，　　如是深妙典。",
    "T13n0415_010:0870c15": "　我聞大名稱，　　終無有厭倦，",
    "T13n0415_010:0870c16": "　不思議法門，　　諸佛之所說。",
    "T13n0415_010:0870c17": "　汝聽我今說，　　斯諸菩薩眾，",
    "T13n0415_010:0870c18": "　非但一佛所，　　發此誠敬心。",
    "T13n0415_010:0870c19": "　我念往昔諸生處，　　六十六億那由他，",
    "T13n0415_010:0870c20": "　爾時皆亦如斯起，　　唯為護持此深法。",
    "T13n0415_010:0870c21": "　又復過去前於茲，　　無量恒沙諸佛所，",
    "T13n0415_010:0870c22": "　於彼為首修虔敬，　　最上妙法我護持。",
    "T13n0415_010:0870c23": "　斯諸大士為法故，　　能捨重命豈愛身？",
    "T13n0415_010:0870c24": "　其何甘法不憚苦，　　獨為菩提無上證。",
    "T13n0415_010:0870c25": "　不可思議恒沙數，　　無量威德諸如來，",
    "T13n0415_010:0870c26": "　彼時上首皆敬起，　　亦唯愛樂斯法故。",
    "T13n0415_010:0870c27": "　寶光、火光、大光佛、　　電光、普光不思議，",
    "T13n0415_010:0870c28": "　斯輩三等攝持法，　　為求菩提無上道，",
    "T13n0415_010:0870c29": "　唯我神力能知汝，　　果報今日皆明現。",
    "T13n0415_010:0871a01": "　不空！汝久發斯願，　　經昔無量百千生，",
    "T13n0415_010:0871a02": "　汝於諸佛大師前，　　不思議行悉圓滿。",
    "T13n0415_010:0871a03": "　常業歌讚兩足尊，　　苦行熏修諸大誓，",
    "T13n0415_010:0871a04": "　由往積集勝因緣，　　今獲偈歎大法王。",
    "T13n0415_010:0871a05": "　往昔世尊號善眼，　　亦名火幢、無邊威，",
    "T13n0415_010:0871a06": "　斯輩彼時為上首，　　欲求無上正覺故。",
    "T13n0415_010:0871a07": "　往昔有佛莊嚴王，　　剎若他化天宮所，",
    "T13n0415_010:0871a08": "　斯輩多是勝上士，　　彼時已就大菩提。",
    "T13n0415_010:0871a09": "　過去有佛名放光，　　亦無邊光無量相，",
    "T13n0415_010:0871a10": "　斯輩於彼己為首，　　初求如是妙三昧。",
    "T13n0415_010:0871a11": "　大摩尼珠火光佛，　　普光明聚調御師，",
    "T13n0415_010:0871a12": "　彼時攝法為首起，　　求於菩提安樂故。",
    "T13n0415_010:0871a13": "　大光日光不思議，　　無量精進無邊定，",
    "T13n0415_010:0871a14": "　於彼攝法上首起，　　為求安樂菩提故。",
    "T13n0415_010:0871a15": "　善華香佛及金華，　　無漏如來無諍行，",
    "T13n0415_010:0871a16": "　彼時皆為護法首，　　為求如是上菩提。",
    "T13n0415_010:0871a17": "　如是過去諸如來，　　無邊智尊雨足尊，",
    "T13n0415_010:0871a18": "　於彼三種攝持故，　　祈願最上佛菩提。",
    "T13n0415_010:0871a19": "　八萬丈夫通達士，　　為證第一妙菩提，",
    "T13n0415_010:0871a20": "　斯輩因是勝善根，　　當來奉侍人中覺。",
    "T13n0415_010:0871a21": "　所生常處尊勝家，　　一切永除諸惡道，",
    "T13n0415_010:0871a22": "　斯等集會為法朋，　　終不遠離世間覺。",
    "T13n0415_010:0871a23": "　長違一切外論師，　　亦捨一切邪智友，",
    "T13n0415_010:0871a24": "　攝諸功德不可說，　　此福要登於菩提。",
    "T13n0415_010:0871a25": "　當來得值彌勒尊，　　此輩爾時皆集會，",
    "T13n0415_010:0871a26": "　於是三業持護法，　　因此能成勝菩提。",
    "T13n0415_010:0871a27": "　復於彌勒涅槃後，　　有佛、師子、調御師，",
    "T13n0415_010:0871a28": "　亦求彼法三業持，　　因此得成等正覺。",
    "T13n0415_010:0871a29": "　當來千佛無上尊，　　即是賢劫眾生導，",
    "T13n0415_010:0871b01": "　斯等法師世恒說，　　因證無礙妙色身。",
    "T13n0415_010:0871b02": "　過是賢劫諸佛已，　　復有正覺無量威，",
    "T13n0415_010:0871b03": "　更有如來厥號賢，　　及以世尊毘婆尸。",
    "T13n0415_010:0871b04": "　賢與毘婆尸滅後，　　復有佛出名娑羅，",
    "T13n0415_010:0871b05": "　彼時智者皆攝持，　　廣設眾具興供養。",
    "T13n0415_010:0871b06": "　娑羅世尊既涅槃，　　有佛如來名觀察，",
    "T13n0415_010:0871b07": "　斯輩於彼求法故，　　而復供養妙法王。",
    "T13n0415_010:0871b08": "　觀察如來涅槃已，　　有佛世尊名遍見；",
    "T13n0415_010:0871b09": "　遍見如來涅槃已，　　有佛厥名蓮花上；",
    "T13n0415_010:0871b10": "　花上如來涅槃已，　　有佛稱號優鉢羅；",
    "T13n0415_010:0871b11": "　爾時諸智還求法，　　承事供養兩足尊。",
    "T13n0415_010:0871b12": "　優鉢羅佛涅槃已，　　有佛世尊名曰花；",
    "T13n0415_010:0871b13": "　彼花如來涅槃已，　　有佛世尊號莊嚴；",
    "T13n0415_010:0871b14": "　莊嚴如來涅槃已，　　有佛世尊名勝智；",
    "T13n0415_010:0871b15": "　斯輩於彼亦求法，　　興建供養無有邊。",
    "T13n0415_010:0871b16": "　勝智如來涅槃已，　　有佛世尊名善見；",
    "T13n0415_010:0871b17": "　善見如來涅槃已，　　有佛世尊名善持；",
    "T13n0415_010:0871b18": "　善持如來涅槃已，　　有佛名曰具威儀；",
    "T13n0415_010:0871b19": "　彼亦三種法攝持，　　唯求證斯菩提道。",
    "T13n0415_010:0871b20": "　具威儀佛涅槃已，　　有佛世尊無量威；",
    "T13n0415_010:0871b21": "　無量威佛涅槃已，　　有佛世尊名勝王；",
    "T13n0415_010:0871b22": "　勝王如來涅槃已，　　有佛世尊名現前；",
    "T13n0415_010:0871b23": "　現前如來涅槃已，　　有佛世尊最熾王；",
    "T13n0415_010:0871b24": "　爾時此等為法故，　　廣設供養不思議。",
    "T13n0415_010:0871b25": "　如是未來諸世尊，　　世間勝智超一切，",
    "T13n0415_010:0871b26": "　於己身命無愛悋，　　但為求證佛菩提。",
    "T13n0415_010:0871b27": "　因藉如斯勝善根，　　將來奉承勝威德，",
    "T13n0415_010:0871b28": "　是佛人中最第一，　　如彼調御阿彌陀。",
    "T13n0415_010:0871b29": "　於彼殊勝世尊所，　　即欲修證上菩提，",
    "T13n0415_010:0871c01": "　為求法故常精勤，　　當設無邊妙供養。",
    "T13n0415_010:0871c02": "　彼方所有諸世界，　　遠離衰惱除五塵，",
    "T13n0415_010:0871c03": "　唯求法樂利群生，　　供養億數恒沙佛。",
    "T13n0415_010:0871c04": "　當來成佛無邊智，　　能多利益滅眾苦，",
    "T13n0415_010:0871c05": "　為求安樂諸眾生，　　供養無量無邊佛。",
    "T13n0415_010:0871c06": "　當得成佛大名稱，　　彼剎莊嚴難思議，",
    "T13n0415_010:0871c07": "　盡是眾寶人樂觀，　　猶安樂國殊廣大。",
    "T13n0415_010:0871c08": "　多億那由諸菩薩，　　咸受佛記人中尊，",
    "T13n0415_010:0871c09": "　以不思議諸佛智，　　如是讚稱大法王。",
    "T13n0415_010:0871c10": "　我於今者為汝說，　　一切大眾諸天人，",
    "T13n0415_010:0871c11": "　其有求於正覺真，　　終自同彼如來證。",
    "T13n0415_010:0871c12": "　若能願樂勝菩提，　　彼號上人蒙威護，",
    "T13n0415_010:0871c13": "　諸天守衛、及龍、鬼、　　鳩槃、金鳥、并夜叉，",
    "T13n0415_010:0871c14": "　若欲祈願成菩提，　　心常樂修佛勝道，",
    "T13n0415_010:0871c15": "　世尊哀愍如一子，　　身金色力智多聞。」",
    "T13n0415_010:0871c16": "大方等大集經菩薩念佛三昧分卷第十"
}