{
    "T17n0809_001:0754b18": "No. 809 [No. 808]",
    "T17n0809_001:0754b19": "佛說乳光佛經",
    "T17n0809_001:0754b21": "西晉月氏三藏竺法護譯",
    "T17n0809_001:0754b22": "聞如是：一時佛遊維耶離梵志摩調音樂樹",
    "T17n0809_001:0754b23": "下，與八百比丘眾，千菩薩俱，國王，大臣，人民",
    "T17n0809_001:0754b24": "及諸天，龍，鬼神共會說經。時佛世尊適小中",
    "T17n0809_001:0754b25": "風，當須牛乳。爾時維耶離國有梵志，名摩耶",
    "T17n0809_001:0754b26": "利，為五萬弟子作師，復為國王，大臣，人民所",
    "T17n0809_001:0754b27": "敬遇；豪富貪嫉，不信佛法，不喜布施，但好異",
    "T17n0809_001:0754b28": "道，常持羅網覆蓋屋上及其中庭，欲令飛鳥",
    "T17n0809_001:0754b29": "不侵家中穀食之故；所居處去音樂園不近",
    "T17n0809_001:0754c01": "不遠。於是佛告賢者阿難：「持如來名，往到梵",
    "T17n0809_001:0754c02": "志摩耶利家，從其求索牛乳湩來。」阿難受教，",
    "T17n0809_001:0754c03": "著衣持鉢，到其門下。梵志摩耶利適與五百",
    "T17n0809_001:0754c04": "上足弟子欲行入宮與王相見，時即出舍，值",
    "T17n0809_001:0754c05": "遇阿難，因問言：「汝朝來何其早，欲何所求？」阿",
    "T17n0809_001:0754c06": "難答曰：「佛世尊身小不安隱，使我晨來索牛",
    "T17n0809_001:0754c07": "乳湩。」梵志摩耶利默然不報，自思惟：「我若不",
    "T17n0809_001:0754c08": "持乳湩與阿難者，諸人便當謂我慳惜；這",
    "T17n0809_001:0754c09": "持乳與，諸餘梵志便復謂我事瞿曇道。進退",
    "T17n0809_001:0754c10": "惟宜。雖爾，續當指授與弊惡牛，自令阿難𤚲",
    "T17n0809_001:0754c11": "取其乳。又是瞿曇，喜與我等共諍功德，常欲",
    "T17n0809_001:0754c12": "得其勝，當使是弊惡牸牛觝殺其弟子，即可",
    "T17n0809_001:0754c13": "折辱其道，便見捐棄，我可還為眾人所敬。阿",
    "T17n0809_001:0754c14": "難得乳，若不得乳，趣使諸人明我不惜；為牛",
    "T17n0809_001:0754c15": "所殺不能得乳，我意已達，於我無過。」梵志摩",
    "T17n0809_001:0754c16": "耶利時謀議是事已，即告阿難：「牛朝已放在",
    "T17n0809_001:0754c17": "彼壍裏，汝自往𤚲，取其乳湩。」摩耶利勅其兒",
    "T17n0809_001:0754c18": "使言：「汝將阿難示此牛處，慎莫為捉取牛乳",
    "T17n0809_001:0754c19": "湩，試知阿難能得乳不？」時五百弟子聞師說",
    "T17n0809_001:0754c20": "是，悉大歡喜，即復共疑怪阿難向者所說事，",
    "T17n0809_001:0754c21": "則相謂言：「寂志瞿曇常自稱譽：『我於天上天",
    "T17n0809_001:0754c22": "下最尊，悉度十方老、病、死。』佛何因緣自身復",
    "T17n0809_001:0754c23": "病也？」五百梵志共說此已，爾時維摩詰來，欲",
    "T17n0809_001:0754c24": "至佛所，道徑當過摩耶利梵志門前，因見阿",
    "T17n0809_001:0754c25": "難，即謂言：「何為晨朝持鉢住此？欲何求索？」阿",
    "T17n0809_001:0754c26": "難答曰：「如來身小中風，當須牛乳，故使我",
    "T17n0809_001:0754c27": "來到是間。」維摩詰則告阿難：「莫作是語！如來、",
    "T17n0809_001:0754c28": "至真、等正覺身若如金剛，眾惡悉已斷，但有",
    "T17n0809_001:0754c29": "諸善功德共會，當有何病？默然行，勿得効",
    "T17n0809_001:0755a01": "外道誹謗如來。復慎莫復語，無使諸天，龍，神",
    "T17n0809_001:0755a02": "得聞是聲，十方菩薩，阿羅漢皆得聞此言。轉",
    "T17n0809_001:0755a03": "輪聖王以輪在前，用無數德故，常得自在；",
    "T17n0809_001:0755a04": "何況從無央數劫布施於一切人，如來、至真、",
    "T17n0809_001:0755a05": "等正覺無量福合會成如來身？阿難！莫復使",
    "T17n0809_001:0755a06": "外道、異學、梵志得聞是不順之言！何況世尊",
    "T17n0809_001:0755a07": "身自有病，不能療愈，何能救諸老、病、死者？如",
    "T17n0809_001:0755a08": "來、至真、等正覺是法身，非是未脫之身；佛為",
    "T17n0809_001:0755a09": "天上天下最尊，無有病，佛病已盡滅；如來身",
    "T17n0809_001:0755a10": "者有無數功德，眾患已除。其病有因緣，不",
    "T17n0809_001:0755a11": "徒爾也。阿難！勿為羞慚索乳。疾行，慎莫多",
    "T17n0809_001:0755a12": "言！」阿難聞此，大自慚懼，聞空中有聲言：「是阿",
    "T17n0809_001:0755a13": "難！如長者維摩詰所言。但為如來、至真、等正",
    "T17n0809_001:0755a14": "覺出於世間，在於五濁弊惡之世故，以是緣",
    "T17n0809_001:0755a15": "示現，度脫一切十方貪婬、瞋恚、愚癡之行故。",
    "T17n0809_001:0755a16": "時往取乳，向者維摩詰雖有是語，莫得羞慚！」",
    "T17n0809_001:0755a17": "阿難爾時大自驚怪，謂為妄聽，即還自惟",
    "T17n0809_001:0755a18": "言：「得無是如來威神感動所為也？」於是五百",
    "T17n0809_001:0755a19": "梵志，聞空中聲所說如是，即無狐疑心，皆踊",
    "T17n0809_001:0755a20": "躍，悉發無上正真道意。",
    "T17n0809_001:0755a21": "爾時梵志摩耶利內外親屬及聚邑中合數",
    "T17n0809_001:0755a22": "千人，皆隨阿難往觀牛。阿難到，即住牛傍自",
    "T17n0809_001:0755a23": "念言：「今我所事師作寂志者法，不得手自𤚲",
    "T17n0809_001:0755a24": "取牛乳也。」語適竟，第二忉利天帝座即為",
    "T17n0809_001:0755a25": "動，便從天來，下化作年少梵志被服，因住牛",
    "T17n0809_001:0755a26": "傍。阿難見之，心用歡喜，謂言：「年少梵志！請取",
    "T17n0809_001:0755a27": "牛乳。」即答阿難：「我非梵志，是第二忉利天帝",
    "T17n0809_001:0755a28": "釋也。我聞如來欲得牛乳，故捨處所來到此",
    "T17n0809_001:0755a29": "間，欲立本德故。」阿難言：「天帝位尊，何能近此",
    "T17n0809_001:0755b01": "腥穢之牛？」帝釋答曰：「雖我之豪，何如如來？尊",
    "T17n0809_001:0755b02": "尚不厭倦建立功德，何況小天？我處無常，皆",
    "T17n0809_001:0755b03": "當過去。今不立德，食福將盡，後無所怙。」阿難",
    "T17n0809_001:0755b04": "報釋：「設欲為我取牛乳者，惟願用時。」釋應曰：",
    "T17n0809_001:0755b05": "「諾。」尋即持器前至牛所。時牛靜住，不敢復動。",
    "T17n0809_001:0755b06": "其來觀者皆驚怪之：「年少梵志有何等急，來",
    "T17n0809_001:0755b07": "為瞿曇弟子而取牛乳？若儻為是弊惡牛所",
    "T17n0809_001:0755b08": "觝踏死，奈何不自令寂志前取牛乳。」帝釋",
    "T17n0809_001:0755b09": "爾時即為阿難𤚲取牛乳，而說偈言：",
    "T17n0809_001:0755b10": "「今佛小中風，　　汝與我乳湩，",
    "T17n0809_001:0755b11": "令佛服之差，　　得福無有量。",
    "T17n0809_001:0755b12": "佛尊天人師，　　常慈心憂念，",
    "T17n0809_001:0755b13": "蜎飛蠕動類，　　皆欲令度脫。」",
    "T17n0809_001:0755b14": "爾時犢母即為天帝釋說偈言：",
    "T17n0809_001:0755b15": "「此手捫摸我，　　何一快乃爾！",
    "T17n0809_001:0755b16": "取我兩乳湩，　　置於後餘者。",
    "T17n0809_001:0755b17": "當持遺我子，　　朝來未得飲，",
    "T17n0809_001:0755b18": "雖知有福多，　　作意當平等。」",
    "T17n0809_001:0755b19": "於是犢子便為母說偈言：",
    "T17n0809_001:0755b20": "「我從無數劫，　　今得聞佛聲，",
    "T17n0809_001:0755b21": "即言持我分，　　盡用奉上佛。",
    "T17n0809_001:0755b22": "世尊一切師，　　甚難得再見，",
    "T17n0809_001:0755b23": "我食草飲水，　　可自足今日。",
    "T17n0809_001:0755b24": "我作人已來，　　飲乳甚多久，",
    "T17n0809_001:0755b25": "及在六畜中，　　亦爾不可數。",
    "T17n0809_001:0755b26": "世間愚癡者，　　亦甚大眾多，",
    "T17n0809_001:0755b27": "不知佛布施，　　後困悔無益。",
    "T17n0809_001:0755b28": "我乃前世時，　　慳貪坐抵突，",
    "T17n0809_001:0755b29": "復隨惡知友，　　不信佛經戒，",
    "T17n0809_001:0755c01": "使我作牛馬，　　至于十六劫，",
    "T17n0809_001:0755c02": "今乃值有佛，　　如病得醫藥。",
    "T17n0809_001:0755c03": "持我所飲乳，　　盡與滿鉢去，",
    "T17n0809_001:0755c04": "令我後智慧，　　得道願如佛。」",
    "T17n0809_001:0755c05": "時天帝釋即為阿難取牛乳湩，得滿鉢去。阿",
    "T17n0809_001:0755c06": "難得乳，意甚歡喜。於是梵志從聚邑中來出",
    "T17n0809_001:0755c07": "觀者，悉聞此牛子母所說，皆共驚怪，展轉相",
    "T17n0809_001:0755c08": "謂言：「此牛麁，常時弊惡，人不得近。今日何故",
    "T17n0809_001:0755c09": "柔善乃爾？想是阿難所感發耳。瞿曇弟子尚",
    "T17n0809_001:0755c10": "能如此，何況佛功德、威神變化？然而我等不",
    "T17n0809_001:0755c11": "信其教。」即時歡喜，信解佛法。梵志摩耶利門",
    "T17n0809_001:0755c12": "室大小，聚邑男女合萬餘人，皆悉踊躍，遠塵",
    "T17n0809_001:0755c13": "離垢，逮得法眼。阿難持乳還至佛所，是時世",
    "T17n0809_001:0755c14": "尊適為無數千人說法。阿難即前，更整衣服，長",
    "T17n0809_001:0755c15": "跪叉手，而白佛言：「向者奉使詣梵志摩耶利",
    "T17n0809_001:0755c16": "家索乳，牛之子母便作人語。我聞其言，大驚",
    "T17n0809_001:0755c17": "怪之。」佛告阿難：「是牛子母悉說何等，而汝意",
    "T17n0809_001:0755c18": "疑？」阿難白佛：「此摩耶利有一牛，大弊惡，喜觝",
    "T17n0809_001:0755c19": "踏人。家中人使初不敢近。主雖不得𤚲取乳",
    "T17n0809_001:0755c20": "者，但令產乳。是牛自產犢大且好，勝於餘犢",
    "T17n0809_001:0755c21": "百千倍也。梵志密勅兒使，制不得令而我取",
    "T17n0809_001:0755c22": "乳。我自念言：『沙門法不應手自取。』言適竟，",
    "T17n0809_001:0755c23": "第二忉利天帝即來，下化作年少梵志被服，",
    "T17n0809_001:0755c24": "因住牛邊。我言：『倩卿𤚲取牛乳。』帝釋言：『諾。』便",
    "T17n0809_001:0755c25": "前取乳，即告牛言：『今世尊小中風，當用乳。",
    "T17n0809_001:0755c26": "汝與如來乳者，得福無量。』於是牛語答帝釋",
    "T17n0809_001:0755c27": "言：『取我兩乳，置兩乳湩以遺我子。』犢在母",
    "T17n0809_001:0755c28": "邊，聞世尊名，心大歡喜，便語母言：『持我乳分",
    "T17n0809_001:0755c29": "盡用上佛。如來世尊天人所師，甚難得值。我",
    "T17n0809_001:0756a01": "作人時飲乳大久，作畜生時亦復如是。世間",
    "T17n0809_001:0756a02": "愚癡者甚大，多不知布施後世當得其福。我",
    "T17n0809_001:0756a03": "乃前世坐隨惡友，不信經道，憙行觝突。是",
    "T17n0809_001:0756a04": "故使我墮牛馬中十六劫，乃得聞佛聲。悉持",
    "T17n0809_001:0756a05": "餘乳用上如來，願後智慧得道如佛。』牛母，犢",
    "T17n0809_001:0756a06": "子說事如是。」佛告阿難：「實如牛子母所說。」佛",
    "T17n0809_001:0756a07": "言：「諦聽我之所言。此牛子母乃昔宿命時曾",
    "T17n0809_001:0756a08": "為長者，大富樂，饒財寶，復慳貪，不肯布施，不",
    "T17n0809_001:0756a09": "信佛經戒，不知生死本。常憙出錢財，外人來",
    "T17n0809_001:0756a10": "從舉息錢，日月適至，憙多債息。無有道理，",
    "T17n0809_001:0756a11": "既償錢畢，復謾抵人，言其未畢。但坐是故，墮",
    "T17n0809_001:0756a12": "畜生中十六劫。今聞我名歡喜者何？畜生之",
    "T17n0809_001:0756a13": "罪亦當畢，是故聞佛聲，便有慈心，以乳與",
    "T17n0809_001:0756a14": "佛。用此因緣，當得解脫。」佛爾時笑，五色光從",
    "T17n0809_001:0756a15": "口出，天地為大震動，光照十方，還繞身三匝，",
    "T17n0809_001:0756a16": "分為兩分：一分入臍中，一分從頂入便不復",
    "T17n0809_001:0756a17": "現。於是阿難即前，長跪叉手，白佛言：「佛不妄",
    "T17n0809_001:0756a18": "笑，會當有緣。」佛告阿難：「汝所問者大善！何以",
    "T17n0809_001:0756a19": "故？此牛子母却後命盡，七反生兜術天及梵",
    "T17n0809_001:0756a20": "天上，七反生世間，當為豪富家作子，終不生",
    "T17n0809_001:0756a21": "三惡道。所在常當通識宿命，當供養諸佛，為",
    "T17n0809_001:0756a22": "懸繒、幡、蓋，散華燒香，受持經法。牛母從是",
    "T17n0809_001:0756a23": "因緣，最後當值見彌勒佛，作沙門，精進不久，",
    "T17n0809_001:0756a24": "當得羅漢道；犢子亦當如是，上下二十劫竟，",
    "T17n0809_001:0756a25": "當得作佛，號曰乳光，國土當名幢幡光明。乳",
    "T17n0809_001:0756a26": "光如來得作佛時，當度天上、天下萬民及蜎",
    "T17n0809_001:0756a27": "飛蠕動之類，其數當如恒沙數。爾時國中人",
    "T17n0809_001:0756a28": "民皆壽七千歲，被服、飲食譬如北方尊上天",
    "T17n0809_001:0756a29": "下。佛在世間教授四萬歲，般泥洹後經法住",
    "T17n0809_001:0756b01": "止萬歲乃盡。」佛告阿難：「牛之子母以好心，善",
    "T17n0809_001:0756b02": "意布施與如來乳湩，俱得度脫。如畜生尚有",
    "T17n0809_001:0756b03": "善心，何況作人？六情完具，能別知好，醜，而不",
    "T17n0809_001:0756b04": "信明生所從來，死所趣向，復不知佛經戒，不",
    "T17n0809_001:0756b05": "信布施後世當得其福。人但坐慳貪故，還自",
    "T17n0809_001:0756b06": "欺身，心念惡，口言惡，身行惡。愚癡之人，皆由",
    "T17n0809_001:0756b07": "是不得解脫。」說經已，會中五百長者子悉",
    "T17n0809_001:0756b08": "發無上正真道意；三千八百梵志本不信佛",
    "T17n0809_001:0756b09": "法，聞經踊躍歡喜，應時得須陀洹道；五百",
    "T17n0809_001:0756b10": "人本不信生死罪福，見佛變化，悉受五戒為",
    "T17n0809_001:0756b11": "清信士。佛說經已，比丘，眾長者，梵志，人民，皆",
    "T17n0809_001:0756b12": "大歡喜，稽首佛足而退。",
    "T17n0809_001:0756b13": "佛說乳光佛經"
}