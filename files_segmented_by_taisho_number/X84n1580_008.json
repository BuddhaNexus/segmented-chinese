{
    "X84n1580_008:0246b04": "教外別傳卷八(臨濟宗)",
    "X84n1580_008:0246b06": "南嶽下四世",
    "X84n1580_008:0246b07": "臨濟義玄禪師(黃檗運法嗣)",
    "X84n1580_008:0246b08": "鎮州臨濟義玄禪師。曹州南華邢氏子。幼負出塵之",
    "X84n1580_008:0246b09": "志。及落髮進具。便慕禪宗。初在黃檗會中。行業純一。",
    "X84n1580_008:0246b10": "時睦州為第一座。乃問。上座在此多少時。師曰三年。",
    "X84n1580_008:0246b11": "睦州曰。曾參問否。師曰。不曾參問。不知問箇甚麼。睦",
    "X84n1580_008:0246b12": "州曰。何不問堂頭和尚。如何是佛法的的大意。師便",
    "X84n1580_008:0246b13": "去問。聲未絕。黃檗便打。師下來。睦州曰。問話作麼生。",
    "X84n1580_008:0246b14": "師曰。某甲問聲未絕。和尚便打。某甲不會。睦州曰。但",
    "X84n1580_008:0246b15": "更去問。師又問。黃檗又打。如是三度問。三度被打。師",
    "X84n1580_008:0246b16": "白睦州曰。早承激勸問法。累蒙和尚賜棒。自恨障緣。",
    "X84n1580_008:0246b17": "不領深旨。今且辭去。睦州曰。汝若去。須辭和尚了去。",
    "X84n1580_008:0246b18": "師禮拜退。睦州先到黃檗處曰。問話上座。雖是後生。",
    "X84n1580_008:0246b19": "却甚奇特。若來辭。方便接伊。已後為一株大樹。覆蔭",
    "X84n1580_008:0246b20": "天下人去在。師來日辭黃檗。黃檗曰。不須他去。祇往",
    "X84n1580_008:0246b21": "高安灘頭。參大愚。必為汝說。師到大愚。大愚曰。甚處",
    "X84n1580_008:0246b22": "來。師曰。黃檗來。大愚曰。黃檗有何言句。師曰。某甲三",
    "X84n1580_008:0246b23": "度問佛法的的大意。三度被打。不知某甲有過無過。",
    "X84n1580_008:0246b24": "大愚曰。黃檗與麼老婆心切。為汝得徹困。更來這裏",
    "X84n1580_008:0246c01": "問有過無過。師於言下大悟。乃曰。元來黃檗佛法無",
    "X84n1580_008:0246c02": "多子。大愚搊住曰。這尿牀鬼子。適來道有過無過。如",
    "X84n1580_008:0246c03": "今却道黃檗佛法無多子。你見箇甚麼道理。速道速",
    "X84n1580_008:0246c04": "道。師於大愚肋下。築三拳。大愚拓開曰。汝師黃檗。非",
    "X84n1580_008:0246c05": "干我事。師辭大愚。却回黃檗。黃檗見便問。這漢來來",
    "X84n1580_008:0246c06": "去去。有甚了期。師曰。祇為老婆心切。便人事了侍立。",
    "X84n1580_008:0246c07": "黃檗問。甚處去來。師曰。昨蒙和尚慈旨。令參大愚去",
    "X84n1580_008:0246c08": "來。黃檗曰。大愚有何言句。師舉前話。黃檗曰。大愚老",
    "X84n1580_008:0246c09": "漢饒舌。待來痛與一頓。師曰。說甚待來。即今便打。隨",
    "X84n1580_008:0246c10": "後便掌。黃檗曰。這風顛漢。來這裏捋虎鬚。師便喝。黃",
    "X84n1580_008:0246c11": "檗喚侍者曰。引這風顛漢參堂去(溈山祐。舉問仰山。臨濟當時。得大愚",
    "X84n1580_008:0246c12": "力。得黃檗力。仰山云。非但騎虎頭。亦解把虎尾　白雲端頌云。一拳拳倒黃鶴樓。一趯趯翻鸚鵡洲。有意氣時",
    "X84n1580_008:0246c13": "添意氣。不風流處也風流　保寧勇頌云。雷電喧轟海岳昏。一家愁閉雨中門。狂風忽起烏雲散。白日滿天星",
    "X84n1580_008:0246c14": "斗分)○黃檗。一日普請次。師隨後行。黃檗回頭見師空",
    "X84n1580_008:0246c15": "手。乃問。钁在何處。師曰。有一人將去了也。黃檗曰。近",
    "X84n1580_008:0246c16": "前來。共汝商量箇事。師便近前。黃檗竪起钁曰。祇這",
    "X84n1580_008:0246c17": "箇。天下人拈掇不起。師就手掣得。竪起曰。為甚麼却",
    "X84n1580_008:0246c18": "在某甲手裏。黃檗曰。今日自有人普請。便回寺(仰山侍溈",
    "X84n1580_008:0246c19": "山次。溈山舉此話未了。仰山便問。钁在黃檗手裏。為甚麼却被臨濟奪却。溈山云。賊是小人。智過君子)○",
    "X84n1580_008:0246c20": "師普請鉏地次。見黃檗來。拄钁而立。黃檗曰。這漢困",
    "X84n1580_008:0246c21": "那。師曰。钁也未舉。困箇甚麼。黃檗便打。師接住棒。一",
    "X84n1580_008:0246c22": "送送倒。黃檗呼維那。扶起我來。維那扶起曰。和尚爭",
    "X84n1580_008:0246c23": "容得這風顛漢無禮。黃檗纔起。便打維那。師钁地曰。",
    "X84n1580_008:0246c24": "諸方火塟。我這裏活埋(溈山問仰山。黃檗打維那意作麼生。仰山云。正賊走却。邏",
    "X84n1580_008:0247a01": "贓人喫棒　真淨文頌云。奪旗掣鼓着精神。父子雖親法不親。為報四方禪客道。等〔聞〕莫作守株人　月堂昌",
    "X84n1580_008:0247a02": "頌云。黃檗活作死醫。臨濟死作活用。維那聽事不真。未免喚鐘作甕)○師一日在僧堂",
    "X84n1580_008:0247a03": "裏睡。黃檗入堂見。以拄杖打板頭一下。師舉首見是",
    "X84n1580_008:0247a04": "黃檗。却又睡。黃檗又打板頭一下。却往上間。見首座",
    "X84n1580_008:0247a05": "坐禪。乃曰。下間後生却坐禪。汝在這裏妄想作麼。首",
    "X84n1580_008:0247a06": "座曰。這老漢作甚麼。黃檗又打板頭一下。便出去(溈山",
    "X84n1580_008:0247a07": "舉問仰山。祇如黃檗意作麼生。仰山云。兩彩一賽)○師栽松次。黃檗曰。深山",
    "X84n1580_008:0247a08": "裏栽許多松作甚麼。師曰。一與山門作境致。二與後",
    "X84n1580_008:0247a09": "人作標牓。道了將钁頭[祝/土]地三下。黃檗曰。雖然如是。",
    "X84n1580_008:0247a10": "子已喫吾三十棒了也。師又[祝/土]地三下。噓一噓。黃檗",
    "X84n1580_008:0247a11": "曰。吾宗到汝。大興於世(溈山舉問仰山。黃檗當時。祇囑臨濟一人。更有人在。仰山",
    "X84n1580_008:0247a12": "云有。祇是年代深遠。不欲舉似和尚。溈山云。雖然如是。吾亦要知。汝但舉看。仰山云。一人指南吳越令行。遇大",
    "X84n1580_008:0247a13": "風即止　溈山喆云。臨濟與麼。大似平地喫交。雖然如是。臨危不變。方稱丈夫。黃檗云。吾宗到汝。大興於世。也",
    "X84n1580_008:0247a14": "是憐兒不覺醜　天童華云。黃檗道。雖然如是。子已喫吾三十棒了也。養子之緣。故當如是。臨濟正令雖行。可",
    "X84n1580_008:0247a15": "惜甘自向钁頭邊活埋。仰山見解。未出常流。豈止遇大風則止。當時何不道。直待虛空界盡。此話方始大行。豈",
    "X84n1580_008:0247a16": "不頭正尾正。應庵今日捋下面皮。要與諸人相見去也。驀拈拄杖。卓一下云。驚羣須是英靈漢。敵勝還他師子",
    "X84n1580_008:0247a17": "兒)○黃檗因入厨下。問飯頭。作甚麼。飯頭曰。揀眾僧",
    "X84n1580_008:0247a18": "飯米。黃檗曰。一頓喫多少。飯頭曰。二石五。黃檗曰。莫",
    "X84n1580_008:0247a19": "大多麼。飯頭曰。猶恐少在。黃檗便打。飯頭舉似師。師",
    "X84n1580_008:0247a20": "曰。我與汝勘這老漢。纔到侍立。黃檗舉前話。師曰。飯",
    "X84n1580_008:0247a21": "頭不會。請和尚代一轉語。黃檗曰。汝但舉。師曰。莫太",
    "X84n1580_008:0247a22": "多麼。黃檗曰。來日更喫一頓。師曰。說甚麼來日。即今",
    "X84n1580_008:0247a23": "便喫。隨後打一掌。黃檗曰。這風顛漢。又來這裏捋虎",
    "X84n1580_008:0247a24": "鬚。師喝一喝。便出去(溈山。舉問仰山。此二尊宿意作麼生。仰山云。和尚作麼生。溈山",
    "X84n1580_008:0247b01": "云。養子方知父慈。仰山云不然。溈山云。子又作麼生。仰山云。大似勾賊破家)○師半夏上",
    "X84n1580_008:0247b02": "黃檗山。見黃檗看經。師曰。我將謂是箇人。元來是唵",
    "X84n1580_008:0247b03": "黑豆老和尚。住數日乃辭。黃檗曰。汝破夏來。何不終",
    "X84n1580_008:0247b04": "夏去。師曰。某甲暫來。禮拜和尚。黃檗便打趂令去。師",
    "X84n1580_008:0247b05": "行數里。疑此事。却回終夏。後又辭黃檗。黃檗曰。甚處",
    "X84n1580_008:0247b06": "去。師曰。不是河南。便歸河北。黃檗便打。師約住與一",
    "X84n1580_008:0247b07": "掌。黃檗大笑。乃喚侍者。將百丈先師禪板几案來。師",
    "X84n1580_008:0247b08": "曰。侍者將火來。黃檗曰不然。子但將去。已後坐斷天",
    "X84n1580_008:0247b09": "下人舌頭去在(溈山舉問仰山。臨濟莫孤負他黃檗也無。仰山云不然溈山云。子作麼生。",
    "X84n1580_008:0247b10": "仰山云。知恩方解報恩。溈山云。從上莫有報恩事不。仰山云有。只是年代深遠。不欲舉似。溈山云。吾且不知。子",
    "X84n1580_008:0247b11": "但舉看。仰山云。如楞嚴會上。阿難讚佛云。將此深心奉塵剎。是則名為報佛恩。豈不是報恩之事。溈山云。如是",
    "X84n1580_008:0247b12": "如是。見與師齊。減師半德。見過於師。方堪傳受)○到達磨塔頭。塔主問。先禮",
    "X84n1580_008:0247b13": "佛。先禮祖。師曰。祖佛俱不禮。塔主曰。祖佛與長老。有",
    "X84n1580_008:0247b14": "甚冤家。師拂袖便出○師為黃檗馳書至溈山。與仰",
    "X84n1580_008:0247b15": "山語次。仰山曰。汝向後北去。有箇住處。師曰。豈有與",
    "X84n1580_008:0247b16": "麼事。仰山曰。但去。已後有一人佐輔汝。此人祇是有",
    "X84n1580_008:0247b17": "頭無尾。有始無終(懸記普化)○師後住鎮州臨濟。學侶雲",
    "X84n1580_008:0247b18": "集。一日謂普化克符二上座曰。我欲於此建立黃檗",
    "X84n1580_008:0247b19": "宗旨。汝且成禠我。二人珍重下去。三日後。普化却上",
    "X84n1580_008:0247b20": "來問。和尚三日前說甚麼。師便打。三日後。克符上來",
    "X84n1580_008:0247b21": "問。和尚前日打普化作甚麼。師亦打(長蘆仁云。普化克符。不可放過。",
    "X84n1580_008:0247b22": "臨濟老人。放過不可。若是且庵。一生擔板。無人成禠。然雖恁麼。須知遠烟浪。別有好商量)○至晚",
    "X84n1580_008:0247b23": "小參曰。有時奪人不奪境。有時奪境不奪人。有時人",
    "X84n1580_008:0247b24": "境兩俱奪。有時人境俱不奪(問答語具克符章　中峯本云。有時奪人錯。有",
    "X84n1580_008:0247c01": "時奪境錯。有時人境兩俱奪錯。有時人境俱不奪錯。臨濟大師。到這裏。鎻却咽喉了也。莫有為伊出氣者麼。切",
    "X84n1580_008:0247c02": "忌將錯就錯)○同普化。赴施主齋次。師問。毛吞巨海。芥納",
    "X84n1580_008:0247c03": "須彌。為復是神通妙用。為復是法爾如然。普化趯倒",
    "X84n1580_008:0247c04": "飯牀。師曰。太麤生。曰這裏是甚麼所在。說麤說細。次",
    "X84n1580_008:0247c05": "日又同赴齋。師復問。今日供養。何似昨日。普化又趯",
    "X84n1580_008:0247c06": "倒飯牀。師曰。得即得。太麤生。普化喝曰。瞎漢。佛法說",
    "X84n1580_008:0247c07": "甚麼麤細。師乃吐舌(雪竇顯云。兩箇老賊。喫飯也不了。好與三十棒。棒雖行。且那箇",
    "X84n1580_008:0247c08": "是正賊　昭覺勤云。精金不百煉。爭見光輝。至寶不酬價。爭辨真假。不是臨濟。不能騐他普化。不是普化。不能",
    "X84n1580_008:0247c09": "抗他臨濟。所謂如水入水。如金博金。雖然如是。放過則彼此作家。點檢則二俱失利。具擇法眼者。試請辨看",
    "X84n1580_008:0247c10": "南堂靜云。二尊宿。如二龍爭珠。拏雲攫霧。不動波瀾。如二虎爭餐。活捉生擒。不傷物命。或有人問。毛吞巨海。芥",
    "X84n1580_008:0247c11": "納須彌。為復神通妙用。為復法爾如然。只向道。不見先師翁云。一拳拳倒黃鶴樓。一踢踢飜鸚鵡洲。有意氣時",
    "X84n1580_008:0247c12": "添意氣。不風流處也風流　南華昺云。臨濟覿面提撕。普化全機酬酢。直得南山鼈鼻。吞却東海鯉魚。陝府鐵",
    "X84n1580_008:0247c13": "牛觸倒嘉州大像。為甚如此。相逢不下馬。各自奔前程　天童華云。一出一沒。一往一來。猛虎口裏奪餐。毒蛇",
    "X84n1580_008:0247c14": "頭上揩痒。要且未稱大丈夫事。二老名喧宇宙。價重當時。山僧豈可謹密三寸。二俱放過。為他弄假像真。二俱",
    "X84n1580_008:0247c15": "不放過。為他搕[打-丁+(天/韭)]太甚。是汝諸人。若作佛法商量。達磨一宗。掃土而盡)○僧問。如何是",
    "X84n1580_008:0247c16": "真佛真法真道。乞師開示。師曰。佛者心清淨是。法者",
    "X84n1580_008:0247c17": "心光明是。道者處處無礙淨光是。三即一。皆是空名。",
    "X84n1580_008:0247c18": "而無實有。如真正作道人。念念心不間斷。自達磨大",
    "X84n1580_008:0247c19": "師。從西土來。祇是覓箇不受人惑底人。後遇二祖。一",
    "X84n1580_008:0247c20": "言便了。始知從前虗用工夫。山僧今日見處。與祖佛",
    "X84n1580_008:0247c21": "不別。若第一句中薦得。堪與祖佛為師。若第二句中",
    "X84n1580_008:0247c22": "薦得。堪與人天為師。若第三句中薦得。自救不了。僧",
    "X84n1580_008:0247c23": "便問。如何是第一句。師曰。三要印開朱點窄。未容擬",
    "X84n1580_008:0247c24": "議主賓分。曰如何是第二句。師曰。妙解豈容無著問。",
    "X84n1580_008:0248a01": "漚和爭負截流機。曰如何是第三句。師曰。但看棚頭",
    "X84n1580_008:0248a02": "弄傀儡。抽牽全藉裏頭人。乃曰。大凡演唱宗乘。一句",
    "X84n1580_008:0248a03": "中須具三玄門。一玄門須具三要。有權有實。有照有",
    "X84n1580_008:0248a04": "用。汝等諸人。作麼生會○師謂僧曰。有時一喝。如金",
    "X84n1580_008:0248a05": "剛王寶劒。有時一喝。如踞地師子。有時一喝。如探竿",
    "X84n1580_008:0248a06": "影草有時一喝。不作一喝用。汝作麼生會。僧擬議。師",
    "X84n1580_008:0248a07": "便喝○示眾。參學之人。大須子細。如賓主相見。便有",
    "X84n1580_008:0248a08": "言論往來。或應物現形。或全體作用。或把機權喜怒。",
    "X84n1580_008:0248a09": "或現半身。或乘師子。或乘象王。如有真正學人便喝。",
    "X84n1580_008:0248a10": "先拈出一箇膠盆子。善知識不辨是境。便上他境上。",
    "X84n1580_008:0248a11": "作模作樣。便被學人又喝。前人不肯放下。此是膏肓",
    "X84n1580_008:0248a12": "之病。不堪醫治。喚作賓看主。或是善知識。不拈出物。",
    "X84n1580_008:0248a13": "祇隨學人問處即奪。學人被奪。抵死不肯放。此是主",
    "X84n1580_008:0248a14": "看賓。或有學人。應一箇清淨境。出善知識前。知識辨",
    "X84n1580_008:0248a15": "得是境。把得拋向坑裏。學人言。大好善知識。知識即",
    "X84n1580_008:0248a16": "云。咄哉不識好惡。學人便禮拜。此喚作主看主。或有",
    "X84n1580_008:0248a17": "學人。披枷帶鎻。出善知識前。知識更與安一重枷鎻。",
    "X84n1580_008:0248a18": "學人歡喜。彼此不辨。喚作賓看賓。大德。山僧所舉。皆",
    "X84n1580_008:0248a19": "是辨魔揀異。知其邪正○師問洛浦。從上來一人行",
    "X84n1580_008:0248a20": "棒。一人行喝。阿那箇親。曰總不親。師曰。親處作麼生。",
    "X84n1580_008:0248a21": "洛浦便喝。師乃打○上堂。有一人。論劫在途中不離",
    "X84n1580_008:0248a22": "家舍。有一人。離家舍不在途中。那箇合受人天供養",
    "X84n1580_008:0248a23": "(徑山杲云。賊身已露　雲巖游云。識取鈎頭意。莫認定盤星　楚石琦云。天共白雲曉。水和明月流)○",
    "X84n1580_008:0248a24": "師問院主甚處去來。曰州中糶黃米來。師曰。糶得盡",
    "X84n1580_008:0248b01": "麼。院主曰。糶得盡。師以拄杖畫一畫曰。還糶得這箇",
    "X84n1580_008:0248b02": "麼。院主便喝。師便打。典座至。師舉前話。典座曰。院主",
    "X84n1580_008:0248b03": "不會和尚意。師曰。你又作麼生。典座禮拜。師亦打(黃龍",
    "X84n1580_008:0248b04": "南云。寺主下喝。不可放過。典座禮拜。放過不可。臨濟令行。歸宗放過。三十年後。有人說破　黃龍新云。典座禮",
    "X84n1580_008:0248b05": "拜。有過無功。寺主一喝。有功無過。既是有功。為甚麼却被打。棒頭有眼明如日。要識真金火裏看　徑山杲頌",
    "X84n1580_008:0248b06": "云。一堆紅燄亘晴空。不問金銀銕錫同。入裏盡教成水去。那容蚊蚋泊其中　天童華云。二尊宿。雖則力提綱",
    "X84n1580_008:0248b07": "要。檢點將來。未免依草附木。殊不知大小臨濟。被這兩箇漢破家散宅。還會麼。殺人刀活人劍)○上",
    "X84n1580_008:0248b08": "堂。一人在孤峰頂上。無出身路。一人在十字街頭。亦",
    "X84n1580_008:0248b09": "無向背。且道。那箇在前。那箇在後。不作維摩詰。不作",
    "X84n1580_008:0248b10": "傅大士。珍重○有一老宿參。便問。禮拜即是。不禮拜",
    "X84n1580_008:0248b11": "即是。師便喝。老宿便拜。師曰。好箇草賊。老宿曰賊賊。",
    "X84n1580_008:0248b12": "便出去。師曰。莫道無事好。時首座侍立。師曰。還有過",
    "X84n1580_008:0248b13": "也無。首座曰有。師曰。賓家有過。主家有過。曰二俱有",
    "X84n1580_008:0248b14": "過。師曰。過在甚麼處。首座便出去。師曰。莫道無事好",
    "X84n1580_008:0248b15": "(南泉願聞云。官馬相踏　保寧勇云。這一羣賊。其中有正賊。有草賊。那箇是正賊。那箇是草賊。還辨得麼。口欵",
    "X84n1580_008:0248b16": "易招。贓物難認　護國元云。這僧身挨白刃。臨濟劍不虗施。首座不善傍觀。惹得一身泥水。雖然如是。且道前",
    "X84n1580_008:0248b17": "頭無事。與後頭無事。相較幾何。於此緇素分明。不但穿却臨濟鼻孔。亦許你眼光爍破四天下。其或未然。莫道",
    "X84n1580_008:0248b18": "無〔好事〕)○師到京行化。至一家門首曰。家常添鉢。有婆",
    "X84n1580_008:0248b19": "曰。太無厭生。師曰。飯也未曾得。何言太無厭生。婆便",
    "X84n1580_008:0248b20": "閉却門○師陞堂。有僧出。師便喝。僧亦喝。便禮拜。師",
    "X84n1580_008:0248b21": "便打(翠巖芝云。臨濟也心麤好彩。賴是這僧。若是今時衲僧。且作麼生出得　東禪觀云。臨濟除是",
    "X84n1580_008:0248b22": "不作。作則萬竅怒號。這僧搏扶搖。而上九萬里)○趙州游方到院。在後架洗",
    "X84n1580_008:0248b23": "脚次。師便問。如何是祖師西來意。趙州曰。恰遇山僧",
    "X84n1580_008:0248b24": "洗脚。師近前作聽勢。趙州曰。會即便會。啗啄作什麼。",
    "X84n1580_008:0248c01": "師便歸方丈。趙州曰。三十年行脚。今日錯為人下註",
    "X84n1580_008:0248c02": "脚(一作趙州行脚時。參師。遇師洗脚次。趙州便問。如何是祖師西來意。師云。恰值老僧洗脚。趙州近前作聽",
    "X84n1580_008:0248c03": "勢。師云。更要第二杓惡水潑在。趙州便下去　法雲秀云。眾中商量道。趙州不識臨濟作賊。却為他下箇註脚。",
    "X84n1580_008:0248c04": "臨濟當時作聽勢。何不劈耳便掌。若恁麼商量。何曾夢見趙州。識得臨濟。殊不知。兩箇盡是老賊。須知一箇好",
    "X84n1580_008:0248c05": "手。敢問諸人。那箇是好手。具眼者辨取　教忠光云。臨濟有驗人眼。趙州又飽叢林。等閑略露風規。自然頭正",
    "X84n1580_008:0248c06": "尾正。還會麼。若不得流水。還應過別山)○問僧甚處來。曰定州來師拈",
    "X84n1580_008:0248c07": "棒。僧擬議。師便打。僧不肯。師曰。已後遇明眼人去在。",
    "X84n1580_008:0248c08": "僧後參三聖。纔舉前話。三聖便打。僧擬議。三聖又打",
    "X84n1580_008:0248c09": "(天童華云。臨濟三聖。當時若有轉身句。後代兒孫未至掃土。驀拈拄杖更有一箇甚處去。卓拄杖一下)○",
    "X84n1580_008:0248c10": "師應機多用喝。會下參徒亦學師喝。師曰。汝等總學",
    "X84n1580_008:0248c11": "我喝。我今問汝。有一人從東堂出。一人從西堂出。兩",
    "X84n1580_008:0248c12": "人齊喝一聲。這裏分得賓主麼。汝且作麼生分。若分",
    "X84n1580_008:0248c13": "不得。已後不得學老僧喝○示眾我有時先照後用。",
    "X84n1580_008:0248c14": "有時先用後照。有時照用同時。有時照用不同時。先",
    "X84n1580_008:0248c15": "照後用有人在。先用後照有法在。照用同時。駈耕夫",
    "X84n1580_008:0248c16": "之牛奪饑人之食。敲骨取髓。痛下針錐。照用不同時。",
    "X84n1580_008:0248c17": "有問有答。立賓立主。合水和泥。應機接物。若是過量",
    "X84n1580_008:0248c18": "人。向未舉已前。撩起便行。猶較些子(汾陽昭云。先照後用。且共汝商",
    "X84n1580_008:0248c19": "量。先用後照。汝也是箇人始得。照用同時。汝作麼生當抵照用不同時。汝作麼生湊泊　瑯琊覺云。先照後用。",
    "X84n1580_008:0248c20": "露師子之爪牙。先用後照。縱象王之威猛。照用同時。如龍得水致雨騰雲。照用不同時。提獎嬰兒。俯憐赤子。此",
    "X84n1580_008:0248c21": "是古人建立法門。為合如是。不合如是。若合如是。紀信乘九龍之輦。不合如是。項羽失千里之騅。還有為瑯琊",
    "X84n1580_008:0248c22": "出氣底麼。如無。山僧自道去也。卓拄杖下座　慈明圓云。有時先照後用。有時先用後照。有時照用同時。有時",
    "X84n1580_008:0248c23": "照用不同時。所以道。有明有暗。有起有倒。乃喝一喝云。且道。是照是用。還有緇素得出底麼。若有。試出來呈醜",
    "X84n1580_008:0248c24": "拙看。若無。山僧今日失利　徑山杲云。若也先照後用。則瞎一切人眼。若也先用後照。則開一切人眼。若也照",
    "X84n1580_008:0249a01": "用同時。則半瞎半開。若也照用不同時。則全開全瞎。此四則語。有一則。有賓無主。有一則。有主無賓。有一則。賓",
    "X84n1580_008:0249a02": "主俱無。有一則。全具賓主。即今眾中。或有箇不受人瞞底漢來道。這裏是甚麼所在。說有說無。說虗說實。說照。",
    "X84n1580_008:0249a03": "說用。說主說賓。攔胷搊住。拽下禪牀。痛椎一頓。也恠伊不得)○師行脚時。到龍光。",
    "X84n1580_008:0249a04": "值上堂。師出問。不展鋒鋩。如何得勝。龍光據坐。師曰。",
    "X84n1580_008:0249a05": "大善知識。豈無方便。龍光瞪目曰嗄。師以手指曰。這",
    "X84n1580_008:0249a06": "老漢。今日敗缺也(徑山杲云。可惜龍光。放過這漢。雖然如是。也須救取臨濟老漢始得)",
    "X84n1580_008:0249a07": "○次到三峰平和尚處。平問。甚處來。師曰。黃檗來。平",
    "X84n1580_008:0249a08": "曰。黃檗有何言句。師曰。金牛昨夜遭塗炭。直至如今",
    "X84n1580_008:0249a09": "不見蹤。平曰。金風吹玉管。那箇是知音。師曰。直透萬",
    "X84n1580_008:0249a10": "重關。不住青霄內。平曰。子這一問太高生。師曰。龍生",
    "X84n1580_008:0249a11": "金鳳子。衝破碧琉璃。平曰。且坐喫茶。又問。近離甚處。",
    "X84n1580_008:0249a12": "師曰龍光。平曰。龍光近日如何。師便出去○又往鳳",
    "X84n1580_008:0249a13": "林。路逢一婆子。婆問。甚處去。師曰。鳳林去。婆曰。恰值",
    "X84n1580_008:0249a14": "鳳林不在。師曰。甚處去。婆便行。師召婆。婆回首。師便",
    "X84n1580_008:0249a15": "行。(一作師曰誰道不在)到鳳林。鳳林曰。有事相借問。得麼。師曰。",
    "X84n1580_008:0249a16": "何得剜肉作瘡。鳳林曰。海月澄無影。游魚獨自迷。師",
    "X84n1580_008:0249a17": "曰。海月既無影。游魚何得迷。鳳林曰。觀風知浪起。翫",
    "X84n1580_008:0249a18": "水野帆飄。師曰。孤蟾獨耀江山靜。長嘯一聲天地秋。",
    "X84n1580_008:0249a19": "鳳林曰。任張三寸揮天地。一句臨機試道看。師曰。路",
    "X84n1580_008:0249a20": "逢劒客須呈劒。不是詩人不獻詩。鳳林便休。師乃有",
    "X84n1580_008:0249a21": "頌曰。大道絕同。任向西東。石火莫及。電光罔通(溈山祐。問",
    "X84n1580_008:0249a22": "仰山。石火莫及。電光罔通。從上諸聖。以何為人。仰山云。和尚意。作麼生。溈山云。但有言說。都無實義。仰山云不",
    "X84n1580_008:0249a23": "然。溈山云。子又作麼生。仰山云。官不容針。私通車馬)○師侍德山次。德山曰。今",
    "X84n1580_008:0249a24": "日困。師曰。這老漢。寐語作麼。德山便打。師掀倒禪牀",
    "X84n1580_008:0249b01": "(雪竇顯云。二員作者。具啐啄同時眼。有啐啄同時用。雪竇擬向飢鷹爪下奪肉。餓虎口裏爭餐。敢謂。德山臨濟。",
    "X84n1580_008:0249b02": "俱是瞎漢。有人辯得。天下橫行　雲峯悅云。奇恠諸德。看此二員作家。一拶一捺。略露風規。大似把手上高山。",
    "X84n1580_008:0249b03": "雖然如是。未免傍觀者哂。且道。誰是傍觀者。喝一喝下座　徑山杲云。雲峯與麼批判。大似普州人。徑山若見。",
    "X84n1580_008:0249b04": "縛作一束。送在河裏。不見道蚌鷸相持。俱落漁人之手　西堂顯云。然則德山門下。草偃風行。爭奈臨濟當機",
    "X84n1580_008:0249b05": "不讓。雖然如是。未出葛藤窠裏　護國元云。奇恠諸禪德。二老漢忒煞傍若無人。當時真如若見。每人與二十",
    "X84n1580_008:0249b06": "棒。且道。利害在什麼處。有人明得。許汝親見臨濟德山。要見真如。亦未可。何故。鶴有九臯難翥翼。馬無千里謾",
    "X84n1580_008:0249b07": "追風　楚石琦云。眾中道。德山臨濟。好手手中呈好手。紅心心裡中紅心。殊不知。用盡自己心。笑破他人口)",
    "X84n1580_008:0249b08": "○麻谷問。十二面觀音。那箇是正面。師下禪牀擒住",
    "X84n1580_008:0249b09": "曰。十二面觀音。甚處去也。速道速道。麻谷轉身擬坐。",
    "X84n1580_008:0249b10": "師便打。麻谷接住棒。相捉歸方丈○師問一尼。善來",
    "X84n1580_008:0249b11": "惡來。尼便喝。師拈棒曰。更道更道。尼又喝。師便打○",
    "X84n1580_008:0249b12": "師一日拈餬餅。示洛浦曰。萬種千般。不離這箇。其理",
    "X84n1580_008:0249b13": "不二。洛浦曰。如何是不二之理。師再拈起餅示之。洛",
    "X84n1580_008:0249b14": "浦曰。與麼則萬種千般也。師曰。屙屎見解。洛浦曰。羅",
    "X84n1580_008:0249b15": "公照鏡(溈山喆云。臨濟便風帆掛。洛浦鼓棹揚波。然雖如是。臨濟門下則得。溈山門下不得)○",
    "X84n1580_008:0249b16": "師見僧來。舉起拂子。僧禮拜。師便打。又有僧來。師亦",
    "X84n1580_008:0249b17": "舉拂子。僧不顧。師亦打。又有僧來參。師舉拂子。僧曰。",
    "X84n1580_008:0249b18": "謝和尚指示。師亦打(雲門偃代云。祇宜老漢　大覺云。得即得。猶未見臨濟機在",
    "X84n1580_008:0249b19": "徑山杲頌云。五月五日午時書。赤口毒舌盡消除。更饒急急如律令。不須門上畵蜘蛛)○麻谷",
    "X84n1580_008:0249b20": "問。大悲千手眼。那箇是正眼。師搊住曰。大悲千手眼。",
    "X84n1580_008:0249b21": "作麼生是正眼。速道速道。麻谷拽師下禪牀却坐。師",
    "X84n1580_008:0249b22": "問訊曰不審。麻谷擬議。師便喝。拽麻谷下禪牀却坐。",
    "X84n1580_008:0249b23": "麻谷便出(因聖頴云。諸德。此二尊宿如此。且道怎生。今時人總道照用。照什麼椀。一切人只解。",
    "X84n1580_008:0249b24": "自騎馬去捉賊。自持刀去殺賊。此二人便能奪賊馬捉賊。奪賊刀殺賊。雖然如是。臨濟雖是得便宜。却是失便",
    "X84n1580_008:0249c01": "宜)○上堂。僧問。如何是佛法大意。師竪起拂子。僧便",
    "X84n1580_008:0249c02": "喝。師便打。又僧問。如何是佛法大意。師亦竪拂子。僧",
    "X84n1580_008:0249c03": "便喝。師亦喝。僧擬議。師便打。乃曰。大眾夫為法者。不",
    "X84n1580_008:0249c04": "避喪身失命。我於黃檗先師處。三度問佛法的的大",
    "X84n1580_008:0249c05": "意。三度被打。如蒿枝拂相似。如今更思一頓。誰為下",
    "X84n1580_008:0249c06": "手。時有僧出曰。某甲下手。師度與拄杖。僧擬接。師便",
    "X84n1580_008:0249c07": "打(雪竇顯云。臨濟放去較危。收來太速　五祖戒云。臨濟大似貧兒思舊債　雪竇宗云。且道。臨濟今日用",
    "X84n1580_008:0249c08": "底棒。與當時喫底棒。是同是別。若道同。孤負他黃檗。若道別。屈他臨濟。若也盡其機來。且道。在阿誰分上。乃拈",
    "X84n1580_008:0249c09": "拄杖云。退後退後　天童華云。臨濟在黃檗處。三度喫棒底意旨。諸人還覷得透也未。直饒一咬便斷。也未是",
    "X84n1580_008:0249c10": "大丈夫漢。三世諸佛。口挂壁上。天下老和尚。將什麼喫飯　靈隱嶽。舉雪竇語了。拈拄杖云。臨濟據令而行。不",
    "X84n1580_008:0249c11": "知孤負黃檗。雪竇。盡力擔板。也只見一邊。且道。薦福節文在甚處。擲下拄杖　千巖長云。二尊宿。一人聾雙耳",
    "X84n1580_008:0249c12": "朵。一人瞎隻眼睛。不惟孤負臨濟。亦乃喪我兒孫。無明今日路見不平。且要與渠雪屈。良久云。不得動着。動着",
    "X84n1580_008:0249c13": "打折你驢腰　天奇瑞云。臨濟鈎頭着餌。為釣錦鱗這僧不識謄城。自取喪身。若是作家。擒縱殺活。一一現成。",
    "X84n1580_008:0249c14": "須然他得便宜。也是李廣陷番。死中得活。雪竇也是扶強不扶弱。汝等諸人。到這裏。如何即是。鴛鴦繡出從君",
    "X84n1580_008:0249c15": "看。不把金針度與人)○師示眾曰。有一無位真人。常向汝等諸",
    "X84n1580_008:0249c16": "人面門出入。未證據者看看。時有僧出問。如何是無",
    "X84n1580_008:0249c17": "位真人。師下繩牀搊住曰。道道。僧無語。師拓開曰。無",
    "X84n1580_008:0249c18": "位真人。是什麼乾屎橛(雪峯存云。臨濟大似白拈賊　雪竇顯云。夫善竊者。鬼神",
    "X84n1580_008:0249c19": "莫知。既被雪峯覷破。臨濟不是好手。復召大眾。雪竇今日。換却你諸人眼睛了也。你若不信。各歸寮舍。自摸索",
    "X84n1580_008:0249c20": "看　瑯琊覺云。臨濟可謂。冰稜上度九[阿-可+尻]。劒刃上得全身　薦福行云。臨濟老人。一條脊梁。硬似鐵。拗不折。可",
    "X84n1580_008:0249c21": "憐。末後不奈船何。打破戽斗)○師與王常侍到僧堂。王問。這一堂",
    "X84n1580_008:0249c22": "僧。還看經麼。師曰。不看經。曰還習禪麼。師曰。不習禪。",
    "X84n1580_008:0249c23": "曰既不看經。又不習禪。畢竟作箇甚麼。師曰。總教伊",
    "X84n1580_008:0249c24": "成佛作祖去。曰金屑雖貴。落眼成翳。師曰。我將謂。你",
    "X84n1580_008:0250a01": "是箇俗漢○師上堂次。兩堂首座相見。同時下喝。(廣慧",
    "X84n1580_008:0250a02": "璉云。諸人且道。還有賓主也無。若道有賓主。只是箇瞎漢。若道無賓主。亦是箇瞎漢。不有不無。萬里崖州。若向",
    "X84n1580_008:0250a03": "這裏道得。也好與三十棒。若道不得。亦與三十棒。衲僧家。到這裏。作麼生出得山僧圈[袖-由+貴]去。良久云。苦哉蝦蟆",
    "X84n1580_008:0250a04": "蚯蚓。[跳-兆+孛]跳上三十三天。撞着須彌山百雜碎。遂拈拄杖云。一隊無孔鐵鎚。速退速退)僧問師。還",
    "X84n1580_008:0250a05": "有賓主也無。師曰。賓主歷然。師召眾曰。要會臨濟賓",
    "X84n1580_008:0250a06": "主句。問取堂中二首座(承天宗云。臨濟此語。走殺天下衲僧。我即不然。當時見僧",
    "X84n1580_008:0250a07": "舉。但云一對無孔鐵鎚　昭覺勤云。正勑既行。諸侯避道　大溈智云。作麼生是賓主歷然底道理。若也會得。",
    "X84n1580_008:0250a08": "一雙孤鴈。撲地高飛。其或未然。一對鴛鴦。池中獨立)○師後居大名府興化寺",
    "X84n1580_008:0250a09": "東堂。咸通八年丁亥四月十日。將示滅。說傳法偈曰。",
    "X84n1580_008:0250a10": "沿流不止問如何。真照無邊說似他。離相離名人不",
    "X84n1580_008:0250a11": "稟。吹毛用了急須磨。復謂眾曰。吾滅後不得滅却吾",
    "X84n1580_008:0250a12": "正法眼藏。三聖出曰。爭敢滅却和尚正法眼藏。師曰。",
    "X84n1580_008:0250a13": "已後有人問你。向他道甚麼。三聖便喝。師曰。誰知吾",
    "X84n1580_008:0250a14": "正法眼藏。向這瞎驢邊滅却。言訖端坐而逝(溈山秀云。古者",
    "X84n1580_008:0250a15": "忍死待來。因何正法眼藏。却向瞎驢邊滅。臨濟行計速速。三聖又却怱怱。因斯父子情忘。遂使後人失望。若不",
    "X84n1580_008:0250a16": "得流水。多應過別山)。",
    "X84n1580_008:0250a17": "南嶽下五世(臨濟下一世)",
    "X84n1580_008:0250a18": "興化存獎禪師(臨濟玄法嗣)",
    "X84n1580_008:0250a19": "魏府興化存獎禪師。在三聖會裏為首座。常曰。我向",
    "X84n1580_008:0250a20": "南方行脚一遭。拄杖頭。不曾撥著。一箇會佛法底人。",
    "X84n1580_008:0250a21": "三聖聞得。問曰。你具甚麼眼。便恁麼道。師便喝。三聖",
    "X84n1580_008:0250a22": "曰。須是你始得。後大覺聞舉。遂曰。作麼生得風吹到",
    "X84n1580_008:0250a23": "大覺門裏來。師後到大覺。為院主。一日大覺喚院主。",
    "X84n1580_008:0250a24": "我聞。你道向南方行脚一遭。拄杖頭不曾撥著一箇",
    "X84n1580_008:0250b01": "會佛法底。你憑箇甚麼道理。與麼道。師便喝。大覺便",
    "X84n1580_008:0250b02": "打。師又喝。大覺又打。師來日從法堂過。大覺召院主。",
    "X84n1580_008:0250b03": "我直下疑你昨日這兩喝。師又喝。大覺又打。師再喝。",
    "X84n1580_008:0250b04": "大覺又打。師曰。某甲於三聖師兄處。學得箇賓主句。",
    "X84n1580_008:0250b05": "總被師兄折倒了也。願與某甲箇安樂法門。大覺曰。",
    "X84n1580_008:0250b06": "這瞎漢。來這裏納敗缺。脫下衲衣。痛打一頓。師於言",
    "X84n1580_008:0250b07": "下。薦得臨濟先師於黃檗處喫棒底道理。師後開堂",
    "X84n1580_008:0250b08": "日。拈香曰。此一炷香。本為三聖師兄。三聖於我太孤。",
    "X84n1580_008:0250b09": "本為大覺師兄。大覺於我太賒。不如供養臨濟先師",
    "X84n1580_008:0250b10": "○師有時喚僧。僧應諾。師曰。點即不到。又喚一僧。僧",
    "X84n1580_008:0250b11": "應諾。師曰。到即不點○僧問。四方八面來時如何。師",
    "X84n1580_008:0250b12": "曰。打中間底。僧便禮拜。師曰。昨日赴箇村齋。中途遇",
    "X84n1580_008:0250b13": "一陣卒風暴雨。却向古廟裏。軃避得過(晦堂心頌云。一不是二不",
    "X84n1580_008:0250b14": "成。落花芳草伴啼鸎。閑庭雨歇夜初靜。片月還從海上生　徑山杲頌云。古廟裏頭回避得。紙錢堆裏暗嗟吁。",
    "X84n1580_008:0250b15": "閑神野鬼都驚怕。只為渠儂識梵書　天童華云。眾中商量道。向古廟裏避得過。是空劫已前自己。又道。便是",
    "X84n1580_008:0250b16": "他安身立命處。殊不知腰纏十萬貫。騎鶴上揚州。又云。我見燈明佛。本光瑞如此)○示眾。我",
    "X84n1580_008:0250b17": "聞前廊下也喝。後架裏也喝。諸子。汝莫盲喝亂喝。直",
    "X84n1580_008:0250b18": "饒喝得興化。向虗空裏。却撲下來。一點氣也無。待我",
    "X84n1580_008:0250b19": "蘇息起來。向汝道未在。何故。我未曾向紫羅帳裏撒",
    "X84n1580_008:0250b20": "真珠。與汝諸人去在。胡喝亂喝作麼(徑山杲頌云。對眾全提摩竭令。",
    "X84n1580_008:0250b21": "豈是閑開兩片皮。喝下瞎驢成隊走。夢中推倒五須彌)○雲居住三峰庵時。師",
    "X84n1580_008:0250b22": "問。權借一問。以為影草時如何。雲居無對。師曰。想和",
    "X84n1580_008:0250b23": "尚答這話不得。不如禮拜了退。二十年後。雲居曰。如",
    "X84n1580_008:0250b24": "今思量。當時不消道箇何必。後遣化主到師處。師問。",
    "X84n1580_008:0250c01": "和尚住三峰庵時。老僧問伊。話對不得。如今道得也",
    "X84n1580_008:0250c02": "未。化主舉前話。師曰。雲居二十年。祇道得箇何必。興",
    "X84n1580_008:0250c03": "化即不然。爭如道箇不必(三聖然云。雲居二十年道得底。猶較他興化半月程",
    "X84n1580_008:0250c04": "　保寧勇云。明月照見夜行人　徑山杲云。何必不必。綿綿密密。覿面當機。有人續得末後句。許伊親見二尊",
    "X84n1580_008:0250c05": "宿)○師謂克賓維那曰。汝不久為唱導之師。克賓曰。",
    "X84n1580_008:0250c06": "不入這保社。師曰。會了不入。不會了不入。曰總不與",
    "X84n1580_008:0250c07": "麼。師便打曰。克賓維那。法戰不勝。罰錢五貫。設饡飯",
    "X84n1580_008:0250c08": "一堂。次日師自白椎曰。克賓維那。法戰不勝。不得喫",
    "X84n1580_008:0250c09": "飯。即便出院(雪竇顯云。克賓要承嗣興化。罰錢出院且置。却須索這。一頓棒始得。且問諸人。",
    "X84n1580_008:0250c10": "棒既喫了。作麼生索。雪竇要斷不平之事。今夜與克賓維那雪屈。以拄杖一時打散　雲居舜云。大冶精金。應",
    "X84n1580_008:0250c11": "無變色。其奈興化令行大嚴。不是克賓維那。也大難承當。若是如今汎汎之徒。翻轉面皮多少時也　徑山杲",
    "X84n1580_008:0250c12": "云。雲居拗曲作直。妙喜道。要作臨濟烜赫兒孫。直須翻轉面皮始得　楚石琦云。克賓法戰不勝。興化據令而",
    "X84n1580_008:0250c13": "行。稱提臨濟宗風。揭示正法眼藏。棒頭出孝子。佛法無人情。當時將謂茅長短。燒却元來地不平　徑山信云。",
    "X84n1580_008:0250c14": "賊是小人。智過君子。興化脚跟。被克賓掀起半空。過一小劫。方得着地。克賓古佛。其心安如海。會麼。賣盡衣單。",
    "X84n1580_008:0250c15": "終不赤膊。好則好矣。美則盡美。生鐵橛子。只不得飯喫)○師在臨濟為侍者。洛",
    "X84n1580_008:0250c16": "浦來參。臨濟問。甚處來。洛浦曰。鑾城來。臨濟曰。有事",
    "X84n1580_008:0250c17": "相借問得麼。洛浦曰。新戒不會。臨濟曰。打破大唐國。",
    "X84n1580_008:0250c18": "覓箇不會底人也無。參堂去。師隨後請問曰。適來新",
    "X84n1580_008:0250c19": "到。是成他褫。不成褫他。臨濟曰。我誰管你成褫不成",
    "X84n1580_008:0250c20": "褫。師曰。和尚祇解將死雀就地彈。不解將一轉語蓋",
    "X84n1580_008:0250c21": "覆却。臨濟曰。你又作麼生。師曰。請和尚作新到。臨濟",
    "X84n1580_008:0250c22": "遂曰。新戒不會。師曰。却是老僧罪過。臨濟曰。你語藏",
    "X84n1580_008:0250c23": "鋒。師擬議。臨濟便打。至晚臨濟又曰。我今日問新到。",
    "X84n1580_008:0250c24": "是將死雀就地彈。就窠子裏打。及至你出得語。又喝",
    "X84n1580_008:0251a01": "起了。向青雲裏打。師曰。草賊大敗。臨濟便打○示眾",
    "X84n1580_008:0251a02": "曰。若是作家戰將。便請單刀直入。更莫如何若何。有",
    "X84n1580_008:0251a03": "旻德禪師。出禮拜起便喝。師亦喝。旻德又喝。師亦喝。",
    "X84n1580_008:0251a04": "旻德禮拜歸眾。師曰。適來若是別人。三十棒。一棒也",
    "X84n1580_008:0251a05": "較不得。何故。為他旻德會一喝。不作一喝用(首山念云。看他",
    "X84n1580_008:0251a06": "興化與麼用。為甚麼放得他過。諸上座且道。甚麼處是一喝不作一喝用。前一喝。後一喝。且道。那箇是賓。那箇",
    "X84n1580_008:0251a07": "是主。雖然如是。亦須仔細。便下座。又云。二俱有過。二俱無過　瑯琊覺云。且道。那一喝。不作一喝用。興化若無",
    "X84n1580_008:0251a08": "後語。疑殺天下人。雖然如是。曉者還稀　昭覺勤云。作家相見。須是恁麼。機如掣電。眼似流星。原始要終。扶頭",
    "X84n1580_008:0251a09": "接尾。所謂羽毛相似。言氣相合。只如兩家互換相喝。且作麼生辨得一喝。不作一喝用。要承當臨濟正法眼藏。",
    "X84n1580_008:0251a10": "須明取二老宿意。且道。意作麼生。百尺竿頭須進步。紫羅帳裏撒真珠　教忠光云。興化與旻德。各出隻手。要",
    "X84n1580_008:0251a11": "發明臨濟正法眼藏。殊不知。臨濟一宗掃土而盡。且道。利害在什麼處。具眼者辨取)○師見同",
    "X84n1580_008:0251a12": "參來。纔上法堂。師便喝。僧亦喝。師又喝。僧亦喝。師近",
    "X84n1580_008:0251a13": "前拈棒。僧又喝。師曰。你看這瞎漢。猶作主在。僧擬議。",
    "X84n1580_008:0251a14": "師直打下法堂。侍者請問。適來那僧。有甚觸忤和尚。",
    "X84n1580_008:0251a15": "師曰。他適來。也有權。也有實。也有照。也有用。及乎我",
    "X84n1580_008:0251a16": "將手向伊面前橫兩橫。到這裏。却去不得。似這般瞎",
    "X84n1580_008:0251a17": "漢。不打更待何時(昭覺勤云。辨王庫刀。振塗毒皷。掣電未足以擬其迅。震雷未足以方",
    "X84n1580_008:0251a18": "其威。可謂善驅耕夫之牛。能奪饑人之食。只如主賓互換。有照有用。有權有實。則且置。甚處是興化將手向伊",
    "X84n1580_008:0251a19": "面前。劃兩遭處。若這裏洞明。可以荷負臨濟正法眼藏。如或泥水未分。未免瞎驢隨大隊　天童華云。興化門",
    "X84n1580_008:0251a20": "墻千仞。從來家法森嚴。這僧暗透重關。要看洞中春色。好則好。未免二俱失利。只如興化道。我將手向伊面前",
    "X84n1580_008:0251a21": "橫兩橫。又作麼生。天堂未就。地獄先成　育王光云。高提祖印。獨耀寰中。大啟洪爐。烹凡煅聖。非興化不能驗",
    "X84n1580_008:0251a22": "同參。非同參不能見興化。直得主賓互換。照用雙行。且道。那裏是興化將手向伊面前橫兩橫處。這裏明得。臨",
    "X84n1580_008:0251a23": "濟一宗。掃土而盡。脫或未然。卓拄杖一下。金鏃慣調曾百戰。鐵鞭多力恨無讐)○後唐莊宗。",
    "X84n1580_008:0251a24": "車駕幸河北。回至魏府行宮。詔師問曰。朕收中原。獲",
    "X84n1580_008:0251b01": "得一寶。未曾有人酬價。師曰。請陛下寶看。帝以兩手。",
    "X84n1580_008:0251b02": "舒幞頭脚。師曰。君王之寶。誰敢酬價。(報慈遂徵云。且道。興化肯莊宗。",
    "X84n1580_008:0251b03": "不肯莊宗。若肯莊宗。興化眼在甚麼處。若不肯莊宗。過在甚麼處　雪竇顯云。至尊所得。只可傍觀。若非興化",
    "X84n1580_008:0251b04": "作家。往往高價酬却　翠巖芝云。興化當時下一着。可謂酩酊。如今作麼生斷　雲峯悅云。真不掩偽。曲不藏",
    "X84n1580_008:0251b05": "直。有眼底辨取　黃龍心云。興化一期。見機而作。爭奈埋沒伊一朝天子。當時若但向道。蚌蛤之珠收得。也無",
    "X84n1580_008:0251b06": "用處。教伊向後別有生涯。免得遞相鈍置。而今若有人問。又作麼生酬價)龍顏大悅。賜紫",
    "X84n1580_008:0251b07": "衣師號。師皆不受。乃賜馬。與師乘騎。馬忽驚。師墜傷",
    "X84n1580_008:0251b08": "足。師喚院主。與我做箇木柺子。院主做了將來。師接",
    "X84n1580_008:0251b09": "得遶院行。問僧曰。汝等還識老僧麼。曰爭得不識和",
    "X84n1580_008:0251b10": "尚。師曰。[跳-兆+戾]脚法師。說得行不得。又至法堂。令維那聲",
    "X84n1580_008:0251b11": "鐘集眾。師曰。還識老僧麼。眾無對。師擲下柺子。端然",
    "X84n1580_008:0251b12": "而逝。",
    "X84n1580_008:0251b13": "寶壽沼禪師(臨濟玄法嗣)",
    "X84n1580_008:0251b14": "鎮州寶壽沼禪師。(第一世)因僧問訊次。師曰。百千諸聖。",
    "X84n1580_008:0251b15": "盡不出此方丈內。曰祇如古人道。大千沙界海中漚。",
    "X84n1580_008:0251b16": "未審此方丈。向甚麼處著。師曰。千聖現在。曰阿誰證",
    "X84n1580_008:0251b17": "明。師便擲下拂子。僧從西過東立。師便打。僧曰。若不",
    "X84n1580_008:0251b18": "久參。焉知端的。師曰。三十年後。此話大行(昭覺勤云。寶壽向方",
    "X84n1580_008:0251b19": "丈裏。布網張羅。這僧向鈎餌邊。擎頭帶角。三度衝浪上來。三度被來籠罩。且道。他得箇甚麼。還會麼。重賞之下。",
    "X84n1580_008:0251b20": "必有勇夫)○趙州來。師在禪牀。背面而坐。趙州展坐具禮",
    "X84n1580_008:0251b21": "拜。師起入方丈。趙州收坐具而出○胡釘鉸參。師問。",
    "X84n1580_008:0251b22": "汝莫是胡釘鉸麼。曰不敢。師曰。還釘得虗空麼。曰請",
    "X84n1580_008:0251b23": "和尚打破。師便打。胡曰。和尚莫錯打某甲。師曰。向後",
    "X84n1580_008:0251b24": "有多口阿師。與你點破在。胡後到趙州。舉前話。趙州",
    "X84n1580_008:0251c01": "曰。汝因甚麼被他打。胡曰。不知過在甚麼處。趙州曰。",
    "X84n1580_008:0251c02": "祇這一縫。尚不奈何。胡於此有省。趙州曰。且釘這一",
    "X84n1580_008:0251c03": "縫(雪竇顯云。我要打這三箇漢。一打趙州。不合瞎却胡釘鉸眼。二打保壽。不能塞斷趙州口。三打胡釘鉸。不",
    "X84n1580_008:0251c04": "合放過保壽。驀拈拄杖云。更有一箇。大眾一時退。乃擊禪牀一下　溈山喆云。這漢雖然省去。可惜趙州。當時",
    "X84n1580_008:0251c05": "待他道。某甲過在甚處。劈脊便棒。非但承他保壽威光。亦乃與叢林。為龜為鑑　溈山果云。保壽大似無風起",
    "X84n1580_008:0251c06": "浪。平地生堆。胡釘鉸貪程太速。不覺墮坑落壍。若不遇趙州點破。爭得歸家穩坐。大眾且道。那裏是趙州點破",
    "X84n1580_008:0251c07": "處。要會麼。良久云。斬新日月。特地乾坤　徑山杲云。直饒釘得這一縫。點檢將來。亦非好手。可憐兩箇老禪翁。",
    "X84n1580_008:0251c08": "却對俗人說家醜　鼓山永云。保壽雖具打破虗空底鉗鎚。未免傷鋒犯手。胡公末後悟去。誰知眼尚[目*答]眵)",
    "X84n1580_008:0251c09": "○西院來參問。踏倒化城來時如何。師曰。不斬死漢。",
    "X84n1580_008:0251c10": "西院曰斬。師便打。西院連道斬斬。師又隨聲打。師却",
    "X84n1580_008:0251c11": "回方丈曰。適來這僧。將赤肉。抵他乾棒。有甚死急。",
    "X84n1580_008:0251c12": "三聖慧然禪師(臨濟玄法嗣)",
    "X84n1580_008:0251c13": "鎮州三聖院慧然禪師。自臨濟受訣。遍歷叢林。至仰",
    "X84n1580_008:0251c14": "山。仰山問。汝名甚麼。師曰慧寂。仰山曰。慧寂是我名。",
    "X84n1580_008:0251c15": "師曰。我名慧然。仰山大笑而已(雪竇顯頌云。雙收雙放若為宗。騎虎由來",
    "X84n1580_008:0251c16": "要絕功。笑罵不知何處去。只應千古動悲風　昭覺勤云。這箇笑。與巖頭笑不同。巖頭笑有毒藥。這箇笑千古",
    "X84n1580_008:0251c17": "萬古。清風凜凜地。為甚麼。雪竇末後却道。只應千古動悲風。也是死而不弔。一時與你註解了也。爭奈天下人",
    "X84n1580_008:0251c18": "啗啄不入。不知落處。縱是山僧。也不知落處。諸人還知麼　徑山杲云。兩箇藏身露影漢。殊不顧旁觀者)",
    "X84n1580_008:0251c19": "○仰山因有官人相訪。仰山問。官居何位。曰推官。仰",
    "X84n1580_008:0251c20": "山竪起拂子曰。還推得這箇麼。官人無對。仰山令眾",
    "X84n1580_008:0251c21": "下語。皆不契。時師不安。在涅槃堂內將息。仰山令侍",
    "X84n1580_008:0251c22": "者去請下語。師曰。但道和尚今日有事。仰山又令侍",
    "X84n1580_008:0251c23": "者問。未審有甚麼事。師曰。再犯不容○到香嚴。香嚴",
    "X84n1580_008:0251c24": "問。甚處來。師曰臨濟。香嚴曰。將得臨濟喝來麼。師以",
    "X84n1580_008:0252a01": "坐具驀口打○又到德山。纔展坐具。德山曰。莫展炊",
    "X84n1580_008:0252a02": "巾。這裏無殘羹餿飯。師曰。縱有也無著處。德山便打。",
    "X84n1580_008:0252a03": "師接住棒。推向禪牀上。德山大笑。師哭蒼天。便下參",
    "X84n1580_008:0252a04": "堂。(溈山行云。三聖撥草瞻風。有舒有卷。德山看凡驗聖。有放有收。德山笑去即且置。三聖哭蒼天便出。意作",
    "X84n1580_008:0252a05": "麼生。不貪香餌味。可謂碧潭龍　雲巖游云。三聖便展坐具。作賊人心虗。德山云。不用展炊巾。尾巴露也。三聖",
    "X84n1580_008:0252a06": "云。設有向什麼處着。口是禍門。德山便打。裂破古今。三聖接住棒。推德山向繩牀上。老鼠入牛角。更有一轉語。",
    "X84n1580_008:0252a07": "待無舌人忌口。却向汝道)堂中首座。號踢天泰。問行脚高士。須得",
    "X84n1580_008:0252a08": "本道公驗。作麼生。是本道公驗。師曰。道甚麼。首座再",
    "X84n1580_008:0252a09": "問。師打一坐具曰。這漆桶。前後觸忤多少賢良。首座",
    "X84n1580_008:0252a10": "擬人事。師便過第二座人事○又到道吾。道吾預知。",
    "X84n1580_008:0252a11": "以緋抹額。持神杖。於門下立。師曰。小心祗候。道吾應",
    "X84n1580_008:0252a12": "喏。師參堂了。再上人事。道吾具威儀。方丈內坐。師纔",
    "X84n1580_008:0252a13": "近前。道吾曰。有事相借問得麼。師曰。也是適來野狐",
    "X84n1580_008:0252a14": "精。便出去○住後上堂。我逢人即出。出則不為人。便",
    "X84n1580_008:0252a15": "下座(興化獎云。我逢人則不出。出則便為人　白雲端云。此二尊宿。各有一處打得着。且道。那箇在",
    "X84n1580_008:0252a16": "前。那箇在後。還有人向這裏定當得麼。良久云。妙舞莫誇回雪手。三臺須是大家催　保寧勇云。此二尊宿。恁",
    "X84n1580_008:0252a17": "麼為人。猶在半途。保寧今日。路見不平。拈拄杖下座。大眾一時走散。擲下歸方丈　寶峯文云。這兩箇老古錐。",
    "X84n1580_008:0252a18": "竊得臨濟些子活計。各自分疆列界。氣衝宇宙。使明眼衲僧。只得好笑。諸禪德。且道。笑箇甚麼。還知落處麼。若",
    "X84n1580_008:0252a19": "知。一任七顛八倒。若不知。且向三聖興化葛藤裏咬嚼　五祖演云。大眾。此二尊宿。一人文章浩渺。一人武藝",
    "X84n1580_008:0252a20": "全施。若道興化是。文亦不得。若道三聖是武。亦不得。若於此辨得出。許你通身是眼。若辨不出。你自相度　昭",
    "X84n1580_008:0252a21": "覺勤云。一人在孤峯頂上。土面灰頭。一人在十字街頭。斬釘截鐵。有頭有尾。同死同生。且道。出即不為人底是。",
    "X84n1580_008:0252a22": "出即便為人底是。萬古碧潭空界月。再三撈摝始應知　徑山杲云。真淨老人。大似欺誣亡沒。杲上座即不然。",
    "X84n1580_008:0252a23": "豁開三要三玄路。坐斷須彌第一峯。且道。在三聖分上耶。在興化分上耶。具眼者辨取　天童傑。舉白雲端語",
    "X84n1580_008:0252a24": "了云。大眾。白雲端和尚。錯下名言。殊不知。二尊宿前不搆村。後不迭店。直至于今。飜成話&#;。何故。字經三寫。烏",
    "X84n1580_008:0252b01": "焉成馬　靈隱嶽云。二老漢滅却。臨濟正法眼。却向長安路上。把手共行。直至于今遞相鈍置。且如何是共行",
    "X84n1580_008:0252b02": "一句。掣開金殿鎻。撞動玉樓鐘　楚石琦云。三聖興化明眼宗師。因什麼活計本同。生涯逈異。但有路可上。更",
    "X84n1580_008:0252b03": "高人也行　金粟悟云。古今拈提。未有出他圈[袖-由+貴]。金粟路見不平。每人與二十棒。更與二十棒。待打箇人)",
    "X84n1580_008:0252b04": "○僧問。如何是祖師西來意。師曰。臭肉來蠅(興化獎云。破驢",
    "X84n1580_008:0252b05": "脊上乏蒼蠅)○問僧。近離甚處。僧便喝。師亦喝。僧又喝。師",
    "X84n1580_008:0252b06": "又喝。僧曰。行棒即瞎便喝。師拈棒。僧乃轉身作受棒",
    "X84n1580_008:0252b07": "勢。師曰。下坡不走。快便難逢。便棒。僧曰這賊。便出去。",
    "X84n1580_008:0252b08": "師遂拋下棒。次有僧問。適來爭容得這僧。師曰。是伊",
    "X84n1580_008:0252b09": "見先師來。",
    "X84n1580_008:0252b10": "魏府大覺和尚(臨濟玄法嗣)",
    "X84n1580_008:0252b11": "魏府大覺和尚。參臨濟。臨濟纔見。竪起拂子。師展坐",
    "X84n1580_008:0252b12": "具。臨濟擲下拂子。師收坐具參堂去。時僧眾曰。此僧",
    "X84n1580_008:0252b13": "莫是和尚親故。不禮拜。又不喫棒。臨濟聞說。令侍者",
    "X84n1580_008:0252b14": "喚適來新到上來。師隨侍者到方丈。臨濟曰。大眾道。",
    "X84n1580_008:0252b15": "汝來參長老。又不禮拜。又不喫棒。莫是長老親故。師",
    "X84n1580_008:0252b16": "乃珍重下去○臨終時。謂眾曰。我有一隻箭。要付與",
    "X84n1580_008:0252b17": "人。時有一僧出曰。請和尚箭。師曰。汝喚甚麼作箭。僧",
    "X84n1580_008:0252b18": "喝師打數下。便歸方丈。却喚其僧入來。問曰。汝適來",
    "X84n1580_008:0252b19": "會麼。曰不會師又打數下。擲却拄杖曰。已後遇明眼",
    "X84n1580_008:0252b20": "人。分明舉似。便乃告寂。",
    "X84n1580_008:0252b21": "灌谿志閑禪師(臨濟玄法嗣)",
    "X84n1580_008:0252b22": "灌谿志閑禪師。魏府館陶史氏子。幼從栢巖禪師。披",
    "X84n1580_008:0252b23": "剃受具。後見臨濟。臨濟驀胸搊住。師曰領領。臨濟拓",
    "X84n1580_008:0252b24": "開曰。且放汝一頓。師離臨濟。至末山○住後上堂曰。",
    "X84n1580_008:0252c01": "我在臨濟爺爺處。得半杓。末山孃孃處。得半杓。共成",
    "X84n1580_008:0252c02": "一杓喫了。直至如今飽不飢(天童華云。灌溪氣宇如王。被臨濟活埋。在鎮州",
    "X84n1580_008:0252c03": "城裏。十字街頭。當時若是光孝。棒折也未放你在。何故。家肥生孝子。國覇有謀臣　靈隱嶽云。爐鞴之所鈍鐵",
    "X84n1580_008:0252c04": "尤多。雖然如是。不因夜來鴈。爭見海門秋)○師會下一僧。去參石霜。石霜",
    "X84n1580_008:0252c05": "問。甚處來。曰灌谿來。石霜曰。我南山不如他北山。僧",
    "X84n1580_008:0252c06": "無對。僧回舉似師。師曰。何不道灌谿修涅槃堂了也",
    "X84n1580_008:0252c07": "○問久嚮灌谿。到來祇見漚麻池師曰。汝祇見漚麻",
    "X84n1580_008:0252c08": "池。且不見灌谿。曰如何是灌谿。師曰。劈箭急(後人舉似玄沙",
    "X84n1580_008:0252c09": "備。玄沙云。更學三十年未會禪)。",
    "X84n1580_008:0252c10": "涿州紙衣和尚(臨濟玄法嗣)",
    "X84n1580_008:0252c11": "涿州紙衣和尚。(即克符道者)初問臨濟。如何是奪人不奪",
    "X84n1580_008:0252c12": "境。臨濟曰。煦日發生鋪地錦。嬰兒垂髮白如絲。師曰。",
    "X84n1580_008:0252c13": "如何是奪境不奪人。臨濟曰。王令已行天下遍。將軍",
    "X84n1580_008:0252c14": "塞外絕煙塵。師曰。如何是人境俱奪。臨濟曰。并汾絕",
    "X84n1580_008:0252c15": "信。獨處一方。師曰。如何是人境俱不奪。臨濟曰。王登",
    "X84n1580_008:0252c16": "寶殿。野老謳謌。師於言下領旨。",
    "X84n1580_008:0252c17": "定州善崔禪師(臨濟玄法嗣)",
    "X84n1580_008:0252c18": "定州善崔禪師。州將王令公。於衙署張座。請師說法。",
    "X84n1580_008:0252c19": "師陞座拈拄杖曰。出來也打。不出來也打。僧出曰。崔",
    "X84n1580_008:0252c20": "禪聻。師擲下拄杖曰。久立令公。伏惟珍重(歸宗一云。作麼生道",
    "X84n1580_008:0252c21": "得一語。救得崔禪　清涼欽云。和尚且自救好。是肯他不肯他　瑯琊覺云。久經行陣者。終不展槍旗　雲蓋",
    "X84n1580_008:0252c22": "智云。身挨白刃。不懼死生。也須是這僧始得。崔禪為甚麼當機放過。要會麼。錦鱗已得休勞力。收取絲綸歸去",
    "X84n1580_008:0252c23": "休　薦福行云。崔禪上堂。美則美矣。善則未善。何故。大似放過這僧。山僧即不然。待這僧出眾來問。未開口已",
    "X84n1580_008:0252c24": "前。與他痛棒。若是皮下有血。必然別有生涯　龜峯光云。崔禪布長蛇偃月大陣。欲統四大部洲。為一世界。不",
    "X84n1580_008:0253a01": "是這僧攙旗奪鼓。未免陷在虜庭。且道。坐籌帷幄。鎮靜八方。水乳和同。風雲會合一句。作麼生道。若不藍田射",
    "X84n1580_008:0253a02": "石虎。幾乎悞殺李將軍)。",
    "X84n1580_008:0253a03": "鎮州萬壽和尚(臨濟玄法嗣)",
    "X84n1580_008:0253a04": "鎮州萬壽和尚。訪寶壽。寶壽坐不起。師展坐具。寶壽",
    "X84n1580_008:0253a05": "下禪牀。師却坐。寶壽驟入方丈閉却門。知事見師坐",
    "X84n1580_008:0253a06": "不起曰。請和尚庫下喫茶。師乃歸院。翌日寶壽來復",
    "X84n1580_008:0253a07": "謁。師踞禪牀。寶壽展坐具。師亦下禪牀。寶壽却坐。師",
    "X84n1580_008:0253a08": "歸方丈閉却門。寶壽入侍者寮。取灰圍却方丈門。便",
    "X84n1580_008:0253a09": "歸去。師遂開門見曰。我不恁麼。他却恁麼。",
    "X84n1580_008:0253a10": "幽州譚空和尚(臨濟玄法嗣)",
    "X84n1580_008:0253a11": "幽州譚空和尚。鎮州牧有姑為尼。行脚回。欲開堂為",
    "X84n1580_008:0253a12": "人。牧令師勘過。師問曰。見說汝欲開堂為人。是否。尼",
    "X84n1580_008:0253a13": "曰是。師曰。尼是五障之身。汝作麼生為人。尼曰。龍女",
    "X84n1580_008:0253a14": "八歲。南方無垢世界。成等正覺。又作麼生。師曰。龍女",
    "X84n1580_008:0253a15": "有十八變。你試一變看。尼曰。設使變得。也祇是箇野",
    "X84n1580_008:0253a16": "狐精。師便打。牧聞舉乃曰。和尚棒折那(翠巖芝云。且道。尼具眼麼。",
    "X84n1580_008:0253a17": "只擔得斷貫索。且作麼生會)○寶壽和尚問。除却中上二根人來",
    "X84n1580_008:0253a18": "時。師兄作麼生。師曰。汝適來舉。早錯也。寶壽曰。師兄",
    "X84n1580_008:0253a19": "也不得無過。師曰。汝却與我作師兄。寶壽側掌曰。這",
    "X84n1580_008:0253a20": "老賊。",
    "X84n1580_008:0253a21": "米倉和尚(臨濟玄法嗣)",
    "X84n1580_008:0253a22": "滄州米倉和尚。州牧請師。與寶壽入廳供養。令人傳",
    "X84n1580_008:0253a23": "語。請二長老。譚論佛法。寶壽曰。請師兄答話。師便喝。",
    "X84n1580_008:0253a24": "寶壽曰。某甲話也未問。喝作麼。師曰。猶嫌少在。寶壽",
    "X84n1580_008:0253b01": "却與一喝。",
    "X84n1580_008:0253b02": "虎谿庵主(臨濟玄法嗣)",
    "X84n1580_008:0253b03": "虎谿庵主。有僧問。和尚何處人事。師曰。隴西人。曰承",
    "X84n1580_008:0253b04": "聞隴西出鸚鵡。是否。師曰是。曰和尚莫不是否。師便",
    "X84n1580_008:0253b05": "作鸚鵡聲。僧曰。好箇鸚鵡。師便打。",
    "X84n1580_008:0253b06": "定上座(臨濟玄法嗣)",
    "X84n1580_008:0253b07": "定上座。初參臨濟。問如何是佛法大意臨濟下禪牀",
    "X84n1580_008:0253b08": "擒住。師擬議。臨濟與一掌。師佇思。傍僧曰。定上座。何",
    "X84n1580_008:0253b09": "不禮拜。師方作禮。忽然大悟○後南游。路逢巖頭雪",
    "X84n1580_008:0253b10": "峰欽山三人。巖頭問。上座甚處來。師曰。臨濟來。巖頭",
    "X84n1580_008:0253b11": "曰。和尚萬福。師曰。和尚已順世也。巖頭曰。某甲三人。",
    "X84n1580_008:0253b12": "特去禮拜。薄福不遇。不知和尚在日。有何言句。請上",
    "X84n1580_008:0253b13": "座舉一兩則。師遂舉。臨濟上堂曰。赤肉團上。有一無",
    "X84n1580_008:0253b14": "位真人。常在汝等諸人面門出入。未證據者看看。時",
    "X84n1580_008:0253b15": "有僧問。如何是無位真人。臨濟下禪牀搊住曰。道道。",
    "X84n1580_008:0253b16": "僧擬議。臨濟拓開曰。無位真人。是甚麼乾屎橛。巖頭",
    "X84n1580_008:0253b17": "不覺吐舌。雪峯曰。臨濟大似白拈賊。欽山曰。何不道",
    "X84n1580_008:0253b18": "赤肉團上非無位真人。師便擒住曰。無位真人。與非",
    "X84n1580_008:0253b19": "無位真人。相去多少。速道速道。欽山被擒。直得面黃",
    "X84n1580_008:0253b20": "面青。語之不得。巖頭雪峯曰。這新戒。不識好惡。觸忤",
    "X84n1580_008:0253b21": "上座。且望慈悲。師曰。若不是這兩箇老漢。[祝/土]殺這尿",
    "X84n1580_008:0253b22": "牀鬼子○師在鎮府齋。回到橋上坐次。逢三人座主。",
    "X84n1580_008:0253b23": "一人問。如何是禪河深處。須窮到底。師擒住擬拋向",
    "X84n1580_008:0253b24": "橋下。二座主近前諫曰。莫怪觸忤上座。且望慈悲。師",
    "X84n1580_008:0253c01": "曰。若不是這兩箇座主。直教他窮到底。",
    "X84n1580_008:0253c02": "奯上座(臨濟玄法嗣)",
    "X84n1580_008:0253c03": "奯上座。離臨濟。參德山。德山纔見。下禪牀。作抽坐具",
    "X84n1580_008:0253c04": "勢。師曰。這箇且置。或遇心境一如底人來。向伊道箇",
    "X84n1580_008:0253c05": "甚麼。免被諸方檢責。德山曰。猶較昔日三步在。別作",
    "X84n1580_008:0253c06": "箇主人公來。師便喝。德山默然。師曰。塞却這老漢咽",
    "X84n1580_008:0253c07": "喉也。拂袖便出(溈山佑聞舉云。奯上座雖得便宜。爭奈掩耳偷鈴　蔣山懃云。奯公一喝。",
    "X84n1580_008:0253c08": "賓主歷然。德山無語。言徧天下。溈山老子。雪上加霜。仔細檢點將來。總不可放過。乃擲下拄杖)○又",
    "X84n1580_008:0253c09": "參百丈。茶罷。百丈曰。有事相借問得麼。師曰。幸自非",
    "X84n1580_008:0253c10": "言。何須甌茶。百丈曰。與麼則許借問。百丈曰。收得安",
    "X84n1580_008:0253c11": "南。又憂塞北。師擘開胷曰。與麼不與麼。百丈曰。要且",
    "X84n1580_008:0253c12": "難搆。要且難搆。師曰。知即得。知即得(仰山寂云。若有人知得此二人",
    "X84n1580_008:0253c13": "落處。不妨奇特。若辨不得。大似日中迷路)。",
    "X84n1580_008:0253c14": "南嶽下六世(臨濟下二世)",
    "X84n1580_008:0253c15": "南院慧顒禪師(興化獎法嗣)",
    "X84n1580_008:0253c16": "汝州南院慧顒禪師。(亦曰寶應)上堂。赤肉團上。壁立千仞。",
    "X84n1580_008:0253c17": "僧問。赤肉團上壁立千仞。豈不是和尚道。師曰是。僧",
    "X84n1580_008:0253c18": "便掀倒禪牀。師曰。這瞎驢亂作。僧擬議。師便打(徑山杲云。",
    "X84n1580_008:0253c19": "吾今為汝。保任此事。終不虗也　天童華云。也是勾賊破家。若非這僧敢捋虎鬚。爭見南院汗馬功高。雖然如",
    "X84n1580_008:0253c20": "是。山僧更資一路。赤肉團上。壁立千仞。若有僧出。劈脊便打何故。殺人刀。活人劒。具眼者看　楚石琦云。這僧",
    "X84n1580_008:0253c21": "敢在毒蛇頭上揩痒。蒼龍頷下批鱗。誰不賞他大膽。只是末。上少了。一着自出洞來無敵手。得饒人處且饒人)",
    "X84n1580_008:0253c22": "○問僧。近離甚處。曰長水。師曰。東流西流。曰總不恁",
    "X84n1580_008:0253c23": "麼。師曰。作麼生。僧珍重。師便打○僧參。師舉拂子。僧",
    "X84n1580_008:0253c24": "曰。今日敗缺。師放下拂子。僧曰。猶有這箇在。師便打",
    "X84n1580_008:0254a01": "○問僧。近離甚處。曰襄州。師曰。來作甚麼。曰特來禮",
    "X84n1580_008:0254a02": "拜和尚。師曰。恰遇寶應老不在。僧便喝。師曰。向汝道",
    "X84n1580_008:0254a03": "不在。又喝作甚麼。僧又喝。師便打。僧禮拜。師曰。這棒",
    "X84n1580_008:0254a04": "本是汝打我。我且打汝。要此話大行。瞎漢參堂去○",
    "X84n1580_008:0254a05": "僧問。從上諸聖。甚麼處去。師曰。不上天堂。即入地獄。",
    "X84n1580_008:0254a06": "曰和尚作麼生。師曰。還知寶應老落處麼。僧擬議。師",
    "X84n1580_008:0254a07": "以拂子驀口打。復喚僧近前曰。令合是汝行。又打一",
    "X84n1580_008:0254a08": "拂子(雪竇顯云。令既自行。且拂子不知來處。雪竇道箇瞎。且要雪上加霜　徑山杲云。權衡臨濟三",
    "X84n1580_008:0254a09": "要三玄。須還他南院始得。雪竇為甚麼却道。拂子不知來處。妙喜亦道箇瞎。且圖兩得相見)○思",
    "X84n1580_008:0254a10": "明和尚。未住西院時。到參。禮拜了曰。無可人事。從許",
    "X84n1580_008:0254a11": "州來。收得江西剃刀一柄獻和尚。師曰。汝從許州來。",
    "X84n1580_008:0254a12": "為甚却收得江西剃刀。思明把師手搯一搯。師曰。侍",
    "X84n1580_008:0254a13": "者收取。思明以衣袖。拂一拂便行。師曰。阿剌剌。阿剌",
    "X84n1580_008:0254a14": "剌○上堂。諸方祇具啐啄同時眼。不具啐啄同時用。",
    "X84n1580_008:0254a15": "僧便問。如何是啐啄同時用。師曰。作家不啐啄。啐啄",
    "X84n1580_008:0254a16": "同時失。曰此猶未是某甲問處。師曰。汝問處作麼生。",
    "X84n1580_008:0254a17": "僧曰失。師便打。其僧不肯。(翠巖真云。運籌帷幄。決勝千里。南院雖則全機受敵。",
    "X84n1580_008:0254a18": "其奈土曠人稀　溈山喆云。南院高提祖印。縱奪當機。這僧善能當機抗敵。爭奈力竭計窮。如今還有本色衲",
    "X84n1580_008:0254a19": "僧麼。出來與大溈相見。不圖鼓舞揚聲。貴要宗風不墮。有麼有麼。如無。大溈今日大似索戰無功　淨因成云。",
    "X84n1580_008:0254a20": "全軍制勝。草偃風行。南院如師子。搏兔亦全其力)後於雲門會下。聞二僧舉",
    "X84n1580_008:0254a21": "此話。一僧曰。當時南院棒折那。其僧忽契悟。遂奔回",
    "X84n1580_008:0254a22": "省覲。師已圓寂。乃謁風穴。風穴一見便問。上座莫是",
    "X84n1580_008:0254a23": "當時問先師。啐啄同時話底麼。僧曰是。師曰。汝當時",
    "X84n1580_008:0254a24": "作麼生會。曰某甲當時。如在燈影裏行相似。風穴曰。",
    "X84n1580_008:0254b01": "汝會也(翠巖真。出風穴語云。當時待這僧擬議祗對。以坐具劈口摵　溈山喆云。大小風穴。却將",
    "X84n1580_008:0254b02": "惡水潑人。大溈即不然。問你當時作麼生。待云某甲當時如燈影裏行。先師肉猶暖在。你作這箇見解。以拄杖",
    "X84n1580_008:0254b03": "打下法堂。免見孤他南院　東禪觀云。扶南院門風。還他風穴。諸方往往道。伊肯這僧。殊不知。這僧被伊推在",
    "X84n1580_008:0254b04": "萬丈坑裏)○問祖意教意。是同是別。師曰。王尚書李僕射。",
    "X84n1580_008:0254b05": "曰意旨如何。牛頭南。馬頭北(徑山杲云。前頭答得着。後頭答不着)。",
    "X84n1580_008:0254b06": "守廓侍者(興化獎法嗣)",
    "X84n1580_008:0254b07": "守廓侍者。問德山曰。從上諸聖。向甚麼處去。德山曰。",
    "X84n1580_008:0254b08": "作麼作麼。師曰。勑點飛龍馬。跛鼈出頭來。德山便休",
    "X84n1580_008:0254b09": "去。來日浴出。師過茶與德山。德山於背上。拊一下曰。",
    "X84n1580_008:0254b10": "昨日公案作麼生。師曰。這老漢。今日方始瞥地。德山",
    "X84n1580_008:0254b11": "又休去(雪竇顯云。然精金百鍊。須要本分鉗鎚德山既以己妨人。這僧還同受屈。以拄杖畫一畫",
    "X84n1580_008:0254b12": "云。適來公案且置。從上諸聖。什麼處去。大眾擬議。一時趂出　黃龍南云。德山持聾作啞。雖然暗得便宜。廓公",
    "X84n1580_008:0254b13": "掩耳偷鈴。爭奈傍觀者哂　溈山喆云。若不登龍門。焉知滄海寬。直饒浪激千尋。爭奈龍王不顧　雲居元云。",
    "X84n1580_008:0254b14": "大凡一賓一主。須是知音同死同生。方堪受敵。廓侍者獨立於懸崖石上。飜身倒捋虎鬚。周金剛安坐於大海",
    "X84n1580_008:0254b15": "波心。背手逆擒麟角。在檀特山前列陣。向占波國裏爭鋒。分明有輸有贏。且道。誰得誰失。請諸人斷看)",
    "X84n1580_008:0254b16": "○師行脚。到襄州華嚴和尚會下。一日華嚴上堂曰。",
    "X84n1580_008:0254b17": "大眾。今日若是臨濟德山高亭大愚鳥窠船子兒孫。",
    "X84n1580_008:0254b18": "不用如何若何。便請單刀直入。華嚴與汝證據。師出",
    "X84n1580_008:0254b19": "禮拜。起便喝。華嚴亦喝。師又喝。華嚴亦喝。師禮拜起",
    "X84n1580_008:0254b20": "曰。大眾。看這老漢一場敗缺。又喝一喝。拍手歸眾。華",
    "X84n1580_008:0254b21": "嚴下座歸方丈。時風穴作維那。上去問訊。華嚴曰。維",
    "X84n1580_008:0254b22": "那汝來也。叵耐守廓適來。把老僧扭揑一上。待集眾。",
    "X84n1580_008:0254b23": "打一頓趂出。風穴曰。趂他遲了也。自是和尚言過。他",
    "X84n1580_008:0254b24": "是臨濟下兒孫。本分恁麼。華嚴方息怒。風穴下來舉",
    "X84n1580_008:0254c01": "似師。師曰。你著甚來由。勸這漢。我未問前。早要棒喫。",
    "X84n1580_008:0254c02": "得我話行。如今不打。搭却我這話也。風穴曰。雖然如",
    "X84n1580_008:0254c03": "是。已遍天下也。",
    "X84n1580_008:0254c04": "西院思明禪師(寶壽沼法嗣)",
    "X84n1580_008:0254c05": "汝州西院思明禪師。從漪上座。到法席旬日。常自曰。",
    "X84n1580_008:0254c06": "莫道會佛法人。覓箇舉話底人也無。師聞而默之。漪",
    "X84n1580_008:0254c07": "異日上法堂次。師召從漪。漪舉首。師曰錯。漪進三兩",
    "X84n1580_008:0254c08": "步。師又曰錯。漪近前。師曰。適來兩錯。是上座錯。是思",
    "X84n1580_008:0254c09": "明老漢錯。曰是從漪錯。師曰錯錯。乃曰。上座且在這",
    "X84n1580_008:0254c10": "裏過夏。共汝商量這兩錯。漪不肯便去。後住相州天",
    "X84n1580_008:0254c11": "平山。每舉前話曰。我行脚時。被惡風吹到汝州。有西",
    "X84n1580_008:0254c12": "院長老。勘我連下兩錯。更留我過夏。待共我商量。我",
    "X84n1580_008:0254c13": "不道恁麼時錯。我發足南方去時。早知錯了也(首山念云。",
    "X84n1580_008:0254c14": "據天平作恁麼解會。未夢見西院在。何故話在　昭覺勤云。如今人。聞他道發足向南方去時。早知道錯了也。",
    "X84n1580_008:0254c15": "便去卜度道。未行脚時。自無許多佛法禪道。及至行脚。被諸方熱瞞。不可未行脚時。喚地作天。喚山作水。幸無",
    "X84n1580_008:0254c16": "一星事。若總恁麼作流俗見解。何不買一片帽戴。大家過時。有什麼用處。佛法不是這箇道理)。",
    "X84n1580_008:0254c17": "寶壽和尚(寶壽沼法嗣)",
    "X84n1580_008:0254c18": "寶壽和尚。(第二世)在先寶壽。為供養主。寶壽問。父母未",
    "X84n1580_008:0254c19": "生前。還我本來面目來。師立至夜深。下語不契。翌日",
    "X84n1580_008:0254c20": "辭去。寶壽曰。汝何往。師曰。昨日蒙和尚設問。某甲不",
    "X84n1580_008:0254c21": "契。往南方參知識去。寶壽曰。南方禁夏不禁冬。我此",
    "X84n1580_008:0254c22": "間禁冬不禁夏。汝且作街坊過夏。若是佛法。闤闠之",
    "X84n1580_008:0254c23": "中。浩浩紅塵。常說正法。師不敢違。一日街頭見兩人",
    "X84n1580_008:0254c24": "交爭。揮一拳曰。你得恁麼無面目。師當下大悟。走見",
    "X84n1580_008:0255a01": "寶壽。未及出語。寶壽便曰。汝會也。不用說。師便禮拜",
    "X84n1580_008:0255a02": "(昭覺勤云。築着磕着。當頭彰本地風光。應聲應色。直下無絲毫透漏。還會他道得恁麼無面目麼。龍袖拂開全",
    "X84n1580_008:0255a03": "體現)○寶壽臨遷化時。囑三聖。請師開堂。師開堂曰。三",
    "X84n1580_008:0255a04": "聖推出一僧。師便打。三聖曰與麼為人。非但瞎却這",
    "X84n1580_008:0255a05": "僧眼。瞎却鎮州一城人眼去在。師擲下拄杖。便歸方",
    "X84n1580_008:0255a06": "丈(雪竇顯云。保壽三聖。雖發明臨濟正法眼藏。要且只解無佛處稱尊。當時這僧。若是箇漢。纔被推出。便掀",
    "X84n1580_008:0255a07": "倒禪牀。直饒保壽全機。也較三千里　法眼益云。什麼處是瞎却人眼處　雲居元云。眾中盡道。此語奇特。大",
    "X84n1580_008:0255a08": "似韓獹逐塊。殊不知。保壽正賊不識。悞罪平人。這僧有理不伸。至今受屈承天欲斷不平之事。拈拄杖云。要為",
    "X84n1580_008:0255a09": "天下宗師。此棒別有分付　黃龍新云。保壽見機而作。其奈三聖不甘。直饒甘去。未免瞎却鎮州一城人眼",
    "X84n1580_008:0255a10": "昭覺勤云。保壽大似毒龍攪海。雨似盆傾。三聖雖然。雷震青霄。未助得威光一半在。可中有箇直下承當底。非",
    "X84n1580_008:0255a11": "但瞎鎮州一城人眼。瞎却天下人眼去在　天童華云。叢林中商量盡道。保壽三聖。是作家爐韛。本分鉗鎚。有",
    "X84n1580_008:0255a12": "甚交涉。殊不知。二大老。被這僧一拶。直至如今扶不起。今日莫有為二老雪屈底麼。出來與明果相見。有麼。驀",
    "X84n1580_008:0255a13": "拈拄杖擲下云。龍蛇易辨。衲子難瞞　天童傑云。二尊宿美則美矣。若要扶臨濟正宗。每人合喫一頓棒在。且",
    "X84n1580_008:0255a14": "道。那裏是欠處。具擇法眼者。試定當看)。",
    "X84n1580_008:0255a15": "際上座(紙衣法嗣)",
    "X84n1580_008:0255a16": "際上座。行脚到洛京南禪。時有朱行軍設齋。入僧堂。",
    "X84n1580_008:0255a17": "顧視曰。直下是。遂行香。口不住道。至師面前。師便問。",
    "X84n1580_008:0255a18": "直下是箇甚麼。行軍便喝。師曰。行軍幸是會佛法底",
    "X84n1580_008:0255a19": "人。又惡發作甚麼。行軍曰。喚作惡發即不得。師便喝。",
    "X84n1580_008:0255a20": "行軍曰。鉤在不疑之地。師又喝。行軍便休。齋退。令客",
    "X84n1580_008:0255a21": "司請適來下喝僧來。師至。便共行軍言論。並不顧諸",
    "X84n1580_008:0255a22": "人。僧錄曰。行軍適來。爭容得這僧無禮。行軍曰。若是",
    "X84n1580_008:0255a23": "你諸人喝。下官有劒。僧錄曰。某等固是不會。須是他",
    "X84n1580_008:0255a24": "暉長老始得。行軍曰。若是南禪長老。也未夢見在(天童",
    "X84n1580_008:0255b01": "華云。行軍拈出倚天長劒。這僧披襟。敢衝白刃。雖然兩不相傷。爭奈二俱弄險　教忠光云。朱行軍傍若無人。",
    "X84n1580_008:0255b02": "這僧攙行奪市。雖然鉤在不疑之地。爭奈二俱失利。且道。甚處是失利處。喝一喝)。",
    "X84n1580_008:0255b03": "南嶽下七世(臨濟下三世)",
    "X84n1580_008:0255b04": "風穴延沼禪師(南院顒法嗣)",
    "X84n1580_008:0255b05": "汝州風穴延沼禪師。餘杭劉氏子。幼習儒典。應進士。",
    "X84n1580_008:0255b06": "一舉不遂。乃出家。依本州開元智恭律師。披削受具。",
    "X84n1580_008:0255b07": "習天台止觀。年二十五。謁鏡清。鏡清問。近離甚處。師",
    "X84n1580_008:0255b08": "曰。自離東來。鏡清曰。還過小江也無。師曰。大舸獨飄",
    "X84n1580_008:0255b09": "空。小江無可濟。鏡清曰。鏡水秦山。鳥飛不度。子莫道",
    "X84n1580_008:0255b10": "聽途言。師曰。滄溟尚怯艨[舟*侖]勢。列漢飛帆渡五湖。鏡",
    "X84n1580_008:0255b11": "清竪拂子曰。爭奈這箇何。師曰。這箇是甚麼。鏡清曰。",
    "X84n1580_008:0255b12": "果然不識。師曰。出沒卷舒。與師同用。鏡清曰。杓卜聽",
    "X84n1580_008:0255b13": "虗聲。熟睡饒讇語。師曰。澤廣藏山。理能伏豹。鏡清曰。",
    "X84n1580_008:0255b14": "捨罪放愆。速須出去。師曰。出去即失。便出到法堂。乃",
    "X84n1580_008:0255b15": "曰。夫行脚人。因緣未盡其善。不可便休去。却回曰。某",
    "X84n1580_008:0255b16": "甲適來輒陳小騃。冐凟尊顏。伏蒙慈悲。未賜罪責。鏡",
    "X84n1580_008:0255b17": "清曰。適來言從東來。豈不是翠巖來。師曰。雪竇親棲",
    "X84n1580_008:0255b18": "寶葢東。鏡清曰。不逐忘半狂解息。却來這裏念篇章。",
    "X84n1580_008:0255b19": "師曰。路逢劒客須呈劒。不是詩人莫獻詩。鏡清曰。詩",
    "X84n1580_008:0255b20": "速祕却。略借劒看。師曰。&#;首甑人攜劒去。鏡清曰。不",
    "X84n1580_008:0255b21": "獨觸風化。亦自顯顢頇。師曰。若不觸風化。爭明古佛",
    "X84n1580_008:0255b22": "心。鏡清曰。如何是古佛心。師曰。再許允容。師今何有。",
    "X84n1580_008:0255b23": "鏡清曰。東來衲子。菽麥不分。祇聞不已而已。何得抑",
    "X84n1580_008:0255b24": "已而已。師曰。巨浪涌千尋。澄波不離水。鏡清曰。一句",
    "X84n1580_008:0255c01": "截流。萬機寢削。師便禮拜。鏡清曰。衲子俊哉。衲子俊",
    "X84n1580_008:0255c02": "哉○師到華嚴。華嚴問。我有牧牛歌。輒請闍黎和。師",
    "X84n1580_008:0255c03": "曰。羯鼓掉鞭牛豹跳。遠村梅樹觜盧都○師參南院。",
    "X84n1580_008:0255c04": "入門不禮拜。南院曰。入門須辨主。師曰。端的請師分。",
    "X84n1580_008:0255c05": "南院於左膝拍一拍。師便喝。南院於右膝拍一拍。師",
    "X84n1580_008:0255c06": "又喝。南院曰。左邊一拍且置。右邊一拍作麼生。師曰",
    "X84n1580_008:0255c07": "瞎。南院便拈棒。師曰。莫盲枷瞎棒。奪打和尚。莫言不",
    "X84n1580_008:0255c08": "道。南院擲下棒曰。今日被黃面浙子。鈍置一場。師曰。",
    "X84n1580_008:0255c09": "和尚大似持鉢不得。詐道不飢。南院曰。闍黎曾到此",
    "X84n1580_008:0255c10": "間麼。師曰。是何言歟。南院曰。老僧好好相借問。師曰。",
    "X84n1580_008:0255c11": "也不得放過。便下參眾了。却上堂頭禮謝。南院曰。闍",
    "X84n1580_008:0255c12": "黎曾見甚麼人來。師曰。在襄州華嚴。與廓侍者同夏。",
    "X84n1580_008:0255c13": "南院曰。親見作家來。南院問。南方一棒。作麼商量。師",
    "X84n1580_008:0255c14": "曰。作奇特商量。師却問。和尚此間一棒。作麼商量。南",
    "X84n1580_008:0255c15": "院拈拄杖曰。棒下無生忍。臨機不見師。師於言下。大",
    "X84n1580_008:0255c16": "徹玄旨。遂依止六年。四眾請主風穴(徑山杲云。風穴當時。好大展坐",
    "X84n1580_008:0255c17": "具禮三拜。不然。與掀倒禪牀。乃回顧冲密云。你道風穴當時禮拜即是。掀倒禪牀即是。冲密云。草賊大敗。妙喜",
    "X84n1580_008:0255c18": "云。你看這瞎漢。便打)○師因兵宼。避地郢州。謁李使君。留於衙",
    "X84n1580_008:0255c19": "內度夏。普設大會。請師上堂。纔陞座乃曰。祖師心印。",
    "X84n1580_008:0255c20": "狀似鐵牛之機。去即印住。住即印破。祇如不去不住。",
    "X84n1580_008:0255c21": "印即是。不印即是。還有人道得麼。時有盧陂長老出",
    "X84n1580_008:0255c22": "問。學人有鐵牛之機。請師不搭印。師曰。慣釣鯨鯢澄",
    "X84n1580_008:0255c23": "巨浸却嗟蛙步[馬*展]泥沙。陂佇思。師喝曰。長老何不進",
    "X84n1580_008:0255c24": "語。陂擬議。師便打一拂子曰。還記得話頭麼。試舉看。",
    "X84n1580_008:0256a01": "陂擬開口。師又打一拂子。牧主曰。信知佛法與王法",
    "X84n1580_008:0256a02": "一般。師曰。見甚麼道理。牧主曰。當斷不斷。反招其亂。",
    "X84n1580_008:0256a03": "師便下座(昭覺勤云。風穴擐三玄戈甲。施四種主賓明立信旗。密排陣敵。及至盧陂。纔跨鐵牛。",
    "X84n1580_008:0256a04": "劃時擒下。遂令牧主知歸。所謂龍馳虎驟。鳳翥鸞翔。雖然。若是崇寧。待伊道有鐵牛之機。劈脊便棒。殺人刀。活",
    "X84n1580_008:0256a05": "人劍。還知落處麼)○問古曲無音韻。如何和得齊。師曰。木鷄",
    "X84n1580_008:0256a06": "啼子夜。芻狗吠天明(徑山杲云。這黃面浙子。恁麼答話。也做他臨濟兒孫未得在。今",
    "X84n1580_008:0256a07": "日有人問徑山。古曲無音韻。如何和得齊。只向他道。木鷄啼子夜。芻狗吠天明)○上堂。若立",
    "X84n1580_008:0256a08": "一塵。家國興盛。野老顰蹙。不立一塵。家國喪亡。野老",
    "X84n1580_008:0256a09": "安貼。於此明得。闍黎無分。全是老僧。於此不明。老僧",
    "X84n1580_008:0256a10": "却是闍黎。闍黎與老僧。亦能悟却天下人。亦能瞎却",
    "X84n1580_008:0256a11": "天下人。欲識闍黎麼。右邊一拍曰。這裏是。欲識老僧",
    "X84n1580_008:0256a12": "麼。左邊一拍曰。這裏是(雲門偃云。這裏即易。那裏即難　瑯琊覺云。杓卜聽虗聲",
    "X84n1580_008:0256a13": "　白雲端云。大眾立即是。不立即是。良久云。心不負人。面無慚色。拍禪牀一下　五祖演舉了云。山僧即不然。",
    "X84n1580_008:0256a14": "若立一塵。法堂前。草深一丈。不立一塵。錦上鋪花。何也。不見道九九八十一。窮漢受罪畢。纔擬展脚眠。蚊虫獦",
    "X84n1580_008:0256a15": "蚤出　天童華云。大小風穴。不會轉身句　靈隱嶽云。大小風穴。醋氣猶在。何故。始作翕如也。縱之純如也。皦",
    "X84n1580_008:0256a16": "如也。釋如也。以成。喝一喝)。",
    "X84n1580_008:0256a17": "頴橋安禪師(南院顒法嗣)",
    "X84n1580_008:0256a18": "頴橋安禪師。(號鐵胡)與鍾司徒向火次。鍾忽問。三界焚",
    "X84n1580_008:0256a19": "燒時。如何出得。師以香匙撥開火。鍾擬議。師曰。司徒",
    "X84n1580_008:0256a20": "司徒。鍾忽有省。",
    "X84n1580_008:0256a21": "興陽歸靜禪師(西院明法嗣)",
    "X84n1580_008:0256a22": "郢州興陽歸靜禪師。初參西院。便問。擬問不問時如",
    "X84n1580_008:0256a23": "何。西院便打。師良久。西院曰。若喚作棒。眉鬚墮落。師",
    "X84n1580_008:0256a24": "於言下大悟。",
    "X84n1580_008:0256b01": "南嶽下八世(臨濟下四世)",
    "X84n1580_008:0256b02": "首山省念禪師(風穴沼法嗣)",
    "X84n1580_008:0256b03": "汝州首山省念禪師。萊州狄氏子。常密誦法華經。眾",
    "X84n1580_008:0256b04": "目為念法華也。晚於風穴會中。充知客。一日侍立次。",
    "X84n1580_008:0256b05": "風穴乃垂涕告之曰。不幸臨濟之道。至吾將墜於地",
    "X84n1580_008:0256b06": "矣。師曰。觀此一眾。豈無人邪。風穴曰。聰明者多。見性",
    "X84n1580_008:0256b07": "者少。師曰。如某者如何。風穴曰。吾雖望子之久。猶恐",
    "X84n1580_008:0256b08": "耽著此經。不能放下。師曰。此亦可事。願聞其要。風穴",
    "X84n1580_008:0256b09": "遂上堂。舉世尊以青蓮目。顧視大眾。乃曰。正當恁麼",
    "X84n1580_008:0256b10": "時。且道。說箇甚麼。若道不說而說。又是埋沒先聖。且",
    "X84n1580_008:0256b11": "道。說箇甚麼。師乃拂袖下去。風穴擲下拄杖。歸方丈。",
    "X84n1580_008:0256b12": "侍者隨後請益曰。念法華。因甚不祗對和尚。風穴曰。",
    "X84n1580_008:0256b13": "念法華會也○次日。師與真園頭。同上問訊次。風穴",
    "X84n1580_008:0256b14": "問真曰。作麼生是世尊不說說。真曰。鵓鳩樹頭鳴。風",
    "X84n1580_008:0256b15": "穴曰。汝作許多癡福作麼。何不體究言句。又問師曰。",
    "X84n1580_008:0256b16": "汝作麼生。師曰。動容揚古路。不墮悄然機。風穴謂真",
    "X84n1580_008:0256b17": "曰。汝何不看念法華下語(徑山杲云。我當時若見這老漢恁麼。道。深掘一坑。一",
    "X84n1580_008:0256b18": "時埋却。更牽牛在上蹋過。却須放真公出一頭始得。山僧恁麼道。且不是抑強扶弱。亦不是杜撰差排。你若識",
    "X84n1580_008:0256b19": "得鵓鳩樹頭鳴。意在麻畬裏。便識得動容揚古路。不墮悄然機。這兩轉語。畢竟是一耶是二耶。若道是一。為甚",
    "X84n1580_008:0256b20": "麼風穴只肯念法華。不肯真園頭。若道是二。爭奈落霞與孤鶩齊飛。秋水共長天一色。參)○因白",
    "X84n1580_008:0256b21": "兆楚和尚。至汝州宣化。風穴令師往傳語。纔相見。提",
    "X84n1580_008:0256b22": "起坐具。便問。展即是。不展即是。白兆曰。自家看取。師",
    "X84n1580_008:0256b23": "便喝。白兆曰。我曾親近知識來。未甞輒敢恁麼造次。",
    "X84n1580_008:0256b24": "師曰。草賊大敗。白兆曰。來日若見風穴和尚。待一一",
    "X84n1580_008:0256c01": "舉似。師曰。一任一任。不得忘却。師乃先回舉似風穴。",
    "X84n1580_008:0256c02": "風穴曰。今日又被你收下一員草賊。師曰。好手不張",
    "X84n1580_008:0256c03": "名。白兆次日纔到相見。便舉前話。風穴曰。非但昨日。",
    "X84n1580_008:0256c04": "今日和贓捉敗。師於是名振四方。開法首山。",
    "X84n1580_008:0256c05": "廣慧真禪師(風穴沼法嗣)",
    "X84n1580_008:0256c06": "汝州廣慧真禪師。甞在風穴作園頭。風穴問曰。會昌",
    "X84n1580_008:0256c07": "沙汰時。護法善神。向甚麼處去。師曰。常在闤闠中。要",
    "X84n1580_008:0256c08": "且無人識。風穴曰。汝徹也。師禮拜(徑山杲云。汝道。風穴自徹也未)。",
    "X84n1580_008:0256c09": "南嶽下九世(臨濟下五世)",
    "X84n1580_008:0256c10": "汾陽善昭禪師(首山念法嗣)",
    "X84n1580_008:0256c11": "汾州太子院善昭禪師。太原俞氏子。杖策遊方。歷參",
    "X84n1580_008:0256c12": "知識七十一員。後到首山問。百丈卷席。意旨如何。首",
    "X84n1580_008:0256c13": "山曰。龍袖拂開全體現。曰師意如何。首山曰。象王行",
    "X84n1580_008:0256c14": "處絕狐蹤。師於言下大悟。拜起而曰。萬古碧潭空界",
    "X84n1580_008:0256c15": "月。再三撈摝始應知。有問者曰。見何道理。便爾自肯。",
    "X84n1580_008:0256c16": "師曰。正是我放身命處。後遊衡湘及襄沔間。每為郡",
    "X84n1580_008:0256c17": "守。以名剎力致。前後八請。堅臥不答。洎首山歿。西河",
    "X84n1580_008:0256c18": "道俗。遣僧契聰。迎請住持。師閉關高枕。聰排闥而入。",
    "X84n1580_008:0256c19": "讓之曰。佛法大事。靖退小節。風穴懼應讖。憂宗旨墜",
    "X84n1580_008:0256c20": "滅。幸而有先師。先師已棄世。汝有力荷擔如來大法",
    "X84n1580_008:0256c21": "者。今何時而欲安眠哉。師矍起。握聰手曰。非公不聞",
    "X84n1580_008:0256c22": "此語。趣辦嚴。吾行矣○問如何是學人著力處。師曰。",
    "X84n1580_008:0256c23": "嘉州打大像。曰如何是學人轉身處。師曰。陝府灌鐵",
    "X84n1580_008:0256c24": "牛。曰如何是學人親切處。師曰。西河弄師子。乃曰。若",
    "X84n1580_008:0257a01": "人會得此三句。已辨三玄。更有三要語在。切須薦取。",
    "X84n1580_008:0257a02": "不是等閑。與大眾頌出。三玄三要事難分。得意忘言",
    "X84n1580_008:0257a03": "道易親。一句明明該萬象。重陽九日菊花新○師為",
    "X84n1580_008:0257a04": "并汾苦寒。乃罷夜參。有異比丘。振錫而至。謂師曰。會",
    "X84n1580_008:0257a05": "中有大士六人。奈何不說法。言訖而去。師密記以偈",
    "X84n1580_008:0257a06": "曰。胡僧金錫光。為法到汾陽。六人成大器。勸請為敷",
    "X84n1580_008:0257a07": "揚○鄭工部到。茶話次。鄭示師偈曰。黃紙休遮眼。青",
    "X84n1580_008:0257a08": "雲自有陰。莫將閑學解。埋沒祖師心。復曰。只將此偈。",
    "X84n1580_008:0257a09": "騐天下長老。師曰。與麼則汾陽也在裏頭。曰擔枷過",
    "X84n1580_008:0257a10": "狀。師曰。更不再勘。鄭曰。兩重公案。師曰。知即得。鄭良",
    "X84n1580_008:0257a11": "久。師噓一聲。鄭曰。文寶文寶。師曰。在甚所在。鄭曰。不",
    "X84n1580_008:0257a12": "容某甲出氣。爭得嗔他道。淹滯長老在此。師曰。是何",
    "X84n1580_008:0257a13": "言歟。鄭曰實。師曰。也不得放過。鄭曰。請師一偈。師曰。",
    "X84n1580_008:0257a14": "不閑紙墨。隨示偈曰。荒草尋幽徑。巖松逈布陰。幾多",
    "X84n1580_008:0257a15": "玄學客。失却本來心○上堂。謂眾曰。夫說法者。須具",
    "X84n1580_008:0257a16": "十智同真。若不具十智同真。邪正不辨。緇素不分。不",
    "X84n1580_008:0257a17": "能與人天為眼目。決斷是非。如鳥飛空而折翼。如箭",
    "X84n1580_008:0257a18": "射的而斷弦。弦斷故射的不中。翼折故空不可飛。弦",
    "X84n1580_008:0257a19": "壯翼牢。空的俱徹。作麼生是十智同真。與諸上座點",
    "X84n1580_008:0257a20": "出。一同一質。二同大事。三總同參。四同真志。五同徧",
    "X84n1580_008:0257a21": "普。六同具足。七同得失。八同生殺。九同音吼。十同得",
    "X84n1580_008:0257a22": "入。又曰。與甚麼人同得入。與阿誰同音吼。作麼生是",
    "X84n1580_008:0257a23": "同生殺。甚麼物同得失。阿那箇同具足。是甚麼同徧",
    "X84n1580_008:0257a24": "普。何人同真志。孰能總同參。那箇同大事。何物同一",
    "X84n1580_008:0257b01": "質。有點得出底麼。點得出者。不悋慈悲。點不出來。未",
    "X84n1580_008:0257b02": "有參學眼在。切須辨取。要識是非。面目見在。不可久",
    "X84n1580_008:0257b03": "立。珍重(徑山杲云。汾陽老子。末後若無箇面目見在。一場敗闕。雖然如是。未免喪我兒孫。喝一喝。",
    "X84n1580_008:0257b04": "頌云。兔角龜毛眼裏栽。鐵山當面勢崔嵬。東西南北無門入。曠劫無明當下灰)○龍德府尹",
    "X84n1580_008:0257b05": "李侯。與師有舊。虗承天寺致之。使三反不赴。使者受",
    "X84n1580_008:0257b06": "罰。復至曰。必欲得師俱往。不然有死而已。師笑曰。老",
    "X84n1580_008:0257b07": "病業已不出山。借往。當先後之。何必俱邪。使曰。師諾。",
    "X84n1580_008:0257b08": "則先後唯所擇師令饌設。且俶裝曰。吾先行矣。停箸",
    "X84n1580_008:0257b09": "而化。",
    "X84n1580_008:0257b10": "葉縣歸省禪師(首山念法嗣)",
    "X84n1580_008:0257b11": "汝州葉縣廣教院歸省禪師。冀州賈氏子。遊方參首",
    "X84n1580_008:0257b12": "山。首山一日舉竹篦問曰。喚作竹篦即觸。不喚作竹",
    "X84n1580_008:0257b13": "篦即背喚作甚麼。師掣得擲地上曰。是甚麼。首山曰",
    "X84n1580_008:0257b14": "瞎。師於言下。豁然頓悟○僧請益栢樹子話。師曰。我",
    "X84n1580_008:0257b15": "不辭與汝說還信麼。曰和尚重言。爭敢不信。師曰。汝",
    "X84n1580_008:0257b16": "還聞簷頭水滴聲麼。其僧豁然。不覺失聲云[口*耶]。師曰。",
    "X84n1580_008:0257b17": "你見箇甚麼道理。僧便以頌對曰。簷頭水滴。分明歷",
    "X84n1580_008:0257b18": "歷。打破乾坤。當下心息。師乃忻然○師因去將。息寮",
    "X84n1580_008:0257b19": "看病僧。僧乃問曰。和尚四大本空。病從何來。師曰。從",
    "X84n1580_008:0257b20": "闍黎問處來。僧喘氣。又問曰。不問時如何。師曰。撒手",
    "X84n1580_008:0257b21": "臥長空。僧曰[口*耶]。便脫去○師到洞山。問洞山。廓然無",
    "X84n1580_008:0257b22": "依。法歸何處。洞山曰。三番羯磨。師曰。恁麼即知音不",
    "X84n1580_008:0257b23": "和也。洞山曰。知音不和底事作麼生。師曰。龜毛拂子",
    "X84n1580_008:0257b24": "長三尺。洞山曰。你因什麼。眉鬚墮落。師便禮拜。",
    "X84n1580_008:0257c01": "神鼎洪諲禪師(首山念法嗣)",
    "X84n1580_008:0257c02": "潭州神鼎洪諲禪師。襄水扈氏子。甞與數耆宿。至襄",
    "X84n1580_008:0257c03": "沔間。一僧舉論宗乘頗敏捷。會野飯山店中供辦。而",
    "X84n1580_008:0257c04": "僧論說不已。師曰。三界唯心。萬法唯識。唯識唯心。眼",
    "X84n1580_008:0257c05": "聲耳色。是甚麼人語。僧曰。法眼語。師曰。其義如何。曰",
    "X84n1580_008:0257c06": "唯心故根境不相到。唯識故聲色摐然。師曰。舌味是",
    "X84n1580_008:0257c07": "根境否。曰是。師以筯筴菜。置口中。含胡而語曰。何謂",
    "X84n1580_008:0257c08": "相人邪。坐者駭然。僧不能答。師曰。途路之樂。終未到",
    "X84n1580_008:0257c09": "家。見解入微。不名見道。參須實參。悟須實悟。閻羅大",
    "X84n1580_008:0257c10": "王。不怕多語。僧拱而退○後隱衡嶽三生藏。有湘陰",
    "X84n1580_008:0257c11": "豪貴來遊。福嚴即師之。室見其氣貌閑靜。一鉢挂壁。",
    "X84n1580_008:0257c12": "餘無長物。傾愛之。遂拜跪請往神鼎。師笑而諾之。至",
    "X84n1580_008:0257c13": "十年。始成叢席一朽牀。為說法座。其甘枯淡無比。又",
    "X84n1580_008:0257c14": "以德臘俱高。諸方尊之。如古趙州。",
    "X84n1580_008:0257c15": "谷隱蘊聰禪師(首山念法嗣)",
    "X84n1580_008:0257c16": "襄州谷隱山蘊聰慈照禪師。初參百丈恒和尚。因結",
    "X84n1580_008:0257c17": "夏。百丈上堂。舉中觀論曰。正覺無名相。隨緣即道場。",
    "X84n1580_008:0257c18": "師便出問。如何是正覺無名相。百丈曰。汝還見露柱",
    "X84n1580_008:0257c19": "麼。師曰。如何是隨緣即道場。百丈曰。今日結夏○次",
    "X84n1580_008:0257c20": "參首山。問學人親到。寶山空手回時如何。首山曰。家",
    "X84n1580_008:0257c21": "家門前火把子。師於言下大悟。呈偈曰。我今二十七。",
    "X84n1580_008:0257c22": "訪道曾尋覓。今朝喜得逢。要且不相識○後到大陽",
    "X84n1580_008:0257c23": "玄和尚。問近離甚處。師曰襄州。大陽曰。作麼生是不",
    "X84n1580_008:0257c24": "隔底句。師曰。和尚住持不易。大陽曰。且坐喫茶。師便",
    "X84n1580_008:0258a01": "參。眾去。侍者問。適來新到。祇對住持。不易和尚為甚",
    "X84n1580_008:0258a02": "麼。教坐喫茶。大陽曰。我獻他新羅附子。他酬我舶上",
    "X84n1580_008:0258a03": "茴香。你去問他有語在。侍者請師。喫茶問適來。祇對",
    "X84n1580_008:0258a04": "和尚道。住持不易。意旨如何。師曰。真鍮不博金。",
    "X84n1580_008:0258a05": "廣慧元璉禪師(首山念法嗣)",
    "X84n1580_008:0258a06": "汝州廣慧院元璉禪師。泉州陳氏。到首山。首山問。近",
    "X84n1580_008:0258a07": "離甚處。師曰漢上。首山竪起拳曰。漢上還有這箇麼。",
    "X84n1580_008:0258a08": "師曰。這箇是甚麼盌鳴聲。首山曰瞎。師曰恰是。拍一",
    "X84n1580_008:0258a09": "拍便出。他日又問。學人親到。寶山空手回時如何。首",
    "X84n1580_008:0258a10": "山曰。家家門前火把子。師當下大悟曰。某甲不疑天",
    "X84n1580_008:0258a11": "下老和尚舌頭也。首山曰。汝會處作麼生。與我說來",
    "X84n1580_008:0258a12": "看。師曰。祇是地上水碙砂也。首山曰。汝會也。師便禮",
    "X84n1580_008:0258a13": "拜(徑山杲云。你道念和尚還肯他廣慧也無。若道肯他。何故不與一棒。若道不肯他。何故不與一棒。有人於",
    "X84n1580_008:0258a14": "此道得。妙喜與你一棒)○住後。楊億侍郎問。天上無彌勒。地下",
    "X84n1580_008:0258a15": "無彌勒。未審在甚麼處。師曰。敲甎打瓦。又問。風穴道",
    "X84n1580_008:0258a16": "金沙。灘頭馬郎婦。意旨如何。師曰。更道也不及○許",
    "X84n1580_008:0258a17": "式郎中漕。西蜀經由謁。師適接見於佛前。式曰。先拜",
    "X84n1580_008:0258a18": "佛。先拜長老。師曰。蝦蟇吞大虫。式曰。恁麼則總不拜",
    "X84n1580_008:0258a19": "去也。師曰。運使話墮。式曰。許長老具一隻眼。師以衣",
    "X84n1580_008:0258a20": "袖便拂。式曰。今日看破便禮拜。",
    "X84n1580_008:0258a21": "三交智嵩禪師(首山念法嗣)",
    "X84n1580_008:0258a22": "并州承天院三交智嵩禪師。參首山。問如何是佛法",
    "X84n1580_008:0258a23": "的的大意。首山曰。楚王城畔。汝水東流。師於此有省。",
    "X84n1580_008:0258a24": "頓契佛意。乃作三玄偈曰。須用直須用。心意莫定動。",
    "X84n1580_008:0258b01": "三歲師子吼。十方沒狐種。我有真如性。如同幕裏隱。",
    "X84n1580_008:0258b02": "打破六門關。顯出毗盧印。真骨金剛體。可誇六塵一",
    "X84n1580_008:0258b03": "拂永無遮。廓落世界空為體。體上無為真到家。首山",
    "X84n1580_008:0258b04": "聞乃請喫茶。問這三頌。是汝作來邪。師曰是。首山曰。",
    "X84n1580_008:0258b05": "或有人教汝。現三十二相時如何。師曰。某甲不是野",
    "X84n1580_008:0258b06": "狐精。首山曰。惜取眉毛。師曰。和尚落了多少。首山以",
    "X84n1580_008:0258b07": "竹篦頭上打曰。這漢向後。亂作去在○鄭工部問。百",
    "X84n1580_008:0258b08": "尺竿頭獨打毬。萬丈懸崖絲繫腰時如何。師曰。幽州",
    "X84n1580_008:0258b09": "著脚。廣南廝撲。鄭無語。師曰。勘破這胡漢。鄭曰。二十",
    "X84n1580_008:0258b10": "年江南界裏。這回却見禪師。師曰。瞎老婆吹火。",
    "X84n1580_008:0258b11": "仁王處評禪師(首山念法嗣)",
    "X84n1580_008:0258b12": "池州仁王院處評禪師。問首山。如何是佛法大意。首",
    "X84n1580_008:0258b13": "山便喝。師禮拜。首山拈棒。師曰。老和尚沒世界那。首",
    "X84n1580_008:0258b14": "山拋下拄杖曰。明眼人難謾。師曰。草賊大敗。",
    "X84n1580_008:0258b15": "智門迥罕禪師(首山念法嗣)",
    "X84n1580_008:0258b16": "隨州智門迥罕禪師。為北塔僧。使點茶次。師起揖曰。",
    "X84n1580_008:0258b17": "僧使近上坐。使曰。鷂子頭上。爭敢安巢。師曰。棒上不",
    "X84n1580_008:0258b18": "成龍。隨後打一坐具。使茶罷起曰。適來却成觸忤和",
    "X84n1580_008:0258b19": "尚。師曰。江南杜禪客。覓甚麼第二盌。",
    "X84n1580_008:0258b20": "鹿門慧昭山主(首山念法嗣)",
    "X84n1580_008:0258b21": "襄州鹿門慧昭山主。楊億侍郎問曰。入山不畏虎。當",
    "X84n1580_008:0258b22": "路却防人時如何。師曰。君子坦蕩蕩。",
    "X84n1580_008:0258b23": "南嶽下十世(臨濟下六世)",
    "X84n1580_008:0258b24": "石霜楚圓禪師(汾陽昭法嗣)",
    "X84n1580_008:0258c01": "潭州石霜楚圓慈明禪師。全州李氏子。少為書生。年",
    "X84n1580_008:0258c02": "二十二。依湘山隱靜寺出家。其母有賢行。使之遊方。",
    "X84n1580_008:0258c03": "聞汾陽道望。遂往謁焉。汾陽顧而默器之。經二年。未",
    "X84n1580_008:0258c04": "許入室。每見必罵詬。或毀詆諸方。及有所訓皆流俗",
    "X84n1580_008:0258c05": "鄙事。一夕訴曰。自至法席。已再夏。不蒙指示。但增世",
    "X84n1580_008:0258c06": "俗塵勞念。歲月飄忽。己事不明。失出家不利。語未卒。",
    "X84n1580_008:0258c07": "汾陽熟視罵曰。是惡知識。敢裨販我怒。舉杖逐之。師",
    "X84n1580_008:0258c08": "擬伸救。汾陽掩師口。乃大悟。曰是知臨濟道出常情。",
    "X84n1580_008:0258c09": "服役七年辭去○謁唐明嵩禪師。嵩謂師曰。楊大年",
    "X84n1580_008:0258c10": "內翰。知見高入道穩實。子不可不見。師乃往見大年。",
    "X84n1580_008:0258c11": "大年問曰。對面不相識。千里却同風。師曰。近奉山門",
    "X84n1580_008:0258c12": "請。大年曰。真箇脫空。師曰。前月離唐明。大年曰。適來",
    "X84n1580_008:0258c13": "悔相問。師曰作家。大年便喝。師曰恰是。大年復喝。師",
    "X84n1580_008:0258c14": "以手劃一劃。大年吐舌曰。真是龍象。師曰。是何言歟。",
    "X84n1580_008:0258c15": "大年喚客司點茶來。元來是屋裏人。師曰。也不消得。",
    "X84n1580_008:0258c16": "茶罷又問。如何是上座為人一句。師曰切。大年曰。與",
    "X84n1580_008:0258c17": "麼則長裙新婦拖泥走。師曰。誰得似內翰。大年曰。作",
    "X84n1580_008:0258c18": "家作家。師曰。放你二十棒。大年拊膝曰。這裏是甚麼",
    "X84n1580_008:0258c19": "所在。師拍掌曰。也不得放過。大年大笑又問。記得唐",
    "X84n1580_008:0258c20": "明當時悟底因緣麼。師曰。唐明問首山。如何是佛法",
    "X84n1580_008:0258c21": "的的大意。首山曰。楚王城畔。汝水東流。大年曰。祇如",
    "X84n1580_008:0258c22": "此語意旨如何。師曰。水上挂燈毬。大年曰。與麼則孤",
    "X84n1580_008:0258c23": "負古人去也。師曰。內翰疑則別參。大年曰。三脚蝦蟇",
    "X84n1580_008:0258c24": "跳上天。師曰。一任[跳-兆+孛]跳。大年乃大笑。館於齋中。日夕",
    "X84n1580_008:0259a01": "質疑。智證因聞。前言往行恨見之。晚朝中。見駙馬都",
    "X84n1580_008:0259a02": "尉李公遵勗曰。近得一道人。真西河師子。李曰。我以",
    "X84n1580_008:0259a03": "拘文。不能就謁奈何。大年默然歸語。師曰。李公佛法",
    "X84n1580_008:0259a04": "中人。聞道風遠至。有願見之。心政以法不得。與侍從",
    "X84n1580_008:0259a05": "過從。師於是邌明謁李公。公閱謁。使童子問曰。道得",
    "X84n1580_008:0259a06": "即與上座相見。師曰。今日特來相看。又令童子曰。碑",
    "X84n1580_008:0259a07": "文刊白字。當道種青松。師曰。不因今日節。餘日定難",
    "X84n1580_008:0259a08": "逢。童子又出曰。都尉言與麼。則與上座相見去也。師",
    "X84n1580_008:0259a09": "曰。脚頭脚底。公乃出坐定。問曰。我聞西河有金毛。師",
    "X84n1580_008:0259a10": "子是否。師曰。甚麼處得這消息。公便喝。師曰。野干鳴。",
    "X84n1580_008:0259a11": "公又喝。師曰恰是。公大笑。師辭。公問。如何是上座臨",
    "X84n1580_008:0259a12": "行一句。師曰。好將息。公曰。何異諸方。師曰。都尉又作",
    "X84n1580_008:0259a13": "麼生。公曰。放上座二十棒。師曰。專為流通。公又喝。師",
    "X84n1580_008:0259a14": "曰瞎。公曰好去。師應喏喏。自是往來楊李之門。以法",
    "X84n1580_008:0259a15": "為友久之。辭還河東。大年曰。有一語寄與。唐明得麼。",
    "X84n1580_008:0259a16": "師曰。明月照見夜行人。大年曰。却不相當。師曰。更深",
    "X84n1580_008:0259a17": "猶自可。午後更愁人。大年曰。開寶寺前金剛。近日因",
    "X84n1580_008:0259a18": "甚麼汗出。師曰知。大年曰。上座臨行。豈無為人底句。",
    "X84n1580_008:0259a19": "師曰。重疊關山路。大年曰。與麼則隨上座去也。師噓",
    "X84n1580_008:0259a20": "一聲。大年曰。真師子兒。大師子吼。師曰。放去又收來。",
    "X84n1580_008:0259a21": "大年曰。適來失脚踏倒。又得家童扶起。師曰。有甚麼",
    "X84n1580_008:0259a22": "了期。大年大笑。師還唐明。李公遣兩僧訊師。師於書",
    "X84n1580_008:0259a23": "尾畵。雙足寫來。僧名以寄之。公作偈曰。黑毫千里餘。",
    "X84n1580_008:0259a24": "金槨示雙趺。人天渾莫測。珍重赤鬚胡○師以母老。",
    "X84n1580_008:0259b01": "南歸至瑞州。首眾於洞山。時聰禪師居焉。先是汾陽。",
    "X84n1580_008:0259b02": "謂師曰。我徧參雲門兒孫。特以未見聰為恨。故師依",
    "X84n1580_008:0259b03": "止三年○謁神鼎諲禪師。神鼎首山。高第望尊。一時",
    "X84n1580_008:0259b04": "衲子非人類精奇。無敢登其門者。住山三十年。門弟",
    "X84n1580_008:0259b05": "子氣吞諸方。師髮長不剪。弊衣楚音。通謁稱法姪。一",
    "X84n1580_008:0259b06": "眾大笑。神鼎遣童子問。長老誰之嗣。師仰視屋曰。親",
    "X84n1580_008:0259b07": "見汾陽來。神鼎杖而出。顧見頎然問曰。汾州有西河",
    "X84n1580_008:0259b08": "師子是否。師指其後絕呌曰。屋倒矣。童子返走。神鼎",
    "X84n1580_008:0259b09": "回顧相矍鑠。師地坐脫。隻履而視之。鼎老忘所問。又",
    "X84n1580_008:0259b10": "失師所在。師徐起整衣。且行且語曰。見面不如聞名",
    "X84n1580_008:0259b11": "遂去。神鼎遣人追之不可。歎曰。汾州乃有此兒邪。師",
    "X84n1580_008:0259b12": "自是名重叢林○師到大愚芝和尚處。芝坐間。開合",
    "X84n1580_008:0259b13": "子取香燒。師問。作麼生燒芝。便放香爐中燒。師指曰。",
    "X84n1580_008:0259b14": "訝郎當漢。又恁麼去也○師室中。插劒一口。以草鞋",
    "X84n1580_008:0259b15": "一對水一盆。置在劒邊。每見入室。即曰看。看有至劒",
    "X84n1580_008:0259b16": "邊擬議者。師曰。險喪身失命了也。便喝出。(天童華云我當時若",
    "X84n1580_008:0259b17": "見。便去左耳邊。低聲地下一轉語。待他貪觀天上。却與一指擬議。㧞劍便斬。驀拈拄杖下座。大眾一時趕散)",
    "X84n1580_008:0259b18": "○師冬日。牓僧堂。作此字[(○*○*○)/＝]二[一/一]三[┘*└][(┐@三)*(田/?)][水-?+(曲-曰+口)]。其下注",
    "X84n1580_008:0259b19": "曰。若人識得。不離四威儀中。首座見曰。和尚今日放",
    "X84n1580_008:0259b20": "參。師聞而笑之○寶元戊寅。李都尉。遣使邀師曰。海",
    "X84n1580_008:0259b21": "內法友。唯師與楊大年耳。大年棄我而先。僕年來頓",
    "X84n1580_008:0259b22": "覺衰落。忍死以一見公。仍以書抵。潭帥敦遣之。師惻",
    "X84n1580_008:0259b23": "然。與侍者舟而東下。舟中作偈曰。長江行不盡。帝里",
    "X84n1580_008:0259b24": "到何時。既得凉風便。休將艣棹施。至京師。與李公會",
    "X84n1580_008:0259c01": "月餘。而李公果歿。臨終畫一圓相。又作偈獻師。世界",
    "X84n1580_008:0259c02": "無依。山河匪礙。大海微塵。須彌納芥。拈起幞頭。解下",
    "X84n1580_008:0259c03": "腰帶。若覓死生。問取皮袋。師曰。如何是本來佛性。公",
    "X84n1580_008:0259c04": "曰。今日熱如昨日。隨聲便問師。臨行一句作麼生。師",
    "X84n1580_008:0259c05": "曰。本來無罣礙。隨處任方圓。公曰。晚來困倦。更不答",
    "X84n1580_008:0259c06": "話。師曰。無佛處作佛。公於是泊然而逝。仁宗皇帝。尤",
    "X84n1580_008:0259c07": "留神空宗。聞李公之化。與師問答。加歎久之。師哭之",
    "X84n1580_008:0259c08": "慟。臨壙而別。有旨賜官。舟南歸中途。謂侍者曰。我忽",
    "X84n1580_008:0259c09": "得風痺疾。視之口吻已喎斜。侍者以足頓地曰。當柰",
    "X84n1580_008:0259c10": "何。平生呵佛罵祖。今乃爾。師曰。無憂為汝正之。以手",
    "X84n1580_008:0259c11": "整之如故。曰而今而後。不鈍置汝。",
    "X84n1580_008:0259c12": "法華全舉禪師(汾陽昭法嗣)",
    "X84n1580_008:0259c13": "舒州法華院全舉禪師。到公安遠和尚處。遠問。作麼",
    "X84n1580_008:0259c14": "生是伽藍。師曰。深山藏獨虎。淺草露羣蛇。曰作麼生",
    "X84n1580_008:0259c15": "是伽藍中人。師曰。青松蓋不得。黃葉豈能遮。曰道甚",
    "X84n1580_008:0259c16": "麼。師曰。少年翫慧天邊月。潦倒扶桑沒日頭。曰一句",
    "X84n1580_008:0259c17": "兩句。雲開月露。作麼生。師曰。照破佛祖○到大愚芝",
    "X84n1580_008:0259c18": "和尚處。芝問。古人見桃花意作麼生。師曰。曲不藏直。",
    "X84n1580_008:0259c19": "曰那箇且從這箇作麼生。師曰。大街拾得金。四隣爭",
    "X84n1580_008:0259c20": "得知。曰上座還知麼。師曰。路逢劒客須呈劒。不是詩",
    "X84n1580_008:0259c21": "人不獻詩。曰作家詩客。師曰。一條紅線兩人牽。曰玄",
    "X84n1580_008:0259c22": "沙道諦。當甚諦當敢保。老兄未徹在。又作麼生。師曰。",
    "X84n1580_008:0259c23": "海枯終見底。人死不知心。曰却是。師曰。樓閣凌雲勢。",
    "X84n1580_008:0259c24": "峰巒疊翠層○到琅邪覺和尚處。覺問。近離甚處。師",
    "X84n1580_008:0260a01": "曰兩浙。曰船來陸來。師曰船來。曰船在甚處。師曰步",
    "X84n1580_008:0260a02": "下。曰不涉程途。一句作麼生道。師以坐具。摵一摵曰",
    "X84n1580_008:0260a03": "杜撰長老。如麻似粟。拂袖而出。覺問侍者。此是甚麼",
    "X84n1580_008:0260a04": "人。侍者曰。舉上座。覺曰。莫是舉師叔麼。先師教我尋",
    "X84n1580_008:0260a05": "見伊遂下。旦過問上座。莫是舉師叔麼。莫怪適來相",
    "X84n1580_008:0260a06": "觸忤。師便喝。復問。長老何時到汾陽。覺曰。某時到。師",
    "X84n1580_008:0260a07": "曰。我在浙江。早聞你名。元來見解。祇如此。何得名播",
    "X84n1580_008:0260a08": "寰宇。覺遂作禮曰。某甲罪過(徑山杲云。賓則始終賓。主則始終主。二大士。驀",
    "X84n1580_008:0260a09": "剳相逢。主賓互換。直下發明。臨濟心髓。苟非徹證。向上巴鼻。具出常情正眼。未免作得失論量　徑山信云。拳",
    "X84n1580_008:0260a10": "來脚去此是衲僧家。本分鉗鎚。若將破提籃。盛水救火。非惟不能息其燄。笑殺傍觀者。三十年後。有人說破)",
    "X84n1580_008:0260a11": "○示眾云。釋迦不出世。達磨不西來。佛法遍天下。譚",
    "X84n1580_008:0260a12": "玄口不開(徑山杲云。作賊人心虗)○師到杭州西菴。菴主曾見。",
    "X84n1580_008:0260a13": "明招。菴主舉頌曰。絕頂西峯上。峻機誰敢當。超然凡",
    "X84n1580_008:0260a14": "聖外。瞥起兩重光。師曰。如何是兩重光。菴主曰。月從",
    "X84n1580_008:0260a15": "東出。日向西沒。師曰。菴主未見明招時如何。菴主曰。",
    "X84n1580_008:0260a16": "滿盞油難盡。師曰。見後如何。菴主曰。多心易得乾。",
    "X84n1580_008:0260a17": "芭蕉谷泉禪師(汾陽昭法嗣)",
    "X84n1580_008:0260a18": "南嶽芭蕉菴。大道谷泉禪師。泉州人也。受法汾陽。放",
    "X84n1580_008:0260a19": "蕩湖湘。後省同參慈明禪師。慈明問。白雲橫谷口。道",
    "X84n1580_008:0260a20": "人何處來。師左右顧視曰。夜來何處火。燒出古人墳。",
    "X84n1580_008:0260a21": "慈明曰。未在更道。師作虎聲。慈明以坐具便摵。師接",
    "X84n1580_008:0260a22": "住推。慈明置禪牀上。慈明却作虎聲。師大笑曰。我見",
    "X84n1580_008:0260a23": "七十餘員善知識。今日始遇作家○山有湫毒龍所",
    "X84n1580_008:0260a24": "蟄。墮葉觸波。必雷雨連日。過者不敢喘。師與慈明暮",
    "X84n1580_008:0260b01": "歸。捉慈明衣曰。可同浴。慈明掣肘徑去。於是師解衣",
    "X84n1580_008:0260b02": "躍入。霹靂隨至。腥風吹雨。林木振搖。慈明蹲草中。意",
    "X84n1580_008:0260b03": "師死矣。須臾晴霽。忽引頸出波間曰[囗@力](徑山信云。谷泉作風作顛。",
    "X84n1580_008:0260b04": "毒龍不敢動其一毫毛。慈明老老大大。猶有這箇在頌云。谷泉忒。殺作風顛。一撥龍湫浪括天。雷雨至今如不",
    "X84n1580_008:0260b05": "息。慈明抱死草中眠)○師因倚遇。上座來參。問菴主在麼。師曰",
    "X84n1580_008:0260b06": "誰。曰行脚僧。師曰。作甚麼。曰禮拜菴主。師曰。恰值菴",
    "X84n1580_008:0260b07": "主不在。曰你聻。師曰。向道不在說甚麼。你我拽棒趂",
    "X84n1580_008:0260b08": "出遇。次日再來。師又趂出遇。一日又來。問菴主在麼。",
    "X84n1580_008:0260b09": "師曰誰。曰行脚僧。揭簾便入。師攔胷搊住曰。我這裏",
    "X84n1580_008:0260b10": "狼虎縱橫。尿牀鬼子。三回兩度。來討甚麼。曰人言菴",
    "X84n1580_008:0260b11": "主。親見汾陽來。師解衣抖擻曰。你道我見汾陽。有多",
    "X84n1580_008:0260b12": "少奇特。曰如何是菴中主。師曰。入門須辨取。曰莫祇",
    "X84n1580_008:0260b13": "這便是麼。師曰。賺却幾多人。曰前言何在。師曰。聽事",
    "X84n1580_008:0260b14": "不真。喚鐘作甕。曰萬法泯時全體現。君臣合處正中",
    "X84n1580_008:0260b15": "邪去也。師曰。驢漢不會。便休亂統作麼。曰未審客來",
    "X84n1580_008:0260b16": "將何祗待。師曰。雲門餬餅趙州茶。曰恁麼則謝師供",
    "X84n1580_008:0260b17": "養去也。師叱曰。我這裏火種也。未有早言謝供養。",
    "X84n1580_008:0260b18": "龍華曉愚禪師(汾陽昭法嗣)",
    "X84n1580_008:0260b19": "蘄州黃梅龍華寺曉愚禪師。到五祖戒和尚處。五祖",
    "X84n1580_008:0260b20": "問曰。不落唇吻一句作麼生道。師曰。老老大大。話頭",
    "X84n1580_008:0260b21": "也不照顧。五祖便喝。師亦喝。五祖拈棒。師拍手便出。",
    "X84n1580_008:0260b22": "五祖召曰。闍黎且住話在。師將坐具。搭在肩上。更不",
    "X84n1580_008:0260b23": "回首。",
    "X84n1580_008:0260b24": "天聖皓泰禪師(汾陽昭法嗣)",
    "X84n1580_008:0260c01": "安吉州天聖皓泰禪師。到琅邪。琅邪問。埋兵掉鬬。未",
    "X84n1580_008:0260c02": "是作家。匹馬單鎗。便請相見。師指琅邪曰。將頭不猛。",
    "X84n1580_008:0260c03": "帶累三軍。琅邪打師一坐具。師亦打琅邪一坐具。琅",
    "X84n1580_008:0260c04": "邪接住曰。適來一坐具。是山僧令行。上座一坐具。落",
    "X84n1580_008:0260c05": "在甚麼處。師曰。伏惟尚饗。琅邪拓開曰。五更侵早起。",
    "X84n1580_008:0260c06": "更有夜行人。師曰。賊過後張弓。琅邪曰。且坐喫茶。",
    "X84n1580_008:0260c07": "龍潭智圓禪師(汾陽昭法嗣)",
    "X84n1580_008:0260c08": "唐州龍潭智圓禪師。辭汾陽。汾陽曰。別無送路。與子",
    "X84n1580_008:0260c09": "一枝拄杖。一條手巾。師曰。手巾和尚受用。拄杖即不",
    "X84n1580_008:0260c10": "消得。汾陽曰。汝但將去有用處在。師便收。汾陽曰。又",
    "X84n1580_008:0260c11": "道不用。師便喝。汾陽曰。已後不讓臨濟。師曰。正令已",
    "X84n1580_008:0260c12": "行。汾陽來日。送出三門。乃問。汝介山逢尉遲時如何。",
    "X84n1580_008:0260c13": "師曰。一刀兩段。汾陽曰。彼現那叱。又作麼生。師便拽",
    "X84n1580_008:0260c14": "拄杖。汾陽喝曰。這回全體分付。",
    "X84n1580_008:0260c15": "浮山法遠禪師(葉縣省法嗣)",
    "X84n1580_008:0260c16": "舒州浮山法遠圓鑒禪師。鄭州人也。投三交嵩和尚",
    "X84n1580_008:0260c17": "出家。幼為沙彌。見僧入室。請問趙州庭栢因緣。嵩詰",
    "X84n1580_008:0260c18": "其僧。師傍有省進具。後謁汾陽葉縣。皆蒙印可。嘗與",
    "X84n1580_008:0260c19": "達觀頴薛大頭七八輩遊蜀。幾遭橫逆。師以智脫之。",
    "X84n1580_008:0260c20": "眾以師曉吏事。故號遠錄公○師與王質。待制論道。",
    "X84n1580_008:0260c21": "畫一圓相。問曰。一不得匹馬單鎗。二不得衣錦還鄉。",
    "X84n1580_008:0260c22": "鵲不得喜。鴉不得殃。速道速道。王罔措。師曰。勘破了",
    "X84n1580_008:0260c23": "也○歐陽文忠公。聞師奇逸。造其室。未有以異之。與",
    "X84n1580_008:0260c24": "客碁。師坐其旁。文忠遽收局。請因碁說法。師即令撾",
    "X84n1580_008:0261a01": "鼓。陞座曰。若論此事。如兩家著碁相。似何謂也。敵手",
    "X84n1580_008:0261a02": "知音。當機不讓。若是綴五饒三。又通一路。始得有一",
    "X84n1580_008:0261a03": "般底。祇解閉門作活。不會奪角。衝關硬節。與虎口齊",
    "X84n1580_008:0261a04": "彰。局破後徒勞綽斡。所以道。肥邊易得。瘦肚難求。思",
    "X84n1580_008:0261a05": "行則往往失。粘心麤而。時時頭撞。休誇國手。謾說神",
    "X84n1580_008:0261a06": "仙。贏局輸籌。即不問。且道黑白未分時。一著落在甚",
    "X84n1580_008:0261a07": "麼處。良久曰。從來十九路。迷悟幾多人。文忠嘉歎。從",
    "X84n1580_008:0261a08": "容謂同僚曰。脩初疑禪語為虗誕。今日見此老機緣。",
    "X84n1580_008:0261a09": "所得所造。非悟明於心地。安能有此妙旨哉。",
    "X84n1580_008:0261a10": "金山曇頴禪師(谷隱聰法嗣)",
    "X84n1580_008:0261a11": "潤州金山曇頴達觀禪師。首謁大陽玄禪師。遂問。洞",
    "X84n1580_008:0261a12": "山特設。偏正君臣意。明何事。大陽曰。父母未生時事。",
    "X84n1580_008:0261a13": "師曰。如何體會。大陽曰。夜半正明。天曉不露。師罔然。",
    "X84n1580_008:0261a14": "遂謁谷隱。舉前話。谷隱曰。大陽不道不是。祇是口門",
    "X84n1580_008:0261a15": "窄。滿口說未盡。老僧即不然。師問。如何是父母未生",
    "X84n1580_008:0261a16": "時事。谷隱曰。糞墼子。師曰。如何是夜半正明。天曉不",
    "X84n1580_008:0261a17": "露。谷隱曰。牡丹花下睡猫兒。師愈疑駭。一日普請。谷",
    "X84n1580_008:0261a18": "隱問。今日運薪邪。師曰然。谷隱曰。雲門問僧。人搬柴",
    "X84n1580_008:0261a19": "搬柴人如何會。師無對。谷隱曰。此事如人學書點畫。",
    "X84n1580_008:0261a20": "可効者工。否者拙。葢未能忘法耳。當筆忘手。手忘心",
    "X84n1580_008:0261a21": "乃可也。師於是默契。良久曰。如石頭曰。執事元是迷。",
    "X84n1580_008:0261a22": "契理亦非悟。谷隱曰。汝以為藥語為病語。師曰。是藥",
    "X84n1580_008:0261a23": "語。谷隱呵曰。汝以病為藥。又安可哉。師曰。事如函得",
    "X84n1580_008:0261a24": "葢。理如箭直鋒。妙寧有加者。而猶以為病實。未喻旨。",
    "X84n1580_008:0261b01": "谷隱曰。妙至亦是祇名理事。祖師意旨。智識所不能",
    "X84n1580_008:0261b02": "到。矧事理能盡乎。故世尊曰。理障礙正見。知事障續",
    "X84n1580_008:0261b03": "諸生死。師恍如夢。覺曰。如何受用。谷隱曰。語不離窠",
    "X84n1580_008:0261b04": "臼。安能出葢纏。師歎曰。纔涉唇吻。便落意思。盡是死",
    "X84n1580_008:0261b05": "門。終非活路○上堂。三世諸佛是奴婢。一大藏教是",
    "X84n1580_008:0261b06": "涕唾。良久曰。且道。三世諸佛。是誰奴婢。乃將拂子。畫",
    "X84n1580_008:0261b07": "一畫曰。三世諸佛過這邊。且道。一大藏教。是誰涕唾。",
    "X84n1580_008:0261b08": "師乃自唾一唾。",
    "X84n1580_008:0261b09": "大乘德遵禪師(谷隱聰法嗣)",
    "X84n1580_008:0261b10": "唐州大乘山德遵禪師。問谷隱曰。古人索火。意旨如",
    "X84n1580_008:0261b11": "何。曰任他滅。師曰。滅後如何。曰初三十一。師曰。恁麼",
    "X84n1580_008:0261b12": "則好時節也。曰汝見甚麼道理。師曰。今日一場困。谷",
    "X84n1580_008:0261b13": "隱便打。師乃有頌曰。索火之機實快哉。藏鋒妙用少",
    "X84n1580_008:0261b14": "人猜。要會我師親的旨。紅爐火盡不添柴。",
    "X84n1580_008:0261b15": "永慶光普禪師(谷隱聰法嗣)",
    "X84n1580_008:0261b16": "果州永慶光普禪師。初問谷隱。古人道。來日大悲院",
    "X84n1580_008:0261b17": "裏有齋。意旨如何。曰日出隈陽。坐天寒。不舉頭。師入",
    "X84n1580_008:0261b18": "室次。谷隱曰。適來因緣。汝作麼生會。師曰。會則途中",
    "X84n1580_008:0261b19": "受用。不會則世諦流布。曰未在更道。師拂袖便出。",
    "X84n1580_008:0261b20": "駙馬李遵勗居士(谷隱聰法嗣)",
    "X84n1580_008:0261b21": "駙馬都尉李遵勗居士。謁谷隱。問出家事。谷隱以崔",
    "X84n1580_008:0261b22": "趙公問徑山公案答之。公於言下大悟。作偈曰。學道",
    "X84n1580_008:0261b23": "須是鐵漢。著手心頭便判。直趣無上菩提。一切是非",
    "X84n1580_008:0261b24": "莫管○公一日。與堅上座送別。公問。近離上黨。得屆",
    "X84n1580_008:0261c01": "中都。方接麈談。遽回虎錫。指雲屏之翠嶠。訪雪嶺之",
    "X84n1580_008:0261c02": "清流。未審。此處彼處的的事。作麼生。堅曰。利劒拂開",
    "X84n1580_008:0261c03": "天地靜。霜刀繞舉斗牛寒。公曰。恰直今日耳聵。堅曰。",
    "X84n1580_008:0261c04": "一箭落雙鵰。公曰。上座為甚麼。著草鞋睡。堅以衣袖",
    "X84n1580_008:0261c05": "一拂。公低頭曰。今日可謂降伏也。堅曰。普化出僧堂",
    "X84n1580_008:0261c06": "○公臨終時。膈胃躁熱。有尼道堅謂曰。眾生見劫盡。",
    "X84n1580_008:0261c07": "大火所燒時。都尉切宜照管主人公。公曰。大師與我。",
    "X84n1580_008:0261c08": "煎一服藥來。尼無語。公曰。這師姑藥也。不會煎得。公",
    "X84n1580_008:0261c09": "與慈明問答罷。泊然而終。語見慈明傳中。",
    "X84n1580_008:0261c10": "英公夏竦居士(谷隱聰法嗣)",
    "X84n1580_008:0261c11": "英公夏竦居士。字子喬。自契機於谷隱。日與老衲遊。",
    "X84n1580_008:0261c12": "偶上藍溥禪師至。公問。百骸潰散時。那箇是長老自",
    "X84n1580_008:0261c13": "家底。上藍曰。前月二十離蘄陽。公休去。上藍却問。百",
    "X84n1580_008:0261c14": "骸潰散時。那箇是相公自家底。公便喝。上藍曰。喝則",
    "X84n1580_008:0261c15": "不無。畢竟那箇是相公自家底。公對以偈曰。休認風",
    "X84n1580_008:0261c16": "前第一機。太虗何處著思惟。山僧若要通消息。萬里",
    "X84n1580_008:0261c17": "無雲月上時。上藍曰。也是弄精魂。",
    "X84n1580_008:0261c18": "華嚴道隆禪師(廣慧璉法嗣)",
    "X84n1580_008:0261c19": "東京華嚴道隆禪師。初參石門徹和尚。問曰。古者道。",
    "X84n1580_008:0261c20": "但得隨處。安閑自然。合他古轍。雖有此語。疑心未歇。",
    "X84n1580_008:0261c21": "時如何。石門曰。知有乃可隨處安閑。如人在州縣住。",
    "X84n1580_008:0261c22": "或聞或見。千奇百怪。他總將作。尋常不知。有而安閑。",
    "X84n1580_008:0261c23": "如人在村落住。有少聲色。則驚怪傅說。師於言下有",
    "X84n1580_008:0261c24": "省。石門盡授其洞上厥旨。後為廣慧嗣。一日福嚴承",
    "X84n1580_008:0262a01": "和尚問曰。禪師親見石門。如何却嗣廣慧。師曰。我見",
    "X84n1580_008:0262a02": "廣慧。渠欲剃髮。使我擎凳子來。廣慧曰。道者我有凳",
    "X84n1580_008:0262a03": "子詩聽取。乃曰。放下便平穩。我時便肯伊。因敘在石",
    "X84n1580_008:0262a04": "門處所得。廣慧曰。石門所示。如百味珍羞。祇是飽人",
    "X84n1580_008:0262a05": "不得。",
    "X84n1580_008:0262a06": "文公楊億居士(廣慧璉法嗣)",
    "X84n1580_008:0262a07": "文公楊億居士。字大年。幼舉神嬰。及壯負才名。而未",
    "X84n1580_008:0262a08": "知有佛。一日過同僚。見讀金剛經。笑且罪之。彼讀自",
    "X84n1580_008:0262a09": "若。公疑之曰。是豈出孔孟之右乎。何侫甚。因閱數板。",
    "X84n1580_008:0262a10": "懵然始少敬信。後會翰林李公。維勉令參問。及由秘",
    "X84n1580_008:0262a11": "書監。出守汝州。首謁廣慧。廣慧接見。公便問。布鼓當",
    "X84n1580_008:0262a12": "軒擊。誰是知音者。廣慧曰。來風深辨。公曰。恁麼則禪",
    "X84n1580_008:0262a13": "客相逢。祇彈指也。廣慧曰。君子可八。公應喏喏。廣慧",
    "X84n1580_008:0262a14": "曰。草賊大敗。夜語次。廣慧曰。秘監曾與甚人道話來。",
    "X84n1580_008:0262a15": "公曰。某曾問雲巖諒監寺。兩箇大虫。相齩時如何。諒",
    "X84n1580_008:0262a16": "曰。一合相。某曰。我祇管看未審。恁麼道還得麼。廣慧",
    "X84n1580_008:0262a17": "曰。這裏即不然。公曰。請和尚別一轉語。廣慧以手。作",
    "X84n1580_008:0262a18": "拽鼻勢曰。這畜生更[跳-兆+孛]跳在。公於言下。脫然無疑。有",
    "X84n1580_008:0262a19": "偈曰。八角磨盤空裏走。金毛獅子變作狗。擬欲將身",
    "X84n1580_008:0262a20": "北斗藏。應須合掌南辰後○公問廣慧曰。承和尚有",
    "X84n1580_008:0262a21": "言。一切罪業。皆因財寶所生。勸人踈於財利。況南閻",
    "X84n1580_008:0262a22": "浮提眾生。以財為命。邦國以財聚人。教中有財法二",
    "X84n1580_008:0262a23": "施。何得勸人疎財乎。廣慧曰。幡竿尖上鐵龍頭。公曰",
    "X84n1580_008:0262a24": "海壇馬子似驢大。廣慧曰。楚鷄不是丹山鳳。公曰。佛",
    "X84n1580_008:0262b01": "滅二千歲。比丘少慚愧○公因微恙。問環大師曰。某",
    "X84n1580_008:0262b02": "今日忽違和。大師慈悲如何醫療。環曰。丁香湯一盌。",
    "X84n1580_008:0262b03": "公便作吐勢。環曰。恩愛成煩惱。環為煎藥次。公呌曰",
    "X84n1580_008:0262b04": "有賊。環下藥。於公前叉手側立。公瞠目眎之曰。少叢",
    "X84n1580_008:0262b05": "林漢。環拂袖而出。又一日問曰。某四大將欲離散。大",
    "X84n1580_008:0262b06": "師如何相救。環乃槌胷三下。公曰。賴遇作家。環曰。幾",
    "X84n1580_008:0262b07": "年學佛法。俗氣猶未除。公曰。禍不單行。環作噓噓聲。",
    "X84n1580_008:0262b08": "公書偈。遺李都尉曰。漚生與漚滅。二法本來齊。欲識",
    "X84n1580_008:0262b09": "真歸處。趙州東院西。都尉見遂曰。泰山廟裏賣紙錢。",
    "X84n1580_008:0262b10": "都尉即至。公已逝矣。",
    "X84n1580_008:0262b12": "教外別傳卷八"
}