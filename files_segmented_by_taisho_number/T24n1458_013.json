{
    "T24n1458_013:0597b13": "根本薩婆多部律攝卷第十三",
    "T24n1458_013:0597b15": "尊者勝友集",
    "T24n1458_013:0597b16": "三藏法師義淨奉　制譯",
    "T24n1458_013:0597b17": "72 與減年者受近圓學處與減年者受近圓學處第七十二",
    "T24n1458_013:0597b18": "爾時薄伽梵在室羅伐城給孤獨園，時尊者",
    "T24n1458_013:0597b19": "大目乾連，與十七眾受近圓已，不能忍飢，遂",
    "T24n1458_013:0597b20": "便啼哭。由近圓事攝受門徒煩惱，制斯學",
    "T24n1458_013:0597b21": "處。",
    "T24n1458_013:0597b22": "「若復苾芻，知年未滿二十，與受近圓成苾芻",
    "T24n1458_013:0597b23": "性者，波逸底迦。此非近圓，諸苾芻得罪。」",
    "T24n1458_013:0597b24": "言知年未滿二十者，由其年小，飢渴逼時不",
    "T24n1458_013:0597b25": "堪忍故。言與授近圓者，謂能授所授進止",
    "T24n1458_013:0597b26": "威儀，所有行法隨次當說。言能授者，謂鄔",
    "T24n1458_013:0597b27": "波馱耶、阿遮利耶，并餘僧伽。有二種鄔波馱",
    "T24n1458_013:0597b28": "耶：一、初與出家；二、為受近圓。滿足十夏方住",
    "T24n1458_013:0597b29": "師位，復須成就五法：一、知有犯；二、知無犯；三、",
    "T24n1458_013:0597c01": "知輕；四、知重；五、於別解脫經廣能開解，於",
    "T24n1458_013:0597c02": "諸學處創結隨開，若遇難緣善知通塞，常誦",
    "T24n1458_013:0597c03": "戒本能決他疑，戒見多聞自他俱利，威儀行",
    "T24n1458_013:0597c04": "法無有虧犯。具如是德名親教師，由其親能",
    "T24n1458_013:0597c05": "教出離法故。若苾芻雖近圓已，於諸學處不",
    "T24n1458_013:0597c06": "識重輕，設六十夏，仍須仗託明德依止而住。",
    "T24n1458_013:0597c07": "若師小者唯除禮拜，自餘咸作，此即名為老",
    "T24n1458_013:0597c08": "小苾芻，然不得與他出家及受近圓。言阿",
    "T24n1458_013:0597c09": "遮利耶有其五種：一、求寂阿遮利耶，謂授三",
    "T24n1458_013:0597c10": "歸五十學處。二、屏教阿遮利耶，謂於屏處問",
    "T24n1458_013:0597c11": "其障法。三、羯磨阿遮利耶，謂近圓時秉白四",
    "T24n1458_013:0597c12": "法。四、依止阿遮利耶，乃至一夜依之而住。五、",
    "T24n1458_013:0597c13": "教讀阿遮利耶，下至授彼四句伽他。此之五",
    "T24n1458_013:0597c14": "人並當師位，能生軌範，總名軌範師。言僧伽",
    "T24n1458_013:0597c15": "者，有二種：一、十人，謂在中方；二、五人，謂居邊",
    "T24n1458_013:0597c16": "地。若於其處有十人可得，取五人者名善近",
    "T24n1458_013:0597c17": "圓眾，得越法罪。若但有五人，斯名善受。若眾",
    "T24n1458_013:0597c18": "數不足，不得以佛而足眾數，由佛陀、僧伽寶",
    "T24n1458_013:0597c19": "體別故。若狂聾人及天授部等，將足眾數，不",
    "T24n1458_013:0597c20": "成近圓。",
    "T24n1458_013:0597c21": "言所授者，有多種相，謂意樂損壞，所依損壞、",
    "T24n1458_013:0597c22": "丈夫損壞、白法損壞、繫屬他人，及有醜惡不",
    "T24n1458_013:0597c23": "端嚴相。言意樂損壞者，謂臨死時、或怖來逼、",
    "T24n1458_013:0597c24": "或為活命而求出家。言所依損壞者，謂身有",
    "T24n1458_013:0597c25": "難療之疾，欲投三寶望得除差。丈夫損壞者，",
    "T24n1458_013:0597c26": "謂半擇迦。此有五別：一、生半擇迦，謂生來不",
    "T24n1458_013:0597c27": "男；二、半月半擇迦，半月男半月不男；三、觸抱",
    "T24n1458_013:0597c28": "半擇迦，他抱觸時生支方起；四、嫉妬半擇迦，",
    "T24n1458_013:0597c29": "見他行婬妬而根起；五、被害半擇迦，謂遇病",
    "T24n1458_013:0598a01": "傷或被刀割。此五黃門出家近圓悉皆非分，",
    "T24n1458_013:0598a02": "後一不定。若近圓已被傷損者，若性行不移",
    "T24n1458_013:0598a03": "還依舊位、若性改變應滅擯，初一黃門亦名",
    "T24n1458_013:0598a04": "扇侘。白法損壞者，謂諸外道崇重邪教無正",
    "T24n1458_013:0598a05": "信故。諸外道中除釋迦種及事火人，自餘外",
    "T24n1458_013:0598a06": "道四月共住，食大眾食，著親教師衣，供承",
    "T24n1458_013:0598a07": "作務一同求寂。若不捨舊見即應遣去，若捨",
    "T24n1458_013:0598a08": "舊見應與出家。污苾芻尼者，謂尼不犯八他",
    "T24n1458_013:0598a09": "勝法，若以不淨行污此苾芻尼時，若俱有染",
    "T24n1458_013:0598a10": "心先觸尼身後行不淨行不名污尼，由尼",
    "T24n1458_013:0598a11": "已犯觸男他勝故。言賊住者，不依師主輒自",
    "T24n1458_013:0598a12": "出家，共清淨苾芻經二、三長淨，乃至同作白",
    "T24n1458_013:0598a13": "四羯磨。摩納毘迦中說，未近圓人與他淨眾",
    "T24n1458_013:0598a14": "同為白二、或白四法、長淨隨意，并共眾差十",
    "T24n1458_013:0598a15": "二種人，並名賊住。歸外道者，謂有外道投佛",
    "T24n1458_013:0598a16": "法內，雖著法衣愛外道見，而還本處不捨於",
    "T24n1458_013:0598a17": "戒，脫去法衣經明相出。殺父殺母、殺阿羅漢、",
    "T24n1458_013:0598a18": "惡心出佛身血、破僧伽，諸助伴人知天授言，",
    "T24n1458_013:0598a19": "是其非法作非法想，亦是破僧。先曾犯戒者，",
    "T24n1458_013:0598a20": "謂於五學及十學處，破其重戒。若四他勝中",
    "T24n1458_013:0598a21": "曾犯其一，此黃門等未受不應授，已受應滅",
    "T24n1458_013:0598a22": "擯。又有二種異住之人：一、從法黨向非法黨；",
    "T24n1458_013:0598a23": "二者與作捨置羯磨。若已還俗重來受戒，亦",
    "T24n1458_013:0598a24": "不應授。言繫屬他人者，謂奴婢負債及王大",
    "T24n1458_013:0598a25": "將。若父母不聽者不得，若遠方者無犯。前母",
    "T24n1458_013:0598a26": "生已即便棄擲，餘母收養者，若出家時應問",
    "T24n1458_013:0598a27": "養母；若殺前母得無間罪。言不端嚴相者，謂",
    "T24n1458_013:0598a28": "是非人及傍生等，變形為人而來受戒；或擎",
    "T24n1458_013:0598a29": "旗大賊、若減二十歲、若過分青黃赤白狀異",
    "T24n1458_013:0598b01": "人形、若身生象毛、若無髮、若大腦、若匾㔸、若",
    "T24n1458_013:0598b02": "多頭、若凸眼、若盲若瘂、若象牛等頭、若馬猨",
    "T24n1458_013:0598b03": "猪形、若無耳鼻、若象馬耳牙、若無牙齒、若項",
    "T24n1458_013:0598b04": "短、若太長、若太短、若傴肩、若曲脊、若無生",
    "T24n1458_013:0598b05": "支及卵、若下墜、若身極麁極細、若被截手足、",
    "T24n1458_013:0598b06": "跛躄、聾瞎、若膝行、若被打傷、若房室過度無",
    "T24n1458_013:0598b07": "所堪能、若氏族卑下，此等咸皆非出家相。既",
    "T24n1458_013:0598b08": "近圓已為說二頌：",
    "T24n1458_013:0598b09": "「汝於最勝教，　　具足受尸羅；",
    "T24n1458_013:0598b10": "至心當奉持，　　無障身難得。",
    "T24n1458_013:0598b11": "端正者出家，　　清淨者圓具；",
    "T24n1458_013:0598b12": "實語者所說，　　正覺之所知。」",
    "T24n1458_013:0598b13": "言進止威儀者，若有俗人求出家者，應隨彼",
    "T24n1458_013:0598b14": "心詣一師處，其師即可問於障法。若清淨",
    "T24n1458_013:0598b15": "者當攝受之。觀其意趣有堪能者，應授三",
    "T24n1458_013:0598b16": "歸并五學處。次請親教師。又請苾芻為白僧",
    "T24n1458_013:0598b17": "者。彼受請已，問本師云：「已問此人諸障法未？」",
    "T24n1458_013:0598b18": "若不問者，得惡作罪。眾若來集應白僧伽，",
    "T24n1458_013:0598b19": "若不集者巡房告知。若不白眾，犯惡作罪。當",
    "T24n1458_013:0598b20": "白之時眾咸語言：「若清淨者應與出家。」若不",
    "T24n1458_013:0598b21": "問者皆得惡作。次令剃髮人剃髮，剃將了時",
    "T24n1458_013:0598b22": "應留頂髻，而問之曰：「除朱荼不？」若言：「留。」者，",
    "T24n1458_013:0598b23": "遣隨意去。若言：「除！」者，應盡剃之。應適時候為",
    "T24n1458_013:0598b24": "其洗浴，洗浴既訖為著下裙，方便撿身莫令",
    "T24n1458_013:0598b25": "其覺，恐有二根及無根故。次著僧脚崎後授",
    "T24n1458_013:0598b26": "縵條，令頂戴持，方為披著。請一苾芻為受",
    "T24n1458_013:0598b27": "三歸并十學處，應畜鉢盂，若無鉢者不應",
    "T24n1458_013:0598b28": "出家。次教請教白，事同大苾芻。若年滿二十",
    "T24n1458_013:0598b29": "者，師應為辦六物資緣；若自貧無，應為",
    "T24n1458_013:0598c01": "假借。為請羯磨師及屏教師、諸證戒者。若",
    "T24n1458_013:0598c02": "壇場中若大眾中受，既入壇已，安置衣鉢，",
    "T24n1458_013:0598c03": "先教請鄔波馱耶，即令三遍一一禮僧。次令",
    "T24n1458_013:0598c04": "捧鉢巡行，呈現大眾，一一觀已咸云好鉢，不",
    "T24n1458_013:0598c05": "道者得惡作罪。即對眾前，本師為守持衣鉢。",
    "T24n1458_013:0598c06": "次令其人向眼見耳不聞處，合掌而立，虔仰",
    "T24n1458_013:0598c07": "大眾，欲近圓人不應遠使、不上高樹恐有損",
    "T24n1458_013:0598c08": "傷。於屏障處，其屏教師問障法已，次喚入",
    "T24n1458_013:0598c09": "眾，乃至令其蹲踞合掌，在羯磨師前一心",
    "T24n1458_013:0598c10": "領受。既羯磨竟，即應量影，折四指籌名為商",
    "T24n1458_013:0598c11": "矩，隨四指影皆號一人，應告日時及五時差",
    "T24n1458_013:0598c12": "別。即應為說四他勝法，次說四依及四聖作",
    "T24n1458_013:0598c13": "法。若不說者，皆得惡作罪。若先說四依者，得",
    "T24n1458_013:0598c14": "越法罪。有其五事不成近圓：一、不稱鄔波馱",
    "T24n1458_013:0598c15": "耶名；二、不稱己名；三、不牒僧伽；四、不作羯磨；",
    "T24n1458_013:0598c16": "五、羯磨減少，翻此五非，即名善受。正近圓時",
    "T24n1458_013:0598c17": "轉根為女，此亦成受，應送尼寺。近圓時變",
    "T24n1458_013:0598c18": "為男者，遣向僧寺，各依自戒。又苾芻、苾芻尼",
    "T24n1458_013:0598c19": "二眾互秉羯磨，若不問障法、若無親教師、若",
    "T24n1458_013:0598c20": "有而不請、若不受十戒、若不秉羯磨，咸非近",
    "T24n1458_013:0598c21": "圓。無親教師，眾皆越法，得名善受。若知親",
    "T24n1458_013:0598c22": "教師是破戒者，不成近圓；如不知者，得名為",
    "T24n1458_013:0598c23": "受。實有障法而自言無，實無障法而自言有，",
    "T24n1458_013:0598c24": "前不成受，大眾無犯；後成近圓，眾得越法罪。",
    "T24n1458_013:0598c25": "正受近圓時，云：「我捨學處。」或云：「我不樂受。」皆",
    "T24n1458_013:0598c26": "非近圓。若重聽、若蔑戾車，但解語者成受",
    "T24n1458_013:0598c27": "近圓；翻此不成，眾僧得罪。若鄔波馱耶及餘",
    "T24n1458_013:0598c28": "足數人作法之時根轉成尼、若聞白方轉，此",
    "T24n1458_013:0598c29": "成近圓，異此不成。互居空地，亦不成受。問",
    "T24n1458_013:0599a01": "曰：「齊何處所復齊幾人名受近圓？」答曰：「一界",
    "T24n1458_013:0599a02": "三人一時授與，乃至四界人各一二三同時",
    "T24n1458_013:0599a03": "授與，若更多界，皆成近圓。」",
    "T24n1458_013:0599a04": "總有十種得近圓法。云何為十？一者無師，謂",
    "T24n1458_013:0599a05": "佛世尊。二者證智，謂五苾芻。三者問訊，謂鄔",
    "T24n1458_013:0599a06": "陀夷。四者歸依，謂大迦攝波。五者五人，謂",
    "T24n1458_013:0599a07": "是邊國，律師為第五。六者十人，謂在中方。七",
    "T24n1458_013:0599a08": "者受敬法，謂大世主。八者遣使，謂達摩陳那。",
    "T24n1458_013:0599a09": "九者二眾，謂兩部俱集。十者善來，謂大師親",
    "T24n1458_013:0599a10": "命。是名為十。世尊既開羯磨受已，餘法皆止，",
    "T24n1458_013:0599a11": "唯除善來，由是最後生故。",
    "T24n1458_013:0599a12": "既近圓已，所有行法次下當說。小苾芻等應",
    "T24n1458_013:0599a13": "禮大者，若初相見應問夏數及以受時。時有",
    "T24n1458_013:0599a14": "五別：一、謂冬時四月；二、謂春時四月；三、謂雨",
    "T24n1458_013:0599a15": "時一月；四、謂終時一日一夜；五、謂長時三月",
    "T24n1458_013:0599a16": "少一日一夜。有四種應禮：一、是如來，一切人",
    "T24n1458_013:0599a17": "天並應致敬故。二、出家者不禮俗人，是彼所",
    "T24n1458_013:0599a18": "敬故。三、已近圓苾芻皆應禮敬先受近圓者，",
    "T24n1458_013:0599a19": "唯除尼眾，彼敬亦爾。四、未近圓者應禮近",
    "T24n1458_013:0599a20": "圓。有十種不應禮：行遍住等四人、授學人三",
    "T24n1458_013:0599a21": "種、被捨置人、諸在家人，及未近圓，是名為",
    "T24n1458_013:0599a22": "十。若一羯磨與二、三人同時近圓者，此無",
    "T24n1458_013:0599a23": "大小之別，互不致敬，眾使巡來任他差遣。禮",
    "T24n1458_013:0599a24": "敬之儀有其二別：一、謂五輪著地；二、謂執捉",
    "T24n1458_013:0599a25": "腨足，口云：「畔睇。」有說：「禮大師時五輪至地。」",
    "T24n1458_013:0599a26": "若尊及尊類應手膝至地、或時曲躬低頭",
    "T24n1458_013:0599a27": "合掌、或捉腨或蹲踞合掌。若對所餘同",
    "T24n1458_013:0599a28": "梵行者，若但合掌、或復低頭、或口云：「畔睇。」若",
    "T24n1458_013:0599a29": "知他身有穢觸而為禮敬、或自身有穢觸而",
    "T24n1458_013:0599b01": "禮他者，俱得惡作。有二種穢觸：一、食竟未澡",
    "T24n1458_013:0599b02": "漱時觸；二、便利未洗淨時觸。出家苾芻不",
    "T24n1458_013:0599b03": "應懷恨，設有嫌隙者，小近大時即須唱畔睇",
    "T24n1458_013:0599b04": "而禮拜。大者見禮即云：「願無病惱。」如兩不言",
    "T24n1458_013:0599b05": "者，俱得惡作。若大苾芻懷恨而死，墮毒蛇中，",
    "T24n1458_013:0599b06": "小欲懺時，應念宿形而行敬法。若唯著下裙",
    "T24n1458_013:0599b07": "無上衣者，不合禮他，亦不受禮。違而行者，俱",
    "T24n1458_013:0599b08": "惡作罪。大者啑時，小云：「畔睇。」小者若啑，大云：",
    "T24n1458_013:0599b09": "「阿路祇。」若不言者，俱得惡作。然不應云：「願",
    "T24n1458_013:0599b10": "得長命。」若俗老母及莫訶羅，願長壽者道時",
    "T24n1458_013:0599b11": "無犯。闇中禮拜不應至地，口云：「畔睇。」即是致",
    "T24n1458_013:0599b12": "敬。已辯出家受具禮敬法式，其攝受門徒共",
    "T24n1458_013:0599b13": "相依止，今次應說。既近圓竟，滿十夏已來在",
    "T24n1458_013:0599b14": "親教師邊，受學律藏及餘經論等。若親教師",
    "T24n1458_013:0599b15": "有緣不及自教者，應令別仗明德可委付人，",
    "T24n1458_013:0599b16": "依之而住。次明受依止法，凡欲受依止時，當",
    "T24n1458_013:0599b17": "觀彼人性行溫恭，有慚有愧，是可信用，於諸",
    "T24n1458_013:0599b18": "善品樂修習者，應攝受之。請依止時應整衣",
    "T24n1458_013:0599b19": "一肩，禮敬訖以兩手按彼雙足，作如是說：「大",
    "T24n1458_013:0599b20": "德存念！我某甲今請大德為依止，願大德為",
    "T24n1458_013:0599b21": "我作依止，我依大德故得安隱住。」如是三說。",
    "T24n1458_013:0599b22": "師云：「爾。」弟子云：「善。」或云：「極好。」若無依止師，不",
    "T24n1458_013:0599b23": "應輒向餘處人間遊行。若滿五夏，五法明解，",
    "T24n1458_013:0599b24": "識犯非犯知重知輕，別解脫經善知通塞，得",
    "T24n1458_013:0599b25": "離本師及依止師遊方習業。所到之處，經二",
    "T24n1458_013:0599b26": "三日且自停息。次當觀察，誰可為師？應就依",
    "T24n1458_013:0599b27": "止。若無依止不應停住，設阿羅漢亦須依止，",
    "T24n1458_013:0599b28": "況復異生。若所到處，五夜已來覓依止師",
    "T24n1458_013:0599b29": "求心不息者，現前利物應與其分，異此不應。",
    "T24n1458_013:0599c01": "有五法不與依止：一、無敬信心；二、出麁惡語；",
    "T24n1458_013:0599c02": "三、親近惡友；四、性恒懶惰；五、心無恭順。翻此",
    "T24n1458_013:0599c03": "應與。應捨依止、不捨依止，於前二五如次應",
    "T24n1458_013:0599c04": "知。有五事捨依止：一、決捨去出界外；二、謂還",
    "T24n1458_013:0599c05": "俗；三、親教師至；四、從此黨向餘黨；五、捨依止",
    "T24n1458_013:0599c06": "事。若見鄔波馱耶時，即失依止。若道行時師",
    "T24n1458_013:0599c07": "有心住，仍須供侍更相囑授。若依止師及以",
    "T24n1458_013:0599c08": "弟子，須出遊行中路而返，若經多時意擬重",
    "T24n1458_013:0599c09": "來者，還依舊位而作依止，由心不捨故。設於",
    "T24n1458_013:0599c10": "中間別依止餘人，亦不失前依止師位。若於",
    "T24n1458_013:0599c11": "其處依止師死，更無依止不應住經第二長",
    "T24n1458_013:0599c12": "淨，亦復不於此處若前若後而作安居。後安",
    "T24n1458_013:0599c13": "居內師命過者，應自防心住經兩月，過此",
    "T24n1458_013:0599c14": "已後更不應住。若住處去阿遮利耶、鄔波馱",
    "T24n1458_013:0599c15": "耶有兩踰膳那半，應當半月半月就其禮問；",
    "T24n1458_013:0599c16": "若五拘盧舍，經六七日應往禮問；若去五里，",
    "T24n1458_013:0599c17": "日日應往；若居界內，日別三時而為禮問。若",
    "T24n1458_013:0599c18": "阿遮利耶、鄔波馱耶，於衣鉢等所有營務，皆",
    "T24n1458_013:0599c19": "應先作。此之二師及教授師皆應如法供侍。",
    "T24n1458_013:0599c20": "若依止師及教授師，二俱有病，應看何者？",
    "T24n1458_013:0599c21": "若有力能兩處俱看，若無力能應看依止。所",
    "T24n1458_013:0599c22": "以然者，若無教授在處得住，若無依止即不",
    "T24n1458_013:0599c23": "應停。若教授師多有弟子，應為番次而作",
    "T24n1458_013:0599c24": "供侍。阿遮利耶有嫌隙處，不往親附。應恭敬",
    "T24n1458_013:0599c25": "心給侍師長，若不白師洒掃等事，及料理衣",
    "T24n1458_013:0599c26": "鉢，并教授他，皆不應作。若有客來，先不相識",
    "T24n1458_013:0599c27": "者，不應即與按摩解勞。以要言之，在本師邊",
    "T24n1458_013:0599c28": "及依止師處，於一切事不問不作，唯除五",
    "T24n1458_013:0599c29": "事。何謂為五？謂飲水、嚼齒木、大小便利，於同",
    "T24n1458_013:0600a01": "界中齊四十九尋內制底畔睇，如前所說。行",
    "T24n1458_013:0600a02": "法軌式一一不依者，咸得突色訖里多罪。此",
    "T24n1458_013:0600a03": "等諸罪皆有不敬教波逸底迦，及方便罪。其",
    "T24n1458_013:0600a04": "請教白事晨旦問安，各各別陳不得合作，若",
    "T24n1458_013:0600a05": "事促者併諮無犯。諮問之法晨朝早起，自嚼",
    "T24n1458_013:0600a06": "齒木，次往房中為師按摩身體。師既起已，供",
    "T24n1458_013:0600a07": "水、齒木，安置坐處授拭巾等，應自禮尊像。次",
    "T24n1458_013:0600a08": "來禮師一拜，低頭虔誠合掌作如是白：「鄔波",
    "T24n1458_013:0600a09": "馱耶！若阿遮利耶存念。我今請問。不審鄔波",
    "T24n1458_013:0600a10": "馱耶，尊體起居宿夜安不？」依止師准此。",
    "T24n1458_013:0600a11": "師可隨時而答其事。如有病患，問知所須隨",
    "T24n1458_013:0600a12": "時供侍。次應隨心自修善品，欲食之時還須",
    "T24n1458_013:0600a13": "致禮，而請白言：「鄔波馱耶！或阿遮利耶存念，",
    "T24n1458_013:0600a14": "我今請白，我洗手足及鉢欲食粥。」或云：「我洗",
    "T24n1458_013:0600a15": "手足及鉢欲中食。」但是所有吞咽之物飯餅",
    "T24n1458_013:0600a16": "果等，乃至乾薑半片胡椒一粒、飲非時漿、曛",
    "T24n1458_013:0600a17": "黃洗足、敷設臥具眠息等事，咸須白知。設無",
    "T24n1458_013:0600a18": "白事，若至午時、若在午後，皆須禮拜。若至晡",
    "T24n1458_013:0600a19": "時行禮制底，日欲暮時皆應禮師。每日三時",
    "T24n1458_013:0600a20": "常行是事。若欲出寺皆須就禮，白云：「我今有",
    "T24n1458_013:0600a21": "如是緣，欲往某處。」師應量宜隨意遮遣，此乃",
    "T24n1458_013:0600a22": "略陳常行儀式。凡是弟子應勤檢察，不應恣",
    "T24n1458_013:0600a23": "其慢情，不為白事不修善品，如無韁馬非法",
    "T24n1458_013:0600a24": "自居。如世尊言：「汝諸苾芻！寧作屠兒，為殺害",
    "T24n1458_013:0600a25": "業，不與出家受近圓已捨而不問，令我正法",
    "T24n1458_013:0600a26": "速時滅壞。是故苾芻於弟子處，極須撿問，",
    "T24n1458_013:0600a27": "如不順教隨事呵責，若不可教驅令出去。」已",
    "T24n1458_013:0600a28": "辯餘義當釋本文。言諸苾芻得罪者，謂得越",
    "T24n1458_013:0600a29": "法罪。此中犯相有其多種：若有人年未滿二",
    "T24n1458_013:0600b01": "十為不滿想、或復生疑，當問之時並依實說，",
    "T24n1458_013:0600b02": "此皆不成近圓，諸苾芻眾皆得越法罪，是人",
    "T24n1458_013:0600b03": "不應共住。若有人年未滿二十作定滿想、",
    "T24n1458_013:0600b04": "或復生疑，當問之時並依實說；若有人年未",
    "T24n1458_013:0600b05": "滿二十，不識其年或復生疑，當問之時默而",
    "T24n1458_013:0600b06": "不答，斯之二類非受近圓。若共清淨苾芻",
    "T24n1458_013:0600b07": "經二、三長淨，便成賊住。若有人近圓時，年實",
    "T24n1458_013:0600b08": "未滿而作滿想，後有親屬報云：「不滿。」應數胎",
    "T24n1458_013:0600b09": "月閏月。若滿者，斯名善受。若不滿者，退為求",
    "T24n1458_013:0600b10": "寂，應更與受近圓。若不爾者，同前賊住。若有",
    "T24n1458_013:0600b11": "人年滿十九，作二十心而受近圓，後經一年",
    "T24n1458_013:0600b12": "親屬來見，報云：「不滿。」或自憶知不滿、或年十",
    "T24n1458_013:0600b13": "八而受近圓，後經二歲同前憶知，斯等皆名",
    "T24n1458_013:0600b14": "善受，正教難逢是開聽故。若有人其年雖滿",
    "T24n1458_013:0600b15": "而相貌不滿，應為四句。相貌滿者，謂形狀、事",
    "T24n1458_013:0600b16": "相并成熟相。何謂形狀？謂其形狀及以言聲",
    "T24n1458_013:0600b17": "非小兒狀。言事相者，於腋等處皆已生毛。言",
    "T24n1458_013:0600b18": "成熟者，觀其意思及以性行不同幼年。於四",
    "T24n1458_013:0600b19": "句中初、三無犯，二、四有犯。若疑年不滿者，應",
    "T24n1458_013:0600b20": "須方便密檢隱相方授近圓。若人年滿十",
    "T24n1458_013:0600b21": "五，應與出家度為求寂。若異此者，得惡作罪。",
    "T24n1458_013:0600b22": "又下至七歲，能為眾僧看守穀麥、驅烏鳥者，",
    "T24n1458_013:0600b23": "亦與出家。若八歲不能及六歲能者，並不應",
    "T24n1458_013:0600b24": "度。然苾芻不應畜二求寂，若知其人能順教",
    "T24n1458_013:0600b25": "者與出家。受十戒已，應付餘人。其所付人，",
    "T24n1458_013:0600b26": "不得因此即授近圓，須問本師方與圓具。",
    "T24n1458_013:0600b27": "73 壞生地學處壞生地學處第七十三",
    "T24n1458_013:0600b28": "佛在室羅伐城給孤獨園，時六眾苾芻手自",
    "T24n1458_013:0600b29": "和泥，斸掘生地。由作鄙業妨廢正修，因壞",
    "T24n1458_013:0600c01": "地事鄙業煩惱，制斯學處。",
    "T24n1458_013:0600c02": "「若復苾芻，自手掘地、若教人掘者，波逸底迦。」",
    "T24n1458_013:0600c03": "言地者，有二種：一、生地；二、非生地。生地者，",
    "T24n1458_013:0600c04": "謂未曾掘。若曾經掘被天雨濕、若餘水霑時",
    "T24n1458_013:0600c05": "經三月，是名生地。若無雨濕及水霑潤，時經",
    "T24n1458_013:0600c06": "六月，亦名生地。異此非生。此中犯者，若苾芻",
    "T24n1458_013:0600c07": "知是生地，不被火燒未經耕墾，自掘、教人掘，",
    "T24n1458_013:0600c08": "若打橛、若剗削，堅鞭地皮崩岸隤牆，著地堅",
    "T24n1458_013:0600c09": "泥舉令相離。若土多沙少者，咸得墮罪；若地",
    "T24n1458_013:0600c10": "皮等不堅鞭處，剗舉之時得惡作罪。生地生",
    "T24n1458_013:0600c11": "地想、地為地想，各有六句，並同前說。無犯者，",
    "T24n1458_013:0600c12": "若純沙石處、或營事苾芻得好時日無驅使",
    "T24n1458_013:0600c13": "人，須定屋基拼繩打橛，深齊四寸者無犯。",
    "T24n1458_013:0600c14": "74 過四月索食學處過四月索食學處第七十四",
    "T24n1458_013:0600c15": "佛在劫比羅伐窣覩城多根樹園，時六眾",
    "T24n1458_013:0600c16": "苾芻受莫訶男四月供養，過此已後，更從彼",
    "T24n1458_013:0600c17": "索。由重請事過限廢闕煩惱，制斯學處。",
    "T24n1458_013:0600c18": "「若復苾芻，有四月請須時應受，若過受者，除",
    "T24n1458_013:0600c19": "餘時，波逸底迦。餘時者，謂別請、更請、慇懃",
    "T24n1458_013:0600c20": "請、常請，此是時。」",
    "T24n1458_013:0600c21": "此開四月，過不應受。別請者，謂別別施主請諸",
    "T24n1458_013:0600c22": "苾芻，興其供養，無由尊者畢隣陀婆蹉開",
    "T24n1458_013:0600c23": "受王請，後更受王妹夫請食。更請者，謂諸苾",
    "T24n1458_013:0600c24": "芻後至王家，不敢受食，王問知已重更請食。",
    "T24n1458_013:0600c25": "慇懃請者，或云：「王家事多，我當乞食。」王更",
    "T24n1458_013:0600c26": "至心請彼受食。常請者，四月既滿，世尊受食，",
    "T24n1458_013:0600c27": "諸餘苾芻皆行乞食。王曰：「不限時節恒常請",
    "T24n1458_013:0600c28": "食。」四月未竟，請食麁食，更求好者得惡作罪，",
    "T24n1458_013:0600c29": "食便得墮。請食好食，更索麁食，索時惡作，食",
    "T24n1458_013:0601a01": "時無犯。",
    "T24n1458_013:0601a02": "75 遮傳教學處遮傳教學處第七十五",
    "T24n1458_013:0601a03": "佛在王舍城竹林園中，世尊欲制共學處，時",
    "T24n1458_013:0601a04": "二部僧伽並須和集，然制前四月戒尼不現",
    "T24n1458_013:0601a05": "前。佛告阿難陀：「令半託迦苾芻往報尼眾。」時",
    "T24n1458_013:0601a06": "半託迦奉教而去。是時六眾見而問之，時半",
    "T24n1458_013:0601a07": "託迦具以事答。是時六眾便出惡言，共相遮",
    "T24n1458_013:0601a08": "障。由輕學處事輕毀煩惱，制斯學處。",
    "T24n1458_013:0601a09": "「若復苾芻，聞諸苾芻作如是語：『具壽！仁今當",
    "T24n1458_013:0601a10": "習如是學處。』彼作是語：『我實不能用汝愚癡",
    "T24n1458_013:0601a11": "不分明不善解者所說之言，受行學處。我若",
    "T24n1458_013:0601a12": "見餘善閑三藏，當隨彼言而受行。』者，波逸底",
    "T24n1458_013:0601a13": "迦。",
    "T24n1458_013:0601a14": "若苾芻實欲求解者，當問三藏，此是時。」此中",
    "T24n1458_013:0601a15": "言愚者，思其惡思、說其惡說。癡者，謂不持三",
    "T24n1458_013:0601a16": "藏。不分明者，謂不了其義。不善解者，不能如",
    "T24n1458_013:0601a17": "理善為決擇。說愚等時，便得墮罪。若說實者，",
    "T24n1458_013:0601a18": "無犯。",
    "T24n1458_013:0601a19": "76 默聽評論學處默聽評論學處第七十六",
    "T24n1458_013:0601a20": "佛在室羅伐城給孤獨園，時十七眾欲得",
    "T24n1458_013:0601a21": "作捨置法有所論說，六眾苾芻便往屏處默",
    "T24n1458_013:0601a22": "然而聽。由評論事不忍煩惱，制斯學處。",
    "T24n1458_013:0601a23": "「若復苾芻，知餘苾芻評論事生，求過紛擾",
    "T24n1458_013:0601a24": "諍競而住。默然往彼聽其所說，作如是念：",
    "T24n1458_013:0601a25": "『我欲聽已當令鬪亂。』以此為緣者，波逸底迦。」",
    "T24n1458_013:0601a26": "言評論事生者，謂見不可意事，初始評論。",
    "T24n1458_013:0601a27": "言求過紛擾者，求覓過失更相道說。言諍",
    "T24n1458_013:0601a28": "競者，情不含忍發舉其事，謂將此言說入評",
    "T24n1458_013:0601a29": "論諍中，自結朋黨共相扶扇。言默然往聽",
    "T24n1458_013:0601b01": "者，謂在屏處聽彼評論。言令鬪亂者，小事始",
    "T24n1458_013:0601b02": "生令成大諍，紛紜不息。若知諸苾芻在於上",
    "T24n1458_013:0601b03": "閣有所論說，須欲往者應彈指、或謦欬作聲",
    "T24n1458_013:0601b04": "者，無犯。若默而去聽彼言說，初聞聲時，便得",
    "T24n1458_013:0601b05": "惡作；若解其義，即獲墮罪。若於中閣、若在簷",
    "T24n1458_013:0601b06": "前、若經行處，隨彼而聽，咸得本罪。評論評",
    "T24n1458_013:0601b07": "論想六句如前。有說：「實非評論作評論想，",
    "T24n1458_013:0601b08": "亦得墮罪。」若情無向背、若忽遇聞、若聽其言",
    "T24n1458_013:0601b09": "欲令銷殄者，此皆無犯。",
    "T24n1458_013:0601b10": "77 不與欲默然起去學處不與欲默然起去學處第七十七",
    "T24n1458_013:0601b11": "佛在室羅伐城給孤獨園，時十七眾既被六",
    "T24n1458_013:0601b12": "眾分離朋黨，心生不忍，便與鄔波難陀作捨",
    "T24n1458_013:0601b13": "置羯磨。時難陀自惟無力，恐被治罰，遂將",
    "T24n1458_013:0601b14": "毛緂聚置座上，默爾而出。其事同前，不寂",
    "T24n1458_013:0601b15": "靜煩惱，制斯學處。",
    "T24n1458_013:0601b16": "「若復苾芻，知眾如法評論事時，默然從座起",
    "T24n1458_013:0601b17": "去，有苾芻不囑授者，除餘緣故，波逸底迦。」",
    "T24n1458_013:0601b18": "如法事者，謂三羯磨。言默然去者，謂從座",
    "T24n1458_013:0601b19": "起至離聞處。不囑餘苾芻者，若病看病授事",
    "T24n1458_013:0601b20": "人等有緣須去者，應與欲。若輒去者，未離聞",
    "T24n1458_013:0601b21": "處，得惡作罪；若離聞處，波逸底迦。如法如法",
    "T24n1458_013:0601b22": "想六句。有說：「實是非法作如法想，亦得墮罪。」",
    "T24n1458_013:0601b23": "若大小便事訖還來、若不離聞處、若眾欲作",
    "T24n1458_013:0601b24": "非法羯磨，默然而去，悉皆無犯。",
    "T24n1458_013:0601b25": "78 不恭敬學處不恭敬學處第七十八",
    "T24n1458_013:0601b26": "佛在王舍城竹林園中，時質呾羅苾芻在大",
    "T24n1458_013:0601b27": "眾中，見他如法殄諍之時，心生違逆、或起",
    "T24n1458_013:0601b28": "瞋忿，不肯隨順。由鬪諍事及不敬煩惱，制",
    "T24n1458_013:0601b29": "斯學處。",
    "T24n1458_013:0601c01": "「若復苾芻，不恭敬者，波逸底迦。」",
    "T24n1458_013:0601c02": "言不恭敬者，有二不恭敬：一、不敬僧伽，謂見",
    "T24n1458_013:0601c03": "大眾有所論說。二、不敬別人，謂阿遮利耶、鄔",
    "T24n1458_013:0601c04": "波馱耶。若苾芻在僧伽中評論事時、或眾",
    "T24n1458_013:0601c05": "遣立、或勿於此坐、或時遣去、或不聽來、或遣",
    "T24n1458_013:0601c06": "取褥、或不令取，如眾所說不依行者，得波逸",
    "T24n1458_013:0601c07": "底迦。若阿遮利耶、鄔波馱耶所有言教，不依",
    "T24n1458_013:0601c08": "行者，得突色訖里多。若於二師順理告白、",
    "T24n1458_013:0601c09": "或餘耆宿作非法言，欲令止息者無犯。復",
    "T24n1458_013:0601c10": "有餘說不敬之事，謂法事佛事、若尊人、若弟",
    "T24n1458_013:0601c11": "子、若人主、若流俗，於如是等不生恭敬、若語",
    "T24n1458_013:0601c12": "若默、有如法言不相順從，若身語心隨其所",
    "T24n1458_013:0601c13": "應不敬之時，各依輕重而得其罪。言法事",
    "T24n1458_013:0601c14": "者，先觀自身戒清淨不？若讀誦教授，施他",
    "T24n1458_013:0601c15": "法義如理作意靜慮相應，如是等事隨所應",
    "T24n1458_013:0601c16": "作而不奉行，心常嬾墮不修善品，不敬於戒",
    "T24n1458_013:0601c17": "話無益言，若盧迦耶典說無後世，如此之書",
    "T24n1458_013:0601c18": "若聽若讀共相親近者，皆得波逸底迦罪。言",
    "T24n1458_013:0601c19": "佛事者，謂於尊像不勤禮敬，制底香臺不時",
    "T24n1458_013:0601c20": "掃拭。若見隤落，有力能為而不修補，所應",
    "T24n1458_013:0601c21": "作事懈慢不為。言尊人者，尊及尊類，皆名尊",
    "T24n1458_013:0601c22": "人。凡到尊處行住坐儀、不高不下、不通肩披",
    "T24n1458_013:0601c23": "衣、不竪膝蹋足、不直努身、不背面坐、不聞尊",
    "T24n1458_013:0601c24": "命不應輒坐、不以髀重髀放身傲慢、不令語",
    "T24n1458_013:0601c25": "時不應輒語、尊人所說不應遮止、有所言教",
    "T24n1458_013:0602a01": "不應違逆，但應默然恭敬而住，不嫉不恚除",
    "T24n1458_013:0602a02": "罪惡心恒為敬養。若不修敬者，咸得墮罪。弟",
    "T24n1458_013:0602a03": "子事者，非時非處輒為呵嘖，於小過失不能",
    "T24n1458_013:0602a04": "容忍，於獎訓事不善開喻，若有疑悔不為除",
    "T24n1458_013:0602a05": "殄，心無哀愍出麁獷言，不以法食共相攝受，",
    "T24n1458_013:0602a06": "不存濟拔有惱害心，皆得墮罪。言人主者，謂",
    "T24n1458_013:0602a07": "是國王、王子，并諸惡佐遣來去等，不用其",
    "T24n1458_013:0602a08": "言。由此因緣情生不敬、或為殺害作無利益。",
    "T24n1458_013:0602a09": "言流俗者，於世俗人不相瞻顧，自隨情好以",
    "T24n1458_013:0602a10": "致譏嫌，不於道路大小便利令俗所呵，亦不",
    "T24n1458_013:0602a11": "應與俗人違競。若作輕慢心欲惱他者，凡有",
    "T24n1458_013:0602a12": "所為咸得惡作。若大眾評論作評論想不生",
    "T24n1458_013:0602a13": "恭敬，有六句，初二墮罪，四皆惡作。",
    "T24n1458_013:0602a14": "79 飲酒學處飲酒學處第七十九",
    "T24n1458_013:0602a15": "佛在室羅伐城給孤獨園，時莎揭多苾芻於",
    "T24n1458_013:0602a16": "俗人家，得非時漿和酒而飲，遂便大醉委臥",
    "T24n1458_013:0602a17": "街衢。由受請事，譏嫌煩惱，制斯學處。",
    "T24n1458_013:0602a18": "「若復苾芻，飲諸酒者，波逸底迦。」",
    "T24n1458_013:0602a19": "酒者，若以飯麴、或用米粉烝熟釀作。復有雜",
    "T24n1458_013:0602a20": "酒，謂根皮葉及以花果，少安米麴醞釀成酒。",
    "T24n1458_013:0602a21": "飲者，謂吞咽也。凡作酒色酒香酒味、或闕一",
    "T24n1458_013:0602a22": "闕二而飲咽者，能令人醉，皆得墮罪。若不醉",
    "T24n1458_013:0602a23": "人，飲得惡作。若體非酒而有酒色，飲之無犯。",
    "T24n1458_013:0602a24": "若用器飲、若手掬飲，乃至酒糟，咸得墮罪。若",
    "T24n1458_013:0602a25": "噉麴、若噉花果，能令人醉，並得惡作。境想六",
    "T24n1458_013:0602a26": "句，後二無犯。有說：「非酒酒想，亦得墮罪。」如佛",
    "T24n1458_013:0602a27": "言曰：「汝諸苾芻依我為師而出家者，不應飲",
    "T24n1458_013:0602a28": "酒、不與他、不貯畜，乃至不以茅端渧酒置於",
    "T24n1458_013:0602a29": "口中。」不犯者，若酒被煎煮飲不醉人、若口有",
    "T24n1458_013:0602b01": "病醫令含酒、若酒塗身此皆無犯。若苾芻先",
    "T24n1458_013:0602b02": "是耽酒人，不得酒時遂便瘦弱者，取造酒物",
    "T24n1458_013:0602b03": "麴及樹皮，并諸香藥擣簁為末，布帛裹之，",
    "T24n1458_013:0602b04": "以杖橫繫，懸於新熟酒瓮之內，勿令霑酒。經",
    "T24n1458_013:0602b05": "一、二宿，以水和攪，時與非時飲皆無犯。又",
    "T24n1458_013:0602b06": "無犯者，酒變成醋，飲不醉人，澄清見面水解",
    "T24n1458_013:0602b07": "為淨，以羅濾之，同非時漿，隨意應飲。",
    "T24n1458_013:0602b08": "80 非時入聚落不囑苾芻學處非時入聚落不囑苾芻學處第八十",
    "T24n1458_013:0602b09": "佛在室羅伐城給孤獨園，時鄔陀夷非時入",
    "T24n1458_013:0602b10": "村，為賊所殺。由入聚落事煩惱同前，制斯",
    "T24n1458_013:0602b11": "學處。",
    "T24n1458_013:0602b12": "「若復苾芻，非時入聚落，不囑餘苾芻，除餘緣",
    "T24n1458_013:0602b13": "故，波逸底迦。」",
    "T24n1458_013:0602b14": "言非時者，有二種分齊：一、過午；二、明相未出。",
    "T24n1458_013:0602b15": "言聚落者，俗人所居有街巷處。餘苾芻者，若",
    "T24n1458_013:0602b16": "無苾芻者無犯。除餘緣者，謂身有病，若寄衣",
    "T24n1458_013:0602b17": "鉢在村，被火燒舍，須入村看。若命難、淨行",
    "T24n1458_013:0602b18": "難，並皆無犯。非時非時想疑，波逸底迦；時非",
    "T24n1458_013:0602b19": "時想疑，得惡作罪；後二無犯。村作村想六句",
    "T24n1458_013:0602b20": "同前。若住阿蘭若苾芻須入村中、或道由",
    "T24n1458_013:0602b21": "村過、若路在兩村中間、若乘空入、若無苾芻",
    "T24n1458_013:0602b22": "囑餘俗人者，無犯。",
    "T24n1458_013:0602b23": "第九攝頌曰：",
    "T24n1458_013:0602b24": "食明相今知，　　針筒床脚量，",
    "T24n1458_013:0602b25": "貯花并坐具，　　瘡雨大師衣。",
    "T24n1458_013:0602b26": "81 食前食後詣餘家學處食前食後詣餘家學處第八十一",
    "T24n1458_013:0602b27": "佛在室羅伐城給孤獨園，時鄔波難陀親友",
    "T24n1458_013:0602b28": "白衣，敬信三寶，於自家中廣設供養，以鄔波",
    "T24n1458_013:0602b29": "難陀為首，請苾芻眾。時鄔波難陀報親友曰：",
    "T24n1458_013:0602c01": "「我有緣事須向某家，要待我至方可行食。」既",
    "T24n1458_013:0602c02": "往餘處久待不來，遂令大眾多不得食。由",
    "T24n1458_013:0602c03": "詣俗家事過限，廢闕煩惱，制斯學處。",
    "T24n1458_013:0602c04": "「若復苾芻，受食家請，食前食後行詣餘家，不",
    "T24n1458_013:0602c05": "囑授者，波逸底迦。」",
    "T24n1458_013:0602c06": "食家請者，謂受俗家請食，若婆羅門及餘俗",
    "T24n1458_013:0602c07": "家。食前者，謂在中前，不囑授去行過兩家，",
    "T24n1458_013:0602c08": "便得墮罪。食後者，謂是中後，行過三家亦得",
    "T24n1458_013:0602c09": "墮罪。若語施主：「我設不來，應與僧食，勿令廢",
    "T24n1458_013:0602c10": "闕。」若施主不以此人而為先首，去並無罪。",
    "T24n1458_013:0602c11": "82 入王宮學處入王宮學處第八十二",
    "T24n1458_013:0602c12": "佛在室羅伐城給孤獨園，時鄔陀夷有緣，須",
    "T24n1458_013:0602c13": "詣摩利迦夫人處。侵早入宮，彼臥未起，聞尊",
    "T24n1458_013:0602c14": "者來遂便驚覺，著常宮內細薄之衣以見尊",
    "T24n1458_013:0602c15": "者。其事同前，譏嫌待緣煩惱，制斯學處。",
    "T24n1458_013:0602c16": "「若復苾芻，明相未出，剎帝利灌頂王未藏寶",
    "T24n1458_013:0602c17": "及寶類，若入過宮門閫者，除餘緣故，波逸",
    "T24n1458_013:0602c18": "底迦。」",
    "T24n1458_013:0602c19": "剎帝利者，謂剎帝利種，設非斯種若得灌頂，",
    "T24n1458_013:0602c20": "亦名剎帝利王。明相未出者，相有三別：一",
    "T24n1458_013:0602c21": "者青相，謂青色現；二者黃相，謂黃色現；三赤",
    "T24n1458_013:0602c22": "銅相，謂光如赤銅色。未藏寶者，謂於宮內未",
    "T24n1458_013:0602c23": "藏其寶。言門閫者，有其三種：一、城門閫；二、王",
    "T24n1458_013:0602c24": "家門閫；三、內宮門閫。入初二門，得惡作罪；入",
    "T24n1458_013:0602c25": "內宮門，便得墮罪。除餘緣者，如憍閃毘城王",
    "T24n1458_013:0602c26": "許瞿師羅舍與國王宮通為一處者，無犯。",
    "T24n1458_013:0602c27": "教有五種皆不應違。云何為五？一者謂",
    "T24n1458_013:0602c28": "是國王；二、如來大師；三、眾中上座；四、阿遮利",
    "T24n1458_013:0602c29": "耶；五、鄔波馱耶。",
    "T24n1458_013:0603a01": "未曉未曉想等六句，如上說。若入四天王門、",
    "T24n1458_013:0603a02": "揭路荼宮，亦得惡作。凡入王宮有十過失：",
    "T24n1458_013:0603a03": "一者夫人見苾芻笑，王起疑心。二、宮人有",
    "T24n1458_013:0603a04": "娠便疑苾芻。三、宮中失寶物。四、王有",
    "T24n1458_013:0603a05": "密語聞徹於外。五、太子有損。六、王身有",
    "T24n1458_013:0603a06": "損。七、黜國相。八、舉大臣。九、數征伐。十、征",
    "T24n1458_013:0603a07": "伐所得王反奪將。如是等事，咸疑苾芻而",
    "T24n1458_013:0603a08": "作指撝，故不應往。",
    "T24n1458_013:0603a09": "83 不攝耳聽戒作不知語學處不攝耳聽戒作不知語學處第八十三",
    "T24n1458_013:0603a10": "佛在室羅伐城給孤獨園，六眾苾芻於半月",
    "T24n1458_013:0603a11": "說戒經時不用心聽，作如是說：「我今始知是",
    "T24n1458_013:0603a12": "法是善逝說。」由輕學處事慢法煩惱，制斯",
    "T24n1458_013:0603a13": "學處。",
    "T24n1458_013:0603a14": "「若復苾芻，半月半月說戒經時，作如是語：『具",
    "T24n1458_013:0603a15": "壽！我今始知是法戒經中說。』諸苾芻知是苾",
    "T24n1458_013:0603a16": "芻，若二、若三同作長淨，況復過此。應語彼言：",
    "T24n1458_013:0603a17": "『具壽！非不知故得免其罪。汝所犯罪，應如法",
    "T24n1458_013:0603a18": "說悔。』當勸喻言：『具壽！此法希奇難可逢遇，汝",
    "T24n1458_013:0603a19": "說戒時不恭敬不住心，不慇重不作意，不一",
    "T24n1458_013:0603a20": "想不攝耳。』不策念而聽法者，波逸底迦。」",
    "T24n1458_013:0603a21": "不恭敬者，是總標句。不住心等是別釋句，顯",
    "T24n1458_013:0603a22": "六過失：謂無信心失、無敬心失、無樂欲失、緣",
    "T24n1458_013:0603a23": "外境失、心惛沈失、生勞倦失，如其次第而",
    "T24n1458_013:0603a24": "配屬之。若苾芻已曾再三聞說戒經，於長淨",
    "T24n1458_013:0603a25": "時作不知語。若由煩惱、或由忘念、若睡眠、若",
    "T24n1458_013:0603a26": "亂意，隨一一戒不聽聞者，皆得墮罪。若聞苾",
    "T24n1458_013:0603a27": "芻尼不共學處，作如是語，得惡作罪。若共學",
    "T24n1458_013:0603a28": "處，便得本罪。若老耄無所識知，依實說者無",
    "T24n1458_013:0603a29": "犯。長淨之時，應令純熟善誦戒經者為眾誦",
    "T24n1458_013:0603b01": "之。先鳴健稚時，諸苾芻應自憶罪，如法說",
    "T24n1458_013:0603b02": "悔，然後赴集。",
    "T24n1458_013:0603b03": "84 用牙角作針筒學處用牙角作針筒學處第八十四",
    "T24n1458_013:0603b04": "爾時薄伽梵在室羅伐城給孤獨園，時有巧",
    "T24n1458_013:0603b05": "師名曰達摩，善牙骨作。以自工巧，告諸苾芻：",
    "T24n1458_013:0603b06": "「若須牙骨作者，我當施手作。」時諸苾芻不知",
    "T24n1458_013:0603b07": "厭足，終日驅使遣作針筒，無暫停息，遂令家",
    "T24n1458_013:0603b08": "業終致窮困。由針筒事過分廢闕譏嫌煩惱，",
    "T24n1458_013:0603b09": "制斯學處。",
    "T24n1458_013:0603b10": "「若復苾芻，用骨牙角作針筒成者，應打碎，波",
    "T24n1458_013:0603b11": "逸底迦。」",
    "T24n1458_013:0603b12": "言針筒者有二種應畜：一筒、二管。言作者，",
    "T24n1458_013:0603b13": "若自作、若使他作。言打碎者，謂作成入手，應",
    "T24n1458_013:0603b14": "打碎棄之。若作未成，亦應捨棄。若作成不自",
    "T24n1458_013:0603b15": "受、或為他作，得惡作罪。若得先成者，受用無",
    "T24n1458_013:0603b16": "犯。若對苾芻說悔罪時，彼應問曰：「所作針筒",
    "T24n1458_013:0603b17": "已打碎未？」若不問時，得惡作罪。有四種針筒",
    "T24n1458_013:0603b18": "應畜：銅、鐵、鍮石及以赤銅。不應用金銀、琉璃、",
    "T24n1458_013:0603b19": "頗胝迦寶而作針筒，亦非鏃成揩以雜色。畜",
    "T24n1458_013:0603b20": "針筒者，應密藏舉。若無慚苾芻及未圓人借",
    "T24n1458_013:0603b21": "不應與，善能愛護者應與。貯畜針刀恐鐵生",
    "T24n1458_013:0603b22": "垢，應以蠟布裹之。如作針筒，不應受用令打",
    "T24n1458_013:0603b23": "碎者，若作自餘違法資具，准此應知。刀子小",
    "T24n1458_013:0603b24": "印苾芻應畜。刀子有三種：謂上、中、下。其形如",
    "T24n1458_013:0603b25": "雞曲翎、或如烏曲羽。上者，長六指闊一指、下",
    "T24n1458_013:0603b26": "者四指，二內名中此並連身鐵弝，若木弝尖直皆不見畜。印有四",
    "T24n1458_013:0603b27": "種：謂白銅、赤銅、鍮石及木。若僧伽印文應作",
    "T24n1458_013:0603b28": "造寺主名，上有轉法輪像，隨其大小以為記",
    "T24n1458_013:0603b29": "驗。若別人印，作骨鎖形、或作髑髏形，見時",
    "T24n1458_013:0603c01": "起念作不淨觀，皆不應用寶作。境想六句可",
    "T24n1458_013:0603c02": "知。",
    "T24n1458_013:0603c03": "85 過量作床學處過量作床學處第八十五",
    "T24n1458_013:0603c04": "佛在室羅伐城給孤獨園，如世尊說：「不應床",
    "T24n1458_013:0603c05": "前洗足，若有老病行來疲極，應在床兩頭而",
    "T24n1458_013:0603c06": "洗，床脚極短亦不應眠。」是時六眾便作大床",
    "T24n1458_013:0603c07": "脚，長十二肘安梯上下。由床量事。煩惱同",
    "T24n1458_013:0603c08": "前，制斯學處。",
    "T24n1458_013:0603c09": "「若復苾芻，作大小床，足應高佛八指，除入梐",
    "T24n1458_013:0603c10": "木。若有過者應截去，波逸底迦。」斯之事惱下",
    "T24n1458_013:0603c11": "戒咸同。言作床者，若自作、若使人作。佛八指",
    "T24n1458_013:0603c12": "者，謂中人一肘。除入梐木者，謂除入梐床",
    "T24n1458_013:0603c13": "脚木也。應截者，過須截却方為說悔。以寶",
    "T24n1458_013:0603c14": "裝挍，得惡作罪。凡床脚應平截，若恐損地，",
    "T24n1458_013:0603c15": "應安承物，謂穀糠袋、或甎木等言中人一肘者，長笏尺一尺五",
    "T24n1458_013:0603c16": "寸，過此是高床量，用皆得罪。",
    "T24n1458_013:0603c17": "86 草木綿貯床學處草木綿貯床學處第八十六",
    "T24n1458_013:0603c18": "佛在室羅伐城給孤獨園，時鄔波難陀以草",
    "T24n1458_013:0603c19": "木綿貯僧臥床，餘苾芻臥遍身皆白。由臥具",
    "T24n1458_013:0603c20": "事煩惱同前，制斯學處。",
    "T24n1458_013:0603c21": "「若復苾芻，以草木綿等貯僧床座者，應撤",
    "T24n1458_013:0603c22": "去，波逸底迦。」",
    "T24n1458_013:0603c23": "言草木綿者，有其五種：一、草綿；二、木綿；三、",
    "T24n1458_013:0603c24": "劫貝；四、羊毛；五、諸雜絮等。言貯者，謂於床",
    "T24n1458_013:0603c25": "褥上散布其綿，便用布襌隨時掩覆。若以",
    "T24n1458_013:0604a01": "淨綿及淨布，初作之時得惡作罪，成者波逸",
    "T24n1458_013:0604a02": "底迦。不淨綿布，得惡作罪。凡苾芻應合用者",
    "T24n1458_013:0604a03": "名淨，不合用者名不淨。",
    "T24n1458_013:0604a04": "87 過量作尼師但那學處過量作尼師但那學處第八十七",
    "T24n1458_013:0604a05": "佛在室羅伐城給孤獨園，因諸苾芻作尼",
    "T24n1458_013:0604a06": "師但那，不依度量。由衣量事，煩惱同前，",
    "T24n1458_013:0604a07": "制斯學處。",
    "T24n1458_013:0604a08": "「若復苾芻，作尼師但那，當應量作。是中量者，",
    "T24n1458_013:0604a09": "長佛二張手、廣一張手半，長中更增一張手。",
    "T24n1458_013:0604a10": "若過作者應截去，波逸底迦。」",
    "T24n1458_013:0604a11": "言長佛二張手者，謂當中人三肘量也。更增",
    "T24n1458_013:0604a12": "一張手者，謂肘半也。總長四肘半。廣一張手",
    "T24n1458_013:0604a13": "半者，總廣二肘餘有六指。作尼師但那，應須",
    "T24n1458_013:0604a14": "割截安葉，用襯臥具，事如廣文。",
    "T24n1458_013:0604a15": "88 過量作覆瘡衣學處過量作覆瘡衣學處第八十八",
    "T24n1458_013:0604a16": "佛在室羅伐城給孤獨園，時諸苾芻多患瘡",
    "T24n1458_013:0604a17": "疥，世尊聽許畜覆瘡衣。由諸苾芻過量而",
    "T24n1458_013:0604a18": "作，事惱同前，制斯學處。",
    "T24n1458_013:0604a19": "「若復苾芻，作覆瘡衣當應量作。是中量者，長",
    "T24n1458_013:0604a20": "佛四張手、廣二張手。若過作者應截去，波逸",
    "T24n1458_013:0604a21": "底迦。」作謂自作及教他作。長佛四張手者，當",
    "T24n1458_013:0604a22": "中人六肘。廣二張手者，當三肘量。過量得",
    "T24n1458_013:0604a23": "墮罪；減量守持，得惡作罪。若為他作亦得惡",
    "T24n1458_013:0604a24": "作。",
    "T24n1458_013:0604a25": "89 過量作雨浴衣學處過量作雨浴衣學處第八十九",
    "T24n1458_013:0604a26": "佛在室羅伐城給孤獨園，時諸苾芻露身洗",
    "T24n1458_013:0604a27": "浴，因毘舍佉鹿子母開畜雨衣。由諸苾芻過",
    "T24n1458_013:0604a28": "量而作，事惱同前，制斯學處。",
    "T24n1458_013:0604a29": "「若復苾芻，作雨浴衣，當應量作。是中量者，長",
    "T24n1458_013:0604b01": "佛六張手、廣二張手半。若過作者應截去，波",
    "T24n1458_013:0604b02": "逸底迦。」",
    "T24n1458_013:0604b03": "作者，或自作、或使人作。量依中人三倍。減量",
    "T24n1458_013:0604b04": "守持，得惡作罪。",
    "T24n1458_013:0604b05": "90 與佛等過量作衣學處與佛等過量作衣學處第九十",
    "T24n1458_013:0604b06": "佛在室羅伐城給孤獨園，時鄔波難陀作大",
    "T24n1458_013:0604b07": "支伐羅縫刺既竟，但披一邊餘聚肩上，詣餘",
    "T24n1458_013:0604b08": "住處。事惱同前，制斯學處。",
    "T24n1458_013:0604b09": "「若復苾芻，同佛衣量作衣、或復過者，波逸底",
    "T24n1458_013:0604b10": "迦。是中佛衣量者，長佛十張手、廣六張手，此",
    "T24n1458_013:0604b11": "是佛衣量。」",
    "T24n1458_013:0604b12": "言同佛衣量者，此舉衣量從佛衣量是得罪。",
    "T24n1458_013:0604b13": "分齊衣者，謂堪守持。長佛十張手者，當中人",
    "T24n1458_013:0604b14": "十五肘。廣六張手者，當中人九肘。若減此",
    "T24n1458_013:0604b15": "量作衣，不得本罪。若過五肘已上，皆得惡",
    "T24n1458_013:0604b16": "作。",
    "T24n1458_013:0604b17": "根本薩婆多部律攝卷第十三"
}