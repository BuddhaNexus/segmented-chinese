{
    "T02n0125_034:0735b16": "增壹阿含經卷第三十四",
    "T02n0125_034:0735b18": "東晉罽賓三藏瞿曇僧伽提婆譯",
    "T02n0125_034:0735b19": "七日品第四十之一",
    "T02n0125_034:0735b20": "（一）聞如是：一時，佛在舍衛國祇樹給孤獨",
    "T02n0125_034:0735b21": "園。爾時，眾多比丘食後皆集普會講堂，作",
    "T02n0125_034:0735b22": "如是論議：「此須彌山極為廣大，非眾山",
    "T02n0125_034:0735b23": "之所及，甚奇！甚特！高廣極峻。如是，不久",
    "T02n0125_034:0735b24": "當復壞敗，無有遺餘，依須彌山更有大山，",
    "T02n0125_034:0735b25": "亦復壞敗。」爾時，世尊以天耳聞眾多比丘而",
    "T02n0125_034:0735b26": "作是論，即從座起，往至彼講堂所，即就",
    "T02n0125_034:0735b27": "坐。爾時，世尊告諸比丘：「汝等在此為何等",
    "T02n0125_034:0735b28": "論？欲何所施行？」諸比丘對曰：「諸人集此，論",
    "T02n0125_034:0735b29": "其法事，向所論說，皆自如法。」世尊告曰：「善",
    "T02n0125_034:0735c01": "哉！比丘！汝等出家正應法論，亦復不捨賢",
    "T02n0125_034:0735c02": "聖默然。所以然者。若比丘集聚一處，當施",
    "T02n0125_034:0735c03": "行二事。云何為二？一者當共法論，二者當",
    "T02n0125_034:0735c04": "賢聖默然。汝等論此二事，終獲安隱，不失",
    "T02n0125_034:0735c05": "時宜。汝等向者，作何等如法之義？」諸比丘",
    "T02n0125_034:0735c06": "對曰：「今眾多比丘來集此堂，作如是論議：",
    "T02n0125_034:0735c07": "『甚奇！甚特！此須彌山極高廣大，然此須彌山",
    "T02n0125_034:0735c08": "如是不久當復敗壞，及諸四面鐵圍山亦",
    "T02n0125_034:0735c09": "當如是壞敗。』向者，集此作如法論也。」世尊",
    "T02n0125_034:0735c10": "告曰：「汝等欲聞此世間境界壞敗之變乎？」",
    "T02n0125_034:0735c11": "諸比丘白佛言：「今正是時，唯願世尊以時演",
    "T02n0125_034:0735c12": "說，使眾生之類心得解脫。」世尊告諸比丘",
    "T02n0125_034:0735c13": "曰：「汝等善思念之，藏在心懷。」諸比丘對",
    "T02n0125_034:0735c14": "曰：「如是。世尊！」爾時，諸比丘從佛受教。世尊",
    "T02n0125_034:0735c15": "告曰：「須彌山者極為廣大，非眾山所及。若",
    "T02n0125_034:0735c16": "比丘欲知須彌山，出水上高八萬四千由",
    "T02n0125_034:0735c17": "旬，入水亦深八萬四千由旬。然須彌山四種",
    "T02n0125_034:0735c18": "寶所造：金、銀、水精、琉璃；又有四角，亦四種所",
    "T02n0125_034:0735c19": "造：金、銀、水精、琉璃；金城銀郭，銀城金郭，水",
    "T02n0125_034:0735c20": "精城琉璃郭，琉璃城水精郭。然須彌山上",
    "T02n0125_034:0735c21": "有五種天在彼居止，皆由宿緣而住彼",
    "T02n0125_034:0735c22": "間。云何為五？所謂彼銀城中，有細脚天在",
    "T02n0125_034:0735c23": "彼居止；彼金城中，有尸利沙天在彼居止；",
    "T02n0125_034:0735c24": "水精城中，有歡悅天在彼居止；琉璃城中，",
    "T02n0125_034:0735c25": "有力盛天在彼居止；金、銀城中間，毘沙門",
    "T02n0125_034:0735c26": "天王在彼居住，將諸閱叉不可稱計。金城、",
    "T02n0125_034:0735c27": "水精城中間，有毘留博叉天王，將諸龍神",
    "T02n0125_034:0735c28": "在彼居止；水精城、琉璃城中間，有毘留勒",
    "T02n0125_034:0735c29": "叉天王在彼居止；琉璃城、銀城中間，有提",
    "T02n0125_034:0735c30": "頭賴吒天王在彼居止。「比丘當知，須彌山",
    "T02n0125_034:0736a01": "下有阿須倫居止。若阿須倫欲與三十三",
    "T02n0125_034:0736a02": "天共鬪時，先與細脚天共鬪；設得勝，復",
    "T02n0125_034:0736a03": "至金城與尸利沙天共鬪；已勝尸利沙天，",
    "T02n0125_034:0736a04": "復至水精城與歡悅天共鬪；已勝彼，復",
    "T02n0125_034:0736a05": "至琉璃城；已勝彼天，便共三十三天共鬪。",
    "T02n0125_034:0736a06": "「比丘當知，須彌山頂三十三天在彼居止，晝",
    "T02n0125_034:0736a07": "夜照明，光自相照，故致此耳。依須彌山，日月",
    "T02n0125_034:0736a08": "流行，日天子城郭縱廣五十一由旬，月天子",
    "T02n0125_034:0736a09": "城郭縱廣三十九由旬，最大星縱廣一由旬，",
    "T02n0125_034:0736a10": "最小星縱廣二百步。須彌山頂東、西、南、北，縱",
    "T02n0125_034:0736a11": "廣八萬四千由旬，近須彌山南有大鐵圍",
    "T02n0125_034:0736a12": "山，長八萬四千里，高八萬里。又此山表，有尼",
    "T02n0125_034:0736a13": "彌陀山圍彼山；去尼彌陀山，復有山名佉",
    "T02n0125_034:0736a14": "羅山；去此山，復更有山名俾沙山；去此",
    "T02n0125_034:0736a15": "山，復更有山名馬頭山；復更有山名毘",
    "T02n0125_034:0736a16": "那耶山；次毘那耶有山名鐵圍大鐵圍山。「鐵",
    "T02n0125_034:0736a17": "圍中間有八大地獄，一一地獄有十六隔子。然",
    "T02n0125_034:0736a18": "彼鐵圍山於閻浮里地多所饒益，閻浮里",
    "T02n0125_034:0736a19": "地設無鐵圍山者，此間恒當臭處。鐵圍山",
    "T02n0125_034:0736a20": "表有香積山，香積山側有八萬四千白象王，",
    "T02n0125_034:0736a21": "止住彼間，各有六牙，金銀校飾。彼香山中",
    "T02n0125_034:0736a22": "有八萬四千窟，諸象在彼居止，皆金、銀、水精、",
    "T02n0125_034:0736a23": "琉璃所造。最上象者，釋提桓因躬自乘之，最",
    "T02n0125_034:0736a24": "下者，轉輪聖王乘之。香積山側有摩陀池",
    "T02n0125_034:0736a25": "水，皆生優鉢蓮華、拘牟頭華，然彼諸象掘",
    "T02n0125_034:0736a26": "根而食。摩陀池水側復有山名優闍伽羅，",
    "T02n0125_034:0736a27": "然彼山皆生若干種草木，鳥狩虫蠡悉在",
    "T02n0125_034:0736a28": "彼間。依彼山，皆有神通得道之人而往彼",
    "T02n0125_034:0736a29": "間。次復有山名般荼婆，次復有山名耆闍",
    "T02n0125_034:0736b01": "崛山，此是閻浮里地所依之處。「比丘當知，",
    "T02n0125_034:0736b02": "或有是時，若此世間欲壞敗時，然天不降",
    "T02n0125_034:0736b03": "雨，所種生苗不復長大，諸有小河泉源皆",
    "T02n0125_034:0736b04": "悉枯竭。一切諸行皆歸無常，不得久住。比",
    "T02n0125_034:0736b05": "丘當知，或有是時，此四大駛河，所謂恒伽、",
    "T02n0125_034:0736b06": "私頭、死陀、婆叉，亦復枯竭而無遺餘。如是，",
    "T02n0125_034:0736b07": "比丘！無常百變，正謂此耳。「比丘！或有是時，",
    "T02n0125_034:0736b08": "若此世間有二日出時，是時百草樹木皆悉",
    "T02n0125_034:0736b09": "凋落。如是，比丘！無常變易，不得久停，是時",
    "T02n0125_034:0736b10": "諸泉源小水皆悉枯竭。比丘當知，若二日出",
    "T02n0125_034:0736b11": "時，爾時四大海水百由旬內皆悉枯竭，漸漸",
    "T02n0125_034:0736b12": "至七百由旬，水自然竭。「比丘當知，若世間",
    "T02n0125_034:0736b13": "三日出現時，四大海水千由旬內，水自然",
    "T02n0125_034:0736b14": "竭，漸漸乃至七千由旬，水自然竭。「比丘當知，",
    "T02n0125_034:0736b15": "若四日出現世時，四大海水深千由旬在。如",
    "T02n0125_034:0736b16": "是，比丘！一切諸行皆悉無常，不得久住。「比",
    "T02n0125_034:0736b17": "丘當知，或有是時。若世間有五日出時，是",
    "T02n0125_034:0736b18": "時四大海水，餘有七百由旬水，漸漸至百由",
    "T02n0125_034:0736b19": "旬。比丘當知，若五日出時，是時海水一由旬",
    "T02n0125_034:0736b20": "在，漸漸水竭而無遺餘。若五日出時，餘正",
    "T02n0125_034:0736b21": "有七尺水在，五日出時，海水盡竭無有遺",
    "T02n0125_034:0736b22": "餘。比丘當知，一切行無常，不得久住。「比丘當",
    "T02n0125_034:0736b23": "知，或有是時，六日出時，此地厚六萬八千由",
    "T02n0125_034:0736b24": "旬皆悉烟出，須彌山亦漸漸融壞。若六日出",
    "T02n0125_034:0736b25": "時，此三千大千國土皆悉融壞，猶如陶家燒",
    "T02n0125_034:0736b26": "瓦器也。是時，三千大千剎土，亦復如是，洞然",
    "T02n0125_034:0736b27": "火出，靡不周遍。比丘當知，若六日出時，八",
    "T02n0125_034:0736b28": "大地獄亦復消滅，人民命終。依須彌山五種",
    "T02n0125_034:0736b29": "之天，亦復命終，三十三天、豔天，乃至他化自",
    "T02n0125_034:0736c01": "在天，亦復命終，宮殿皆空。若六日出時，是時",
    "T02n0125_034:0736c02": "須彌山及三千大千剎土，皆悉洞然而無遺",
    "T02n0125_034:0736c03": "餘。如是，比丘！一切行無常，不得久住。「比丘",
    "T02n0125_034:0736c04": "當知，或有是時，若七日出，是時此地雖厚",
    "T02n0125_034:0736c05": "六萬八千由旬及三千大千剎土，皆悉火起。若",
    "T02n0125_034:0736c06": "復七日出時，此須彌山漸漸融壞，百千由旬",
    "T02n0125_034:0736c07": "自然崩落，永無有餘，亦復不見塵烟之分，",
    "T02n0125_034:0736c08": "況見灰乎！是時，三十三天乃至他化自在天",
    "T02n0125_034:0736c09": "宮殿，皆悉火然，此間火炎乃至梵天上。新生",
    "T02n0125_034:0736c10": "天子在彼天宮者，由來不見劫燒，見此炎",
    "T02n0125_034:0736c11": "光，普懷恐懼，畏為火所燒。然彼舊生天子",
    "T02n0125_034:0736c12": "等曾見劫燒，便來慰勞後生天子：『汝等勿",
    "T02n0125_034:0736c13": "懷恐懼，此火終不來至此間。』比丘當知，",
    "T02n0125_034:0736c14": "七日出時，從此間至六天，乃至三千大千",
    "T02n0125_034:0736c15": "剎土，悉為灰土，亦無形質之兆。如是，比丘！",
    "T02n0125_034:0736c16": "一切行無常，不可久保，皆歸於盡。爾時，人民",
    "T02n0125_034:0736c17": "命終，盡生他方剎土，若生天上。設復地獄中",
    "T02n0125_034:0736c18": "眾生宿罪已畢，生天上、若他方剎土；設彼地",
    "T02n0125_034:0736c19": "獄眾生罪未畢者，復移至他方剎土。比丘當",
    "T02n0125_034:0736c20": "知。若七日出時，無復日月光明、星宿之兆，是",
    "T02n0125_034:0736c21": "時日月已滅，無復晝夜。是謂，比丘！由緣報",
    "T02n0125_034:0736c22": "故，致此壞敗。「比丘復當知，劫還成就時，或",
    "T02n0125_034:0736c23": "有是時，火還自滅，虛空之中有大雲起，漸",
    "T02n0125_034:0736c24": "漸降雨。是時，此三千大千剎土，水遍滿其中，",
    "T02n0125_034:0736c25": "水乃至梵天上。比丘當知，是時此水漸漸停",
    "T02n0125_034:0736c26": "住而自消滅。復有風起，名曰隨嵐，吹此水",
    "T02n0125_034:0736c27": "聚著一處。是時，彼風起千須彌山、千祇彌",
    "T02n0125_034:0736c28": "陀山、千尼彌陀山、千佉羅山、千伊沙山、千毘那",
    "T02n0125_034:0736c29": "山、千鐵圍山、千大鐵圍山；復生八千地獄，",
    "T02n0125_034:0737a01": "復生千馬頭山、千香積山、千般荼婆山、千優",
    "T02n0125_034:0737a02": "闍伽山、千閻浮提、千瞿耶尼、千弗于逮、千欝",
    "T02n0125_034:0737a03": "單曰；復生千海水；復生千四天王宮、千三",
    "T02n0125_034:0737a04": "十三天、千豔天、千兜術天、千化自在天、千他",
    "T02n0125_034:0737a05": "化自在天。「比丘當知，或有是時，水滅地復",
    "T02n0125_034:0737a06": "還生。是時，地上自然有地肥，極為香美，勝",
    "T02n0125_034:0737a07": "於甘露。欲知彼地肥氣味，猶如甜蒲桃酒。",
    "T02n0125_034:0737a08": "比丘當知，或有此時，光音天自相謂言：『我",
    "T02n0125_034:0737a09": "等欲至閻浮提，觀看彼地形還復之時。』光",
    "T02n0125_034:0737a10": "音天子來下世間，見地上有此地肥，便以",
    "T02n0125_034:0737a11": "指甞著口中而取食之。是時，天子食地肥",
    "T02n0125_034:0737a12": "多者，轉無威神，又無光明，身體遂重而生",
    "T02n0125_034:0737a13": "骨肉，即失神足，不復能飛；又彼天子食地",
    "T02n0125_034:0737a14": "肥少，身體不重，亦復不失神足，亦能在",
    "T02n0125_034:0737a15": "虛空中飛行。「是時，天子失神足者，皆共呼",
    "T02n0125_034:0737a16": "哭自相謂言：『我等今日極為窮厄，復失神足。』",
    "T02n0125_034:0737a17": "即住世間，不能復還天上，遂食此地肥。各",
    "T02n0125_034:0737a18": "各相視顏色。彼時天子欲意多者，便成女人，",
    "T02n0125_034:0737a19": "遂行情欲，共相娛樂。是謂，比丘！初世成時，",
    "T02n0125_034:0737a20": "有此婬法，流布世間，是舊常之法，女人必",
    "T02n0125_034:0737a21": "出於世；亦復舊法，非適今也。是時，餘光音",
    "T02n0125_034:0737a22": "天見此天子以墮落，皆來呵罵而告之曰：",
    "T02n0125_034:0737a23": "『汝等何為行此不淨之行？』是時，眾生復作",
    "T02n0125_034:0737a24": "是念：『我等當作方便，宜共止宿，使人不見。』",
    "T02n0125_034:0737a25": "轉轉作屋舍，自覆形體。是謂，比丘！有此因",
    "T02n0125_034:0737a26": "緣，今有屋舍。「比丘當知，或有是時，地肥",
    "T02n0125_034:0737a27": "自然入地，後轉生粳米，極為鮮淨；亦無皮",
    "T02n0125_034:0737a28": "表，極為香好，令人肥白；朝收暮生，暮收朝",
    "T02n0125_034:0737a29": "生。是謂，比丘！爾時始有此粳米之名生。",
    "T02n0125_034:0737b01": "比丘！或有是時，人民懈怠不勤生活。彼人",
    "T02n0125_034:0737b02": "便作是念：『我今何為日日收此粳米？應當",
    "T02n0125_034:0737b03": "二日一收。』是時，彼人二日一收粳米。爾時，人",
    "T02n0125_034:0737b04": "民展轉懷妊，由此轉有生分。「復有眾生",
    "T02n0125_034:0737b05": "語彼眾生言：『我等共取粳米。』是時，彼人報",
    "T02n0125_034:0737b06": "曰：『吾以取二日食糧。』此人聞已，復生此念：",
    "T02n0125_034:0737b07": "『我當儲四日食糧。』即時辦四日食糧。復有",
    "T02n0125_034:0737b08": "眾生語彼眾生：『可共相將外收粳米。』此人",
    "T02n0125_034:0737b09": "報曰：『吾以收四日食糧。』彼人聞已，便生此",
    "T02n0125_034:0737b10": "念：『吾當辦八日食糧。』即辦八日食儲。爾時，",
    "T02n0125_034:0737b11": "彼粳米更不復生。「是時，眾生各生此念：『世間",
    "T02n0125_034:0737b12": "有大災患，今此粳米遂不如本，今當分此",
    "T02n0125_034:0737b13": "粳米。』即時分粳米。爾時眾生復生此念：『我",
    "T02n0125_034:0737b14": "今可自藏粳米，當盜他粳米。』是時，彼眾生",
    "T02n0125_034:0737b15": "自藏粳米，便盜他粳米。彼主見盜粳米，語",
    "T02n0125_034:0737b16": "彼人曰：『汝何故取吾粳米？今捨汝罪，後莫",
    "T02n0125_034:0737b17": "更犯。』爾時，世間初有此盜心。是時，復有眾",
    "T02n0125_034:0737b18": "生聞此語，復自生念：『我今可藏此已",
    "T02n0125_034:0737b19": "粳米，當盜他粳米。』是時，彼眾生便捨己物，",
    "T02n0125_034:0737b20": "而取他物。彼主見已，語彼人曰：『汝今何為",
    "T02n0125_034:0737b21": "取我粳米乎？』然彼人默然不對。是時，物主即",
    "T02n0125_034:0737b22": "時手拳相加，自今已後，更莫相侵。「是時，眾",
    "T02n0125_034:0737b23": "多人民聞眾生相盜，各共運集，自相謂言：",
    "T02n0125_034:0737b24": "『世間有此非法，各共相盜。今當立守田人，",
    "T02n0125_034:0737b25": "使守護田。其有眾生聰明高才者，當立為",
    "T02n0125_034:0737b26": "守田主。』是時，即選擇田主而語之曰：『汝",
    "T02n0125_034:0737b27": "等當知，世間有此非法竊盜，汝今守田當",
    "T02n0125_034:0737b28": "雇其直，諸人民來取他粳米者，即懲其",
    "T02n0125_034:0737b29": "罪。』爾時，即安田主。比丘當知，爾時，其守田",
    "T02n0125_034:0737c01": "者，號為剎利種，皆是舊法，非為非法。」爾時，",
    "T02n0125_034:0737c02": "世尊便說此偈：",
    "T02n0125_034:0737c03": "「始有剎利種，　　姓中之上者，",
    "T02n0125_034:0737c04": "　聰明高才人，　　天人所敬待。",
    "T02n0125_034:0737c05": "「爾時，其有人民侵他物者，是時剎利取懲",
    "T02n0125_034:0737c06": "罰之。然復彼人不改其愆，故復犯之。是時",
    "T02n0125_034:0737c07": "剎利之主勅作刀杖，取彼人而梟其首。爾",
    "T02n0125_034:0737c08": "時，世間初有此殺生。是時，眾多人民聞此",
    "T02n0125_034:0737c09": "教令：『其有竊盜粳米者，剎利主即取殺",
    "T02n0125_034:0737c10": "之。』皆懷恐懼，衣毛皆竪，各作草盧於中",
    "T02n0125_034:0737c11": "坐禪，修其梵行，而一其心，捨離家業、妻子、",
    "T02n0125_034:0737c12": "兒婦獨靜其志，修於梵行。因此已來，而",
    "T02n0125_034:0737c13": "有婆羅門之名姓。是時，便有此二種姓出",
    "T02n0125_034:0737c14": "現世間。「比丘當知，彼時由盜故便有殺生，",
    "T02n0125_034:0737c15": "由殺故便有刀杖。是時，剎利主告人民曰：",
    "T02n0125_034:0737c16": "『其有端政高才者，當使統此人民。』又告",
    "T02n0125_034:0737c17": "之曰：『其有人民竊盜者，使懲其罪。』爾時，",
    "T02n0125_034:0737c18": "便有此毘舍種姓，出現於世。「爾時，多有眾",
    "T02n0125_034:0737c19": "生便生此念：『今日眾生之類各共殺生，皆",
    "T02n0125_034:0737c20": "由業之所致也，今可來往周旋以自生活。』",
    "T02n0125_034:0737c21": "爾時，便有首陀羅種姓，出現世間。」爾時，世尊",
    "T02n0125_034:0737c22": "便說此偈：",
    "T02n0125_034:0737c23": "「初有剎利種，　　次有婆羅門，",
    "T02n0125_034:0737c24": "　第三名毘舍，　　次復首陀姓。",
    "T02n0125_034:0737c25": "　有此四種姓，　　漸漸而相生，",
    "T02n0125_034:0737c26": "　皆是天身來，　　而同為一色。",
    "T02n0125_034:0737c27": "「比丘當知，爾時，有此殺、盜心，無復有此自",
    "T02n0125_034:0737c28": "然粳米。",
    "T02n0125_034:0737c29": "「爾時，便有五種穀子：一者根子，二者莖子，三",
    "T02n0125_034:0738a01": "者枝子，四者華子，五者果子，及餘所生",
    "T02n0125_034:0738a02": "之種子，是謂五種之子。皆是他方剎土風",
    "T02n0125_034:0738a03": "吹使來，取用作種以此自濟。如是，比丘！世",
    "T02n0125_034:0738a04": "間有此瑞應，便有生、老、病、死，致使今日",
    "T02n0125_034:0738a05": "有五盛陰身，不得盡於苦際，此名為劫成",
    "T02n0125_034:0738a06": "敗時之變易也。吾與汝說，諸佛世尊常所",
    "T02n0125_034:0738a07": "應行，今盡與汝說之。當樂閑居靜處，當",
    "T02n0125_034:0738a08": "念坐禪，勿起懈怠，今不精誠，後悔無益。",
    "T02n0125_034:0738a09": "此是我之教誨也。」爾時，諸比丘聞佛所說，",
    "T02n0125_034:0738a10": "歡喜奉行。",
    "T02n0125_034:0738a11": "（二）聞如是：一時，佛在羅閱城迦蘭陀竹園",
    "T02n0125_034:0738a12": "所，與大比丘眾五百人俱。是時，摩竭國王",
    "T02n0125_034:0738a13": "阿闍世，在群臣中而作是說：「此拔祇國",
    "T02n0125_034:0738a14": "極為熾盛，人民眾多，吾當攻伐，攝彼邦土。」",
    "T02n0125_034:0738a15": "是時，阿闍世王告婆利迦婆羅門曰：「汝今",
    "T02n0125_034:0738a16": "往至世尊所，持吾姓名，往問訊世尊，禮敬",
    "T02n0125_034:0738a17": "承事云：『王阿闍世白世尊言：「意欲攻伐",
    "T02n0125_034:0738a18": "拔祇國，為可爾不？」』設如來有所說者，汝",
    "T02n0125_034:0738a19": "善思惟，來向吾說。所以然者，如來語終不",
    "T02n0125_034:0738a20": "有二。」是時，婆羅門受王教勅，往至世尊所，",
    "T02n0125_034:0738a21": "共相問訊，在一面坐。是時，婆羅門白佛言：「王",
    "T02n0125_034:0738a22": "阿闍世禮敬世尊，承事問訊，又復重白：『意",
    "T02n0125_034:0738a23": "欲往攻伐拔祇大國。』先來問佛為可爾",
    "T02n0125_034:0738a24": "不？」爾時，彼婆羅門以衣覆頭脚，著象牙屐，",
    "T02n0125_034:0738a25": "腰帶利劍，不應說法。是時，世尊告阿難",
    "T02n0125_034:0738a26": "曰：「若拔祇人民修七法者，終不為外寇所",
    "T02n0125_034:0738a27": "壞。云何為七？若當拔祇國人民，盡集一處而",
    "T02n0125_034:0738a28": "不散者，便不為他國所壞，是謂初法不",
    "T02n0125_034:0738a29": "為外寇所敗。「復次，阿難！拔祇國人上下和",
    "T02n0125_034:0738b01": "順，拔祇人民不為外人所擒。是謂，阿",
    "T02n0125_034:0738b02": "難，第二之法不為外寇所壞。「復次，阿難！若",
    "T02n0125_034:0738b03": "拔祇國人亦不婬他，著他女人色，是謂",
    "T02n0125_034:0738b04": "第三之法不為外寇所壞。「復次，阿難！若拔",
    "T02n0125_034:0738b05": "祇國不從此間而傳至彼，亦復不從彼間",
    "T02n0125_034:0738b06": "傳來至此，是謂第四之法不為外寇所壞。",
    "T02n0125_034:0738b07": "「復次，阿難！若拔祇國人供養沙門、婆羅門，",
    "T02n0125_034:0738b08": "承事禮敬梵行人者，是謂第五之法，是時",
    "T02n0125_034:0738b09": "便不為外寇所獲。「復次，阿難！若拔祇國",
    "T02n0125_034:0738b10": "人民不貪著他財寶者，是謂第六法不為",
    "T02n0125_034:0738b11": "外寇所壞。「復次，阿難！若拔祇國人民皆同",
    "T02n0125_034:0738b12": "一心，不向神寺，專精其意，便不為外寇",
    "T02n0125_034:0738b13": "所壞也，是謂第七之法不為外寇所壞。是",
    "T02n0125_034:0738b14": "謂，阿難！彼拔祇人修此七法者，終不為外",
    "T02n0125_034:0738b15": "人所壞。」是時，梵志白佛言：「設當彼人成就",
    "T02n0125_034:0738b16": "一法，猶不可壞，何況七法而可壞乎？止！止！",
    "T02n0125_034:0738b17": "世尊！國事猥多，欲還所止。」爾時，梵志即從",
    "T02n0125_034:0738b18": "座起而去。彼梵志不遠，爾時世尊告諸比",
    "T02n0125_034:0738b19": "丘：「我今當說七不退轉法，汝等諦聽！善思",
    "T02n0125_034:0738b20": "念之。」諸比丘白佛言：「唯然，世尊！」爾時，諸比丘",
    "T02n0125_034:0738b21": "從佛受教。世尊告曰：「云何為七不退轉",
    "T02n0125_034:0738b22": "之法？比丘當知，若比丘共集一處，皆共和",
    "T02n0125_034:0738b23": "順，上下相奉，轉進於上，修諸善法而不退",
    "T02n0125_034:0738b24": "轉，亦不為魔所得便，是謂初法不退轉。",
    "T02n0125_034:0738b25": "「復次，眾僧和合順從其教，轉進於上而不",
    "T02n0125_034:0738b26": "退轉，不為魔王所壞，是謂第二之法不退",
    "T02n0125_034:0738b27": "轉也。「復次，比丘！不著事務，不修世榮，轉",
    "T02n0125_034:0738b28": "進於上，不為魔天所得其便，是謂第三不",
    "T02n0125_034:0738b29": "退轉之法也。「復次，比丘！不諷誦雜書，終",
    "T02n0125_034:0738c01": "日策役其情意，轉進於上，不為魔王得",
    "T02n0125_034:0738c02": "其便，是謂第四不退轉之法也。「復次，比",
    "T02n0125_034:0738c03": "丘！勤修其法，除去睡眠，恒自警寤，轉進於",
    "T02n0125_034:0738c04": "上，不為弊魔而得其便，是謂第五不退轉",
    "T02n0125_034:0738c05": "之法。「復次，比丘！不學算術，亦不使人習",
    "T02n0125_034:0738c06": "之，樂閑靜之處，修習其法，轉進於上，不",
    "T02n0125_034:0738c07": "為弊魔得其便也。是謂第六不退轉之",
    "T02n0125_034:0738c08": "法。「復次，比丘！起一切世間不可樂想，習於",
    "T02n0125_034:0738c09": "禪行，忍諸法教，轉進於上，不為魔所得",
    "T02n0125_034:0738c10": "其便，是謂七不退轉法也。若有比丘",
    "T02n0125_034:0738c11": "成就此七法，共和順者，便不為魔得其",
    "T02n0125_034:0738c12": "便也。」爾時，世尊說此偈言：",
    "T02n0125_034:0738c13": "「除去於事業，　　又非思惟亂，",
    "T02n0125_034:0738c14": "　設不行此者，　　亦不得三昧。",
    "T02n0125_034:0738c15": "　能樂於法者，　　分別其法義，",
    "T02n0125_034:0738c16": "　比丘樂此行，　　便致三昧定。",
    "T02n0125_034:0738c17": "「是故，比丘！當求方便，成此七法。如是，諸比",
    "T02n0125_034:0738c18": "丘！當作是學。」爾時，諸比丘聞佛所說，歡喜",
    "T02n0125_034:0738c19": "奉行。",
    "T02n0125_034:0738c20": "（三）聞如是：一時，佛在舍衛國祇樹給孤獨園。",
    "T02n0125_034:0738c21": "爾時，世尊告諸比丘：「我今當說七使，汝等",
    "T02n0125_034:0738c22": "善思念之。」諸比丘對曰：「如是。世尊！」是時，諸",
    "T02n0125_034:0738c23": "比丘從佛受教。世尊告曰：「云何為七？一者貪",
    "T02n0125_034:0738c24": "欲使，二者瞋恚使，三者憍慢使，四者癡使，五",
    "T02n0125_034:0738c25": "者疑使，六者見使，七者欲世間使。是謂，比",
    "T02n0125_034:0738c26": "丘！有此七使，使眾生之類，永處幽闇，纏結",
    "T02n0125_034:0738c27": "其身，流轉世間，無有休息，亦不能知生",
    "T02n0125_034:0738c28": "死根原。猶如彼二牛，一黑一白，共同一軛，",
    "T02n0125_034:0738c29": "共相牽引，不得相遠。此眾生類，亦復如是，",
    "T02n0125_034:0739a01": "為此貪欲使、無明使所纏結，不得相離，其",
    "T02n0125_034:0739a02": "餘五使，亦復追從，五使適從，七使亦然。若凡",
    "T02n0125_034:0739a03": "夫之人，為此七使所縛，流轉生死，不得",
    "T02n0125_034:0739a04": "解脫，不能知苦之元本。「比丘當知，由此",
    "T02n0125_034:0739a05": "七使，便有三惡趣：地獄、畜生、餓鬼；由此七",
    "T02n0125_034:0739a06": "使，不能得度弊魔境界。然此七使之法復",
    "T02n0125_034:0739a07": "有七藥。云何為七？貪欲使者，念覺意治之；",
    "T02n0125_034:0739a08": "瞋恚使者，法覺意治之；邪見使者，精進覺意",
    "T02n0125_034:0739a09": "治之；欲世間使者，喜覺意治之；憍慢使者，猗",
    "T02n0125_034:0739a10": "覺意治之；疑使者，定覺意治之；無明使者，護",
    "T02n0125_034:0739a11": "覺意治之。是謂，比丘！此七使用七覺意",
    "T02n0125_034:0739a12": "治之。「比丘當知，我本未成佛道為菩薩",
    "T02n0125_034:0739a13": "行，坐道樹下，便生斯念：『欲界眾生為何等",
    "T02n0125_034:0739a14": "所繫？』復作是念：『此眾生類為七使流轉生",
    "T02n0125_034:0739a15": "死，永不得解；我今亦為此七使所繫，不",
    "T02n0125_034:0739a16": "得解脫。』爾時，復作是念：『此七使為用何治",
    "T02n0125_034:0739a17": "之？』復重思惟：『此七使者當用七覺意治",
    "T02n0125_034:0739a18": "之，我當思惟七覺意。』思惟七覺意時，有",
    "T02n0125_034:0739a19": "漏心盡，便得解脫，後成無上正真之道，七",
    "T02n0125_034:0739a20": "日之中結跏趺坐，重思惟此七覺意。是故，諸",
    "T02n0125_034:0739a21": "比丘！若欲捨七使者，當念修行七覺意法。",
    "T02n0125_034:0739a22": "如是，諸比丘！當作是學。」爾時，諸比丘聞佛",
    "T02n0125_034:0739a23": "所說，歡喜奉行。",
    "T02n0125_034:0739a24": "（四）聞如是：一時，佛在舍衛國祇樹給孤獨",
    "T02n0125_034:0739a25": "園。爾時，世尊告諸比丘：「有七種之人可事、",
    "T02n0125_034:0739a26": "可敬，是世間無上福田。云何為七種人？所",
    "T02n0125_034:0739a27": "謂七人者：一者行慈，二者行悲，三者行喜，四",
    "T02n0125_034:0739a28": "者行護，五者行空，六者行無想，七者行無",
    "T02n0125_034:0739a29": "願。是謂七種之人可事、可敬，是世間無上",
    "T02n0125_034:0739b01": "福田。所以然者，其有眾生行此七法者，",
    "T02n0125_034:0739b02": "於現法中獲其果報。」爾時，阿難白世尊言：",
    "T02n0125_034:0739b03": "「何以故不說須陀洹、斯陀含、阿那含、阿羅漢、",
    "T02n0125_034:0739b04": "辟支佛、佛，乃說此七事乎？」世尊告曰：「行慈",
    "T02n0125_034:0739b05": "七人其行，與須陀洹乃至佛其事不同；雖",
    "T02n0125_034:0739b06": "供養須陀洹乃至佛，不現得報；然供養此",
    "T02n0125_034:0739b07": "七人者，於現世得報。是故，阿難！當勤加",
    "T02n0125_034:0739b08": "勇猛成辦七法。如是，阿難！當作是學。」爾時，",
    "T02n0125_034:0739b09": "阿難聞佛所說，歡喜奉行。",
    "T02n0125_034:0739b10": "（五）聞如是：一時，佛在毘舍離獼猴池側，與",
    "T02n0125_034:0739b11": "大比丘眾五百人俱。是時，世尊到時，著衣持",
    "T02n0125_034:0739b12": "鉢，及將阿難入毘舍離乞食。爾時，毘舍離",
    "T02n0125_034:0739b13": "城內有大長者名毘羅先，饒財多寶，不可",
    "T02n0125_034:0739b14": "稱計；然復慳貪無惠施之心，唯食宿福，更",
    "T02n0125_034:0739b15": "不造新。爾時，彼長者將諸婇女在後宮作",
    "T02n0125_034:0739b16": "倡伎樂，自相娛樂。爾時，世尊往詣彼巷，知",
    "T02n0125_034:0739b17": "而問阿難曰：「今聞作倡伎樂為是何家？」",
    "T02n0125_034:0739b18": "阿難白佛：「是毘羅先長者家。」佛告阿難：「此",
    "T02n0125_034:0739b19": "長者却後七日命終，當生涕哭地獄中。所",
    "T02n0125_034:0739b20": "以然者，此是常法。若斷善根之人，命終之",
    "T02n0125_034:0739b21": "時，皆生涕哭地獄中。今此長者宿福已盡，",
    "T02n0125_034:0739b22": "更不造新。」阿難白佛言：「頗有因緣使此長",
    "T02n0125_034:0739b23": "者七日不命終乎？」佛告阿難：「無此因緣得",
    "T02n0125_034:0739b24": "不命終乎！昔所種行，今日已盡，此不可",
    "T02n0125_034:0739b25": "免。」阿難白佛：「頗有方宜令此長者不生",
    "T02n0125_034:0739b26": "涕哭地獄乎？」佛告阿難：「有此方宜可使",
    "T02n0125_034:0739b27": "長者不入地獄耳。」阿難白佛言：「何等因",
    "T02n0125_034:0739b28": "緣使長者不入地獄？」佛告阿難：「設此長者",
    "T02n0125_034:0739b29": "剃除鬚髮，著三法衣，出家學道者，便得免",
    "T02n0125_034:0739c01": "此罪也。」阿難白佛言：「今我能使此長者出",
    "T02n0125_034:0739c02": "家學道。」爾時，阿難辭世尊已，往至彼長者",
    "T02n0125_034:0739c03": "家，在門外立。是時，長者遙見阿難來，即出",
    "T02n0125_034:0739c04": "奉迎，便請使坐。時，阿難語長者曰：「今我是",
    "T02n0125_034:0739c05": "一切智人邊聞，然如來今記：『汝身却後七",
    "T02n0125_034:0739c06": "日當身壞命終，生涕哭地獄中。』」長者聞已，",
    "T02n0125_034:0739c07": "即懷恐懼，衣毛皆竪，白阿難曰：「頗有此因",
    "T02n0125_034:0739c08": "緣使七日之中不命終乎？」阿難告曰：「無此",
    "T02n0125_034:0739c09": "因緣令七日中得免命終。」長者復白言：「頗",
    "T02n0125_034:0739c10": "有因緣我今命終，不生涕哭地獄中乎？」",
    "T02n0125_034:0739c11": "阿難告曰：「世尊亦有此教：『若當長者剃除鬚",
    "T02n0125_034:0739c12": "髮，著三法衣，出家學道者，便不入地獄中。』",
    "T02n0125_034:0739c13": "汝今可宜出家學道，得到彼岸。」長者白言：",
    "T02n0125_034:0739c14": "「阿難並在前去，我正爾當往。」是時，阿難便",
    "T02n0125_034:0739c15": "捨而去。長者便作是念：「言七日者猶常為",
    "T02n0125_034:0739c16": "遠，吾今宜可五欲自娛樂，然後當出家學",
    "T02n0125_034:0739c17": "道。」是時，阿難明日復至長者家，語長者曰：",
    "T02n0125_034:0739c18": "「一日已過，餘有六日在，可時出家。」長者白",
    "T02n0125_034:0739c19": "言：「阿難並在前，正爾當尋從。」然彼長者猶故",
    "T02n0125_034:0739c20": "不去。是時，阿難二日、三日，乃至六日至長者",
    "T02n0125_034:0739c21": "家，語長者曰：「可時出家，後悔無及。設不",
    "T02n0125_034:0739c22": "出家者，今日命終，當生涕哭地獄中。」長者",
    "T02n0125_034:0739c23": "白阿難曰：「尊者並在前，正爾當隨後。」阿難",
    "T02n0125_034:0739c24": "告曰：「長者！今日以何神足至彼間？方言先",
    "T02n0125_034:0739c25": "遣吾耶？但今欲共一時俱往。」是時，阿難將",
    "T02n0125_034:0739c26": "此長者往至世尊所，到已，頭面禮足，白佛",
    "T02n0125_034:0739c27": "言：「今此長者欲得出家學道，唯願如來當",
    "T02n0125_034:0739c28": "與剃除鬚髮，使得學道。」佛告阿難：「汝今躬",
    "T02n0125_034:0739c29": "可度此長者。」是時，阿難受佛教勅，即時與",
    "T02n0125_034:0740a01": "長者剃除鬚髮，教令著三法衣，使學正",
    "T02n0125_034:0740a02": "法。是時，阿難教彼比丘曰：「汝當念修行，念",
    "T02n0125_034:0740a03": "佛、念法、念比丘僧、念戒、念施、念天、念休",
    "T02n0125_034:0740a04": "息、念安般、念身、念死，當修行如是之法。",
    "T02n0125_034:0740a05": "是謂，比丘！行此十念者，便獲大果報，得甘",
    "T02n0125_034:0740a06": "露法味。」是時，毘羅先修行如是法已，即其",
    "T02n0125_034:0740a07": "日命終，生四天王中。是時，阿難即闍維彼",
    "T02n0125_034:0740a08": "身，還至世尊所，頭面禮足，在一面立。爾時，",
    "T02n0125_034:0740a09": "阿難白世尊言：「向者，比丘毘羅先者今已命",
    "T02n0125_034:0740a10": "終，為生何處？」世尊告曰：「今此比丘命終生",
    "T02n0125_034:0740a11": "四天王。」阿難白佛言：「於彼命終當生何",
    "T02n0125_034:0740a12": "處？」世尊告曰：「於彼命終當生三十三天，展",
    "T02n0125_034:0740a13": "轉生豔天、兜術天、化自在天、他化自在天，從",
    "T02n0125_034:0740a14": "彼命終復還來生，乃至四天王中。是謂，阿難！",
    "T02n0125_034:0740a15": "毘羅先比丘七變周旋天人之中，最後得",
    "T02n0125_034:0740a16": "人身，出家學道，當盡苦際。所以然者，斯於",
    "T02n0125_034:0740a17": "如來有信心故。「阿難當知，此閻浮提地南",
    "T02n0125_034:0740a18": "北二萬一千由旬，東西七千由旬，設有人供",
    "T02n0125_034:0740a19": "養閻浮里地人，其福為多不？」阿難白佛言：",
    "T02n0125_034:0740a20": "「甚多，甚多。世尊！」佛告阿難：「若有眾生如",
    "T02n0125_034:0740a21": "[(殼一)/牛]牛頃，信心不絕修行十念者；其福不",
    "T02n0125_034:0740a22": "可量，無有能量者。如是，阿難！當求方便，",
    "T02n0125_034:0740a23": "修行十念。如是，阿難！當作是學。」爾時，阿難",
    "T02n0125_034:0740a24": "聞佛所說，歡喜奉行。",
    "T02n0125_034:0740a25": "（六）聞如是：一時，佛在舍衛國祇樹給孤獨",
    "T02n0125_034:0740a26": "園。爾時，世尊告諸比丘：「我當說極妙之法，",
    "T02n0125_034:0740a27": "初、中、竟善，義理深邃，具足得修梵行，此經",
    "T02n0125_034:0740a28": "名為淨諸漏法，汝等善思念之。」比丘對曰：",
    "T02n0125_034:0740a29": "「如是。世尊！」是時，諸比丘從佛受教。世尊告",
    "T02n0125_034:0740b01": "曰：「彼云何名為淨諸漏法？或有有漏，緣見",
    "T02n0125_034:0740b02": "得斷；或有有漏，親近得斷；或有有漏，遠",
    "T02n0125_034:0740b03": "離得斷；或有有漏，娛樂得斷；或有有漏，威",
    "T02n0125_034:0740b04": "儀得斷；或有有漏，思惟得斷。「彼云何有漏",
    "T02n0125_034:0740b05": "由見得斷？於是，凡夫之人不覩聖人，不",
    "T02n0125_034:0740b06": "順從如來之法，不能擁護賢聖之法，不",
    "T02n0125_034:0740b07": "親近善知識，不與善知識從事。其聞法所",
    "T02n0125_034:0740b08": "應思惟法者亦不分別，不應思惟者而",
    "T02n0125_034:0740b09": "思惟之。未生欲漏而生，已生欲漏便增多；未",
    "T02n0125_034:0740b10": "生有漏而生，已生有漏便增多；未生無明漏",
    "T02n0125_034:0740b11": "而生，已生無明漏便增多。此法不應思惟",
    "T02n0125_034:0740b12": "而思惟之。「彼云何法應思惟，然不思惟此",
    "T02n0125_034:0740b13": "法？所言思惟法者，未生欲漏使不生，已生",
    "T02n0125_034:0740b14": "欲漏而滅之；未生有漏令不生，已生有漏而",
    "T02n0125_034:0740b15": "滅之；未生無明漏令不生，已生無明漏而",
    "T02n0125_034:0740b16": "滅之。是謂此法應可思惟而不思惟，所不",
    "T02n0125_034:0740b17": "應思惟者便思惟之。應思惟者復不思",
    "T02n0125_034:0740b18": "惟之，未生欲漏而生，已生欲漏而增多；未生",
    "T02n0125_034:0740b19": "有漏而生，已生有漏而增多；未生無明漏而",
    "T02n0125_034:0740b20": "生，已生無明漏而增多。彼人作如是思惟：",
    "T02n0125_034:0740b21": "『云何有過去久遠？我今當有過去久遠？』或",
    "T02n0125_034:0740b22": "復思惟：『無過去久遠？云何當有過去久遠？",
    "T02n0125_034:0740b23": "為誰有過去久遠？云何復有當來久遠？我",
    "T02n0125_034:0740b24": "今當有將來久遠？』或復言：『無將來久遠。云",
    "T02n0125_034:0740b25": "何當有將來久遠？為誰有將來久遠？云何",
    "T02n0125_034:0740b26": "有此眾生久遠？此眾生久遠為從何來？從",
    "T02n0125_034:0740b27": "此命終當生何處？』彼人起此不祥之念，便",
    "T02n0125_034:0740b28": "興六見展轉生耶想，有我見審有此見；",
    "T02n0125_034:0740b29": "無有我見審興此見；有我見無我見於",
    "T02n0125_034:0740c01": "中起審見；又復自觀身復興此見；於己",
    "T02n0125_034:0740c02": "而不見己；復興此見，於無我而不見無我，",
    "T02n0125_034:0740c03": "於中起此見。爾時，彼人復生此邪見：我者",
    "T02n0125_034:0740c04": "即是今世，亦是後世，常存於世而不朽敗，",
    "T02n0125_034:0740c05": "亦不變易，復不移動。是謂名為邪見之聚。",
    "T02n0125_034:0740c06": "邪見、災患、憂、悲、苦、惱，皆由此生而不可療",
    "T02n0125_034:0740c07": "治，亦復不能捨，遂增苦本，由是不為沙門",
    "T02n0125_034:0740c08": "之行、涅槃之道。「又復，比丘！賢聖弟子修其",
    "T02n0125_034:0740c09": "法，不失次敘，善能擁護，與善知識共從事，",
    "T02n0125_034:0740c10": "彼能分別；不可思惟法亦能知；所可思",
    "T02n0125_034:0740c11": "惟法亦能知之；彼所不應思惟法亦不思",
    "T02n0125_034:0740c12": "惟之；所應思惟法而思惟之。「彼云何不應",
    "T02n0125_034:0740c13": "思惟法而不思惟之？於是，諸法未生欲漏",
    "T02n0125_034:0740c14": "而生，已生欲漏而增多；未生有漏而生，已生",
    "T02n0125_034:0740c15": "有漏而增多；未生無明漏而生，已生無明漏",
    "T02n0125_034:0740c16": "而增多。是謂此法不應思惟之。「彼何等",
    "T02n0125_034:0740c17": "法應思惟者而思惟之？於是，諸法未生欲",
    "T02n0125_034:0740c18": "漏而不生，已生欲漏而滅之；未生有漏而不",
    "T02n0125_034:0740c19": "生，已生有漏而滅之；未生無明漏而不生，",
    "T02n0125_034:0740c20": "已生無明漏而滅之。是謂此法應可思惟",
    "T02n0125_034:0740c21": "之。「彼不應思惟者亦不思惟之，可思惟",
    "T02n0125_034:0740c22": "者便思惟之，彼作如是思惟，便滅三法。云",
    "T02n0125_034:0740c23": "何為三？身耶、戒盜、疑。設不知、見，則增有",
    "T02n0125_034:0740c24": "漏之行；設見、聞、念、知者，則不增有漏之行；已",
    "T02n0125_034:0740c25": "知、已見，有漏便不生。是謂此漏見所斷也。",
    "T02n0125_034:0740c26": "「彼云何漏恭敬所斷？於是，比丘！堪忍飢寒，",
    "T02n0125_034:0740c27": "勤苦風雨、蚊虻、惡言、罵辱，身生痛腦，極為",
    "T02n0125_034:0740c28": "煩疼，命垂欲斷，便能忍之。若不爾者，便起",
    "T02n0125_034:0740c29": "苦惱。設復能堪忍者，如是不生，是謂此漏",
    "T02n0125_034:0741a01": "恭敬所斷。「彼云何漏親近所斷？於是，比丘！持",
    "T02n0125_034:0741a02": "心受衣，不興榮飾，但欲支其形體，欲除",
    "T02n0125_034:0741a03": "寒熱，欲令風雨不加其身，又覆形體不",
    "T02n0125_034:0741a04": "令外露。又持心隨時乞食，不起染著之",
    "T02n0125_034:0741a05": "心，但欲趣支形體，使故痛得差，新者不",
    "T02n0125_034:0741a06": "生；守護眾行，無所觸犯，長夜安隱而修梵",
    "T02n0125_034:0741a07": "行，久存於世。復持心意親近床座，亦不",
    "T02n0125_034:0741a08": "著榮華服飾，但欲除飢寒、風雨、蚊虻之類，",
    "T02n0125_034:0741a09": "趣支其形，得行道法。又復持心親近醫",
    "T02n0125_034:0741a10": "藥，不生染著之心；於彼醫藥，但欲使疾病",
    "T02n0125_034:0741a11": "除愈故，身體得安隱。設不親近者，則生有",
    "T02n0125_034:0741a12": "漏之患。若親近，則無有漏之患，是謂此漏親",
    "T02n0125_034:0741a13": "近所斷。「彼云何有漏遠離所斷？於是，比丘！",
    "T02n0125_034:0741a14": "除去亂想，猶如惡象、駱駝、牛、馬、虎、狼、狗、蛇蚖、",
    "T02n0125_034:0741a15": "深坑、危岸、柘棘、峻崖、濕泥，皆當遠離之。",
    "T02n0125_034:0741a16": "莫與惡知識從事，亦復不與惡人相近，",
    "T02n0125_034:0741a17": "能熟思惟不去心首，設不將護者，則生有",
    "T02n0125_034:0741a18": "漏；設擁護者，則不生有漏，是謂有漏遠離",
    "T02n0125_034:0741a19": "所斷。「彼云何有漏娛樂所斷？於是，比丘！生",
    "T02n0125_034:0741a20": "欲想而不捨離，設起瞋恚想，亦不捨離，設",
    "T02n0125_034:0741a21": "復起疾想，亦不捨離，設不捨離者，則生有",
    "T02n0125_034:0741a22": "漏；能捨離者，便能不起有漏。是謂此漏",
    "T02n0125_034:0741a23": "娛樂所斷。「云何有漏威儀所斷？於此，比丘！",
    "T02n0125_034:0741a24": "若眼見色不起色想，亦不起染污之心，",
    "T02n0125_034:0741a25": "具足眼根，亦無缺漏而護眼根。若耳聞",
    "T02n0125_034:0741a26": "聲、鼻嗅香、舌知味、身知細滑、意知法，都",
    "T02n0125_034:0741a27": "不起染污之心，亦不起想著而護意根。若",
    "T02n0125_034:0741a28": "不攝其威儀，則生有漏；若攝其威儀者，則",
    "T02n0125_034:0741a29": "無有漏之患。是謂此漏威儀所斷。「彼何等有",
    "T02n0125_034:0741b01": "漏思惟所斷？於是，比丘！修念覺意，依無欲、",
    "T02n0125_034:0741b02": "依無污、依滅盡而求出要，修法覺意、精進",
    "T02n0125_034:0741b03": "覺意、喜覺意、猗覺意、定覺意、護覺意，依無欲、",
    "T02n0125_034:0741b04": "依無污、依滅盡而求出要。若不修此者，則",
    "T02n0125_034:0741b05": "生有漏之患；設能修者，則不生有漏之患。",
    "T02n0125_034:0741b06": "是謂此漏思惟所斷。「若復，比丘！於比丘中",
    "T02n0125_034:0741b07": "諸所有漏，見斷者便見斷之，恭敬斷者便",
    "T02n0125_034:0741b08": "恭敬斷之，親近斷者親近斷之，遠離斷者",
    "T02n0125_034:0741b09": "遠離斷之，威儀斷者威儀斷之，思惟斷者",
    "T02n0125_034:0741b10": "思惟斷之。是謂，比丘！具足一切威儀，能斷",
    "T02n0125_034:0741b11": "結、去愛，度於四流，漸漸越苦。是謂，比",
    "T02n0125_034:0741b12": "丘！除有漏之法。諸佛世尊常所施行慈念",
    "T02n0125_034:0741b13": "一切有形之類，今已施行。汝等常樂閑居樹",
    "T02n0125_034:0741b14": "下，勤加精進，勿有懈怠。今不勤加者，後悔",
    "T02n0125_034:0741b15": "無益。此是我之訓教。」爾時，比丘聞佛所",
    "T02n0125_034:0741b16": "說，歡喜奉行。",
    "T02n0125_034:0741b17": "增壹阿含經卷第三十四"
}