{
    "T42n1825_03b:0207a17": "folio_3b 十二門論疏卷下之末",
    "T42n1825_03b:0207a19": "9 觀因果門(下末)觀因果門第九",
    "T42n1825_03b:0207a20": "所以有此門來者。上四門求相不可得。次一",
    "T42n1825_03b:0207a21": "門明性無蹤。故無量義經云。一切諸法自本",
    "T42n1825_03b:0207a22": "來今性相空寂。以外相內性空故一切法空。",
    "T42n1825_03b:0207a23": "外人云。若一切法性相空者可言無因果耶。",
    "T42n1825_03b:0207a24": "然世出世因果不可言無。云何言無性相。是",
    "T42n1825_03b:0207a25": "故今次明非但無有性相求此因果亦不可",
    "T42n1825_03b:0207a26": "得。故有此門來也。又近從性門來者。前偈上",
    "T42n1825_03b:0207a27": "半明無萬物實體。下半明無萬物假體。外云。",
    "T42n1825_03b:0207a28": "若假實二體空故一切法空。然因果之理不",
    "T42n1825_03b:0207a29": "可無。若爾終有因果。有因果故不實即假也。",
    "T42n1825_03b:0207b01": "毘曇實有因果體。成實具二義。一者因成。相",
    "T42n1825_03b:0207b02": "續。相待論因果。則因實而果假。如四微實。",
    "T42n1825_03b:0207b03": "柱是假。若法受名三假則因果皆假。如細色",
    "T42n1825_03b:0207b04": "成麁色是法假。四微成四大是受假。四大成",
    "T42n1825_03b:0207b05": "五根已去為名假。又五陰為法假。人為受假。",
    "T42n1825_03b:0207b06": "人法皆有名為名假。問若無因果與邪見何",
    "T42n1825_03b:0207b07": "異。答有五人立無因果。一立有見人謂。實有",
    "T42n1825_03b:0207b08": "果體則不從因生。故成無因果。二外道邪見",
    "T42n1825_03b:0207b09": "言無因果。三復二乘言無因果。四大乘人言",
    "T42n1825_03b:0207b10": "無因果。外道是邪見撥無因果。故言無因果。",
    "T42n1825_03b:0207b11": "此是邪見空。二乘言無因果望大乘亦是邪",
    "T42n1825_03b:0207b12": "見空。故涅槃云。若以二乘言無布施是破戒",
    "T42n1825_03b:0207b13": "邪見。智度論云。二乘空是但空。四大乘學",
    "T42n1825_03b:0207b14": "方廣人謂無世諦因果。五諸佛菩薩言無因",
    "T42n1825_03b:0207b15": "果者。因果宛然而畢竟空。故名無所得空。所",
    "T42n1825_03b:0207b16": "以有三空異。一邪見空。二但空。三真空。今",
    "T42n1825_03b:0207b17": "破前二空令入真空故明因果空也。問令悟",
    "T42n1825_03b:0207b18": "因果空有何利。答悟因果宛然即畢竟空故",
    "T42n1825_03b:0207b19": "生如來智。雖畢竟空因果宛然。生於佛智因",
    "T42n1825_03b:0207b20": "果非因果常爾。而觀行任運純熟為自然智。",
    "T42n1825_03b:0207b21": "不從師得為無師智。既生四智入佛知見。即",
    "T42n1825_03b:0207b22": "是因果觀行轉明遂得成佛為佛果乘。論主",
    "T42n1825_03b:0207b23": "今明因果空。為釋成大乘義故也。問悟因果",
    "T42n1825_03b:0207b24": "空但生智慧。云何有功德耶。大乘具以福慧",
    "T42n1825_03b:0207b25": "為體。云何但明智慧。答既得如實悟還為眾",
    "T42n1825_03b:0207b26": "生如實說。即是般若大悲。故福慧具足名大",
    "T42n1825_03b:0207b27": "乘也。問上來已明因果空竟。今何故復說。答",
    "T42n1825_03b:0207b28": "曰自上八門廣破從因生果義。復有計無因",
    "T42n1825_03b:0207b29": "自然有果。此三一病猶未除之。是故今品次",
    "T42n1825_03b:0207c01": "破之也。問若爾應言破無因有果門。云何言",
    "T42n1825_03b:0207c02": "破因果耶。答論主欲對破破無因有果故。此",
    "T42n1825_03b:0207c03": "品雙破從因生果及無因有果。故言觀因果。",
    "T42n1825_03b:0207c04": "夫論因果不出斯二。斯二既無則因果便空。",
    "T42n1825_03b:0207c05": "又因果難明上已廣論。今次略辨故有此門",
    "T42n1825_03b:0207c06": "來。又有種種觀門。今作因果觀門以悟入實",
    "T42n1825_03b:0207c07": "相。故有此門來也。又上門破因果便備。而",
    "T42n1825_03b:0207c08": "更有此門者是泥洹法寶入有多門故也。問",
    "T42n1825_03b:0207c09": "與中論因果品何異。答彼品橫闊竪狹。廣破",
    "T42n1825_03b:0207c10": "十家因果並是破從因生果義。故言橫闊。不",
    "T42n1825_03b:0207c11": "破無因有果。故言竪狹此品略破從因生果。",
    "T42n1825_03b:0207c12": "復破無因有果。故橫狹竪闊。故異也。門亦",
    "T42n1825_03b:0207c13": "三。初長行發起。為二。一者總唱一切法空。何",
    "T42n1825_03b:0207c14": "以故下釋二義。別釋一切法空所以舉二義",
    "T42n1825_03b:0207c15": "者。上來已破因果今復論之。似如煩重故逆",
    "T42n1825_03b:0207c16": "取偈意而生起之。言二義者。一明諸法無自",
    "T42n1825_03b:0207c17": "性。此辨果不從因生。二明亦不從餘處來。此",
    "T42n1825_03b:0207c18": "正起此門明非因不生果。",
    "T42n1825_03b:0207c19": "偈為二。三句正破一句總結。正破又二。上半",
    "T42n1825_03b:0207c20": "明因內無果。次句明因外無果。文易知也。",
    "T42n1825_03b:0207c21": "長行釋二章即二。前釋三句次釋第四句。三",
    "T42n1825_03b:0207c22": "句又二。前釋上半又是果下釋第三句。若果",
    "T42n1825_03b:0207c23": "眾緣中無下釋第四句也。",
    "T42n1825_03b:0207c24": "果空故下門中第三結一切法空。",
    "T42n1825_03b:0207c25": "10 觀作者門(下末)觀作者門第十",
    "T42n1825_03b:0207c26": "所以有此門來者凡有六義。一者若就人法",
    "T42n1825_03b:0207c27": "二種無生。自上已來明法無生。此之一品釋",
    "T42n1825_03b:0207c28": "人無生。若依觀門次第應前釋人無生後釋",
    "T42n1825_03b:0207c29": "法無生。但今就本末次第。法本人末。故前破",
    "T42n1825_03b:0208a01": "其本今次破末。二者依內外次第。若破外道",
    "T42n1825_03b:0208a02": "應前破神而後破法。佛之弟子多不執神而",
    "T42n1825_03b:0208a03": "執有法故。智度論云。佛滅度後分為二分。一",
    "T42n1825_03b:0208a04": "者但信眾生空不信法空。二者信眾生空亦信",
    "T42n1825_03b:0208a05": "法空。故知佛之弟子多不執神。今此論正破",
    "T42n1825_03b:0208a06": "內學。是故前破於法後破於神。二者上諸品",
    "T42n1825_03b:0208a07": "末結云有為空故無為空。有為無為尚空。何",
    "T42n1825_03b:0208a08": "況我耶。難復以法例人而未別破人。今此一",
    "T42n1825_03b:0208a09": "章別破於人。則釋諸門中明人空義。故有此",
    "T42n1825_03b:0208a10": "門來也。三者三解脫門明義。上明二門訖今",
    "T42n1825_03b:0208a11": "第三竟論釋無作門。三門有淺深無有淺深",
    "T42n1825_03b:0208a12": "義。無淺深者一一門無病不破無理不顯。故",
    "T42n1825_03b:0208a13": "門初門後皆唱一切法空。有淺深者空門破",
    "T42n1825_03b:0208a14": "有無相門破空。此二門非有非空即中道境",
    "T42n1825_03b:0208a15": "中道觀。今門明息觀。故三門空有並亡緣觀",
    "T42n1825_03b:0208a16": "俱寂。所以論明三門也。四者此論正破內執",
    "T42n1825_03b:0208a17": "傍破外邪。自上以來正破內竟。今此一品次",
    "T42n1825_03b:0208a18": "破外邪。自在天是邪見之本。謂是造化之主",
    "T42n1825_03b:0208a19": "盛行天竺。今此一品中破造化之主名破作",
    "T42n1825_03b:0208a20": "者。故今文來也。所以是破內外者。內外並",
    "T42n1825_03b:0208a21": "障大乘。內為近障外為遠障。內為細障外為",
    "T42n1825_03b:0208a22": "麁障。又欲令外迴邪入正內轉小歸大。是菩",
    "T42n1825_03b:0208a23": "薩廣遠之意。又破內令三乘徒轍。破外使六",
    "T42n1825_03b:0208a24": "道迴宗。並入大乘俱成佛也。五者接上門來",
    "T42n1825_03b:0208a25": "者。外云。若言因與無因並不生果者。能有作",
    "T42n1825_03b:0208a26": "因之人受果之者。既有作因之人受果之者",
    "T42n1825_03b:0208a27": "則因果不無。是故前破法因果今破人因果。",
    "T42n1825_03b:0208a28": "前明法無故人無。今辨人無故法無六者三",
    "T42n1825_03b:0208a29": "世佛菩薩出世之意。為欲拔苦與樂。拔苦令",
    "T42n1825_03b:0208b01": "累無不寂。與樂使德無不圓。故成中道法身。",
    "T42n1825_03b:0208b02": "而內外同欲離苦。不識苦因故生四謬。非但",
    "T42n1825_03b:0208b03": "不得離苦反更增苦。今破四謬令識因緣苦",
    "T42n1825_03b:0208b04": "則畢竟空。一得病除。二得解苦。三得離苦。",
    "T42n1825_03b:0208b05": "故有此門來也。問解苦空有何利。答解苦是",
    "T42n1825_03b:0208b06": "因緣故不起著樂顛倒。知苦亦空不起苦倒。",
    "T42n1825_03b:0208b07": "故八倒病得消。又解苦是因緣故破凡夫著",
    "T42n1825_03b:0208b08": "三界樂。樂去苦亦除故破二乘病。故六道迴",
    "T42n1825_03b:0208b09": "宗三宗歸佛。有此大利故說此門。問與中論",
    "T42n1825_03b:0208b10": "破作者品何異。答此品乃與中論破苦品大",
    "T42n1825_03b:0208b11": "同。與作者品其義各異。",
    "T42n1825_03b:0208b12": "此門亦三。初長行發起。如文。",
    "T42n1825_03b:0208b13": "偈本為二。三句破四種作。第四句總結無苦。",
    "T42n1825_03b:0208b14": "問作者應破一切。今何故偏破苦。答如上明",
    "T42n1825_03b:0208b15": "之。四作者為因苦則是果。但苦為大患之本。",
    "T42n1825_03b:0208b16": "物競求離而不識苦。非但不能離苦。而於苦",
    "T42n1825_03b:0208b17": "中更復造苦。是故偏破苦也。四門求苦既爾。",
    "T42n1825_03b:0208b18": "四門求樂不苦不樂義並類然。問為破法四",
    "T42n1825_03b:0208b19": "作破人四作。答具破二種。若迦旃延流計有",
    "T42n1825_03b:0208b20": "法作。犢子等類具計有人法作。又內道執有",
    "T42n1825_03b:0208b21": "法四外道計有人四。今具破人法四作也。所",
    "T42n1825_03b:0208b22": "言法四者如數人謂。苦有自性則是自作。假",
    "T42n1825_03b:0208b23": "緣而生名為他作。自他共合方有苦生名為",
    "T42n1825_03b:0208b24": "共作。乃不立無因。而本來有此苦性。即是",
    "T42n1825_03b:0208b25": "無因。約成實義無明初念即有行苦。託空而",
    "T42n1825_03b:0208b26": "起爾前無因名無因作。外道四作後文自列",
    "T42n1825_03b:0208b27": "也。",
    "T42n1825_03b:0208b28": "長行有三。第一正釋偈本明苦非四作。故苦",
    "T42n1825_03b:0208b29": "是空。第二外人與論主諍經。執苦是有非是",
    "T42n1825_03b:0208c01": "辨空。第三論主答外人申佛經明是苦空。就",
    "T42n1825_03b:0208c02": "初文又二。第一正釋偈本苦非四作是故苦",
    "T42n1825_03b:0208c03": "空。二引經證明苦是空。初破四作則四為四",
    "T42n1825_03b:0208c04": "別。破自作如文。他作亦不然下第二次破他",
    "T42n1825_03b:0208c05": "作。又三。初正破。問曰下第二救義。此正是",
    "T42n1825_03b:0208c06": "攝論。謂因緣生是依他性。前有自性則分別",
    "T42n1825_03b:0208c07": "性也。言依他性者果依於因故也。答曰下第",
    "T42n1825_03b:0208c08": "三破救。就破救中又開二別。第一縱緣奪他。",
    "T42n1825_03b:0208c09": "二緣他俱奪。今是初既言眾緣云何是他耶。",
    "T42n1825_03b:0208c10": "若是他者云何名從眾緣耶。復次下第二緣",
    "T42n1825_03b:0208c11": "他俱奪。前長行次偈。長行明則此眾緣亦無",
    "T42n1825_03b:0208c12": "自性故無眾緣。既無眾緣云何有他。偈是中",
    "T42n1825_03b:0208c13": "論因緣品末有二偈結破。今是第一偈。而言",
    "T42n1825_03b:0208c14": "不自在只是無自性。故無眾緣也。自作他作",
    "T42n1825_03b:0208c15": "亦不然下破第三共作。次破無因。文處易知。",
    "T42n1825_03b:0208c16": "如經中說下第二引經證。苦非四作明苦是",
    "T42n1825_03b:0208c17": "空。前雖推義恐外不信。故引經證成。問此",
    "T42n1825_03b:0208c18": "是小乘經文大乘經耶。答引小乘經。所以引",
    "T42n1825_03b:0208c19": "小乘者凡有五義。一者若引大乘經則小乘",
    "T42n1825_03b:0208c20": "人聞不信受。故還引小乘。即須生信。二者",
    "T42n1825_03b:0208c21": "欲顯執有之徒若不信苦空則俱迷大小故引",
    "T42n1825_03b:0208c22": "小破之。三者舉小況大。小乘教中尚明法空",
    "T42n1825_03b:0208c23": "況大乘耶。四者引小乘經得內外俱破。論主",
    "T42n1825_03b:0208c24": "既破小乘。而小乘人復破外道。如射虎之譬。",
    "T42n1825_03b:0208c25": "虎正取鹿。今但射虎便取鹿。虎鹿俱弊也。五",
    "T42n1825_03b:0208c26": "者欲顯小乘經密說大也。裸形迦葉問佛等",
    "T42n1825_03b:0208c27": "者。其人修於苦行是故裸形。欲求離苦所以",
    "T42n1825_03b:0208c28": "問佛。",
    "T42n1825_03b:0208c29": "問曰下第二外人與內諍經。明佛乃破外道",
    "T42n1825_03b:0209a01": "四作無外道之苦。而實有內苦故非是空。此",
    "T42n1825_03b:0209a02": "但諍小乘經不諍大乘經。以大乘經明苦是",
    "T42n1825_03b:0209a03": "空。如云五受陰空是苦義。又云解苦無苦。是",
    "T42n1825_03b:0209a04": "故無苦而有真諦。以小乘經多說有法少說",
    "T42n1825_03b:0209a05": "空法故外人諍也。問小乘亦有明法空文何",
    "T42n1825_03b:0209a06": "故不信。答今此文明苦空義隱。但非四作不",
    "T42n1825_03b:0209a07": "似明苦是空。故外諍也。又有二種小。一信",
    "T42n1825_03b:0209a08": "法空。二不信法空。今是不信法空人諍也。就",
    "T42n1825_03b:0209a09": "問有三意。一總非論主不識經意。第二為論",
    "T42n1825_03b:0209a10": "主釋經。三總結非論主。今是初。",
    "T42n1825_03b:0209a11": "隨可度眾生故作是說第二為論主釋。前總",
    "T42n1825_03b:0209a12": "釋是裸形迦葉下第二別釋。就別破四作即",
    "T42n1825_03b:0209a13": "為四別。今前第一破苦是自作。又二。第一序",
    "T42n1825_03b:0209a14": "外道義明佛不答所以。第二正破外道。今是",
    "T42n1825_03b:0209a15": "初門。苦實非我作第二破外道義釋佛不答",
    "T42n1825_03b:0209a16": "之意。又開二別。第一作無常難。第二作無",
    "T42n1825_03b:0209a17": "解脫難。所以作二難者。作無常難明生死義",
    "T42n1825_03b:0209a18": "壞。作無解脫難涅槃義壞。此二既要故作兩",
    "T42n1825_03b:0209a19": "難。此實是龍樹作二難。寄言小乘人耳。無常",
    "T42n1825_03b:0209a20": "者我能作苦即是生因。苦是所作即從因生。",
    "T42n1825_03b:0209a21": "所生之苦既是無常。能生之我亦是無常。如",
    "T42n1825_03b:0209a22": "泥生瓶之與泥二俱無常。若我是苦因下第",
    "T42n1825_03b:0209a23": "二無解脫破。明二種我俱無解脫。一明即陰",
    "T42n1825_03b:0209a24": "我無有解脫。二明離陰我無有解脫。即陰我",
    "T42n1825_03b:0209a25": "無有解脫者即苦是我誰受解脫。故文云離",
    "T42n1825_03b:0209a26": "苦無我能作苦者。以無身故言無身者。即是",
    "T42n1825_03b:0209a27": "五陰之苦以為我身。離五陰苦無有我身。既",
    "T42n1825_03b:0209a28": "常有於我即常有五陰便常苦。云何有解脫",
    "T42n1825_03b:0209a29": "耶。若無身而能作苦者。第二破離陰我無有",
    "T42n1825_03b:0209b01": "解脫。若無身能作苦者得涅槃時無五陰身。",
    "T42n1825_03b:0209b02": "應更造苦。若爾即畢竟無有解脫。",
    "T42n1825_03b:0209b03": "他作苦亦不然第二次破他作。又開二別。初",
    "T42n1825_03b:0209b04": "破我他次破自在天他。凡論有他不出人天。",
    "T42n1825_03b:0209b05": "又此二俱是造作之本。我自造作六道之身",
    "T42n1825_03b:0209b06": "自在天造作六道身。破此二道一切造作義",
    "T42n1825_03b:0209b07": "盡。又令眾生入無作門故。顯正破造化故息",
    "T42n1825_03b:0209b08": "邪。破我他云離苦。無我誰作於苦與此人耶。",
    "T42n1825_03b:0209b09": "同中論破苦品。",
    "T42n1825_03b:0209b10": "復次下第二破自在他又二。初總牒外義釋",
    "T42n1825_03b:0209b11": "佛不答所以。而實不從自在天作下第二別",
    "T42n1825_03b:0209b12": "破自在天作。又二。初正破二總結。正破有十",
    "T42n1825_03b:0209b13": "五句。開為四章。初三句破自在天作。即是",
    "T42n1825_03b:0209b14": "破自在用義。次五句破自在即破自在體義。",
    "T42n1825_03b:0209b15": "第三六句明眾生自行所招重破自在用。第",
    "T42n1825_03b:0209b16": "四有一句。重破自在體。天有自在不出體",
    "T42n1825_03b:0209b17": "用。若破體用即自在不成。所以十五門廣破",
    "T42n1825_03b:0209b18": "自在者。佛未出世乃至于今盛行於世。亦多",
    "T42n1825_03b:0209b19": "有神驗世人信之。故廣破也。然實是大乘人",
    "T42n1825_03b:0209b20": "破。而寄小乘人者一示外邪不足破。小乘尚",
    "T42n1825_03b:0209b21": "能破。況大乘耶。二欲分大小異。小乘麁破邪",
    "T42n1825_03b:0209b22": "見破作者明麁無作門。大乘破細作明細無",
    "T42n1825_03b:0209b23": "作門。二門例爾。三示大乘人精解小乘巧破",
    "T42n1825_03b:0209b24": "外道。小乘人不能爾。四示小乘是半字法半",
    "T42n1825_03b:0209b25": "解半不解。半解者解破邪。半不解者不解因",
    "T42n1825_03b:0209b26": "緣苦是空。五示小乘是取捨義。捨外道邪苦",
    "T42n1825_03b:0209b27": "而取內道正苦。六示小乘但除樂等四倒未",
    "T42n1825_03b:0209b28": "除苦等四倒。七示小乘人但解佛顯教不解",
    "T42n1825_03b:0209b29": "密教。密教者明因緣苦即畢竟空。令此入畢",
    "T42n1825_03b:0209c01": "竟空亦成佛故也。初中有三。一破二救三破",
    "T42n1825_03b:0209c02": "救。破中有二。初父子不相似破。復次下作",
    "T42n1825_03b:0209c03": "傷慈破。問曰下第二救正通傷慈之難。答曰",
    "T42n1825_03b:0209c04": "下第三破救有二難。一者猶提捉前無慈難。",
    "T42n1825_03b:0209c05": "父有大慈子不識恩終自與樂。而自在不爾。",
    "T42n1825_03b:0209c06": "亦應但供養下作報恩不勉苦難。若言不識",
    "T42n1825_03b:0209c07": "恩故與苦者。今報恩供養則應得樂。不須修",
    "T42n1825_03b:0209c08": "福。",
    "T42n1825_03b:0209c09": "復次下第二五句破自在體。初句明有所須。",
    "T42n1825_03b:0209c10": "故不自在破。復次下以果徵因破。眾生之果",
    "T42n1825_03b:0209c11": "既由自在。自在之因應更有所從。反覆結之。",
    "T42n1825_03b:0209c12": "復次下不能無障礙破。復次下第四責住處",
    "T42n1825_03b:0209c13": "破。復次下第五從他不自在破。此意明自在",
    "T42n1825_03b:0209c14": "先行苦行供養於他。從求願即不自在。復次",
    "T42n1825_03b:0209c15": "下第三段六句重破自在用。與前破用異者。",
    "T42n1825_03b:0209c16": "前直破自在用。今舉眾生業行所招以破自",
    "T42n1825_03b:0209c17": "在。是故有異。第一復次就不定門破。第二",
    "T42n1825_03b:0209c18": "復次無罪福破。第三復次就憎愛門破。第四",
    "T42n1825_03b:0209c19": "復次就苦樂門破。第五復次就無作門破。第",
    "T42n1825_03b:0209c20": "六復次就自在門破。",
    "T42n1825_03b:0209c21": "復次下第四段一句。重破自在體就因無因",
    "T42n1825_03b:0209c22": "門破。",
    "T42n1825_03b:0209c23": "如是等種種因緣第二段結破。",
    "T42n1825_03b:0209c24": "共作亦不然下破第三句。眾因緣和合生果",
    "T42n1825_03b:0209c25": "下。破第四無因句。",
    "T42n1825_03b:0209c26": "是故此經下第三大段結非論主。答曰下品",
    "T42n1825_03b:0209c27": "第三申經以破於外。此中明二種空。一者空",
    "T42n1825_03b:0209c28": "無四種邪見故名為空。此大小乘人同得此",
    "T42n1825_03b:0209c29": "空。說苦從因緣生下。明因緣苦即畢竟空。唯",
    "T42n1825_03b:0210a01": "大乘得此空。小乘人不得。正是申經意。如淨",
    "T42n1825_03b:0210a02": "名云。五受陰洞達空是苦義。即今文是矣。",
    "T42n1825_03b:0210a03": "如苦空下門中第三總結一切法空。",
    "T42n1825_03b:0210a04": "11 觀三時門(下末)觀三時門第十一",
    "T42n1825_03b:0210a05": "問九門破法。第十洗人。人法並除。又九門破",
    "T42n1825_03b:0210a06": "內第十門破外。內外俱泯。何故更有此門。答",
    "T42n1825_03b:0210a07": "所以有此門來者凡有三義。一者凡因果有",
    "T42n1825_03b:0210a08": "三。一者前因後果。二因果一時。三果前因",
    "T42n1825_03b:0210a09": "後。自上十門已破二事。今次破第三果前因",
    "T42n1825_03b:0210a10": "後。故有此門來。問誰計果前因後。答此義亦",
    "T42n1825_03b:0210a11": "有所由。如須達始欲造因天宮已現。難陀猶",
    "T42n1825_03b:0210a12": "未持犯而苦樂果報已彰。惑者既聞佛經作",
    "T42n1825_03b:0210a13": "如是說。便謂因前有於果後修因取之。又如",
    "T42n1825_03b:0210a14": "前有屋法然後備於柱梁。又如本有佛果而",
    "T42n1825_03b:0210a15": "修因取之。是故計前果後有因。又聞論主上",
    "T42n1825_03b:0210a16": "破前因後果及因果一時。便謂論主應執前",
    "T42n1825_03b:0210a17": "果後因。所以然者。夫論因果不出此三。既破",
    "T42n1825_03b:0210a18": "於二必當論主存一。是故立也。二者自上十",
    "T42n1825_03b:0210a19": "門雖破人破法總名破法。今此一品次破於",
    "T42n1825_03b:0210a20": "時明若法若時皆畢竟空。故說此品。三者自",
    "T42n1825_03b:0210a21": "上十門已破所破。此一門次破能破。破所破",
    "T42n1825_03b:0210a22": "明緣盡於觀。破能破明觀盡於緣。今悟不觀",
    "T42n1825_03b:0210a23": "不緣內外並冥。緣觀俱寂。則具足大乘。便登",
    "T42n1825_03b:0210a24": "佛地故有此門來。",
    "T42n1825_03b:0210a25": "此門亦三。初長行發起為二。前總牒一切法",
    "T42n1825_03b:0210a26": "空。何以故下略釋一切法空。因則是因。果名",
    "T42n1825_03b:0210a27": "有因者以果必從因故名有因。又果更與果",
    "T42n1825_03b:0210a28": "作因故名有因。問若爾因必生果。應詺因為",
    "T42n1825_03b:0210a29": "有果。答亦得爾也。但互現說耳。又不倒者果",
    "T42n1825_03b:0210b01": "必從於因。故果名有因。當因時猶未有果。又",
    "T42n1825_03b:0210b02": "或可。因差而不得果。故因不名有果。",
    "T42n1825_03b:0210b03": "偈本為二。上半牒總明不成。下半結破無果。",
    "T42n1825_03b:0210b04": "長行為五。一破三時因果以釋偈本。二外過",
    "T42n1825_03b:0210b05": "於內。三內自免過。四外更立法。五內破外",
    "T42n1825_03b:0210b06": "立。初又二。前釋上半次釋下半。釋上半破",
    "T42n1825_03b:0210b07": "三時因果。即三。今初破第一前因後果。此破",
    "T42n1825_03b:0210b08": "數論及大乘人未有果時前已有因。破意云。",
    "T42n1825_03b:0210b09": "本以果故名之為因。果若未起與誰為因。他",
    "T42n1825_03b:0210b10": "救云。現因與當果為因。今問當果已異空已",
    "T42n1825_03b:0210b11": "出有。即是現因現果。不名為當。若未出空",
    "T42n1825_03b:0210b12": "未入有。即是畢竟無果。與誰為因。若前有因",
    "T42n1825_03b:0210b13": "後因者破第二前果後因。破意云。前已有果",
    "T42n1825_03b:0210b14": "何用為因。若因有因一時下次破第三因果",
    "T42n1825_03b:0210b15": "一時。夫論因果能生為因從生為果。從生之",
    "T42n1825_03b:0210b16": "義即是無體。能生之義即有體。若法一時有",
    "T42n1825_03b:0210b17": "即俱有。無俱無。俱無唯有可生而無能生。俱",
    "T42n1825_03b:0210b18": "有唯有能生無有可生。是故一時無因果義。",
    "T42n1825_03b:0210b19": "此破數人大小相生一時因果。亦破成實。無",
    "T42n1825_03b:0210b20": "明初念同時因果五陰成人四微成柱。亦是",
    "T42n1825_03b:0210b21": "一時。入此門破。是故三時因果下總結釋下",
    "T42n1825_03b:0210b22": "半。",
    "T42n1825_03b:0210b23": "問曰下第二外過於內。有此破者凡四義。一",
    "T42n1825_03b:0210b24": "者遠從上十門生。外謂。論主用一空觀以破",
    "T42n1825_03b:0210b25": "諸法。是故外人欲破此觀。二者即從三時門",
    "T42n1825_03b:0210b26": "生。外人既見論主破三時因果。便迴此破以",
    "T42n1825_03b:0210b27": "破於內。三者論主假作外問欲令所破心淨。",
    "T42n1825_03b:0210b28": "故破能破。若有能破即所破不除。今欲除所",
    "T42n1825_03b:0210b29": "破故破能破。四者上來破立即是單空。今次",
    "T42n1825_03b:0210c01": "破破明空病亦空。三門破破即為三別。前有",
    "T42n1825_03b:0210c02": "能破有二種過。一無待過。二自破過。既無所",
    "T42n1825_03b:0210c03": "破而有於破。當知此破自破能破。若前有可",
    "T42n1825_03b:0210c04": "破亦有二過。一者無待過。二不可破過。既",
    "T42n1825_03b:0210c05": "前有可破即可破已成。故不可破。若破所破",
    "T42n1825_03b:0210c06": "一時亦有二過。一者俱無過。既一時能破破",
    "T42n1825_03b:0210c07": "可破令無所破。所破破能破亦令能破無也。",
    "T42n1825_03b:0210c08": "二假令俱有能所失相待過。",
    "T42n1825_03b:0210c09": "答曰下第三內自免過。又開二別。一推過還",
    "T42n1825_03b:0210c10": "外。二正自免過。推過還外者。汝上來有立此",
    "T42n1825_03b:0210c11": "是汝立。覓之無從。今謂有於破此是汝破。汝",
    "T42n1825_03b:0210c12": "自撿之不得。若破若立並出汝心。非關我也。",
    "T42n1825_03b:0210c13": "又今過甚前。上但立義而不破立。今立於破",
    "T42n1825_03b:0210c14": "復自破破。又推過與我。三種因緣故過甚前",
    "T42n1825_03b:0210c15": "也。又汝立於立則受他破。今立於破即著自",
    "T42n1825_03b:0210c16": "破亦著他破。問論主何故示破立皆有過。答",
    "T42n1825_03b:0210c17": "立破立皆是有所依住有所得心。有所得心",
    "T42n1825_03b:0210c18": "尚不成問答。云何欲求道耶。問云何不成問",
    "T42n1825_03b:0210c19": "答。釋云有所立故不成答。立於破故不成問",
    "T42n1825_03b:0210c20": "也。又立於破立是有所得。有所得雖行萬行",
    "T42n1825_03b:0210c21": "不動。不出不成乘義。今正欲釋大乘行無所",
    "T42n1825_03b:0210c22": "得萬行能動能出。以不立破立心無所得。順",
    "T42n1825_03b:0210c23": "此無所得觀得於順忍為動。無所得現前得",
    "T42n1825_03b:0210c24": "無生忍為出也。若諸法空下第二內自免過。",
    "T42n1825_03b:0210c25": "明我正辨諸法空非但辨於立空亦辨破空。",
    "T42n1825_03b:0210c26": "汝今破破助我明空。故無過也。又我不立破",
    "T42n1825_03b:0210c27": "汝亦不立破。而汝忽破於破此是虛破。竟不",
    "T42n1825_03b:0210c28": "關我義也。",
    "T42n1825_03b:0210c29": "問曰下第四外更立法。所以更立法者。有得",
    "T42n1825_03b:0211a01": "之流不能心無依著。初立於法立既不成更",
    "T42n1825_03b:0211a02": "立於破。破既不成今還復立。是故凡夫猶如",
    "T42n1825_03b:0211a03": "獼猴捨一取一。問外人云何通論主三難。答",
    "T42n1825_03b:0211a04": "外人不解通。但據眼現見三事以立三法耳。",
    "T42n1825_03b:0211a05": "就文為二。初別立三時因果。即三別。前因後",
    "T42n1825_03b:0211a06": "果如陶師作瓶。前有陶師然後作瓶。故陶師",
    "T42n1825_03b:0211a07": "為因以瓶為果。亦有後時因如因弟子有師。",
    "T42n1825_03b:0211a08": "其人師為果弟子為因。師學業成就故是果。",
    "T42n1825_03b:0211a09": "弟子未成就故名因。前有師果後弟子來就",
    "T42n1825_03b:0211a10": "師學。故果在前而因在後。問文云後識知是",
    "T42n1825_03b:0211a11": "弟子。此言何謂。答由師果乃識弟子因。如他",
    "T42n1825_03b:0211a12": "問云。是誰弟子。答云某甲弟子。是故因師",
    "T42n1825_03b:0211a13": "乃識弟子。弟子居後而師果在前。亦有一時",
    "T42n1825_03b:0211a14": "因如燈與明。寸炎為燈滿室為明。實一時有",
    "T42n1825_03b:0211a15": "要而因燈有明故名一時因。若說前因下第",
    "T42n1825_03b:0211a16": "二結非論主。",
    "T42n1825_03b:0211a17": "答曰下第五破立破。三句即三餘二易知。若",
    "T42n1825_03b:0211a18": "說一時如燈明亦同是疑因者。有人言。外不",
    "T42n1825_03b:0211a19": "解一時因即不解前後因不異。於此三種因",
    "T42n1825_03b:0211a20": "中同皆生疑。故言同疑因。有人言。外實前疑",
    "T42n1825_03b:0211a21": "明於燈不能作因。而強立燈與明為因。論主",
    "T42n1825_03b:0211a22": "責之還同前疑名同疑因。又品初已破一時。",
    "T42n1825_03b:0211a23": "而外更引燈明證一時。還同初疑。依文釋者",
    "T42n1825_03b:0211a24": "燈之與明一時而有。外謂燈為明因明非燈",
    "T42n1825_03b:0211a25": "因。今責。既一時有。明若非燈因燈亦非明",
    "T42n1825_03b:0211a26": "因。二種之因同皆生疑故名同疑因。問大小",
    "T42n1825_03b:0211a27": "內外一切因果不出三時。論主並破即應無",
    "T42n1825_03b:0211a28": "因果耶。答三種因果皆出佛經。並是如來適",
    "T42n1825_03b:0211a29": "化之說。一切諸法無決定性。佛有無量方便",
    "T42n1825_03b:0211b01": "而為利人顯道。但學人封執定性。故論主並",
    "T42n1825_03b:0211b02": "須破之。然後無方可適時而用。今明第一義",
    "T42n1825_03b:0211b03": "故三種無。世諦假名三種並用。又一切義有",
    "T42n1825_03b:0211b04": "三門。一者一切皆破。以執封故。二者一切",
    "T42n1825_03b:0211b05": "皆用。顯道利物故。如思益云一切法正一切",
    "T42n1825_03b:0211b06": "法邪。三者於一時前後中隨時取捨隨義廢",
    "T42n1825_03b:0211b07": "立。此通明三論意。非局此門也。",
    "T42n1825_03b:0211b08": "如是因緣下第三總結齊法。",
    "T42n1825_03b:0211b09": "12 觀生門(下末)觀生門第十二",
    "T42n1825_03b:0211b10": "所以有此門來者凡有六義。一者自上十一",
    "T42n1825_03b:0211b11": "門破異法之生。今此一門破即法之生。如婆",
    "T42n1825_03b:0211b12": "沙云。即法沙門部明生法即五陰即三聚。是",
    "T42n1825_03b:0211b13": "故有此門來。二者自上以來破於生相。今此",
    "T42n1825_03b:0211b14": "一門次破法體。何以知然。文云生果則不生。",
    "T42n1825_03b:0211b15": "故知破法體也。三者上來十一門明能破所",
    "T42n1825_03b:0211b16": "破俱不可得。則是無生。外人便謂。生病既滅",
    "T42n1825_03b:0211b17": "無生觀生。如諸法不生故般若生。今復破除",
    "T42n1825_03b:0211b18": "此生。故有今門來也。四者總收諸法結入畢",
    "T42n1825_03b:0211b19": "竟無生門。是故最後觀於生也。五者無生有",
    "T42n1825_03b:0211b20": "種種門。上來以示十一種門。今復說三時門。",
    "T42n1825_03b:0211b21": "故有此門來也。六者無生門有淺深不同。智",
    "T42n1825_03b:0211b22": "度論云。何為無生忍。謂一切法不生不滅。非",
    "T42n1825_03b:0211b23": "不生非不滅。不共非不共。是名無生忍。既",
    "T42n1825_03b:0211b24": "絕四句方是無生。則四句皆是生。上來但對",
    "T42n1825_03b:0211b25": "生辨無生。今破一切生故有此門來。",
    "T42n1825_03b:0211b26": "門亦三。長行為二。初總結辨一切法空。何以",
    "T42n1825_03b:0211b27": "故下釋一切法空。復開為二。初總明三時不",
    "T42n1825_03b:0211b28": "可得。今生已下別明三時不可得。",
    "T42n1825_03b:0211b29": "偈為二。上半就已未門明無生。下半就生時",
    "T42n1825_03b:0211c01": "門明無生。",
    "T42n1825_03b:0211c02": "長行為三。一總明三時生。二別破三時生。三",
    "T42n1825_03b:0211c03": "總結三時無生。生名果起出者此可擬二義。",
    "T42n1825_03b:0211c04": "一者因法體生故標於果。二者破即法辨生",
    "T42n1825_03b:0211c05": "異。上離法有生故目果也。問起與出何異。答",
    "T42n1825_03b:0211c06": "起論果體起也。出辨從因出也。又入有為起",
    "T42n1825_03b:0211c07": "出空為出。",
    "T42n1825_03b:0211c08": "是中生果不生者此第二別破三時生。則為",
    "T42n1825_03b:0211c09": "三。別破已生生中又三。謂標釋結。就別釋中",
    "T42n1825_03b:0211c10": "又三。一無窮破。二不定破。三理奪破。就無",
    "T42n1825_03b:0211c11": "窮破中為四。初標無窮之過。若生生已下第",
    "T42n1825_03b:0211c12": "二正作無窮義明一物無窮過生。故名無窮。",
    "T42n1825_03b:0211c13": "而至四生者欲成無窮過故也。如初生已有",
    "T42n1825_03b:0211c14": "第二生此第三釋成無窮也。此是從本推末。",
    "T42n1825_03b:0211c15": "初生既是已生而生。則第二生是已生而生。",
    "T42n1825_03b:0211c16": "故名無窮。是事不然下第四總結。唯有一物",
    "T42n1825_03b:0211c17": "則但應一生。云何一物有無窮生。若無窮生",
    "T42n1825_03b:0211c18": "則應有無窮物。又若一物有無窮生則無窮",
    "T42n1825_03b:0211c19": "物應是一生。復次若謂下第二取意不定破。",
    "T42n1825_03b:0211c20": "又四。一取外意。二總非。三釋非。四結不定。",
    "T42n1825_03b:0211c21": "取外意者救上無窮過也。我初生未曾經生。",
    "T42n1825_03b:0211c22": "今始生故名生已生。只據未生者始生名生",
    "T42n1825_03b:0211c23": "已生。非是生已更復生。是故無無窮過。而言",
    "T42n1825_03b:0211c24": "所用生生是生不生而生者。以後生因初生",
    "T42n1825_03b:0211c25": "而起故初生是後生所用。故名所用生生。是",
    "T42n1825_03b:0211c26": "生不生而生者。牒初所用生本來未生而今",
    "T42n1825_03b:0211c27": "生故名不生而生。是事不然下總非。何以故",
    "T42n1825_03b:0211c28": "下釋非。初生不生而生第二生是生已而生。",
    "T42n1825_03b:0211c29": "汝一言之中含不定之過也。又詳論二復次",
    "T42n1825_03b:0212a01": "破其生已生之言。所以然者。外人生已生含",
    "T42n1825_03b:0212a02": "二事。一者生已。二者更生。若言更生即招無",
    "T42n1825_03b:0212a03": "窮之過。若言生已則墮未生之失。故有二破。",
    "T42n1825_03b:0212a04": "如作已下第三理奪。若避不定執定生已生",
    "T42n1825_03b:0212a05": "即墮無窮過。是故生法不生第三總結也。",
    "T42n1825_03b:0212a06": "不生法亦不生下第二破不生生。為三。初破",
    "T42n1825_03b:0212a07": "次救第三破救。初有三。一破不與生合。即謂",
    "T42n1825_03b:0212a08": "以因徵果破。既未與生緣合果云何生耶。第",
    "T42n1825_03b:0212a09": "二依名亂並破。若不生即是生。不食應是食。",
    "T42n1825_03b:0212a10": "如此一切亂。第三有一切不生生過。又三。初",
    "T42n1825_03b:0212a11": "破大乘謂凡夫未生菩提。即今應現生。次破",
    "T42n1825_03b:0212a12": "小乘。既云不生生應不壞者是壞。第三破世",
    "T42n1825_03b:0212a13": "間。若不生者得生無角應生角。三破中初一",
    "T42n1825_03b:0212a14": "令當生者現生。後二不應生者生也。救中為",
    "T42n1825_03b:0212a15": "二。初正義宗。次答論主難。正義宗云。我言",
    "T42n1825_03b:0212a16": "不生生者。本未生假緣合故生名不生生。不",
    "T42n1825_03b:0212a17": "言未生即是生。即以此通前二難。可得有未",
    "T42n1825_03b:0212a18": "生令生。復何謂猶有不食即是食耶。非一切",
    "T42n1825_03b:0212a19": "不生而生此正答論主第三難。第三難中有",
    "T42n1825_03b:0212a20": "三難。初難已入正宗中答之。凡夫菩提緣合",
    "T42n1825_03b:0212a21": "即便生。未會則不生也。不壞法羅漢及馬角。",
    "T42n1825_03b:0212a22": "無生緣會故不得生也。答曰下第三縱未生",
    "T42n1825_03b:0212a23": "生更以三門責之易知。",
    "T42n1825_03b:0212a24": "破生時生中有四破。一理奪破。二無體破。三",
    "T42n1825_03b:0212a25": "二體破。四無依破。理奪破者無有生時。生",
    "T42n1825_03b:0212a26": "既墮已未已未前已說過也。無體已下三破",
    "T42n1825_03b:0212a27": "並是縱關。縱有生時便有三過。無體者由生",
    "T42n1825_03b:0212a28": "有時。時則無體無體則無時。生何所賴耶。二",
    "T42n1825_03b:0212a29": "體破者。若時有體則墮二生。一以生為時體。",
    "T42n1825_03b:0212b01": "二賴時而生。便有二生。故名二體也。四無依",
    "T42n1825_03b:0212b02": "破者。若避二生謂不以生為時體但有賴時",
    "T42n1825_03b:0212b03": "生者便墮無依。無依者既不以生為時體。時",
    "T42n1825_03b:0212b04": "無所依。無所依則無時生。何所賴。全同中",
    "T42n1825_03b:0212b05": "論三相品。又同去來品。文處易知。",
    "T42n1825_03b:0212b06": "如是生不生下第三總結例萬法。",
    "T42n1825_03b:0212b07": "是故當知下。論第三大段總結論意明無生",
    "T42n1825_03b:0212b08": "畢竟空即是諸佛行處。為令眾生至佛所至",
    "T42n1825_03b:0212b09": "也。",
    "T42n1825_03b:0212b10": "十二門論疏卷下之末終"
}