{
    "T19n0997_003:0534c02": "守護國界主陀羅尼經卷第三",
    "T19n0997_003:0534c04": "罽賓國三藏沙門般若共牟尼室利譯",
    "T19n0997_003:0534c05": "陀羅尼品第二之三",
    "T19n0997_003:0534c06": "復次善男子。何等名為海印陀羅尼門。善男",
    "T19n0997_003:0534c07": "子如大海水印現一切。謂四天下所有色相。",
    "T19n0997_003:0534c08": "或眾生色相或非眾生色相。山澤原阜樹木",
    "T19n0997_003:0534c09": "叢林。藥草百穀。日月星辰摩尼雲電。村營聚",
    "T19n0997_003:0534c10": "落城邑王都。及與諸天男女宮殿。一切資具",
    "T19n0997_003:0534c11": "香林池沼。渠河泉流綺麗嚴飾。如是等類上",
    "T19n0997_003:0534c12": "中下品一切色相。於大海中平等印現。故說",
    "T19n0997_003:0534c13": "大海為第一印。最勝妙印希奇殊特無等無",
    "T19n0997_003:0534c14": "過。菩薩摩訶薩亦復如是。住此海印甚深三",
    "T19n0997_003:0534c15": "昧。得與一切眾生身平等印。得與眾生語平",
    "T19n0997_003:0534c16": "等印。得與眾生心平等印。十方世界諸佛語",
    "T19n0997_003:0534c17": "業轉妙法輪。菩薩皆從海印所流。於口門中",
    "T19n0997_003:0534c18": "平等演說。隨有所說皆與諸佛法印無違亦",
    "T19n0997_003:0534c19": "無疑惑。能令法界一切眾生皆悉悟解故。說",
    "T19n0997_003:0534c20": "此印諸印中上。所謂婀(上短)字印者。以一切",
    "T19n0997_003:0534c21": "法性無生故。囉字印者。以一切法無染著故。",
    "T19n0997_003:0534c22": "跛字印者。勝義諦門不可得故。者字印者眼",
    "T19n0997_003:0534c23": "及諸行皆清淨故。娜字印者。名色性相不可",
    "T19n0997_003:0534c24": "得故。攞字印者。愛支因緣連續不斷皆不現",
    "T19n0997_003:0534c25": "故。拏(上聲)字印者。悟入清淨十力門故。摩字",
    "T19n0997_003:0534c26": "印者。力及菩提分皆清淨故。拏(上重)字。印",
    "T19n0997_003:0534c27": "者離諸怨敵及憂惱故灑字。印者六通圓滿",
    "T19n0997_003:0534c28": "無罣礙故嚩字印者。不二之道言語斷故多",
    "T19n0997_003:0534c29": "(上聲)字印者。悟一切法真實義故也字印者。稱",
    "T19n0997_003:0535a01": "如實理而演說故瑟吒(二合)字印者。制伏任持",
    "T19n0997_003:0535a02": "不可得故迦(上)字印者。遠離世論無作者故",
    "T19n0997_003:0535a03": "娑(上)字印者。悟四真諦皆平等故莽(輕呼)字印",
    "T19n0997_003:0535a04": "者。悟一切法清淨道故誐字印者。入甚深法",
    "T19n0997_003:0535a05": "無行取故娑他(上二合)字印者。顯云勢力不可",
    "T19n0997_003:0535a06": "得故惹字印者。超過老死能所生故濕嚩(二合)",
    "T19n0997_003:0535a07": "字印者。煩惱所行皆遠離故馱字印者。法界",
    "T19n0997_003:0535a08": "體性不雜亂故捨字印者。入深止觀皆滿足",
    "T19n0997_003:0535a09": "故佉字印者。悟如虛空無盡法故乞叉(二合)字",
    "T19n0997_003:0535a10": "印者。入於盡智無生智故娑(上)多也阿(四合)字",
    "T19n0997_003:0535a11": "印者。遠離昏沈懈怠障故枳穰(二合)字印者。一",
    "T19n0997_003:0535a12": "切眾生智慧體故賀字印者。摧惡進善體皆",
    "T19n0997_003:0535a13": "離故婆(上)字印者。慣習觀察覺悟體故者車",
    "T19n0997_003:0535a14": "(上二合)字印者。遠離貪瞋癡覆性故娑莽(二合)",
    "T19n0997_003:0535a15": "字印者。念不散動無忘失故訶婆(上二合)字印",
    "T19n0997_003:0535a16": "者。可以呼召請命體故。哆娑(二合)字印者。勇",
    "T19n0997_003:0535a17": "猛驅逐諸惑體故伽(上)字印者。散滅重雲無",
    "T19n0997_003:0535a18": "明翳故姹字印者。積集諸行窮盡體故波羅",
    "T19n0997_003:0535a19": "(二合)字印者。隨順最勝寂照體故頗字印者。周",
    "T19n0997_003:0535a20": "遍圓滿果報體故娑迦(上二合)字印者。悟解一",
    "T19n0997_003:0535a21": "切蘊聚體故也娑(上二合)字印者。能除老死一",
    "T19n0997_003:0535a22": "切病故室者(二合)字印者。現前覺悟未曾有",
    "T19n0997_003:0535a23": "故吒(上)字印者。斷生死道得涅槃故瑟姹(二",
    "T19n0997_003:0535a24": "合)字印者。悟解無邊無盡體故。善男子菩薩",
    "T19n0997_003:0535a25": "以如是等種種法相。分別演說諸字印門。善",
    "T19n0997_003:0535a26": "男子是名深入海印三昧陀羅尼門。",
    "T19n0997_003:0535a27": "復次善男子。云何名為蓮華莊嚴陀羅尼門。",
    "T19n0997_003:0535a28": "善男子菩薩住此陀羅尼門。隨彼無量大會",
    "T19n0997_003:0535a29": "之中說妙法時。即有廣大妙蓮花座涌現其",
    "T19n0997_003:0535b01": "前。種種色相殊妙莊嚴。其有見者情無厭足。",
    "T19n0997_003:0535b02": "此座纔現。身便安處。即於空中雨眾寶花。種",
    "T19n0997_003:0535b03": "種花中出種種聲。種種聲中說種種法。所謂",
    "T19n0997_003:0535b04": "或甚深無量法。或說善巧名句法。或說種種",
    "T19n0997_003:0535b05": "諸譬喻門。如是或說脩多羅祇夜。和伽羅",
    "T19n0997_003:0535b06": "那。伽他搵陀那。尼陀那本事。本生方廣。希",
    "T19n0997_003:0535b07": "法優波提舍。說如是等十二分教及種種門。",
    "T19n0997_003:0535b08": "皆為斷除一切眾生諸煩惱故。而菩薩心安",
    "T19n0997_003:0535b09": "住大捨。寂然正受即能等引。如是音聲說法",
    "T19n0997_003:0535b10": "不斷。滅眾生苦作諸佛事。又於菩薩遍身毛",
    "T19n0997_003:0535b11": "孔出種種光。一一光中出生種種妙寶蓮華。",
    "T19n0997_003:0535b12": "一一花上有一菩薩。遍往十方無量無邊諸",
    "T19n0997_003:0535b13": "世界中而作佛事。是為初入蓮華莊嚴陀羅",
    "T19n0997_003:0535b14": "尼門。若廣說者不可窮盡。復次善男子。云何",
    "T19n0997_003:0535b15": "名為能入無著陀羅尼門。善男子菩薩住此",
    "T19n0997_003:0535b16": "陀羅尼門。於一法門心無所著。如是若二若",
    "T19n0997_003:0535b17": "三。若十若百若千若百千若俱胝若那由他。",
    "T19n0997_003:0535b18": "乃至阿僧祇無量無邊。無等不可數不可稱",
    "T19n0997_003:0535b19": "不可思不可量不可說法門。皆心平等而無",
    "T19n0997_003:0535b20": "所著。或恒河沙法門。亦皆平等心無所著。如",
    "T19n0997_003:0535b21": "是閻浮提微塵數法門。四天下微塵數法門。",
    "T19n0997_003:0535b22": "三千大千世界微塵數法門亦無所著。若一",
    "T19n0997_003:0535b23": "佛剎若十佛剎。若百若千若恒河沙佛剎微",
    "T19n0997_003:0535b24": "塵數法門。乃至一切佛剎微塵數法門。亦皆",
    "T19n0997_003:0535b25": "平等心無所著。若說一門攝如上說一切佛",
    "T19n0997_003:0535b26": "剎塵數法門。皆入一門一時演說。如於一門。",
    "T19n0997_003:0535b27": "若二若三乃至無量無邊法門亦皆如是。一",
    "T19n0997_003:0535b28": "一門中攝一切門一時演說。如是說時心無",
    "T19n0997_003:0535b29": "所著亦無所住。利益安樂一切眾生。其義深",
    "T19n0997_003:0535c01": "遠稱如實理。次第無亂文義具足。善男子是",
    "T19n0997_003:0535c02": "名能入無著陀羅尼門。",
    "T19n0997_003:0535c03": "復次善男子。云何名為漸漸深入四無礙智",
    "T19n0997_003:0535c04": "陀羅尼門。善男子若諸菩薩安住於此陀羅",
    "T19n0997_003:0535c05": "尼門。得微細差別法門無盡智。得微細甚深",
    "T19n0997_003:0535c06": "義門無盡智。得微細詞門無盡智。得微細",
    "T19n0997_003:0535c07": "無邊辯門無盡智。得是智故。東方所有一切",
    "T19n0997_003:0535c08": "眾生同一道場。各隨類音善巧方便而問其",
    "T19n0997_003:0535c09": "法。南方所有一切眾生同一道場。各隨類音",
    "T19n0997_003:0535c10": "善巧便而問其義。西方所有一切眾生同",
    "T19n0997_003:0535c11": "一道場。各隨類音善巧方便而問其詞。北方",
    "T19n0997_003:0535c12": "所有一切眾生同一道場。各隨類音善巧方",
    "T19n0997_003:0535c13": "便而問其辯。如是四方一切眾生。一時發問",
    "T19n0997_003:0535c14": "種種法門。菩薩一念悉能領受。心無錯亂明",
    "T19n0997_003:0535c15": "記無失。於一語業出種種音。一一音聲說一",
    "T19n0997_003:0535c16": "切法。隨諸眾生種類不同所樂各異。皆得領",
    "T19n0997_003:0535c17": "解踊躍歡喜心願滿足。善男子是為菩薩漸",
    "T19n0997_003:0535c18": "漸深入四無礙智陀羅尼門。",
    "T19n0997_003:0535c19": "復次善男子。云何名為諸佛護持莊嚴陀羅",
    "T19n0997_003:0535c20": "尼門。善男子菩薩得此陀羅尼故。於大會中",
    "T19n0997_003:0535c21": "處大法座。於其肉髻最處中心頂骨交際。忽",
    "T19n0997_003:0535c22": "現如來身鎔金色相好莊嚴。而以右手摩菩",
    "T19n0997_003:0535c23": "薩頂。即時菩薩便得色身相好莊嚴具足圓",
    "T19n0997_003:0535c24": "滿與佛平等。又得如來語業莊嚴具足圓滿。",
    "T19n0997_003:0535c25": "又得如來意業莊嚴具足圓滿。得如是等種",
    "T19n0997_003:0535c26": "種佛法具足圓滿。既得是已。隨此大會一切",
    "T19n0997_003:0535c27": "眾生心界不同欲樂差別。所疑有異說種種",
    "T19n0997_003:0535c28": "法。或一日夜或二或三。半月一月一年百年。",
    "T19n0997_003:0535c29": "或百千年。隨其心樂久近多少。常說妙法無",
    "T19n0997_003:0536a01": "有窮盡。如是說時不飲不食。不羸不瘦身心",
    "T19n0997_003:0536a02": "無倦。以是如來威德護持難思力故。菩薩又",
    "T19n0997_003:0536a03": "得四種大智。云何為四。所謂微細了知眾生",
    "T19n0997_003:0536a04": "心行各差別智。微細分別一切諸法無窮盡",
    "T19n0997_003:0536a05": "智。善能分別三乘修行諸次第智。具足圓滿",
    "T19n0997_003:0536a06": "隨順堪任演說法智。善男子是名略說諸佛",
    "T19n0997_003:0536a07": "護持莊嚴陀羅尼門。若廣說者無量無邊等",
    "T19n0997_003:0536a08": "虛空界無有窮盡。與如來等皆為利益諸眾",
    "T19n0997_003:0536a09": "生故。善男子是為八種陀羅尼門。若有菩薩",
    "T19n0997_003:0536a10": "安住此八陀羅尼門。則能總持一切如來及",
    "T19n0997_003:0536a11": "諸菩薩所說妙法。令諸菩薩辯才無盡。一切",
    "T19n0997_003:0536a12": "眾生若有聞者。愛樂歡喜情無厭足。爾時一",
    "T19n0997_003:0536a13": "切法自在王菩薩。聞此法已心懷踊躍。以偈",
    "T19n0997_003:0536a14": "讚曰。",
    "T19n0997_003:0536a15": "　善逝說八總持法　　決定令得微妙乘",
    "T19n0997_003:0536a16": "　演百千億脩多羅　　於義及文無所著",
    "T19n0997_003:0536a17": "　大聲清淨無邊際　　百千無量剎皆聞",
    "T19n0997_003:0536a18": "　能成眾生寂靜心　　是名大聲清淨義",
    "T19n0997_003:0536a19": "　一字演說一切法　　多劫無有窮盡時",
    "T19n0997_003:0536a20": "　一一字門亦復然　　此住寶篋真言地",
    "T19n0997_003:0536a21": "　遠離諸邊得清淨　　平等無著同如來",
    "T19n0997_003:0536a22": "　剎那正念煩惱除　　是名法義漩澓處",
    "T19n0997_003:0536a23": "　四天下中諸色相　　大海印現並無遺",
    "T19n0997_003:0536a24": "　說此無思無盡門　　是名海印真言德",
    "T19n0997_003:0536a25": "　具大人相處大眾　　坐蓮華座雨天花",
    "T19n0997_003:0536a26": "　花演俱胝妙法門　　蓮華莊嚴總持用",
    "T19n0997_003:0536a27": "　入一句法無所著　　億剎微塵句亦然",
    "T19n0997_003:0536a28": "　句句演暢難思門　　無著總持皆自在",
    "T19n0997_003:0536a29": "　具足法義及詞辯　　四方眾生齊啟疑",
    "T19n0997_003:0536b01": "　自他疑網皆斷除　　此是四辯總持力",
    "T19n0997_003:0536b02": "　菩薩昇於大法座　　頂上現佛如金山",
    "T19n0997_003:0536b03": "　即舒右手相端嚴　　殷重摩於菩薩頂",
    "T19n0997_003:0536b04": "　獲微妙辯同於佛　　此名護念佛莊嚴",
    "T19n0997_003:0536b05": "　得入最勝總持門　　便獲難思無盡德",
    "T19n0997_003:0536b06": "　如蓮不染於三界　　五塵不動等須彌",
    "T19n0997_003:0536b07": "　得此最勝陀羅尼　　無等智超三界轉",
    "T19n0997_003:0536b08": "　能師子吼無所畏　　摧諸外道碎邪山",
    "T19n0997_003:0536b09": "　得此最勝陀羅尼　　遠離受生諸業果",
    "T19n0997_003:0536b10": "　如地生長諸善法　　如水滌垢淨無餘",
    "T19n0997_003:0536b11": "　如火焚燒不擇薪　　如風飄鼓無所住",
    "T19n0997_003:0536b12": "　如醫善知於法藥　　除眾生病得安寧",
    "T19n0997_003:0536b13": "　得此最勝陀羅尼　　智演諸法無傾動",
    "T19n0997_003:0536b14": "　如月圓明淨無點　　流光普照等無私",
    "T19n0997_003:0536b15": "　得此最勝陀羅尼　　眾會見者無厭足",
    "T19n0997_003:0536b16": "　如日光輪平等照　　破生死闇覺群迷",
    "T19n0997_003:0536b17": "　得此最勝陀羅尼　　能除有情諸渴愛",
    "T19n0997_003:0536b18": "　如轉輪王教十善　　如毘沙門富法財",
    "T19n0997_003:0536b19": "　得此最勝陀羅尼　　慈念眾生降法雨",
    "T19n0997_003:0536b20": "　如龍興雲現威德　　震雷曜電並無思",
    "T19n0997_003:0536b21": "　得此最勝陀羅尼　　寂靜無心無執著",
    "T19n0997_003:0536b22": "　莊嚴微妙如帝釋　　大智隨機演法門",
    "T19n0997_003:0536b23": "　得此最勝陀羅尼　　猶如牛王處大眾",
    "T19n0997_003:0536b24": "　如大梵王住慈定　　遍觀世界盡超過",
    "T19n0997_003:0536b25": "　得此最勝陀羅尼　　常得五通無退轉",
    "T19n0997_003:0536b26": "　遍遊法界難思剎　　如梵天王遍梵宮",
    "T19n0997_003:0536b27": "　得此最勝陀羅尼　　供養十方諸佛海",
    "T19n0997_003:0536b28": "　諸佛共觀如長子　　同時稱讚德難思",
    "T19n0997_003:0536b29": "　得此最勝陀羅尼　　不久獲佛諸功德",
    "T19n0997_003:0536c01": "　辯才廣博無窮盡　　演說深廣脩多羅",
    "T19n0997_003:0536c02": "　得此最勝陀羅尼　　妙辯如鬘無斷絕",
    "T19n0997_003:0536c03": "　智慧聰明無妄念　　無邊方便同虛空",
    "T19n0997_003:0536c04": "　得此最勝陀羅尼　　憍慢諂詐皆除斷",
    "T19n0997_003:0536c05": "　定慧雙流無斷絕　　慈悲俱起不相離",
    "T19n0997_003:0536c06": "　得此最勝陀羅尼　　永斷世間諸過失",
    "T19n0997_003:0536c07": "　善知眾生語言法　　心行根欲悉無餘",
    "T19n0997_003:0536c08": "　得此最勝陀羅尼　　說法纖毫無誤失",
    "T19n0997_003:0536c09": "　念處正斷及神足　　根力覺道定皆圓",
    "T19n0997_003:0536c10": "　得此最勝陀羅尼　　便獲殊妙淨法智",
    "T19n0997_003:0536c11": "　隨順諸度到彼岸　　通達四攝無有餘",
    "T19n0997_003:0536c12": "　得此最勝陀羅尼　　能知善逝諸境界",
    "T19n0997_003:0536c13": "　自然近佛深寂靜　　建立萬行調眾生",
    "T19n0997_003:0536c14": "　得此最勝陀羅尼　　於一切時無錯亂",
    "T19n0997_003:0536c15": "　獲得無垢蘊界入　　處胎不染不無知",
    "T19n0997_003:0536c16": "　得此最勝陀羅尼　　見佛如蓮心不著",
    "T19n0997_003:0536c17": "　三業恒隨智慧轉　　動寂無礙利眾生",
    "T19n0997_003:0536c18": "　得此最勝陀羅尼　　說法常蒙諸佛護",
    "T19n0997_003:0536c19": "　大智能作眾生主　　多劫讚歎不能窮",
    "T19n0997_003:0536c20": "爾時世尊稱讚一切法自在王菩薩言。善哉",
    "T19n0997_003:0536c21": "善哉善男子。汝能讚說此陀羅尼。如諸佛說",
    "T19n0997_003:0536c22": "等無有異我今隨喜。善男子今此會中。有六",
    "T19n0997_003:0536c23": "十億那由他出家菩薩。及與無數百千萬億",
    "T19n0997_003:0536c24": "在家菩薩。聞此陀羅尼門皆得無生法忍。無",
    "T19n0997_003:0536c25": "量天龍夜叉乾闥婆阿脩羅迦樓羅緊那羅摩",
    "T19n0997_003:0536c26": "睺羅伽人非人。比丘比丘尼優婆塞優婆夷",
    "T19n0997_003:0536c27": "等。皆於阿耨多羅三藐三菩提得不退轉。",
    "T19n0997_003:0536c28": "守護國界主陀羅尼經大悲胎藏出生品",
    "T19n0997_003:0536c29": "第三",
    "T19n0997_003:0537a01": "爾時文殊師利菩薩摩訶薩。即從座起偏袒",
    "T19n0997_003:0537a02": "右肩。右膝著地為佛作禮。合掌恭敬而白佛",
    "T19n0997_003:0537a03": "言。世尊如佛所說心及虛空陀羅尼菩提無",
    "T19n0997_003:0537a04": "二無別。皆以大悲為其根者。而此大悲復以",
    "T19n0997_003:0537a05": "何法而為根本。",
    "T19n0997_003:0537a06": "佛告文殊師利菩薩言。善哉善哉善男子快",
    "T19n0997_003:0537a07": "發斯問。為欲利樂多眾生故。諦聽諦聽善思",
    "T19n0997_003:0537a08": "念之。吾當為汝分別解說。善男子此大悲根。",
    "T19n0997_003:0537a09": "復以眾生受苦為本。",
    "T19n0997_003:0537a10": "文殊師利復白佛言。世尊眾生受苦復以何",
    "T19n0997_003:0537a11": "法而為其本。佛言從煩惱生。又問煩惱以何",
    "T19n0997_003:0537a12": "為本。佛言從於種種顛倒邪見而生。又問種",
    "T19n0997_003:0537a13": "種顛倒邪見以何為本。佛言從虛妄分別生。",
    "T19n0997_003:0537a14": "又問虛妄分別以何為本。佛言此妄分別無",
    "T19n0997_003:0537a15": "有根本。無有色相難知難斷。善男子以是義",
    "T19n0997_003:0537a16": "故。菩薩摩訶薩為諸眾生。起大悲心勞謙忘",
    "T19n0997_003:0537a17": "倦。譬如甘蔗及以胡麻。以物壓之漿油便現。",
    "T19n0997_003:0537a18": "菩薩亦爾。大悲深重復起十六大悲之心作",
    "T19n0997_003:0537a19": "是念言。傷哉眾生。常為身見之所繫縛。種",
    "T19n0997_003:0537a20": "種邪見以為窟宅。我當為彼演說妙法悉令",
    "T19n0997_003:0537a21": "除斷。傷哉眾生。於斷於常執著建立。文殊",
    "T19n0997_003:0537a22": "師利白佛言。世尊云何名為斷見常見。佛言",
    "T19n0997_003:0537a23": "善男子。言斷見者布施供養皆無果報。善行",
    "T19n0997_003:0537a24": "惡行此世後世皆無有果。父母變化皆悉斷",
    "T19n0997_003:0537a25": "無。何以故譬知燒木已成其灰終無生理。是",
    "T19n0997_003:0537a26": "名斷見。言常見者王常為王貴常為貴。貧富",
    "T19n0997_003:0537a27": "男女端正醜陋。象馬等類常無改易。何以故",
    "T19n0997_003:0537a28": "譬如種子隨其本類。各別生芽終無雜亂。善",
    "T19n0997_003:0537a29": "男子此等眾生作如是見皆無果報。菩薩為彼",
    "T19n0997_003:0537b01": "起大悲心。開示演說緣起之門。令其信入因",
    "T19n0997_003:0537b02": "緣果報。菩薩復念傷哉眾生起四顛倒。無常",
    "T19n0997_003:0537b03": "計常無樂計樂。無我計我無淨計淨。我當為",
    "T19n0997_003:0537b04": "彼說甚深法令除顛倒。傷哉眾生於其無我",
    "T19n0997_003:0537b05": "無我所中計我我所。我當為說微妙之法。令",
    "T19n0997_003:0537b06": "其除斷我我所見。傷哉眾生。為諸蓋障之所",
    "T19n0997_003:0537b07": "覆蔽貪箭中心。瞋火熾盛身心俱焚。昏沈睡",
    "T19n0997_003:0537b08": "眠之所迷醉。掉舉惡作纏繞不捨。於甚深法",
    "T19n0997_003:0537b09": "常懷疑惑。我當為說微妙之法。令其隳裂諸",
    "T19n0997_003:0537b10": "蓋之網。傷哉眾生。戀著六處眼纔見色。隨",
    "T19n0997_003:0537b11": "色名相而生執著。耳聞音聲鼻嗅香臭。舌嘗",
    "T19n0997_003:0537b12": "滋味身觸細滑意分別法。皆隨名相而生執",
    "T19n0997_003:0537b13": "著。我當為說深妙之法。令不樂著六處空聚。",
    "T19n0997_003:0537b14": "傷哉眾生。多起諸慢。為慢過慢及慢過慢。",
    "T19n0997_003:0537b15": "我慢增上慢卑慢邪慢。云何為慢。謂於下",
    "T19n0997_003:0537b16": "劣眾生計我勝彼。言過慢者。於己等者言我",
    "T19n0997_003:0537b17": "過彼。慢過慢者。於他勝己計我勝彼。言我慢",
    "T19n0997_003:0537b18": "者。於色計我乃至於識亦計於我令心高舉。",
    "T19n0997_003:0537b19": "言增上慢者。增上聖法曾未獲得向他人說",
    "T19n0997_003:0537b20": "我得聖法。言卑慢者。於彼多分勝己之人言",
    "T19n0997_003:0537b21": "我少劣。言邪慢者。於己邪見無德之中謂己",
    "T19n0997_003:0537b22": "為正。翻詔他人以之為邪。如是等慢。我當",
    "T19n0997_003:0537b23": "為彼說甚深法。令其除斷住於平等。傷哉眾",
    "T19n0997_003:0537b24": "生。趣向邪道遠離聖道。我當為說正道之法",
    "T19n0997_003:0537b25": "令遠邪徑。傷哉眾生。為恩愛奴受其驅策。",
    "T19n0997_003:0537b26": "妻妾男女以為枷鎖。杻械繫縛染著耽味不",
    "T19n0997_003:0537b27": "能捨離。令身口意不得自在。我當為彼說離",
    "T19n0997_003:0537b28": "貪法。令其三業動止無羈。傷哉眾生更相",
    "T19n0997_003:0537b29": "鬪諍。瞋恚結恨互為怨讎。當為說法令其除",
    "T19n0997_003:0537c01": "斷。傷哉眾生。遠善知識。隨逐惡友不相捨",
    "T19n0997_003:0537c02": "離。如指與甲和合相依。造諸惡業無暫休息。",
    "T19n0997_003:0537c03": "當為說法令捨惡友近善知識。傷哉眾生",
    "T19n0997_003:0537c04": "貪求名利無有厭足。如海吞流得之彌盛。如",
    "T19n0997_003:0537c05": "火益薪遠離無垢實相智慧。我當為說真實",
    "T19n0997_003:0537c06": "之法。令斷名利獲清淨智。傷哉眾生無明",
    "T19n0997_003:0537c07": "黑闇。無我法中橫起我見。眾生壽命補特伽",
    "T19n0997_003:0537c08": "羅。當為說法斷除如是種種邪見。令去瞖膜",
    "T19n0997_003:0537c09": "開淨智眼。傷哉眾生生死牢獄輪迴禁繫。五",
    "T19n0997_003:0537c10": "蘊怨賊之所殺害。當為說法令出三界。傷哉",
    "T19n0997_003:0537c11": "眾生為魔羂索之所繫縛。五欲纏繞不得出",
    "T19n0997_003:0537c12": "離。我當為說超魔之法。令絕魔羂斷五欲纏。",
    "T19n0997_003:0537c13": "傷哉眾生。閉涅槃門開生死路。當為說法令",
    "T19n0997_003:0537c14": "閉三惡入涅槃門。善男子是為菩薩摩訶薩",
    "T19n0997_003:0537c15": "起十六種大悲之心。",
    "T19n0997_003:0537c16": "爾時世尊復告文殊師利童子菩薩言。善男",
    "T19n0997_003:0537c17": "子此大悲門。即是一切菩薩之母。菩薩住是",
    "T19n0997_003:0537c18": "大悲之中。即能建立三十二種不共事業日",
    "T19n0997_003:0537c19": "夜勤修速得圓滿。云何名為三十二種不共",
    "T19n0997_003:0537c20": "事業。所謂菩薩若見一切愚癡重闇長眠大",
    "T19n0997_003:0537c21": "夜無智眾生。便以智慧先自覺察。復以智慧",
    "T19n0997_003:0537c22": "覺悟一切愚癡眾生。是名菩薩第一不共事",
    "T19n0997_003:0537c23": "業。若見眾生愛樂二乘其心狹劣。菩薩便起",
    "T19n0997_003:0537c24": "廣大之心。令其安住大乘法中。是名菩薩第",
    "T19n0997_003:0537c25": "二不共事業。若見眾生愛樂非法。縱恣三業",
    "T19n0997_003:0537c26": "無善法欲。菩薩自住正法園苑。復令眾生住",
    "T19n0997_003:0537c27": "正法中。是名菩薩第三不共事業。若見眾生",
    "T19n0997_003:0537c28": "邪命自活矯詐貪求。先以自身住於正命。復",
    "T19n0997_003:0537c29": "令眾生安住正命清淨法中。是名菩薩第四",
    "T19n0997_003:0538a01": "不共事業。若見眾生撥無因果。及一切法起",
    "T19n0997_003:0538a02": "大邪見。自住正見。復令眾生安住無垢正見",
    "T19n0997_003:0538a03": "法中。是名菩薩第五不共事業。若見眾生無",
    "T19n0997_003:0538a04": "知惡念積集煩惱。自以智眼安心正念。復令",
    "T19n0997_003:0538a05": "眾生住於正念。破無知闇開智慧明。是名菩",
    "T19n0997_003:0538a06": "薩第六不共事業。若見眾生棄捨正法住不",
    "T19n0997_003:0538a07": "正法。先自安住正法之中。復令眾生解了正",
    "T19n0997_003:0538a08": "法。是名菩薩第七不共事業。若見眾生慳悋",
    "T19n0997_003:0538a09": "所覆。菩薩自身起無慳心一切皆捨。復令眾",
    "T19n0997_003:0538a10": "生勤修捨行。是為菩薩第八不共事業。若見",
    "T19n0997_003:0538a11": "眾生毀犯淨戒。於表無表不能遵行。便以淨",
    "T19n0997_003:0538a12": "戒莊嚴其身。復令眾生堅持淨戒。是名菩薩",
    "T19n0997_003:0538a13": "第九不共事業。若見眾生瞋恨熾然蘊積諸",
    "T19n0997_003:0538a14": "惡。以慈忍力而自莊嚴。復令眾生安住此法。",
    "T19n0997_003:0538a15": "是名菩薩第十不共事業。若見眾生身心懈",
    "T19n0997_003:0538a16": "怠遠離精進。自以精進甲冑嚴身。復令眾生",
    "T19n0997_003:0538a17": "捨懈怠心懃勇不惰。是名菩薩第十一不共",
    "T19n0997_003:0538a18": "事業。若見眾生散亂妄念。菩薩自住三摩呬",
    "T19n0997_003:0538a19": "多寂靜觀察。亦令眾生捨亂住定。是名菩薩",
    "T19n0997_003:0538a20": "第十二不共事業。若見眾生惡慧無智。便以",
    "T19n0997_003:0538a21": "智慧而自莊嚴。復令眾生捨離惡慧。具足般",
    "T19n0997_003:0538a22": "若波羅蜜多。是名菩薩第十三不共事業。若",
    "T19n0997_003:0538a23": "見眾生非理作意行於邪道。菩薩即以善巧",
    "T19n0997_003:0538a24": "方便如理思惟。亦令眾生捨於非理安住正",
    "T19n0997_003:0538a25": "道。是名菩薩第十四不共事業。若見眾生昏",
    "T19n0997_003:0538a26": "亂無知煩惱所害。菩薩自住隨念分別種種",
    "T19n0997_003:0538a27": "分別微細分別。一切境界遠離煩惱。復令眾",
    "T19n0997_003:0538a28": "生斷除煩惱住正法中。是名菩薩第十五不",
    "T19n0997_003:0538a29": "共事業。若見眾生身見有見牢獄所繫。而以",
    "T19n0997_003:0538b01": "智慧了達自身不為見縛。復令眾生遠離身",
    "T19n0997_003:0538b02": "見。不計於有住正智慧。是名菩薩第十六不",
    "T19n0997_003:0538b03": "共事業。若見眾生諸根縱蕩。馳流境界不能",
    "T19n0997_003:0538b04": "制伏。而自柔和心無放逸。復令眾生安住律",
    "T19n0997_003:0538b05": "儀。善守根門三業調順。是名菩薩第十七不",
    "T19n0997_003:0538b06": "共事業。若見眾生無慚無愧不知恩報斷滅",
    "T19n0997_003:0538b07": "善根。便以慚愧而自莊嚴。知恩知報修諸善",
    "T19n0997_003:0538b08": "根。復為眾生說法開示。令具慚愧能知恩德",
    "T19n0997_003:0538b09": "圓滿善根。是名菩薩第十八不共事業。若見",
    "T19n0997_003:0538b10": "眾生為大瀑水波浪所沒。隨業漂溺不能勉",
    "T19n0997_003:0538b11": "出。菩薩自現越渡瀑流到於彼岸。復令眾生",
    "T19n0997_003:0538b12": "斷除惡業。越生死流到涅槃岸。是名菩薩第",
    "T19n0997_003:0538b13": "十九不共事業。若見眾生剛強難化。而以自",
    "T19n0997_003:0538b14": "身謙卑仁讓承順師長。復令眾生安住謙敬。",
    "T19n0997_003:0538b15": "是名菩薩第二十不共事業。若見眾生心懷",
    "T19n0997_003:0538b16": "嫉妬。於修善者多生障礙。便以善根自嚴其",
    "T19n0997_003:0538b17": "身。復令眾生捨離猜忌障礙之心安住正法。",
    "T19n0997_003:0538b18": "是名菩薩第二十一不共事業。若見眾生貧",
    "T19n0997_003:0538b19": "窮困苦復無法財。菩薩示有資生無量具七",
    "T19n0997_003:0538b20": "聖財。復令眾生無所乏少住聖財中。是名菩",
    "T19n0997_003:0538b21": "薩第二十二不共事業。若見眾生長嬰病苦",
    "T19n0997_003:0538b22": "四大毒蛇。互相違反傷害身心。菩薩即以無",
    "T19n0997_003:0538b23": "病功德而自莊嚴。復置眾生無諸病惱安樂",
    "T19n0997_003:0538b24": "法中。是名菩薩第二十三不共事業。若見眾",
    "T19n0997_003:0538b25": "生愚癡無智遠智光明。菩薩便以智慧光明",
    "T19n0997_003:0538b26": "自嚴其身。復令眾生安住無癡智慧法中。是",
    "T19n0997_003:0538b27": "名菩薩第二十四不共事業。若見眾生樂著",
    "T19n0997_003:0538b28": "三界穢惡深坑輪迴五道。菩薩巧能自出三",
    "T19n0997_003:0538b29": "界。復以善巧出三界道運諸眾生。是名菩薩",
    "T19n0997_003:0538c01": "第二十五不共事業。若見眾生違背正道行",
    "T19n0997_003:0538c02": "於邪徑。自安正法。復令眾生住正法中。是名",
    "T19n0997_003:0538c03": "菩薩第二十六不共事業。若見眾生愛著身",
    "T19n0997_003:0538c04": "命。嚴飾資養冀其長存。不知此身無常不淨。",
    "T19n0997_003:0538c05": "無有慚愧不知恩德。菩薩便現厭惡自身棄",
    "T19n0997_003:0538c06": "捨榮好。復令眾生觀察無常生厭離想。是名",
    "T19n0997_003:0538c07": "菩薩第二十七不共事業。若見眾生遠佛法",
    "T19n0997_003:0538c08": "僧。菩薩自身紹三寶種。復令眾生紹佛法僧",
    "T19n0997_003:0538c09": "使不斷絕。是為菩薩第二十八不共事業。若",
    "T19n0997_003:0538c10": "見眾生退失善法。菩薩便以善法嚴身。復令",
    "T19n0997_003:0538c11": "眾生住善法中。是名菩薩第二十九不共事",
    "T19n0997_003:0538c12": "業。若見眾生遠離師長不行六念。菩薩則以",
    "T19n0997_003:0538c13": "六念自嚴。復令眾生常修六念如實觀智。是",
    "T19n0997_003:0538c14": "名菩薩第三十不共事業。若見眾生業煩惱",
    "T19n0997_003:0538c15": "網之所縈覆。菩薩便現裂業惑網。亦令眾生",
    "T19n0997_003:0538c16": "絕生死因安住正法。是名菩薩第三十一不",
    "T19n0997_003:0538c17": "共事業。若見眾生具諸不善遠離善根。菩薩",
    "T19n0997_003:0538c18": "便自蠲除諸惡具諸莊嚴。復令眾生具足善",
    "T19n0997_003:0538c19": "根遠離不善。是名菩薩第三十二不共事業。",
    "T19n0997_003:0538c20": "善男子是為菩薩三十二種不共事業。若諸",
    "T19n0997_003:0538c21": "菩薩安住此業。一切善法恒自增長具足圓",
    "T19n0997_003:0538c22": "滿。",
    "T19n0997_003:0538c23": "復次善男子。菩薩復有無量事業。何以故謂",
    "T19n0997_003:0538c24": "眾生無邊。眾生煩惱亦復如是無量無邊。菩",
    "T19n0997_003:0538c25": "薩隨彼一切眾生煩惱差別。亦說無邊解脫",
    "T19n0997_003:0538c26": "門故。善男子假使恒河沙數世界。滿中眾生",
    "T19n0997_003:0538c27": "所有之行。或聲聞行或緣覺行所有事業。比",
    "T19n0997_003:0538c28": "此菩薩最初所發菩提之心所有事業。百分",
    "T19n0997_003:0538c29": "不及一千分不及一。如是百千分俱胝分。百",
    "T19n0997_003:0539a01": "俱胝分千俱胝分。算分歌羅分數分喻分。優",
    "T19n0997_003:0539a02": "波尼沙陀分皆不及一。何以故二乘自為斷",
    "T19n0997_003:0539a03": "除煩惱。菩薩事業不為自身。普為除斷一切",
    "T19n0997_003:0539a04": "眾生諸煩惱故。是故菩薩所有事業。比於二",
    "T19n0997_003:0539a05": "乘最為殊勝。所得功德無量無邊。何以故凡",
    "T19n0997_003:0539a06": "夫眾生所修事業。皆與一切顛倒相應。二乘",
    "T19n0997_003:0539a07": "所作其心狹劣。菩薩事業遠離顛倒無量無",
    "T19n0997_003:0539a08": "邊。是故菩薩所得功德。亦復如是無量無邊。",
    "T19n0997_003:0539a09": "以是義故超過一切凡夫二乘。",
    "T19n0997_003:0539a10": "爾時文殊師利菩薩。聞是法已踊躍歡喜。遍",
    "T19n0997_003:0539a11": "身怡暢心得清涼。而作是言希有世尊希有",
    "T19n0997_003:0539a12": "世尊。善能分別甚深微妙菩薩種種陀羅尼",
    "T19n0997_003:0539a13": "門大悲之門。及與不共事業之門。我聞佛說",
    "T19n0997_003:0539a14": "歡喜頂受如法奉行。",
    "T19n0997_003:0539a15": "守護國界主陀羅尼經卷第三"
}