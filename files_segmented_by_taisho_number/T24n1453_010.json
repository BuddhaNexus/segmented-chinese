{
    "T24n1453_010:0496c05": "根本說一切有部百一羯磨",
    "T24n1453_010:0496c06": "卷第十",
    "T24n1453_010:0496c08": "三藏法師義淨奉　制譯",
    "T24n1453_010:0496c09": "爾時給孤獨長者於逝多林施多衣物已，告",
    "T24n1453_010:0496c10": "諸大眾曰：「但是世尊弟子，於戒定慧解脫解",
    "T24n1453_010:0496c11": "脫智見得圓滿者，應合禮敬尊重供養，無",
    "T24n1453_010:0496c12": "上福田堪銷物利者，於我施物隨意受之。」時",
    "T24n1453_010:0496c13": "漏盡人咸作是說：「我復何能為此衣故自顯",
    "T24n1453_010:0496c14": "其身？」是時學人復作斯念：「我輩有餘輕結未",
    "T24n1453_010:0496c15": "盡，於斯施物理不合受。」異生之流亦為此說：",
    "T24n1453_010:0496c16": "「我輩咸為具縛所拘，誠簡希望。」竟無一人受",
    "T24n1453_010:0496c17": "此衣物。諸苾芻以緣白佛，佛告諸苾芻：「豈非",
    "T24n1453_010:0496c18": "汝等作如是念：『為求解脫來至我所，修淨行",
    "T24n1453_010:0496c19": "耶？』」「唯然，大德！」佛言：「我今聽許，諸有發心求涅",
    "T24n1453_010:0496c20": "槃人，來詣我所修淨行者，所著衣服價直百",
    "T24n1453_010:0496c21": "千兩金，所住房舍價直五百，所噉飲食六味",
    "T24n1453_010:0496c22": "具足，此等供養悉皆銷受。汝諸苾芻！須知有",
    "T24n1453_010:0496c23": "五種受用：一者為主受用；二者父母財受用；",
    "T24n1453_010:0496c24": "三者聽許受用；四者負債受用；五者盜賊受",
    "T24n1453_010:0496c25": "用。阿羅漢者是主受用；諸有學人是父母財",
    "T24n1453_010:0496c26": "受用；淳善異生常修定誦，不破戒人是聽許",
    "T24n1453_010:0496c27": "受用；懶惰懈怠之流是負債受用；諸破戒人",
    "T24n1453_010:0496c28": "是盜賊受用。我元不許破戒苾芻合得受用一",
    "T24n1453_010:0496c29": "掬之食，亦復不許以一足跟蹈寺中地，由是",
    "T24n1453_010:0497a01": "我今聽諸苾芻，若得施物，大眾應分。」",
    "T24n1453_010:0497a02": "具壽鄔波離請世尊曰：「大德！如世尊說：『若諸",
    "T24n1453_010:0497a03": "苾芻作衣已竟，羯恥那衣已出，於三衣中，隨",
    "T24n1453_010:0497a04": "離一衣異界而住，除得眾法，得泥薩祇波逸",
    "T24n1453_010:0497a05": "底迦罪。』者，大德！道行苾芻未知齊何是衣勢",
    "T24n1453_010:0497a06": "分？」佛言：「如生聞婆羅門所種七菴沒羅樹，一",
    "T24n1453_010:0497a07": "樹相去七尋，花果茂盛，中間總有四十九尋，",
    "T24n1453_010:0497a08": "是行苾芻衣勢分量。」「大德！若住苾芻衣之勢",
    "T24n1453_010:0497a09": "分，復齊幾何？」佛言：「周圍但齊一尋，若坐若立",
    "T24n1453_010:0497a10": "及以臥時，皆至一尋。」「大德！且如苾芻在於兩",
    "T24n1453_010:0497a11": "界中間而臥，衣齊幾何？」佛言：「乃至衣之一角",
    "T24n1453_010:0497a12": "未離身來，名不離衣。」",
    "T24n1453_010:0497a13": "具壽鄔波離請世尊曰：「大德！僧伽胝衣條數",
    "T24n1453_010:0497a14": "有幾？」佛言：「有九。何謂為九？謂九條、十一條、",
    "T24n1453_010:0497a15": "十三條、十五條、十七條、十九條、二十一條、二十",
    "T24n1453_010:0497a16": "三條、二十五條。其僧伽胝衣初之三品，其中",
    "T24n1453_010:0497a17": "壇隔兩長一短，如是應持。次之三品三長一",
    "T24n1453_010:0497a18": "短，後之三品四長一短，過是條外便成破納。」",
    "T24n1453_010:0497a19": "「大德！復有幾種僧伽胝衣？」佛言：「有三種：謂",
    "T24n1453_010:0497a20": "上、中、下。上者竪三肘、橫五肘；下者竪二肘半、",
    "T24n1453_010:0497a21": "橫四肘半；二內名中。」「大德！嗢呾羅僧伽胝衣",
    "T24n1453_010:0497a22": "條數有幾？」佛言：「但有七條，壇隔兩長一短。」「大",
    "T24n1453_010:0497a23": "德！七條復有幾種？」佛言：「有其三品：謂上、中、",
    "T24n1453_010:0497a24": "下。上者三肘，下各減半肘，二內名中。」「大德！",
    "T24n1453_010:0497a25": "安呾婆娑衣條數有幾？」佛言：「但有五條，一長、",
    "T24n1453_010:0497a26": "一短。」「大德！此有幾種？」佛言：「有三：謂上、中、下。",
    "T24n1453_010:0497a27": "上者三五肘，中下同前(僧伽胝者譯為重複衣，嗢呾羅僧伽者譯為上衣，安",
    "T24n1453_010:0497a28": "呾婆裟者譯為內衣。西國三衣並皆刺葉令合，唯獨東夏開而不縫，詳觀律撿實無開法。長作絛絇角垂臂外，",
    "T24n1453_010:0497a29": "露現胸臆曾不掩肩，斯則正是；遮條著脫誰代當過？行之日久卒諫罕從，至如施絇著紐被服軌儀，廣如餘處)。」",
    "T24n1453_010:0497b01": "佛言：「安呾婆娑復有二種。何謂為二？一者竪",
    "T24n1453_010:0497b02": "二肘、橫五肘。二者竪二、橫四。此謂守持衣最",
    "T24n1453_010:0497b03": "後之量，此最下衣量限蓋三輪(上但蓋齊，下掩雙膝。若肘長者",
    "T24n1453_010:0497b04": "則與此相當，如臂短者不及于膝，宜依肘長為准)。若衣方圓滿一肘者，",
    "T24n1453_010:0497b05": "即是分別衣中極少之量，如不守持分別，俱",
    "T24n1453_010:0497b06": "犯捨墮。如其寬中不滿、長中過者，此即不勞",
    "T24n1453_010:0497b07": "分別，直爾持畜。」",
    "T24n1453_010:0497b08": "「若苾芻或苾芻尼，若衣若鉢，若網絡銅盞腰",
    "T24n1453_010:0497b09": "絛，隨是一一沙門資身之具犯捨墮者，此中",
    "T24n1453_010:0497b10": "長鉢應可捨與僧伽。應如是捨，先可差行鉢",
    "T24n1453_010:0497b11": "苾芻，若不具五法即不應差，設令差者應捨。",
    "T24n1453_010:0497b12": "何者為五？謂愛、恚、怖、癡、行與不行不能辯了。",
    "T24n1453_010:0497b13": "若異此者是則應差。始從敷座，乃至問：『汝某",
    "T24n1453_010:0497b14": "甲能與僧伽行有犯鉢不？』彼答言：『能。』次一苾",
    "T24n1453_010:0497b15": "芻應先作白，方為羯磨：",
    "T24n1453_010:0497b16": "「『大德僧伽聽！此苾芻某甲能與僧伽作行有",
    "T24n1453_010:0497b17": "犯鉢人。若僧伽時至聽者，僧伽應許僧伽今",
    "T24n1453_010:0497b18": "差此苾芻某甲為行有犯鉢人。白如是。』羯磨",
    "T24n1453_010:0497b19": "准白成。」",
    "T24n1453_010:0497b20": "佛言：「行有犯鉢苾芻所有行法，我今當說。其",
    "T24n1453_010:0497b21": "行鉢苾芻，眾和合時，應為告白：『諸大德！明",
    "T24n1453_010:0497b22": "日我為僧伽行有犯鉢，諸具壽各各盡須持",
    "T24n1453_010:0497b23": "鉢來集。』至明日已，僧伽盡集，時彼苾芻持",
    "T24n1453_010:0497b24": "有犯鉢上座前立，讚美其鉢，白上座曰：『此",
    "T24n1453_010:0497b25": "鉢光淨圓滿堪用，須者應取。』若上座取者，即",
    "T24n1453_010:0497b26": "持上座鉢行與第二上座，如是展轉，乃至行",
    "T24n1453_010:0497b27": "終。如上座不須此鉢，應與第二上座。正與第",
    "T24n1453_010:0497b28": "二上座時，其第一上座方更索者，第一、第二",
    "T24n1453_010:0497b29": "索時亦不須與，三索方與。僧伽上座犯惡作",
    "T24n1453_010:0497c01": "罪，應須說悔。如是乃至最下座三索方與，准",
    "T24n1453_010:0497c02": "上座應知，應須說悔。如是行時至於行末，",
    "T24n1453_010:0497c03": "所得之鉢宜應授與犯捨苾芻，報言：『此鉢不",
    "T24n1453_010:0497c04": "合守持，亦不應棄，徐徐受用，乃至破來常須",
    "T24n1453_010:0497c05": "護持。』行有犯鉢苾芻不依行者，得越法罪。」佛",
    "T24n1453_010:0497c06": "告諸苾芻：「持有犯鉢苾芻所有行法，我今當",
    "T24n1453_010:0497c07": "說：行乞食時以有犯鉢盛好囊中，其守持者，",
    "T24n1453_010:0497c08": "置之餘帒。若得精好飲食安有犯鉢，麁者置",
    "T24n1453_010:0497c09": "守持器中。其有犯鉢置在一邊，其守持器常",
    "T24n1453_010:0497c10": "可用食。若洗、若曝、若薰，或時涉路，斯有犯",
    "T24n1453_010:0497c11": "鉢皆好安置，乃至其破。若此苾芻持有犯鉢",
    "T24n1453_010:0497c12": "所有行法，不依行者，得越法罪。此中且論捨",
    "T24n1453_010:0497c13": "鉢之法，若更有餘長衣等事，應對分明知法",
    "T24n1453_010:0497c14": "之人捨此犯物，應如是說：『此是我物犯泥",
    "T24n1453_010:0497c15": "薩祇，捨與具壽，應隨意用。』犯捨苾芻可為間",
    "T24n1453_010:0497c16": "隔，此言間者，謂是經一明相，或經二明相，應",
    "T24n1453_010:0497c17": "持此物還彼苾芻告言：『具壽！可隨意用。』次彼",
    "T24n1453_010:0497c18": "苾芻所有泥薩祇波逸底迦，及不敬教波逸",
    "T24n1453_010:0497c19": "底迦，諸有方便突色訖里多，對一苾芻如法",
    "T24n1453_010:0497c20": "說罪，應如是說：",
    "T24n1453_010:0497c21": "「『具壽存念！我苾芻某甲犯泥薩祇波逸底迦，",
    "T24n1453_010:0497c22": "及不敬教波逸底迦，諸有方便突色訖里多。",
    "T24n1453_010:0497c23": "我今對具壽前說露其罪，我不覆藏。由發露",
    "T24n1453_010:0497c24": "說罪故得安樂，不發露說罪不安樂。』問言：『汝",
    "T24n1453_010:0497c25": "見罪不？』答言：『見。』『將來諸戒能善護不？』答言：『甚",
    "T24n1453_010:0497c26": "善護。』第二、第三亦如是說。末後應言：『奧箄",
    "T24n1453_010:0497c27": "迦。』答曰：『娑度。』",
    "T24n1453_010:0497c28": "「次後苾芻應於其物，或守持分別或捨施人，",
    "T24n1453_010:0497c29": "勿起疑惑。如於此物不為間隔，設得餘物，咸",
    "T24n1453_010:0498a01": "同捨罪。若苾芻及苾芻尼、若鉢若衣，犯泥薩",
    "T24n1453_010:0498a02": "祇波逸底迦。此衣不捨、不為間隔、罪不說",
    "T24n1453_010:0498a03": "悔，得餘物時，咸得捨罪，由前犯物染續生",
    "T24n1453_010:0498a04": "故。若衣已捨、復為間隔、罪已說悔，得所餘",
    "T24n1453_010:0498a05": "物悉得無犯。」",
    "T24n1453_010:0498a06": "具壽鄔波離請世尊曰：「大德！如世尊說：『苾芻",
    "T24n1453_010:0498a07": "應畜十三資具衣。』者，當云何畜？」佛言：「應須一",
    "T24n1453_010:0498a08": "一牒名守持。何謂十三？一、僧伽胝(譯為重複衣)。二、",
    "T24n1453_010:0498a09": "嗢呾囉僧伽(譯為上衣)。三、安呾婆娑(譯為下衣。此之三服皆名支伐羅，北",
    "T24n1453_010:0498a10": "方速利諸人多名法衣為袈裟，乃是赤色之義，非律文典語。中方皆云支伐羅)。四、尼師但",
    "T24n1453_010:0498a11": "娜(臥敷具也)。五、泥伐散娜(裙也)。六、副泥伐散娜(副裙)。七、僧脚",
    "T24n1453_010:0498a12": "欹迦(即是掩腋衣也。古名覆髆，長蓋右臂，定匪真儀，向使掩右腋而交搭左臂，即是全同",
    "T24n1453_010:0498a13": "佛製。又復流派自久漫造祇支，繁費雖多未聞折",
    "T24n1453_010:0498a14": "中，既違聖撿自可思愆，雖復目擊明文，仍恐未能",
    "T24n1453_010:0498a15": "除改，改謂改其覆髆，除乃除却祇支耳！廣如別處)。八、副僧脚欹迦(副掩腋衣)。九、",
    "T24n1453_010:0498a16": "迦耶褒折娜(拭身巾也)。十、木佉褒折娜(拭面巾)。",
    "T24n1453_010:0498a17": "十一、雞舍鉢喇底揭喇呵(剃髮衣謂披著剃髮)。",
    "T24n1453_010:0498a18": "十二、建豆鉢喇底車憚娜(遮瘡疥衣)。",
    "T24n1453_010:0498a19": "十三、鞞殺社鉢利色加羅(藥資具衣也)。」",
    "T24n1453_010:0498a20": "攝頌曰：",
    "T24n1453_010:0498a21": "　三衣并臥具、　　裙二帔有兩、",
    "T24n1453_010:0498a22": "　身面巾剃髮、　　遮瘡藥直衣。",
    "T24n1453_010:0498a23": "「斯等諸衣，應如三衣牒名守持，應云：『此臥敷",
    "T24n1453_010:0498a24": "具，我今守持，已作成衣，是所受用。』第二、第三",
    "T24n1453_010:0498a25": "亦如是說，餘皆准作。」「大德！此十三資具衣外",
    "T24n1453_010:0498a26": "自餘長衣，此欲如何？」佛言：「十三衣外自餘長",
    "T24n1453_010:0498a27": "衣，應於二師及餘尊類而作委寄，應持其物",
    "T24n1453_010:0498a28": "對餘苾芻作如是說：『具壽存念！我某甲有此長",
    "T24n1453_010:0498a29": "衣，未為分別，是合分別(舊云說淨者，取意也)。我今於具壽",
    "T24n1453_010:0498b01": "前而作分別，以鄔波馱耶作委寄者，我今持",
    "T24n1453_010:0498b02": "之。』第二、第三亦如是說(此中但云於其二師而為委寄。意道彼師之衣，表",
    "T24n1453_010:0498b03": "其離著，無屬己之累，然亦不須請為施主。律文但遣遙指即休，不合報知，其人若死餘處任情，但有如此一",
    "T24n1453_010:0498b04": "途分別衣法，更無展轉真實之事。設有餘文，故非斯部之教。凡言委寄者，欲明其人是可委付)。」",
    "T24n1453_010:0498b05": "佛告鄔波離：「於障難時有其六事，心念得成：",
    "T24n1453_010:0498b06": "一、謂守持三衣；二、捨三衣；三、分別長衣；四、捨",
    "T24n1453_010:0498b07": "別請；五、作長淨；六、作隨意。」具壽鄔波離請世",
    "T24n1453_010:0498b08": "尊曰：「大德！不割截衣，頗得守持不？」佛言：「不",
    "T24n1453_010:0498b09": "合。必有他緣，此亦合得。」「大德！不割截衣頗得",
    "T24n1453_010:0498b10": "著用入村城不？」佛言：「不合。必有他緣，此便",
    "T24n1453_010:0498b11": "合得。」「大德！不割截衣頗得著入外道出家人",
    "T24n1453_010:0498b12": "舍不？」佛言：「不合。必若其人出向外者亦得。」「大",
    "T24n1453_010:0498b13": "德！不割截衣如何守持？」佛言：「如是守持，應云：",
    "T24n1453_010:0498b14": "『我某甲有此衣財，我今守持，是我所望，當為",
    "T24n1453_010:0498b15": "七條壇隔兩長一短，必無別緣，我當浣染割",
    "T24n1453_010:0498b16": "截縫刺，是所受用。』第二、第三亦如是說。五條",
    "T24n1453_010:0498b17": "准此(若有白絹白布，擬作下二衣，緣中迫促未暇為者，縱令白色衣段亦得守持。若其染色漫條灼",
    "T24n1453_010:0498b18": "然是合。又在壇場內守持衣時，可就身上捉衣，此亦無過。文能誦得者善，書紙讀之亦得。又復求寂之徒，",
    "T24n1453_010:0498b19": "漫條是服，而有輒披五條，深為罪濫。神州之地久扇斯風，此成非法勿令披著)。」",
    "T24n1453_010:0498b20": "下明略教法",
    "T24n1453_010:0498b21": "爾時佛在拘尸那城壯士生地娑羅雙樹間，",
    "T24n1453_010:0498b22": "臨欲涅槃，告諸苾芻曰：「我先為汝等廣已開",
    "T24n1453_010:0498b23": "闡毘奈耶教而未略說，汝等今時宜聽略教",
    "T24n1453_010:0498b24": "(梵云僧泣多毘奈耶)。且如有事，我於先來非許非遮。若於",
    "T24n1453_010:0498b25": "此事順不清淨、違清淨者，此是不淨，即不應",
    "T24n1453_010:0498b26": "行。若事順清淨、違不清淨者，此即是淨，應",
    "T24n1453_010:0498b27": "可順行。」問：「何意世尊將圓寂時，說斯略教？」答：",
    "T24n1453_010:0498b28": "「大師滅後，乃至聖教未沒已來，無令外道作",
    "T24n1453_010:0498c01": "斯譏議：『世尊既是具一切智，世間有事不開",
    "T24n1453_010:0498c02": "不遮，諸弟子輩欲如何行？』為遮斯難，遠察未",
    "T24n1453_010:0498c03": "來利益故制。又復欲令聲聞弟子，於事無",
    "T24n1453_010:0498c04": "礙得安樂住，是故須說。」「如世尊說：『若事順不",
    "T24n1453_010:0498c05": "淨違淨，有順淨違不淨，應行不行。』者，未審此",
    "T24n1453_010:0498c06": "言有何義意？」答：「若有事物，佛先非許非遮，今",
    "T24n1453_010:0498c07": "時若作俗生譏論者，此是不淨，即不應行。何",
    "T24n1453_010:0498c08": "者是耶？且如聖方諸處，時人貴賤皆噉檳",
    "T24n1453_010:0498c09": "榔藤葉白灰香物相雜以為美味。此若苾芻",
    "T24n1453_010:0498c10": "為病因緣、冀除口氣、醫人所說，食者非過。若",
    "T24n1453_010:0498c11": "為染口赤脣，即成不合。又如赤土染衣亦是",
    "T24n1453_010:0498c12": "先來非遮非許，今時著用同外道服，生俗謗",
    "T24n1453_010:0498c13": "說，此即合遮，理不應用(東夏黃衣，事同於此)。又如有事亦",
    "T24n1453_010:0498c14": "非許非遮，今時受用人無譏說，用之無犯。即",
    "T24n1453_010:0498c15": "如腰絛佛說三種，餘非許遮。此外諸帶用繫",
    "T24n1453_010:0498c16": "腰時，人無見恥，此亦無過。又如佛說染物",
    "T24n1453_010:0498c17": "八大色，許用三種，謂青泥、赤色、青泥，如事",
    "T24n1453_010:0498c18": "可識。赤者，謂是菩提樹皮，然餘染色根葉花",
    "T24n1453_010:0498c19": "果，非許非遮。今見有人將餘赤皮乾陀等類，",
    "T24n1453_010:0498c20": "及以龍花充染色，時人無譏議，用之非咎，皆",
    "T24n1453_010:0498c21": "是清淨(佛唯開匙，元不說箸。今時用者，是略教開。然堂上高床加趺坐食，此乃咸非略教",
    "T24n1453_010:0498c22": "所許。但行之既久，固是難言)。又如佛說：『有三種物可用洗手：",
    "T24n1453_010:0498c23": "一、是醎鹵土；二、是乾牛糞；三、是澡豆。』此是開",
    "T24n1453_010:0498c24": "聽。如夜合樹、花木、串皂莢、澡豆之類，咸堪洗",
    "T24n1453_010:0498c25": "沐。既非遮許，無毒無蟲，用之非過。諸如此",
    "T24n1453_010:0498c26": "類，思察應行。」(其《五分律》於食法中有說略教，舊來諸人不名為略教，亦未閑深旨，然文與",
    "T24n1453_010:0498c27": "此殊近者，親檢《五分》梵本與此《有部》一無別處，但為前代譯有參差，致使其文有異。冀後之學者，極須諦",
    "T24n1453_010:0498c28": "察審觀教意，不得雷同。)",
    "T24n1453_010:0498c29": "具壽鄔波離請世尊曰：「大德！總有幾法能攝",
    "T24n1453_010:0499a01": "毘柰耶？」佛言：「大略言之，有其三法。云何為",
    "T24n1453_010:0499a02": "三？謂單白、白二、白四。若廣說者，有百一羯",
    "T24n1453_010:0499a03": "磨。」「大德！百一羯磨中單白、白二、白四，數各",
    "T24n1453_010:0499a04": "有幾？」佛言：「單白羯磨有二十二，白二羯磨有",
    "T24n1453_010:0499a05": "四十七，白四羯磨有三十二。言單白二十二",
    "T24n1453_010:0499a06": "羯磨，其事云何？一、謂差屏教人白；　二、問障",
    "T24n1453_010:0499a07": "法白；　三、褒灑陀白；　四、褒灑陀時一切僧",
    "T24n1453_010:0499a08": "伽皆有罪白；　五、褒灑陀時一切僧伽於罪有",
    "T24n1453_010:0499a09": "疑白；　六、隨意時白；　七、作隨意時一切僧伽",
    "T24n1453_010:0499a10": "皆有罪白；　八、作隨意時一切僧伽於罪有疑",
    "T24n1453_010:0499a11": "白；　九、作隨意時眾中諍罪白；　十、作隨意時",
    "T24n1453_010:0499a12": "眾中決定罪白；　十一、僧伽夏安居日白；",
    "T24n1453_010:0499a13": "　十二、守持亡衣物白；　十三、守持掌亡苾芻資",
    "T24n1453_010:0499a14": "具人白；　十四、出羯恥那白；　十五、說他麁",
    "T24n1453_010:0499a15": "罪白；　十六、與具壽實力子衣白；　十七、對面",
    "T24n1453_010:0499a16": "輕毀白；　十八、假託輕毀白；　十九、與作學法",
    "T24n1453_010:0499a17": "白；　二十、於學家與作捨學法白；　二十一、覆",
    "T24n1453_010:0499a18": "鉢白；　二十二、仰鉢白。「白二羯磨四十七者，",
    "T24n1453_010:0499a19": "其事云何？一、結小界壇白二；　二、結大界白",
    "T24n1453_010:0499a20": "二；　三、結不失衣界白二；　四、褒灑陀時不能來",
    "T24n1453_010:0499a21": "白二；　五、癲狂白二；　六：差作隨意人白二；",
    "T24n1453_010:0499a22": "　七、差分臥具人白二；　八、結淨厨白二；　九、處分",
    "T24n1453_010:0499a23": "衣物將作羯恥那衣白二；　十、張羯恥那衣人",
    "T24n1453_010:0499a24": "白二；　十一、付羯恥那衣人白二(下是總差十二種人所有白二",
    "T24n1453_010:0499a25": "羯磨)；　十二、差分房人白二；　十三、分飯人白二；",
    "T24n1453_010:0499a26": "　十四、分粥人白二；　十五、分餅果人白二；　十六、",
    "T24n1453_010:0499a27": "分諸有雜物人白二；　十七、藏器物人白二；",
    "T24n1453_010:0499a28": "十八、藏衣人白二；　十九、分衣人白二；　二十、",
    "T24n1453_010:0499a29": "藏雨衣人白二；　二十一、分雨衣人白二；　二",
    "T24n1453_010:0499b01": "十二、雜驅使人白二；　二十三、看撿房舍人白",
    "T24n1453_010:0499b02": "二；　二十四、簡平正人白二；　二十五、重簡人",
    "T24n1453_010:0499b03": "白二；　二十六、傳付諍人白二；　二十七、行法",
    "T24n1453_010:0499b04": "籌白二；　二十八、觀造小房地白二；　二十九、",
    "T24n1453_010:0499b05": "觀造大寺地白二；　三十、令苾芻詰事白二；",
    "T24n1453_010:0499b06": "　三十一、不離僧伽胝衣白二；　三十二、與營作",
    "T24n1453_010:0499b07": "苾芻臥具白二；　三十三、行有犯鉢白二；　三",
    "T24n1453_010:0499b08": "十四、告諸俗舍白二；　三十五、苾芻尼作不禮",
    "T24n1453_010:0499b09": "白二；　三十六、教授苾芻尼白二；　三十七、觀",
    "T24n1453_010:0499b10": "行險林白二；　三十八、畜門徒白二；　三十九、",
    "T24n1453_010:0499b11": "畜無限門徒白二；　四十、畜杖白二；　四十一、",
    "T24n1453_010:0499b12": "網絡白二；　四十二、於五年中同利養別長",
    "T24n1453_010:0499b13": "淨白二；　四十三、與式叉摩拏二年學六法隨",
    "T24n1453_010:0499b14": "法白二；　四十四、作淨行本白二；　四十五、與",
    "T24n1453_010:0499b15": "笈多共兒同室宿白二；　四十六、許苾芻尼與",
    "T24n1453_010:0499b16": "俗親往還白二；　四十七、受日出界外白二。",
    "T24n1453_010:0499b17": "「白四羯磨有三十二者，其事云何？一、受近圓",
    "T24n1453_010:0499b18": "白四；　二、與外道四月共住白四；　三、解大小",
    "T24n1453_010:0499b19": "界白四；　四、僧伽先破今和合白四；　五、僧伽",
    "T24n1453_010:0499b20": "和合長淨白四；　六、諫破僧伽白四；　七、諫助",
    "T24n1453_010:0499b21": "破僧伽白四；　八、諫欲瞋癡怖人白四；　九、諫",
    "T24n1453_010:0499b22": "麁惡語白四；　十、作令怖白四；　十一、折伏白",
    "T24n1453_010:0499b23": "四；　十二、驅擯白四；　十三、求謝白四；　十四、",
    "T24n1453_010:0499b24": "遮不見罪白四；　十五、不誨罪捨置白四；　十",
    "T24n1453_010:0499b25": "六、不捨惡見捨置白四；　十七、與遍住白四；",
    "T24n1453_010:0499b26": "　十八、復本遍住白四；　十九、重收復本遍住白",
    "T24n1453_010:0499b27": "四；　二十、意喜白四；　二十一、出罪白四；　二",
    "T24n1453_010:0499b28": "十二、與憶念調伏白四；　二十三、與不癡調伏",
    "T24n1453_010:0499b29": "白四；　二十四、與求罪性白四；　二十五、驅擯",
    "T24n1453_010:0499c01": "求寂白四；　二十六、收攝白四；　二十七、諫隨",
    "T24n1453_010:0499c02": "遮苾芻尼白四；　二十八、諫與苾芻尼雜住白",
    "T24n1453_010:0499c03": "四；　二十九、諫遮別住白四；　三十、犯波羅市",
    "T24n1453_010:0499c04": "迦人授其學法白四；　三十一、違惱眾教白四；",
    "T24n1453_010:0499c05": "　三十二、默惱眾教白四。」",
    "T24n1453_010:0499c06": "復次鄔波離請世尊曰：「大德！且如百一羯磨",
    "T24n1453_010:0499c07": "中幾有欲？幾無欲？」佛言：「鄔波離！咸皆有欲，唯",
    "T24n1453_010:0499c08": "除結界。」",
    "T24n1453_010:0499c09": "「大德！百一羯磨中幾是四眾所作？幾是五眾",
    "T24n1453_010:0499c10": "所作？幾是十眾所作？幾是二十眾所作？」世",
    "T24n1453_010:0499c11": "尊告曰：「限四十眾為苾芻尼作，出違八敬法。",
    "T24n1453_010:0499c12": "二十眾，謂是苾芻出罪。十眾者，謂受近圓。",
    "T24n1453_010:0499c13": "五眾者，謂邊方近圓及隨意事。四眾者，謂作",
    "T24n1453_010:0499c14": "所餘事。」",
    "T24n1453_010:0499c15": "「大德！所言羯磨者，其義何也？」佛言：「所由之",
    "T24n1453_010:0499c16": "事，謂即是因為彼作法，名為羯磨。」「大德！仍",
    "T24n1453_010:0499c17": "於此言未了其義。」佛言：「如為其事而作羯磨，",
    "T24n1453_010:0499c18": "此是因具以言秉白為羯磨。」",
    "T24n1453_010:0499c19": "「大德！言令怖羯磨者，其義何也？」佛言：「此是",
    "T24n1453_010:0499c20": "羯磨准事立名，然此苾芻好為鬪諍，與作令",
    "T24n1453_010:0499c21": "怖羯磨者，意欲令彼怖懼更不造惡，故此名",
    "T24n1453_010:0499c22": "為令怖羯磨，於諸羯磨准此應知。」",
    "T24n1453_010:0499c23": "「大德！言毘柰耶者，以何為體？云何為所緣？云",
    "T24n1453_010:0499c24": "何為依處？云何為因具？云何為生起？云何為",
    "T24n1453_010:0499c25": "自性？云何為果報？如是七要願為宣說。」佛告",
    "T24n1453_010:0499c26": "鄔波離：「文字經卷以之為體，如說修行為所",
    "T24n1453_010:0499c27": "緣事，身語意業以為所依，所秉羯磨以為因",
    "T24n1453_010:0499c28": "具，說悔罪犯名為生起，所有諸罪以為自性，",
    "T24n1453_010:0499c29": "生天解脫以為果報。」",
    "T24n1453_010:0500a01": "佛告鄔波離：「是為百一羯磨，若秉法住世，即",
    "T24n1453_010:0500a02": "知佛法未滅世間。」爾時鄔波離及諸大眾，聞",
    "T24n1453_010:0500a03": "佛說已，歡喜奉行。",
    "T24n1453_010:0500a04": "攝頌曰：",
    "T24n1453_010:0500a05": "　屏問對眾問，　　長淨識罪疑，",
    "T24n1453_010:0500a06": "　隨意識罪疑，　　諍罪及決定。",
    "T24n1453_010:0500a07": "　安居持死衣，　　持立出羯恥，",
    "T24n1453_010:0500a08": "　謗他罪與衣，　　及二輕毀事。",
    "T24n1453_010:0500a09": "　仰鉢亦單白，　　授學法及捨，",
    "T24n1453_010:0500a10": "　覆鉢為單白，　　二十二應知。",
    "T24n1453_010:0500a11": "　右是單白攝頌了。",
    "T24n1453_010:0500a12": "　結壇場大界，　　不失衣長淨，",
    "T24n1453_010:0500a13": "　隨意分臥具，　　五種結淨厨，",
    "T24n1453_010:0500a14": "　處分羯恥那，　　差張衣付衣，",
    "T24n1453_010:0500a15": "　下有十二人，　　皆是分物者。",
    "T24n1453_010:0500a16": "　房飯粥餅果，　　雜物藏器衣，",
    "T24n1453_010:0500a17": "　藏雨衣分衣，　　雜使看房舍，",
    "T24n1453_010:0500a18": "　簡重簡傳付，　　行籌觀小房，",
    "T24n1453_010:0500a19": "　大事詰事人，　　不離與敷具。",
    "T24n1453_010:0500a20": "　行鉢告諸俗，　　尼不禮教授，",
    "T24n1453_010:0500a21": "　觀險畜門徒，　　無限畜杖絡。",
    "T24n1453_010:0500a22": "　五年同利養，　　與式叉本法，",
    "T24n1453_010:0500a23": "　開許笈多尼，　　共兒同室宿。",
    "T24n1453_010:0500a24": "　尼得往俗家，　　受日出界外，",
    "T24n1453_010:0500a25": "　白二四十七，　　皆准白可知。",
    "T24n1453_010:0500a26": "　右是白二攝頌了。",
    "T24n1453_010:0500a27": "　受近圓共住，　　解界先破和，",
    "T24n1453_010:0500a28": "　長淨諫破僧，　　并諫助伴類，",
    "T24n1453_010:0500a29": "　諫欲瞋癡人，　　麁惡語令怖，",
    "T24n1453_010:0500b01": "　折伏擯求謝，　　不見悔捨遮。",
    "T24n1453_010:0500b02": "　遍住復本重，　　意喜并出罪，",
    "T24n1453_010:0500b03": "　與憶念不癡，　　求罪擯求寂，",
    "T24n1453_010:0500b04": "　收攝諫隨遮，　　雜住并別住，",
    "T24n1453_010:0500b05": "　授學兼違教，　　默惱三十二。",
    "T24n1453_010:0500b06": "　右是白四攝頌了。",
    "T24n1453_010:0500b07": "右此羯磨言百一者，蓋是舉其大數，於大律",
    "T24n1453_010:0500b08": "中撿，有多少不同，乃是以類相收，無違妨也。",
    "T24n1453_010:0500b09": "又復聖許為單白成，為白二、白四成，據理相",
    "T24n1453_010:0500b10": "應通融可足。比由羯磨本中與大律二百餘",
    "T24n1453_010:0500b11": "卷相勘，為此尋撿極費功夫，後人勿致遲疑",
    "T24n1453_010:0500b12": "也。",
    "T24n1453_010:0500b13": "根本說一切有部百一羯磨卷第十"
}