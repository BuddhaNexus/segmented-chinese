{
    "X56n0941_001:0671a03": "六即義",
    "X56n0941_001:0671a05": "天台僧　行滿　於國中述",
    "X56n0941_001:0671a06": "夫論即者名體不二今依天台大師五味判經四教",
    "X56n0941_001:0671a07": "釋義圓教所出前三教無義立名有若爾藏教小乘",
    "X56n0941_001:0671a08": "折色明空葢非所論通教大乘摩訶衍門別教知中",
    "X56n0941_001:0671a09": "云何不釋答界內外巧拙不同通教巧度即色明空",
    "X56n0941_001:0671a10": "只斷四住界內煩惱未破惑不能圓融三諦具一切",
    "X56n0941_001:0671a11": "佛法亦不得云即圓教初心一念能圓觀三諦境智",
    "X56n0941_001:0671a12": "冥一即三而一即一而三因果具足故得即名若爾",
    "X56n0941_001:0671a13": "因果體一復云何六答所言即者為簡離故所言六",
    "X56n0941_001:0671a14": "者為簡濫故若使朱紫分明修行識位(云云)。一理即",
    "X56n0941_001:0671a15": "者理謂理性即如來藏本自有之非適今也亦名佛",
    "X56n0941_001:0671a16": "性性是因義佛是果義因中具有果人之性故云佛",
    "X56n0941_001:0671a17": "性名理即佛大經如來性品云如貧人舍內為有真",
    "X56n0941_001:0671a18": "金之藏家人大小無有知即者其義也。二名字即者",
    "X56n0941_001:0671a19": "或因經卷或因善知識聞此名字深信此理隨順三",
    "X56n0941_001:0671a20": "諦法華名為初隨喜人大經云時有異人善知方便",
    "X56n0941_001:0671a21": "即其義也。三觀行即者從初隨喜深觀三諦言行相",
    "X56n0941_001:0671a22": "應法華名為五品弟子位自行化佗事理具足經云",
    "X56n0941_001:0671a23": "我今雇汝汝可為我耘除草穢即其義也。四相似即",
    "X56n0941_001:0671a24": "者從觀行位入於似道法華稱為六根清淨能以妙",
    "X56n0941_001:0671b01": "音遍滿三千界等經云汝若能示我子真金藏者然",
    "X56n0941_001:0671b02": "後乃有速為汝作即其義也。五分真即者亦云分證",
    "X56n0941_001:0671b03": "相似位進入銅輪法名為開佛知見證初位初一品",
    "X56n0941_001:0671b04": "無明能八相成道從真起應百佛世界教化眾生大",
    "X56n0941_001:0671b05": "經云是人即於其家掘出金藏女人見已心生歡喜",
    "X56n0941_001:0671b06": "即其義也。六究竟即者四十二位究竟圓極初阿後",
    "X56n0941_001:0671b07": "荼無字可說智斷具足如十五日月月光圓滿法華",
    "X56n0941_001:0671b08": "經云遊於四方直至道場大經云即於是人起奇怪",
    "X56n0941_001:0671b09": "想宗仰是人即是玅覺如來住常寂光即其義也此",
    "X56n0941_001:0671b10": "依章安疏主用大師義意釋涅槃經引此一文六位",
    "X56n0941_001:0671b11": "具足何俟多釋散在諸文一家師承須知開顯法華",
    "X56n0941_001:0671b12": "會了六即殊途涅槃醍醐自歸祕藏今若執實迷權",
    "X56n0941_001:0671b13": "端拱不動修途既遠寶所難期略述大猷委明須尋",
    "X56n0941_001:0671b14": "別記。",
    "X56n0941_001:0671b16": "六即義(終)"
}