{
    "X88n1660_001:0463b07": "(圖書集成)神異典二氏部彚考卷上",
    "X88n1660_001:0463b09": "後漢",
    "X88n1660_001:0463b10": "明帝永平八年。楚王英。奉縑紈贖愆。詔以英奉黃老",
    "X88n1660_001:0463b11": "浮屠。令還贖以助伊蒲塞桑門之盛饌　按後漢書",
    "X88n1660_001:0463b12": "明帝本紀。不載　按楚王英傳。英少時好游俠。交通",
    "X88n1660_001:0463b13": "賓客。晚節更喜黃老學。為浮屠齋戒祭祀。永平八年。",
    "X88n1660_001:0463b14": "詔令天下死罪。皆入縑贖。英遣郎中令奉黃縑白紈",
    "X88n1660_001:0463b15": "三十匹。詣國相曰。托在蕃輔。過惡累積。歡喜大恩。奉",
    "X88n1660_001:0463b16": "送縑帛。以贖愆罪。國相以聞。詔報曰。楚王誦黃老之",
    "X88n1660_001:0463b17": "微言。尚浮屠之仁祠。潔齋三月。與神為誓。何嫌何疑。",
    "X88n1660_001:0463b18": "當有悔吝。其還贖以助伊蒲塞桑門之盛饌。因以班",
    "X88n1660_001:0463b19": "示諸國中傅。英後遂大交通方士。作金龜玉鶴刻文",
    "X88n1660_001:0463b20": "字。以為符瑞。十三年男子燕廣告英與漁陽王平顏",
    "X88n1660_001:0463b21": "忠等。造作圖書。有逆謀事。下案驗。有司奏。英招聚姦",
    "X88n1660_001:0463b22": "猾。造作圖讖。擅相官秩。置諸侯王公將軍二千石。大",
    "X88n1660_001:0463b23": "逆不道。請誅之。帝以親親不忍。乃廢英徙丹陽涇縣。",
    "X88n1660_001:0463b24": "桓帝延熹九年。襄楷以宮中立浮屠老子祠。上書切",
    "X88n1660_001:0463c01": "諫。不聽　按後漢書桓帝本紀論贊。帝飾芳林而考",
    "X88n1660_001:0463c02": "濯龍之宮。設華蓋以祠浮圖老子　按襄楷傳。延熹",
    "X88n1660_001:0463c03": "九年。楷上書曰。臣聞宮中立黃老浮屠之祠。此道清",
    "X88n1660_001:0463c04": "虗。貴尚無為。好生惡殺。省慾去奢。今陛下嗜慾不去。",
    "X88n1660_001:0463c05": "殺罰過理。既乖其道。豈獲其祚哉。或言。老子入彝翟。",
    "X88n1660_001:0463c06": "為浮屠。浮屠不三宿桑下。不欲久生恩愛。精之至也。",
    "X88n1660_001:0463c07": "天神遺以好女。浮屠曰。此但革囊盛血。遂不盻之。其",
    "X88n1660_001:0463c08": "守一如此。乃能成道。今陛下淫女艶婦。極天下之麗。",
    "X88n1660_001:0463c09": "甘肥飲美。殫天下之味。奈何欲如黃老乎。書上。即召",
    "X88n1660_001:0463c10": "詣尚書問狀。尚書請下司隸正楷罪法。收送洛陽獄。",
    "X88n1660_001:0463c11": "帝不誅。猶司宼論刑　按西域傳。桓帝好神。數祀浮",
    "X88n1660_001:0463c12": "圖老子。百姓稍有奉者。後遂轉盛。",
    "X88n1660_001:0463c13": "梁",
    "X88n1660_001:0463c14": "高祖普通　年。詔庾承先。學通老釋。勒州縣時加敦",
    "X88n1660_001:0463c15": "遣　按梁書高祖本紀。不載　按庾詵傳。普通中。詔",
    "X88n1660_001:0463c16": "曰。庾承先。學通黃老。該涉釋教。並不競不營。安茲枯",
    "X88n1660_001:0463c17": "槁。可以鎮躁敦俗。承先可中書侍郎。勒州縣時加敦",
    "X88n1660_001:0463c18": "遣。庶能屈志。方冀鹽梅　按庾承先傳。承先字子通。",
    "X88n1660_001:0463c19": "頴川鄢陵人也。元經釋典。靡不該悉。九流七略。咸所",
    "X88n1660_001:0463c20": "精練。郡辟功曹不就。",
    "X88n1660_001:0463c21": "陳",
    "X88n1660_001:0463c22": "宣帝太建十四年。後主即位。詔僧尼道士。不依經律",
    "X88n1660_001:0463c23": "者。並皆禁絕　按陳書後主本紀。太建十四年。正月",
    "X88n1660_001:0463c24": "丁巳。即皇帝位。夏四月庚子。詔僧尼道士。挾邪左道。",
    "X88n1660_001:0464a01": "不依經律。民間淫祀妖書。諸珍怪事。詳為條制。並皆",
    "X88n1660_001:0464a02": "禁絕。",
    "X88n1660_001:0464a03": "北魏",
    "X88n1660_001:0464a04": "太祖好黃老。兼崇佛法　按魏書太祖本紀。不載",
    "X88n1660_001:0464a05": "　按釋老志。太祖平中山。經略燕趙。所逕郡國。佛寺見",
    "X88n1660_001:0464a06": "諸沙門道士。皆致精敬。禁軍旅無有所犯。帝好黃老。",
    "X88n1660_001:0464a07": "頗覧佛經。但天下初定。戒車屢動。庶事草剏。未建圖",
    "X88n1660_001:0464a08": "宇招延僧眾。然時時旁求焉。",
    "X88n1660_001:0464a09": "太宗遵太祖之業。亦好黃老佛法　按魏書太宗本",
    "X88n1660_001:0464a10": "紀。不載　按釋老志。太宗踐位。遵太祖之業。亦好黃",
    "X88n1660_001:0464a11": "老。又崇佛法。京邑四方。建立圖像。仍令沙門。敷導民",
    "X88n1660_001:0464a12": "俗。",
    "X88n1660_001:0464a13": "世祖太平真君五年。禁私養沙門師巫　按魏書世",
    "X88n1660_001:0464a14": "祖本紀。太平真君五年。春正月戊申。詔曰。愚民無識",
    "X88n1660_001:0464a15": "信惑妖邪。私養師巫。挾藏讖記陰陽圖緯方伎之書。",
    "X88n1660_001:0464a16": "又沙門之徒。假西戎虗誕。生致妖孽。非所以一齊政",
    "X88n1660_001:0464a17": "化。布淳德於天下也。自王公已下。至於庶人。有私養",
    "X88n1660_001:0464a18": "沙門師巫。及金銀工巧之人。在其家者。皆遣詣官曹。",
    "X88n1660_001:0464a19": "不得容匿。限今年二月十五日。過期不出。師巫沙門",
    "X88n1660_001:0464a20": "身死。主人門誅。明相宣告。咸使聞知。",
    "X88n1660_001:0464a21": "北齊",
    "X88n1660_001:0464a22": "顯祖天保六年。勅道士為沙門　按北齊書顯祖本",
    "X88n1660_001:0464a23": "紀。不載　按續文獻通考。天保六年。以佛道二教不",
    "X88n1660_001:0464a24": "同。欲去其一。集二家學者。論難於前。遂勅道士。皆剃",
    "X88n1660_001:0464b01": "髮為沙門。有不從者。殺四人。乃奉命。",
    "X88n1660_001:0464b02": "北周",
    "X88n1660_001:0464b03": "高祖天和三年。帝御大德殿。集沙門道土。講禮記",
    "X88n1660_001:0464b04": "　按周書高祖本紀。天和三年。秋八月癸酉。帝御大德",
    "X88n1660_001:0464b05": "殿。集百寮及沙門道士等。親講禮記。",
    "X88n1660_001:0464b06": "天和四年。春二月戊辰。帝御大德殿。集百寮道士沙",
    "X88n1660_001:0464b07": "門等。討論釋老義　按周書高祖本紀。云云　按沈",
    "X88n1660_001:0464b08": "重傳。重天和中。復於紫極殿。講三教義。朝士儒生桑",
    "X88n1660_001:0464b09": "門道士至者。二千餘人。",
    "X88n1660_001:0464b10": "建德二年。帝升座辨釋三教　按周書高祖本紀。建",
    "X88n1660_001:0464b11": "德二年。冬十二月癸巳。集羣臣及沙門道士等。帝升",
    "X88n1660_001:0464b12": "高座。辨釋三教先後。以儒教為先。道教為次。佛教為",
    "X88n1660_001:0464b13": "後。",
    "X88n1660_001:0464b14": "建德三年。初斷佛道二教　按周書高祖本紀。建德",
    "X88n1660_001:0464b15": "三年。夏五月丙子。初斷佛道二教。經像悉毀。罷沙門",
    "X88n1660_001:0464b16": "道士。並令還民。六月戊午。詔曰。至道弘深。混成無際。",
    "X88n1660_001:0464b17": "體包空有。理極幽元。但岐路既分。派源逾遠。淳離朴",
    "X88n1660_001:0464b18": "散。形氣斯乖。遂使三墨八儒。朱紫交競。九流七略。異",
    "X88n1660_001:0464b19": "說相騰。道隱小成。其來舊矣。不有會歸。爭驅靡息。今",
    "X88n1660_001:0464b20": "可立通道觀。聖哲微言。先賢典訓。金科玉篆。秘蹟元",
    "X88n1660_001:0464b21": "文。所以濟養黎元。扶成教義者。並宜弘闡。一以貫之。",
    "X88n1660_001:0464b22": "俾夫玩培塿者。識嵩岱之崇崛。守磧礫者。悟渤澥之",
    "X88n1660_001:0464b23": "泓澄。不亦可乎　　按佛祖統紀。北周武帝。建德二",
    "X88n1660_001:0464b24": "年。帝集僧道宣旨曰。六經儒教。於世為宜。真佛無像。",
    "X88n1660_001:0464c01": "空崇塔廟。愚人信順。徒竭珍財。凡是經像。宜從除毀。",
    "X88n1660_001:0464c02": "父母恩重。沙門不敬。斯為悖逆之甚。國法豈容。並令",
    "X88n1660_001:0464c03": "反俗用崇孝養。時慧遠法師。出眾抗答曰。若以形像",
    "X88n1660_001:0464c04": "無情事之。無福國家。七廟豈是有情。帝曰。佛經外國",
    "X88n1660_001:0464c05": "之法。故當廢之。七廟上世所立。朕亦不以為然將同",
    "X88n1660_001:0464c06": "廢之矣。師曰。若以外國之法。非此所用。仲尼所說。出",
    "X88n1660_001:0464c07": "自魯國秦晉之地。亦應不行。七廟若廢。則五經無用。",
    "X88n1660_001:0464c08": "三教同廢。何以治國。帝曰。魯與秦晉。封域雖殊。莫非",
    "X88n1660_001:0464c09": "一王之化。師曰。若秦魯同一王化。震旦天竺。同在閻",
    "X88n1660_001:0464c10": "浮輪王一化。何不同遵。帝與師往復數至十二。帝不",
    "X88n1660_001:0464c11": "能屈。三年五月。帝欲偏廢釋教。令道士張賓飭詭辭。",
    "X88n1660_001:0464c12": "以挫釋子。法師知元。抗酬精壯。帝意賓不能制。即震",
    "X88n1660_001:0464c13": "天威以垂難辭。左右叱元聽制。元安詳應對。陳義甚",
    "X88n1660_001:0464c14": "高。陪位大臣。莫不欽嘆。獨帝不說。明日下詔。并罷釋",
    "X88n1660_001:0464c15": "道二教。悉毀經像。沙門道士。並令還俗。時國境僧道",
    "X88n1660_001:0464c16": "反服者。二百餘萬。",
    "X88n1660_001:0464c17": "宣帝大象元年。初復佛像及天尊像　按周書宣帝",
    "X88n1660_001:0464c18": "本紀。大像元年。冬十月壬戌。帝幸道會苑大醮。以高",
    "X88n1660_001:0464c19": "祖武皇帝配醮訖。論議於行殿。是歲初復佛像及天",
    "X88n1660_001:0464c20": "尊像。至是帝與二像。俱南面而坐。大陳雜戲。令京城",
    "X88n1660_001:0464c21": "士民縱觀　　按佛法金湯編。宣帝大成元年。先是",
    "X88n1660_001:0464c22": "沙門道林。以學業進見。與武帝議論二十日。酬酢七",
    "X88n1660_001:0464c23": "十番。武帝不能屈。遂許以復教。會武帝殂。至是道林。",
    "X88n1660_001:0464c24": "申請尤力。帝許之。遂下詔曰。先帝惑於異論。以釋道",
    "X88n1660_001:0465a01": "為無益。故廢而不行。然大教所繫。詎宜罷黜。於是興",
    "X88n1660_001:0465a02": "復二教(按。是年改大成。為大象)。",
    "X88n1660_001:0465a03": "大象二年。靜帝即位。復行佛道二教　按周書靜帝",
    "X88n1660_001:0465a04": "本紀。大象二年。五月己酉。宣帝崩。帝入居天臺。六月",
    "X88n1660_001:0465a05": "庚申。復行佛道二教。舊沙門道士。精誠自守者。簡令",
    "X88n1660_001:0465a06": "入道　　按續文獻通考。劉氏曰。此楊堅意也。堅將",
    "X88n1660_001:0465a07": "有他志。以是求福。",
    "X88n1660_001:0465a08": "隋",
    "X88n1660_001:0465a09": "高祖開皇二十年。詔盜毀佛及天尊像者。以不道論。",
    "X88n1660_001:0465a10": "沙門道士壞佛及天尊者。以惡逆論　按隋書高祖",
    "X88n1660_001:0465a11": "本紀。開皇二十年。十二月辛巳。詔曰。佛法深妙。道教",
    "X88n1660_001:0465a12": "虗融。咸降大慈。濟度羣品。凡任含識。皆蒙覆護。所以",
    "X88n1660_001:0465a13": "雕鑄靈相。圖寫真形。率土瞻仰。用申誠敬。敢有毀壞",
    "X88n1660_001:0465a14": "偷盜佛及天尊像者。以不道論。沙門壞佛像。道士壞",
    "X88n1660_001:0465a15": "天尊。以惡逆論。",
    "X88n1660_001:0465a16": "唐",
    "X88n1660_001:0465a17": "唐置崇元署寺觀監。掌寺觀僧尼道士女冠之政",
    "X88n1660_001:0465a18": "　按唐書百官志。崇元署。令一人正八品下。丞一人正",
    "X88n1660_001:0465a19": "九品下。掌京都諸觀名數與道士帳籍齋醮之事。新",
    "X88n1660_001:0465a20": "羅日本僧。入朝學問。九年不還者。編諸籍。道士女冠",
    "X88n1660_001:0465a21": "僧尼。見天子必拜。凡止民家。不過三夜。出踰宿者。立",
    "X88n1660_001:0465a22": "案連署。不過七日。路遠者。州縣給程。天下觀一千六",
    "X88n1660_001:0465a23": "百八十七。道士七百七十六。女冠九百八十八。寺五",
    "X88n1660_001:0465a24": "千三百五十八。僧七萬五千五百二十四。尼五萬五",
    "X88n1660_001:0465b01": "百七十六。兩京度僧尼道士女冠。御史一人涖之。每",
    "X88n1660_001:0465b02": "三歲州縣為籍。一以留縣。一以留州。僧尼一以上祠",
    "X88n1660_001:0465b03": "部。道士女冠一以上宗正。一以上司封。(又)有府二人。",
    "X88n1660_001:0465b04": "史三人。典事六人。掌固二人。崇元學博士一人。學生",
    "X88n1660_001:0465b05": "百人。隋以署隸鴻臚。又有道場元壇。唐置諸寺觀監。",
    "X88n1660_001:0465b06": "隸鴻臚寺。每寺觀有監一人。貞觀中廢寺觀監。上元",
    "X88n1660_001:0465b07": "二年。置漆園監尋廢。",
    "X88n1660_001:0465b08": "高祖武德　年。幸國學。命僧道。講金剛經及老子",
    "X88n1660_001:0465b09": "　按唐書高祖本紀。不載　按大唐新語。高祖嘗幸國",
    "X88n1660_001:0465b10": "學。命徐文遠。講孝經。僧惠乘講金剛經。道士劉進嘉",
    "X88n1660_001:0465b11": "講老子。詔劍德明與之辯論。於是詰難鋒起。三人皆",
    "X88n1660_001:0465b12": "屈。高祖曰。儒元佛義。各有宗旨。劉徐等並當今傑才。",
    "X88n1660_001:0465b13": "德明一舉而蔽之。可謂達學矣。賜帛五十匹。",
    "X88n1660_001:0465b14": "武德九年。廢浮屠老子法。尋復之　按唐書高祖本",
    "X88n1660_001:0465b15": "紀。武德九年。四月辛巳。廢浮屠老子道。六月庚申。息",
    "X88n1660_001:0465b16": "浮屠老子法　　按舊唐書高祖本紀。九年夏五月",
    "X88n1660_001:0465b17": "辛巳。以京師寺觀。不堪清淨。詔曰。釋迦闡教。清淨為",
    "X88n1660_001:0465b18": "先。遠離塵垢。斷除貪慾。所以弘宣勝業。修植善根。開",
    "X88n1660_001:0465b19": "導愚迷。津梁品庶。是以敷演經教。檢約學徒。調懺身",
    "X88n1660_001:0465b20": "心。捨諸染著。衣服飲食。咸資四輩。自覺王遷謝。像法",
    "X88n1660_001:0465b21": "流行。末代陵遲。漸以虧濫。乃有猥賤之侶。規自尊高。",
    "X88n1660_001:0465b22": "浮惰之人。苟避徭役。妄為剃度。托號出家。嗜慾無厭。",
    "X88n1660_001:0465b23": "營求不息。出入閭里。周旋闤闠。驅策田產。聚積貨物。",
    "X88n1660_001:0465b24": "耕織為生。估販成業。事同編戶。迹等齊人。進違戒律",
    "X88n1660_001:0465c01": "之文。退無禮典之訓。至乃親行劫掠。躬自穿窬。造作",
    "X88n1660_001:0465c02": "妖訛。交通豪猾。每罹憲網。自陷重刑。黷亂真如。傾毀",
    "X88n1660_001:0465c03": "妙法。譬茲稂莠有穢嘉苗類彼淤泥混夫清水。又伽",
    "X88n1660_001:0465c04": "藍之地。本日淨居。栖心之所。理尚幽寂。近代以來。多",
    "X88n1660_001:0465c05": "立寺舍。不求閒曠之境。惟趨喧雜之方。繕采崎嶇。棟",
    "X88n1660_001:0465c06": "宇殊拓。錯舛隱匿。誘納姦邪。或有接延[廓享+墨]邸。鄰近屠",
    "X88n1660_001:0465c07": "酤。埃塵滿室。羶腥盈道。徒長輕慢之心。有虧崇敬之",
    "X88n1660_001:0465c08": "義。且老氏垂化。本實冲虗。養志無為。遺情物外。全真",
    "X88n1660_001:0465c09": "守一。是謂元門。驅馳世務。又乖宗旨。朕膺期馭宇。興",
    "X88n1660_001:0465c10": "隆教法。志思利益。情在護持。欲使玉石區分。薰蕕有",
    "X88n1660_001:0465c11": "辨。長存妙道。永固福田。正本澄源。宜從沙汰。諸僧尼",
    "X88n1660_001:0465c12": "道士女冠等。有精勤練行守戒律者。並令大寺觀居",
    "X88n1660_001:0465c13": "住。給衣食勿令乏短。其有不能精進戒行者。有闕不",
    "X88n1660_001:0465c14": "堪供養者。並令罷。遣各還桑梓。所司明為條式。務依",
    "X88n1660_001:0465c15": "法教。違制之事。悉宜停斷。京城留寺三所。觀二所。其",
    "X88n1660_001:0465c16": "餘天下諸州。各留一所。餘悉罷之。事竟不行。",
    "X88n1660_001:0465c17": "太宗貞觀五年詔。僧道致拜父母　按唐書太宗本",
    "X88n1660_001:0465c18": "記。不載　按續文獻通考(云云)。",
    "X88n1660_001:0465c19": "高宗龍朔二年詔。釋老致拜君親。以令狐德芬議。復",
    "X88n1660_001:0465c20": "詔不拜　按唐書高祖本紀。不載　按舊唐書高宗",
    "X88n1660_001:0465c21": "本紀。龍朔二年。六月乙丑。初令僧尼等。並盡禮致拜",
    "X88n1660_001:0465c22": "其父母　　按佛法金湯編。令狐德芬。武德初為祕",
    "X88n1660_001:0465c23": "書丞。高宗龍朔二年。詔釋老。致拜君親。勅羣臣議之。",
    "X88n1660_001:0465c24": "德芬時為司成館大司成。議曰。竊以。釋老二教。慈敬",
    "X88n1660_001:0466a01": "弘深。有國因循遂開崇尚既久。其法須從其道切為",
    "X88n1660_001:0466a02": "拜伏。理恐未通。何者。削髮異冠帶之儀。持缽豈罇爼",
    "X88n1660_001:0466a03": "之禮。申恩方祈定慧。無勞拜跪嚴親。報德有冀真如。",
    "X88n1660_001:0466a04": "何必屈膝慈后。山林既往。非無廊廟之賓。朝野裁殊。",
    "X88n1660_001:0466a05": "理宜高尚其事。今使責以名教有虧其旨。臣等愚昧。",
    "X88n1660_001:0466a06": "請從不拜為宜。時眾議請拜者。三百餘人。請不拜者。",
    "X88n1660_001:0466a07": "五百餘人。六月八日。詔曰。朕商榷羣議。沉研幽賾。然",
    "X88n1660_001:0466a08": "箕潁之風。高尚其事。遐想前代。固亦有之。今後不宜",
    "X88n1660_001:0466a09": "拜跪。",
    "X88n1660_001:0466a10": "乾封元年。詔兖州置觀寺各三所。天下諸州。置觀寺",
    "X88n1660_001:0466a11": "一所。各度七人　按唐書高宗本紀不載　按舊唐",
    "X88n1660_001:0466a12": "書高宗本紀。乾封元年正月。兖州界置紫雲仙鶴萬",
    "X88n1660_001:0466a13": "歲觀。封巒非煙重輪三寺天下諸州置觀寺一所",
    "X88n1660_001:0466a14": "　按續文獻通考。兖州置觀寺各三所。各度七人。天",
    "X88n1660_001:0466a15": "下州一觀一寺。各度七人。",
    "X88n1660_001:0466a16": "中宗嗣聖八年。(即大后天授二年)夏四月。令釋教在道法之",
    "X88n1660_001:0466a17": "上。僧尼處道士女冠之前　按唐書武后本紀。不載",
    "X88n1660_001:0466a18": "　按舊唐書武后本紀(云云)。",
    "X88n1660_001:0466a19": "神龍元年。正月丙子。諸州置寺觀一所。以中興為名",
    "X88n1660_001:0466a20": "　按唐書中宗本紀。不載　按舊唐書中宗本紀(云",
    "X88n1660_001:0466a21": "云)。",
    "X88n1660_001:0466a22": "神龍二年。僧會範道士史崇元等。授官封公。詔釋道",
    "X88n1660_001:0466a23": "齊班並集。永為定式　按唐書中宗本紀。不載　按",
    "X88n1660_001:0466a24": "舊唐書中宗本紀。神龍二年。二月丙申。僧會範道士",
    "X88n1660_001:0466b01": "史崇元等。十餘人。授官封公。以賞造聖善寺功也",
    "X88n1660_001:0466b02": "　按續文獻通考。是年七月。詔曰。初太宗以老子為",
    "X88n1660_001:0466b03": "皇宗。升於釋氏之上。至則天朝。復在釋氏之下。今此",
    "X88n1660_001:0466b04": "已往。遂為定式。令齊班並。集。",
    "X88n1660_001:0466b05": "睿宗景雲二年。詔遇法事僧尼。與道士女冠。齊行進",
    "X88n1660_001:0466b06": "集　按唐書睿宗本紀。不載　按舊唐書睿宗本紀。",
    "X88n1660_001:0466b07": "景雲二年。夏四月癸未。詔以釋典元宗。理均跡異。拯",
    "X88n1660_001:0466b08": "人化俗。教別功齊。自今每緣法事。集會僧尼道士女",
    "X88n1660_001:0466b09": "冠等。宜齊行進集。時天下濫度僧尼。道士女冠並依",
    "X88n1660_001:0466b10": "舊。",
    "X88n1660_001:0466b11": "元宗開元二年。令道士女冠僧尼。致拜父母。",
    "X88n1660_001:0466b12": "開元二十五年正月。制道士女冠。直隷宗正寺。僧尼",
    "X88n1660_001:0466b13": "令祠部檢校　按以上唐書元宗本紀。不載　按舊",
    "X88n1660_001:0466b14": "書元宗本紀(云云)。",
    "X88n1660_001:0466b15": "開元二十六年。詔天下寺觀。各度十七人　按唐書",
    "X88n1660_001:0466b16": "元宗本紀。不載　按續文獻通考。開元二十六年正",
    "X88n1660_001:0466b17": "月。詔道釋二門。皆為聖教。其天下寺觀。大小各度十",
    "X88n1660_001:0466b18": "七人。簡用灼然。有經業戒行。為鄉里所推。仍先取用",
    "X88n1660_001:0466b19": "年高者。",
    "X88n1660_001:0466b20": "開元二十七年。詔寺觀轉讀經典　按唐書元宗本",
    "X88n1660_001:0466b21": "紀。不載　按續文獻通考開。元二十七年二月。制曰。",
    "X88n1660_001:0466b22": "天下寺觀。每一齋日。宜轉讀經典。懲惡勸善。以闡文教",
    "X88n1660_001:0466b23": "天寶三載。勅鑄天尊及佛像　按唐書元宗本紀。不",
    "X88n1660_001:0466b24": "載　按舊唐書元宗本紀。天寶三載。夏四月。勅天下",
    "X88n1660_001:0466c01": "州郡。取官物。鑄金銅天尊及佛各一軀。送開元觀開",
    "X88n1660_001:0466c02": "元寺。",
    "X88n1660_001:0466c03": "天寶四載。法師神邕。與道士吳筠。面論邪正。以邕勝",
    "X88n1660_001:0466c04": "筠。命為僧統　按唐書元宗本紀。不載　按佛祖統",
    "X88n1660_001:0466c05": "紀。天寶四載。召中岳道士吳筠入見。問以道要。對曰。",
    "X88n1660_001:0466c06": "深於道者。無如老子五千文。復問神仙冶煉之法。對",
    "X88n1660_001:0466c07": "曰。此野人事。積歲月以求之。非人主所宜留意。時內",
    "X88n1660_001:0466c08": "侍高方士素事佛。毀於上前。遂辭還茅山。筠以見斥",
    "X88n1660_001:0466c09": "造論以毀釋氏。浙西觀察使陳少遊。請法師神邕決",
    "X88n1660_001:0466c10": "之。邕約面論邪正。旗鼓纔臨。筠竟敗北。邕遂著翻邪",
    "X88n1660_001:0466c11": "論。以攻餘黨。少遊聞於朝。命邕為僧統。",
    "X88n1660_001:0466c12": "肅宗上元二年。詔講論二教　按唐書肅宗本紀。不",
    "X88n1660_001:0466c13": "載　按續文獻通考。上元二年四月。詔於興善寺。設",
    "X88n1660_001:0466c14": "高座。講論元教。七月於景龍觀。設高座。講論二教。",
    "X88n1660_001:0466c15": "寶應二年八月。詔寺觀不許褻瀆弛慢。其僧尼道士。",
    "X88n1660_001:0466c16": "不得妄托事故。非時聚會　按唐書肅宗本紀。不載",
    "X88n1660_001:0466c17": "　按續文獻通考(云云)。",
    "X88n1660_001:0466c18": "代宗廣德元年。制偽度僧尼道士女冠。並與正度",
    "X88n1660_001:0466c19": "　按唐書代宗本。紀不載　按續文獻通考(云云)。",
    "X88n1660_001:0466c20": "大曆八年。勅度僧尼道士　按唐書代宗本紀。不載",
    "X88n1660_001:0466c21": "　按續文獻通考。大曆八年正月。勅天下寺觀。僧尼",
    "X88n1660_001:0466c22": "道士。不滿七人者。宜度滿七人。三七以上者。更度一",
    "X88n1660_001:0466c23": "人。二七以下者。度三人。",
    "X88n1660_001:0466c24": "大曆十四年。德宗即位。勅不得奏置寺觀及度人",
    "X88n1660_001:0467a01": "　按唐書德宗本紀。不載　按舊唐書德宗本紀。大曆",
    "X88n1660_001:0467a02": "十四年五月。癸亥帝即位。六月。勅自今更不得奏置",
    "X88n1660_001:0467a03": "寺觀及度人。",
    "X88n1660_001:0467a04": "德宗貞元九年六月。詔定國忌日。寺觀齊僧道人數",
    "X88n1660_001:0467a05": "　按唐書德宗本紀。不載　按續文獻通考(云云)。",
    "X88n1660_001:0467a06": "貞元十二年。命沙門道士與儒官。討論三教　按唐",
    "X88n1660_001:0467a07": "書德宗本紀。不載　按舊唐書德宗本紀。貞元十二",
    "X88n1660_001:0467a08": "年四月庚辰。上降誕日。命沙門道士。加文儒官。討論",
    "X88n1660_001:0467a09": "三教。大悅。",
    "X88n1660_001:0467a10": "憲宗元和二年。詔僧尼道士。隸左右街功德使　按",
    "X88n1660_001:0467a11": "唐書憲宗本紀。不載　按舊唐書憲宗本紀。元和二",
    "X88n1660_001:0467a12": "年辛酉。詔僧尼道士。全隷左右街功德使。自是祠部",
    "X88n1660_001:0467a13": "司封。不復關奏。",
    "X88n1660_001:0467a14": "元和十年。詔停寺觀開講　按唐書憲宗本紀。不載",
    "X88n1660_001:0467a15": "　按續文獻通考。元和十年五月。詔京城寺觀開講。",
    "X88n1660_001:0467a16": "宜準興元勅處分諸畿縣。宜勒停其觀察使節度州。",
    "X88n1660_001:0467a17": "每三長齋月。任一寺一觀置講。餘州悉停。惡其聚眾。",
    "X88n1660_001:0467a18": "且慮變也。",
    "X88n1660_001:0467a19": "元和十五年。穆宗即位。詔以術人柳泌。僧大通。付京",
    "X88n1660_001:0467a20": "兆府杖死　按唐書穆宗本紀。不載　按舊唐書穆",
    "X88n1660_001:0467a21": "宗本紀。元和十五年。正月丙午。帝即位。上始御延英",
    "X88n1660_001:0467a22": "對宰臣詔曰。山人柳泌。輕懷左道。上惑先朝。固求牧",
    "X88n1660_001:0467a23": "人。貴欲疑眾。自知虗誕。仍更逃遁。僧大通。醫方不精。",
    "X88n1660_001:0467a24": "藥術皆妄。既延禍。釁俱是姦邪。國固有常刑。人神所",
    "X88n1660_001:0467b01": "宜共棄。付京兆府。決杖處死。",
    "X88n1660_001:0467b02": "敬宗寶曆元年。會沙門道士四百人。給賜有差　按",
    "X88n1660_001:0467b03": "唐書敬宗本紀。不載　按續文獻通考。敬宗寶曆元",
    "X88n1660_001:0467b04": "年八月。幸蓬萊殿。會沙門道士。共四百人。賜食兼給",
    "X88n1660_001:0467b05": "茶絹。有差。",
    "X88n1660_001:0467b06": "寶曆二年。文宗流僧惟貞道士趙歸真於嶺南　按",
    "X88n1660_001:0467b07": "唐書文宗本紀。不載　按舊唐書文宗本紀。寶曆二",
    "X88n1660_001:0467b08": "年。十二月八日。樞密使王守澄。中尉梁守謙。迎上於",
    "X88n1660_001:0467b09": "江邸。甲辰僧惟貞齊賢正簡道士趙歸真。並配流嶺",
    "X88n1660_001:0467b10": "南。乙巳即位。庚申詔。妖妄僧惟貞。道士趙歸真等。或",
    "X88n1660_001:0467b11": "假於卜筮。或托以醫方。疑眾挾邪。已從流竄。其情非",
    "X88n1660_001:0467b12": "奸惡。迹涉詿誤者。一切不問。",
    "X88n1660_001:0467b13": "文宗太和元年。詔祕書監白居易。同沙門義休。道士",
    "X88n1660_001:0467b14": "楊弘元等。入麟德殿。問難三教同異　按唐書文宗",
    "X88n1660_001:0467b15": "本紀。不載　按三教論。衡太和元年十月。皇帝降誕",
    "X88n1660_001:0467b16": "日。奉勅召入麟德殿內道場。對御三教談論。略錄大",
    "X88n1660_001:0467b17": "端。不可具載。第一座祕書監賜紫金魚袋白居易。安",
    "X88n1660_001:0467b18": "國寺賜紫引駕沙門義休。太清宮賜紫道士楊弘元。",
    "X88n1660_001:0467b19": "序云。中大夫守祕書監上柱國賜紫金魚袋臣白居",
    "X88n1660_001:0467b20": "易言。談論之先。多陳三教。讚揚演說。以啟談端。伏料",
    "X88n1660_001:0467b21": "聖心。飽知此義。伏計聖聽。飫聞此談。臣故略而不言。",
    "X88n1660_001:0467b22": "唯序慶誕贊休明而已。聖唐御區宇二百年。皇帝承",
    "X88n1660_001:0467b23": "祖宗十四葉。太和初歲。良月上旬。天人合應之期。元",
    "X88n1660_001:0467b24": "聖慶誕之日。雖古者有祥虹流月瑞電繞樞。彼皆瑣",
    "X88n1660_001:0467c01": "微。不足引諭。伏惟。皇帝陛下。臣妾四裔父母。萬姓恭",
    "X88n1660_001:0467c02": "勤。以修己慈儉以養人。戎夏乂安。朝野無事。特降明",
    "X88n1660_001:0467c03": "詔。式會嘉辰。開達四聰。闡揚三教。儒臣居易。學淺才",
    "X88n1660_001:0467c04": "微。謬列禁筵。會登講座。天顏咫尺。隕越於前。竊以。釋",
    "X88n1660_001:0467c05": "門義休法師。明大小乘。通內外學。靈山嶺岫。苦海津",
    "X88n1660_001:0467c06": "梁。於大眾中。能獅子吼。所謂彼上人者。難為酬對。然",
    "X88n1660_001:0467c07": "臣稽先王典籍。假陛下威靈。發問既來。敢不響答。(僧",
    "X88n1660_001:0467c08": "問)。義休法師所問。毛詩稱六義。論語列四科。何者為",
    "X88n1660_001:0467c09": "四科。何者為六義。其名與數。請為備陳者。(對)。孔門之",
    "X88n1660_001:0467c10": "徒三千。其賢者列為四科。毛詩之篇三百。其要者分",
    "X88n1660_001:0467c11": "為六義。六義者。一曰風。二曰賦。三曰比。四曰興。五曰",
    "X88n1660_001:0467c12": "雅六曰頌。此六義之數也。四科者。一曰德行。二曰言",
    "X88n1660_001:0467c13": "語。三曰政事。四曰文學。此四科之目也。在四科內。列",
    "X88n1660_001:0467c14": "十哲名。德行科。則有顏淵閔子騫冉伯牛仲弓。言語",
    "X88n1660_001:0467c15": "科。則有宰我子貢。政事科。則有冉有季路。文學科。則",
    "X88n1660_001:0467c16": "有子游子夏。此十哲之名也。四科六義之名數。今已",
    "X88n1660_001:0467c17": "區別。四科六義之旨義。今合辨明。請以法師本教。佛",
    "X88n1660_001:0467c18": "法中比方。即言下曉然可見。何者。即如毛詩有六義。",
    "X88n1660_001:0467c19": "亦猶佛法之義例。有十二部分也。佛經千萬卷。其義",
    "X88n1660_001:0467c20": "例不出十二部中。毛詩三百篇。其旨要亦不出六義",
    "X88n1660_001:0467c21": "內。故以六義。可比十二部經。又如孔門之有四科。亦",
    "X88n1660_001:0467c22": "猶釋門之有六度。六度者。六波羅蜜。六波羅蜜者。即",
    "X88n1660_001:0467c23": "檀波羅蜜。尸波羅蜜。羼提波羅蜜毗。梨耶波羅蜜。禪",
    "X88n1660_001:0467c24": "定波羅蜜。般若波羅蜜。以唐言譯之。即布施。持戒。忍",
    "X88n1660_001:0468a01": "辱。精進。禪定。智慧是也。故以四科可比六度。又如仲",
    "X88n1660_001:0468a02": "尼之有十哲。亦猶如來之有十大弟子。即迦葉。阿難。",
    "X88n1660_001:0468a03": "須菩提。舍利弗。迦旃延。目乾連。阿那律。優波離。羅睺",
    "X88n1660_001:0468a04": "羅是也。故以十哲。可比十大弟子。夫儒門釋教。雖名",
    "X88n1660_001:0468a05": "數則有異同。約義立宗。彼此亦無差別。所謂同出而",
    "X88n1660_001:0468a06": "異名。殊途而同歸者也。所對若此。以為何如。更有所",
    "X88n1660_001:0468a07": "疑。請以重難。(難)。法師所難。十哲四科。先標德行。然則",
    "X88n1660_001:0468a08": "曾參至孝。孝者百行之先。何故曾參。獨不列於四科",
    "X88n1660_001:0468a09": "者。(對)。曾參不列四科者。非為德行才業。不及諸人也。",
    "X88n1660_001:0468a10": "蓋繫於一時之事耳。請為終始言之。昔者仲尼。有聖",
    "X88n1660_001:0468a11": "人之德。無聖人之位。棲棲應聘七十餘國。與時竟不",
    "X88n1660_001:0468a12": "偶。知道終不行。感鳳泣麟。慨然有吾已矣夫之歎然",
    "X88n1660_001:0468a13": "後。自衛反魯。刪詩書。定禮樂。修春秋。立一王之法。為",
    "X88n1660_001:0468a14": "萬代之教。其次則敘十哲論四科。以垂示將來。當此",
    "X88n1660_001:0468a15": "之時。顏閔遊夏之徒。適在左右前後。目擊指顧。列入",
    "X88n1660_001:0468a16": "四科。亦一時也。孝經云。仲尼居曾子侍。此言仲尼閒",
    "X88n1660_001:0468a17": "居之時。曾參則多侍從。曾參至孝。不忍一日離其親。",
    "X88n1660_001:0468a18": "及仲尼旅遊歷聘。自衛反魯之時。曾參或歸養於家。",
    "X88n1660_001:0468a19": "不從門人之列。倫擬之際。偶獨見遺。由此明之。非曾",
    "X88n1660_001:0468a20": "參德行才業。不及諸門人也。所以不列四科者。蓋一",
    "X88n1660_001:0468a21": "時之闕耳。因一時之闕。為萬代之疑。從此辨之。又可",
    "X88n1660_001:0468a22": "無疑矣。(僧問)。儒書奧義。既已討論。釋典微言。亦宜發",
    "X88n1660_001:0468a23": "問。(問)。維摩經不可思議品中云。芥子納須彌。須彌至",
    "X88n1660_001:0468a24": "大至高。芥子至微至小。豈可芥子之內。入得須彌山",
    "X88n1660_001:0468b01": "乎。假如入得。云何得見。假如却出。云何得知。其義難",
    "X88n1660_001:0468b02": "明。請言要旨。(僧答不錄難)法師所云。芥子納須彌。是諸佛",
    "X88n1660_001:0468b03": "菩薩。解脫神通之力所致也。敢問諸佛菩薩。以何因",
    "X88n1660_001:0468b04": "錄。證此解脫。修何智力。得此神通。必有所因。願聞其",
    "X88n1660_001:0468b05": "說。(僧答不錄問道士)儒典佛經討論既畢。請迴餘論。移問道",
    "X88n1660_001:0468b06": "門。臣居易言。我太和皇帝。祖元元之教。挹清淨之風。",
    "X88n1660_001:0468b07": "儒素緇黃。鼎足列座。若不講論元義。將何啟迪皇情。",
    "X88n1660_001:0468b08": "道門楊弘元法師。道心精微。真學奧祕。為仙列上首。",
    "X88n1660_001:0468b09": "與儒爭衡。居易竊覧道經。粗知元理。欲有所問。冀垂",
    "X88n1660_001:0468b10": "發蒙。(問)。黃庭經中。有養氣存神。長生久視之道。常聞",
    "X88n1660_001:0468b11": "此語。未究其由。其義如何。請陳大略。(道士答不錄難)法師所",
    "X88n1660_001:0468b12": "答。養氣存神。長生久視之大略。則聞命矣。敢問。黃者",
    "X88n1660_001:0468b13": "何義。庭者何物。氣養何氣。神存何神。誰為此經。誰得",
    "X88n1660_001:0468b14": "此道。將明事驗。幸為指陳。(道士答不錄。道士問)法師所問。孝經",
    "X88n1660_001:0468b15": "云。敬一人。則千萬人悅。其義如何者。(對)。謹案孝經。廣",
    "X88n1660_001:0468b16": "要道章云。敬者。禮之本也。敬其君則臣悅。敬一人則",
    "X88n1660_001:0468b17": "千萬人悅。所敬者寡。而悅者眾。此之謂要道也。夫敬",
    "X88n1660_001:0468b18": "者。謂忠敬盡禮之義也。悅者。為悅憚歡心之義也。要",
    "X88n1660_001:0468b19": "道者。謂施少報多。簡要之義也。如此之義明白。各見",
    "X88n1660_001:0468b20": "於經文。其間別有所疑。即請更難。(難)。法師所難云。凡",
    "X88n1660_001:0468b21": "敬一人。則合一人悅。敬二人。則合二人悅。何故敬一",
    "X88n1660_001:0468b22": "人。而千萬人悅。又問。所悅者何義。所敬者何人。(對)。孝",
    "X88n1660_001:0468b23": "經所云。一人者。謂帝王也。王者無二。故曰一人。非謂",
    "X88n1660_001:0468b24": "臣下眾庶中之一人也。若臣下敬一人。則一人悅。敬",
    "X88n1660_001:0468c01": "二人。則二人悅。若敬君上。雖一人。則千萬人悅。何以",
    "X88n1660_001:0468c02": "明之。設如人有盡忠於國。盡敬於君。天下見之。何人",
    "X88n1660_001:0468c03": "不悅。豈止千萬人乎。設如有人不忠於國。不敬於君。",
    "X88n1660_001:0468c04": "天下見之。何人不怒。亦豈止千萬人乎。然敬即禮也。",
    "X88n1660_001:0468c05": "禮即敬也。故傳云。見有禮於其君者事之。如孝子之",
    "X88n1660_001:0468c06": "養父母也。如此則豈獨空悅乎。亦將事而養之也。見",
    "X88n1660_001:0468c07": "無禮於其君者誅之。如鷹鸇之逐鳥雀也。如此則豈",
    "X88n1660_001:0468c08": "獨空不悅乎。亦將逐而誅之也。由此而言。則敬不敬",
    "X88n1660_001:0468c09": "之義。悅不悅之理。了然可見。復何疑哉。(退)臣伏惟。三",
    "X88n1660_001:0468c10": "教談論。承前舊例。朝臣因對揚之。次多自敘。不能及",
    "X88n1660_001:0468c11": "平生志業。臣素無志業。又乏才能。恐煩聖聰。不敢自",
    "X88n1660_001:0468c12": "敘。謹退。",
    "X88n1660_001:0468c13": "太和二年。帝誕節。召法師知元與道士。於麟德殿論",
    "X88n1660_001:0468c14": "道　按唐書文宗本紀。不載　按續文獻通考(云云)。",
    "X88n1660_001:0468c15": "太和七年。降誕日。僧道講論於麟德殿　按唐書文",
    "X88n1660_001:0468c16": "宗本紀。不載　按舊唐書文宗本紀。太和七年。冬十",
    "X88n1660_001:0468c17": "月壬辰。上降誕日。僧徒道士。講論於麟德殿。翌日御",
    "X88n1660_001:0468c18": "延英。上謂宰臣曰。降誕日設齋起自近遠朕緣相承",
    "X88n1660_001:0468c19": "已久。未可便革。雖置齋會。惟對王源中等暫入殿。至",
    "X88n1660_001:0468c20": "僧道講論。都不臨聽。宰相路隨等奏誕日齋會。誠資",
    "X88n1660_001:0468c21": "景福。本非中國教法臣伏見。開元十七年張說源乾",
    "X88n1660_001:0468c22": "曜請以誕日。為千秋節。內外宴樂。以慶昌期。頗為得",
    "X88n1660_001:0468c23": "禮。上深然之。宰臣因請十月十日。為慶成節上誕日",
    "X88n1660_001:0468c24": "也。從之。",
    "X88n1660_001:0469a01": "開成三年。詔僧道。於麟德殿談論　按唐書文宗本",
    "X88n1660_001:0469a02": "紀不載　按續文獻通考。開成三年。勅僧道於麟德",
    "X88n1660_001:0469a03": "殿談論。法師知元。辨捷精壯。道流不能屈。帝色不平。",
    "X88n1660_001:0469a04": "放還桑梓。",
    "X88n1660_001:0469a05": "武宗會昌五年。以道士趙歸真等言。大毀佛寺。復僧",
    "X88n1660_001:0469a06": "尼為民　按唐書武宗本紀。會昌五年八月壬午。大",
    "X88n1660_001:0469a07": "毀佛寺。復僧尼為民　　按舊唐書武宗本紀。會昌",
    "X88n1660_001:0469a08": "五年。道士趙歸真。特承恩禮。遂舉羅浮道士鄧元起。",
    "X88n1660_001:0469a09": "有長年之術。帝遣中使迎之。由是與衡山道士劉元",
    "X88n1660_001:0469a10": "靖。及歸真膠固。排毀釋氏。而拆寺之請行焉。",
    "X88n1660_001:0469a11": "會昌六年。宣宗即位。以道士劉元靖等。排毀釋氏誅",
    "X88n1660_001:0469a12": "之　按唐書宣宗本紀。不載　按舊唐書宣宗本紀。",
    "X88n1660_001:0469a13": "會昌六年三月。帝即位。五月誅道士劉元靖等十二",
    "X88n1660_001:0469a14": "人。以其說惑武宗。排毀釋氏故也。",
    "X88n1660_001:0469a15": "後唐",
    "X88n1660_001:0469a16": "廢帝清泰二年。詔立釋道諸科　按五代史唐廢帝",
    "X88n1660_001:0469a17": "本紀。不載　按續文獻通考。清泰二年。功德使奏。每",
    "X88n1660_001:0469a18": "年誕節。諸州府奏薦僧道。其僧尼欲立講論科。講經",
    "X88n1660_001:0469a19": "科。表目科。文章應制科。特念科。禪剎聲讚科。道士女",
    "X88n1660_001:0469a20": "冠。經法科。講論科。文章應制科。表日科。聲讚科焚修",
    "X88n1660_001:0469a21": "科。以試其能否從之。",
    "X88n1660_001:0469a22": "後晉",
    "X88n1660_001:0469a23": "高祖天福五年二月。天和節。道釋賜紫衣師號者。凡",
    "X88n1660_001:0469a24": "九十二人。",
    "X88n1660_001:0469b01": "天福六年二月。天和節。道釋賜紫衣師號者。凡百三",
    "X88n1660_001:0469b02": "十有四　按以上五代史。晉高祖本紀。俱不載　按",
    "X88n1660_001:0469b03": "續文獻通考(云云)。",
    "X88n1660_001:0469b04": "後周",
    "X88n1660_001:0469b05": "世宗顯德五年六月。內出御衣六百餘事。錢四十萬。",
    "X88n1660_001:0469b06": "羅縠百匹。分賜兩階僧道。令增修寺觀　按五代史",
    "X88n1660_001:0469b07": "周世宗本紀。不載　按續文獻通考(云云)。",
    "X88n1660_001:0469b08": "遼",
    "X88n1660_001:0469b09": "太祖神冊三年。詔建佛寺道觀　按遼史太祖本紀。",
    "X88n1660_001:0469b10": "神冊三年。五月乙亥。詔建孔子廟佛寺道觀。",
    "X88n1660_001:0469b11": "神冊四年。命皇后皇太子。分謁寺觀　按遼史太祖",
    "X88n1660_001:0469b12": "本紀。神冊四年。秋八月丁酉。謁孔子廟。命皇后皇太",
    "X88n1660_001:0469b13": "子。分謁寺觀。",
    "X88n1660_001:0469b14": "宋",
    "X88n1660_001:0469b15": "宋立祠部鴻臚寺。掌道釋宮觀寺院之政　按宋史",
    "X88n1660_001:0469b16": "職官志。祠部郎中員外郎。掌天下祀典。道釋祠廟。醫",
    "X88n1660_001:0469b17": "藥之政。凡宮觀寺院。道釋籍其名額應給度牒。若空",
    "X88n1660_001:0469b18": "名者。毋越常數。(又)鴻臚寺舊置判寺事一人。以朝官",
    "X88n1660_001:0469b19": "以上充。元豐官制行置卿一人。少鄉一人。丞主簿各",
    "X88n1660_001:0469b20": "一人。鄉掌四夷朝貢宴勞。給賜送迎之事。及國之凶",
    "X88n1660_001:0469b21": "儀。中都祠廟道釋籍帳除附之禁令。少卿為之貳丞",
    "X88n1660_001:0469b22": "參領之中。太一宮建隆觀等。各置提點所。掌殿宇齋",
    "X88n1660_001:0469b23": "宮。器用儀物。陳設錢幣之事。在京寺務司。及提點所。",
    "X88n1660_001:0469b24": "掌諸寺葺治之事。傳法院。掌譯經潤文。左右街僧錄",
    "X88n1660_001:0469c01": "司。掌寺院僧尼帳籍。及僧官補授之事。已上並屬鴻",
    "X88n1660_001:0469c02": "臚寺。中興後廢鴻臚不置。併入禮部。",
    "X88n1660_001:0469c03": "太祖開寶三年。十月甲午。詔開封府。禁止士庶之家",
    "X88n1660_001:0469c04": "喪葬。不得用僧道威儀前引　按宋史太祖本紀。不",
    "X88n1660_001:0469c05": "載　按燕翼貽謀錄(云云)。",
    "X88n1660_001:0469c06": "開寶五年。詔僧道每當朝集。僧先道後。勅僧道並隸",
    "X88n1660_001:0469c07": "功德使。禁習天文地理　按宋史太祖本紀。開寶五",
    "X88n1660_001:0469c08": "年。十一月癸亥。禁僧道習天文地理　　按佛祖統",
    "X88n1660_001:0469c09": "紀。開寶五年。詔僧道每當朝集。僧先道後。並立殿廷。",
    "X88n1660_001:0469c10": "僧東道西。間雜副職。若遇郊天。道左僧右。敕僧道並",
    "X88n1660_001:0469c11": "隸功德使。出家求度。策試經業。關祠部給牒。",
    "X88n1660_001:0469c12": "太宗太平興國元年。詔普度天下童子。凡十七萬人",
    "X88n1660_001:0469c13": "　按宋史太宗本紀。不載　按國朝會要(云云)。",
    "X88n1660_001:0469c14": "太平興國四年。五月戊子。盡括僧道。隸西京寺觀官",
    "X88n1660_001:0469c15": "吏。及高貲戶授田　按宋史太宗本紀(云云)。",
    "X88n1660_001:0469c16": "淳化二年。詔國忌日。宰相以下。詣寺觀行香。禁不得",
    "X88n1660_001:0469c17": "事腥酒　按宋史太宗本紀。不載　按佛祖統紀(云",
    "X88n1660_001:0469c18": "云)。",
    "X88n1660_001:0469c19": "真宗景德二年。詔釋道歲度十人者。特放一人。不試",
    "X88n1660_001:0469c20": "經業。",
    "X88n1660_001:0469c21": "景德四年。詔京城鬻酒肉者。並去寺觀。百步之外。有",
    "X88n1660_001:0469c22": "以酒肉五辛。酤市於僧道者。許人紏告。重論其罪。",
    "X88n1660_001:0469c23": "大中祥符二年正月。以封禪行慶。詔天下寺觀各度",
    "X88n1660_001:0469c24": "一人。朝覲泰山陪位。僧道各度弟子一人。",
    "X88n1660_001:0470a01": "大中祥符三年。詔天下州郡僧道。有犯公罪者。聽用",
    "X88n1660_001:0470a02": "贖法　按以上宋史真宗本紀。俱不載　按佛祖統",
    "X88n1660_001:0470a03": "紀(云云)。",
    "X88n1660_001:0470a04": "大中祥符八年。臣僚以車駕詣寺觀。計百拜以上。請",
    "X88n1660_001:0470a05": "令近臣分拜。不許　按宋史真宗本紀。不載　按國",
    "X88n1660_001:0470a06": "朝會要。大中祥符八年正月。臣僚言。每歲上元車駕",
    "X88n1660_001:0470a07": "詣寺觀。三十餘處。百拜已上。望自今諸殿令近臣分",
    "X88n1660_001:0470a08": "拜。上謂王且曰。朕祈福中外。虔恭拜起。未嘗懈怠。卿",
    "X88n1660_001:0470a09": "等欲申裁減。非朕之意。",
    "X88n1660_001:0470a10": "天禧三年。普度道釋童行。又大會沙門道士　按宋",
    "X88n1660_001:0470a11": "史真宗本紀。天禧三年。八月丁亥。大赦天下。普度道",
    "X88n1660_001:0470a12": "釋童行　　按佛祖統紀。天禧三年八月。恭謝聖祖。",
    "X88n1660_001:0470a13": "大赦天下。節文云。虗皇妙道。西竺真乘。咸昉化源。敢",
    "X88n1660_001:0470a14": "忘崇奉。應天下僧尼道士女冠。係帳童行。並與普度。",
    "X88n1660_001:0470a15": "尚書右丞林特提舉祠部文牒。是歲度僧二十三萬",
    "X88n1660_001:0470a16": "百二十七人。尼萬五千六百四十三人。道士七千八",
    "X88n1660_001:0470a17": "十一人。女冠八十九人。詔於天安殿建道場。答謝天",
    "X88n1660_001:0470a18": "地。大會沙門道士。萬三千八十六人。上親以銀藥大",
    "X88n1660_001:0470a19": "錢面賜之　　按續文獻通考。天禧中。大會道釋。於",
    "X88n1660_001:0470a20": "天安殿。凡萬三千餘人。又嘗建齋醮。親臨賜以銀藥",
    "X88n1660_001:0470a21": "大錢。",
    "X88n1660_001:0470a22": "仁宗天聖元年。二月壬戌。減諸節齋醀道場　按宋",
    "X88n1660_001:0470a23": "史仁宗本紀(云云)。",
    "X88n1660_001:0470a24": "明道二年。罷創修寺觀　按宋史仁宗本紀。明道二",
    "X88n1660_001:0470b01": "年。夏四月壬子。罷創修寺觀。帝始親政。裁抑僥倖。中",
    "X88n1660_001:0470b02": "外大悅。",
    "X88n1660_001:0470b03": "寶元二年。五月己亥。禁女冠尼等。非時入內　按宋",
    "X88n1660_001:0470b04": "史仁宗本紀(云云)。",
    "X88n1660_001:0470b05": "哲宗元祐七年。詔太皇太后本命歲正月一日。京師",
    "X88n1660_001:0470b06": "及天下州軍。各齋僧尼道士女冠一日。在京宮觀寺",
    "X88n1660_001:0470b07": "院。開建道場七晝夜　按宋史哲宗本紀。不載　按",
    "X88n1660_001:0470b08": "禮志(云云)。",
    "X88n1660_001:0470b09": "徽宗崇寧元年。赦書節文應天下名德。僧道為眾師",
    "X88n1660_001:0470b10": "法。未有諡號者。仰所屬勘會以聞　按宋史徽宗本",
    "X88n1660_001:0470b11": "紀。不載　按佛祖統(云云)。",
    "X88n1660_001:0470b12": "宣和元年正月。改詔釋為道　按宋史徽宗本紀。宣",
    "X88n1660_001:0470b13": "和元年。春正月乙卯。詔佛改號大覺金仙。餘為仙人",
    "X88n1660_001:0470b14": "大士。僧為德士。易服飾稱姓氏。寺為宮。院為觀改。女",
    "X88n1660_001:0470b15": "冠。為女道。尼為女德。",
    "X88n1660_001:0470b16": "欽宗靖康元年。詔道君聖節。就道觀行香。乾龍節仍",
    "X88n1660_001:0470b17": "就佛寺　按宋史欽宗本紀。不載　按佛祖統紀。靖",
    "X88n1660_001:0470b18": "康元年。詔曰。此自大觀初聖節行香。許就道觀。今後",
    "X88n1660_001:0470b19": "道君聖節。仍就道觀。若乾龍節。仍就佛寺建道場。一",
    "X88n1660_001:0470b20": "月一依祖宗舊法。其道士官階。並與追毀。",
    "X88n1660_001:0470b21": "高宗紹興三年。詔僧居道上。始令僧道用綾牒　按",
    "X88n1660_001:0470b22": "宋史高宗本紀。不載　按佛祖統紀。紹興三年二月。",
    "X88n1660_001:0470b23": "廬山道法師。申劄都省。稱崇觀之後。道士叨冒資品",
    "X88n1660_001:0470b24": "林靈素王冲道輩。視兩府者甚眾。遂令道士。冐居僧",
    "X88n1660_001:0470c01": "上。靖康建炎道士。視官已行追毀。而國忌行香。寺院",
    "X88n1660_001:0470c02": "會聚。猶敢傲然居上。其蔑視國法。有若此者。今欲復",
    "X88n1660_001:0470c03": "還祖宗舊制。僧史略具載。每當朝集。僧先道後。並立",
    "X88n1660_001:0470c04": "殿廷。僧東道西。凡遇郊天。道左僧右。尋送禮部。取到",
    "X88n1660_001:0470c05": "太常寺狀。稱因革禮。乾德元年。宣德門肆赦故事。道",
    "X88n1660_001:0470c06": "左僧右。又檢照嘉祐編敕。并紹興新書。並以僧道立",
    "X88n1660_001:0470c07": "文為次。其政和條。內道僧觀寺。及道士位在僧上。並",
    "X88n1660_001:0470c08": "已刪去不行。尋蒙朝旨。依條改正。以僧居上。十一月。",
    "X88n1660_001:0470c09": "太常寺徧符。諸路應行香立班。諸處聚會。並依祖宗",
    "X88n1660_001:0470c10": "成法。以僧居左。自治平末。始鬻度牒。舊以黃紙印。造",
    "X88n1660_001:0470c11": "偽為者多。戶部朱異始奏。令僧道用勅綾牒。",
    "X88n1660_001:0470c12": "紹興十一年。陳桷等請釋道之封。依舊降勅從之",
    "X88n1660_001:0470c13": "　按宋史高宗本紀。不載　按文獻通考。紹興十一年。",
    "X88n1660_001:0470c14": "太常卿陳桷等。請釋道封大師塔額。乞依舊降勅從",
    "X88n1660_001:0470c15": "之。",
    "X88n1660_001:0470c16": "紹興十三年。道正僧正。各申狀爭序位。勅僧居道士",
    "X88n1660_001:0470c17": "上　按宋史高宗本紀。不載　按佛祖統紀。紹興十",
    "X88n1660_001:0470c18": "三年。臨安府道正劉若謙。申省乞道士序位在僧上。",
    "X88n1660_001:0470c19": "妄稱別得指揮。僧正善達。陳狀乞檢準。紹興三年。都",
    "X88n1660_001:0470c20": "省批送法道法師。乞復祖宗舊法。繼蒙朝旨。批下依",
    "X88n1660_001:0470c21": "條改正。應行香立班。諸處聚會。以僧在上。告示劉若",
    "X88n1660_001:0470c22": "謙。取知委狀。後有妄詞。以違制論。",
    "X88n1660_001:0470c23": "紹興十五年。春正月辛未。初命僧道。納免丁錢　按",
    "X88n1660_001:0470c24": "宋史高宗本紀(云云)　　按佛祖統紀。紹興十五年。",
    "X88n1660_001:0471a01": "敕天下僧道。始令納丁錢。自十千至一千三百凡九",
    "X88n1660_001:0471a02": "等謂之清閒錢。年六十已上。及殘疾者。聽免納。道法",
    "X88n1660_001:0471a03": "師。致書於省部曰。大法東播。千有餘歲。其間汙隆隨",
    "X88n1660_001:0471a04": "時。暫戹終奮。特未有如今日。抑沮卑下之甚也。自紹",
    "X88n1660_001:0471a05": "興中年。僧道征免丁錢。大者十千。下至一千三百。國",
    "X88n1660_001:0471a06": "四其民士農工商也。僧道舊籍仕版。而得與儒分鼎",
    "X88n1660_001:0471a07": "立之勢。非有經國理民之異。以其祖大聖人。而垂化",
    "X88n1660_001:0471a08": "為善故耳。至若天災流行。雨暘不時。命其徒以禱之。",
    "X88n1660_001:0471a09": "則天地應鬼神順。抑古今耳目。所常聞見者也。夫苟",
    "X88n1660_001:0471a10": "為國家禦菑。而來福祥亦宜。稍異庸庶之等夷可也。",
    "X88n1660_001:0471a11": "若之何遽以民賦賦且數倍。今天下民丁之賦。多止",
    "X88n1660_001:0471a12": "緡錢三百。或土瘠民勞。而得類免者為僧。反不獲齒",
    "X88n1660_001:0471a13": "於齊民。以其不耕不蠶。而衣食於世也。夫耕而食。蠶",
    "X88n1660_001:0471a14": "而衣。未必僧道之外。人人耕且蠶也(云云)。",
    "X88n1660_001:0471a15": "紹興二十一年。九月戊戌朔。籍寺觀絕產以贍學",
    "X88n1660_001:0471a16": "　按宋史高宗本紀(云云)。",
    "X88n1660_001:0471a17": "紹興三十一年。二月乙丑。復鬻僧道度牒　按宋史",
    "X88n1660_001:0471a18": "高宗本紀(云云)。",
    "X88n1660_001:0471a19": "孝宗乾道三年八月。四川旱。賜制置司。度牒四百備",
    "X88n1660_001:0471a20": "振濟　按宋史孝宗本紀(云云)。",
    "X88n1660_001:0471a21": "乾道四年。出僧道度牒千道。禁科場文用佛老語",
    "X88n1660_001:0471a22": "　按宋史孝宗本紀。乾道四年。五月癸亥。出僧道度牒",
    "X88n1660_001:0471a23": "千道　　按佛祖統紀。乾道四年九月。上謂禮部尚",
    "X88n1660_001:0471a24": "書李燾曰。科舉之文。不可用佛老語。若自修之山林。",
    "X88n1660_001:0471b01": "於道無害。倘用之科。場恐妨政事。",
    "X88n1660_001:0471b02": "乾道七年。二月甲子。詔寺觀毋免稅役　按宋史孝",
    "X88n1660_001:0471b03": "宗本紀(云云)。",
    "X88n1660_001:0471b04": "乾道八年八月。召三教之士。集內觀堂。賜齋　按宋",
    "X88n1660_001:0471b05": "史孝宗本紀。不載　按佛祖統紀(云云)。",
    "X88n1660_001:0471b06": "淳熈二年。賜白雲堂印。令天下三學諸宗。並詣白雲",
    "X88n1660_001:0471b07": "堂。公舉用印。申明有司　按宋史孝宗本紀。不載",
    "X88n1660_001:0471b08": "　按佛祖統紀。淳熈二年三月。駕幸上竺。炷香禮敬大",
    "X88n1660_001:0471b09": "士。詔建護國金光明道場。賜白雲堂印。令天下三學",
    "X88n1660_001:0471b10": "諸宗。並詣白雲堂。公舉用印。申明有司。",
    "X88n1660_001:0471b11": "淳熈七年。召雪竇禪師。入見。與論三教同異　按宋",
    "X88n1660_001:0471b12": "史孝宗本紀。不載　按佛祖統紀。淳熈七年。召明州",
    "X88n1660_001:0471b13": "雪竇寶印禪師。入見。上問曰。三教聖人。本同此理。師",
    "X88n1660_001:0471b14": "曰。譬如虗空。初無南北。上曰。但所立門戶異耳。故孔",
    "X88n1660_001:0471b15": "子以中庸設教。師曰非中庸。何以立世間。華嚴有云。",
    "X88n1660_001:0471b16": "不壞世間相。而成出世間法。上曰。今時學者。祇觀文",
    "X88n1660_001:0471b17": "字。不識夫子心。師曰。非獨今之學者。當時顏子為具",
    "X88n1660_001:0471b18": "體。祇說得瞻之在前。忽焉在後。如有所立卓爾。亦未",
    "X88n1660_001:0471b19": "足以識夫子心。夫子亦曰。二三子。以我為隱乎。吾無",
    "X88n1660_001:0471b20": "隱乎。爾以此而觀。當時弟子。尚不識夫子心。況今人",
    "X88n1660_001:0471b21": "乎。張商英有云。唯吾學佛。然後能知儒。上曰。朕意常",
    "X88n1660_001:0471b22": "作此見。上又問曰。老莊之教何如。師曰。可比佛門中。",
    "X88n1660_001:0471b23": "小乘人耳。小乘厭身如桎梏。棄智如雜毒。化火焚身。",
    "X88n1660_001:0471b24": "入無為界。正如莊子。形固可使如槁木。心固可使如",
    "X88n1660_001:0471c01": "死灰。老子曰。吾有大患。為吾有身。大乘人則不然。度",
    "X88n1660_001:0471c02": "眾生盡。方證菩提。正如伊尹。所謂予天民之先覺者",
    "X88n1660_001:0471c03": "也。將以斯道。覺斯民也。如有一夫。不被其澤。若己推",
    "X88n1660_001:0471c04": "而內之溝中也。上大說。即日詔住徑山。",
    "X88n1660_001:0471c05": "淳熈十四年。八月辛未。賜度牒一百道備振　按宋",
    "X88n1660_001:0471c06": "史孝宗本紀(云云)　　按燕翼貽謀錄。僧道度牒每",
    "X88n1660_001:0471c07": "歲試補刊印板。用紙摹印。新法既行。獻議者。立價出",
    "X88n1660_001:0471c08": "賣。每牒一紙。為價百三十干。然猶歲立為定額。不得",
    "X88n1660_001:0471c09": "過數。熈寧元年七月。始出賣於民間。初歲不過三四",
    "X88n1660_001:0471c10": "千人。至元豐六年。限以萬數。而夔州轉運司。增價至",
    "X88n1660_001:0471c11": "三百干。以次減。為百九十干。建中靖國元年增。至二",
    "X88n1660_001:0471c12": "百二十干。大觀四年。歲賣三萬餘紙。新舊積壓。民間",
    "X88n1660_001:0471c13": "折價。至九十干。朝廷病其濫。住賣三年。仍追在京民",
    "X88n1660_001:0471c14": "間者毀抹。諸路民間聞之。一時爭折價急售。至二十",
    "X88n1660_001:0471c15": "干。一紙而富家停榻。漸增至百餘貫。有司以聞。遂詔",
    "X88n1660_001:0471c16": "已降度牒。量增價直。別給公據。以俟書填六年。又詔",
    "X88n1660_001:0471c17": "改用綾紙。依將仕郎校尉例。宣和七年。以天下僧道。",
    "X88n1660_001:0471c18": "踰百萬數。遂詔住給五年。繼更兵火。廢格不行。南渡",
    "X88n1660_001:0471c19": "以後。再立新法。度牒自六十干。增為百干。淳熈初。增",
    "X88n1660_001:0471c20": "至三百干。又增為五百干。又增為七百干。然朝廷謹",
    "X88n1660_001:0471c21": "重愛惜。不輕出賣。往往持錢。入行都多方經營。而後",
    "X88n1660_001:0471c22": "得之。後又著為停榻之令。許容人增百干興販。又增",
    "X88n1660_001:0471c23": "作八百干。近歲給降轉多。州郡至滅價以求售矣。",
    "X88n1660_001:0471c24": "(圖書集成)"
}