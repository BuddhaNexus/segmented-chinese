{
    "T33n1716_003:0705b20": "妙法蓮華經玄義卷第三上",
    "T33n1716_003:0705b22": "天台智者大師說",
    "T33n1716_003:0705b23": "二、諸境開合者，先用十如為首。何者？此經",
    "T33n1716_003:0705b24": "命章絕言稱歎十如。今更說五境，云何同異",
    "T33n1716_003:0705b25": "耶？十二因緣與十如開合者，名異故言開，",
    "T33n1716_003:0705b26": "義同故言合。無明支合如是性。行支合如是",
    "T33n1716_003:0705b27": "相。識、名色、六入、觸、受合如是體。愛合如是緣。",
    "T33n1716_003:0705b28": "取合如是力、作。有合如是因。生、老死合如",
    "T33n1716_003:0705b29": "是果、報等(云云)。又總合者，如是相合行、有兩",
    "T33n1716_003:0705c01": "支。如是性合無明、愛、取三支。如是體合識、名",
    "T33n1716_003:0705c02": "色乃至老死七支。如是力還是煩惱道三支，",
    "T33n1716_003:0705c03": "無明、愛、取能生業力。如是作，還是行、有二支，",
    "T33n1716_003:0705c04": "能為苦作業也。如是因還是行、有二支，為",
    "T33n1716_003:0705c05": "七苦作因也。如是緣還是無明、愛、取三支，能",
    "T33n1716_003:0705c06": "潤業取苦也。如是果還是行、有之習果也。如",
    "T33n1716_003:0705c07": "是報還是行、有之業，招名色等報。此兩番通",
    "T33n1716_003:0705c08": "用思議十二因緣。合六道十如是。次用不",
    "T33n1716_003:0705c09": "思議十二因緣合四聖十如者，無明支轉即",
    "T33n1716_003:0705c10": "變為明，明即了因，成聖人如是性。惡行支",
    "T33n1716_003:0705c11": "轉即變為善行，善行即緣因，成聖人如是",
    "T33n1716_003:0705c12": "相。識、名色等苦道轉，即法身，成聖人如是體。",
    "T33n1716_003:0705c13": "愛、取二支轉成聖人菩提心，即是如是力。有",
    "T33n1716_003:0705c14": "支含果，變成六度行，即成聖人如是作，亦",
    "T33n1716_003:0705c15": "轉成聖人如是因。此有支轉，有二種：正道",
    "T33n1716_003:0705c16": "轉成如是因，助道轉成聖人如是緣。老死",
    "T33n1716_003:0705c17": "支轉成法性常住，成聖人如是果、報(云云)。又，",
    "T33n1716_003:0705c18": "總作者，體、力、作三法秖是煩惱、業、苦，變成法",
    "T33n1716_003:0705c19": "身、菩提心、六度行等。勤習三法，在內成性，",
    "T33n1716_003:0705c20": "在外成相，正意成體，誓願深遠成力，立行",
    "T33n1716_003:0705c21": "成作，牽果成因，相助成緣，剋發成果、報(云",
    "T33n1716_003:0705c22": "云)。若細分四聖，節節有異，今取大槩，故通",
    "T33n1716_003:0705c23": "釋耳。經云：「一切智願，猶在不失。」二乘亦得",
    "T33n1716_003:0705c24": "作通釋也。四種四諦合十如者，生滅、無生",
    "T33n1716_003:0705c25": "兩種苦、集，是六道十如。如是相、如是性是集。",
    "T33n1716_003:0705c26": "如是體是苦。如是作、力、因、緣又是集。如是果、",
    "T33n1716_003:0705c27": "報又是苦(云云)。生滅、無生兩種道、滅，是析、體二",
    "T33n1716_003:0705c28": "乘及通菩薩十如。如是相、性即是道。如是體",
    "T33n1716_003:0705c29": "即是滅。如是力、作、因、緣皆是道。如是果、報又",
    "T33n1716_003:0706a01": "是滅。無量、無作兩種苦、集，即是四聖界外果",
    "T33n1716_003:0706a02": "報十如。集諦即是界外如是相、性、力、作、因、緣",
    "T33n1716_003:0706a03": "也。苦諦即是界外如是體、果、報等(云云)。無量、無",
    "T33n1716_003:0706a04": "作兩種道、滅，即是四聖界外涅槃十如。道諦即",
    "T33n1716_003:0706a05": "是涅槃性、相、力、作、因、緣等，亦是般若、解脫也。",
    "T33n1716_003:0706a06": "滅諦即是涅槃體、果、報等，亦成常住法身也",
    "T33n1716_003:0706a07": "(云云)。四種四諦合四種十二因緣者，生滅、無",
    "T33n1716_003:0706a08": "生兩苦集，即是兩種思議十二因緣。生滅、無",
    "T33n1716_003:0706a09": "生兩種道滅，即是兩種思議十二因緣，無明",
    "T33n1716_003:0706a10": "滅乃至老死滅也。無量、無作兩苦集，即是兩",
    "T33n1716_003:0706a11": "不思議十二因緣也。無量、無作兩道滅，即是",
    "T33n1716_003:0706a12": "兩不思議十二因緣，無明滅乃至老死滅，此",
    "T33n1716_003:0706a13": "可解。七種二諦合十如者，藏、通、別、圓入通",
    "T33n1716_003:0706a14": "凡四俗，皆是六道十如也。藏、通兩真是二乘",
    "T33n1716_003:0706a15": "十如也。別、圓入別兩俗：有邊是六道十如；無",
    "T33n1716_003:0706a16": "邊是二乘十如。圓俗此通九法界十如。別入",
    "T33n1716_003:0706a17": "通、圓入通、別、圓入別、圓，凡五種真，皆是佛法",
    "T33n1716_003:0706a18": "界十如也。七種二諦合四種十二因緣者，藏、",
    "T33n1716_003:0706a19": "通、別、圓入通凡四俗，即是思議兩種十二因",
    "T33n1716_003:0706a20": "緣。藏、通兩真即是思議十二因緣，無明滅乃",
    "T33n1716_003:0706a21": "至老死滅也。別、圓入別兩俗：有邊是思議十",
    "T33n1716_003:0706a22": "二因緣；無邊是思議無明滅乃至老死滅。圓",
    "T33n1716_003:0706a23": "俗即通界內、外四種十二因緣也。別入通、圓",
    "T33n1716_003:0706a24": "入通、別、圓入別、圓，凡五種真，即是界外不思",
    "T33n1716_003:0706a25": "議十二因緣，無明滅乃至老死滅也。七種二",
    "T33n1716_003:0706a26": "諦合四種四諦者，實有二諦，即生滅四諦也。",
    "T33n1716_003:0706a27": "幻有二諦，即無生四諦也。別入通、圓入通兩",
    "T33n1716_003:0706a28": "俗，還是無生苦集也。別入通真，是無量道滅",
    "T33n1716_003:0706a29": "也。圓入通真，是無作道滅也。別俗、圓入別俗，",
    "T33n1716_003:0706b01": "此是無量苦集。圓俗是無作苦集。別真是無",
    "T33n1716_003:0706b02": "量道滅。圓入別真、圓真，是無作道滅也。五種",
    "T33n1716_003:0706b03": "三諦合十如者，別入通、圓入通兩俗，是六道",
    "T33n1716_003:0706b04": "十如。別俗、圓入別俗，有邊是六道十如；無",
    "T33n1716_003:0706b05": "邊是二乘十如。圓俗，意通九界(云云)。五種真",
    "T33n1716_003:0706b06": "諦皆是二乘、菩薩等十如；五種中諦皆是佛",
    "T33n1716_003:0706b07": "界十如也。五種三諦合四種十二因緣者，別",
    "T33n1716_003:0706b08": "入通、圓入通兩俗，是六道思議十二因緣。別、",
    "T33n1716_003:0706b09": "圓入別兩俗：有邊是思議六道十二因緣生；",
    "T33n1716_003:0706b10": "無邊是思議十二因緣滅。圓俗，義通(云云)。今且",
    "T33n1716_003:0706b11": "用是四種十二因緣，五種真諦即是思議十",
    "T33n1716_003:0706b12": "二因緣滅，亦即是不思議十二因緣生。五種",
    "T33n1716_003:0706b13": "中諦即是不思議十二因緣滅。五種三諦合",
    "T33n1716_003:0706b14": "四種四諦者，別入通、圓入通兩俗，即無生苦",
    "T33n1716_003:0706b15": "集也。別俗、圓入別俗、圓俗，通是無生之苦集，",
    "T33n1716_003:0706b16": "亦是無生之道滅，亦是無量之苦集也。別入",
    "T33n1716_003:0706b17": "通、圓入通兩真，本取但空邊，是無生道滅",
    "T33n1716_003:0706b18": "也。別真、圓入別真，即是無生之道滅，於無",
    "T33n1716_003:0706b19": "量是苦集。圓真，於無生是道滅，於無量、無",
    "T33n1716_003:0706b20": "作是苦集。別入通中，是無量道滅。圓入通中，",
    "T33n1716_003:0706b21": "是無作道滅。別中，是無量道滅。圓入別中，是",
    "T33n1716_003:0706b22": "無作道滅。圓中，正是無作道滅。五種三諦合",
    "T33n1716_003:0706b23": "七種二諦者，簡前兩二諦不被合也。次、二",
    "T33n1716_003:0706b24": "種二諦，二俗，即是五種三諦家五種俗。二真，",
    "T33n1716_003:0706b25": "空邊即是五種三諦家真；不空邊即是五種",
    "T33n1716_003:0706b26": "三諦家中。後三種二諦，三俗，空邊即是五種",
    "T33n1716_003:0706b27": "三諦家真；有邊即是五種三諦家俗。三真，即",
    "T33n1716_003:0706b28": "是五種三諦家中。又作一種說，如後簡前二",
    "T33n1716_003:0706b29": "諦不被合，後五俗，有真、有俗；後五真，有真、",
    "T33n1716_003:0706c01": "有中。一實諦合十如者，一一法界皆具十",
    "T33n1716_003:0706c02": "界，簡却九界，但與佛法界同也。簡三種十",
    "T33n1716_003:0706c03": "二因緣，但與一種十二因緣滅同。簡三種",
    "T33n1716_003:0706c04": "四諦，但與一實四諦同。簡七種二諦，但與",
    "T33n1716_003:0706c05": "五真諦有同、不同。簡五種三諦，但與五中",
    "T33n1716_003:0706c06": "諦同(云云)。言無諦不可說者，合十如，如名",
    "T33n1716_003:0706c07": "不異，即是空寂。言辭相寂滅，不可說示，即",
    "T33n1716_003:0706c08": "是十種皆如義也。諸無明滅乃至老死滅，其",
    "T33n1716_003:0706c09": "義甚深，甚深即無諦同也。生生不可說，乃至",
    "T33n1716_003:0706c10": "不生不生不可說，即與無諦同也。七種真諦",
    "T33n1716_003:0706c11": "皆不可說。最初真諦不可說者，如身子云：「吾",
    "T33n1716_003:0706c12": "聞解脫之中，無有言說。」況後六耶？非生死、",
    "T33n1716_003:0706c13": "非涅槃，既非二邊亦無中道，即五種中諦",
    "T33n1716_003:0706c14": "與無諦同也。一實名虛空，虛空無一，云何",
    "T33n1716_003:0706c15": "有實？即無諦同也。無諦自無所存，平等大",
    "T33n1716_003:0706c16": "慧無若干也。雖無若干，若干無量，舒之",
    "T33n1716_003:0706c17": "充滿法界，不知從何而來。無量無若干，收",
    "T33n1716_003:0706c18": "之莫知所有，不知從何而去。不來不去，即",
    "T33n1716_003:0706c19": "是法佛(云云)。復次，七種二諦，赴緣開合，轉轉",
    "T33n1716_003:0706c20": "相入，一一又各有隨情、隨情智、隨智等。餘",
    "T33n1716_003:0706c21": "五義例亦應有，今不具載。何者？佛以一音",
    "T33n1716_003:0706c22": "演說法，眾生隨類各得解。自思之！問：諸境",
    "T33n1716_003:0706c23": "理既融會，何意紛葩，更相拘入耶？答：如來觀",
    "T33n1716_003:0706c24": "知十界性相，有成熟者、未成熟者。大機未熟",
    "T33n1716_003:0706c25": "不令起謗；小機若熟不令失時。隨其所",
    "T33n1716_003:0706c26": "宜，應單應複，偏圓相入而成熟之，聞即得",
    "T33n1716_003:0706c27": "益。華嚴雖具鑒十界，兩界熟故，別、圓二種",
    "T33n1716_003:0706c28": "而成熟之。三藏亦鑒十界，二乘性相熟故，",
    "T33n1716_003:0706c29": "用生滅而成熟之。方等亦鑒十界，四界熟",
    "T33n1716_003:0707a01": "故，用四種相入而成熟之。般若亦鑒十界，",
    "T33n1716_003:0707a02": "亦四界熟故，用三種相入而成熟之。法華",
    "T33n1716_003:0707a03": "亦鑒十界，一性相熟，但一圓諦而成熟之。",
    "T33n1716_003:0707a04": "若無善巧方便，出沒調熟，云何境智而得融",
    "T33n1716_003:0707a05": "妙耶？譬如畫師，尚能淡入五彩作種種像，",
    "T33n1716_003:0707a06": "況佛法王於法自在，而不能種種間入調",
    "T33n1716_003:0707a07": "伏眾生耶！問：上明六境等，此經聽可無名，",
    "T33n1716_003:0707a08": "有其義不？答：十如名義已備於前。四種十",
    "T33n1716_003:0707a09": "二因緣者，〈化城品〉明生滅十二緣。〈譬喻品〉但",
    "T33n1716_003:0707a10": "離虛妄，是不生十二緣。〈方便品〉云：「佛種從",
    "T33n1716_003:0707a11": "緣起」，是界外無量、無作兩種十二緣。四四諦",
    "T33n1716_003:0707a12": "者，〈譬喻品〉諸苦所因，貪欲為本，是生滅四諦。",
    "T33n1716_003:0707a13": "〈藥草喻品〉了達空法，是無生四諦。又云無上",
    "T33n1716_003:0707a14": "道，及〈方便品〉但說無上道，如來滅度等，是界",
    "T33n1716_003:0707a15": "外無量、無作兩種四諦也。十如差別是世諦。",
    "T33n1716_003:0707a16": "唯佛與佛乃能究盡諸法實相，即真諦也。〈安",
    "T33n1716_003:0707a17": "樂行〉云：「亦不分別有為、無為，實、不實法。」有是",
    "T33n1716_003:0707a18": "俗諦；無是真諦；「亦不分別」是遮二邊、顯中",
    "T33n1716_003:0707a19": "道。〈壽量〉云：「非如、非異」，「非異」非俗，「非如」非真，",
    "T33n1716_003:0707a20": "三諦義也。〈方便品〉云：「更以異方便，助顯第一",
    "T33n1716_003:0707a21": "義。」是一實諦也。又云：「唯此一事實」也。若言",
    "T33n1716_003:0707a22": "「說無分別法」，又「諸法寂滅相，不可以言宣」，是",
    "T33n1716_003:0707a23": "無諦義也。",
    "T33n1716_003:0707a24": "○第二、智妙者，至理玄微，非智莫顯；智能知",
    "T33n1716_003:0707a25": "所，非境不融。境既融妙，智亦稱之，其猶影",
    "T33n1716_003:0707a26": "響矣，故次境說智。智即為二：初、總論諸智，",
    "T33n1716_003:0707a27": "二、對境論智。總智為六：一、數；二、類；三、相；四、",
    "T33n1716_003:0707a28": "照；五、判；六、開。數者：一、世智。二、五停心四念處",
    "T33n1716_003:0707a29": "智。三、四善根智。四、四果智。五、支佛智。六、六度",
    "T33n1716_003:0707b01": "智。七、體法聲聞智。八、體法支佛智。九、體法菩",
    "T33n1716_003:0707b02": "薩入真方便智。十、體法菩薩出假智。十一、別",
    "T33n1716_003:0707b03": "教十信智。十二、三十心智。十三、十地智。十四、",
    "T33n1716_003:0707b04": "三藏佛智。十五、通教佛智。十六、別教佛智。十",
    "T33n1716_003:0707b05": "七、圓教五品弟子智。十八、六根清淨智。十九、",
    "T33n1716_003:0707b06": "初住至等覺智。二十、妙覺智。二、類者，世智",
    "T33n1716_003:0707b07": "無道，邪計妄執，心行理外，不信不入，故為",
    "T33n1716_003:0707b08": "一。五停心、四念處，已入初賢佛法氣分，俱",
    "T33n1716_003:0707b09": "是外凡，故為一。四善根同是內凡，故為一。四",
    "T33n1716_003:0707b10": "果同見真，故為一。支佛別相觀能侵習，故為",
    "T33n1716_003:0707b11": "一。六度緣理智弱、緣事智強，故為一。通教",
    "T33n1716_003:0707b12": "方便聲聞體法智勝，故為一。支佛又小勝，故",
    "T33n1716_003:0707b13": "為一。通教菩薩入真方便智，四門遍學，故為",
    "T33n1716_003:0707b14": "一。通教出假菩薩智，正緣俗，故為一。別教",
    "T33n1716_003:0707b15": "十信智，先知中道，勝前劣後，故為一。別教",
    "T33n1716_003:0707b16": "三十心俱是內凡，故為一。十地同是聖智，故",
    "T33n1716_003:0707b17": "為一。三藏佛是師位名，勝三乘弟子，故為",
    "T33n1716_003:0707b18": "一。通教佛智，斷惑照機勝，故為一。別教佛智",
    "T33n1716_003:0707b19": "又勝，故為一。圓教五品弟子同具煩惱性，能",
    "T33n1716_003:0707b20": "知如來祕密之藏，故為一。六根清淨智隣",
    "T33n1716_003:0707b21": "真，故為一。初住至等覺同破無明，故為",
    "T33n1716_003:0707b22": "一。妙覺佛智無上最尊，故為一。如是等隨",
    "T33n1716_003:0707b23": "其類分相似者，或離、或合，判為二十(云云)。三、",
    "T33n1716_003:0707b24": "辨相者，天竺世智，極至非想。此間所宗，要",
    "T33n1716_003:0707b25": "在忠孝、五行、六藝、天文、地理、醫方、卜相、兵法、",
    "T33n1716_003:0707b26": "貨法、草木千種皆識，禽獸萬品知名。又塗",
    "T33n1716_003:0707b27": "左割右等無憎愛。獲根本定，發五神通，停",
    "T33n1716_003:0707b28": "河在耳，變釋為羊，納吐風雲，捫摸日月。",
    "T33n1716_003:0707b29": "法是世間法，定是不動定，慧是不動出。邀名",
    "T33n1716_003:0707c01": "利、增見愛，世心所知，故名世智也。五停、四",
    "T33n1716_003:0707c02": "念者，有定故言停，有慧故言觀。觀能翻邪，",
    "T33n1716_003:0707c03": "定能制亂。數息治散，不淨治貪，滋治瞋，因",
    "T33n1716_003:0707c04": "緣治癡，念佛治障道。念處是觀苦諦上四",
    "T33n1716_003:0707c05": "智，治於四倒；四倒不起，由此四觀。初翻四",
    "T33n1716_003:0707c06": "倒，未入聖理，故言外凡智也。煖法緣四諦",
    "T33n1716_003:0707c07": "境生智，伏煩惱，智更增，成十六觀智。如",
    "T33n1716_003:0707c08": "火鑽，上下相依，生火燒薪。以有智知有境，",
    "T33n1716_003:0707c09": "能生煖智，令有萎悴。如夏時聚華為[卄/積]，華",
    "T33n1716_003:0707c10": "生煖氣，還自萎悴。又依陰、觀陰，發智火，還",
    "T33n1716_003:0707c11": "燒陰，如兩竹相摩生火，還燒竹林。尊者瞿",
    "T33n1716_003:0707c12": "沙說：求解脫智火，煖最在初。如火，以煙在",
    "T33n1716_003:0707c13": "初為相。無漏智火亦以煖法在先為相。如",
    "T33n1716_003:0707c14": "日，明相在初為相，是故名煖。於正法毘尼",
    "T33n1716_003:0707c15": "中生信，愛敬正法者，緣道諦，信毘尼者，緣",
    "T33n1716_003:0707c16": "滅諦。信煖能緣四諦，云何言二？答：此二最",
    "T33n1716_003:0707c17": "勝，應先說。又，正法是三諦，毘尼是滅諦。如",
    "T33n1716_003:0707c18": "佛為滿宿：「我有四句法，當為汝說，欲知不？",
    "T33n1716_003:0707c19": "當恣汝意。」四句即四諦也。所有布施、持戒，",
    "T33n1716_003:0707c20": "盡向解脫，是其意趣。色界定起，是其依。於",
    "T33n1716_003:0707c21": "自地前生善根，是相似因緣。於四真諦，頂",
    "T33n1716_003:0707c22": "是其功用果。自地相似，後生善根，是依果。色",
    "T33n1716_003:0707c23": "界五陰是其報。涅槃決定因及不斷善根，是",
    "T33n1716_003:0707c24": "其利。十六行是其行，是緣生，是修慧。色界繫",
    "T33n1716_003:0707c25": "三三昧，三根隨所說，相應眾多心，是退。煖有",
    "T33n1716_003:0707c26": "三種：謂下下、下中、下上。頂有三：中下、中中、",
    "T33n1716_003:0707c27": "中上。忍有二種：上下、上中。世第一有一種：",
    "T33n1716_003:0707c28": "謂上上。此四善根以三言之，煖是下，頂是",
    "T33n1716_003:0707c29": "中，忍、世第一是上。復有說者：煖有二：謂下",
    "T33n1716_003:0708a01": "下、下中。頂有三：謂下上、中下、中中。忍有三：",
    "T33n1716_003:0708a02": "謂中上、上下、上中。世第一法有一：謂上上。",
    "T33n1716_003:0708a03": "亦以三言之，煖是下下，頂是下中，忍是中",
    "T33n1716_003:0708a04": "上，世第一是上上。瞿沙云：「煖有下三，頂有",
    "T33n1716_003:0708a05": "六：下下乃至中上。忍有八：下下乃至上中。",
    "T33n1716_003:0708a06": "世第一但上上。以三言之，煖法一種，謂下。",
    "T33n1716_003:0708a07": "頂法二種，謂下、中。忍有三種，謂下、中、上。",
    "T33n1716_003:0708a08": "世第一有一種，謂上。」煖有二捨：一、離界地，",
    "T33n1716_003:0708a09": "二、退時。退時捨，墮地獄，作五無間而不斷",
    "T33n1716_003:0708a10": "善根。頂亦如是。忍唯一捨，不墮地獄(云云)。",
    "T33n1716_003:0708a11": "頂法者，色界善根，有動、不動，住、不住，有難、",
    "T33n1716_003:0708a12": "不難，斷、不斷，退、不退。就動乃至退者，有二：",
    "T33n1716_003:0708a13": "下者是煖，上是頂。彼不動乃至不退者為二：",
    "T33n1716_003:0708a14": "下者是忍，上者是世第一法。復有說者，應言",
    "T33n1716_003:0708a15": "下頂。所以者何？在煖法頂，故名頂。在忍法",
    "T33n1716_003:0708a16": "下，故名下。復有說者，如山頂之道，人不久",
    "T33n1716_003:0708a17": "住。若無難，必過此到彼；若遇難，即便退",
    "T33n1716_003:0708a18": "還。行者住頂不久，若無難必到忍；有難退",
    "T33n1716_003:0708a19": "還煖。猶如山頂，故名頂。云何為觀？於佛、法、",
    "T33n1716_003:0708a20": "僧生下小信。小信者，此法不久停，故言下",
    "T33n1716_003:0708a21": "小。此信緣佛生小信，是緣道諦。緣法生下",
    "T33n1716_003:0708a22": "小信，是緣滅諦。問：應能緣四諦，云何言緣",
    "T33n1716_003:0708a23": "二諦？答：道、滅勝故。清淨無過，是妙、是離。能生",
    "T33n1716_003:0708a24": "信處，為生受化者信樂心故。若世尊說苦、",
    "T33n1716_003:0708a25": "集是可信敬者，則無受化者。此煩惱、惡行，",
    "T33n1716_003:0708a26": "邪見、顛倒，云何可敬信？我常為此逼迫。受化",
    "T33n1716_003:0708a27": "者於道、滅生欣樂，是故說二也。復有說者，",
    "T33n1716_003:0708a28": "信佛、僧是緣道，信法是緣三諦，則盡信四",
    "T33n1716_003:0708a29": "諦也。問：住頂亦信陰，亦信寶，亦信諦。何故",
    "T33n1716_003:0708b01": "但說信三寶？答：三寶是生信敬處。但隨行",
    "T33n1716_003:0708b02": "者意，於陰生悅適，是名為煖。於寶生悅",
    "T33n1716_003:0708b03": "適，是名為頂。於諦生悅適，是名為忍。問：何",
    "T33n1716_003:0708b04": "故頂退，不說煖退？答：頂既退，亦應說煖退。",
    "T33n1716_003:0708b05": "行者在頂時，多煩惱業留難。煩惱等作是",
    "T33n1716_003:0708b06": "念：若行者到忍，我復於誰身中當作果報？",
    "T33n1716_003:0708b07": "若離欲界時，亦念：行者出欲界，我復於誰",
    "T33n1716_003:0708b08": "身中生果報？離非想非非想處時，亦念：行",
    "T33n1716_003:0708b09": "者離彼欲已，更不受身，我復於誰身中生",
    "T33n1716_003:0708b10": "於果報？於此三時，多諸留難。留難退，故大",
    "T33n1716_003:0708b11": "憂惱。如人見寶藏大喜，欲取即失。住頂法",
    "T33n1716_003:0708b12": "者自念：不久當得於忍，永斷惡道，獲大重",
    "T33n1716_003:0708b13": "利，猶如聖人。而忽退失，故大憂惱，是故言",
    "T33n1716_003:0708b14": "頂退也。若能親近善友，從其聞隨順方便",
    "T33n1716_003:0708b15": "法，內心正觀，信佛菩提，信善說法，信僧清",
    "T33n1716_003:0708b16": "淨功德，是說信寶。說色無常，乃至說識無",
    "T33n1716_003:0708b17": "常，是說信陰。知有苦、集、滅、道，是說信諦。",
    "T33n1716_003:0708b18": "若如是即住頂，若不如是即頂退。忍法觀",
    "T33n1716_003:0708b19": "者，正觀欲界苦，色、無色界苦。欲界行集，色、無",
    "T33n1716_003:0708b20": "色界行集。欲界行滅，色、無色界行滅。斷欲界",
    "T33n1716_003:0708b21": "行道，斷色、無色界行道。如是三十二心，是名",
    "T33n1716_003:0708b22": "下忍。行者後時，漸漸減損行及緣，復更正觀",
    "T33n1716_003:0708b23": "欲界苦，色、無色界苦，乃至觀斷欲界行道，",
    "T33n1716_003:0708b24": "除觀斷色、無色界行道，從是中名中忍。",
    "T33n1716_003:0708b25": "復更正觀欲界苦，觀色、無色界苦，乃至觀",
    "T33n1716_003:0708b26": "色、無色界行滅，除滅一切道。復正觀欲界苦，",
    "T33n1716_003:0708b27": "色、無色界苦，乃至觀欲界行滅，除色、無色界",
    "T33n1716_003:0708b28": "行滅。復正觀欲界苦，乃至觀色、無色界行集，",
    "T33n1716_003:0708b29": "除滅一切滅。復正觀欲界苦，乃至觀欲界",
    "T33n1716_003:0708c01": "行集，除色、無色界行集。復正觀欲界、色、無色",
    "T33n1716_003:0708c02": "苦，除一切集。復正觀欲界苦，除色、無色界",
    "T33n1716_003:0708c03": "苦。復正觀欲界常，相續不斷，不遠離。如是",
    "T33n1716_003:0708c04": "觀時，深生厭患，復更減損，但作二心觀於",
    "T33n1716_003:0708c05": "一行，如似苦法忍、忍法智。如是正觀，是名",
    "T33n1716_003:0708c06": "中忍。復以一心觀欲界苦，是名上忍。復次，",
    "T33n1716_003:0708c07": "生世第一法，世第一法後，次生苦法忍。譬",
    "T33n1716_003:0708c08": "如人欲從己國適他國，多財產，不能持",
    "T33n1716_003:0708c09": "去，以物易錢；猶嫌錢，易金；嫌金，易多價",
    "T33n1716_003:0708c10": "寶，往適他國。行者乃至漸捨，相續不離，生",
    "T33n1716_003:0708c11": "於上忍。上忍後，生第一法。第一法後，生苦",
    "T33n1716_003:0708c12": "忍。問：世第一法有三品不？答：一人無，多人",
    "T33n1716_003:0708c13": "有。身子上，目連中，餘皆下。就佛、支佛、聲聞",
    "T33n1716_003:0708c14": "為三品。世第一法者，此心心數法，於餘法",
    "T33n1716_003:0708c15": "為最、為勝、為長、為尊、為上、為妙。亦分、亦",
    "T33n1716_003:0708c16": "都。分者，勝世間法，不勝見諦。見諦眷屬不",
    "T33n1716_003:0708c17": "相離，慧力偏多故、熏禪不與凡夫同生一",
    "T33n1716_003:0708c18": "處故。盡智時，一切善根永離一切諸垢障",
    "T33n1716_003:0708c19": "故。三三昧乃至惡賤無漏，何況有漏，不應",
    "T33n1716_003:0708c20": "都勝？分勝彼煖、頂、忍法，亦應言第一，應言",
    "T33n1716_003:0708c21": "分勝，勝煖、頂、忍、一切凡夫所得禪，無量解脫",
    "T33n1716_003:0708c22": "除入也。或言都勝，非謂一切事業中勝，但",
    "T33n1716_003:0708c23": "以能開聖道門故。彼見諦等，不能開聖道",
    "T33n1716_003:0708c24": "門，以世第一法開聖道門，彼見諦等法得",
    "T33n1716_003:0708c25": "修見諦等法。得修者，皆是世第一法功用。",
    "T33n1716_003:0708c26": "是世第一法名義者，最勝義是第一義；得妙",
    "T33n1716_003:0708c27": "果是第一義，如高幢頂，更無有上，是第一",
    "T33n1716_003:0708c28": "義。問：前諸義有差別邪？答：此皆歎說上妙",
    "T33n1716_003:0708c29": "之義，亦有差別。於不淨安般名最，於聞",
    "T33n1716_003:0709a01": "慧名勝，於思慧名長，於煖為尊，於頂為",
    "T33n1716_003:0709a02": "上，於忍為妙。又，依未至為最，依初禪為",
    "T33n1716_003:0709a03": "勝，中間為長，二禪為尊，三禪為上，四禪為",
    "T33n1716_003:0709a04": "妙。如是種種說，此依《毘婆沙》釋，欲委知，",
    "T33n1716_003:0709a05": "向彼尋。初果八忍、八智。三果重慮緣真，九無",
    "T33n1716_003:0709a06": "礙、九解脫智。支佛用總相、別相，如約三世",
    "T33n1716_003:0709a07": "明苦、集，分別十二因緣，即別相相也。六度",
    "T33n1716_003:0709a08": "緣理智弱，伏而未斷；事智強，能捨身命財，",
    "T33n1716_003:0709a09": "無所遺顧。聲聞能發真成聖，猶論我衣、我",
    "T33n1716_003:0709a10": "鉢，互論強弱(云云)。通教聲聞，總相一門，達俗",
    "T33n1716_003:0709a11": "即真。通教緣覺，能於一門總相、別相，達俗",
    "T33n1716_003:0709a12": "即真。通教菩薩，能於四門總相、別相，俗達即",
    "T33n1716_003:0709a13": "真。又能遍四門出假，教化眾生。十信信果",
    "T33n1716_003:0709a14": "頭真如實相，為求此理，起十信心。十住正",
    "T33n1716_003:0709a15": "習入空，傍習假中。十行正習假，傍習中。十",
    "T33n1716_003:0709a16": "迴向正習中。初地證中；二地已上，重慮於",
    "T33n1716_003:0709a17": "中。三藏佛一時用三十四心：八忍、八智、九無",
    "T33n1716_003:0709a18": "礙、九解脫，斷正習盡。通佛坐道場，一念相",
    "T33n1716_003:0709a19": "應慧，斷餘殘習氣。別教佛用金剛後心，斷",
    "T33n1716_003:0709a20": "一品無明究竟盡成佛。或言：斷時是等覺。",
    "T33n1716_003:0709a21": "佛無所斷，但證得圓滿菩提具足耳。圓五",
    "T33n1716_003:0709a22": "品不斷五欲而淨諸根，具煩惱性，能知如",
    "T33n1716_003:0709a23": "來祕密之藏。六根淨位獲相似中道智。初住",
    "T33n1716_003:0709a24": "獲如來一身無量身，入法流海中行，任運流",
    "T33n1716_003:0709a25": "注。後位可解，不復記。四、明智照境者，若由",
    "T33n1716_003:0709a26": "智照境，由境發智，四句皆墮性中，如別",
    "T33n1716_003:0709a27": "記(云云)。若四悉檀因緣立境、智，但有名字(云",
    "T33n1716_003:0709a28": "云)。問：智能照境，境亦能照智不？答：若作不",
    "T33n1716_003:0709a29": "思議釋，更互相照，義亦無妨。《仁王般若》云：",
    "T33n1716_003:0709b01": "「說智及智處，皆名為般若。」譬鏡面互相照，",
    "T33n1716_003:0709b02": "亦如大地一，能生種種芽，芽亦生地一。且",
    "T33n1716_003:0709b03": "置斯義。世智照六道十如。五停心智去至",
    "T33n1716_003:0709b04": "體法，凡七智，照二乘十如。六度及通教出假",
    "T33n1716_003:0709b05": "菩薩智兩屬，上求照菩薩十如，下化照六道",
    "T33n1716_003:0709b06": "十如。四十心智亦兩屬：上求照菩薩十如，下",
    "T33n1716_003:0709b07": "化照六道十如。十地智兩屬，次第照，照菩薩",
    "T33n1716_003:0709b08": "十如；不次第照，照佛十如。五品去，凡四智，皆",
    "T33n1716_003:0709b09": "照佛界十如。總略如此細捒(云云)。二十智照",
    "T33n1716_003:0709b10": "四種十二因緣境者，世智、五停、四念、四果乃",
    "T33n1716_003:0709b11": "至支佛、六度、三藏佛，凡七智，照思議生滅十",
    "T33n1716_003:0709b12": "二因緣境。通教三乘入真方便智、出假智、佛",
    "T33n1716_003:0709b13": "智凡五智，照思議不生不滅十二因緣境。別",
    "T33n1716_003:0709b14": "教十信、三十心、十地、佛凡四智，照不思議生",
    "T33n1716_003:0709b15": "滅十二因緣境。其中不無別意，且從大判。",
    "T33n1716_003:0709b16": "圓教四智，照不思議不生不滅十二因緣境。",
    "T33n1716_003:0709b17": "二十智照四種四諦者，前、三藏等七智，照",
    "T33n1716_003:0709b18": "生滅四諦境。次、通教五智，照無生滅四諦境。",
    "T33n1716_003:0709b19": "次、別教四智，照無量四諦境。次、圓教四智，照",
    "T33n1716_003:0709b20": "無作四諦境。次、二十智照二諦者，前、七智是",
    "T33n1716_003:0709b21": "照析空之二諦。次、五智是照體空之二諦。次、",
    "T33n1716_003:0709b22": "八智照顯中之二諦。其間別、圓相入者，可以",
    "T33n1716_003:0709b23": "意得(云云)。次、明二十智照三諦者，前、七智",
    "T33n1716_003:0709b24": "照無中之二諦，是因緣所生法，皆屬俗攝。次、",
    "T33n1716_003:0709b25": "五智照含中之二諦，即空一句，皆屬真諦攝",
    "T33n1716_003:0709b26": "也。次、別圓八智照顯中之二諦，即是假名，亦",
    "T33n1716_003:0709b27": "名中道，二句皆屬中道諦攝也。次、二十智",
    "T33n1716_003:0709b28": "照一實諦者，此須引《釋論》明四悉檀，皆名",
    "T33n1716_003:0709b29": "為實。世界故實，乃至第一義故實。當知實",
    "T33n1716_003:0709c01": "語亦通四諦，生滅故實，無生滅故實，無量故",
    "T33n1716_003:0709c02": "實，無作故實。前、三藏七智照生滅之實。次、通",
    "T33n1716_003:0709c03": "教五智照無生滅之實。次、別教四智照無量",
    "T33n1716_003:0709c04": "之實。次、圓教四智照無作之實。前後諸實(云",
    "T33n1716_003:0709c05": "云)。次、二十智無諦、無照者，無諦無別理，若於",
    "T33n1716_003:0709c06": "四種四諦得悟，不復見諦與不諦，故無諦",
    "T33n1716_003:0709c07": "亦通也。前、七智照生滅之無諦，生生不可說",
    "T33n1716_003:0709c08": "故。次、五智照無生滅之無諦，生不生不可說",
    "T33n1716_003:0709c09": "故。次、四智照無量之無諦，不生生不可說故。",
    "T33n1716_003:0709c10": "次、四智照無作之無諦，不生不生不可說故。",
    "T33n1716_003:0709c11": "前、無諦是權，後、無諦是實，此就言教。若就",
    "T33n1716_003:0709c12": "妙悟同於聖人心中所照者，則不見有權",
    "T33n1716_003:0709c13": "實，故非權非實。空拳誑小兒，誘度於一切。",
    "T33n1716_003:0709c14": "方便說權，方便說實。會理之時，無復權實，",
    "T33n1716_003:0709c15": "故稱非權非實為妙也。五、明麁妙者，前十",
    "T33n1716_003:0709c16": "二番智是麁，後八番智為妙。何者？藏、通等佛，",
    "T33n1716_003:0709c17": "自是無常，亦不說常，彼二乘菩薩何得聞",
    "T33n1716_003:0709c18": "常、信常、修常？是故為麁。別教十信初已聞",
    "T33n1716_003:0709c19": "常，信、修於常，尚勝彼佛，何況餘耶？是故為",
    "T33n1716_003:0709c20": "妙。常途云：《法華》不明常者，秖是三藏意耳。",
    "T33n1716_003:0709c21": "今明十信知中已過牟尼，則八番為妙也。又，",
    "T33n1716_003:0709c22": "別教四智，三麁一妙。圓教四智，悉皆稱妙。何",
    "T33n1716_003:0709c23": "者？地人云：「中道乃是果頭能顯，初心學者仰",
    "T33n1716_003:0709c24": "信此理，如藕絲懸山。」故說信、行皆非圓意",
    "T33n1716_003:0709c25": "也。故十信智為麁。十住正修空，傍修假、中。十",
    "T33n1716_003:0709c26": "行正修假，傍修中。十迴向始正修中。此中",
    "T33n1716_003:0709c27": "但理，不具諸法，是故皆麁。登地智破無明，",
    "T33n1716_003:0709c28": "見中道，證則為妙。類如通、藏兩種，俱得道，",
    "T33n1716_003:0709c29": "而三藏門拙。今別教亦爾，教門皆權，而證是",
    "T33n1716_003:0710a01": "妙(云云)。圓教四智皆妙者，如法相說，如說",
    "T33n1716_003:0710a02": "而信，如理而行，始論五品，終竟妙覺，實而",
    "T33n1716_003:0710a03": "非權，是故皆妙。是名待麁智說妙智也。",
    "T33n1716_003:0710a04": "又、約知見明麁妙者，知與見云何？然分別",
    "T33n1716_003:0710a05": "有四：不知不見、知非見、見非知、亦知亦見。",
    "T33n1716_003:0710a06": "先、約三藏釋，後、約圓釋，中間例可解。凡夫",
    "T33n1716_003:0710a07": "不聞故不知，不證故不見。五停、四念至世",
    "T33n1716_003:0710a08": "第一法，聞故名知，未證故非見。辟支佛不",
    "T33n1716_003:0710a09": "聞故非知，自然證故是見。四果聞故亦是知，",
    "T33n1716_003:0710a10": "證故亦是見。傳傳判麁妙，可解。約圓教釋",
    "T33n1716_003:0710a11": "者，七方便不聞故不知，未證故不見。五品、",
    "T33n1716_003:0710a12": "六根，聞故知，未證故不見。發宿習者名見，",
    "T33n1716_003:0710a13": "不從聞故不知。稟教證入者，亦知、亦見。此",
    "T33n1716_003:0710a14": "節節傳為麁妙。究竟而論，前來二十種智，略",
    "T33n1716_003:0710a15": "而言之，不出權、實二智。如經：「如來方便知",
    "T33n1716_003:0710a16": "見，波羅蜜皆悉具足」，即總束得前來諸權智",
    "T33n1716_003:0710a17": "也。「如來知見廣大深遠」，即是總束前來實智",
    "T33n1716_003:0710a18": "也。方便既其具足，何所不該？知見既其廣大",
    "T33n1716_003:0710a19": "深遠，何所不攝？境淵無邊，智水莫測，唯佛",
    "T33n1716_003:0710a20": "與佛乃能究盡。如此知見，即是眼智。眼即五",
    "T33n1716_003:0710a21": "眼具足，智即三智一心。一切種智知於實，兩",
    "T33n1716_003:0710a22": "智知於權。佛眼見於實，四眼見於權。此知",
    "T33n1716_003:0710a23": "即是見，此見即是知。對前諸智，諸智是麁，此",
    "T33n1716_003:0710a24": "之知見名之為妙也。若得知見中意，不復",
    "T33n1716_003:0710a25": "論五眼。迷者未了，更約眼明麁妙。如肉眼",
    "T33n1716_003:0710a26": "盲閉，何由見色？徒聞人說，起種種想，終非",
    "T33n1716_003:0710a27": "真見。欲令眼開，應須治膜，那得閉眼，執",
    "T33n1716_003:0710a28": "諍何益耶？閉眼想則麁，眼開見則妙。天眼",
    "T33n1716_003:0710a29": "未開，不見障外為麁，修禪定願智之力，能",
    "T33n1716_003:0710b01": "發得淨色，徹障內外，明闇無隔。慧眼未開，",
    "T33n1716_003:0710b02": "常行死逕，假令情想，亦復非實，故為麁；無",
    "T33n1716_003:0710b03": "漏豁發，故稱為妙。諦理明了，故稱妙。法眼未",
    "T33n1716_003:0710b04": "開，差機說法。如身子僻教，滿願穢器，名為",
    "T33n1716_003:0710b05": "麁。破障通無知，分別藥病名之為妙。佛",
    "T33n1716_003:0710b06": "眼不開，不見實相。故文云：「二乘之人及新",
    "T33n1716_003:0710b07": "發心者、不退菩薩所不能知」，故四眼皆麁。",
    "T33n1716_003:0710b08": "除諸菩薩眾信力堅固者，以信得入，相似佛",
    "T33n1716_003:0710b09": "眼，能開真佛知見，乃名為妙。諸教多說四",
    "T33n1716_003:0710b10": "眼，或帶四眼說佛眼，是故為麁。今經獨說",
    "T33n1716_003:0710b11": "佛眼，是故為妙。是為待麁為妙也。六、明開",
    "T33n1716_003:0710b12": "麁顯妙者，前十六番智，若不決了，但是麁",
    "T33n1716_003:0710b13": "智；若得決了，悉成妙智。何者？如妙莊嚴王，",
    "T33n1716_003:0710b14": "先是外道世智，聞《法華經》便得決了，以邪",
    "T33n1716_003:0710b15": "相入正相，於諸見不動而修三十七品，不",
    "T33n1716_003:0710b16": "捨八邪而入八正，即是決於世智，得入",
    "T33n1716_003:0710b17": "妙智。或與五品齊，或與相似齊，或與分",
    "T33n1716_003:0710b18": "得齊，節節有入，義細作(云云)。若五停方便智，",
    "T33n1716_003:0710b19": "乃至通教佛等智，若不決了，即是麁智。今開",
    "T33n1716_003:0710b20": "權顯實，「汝等所行是菩薩道」，來入妙位。須",
    "T33n1716_003:0710b21": "一一將十二番智來入圓妙四智，或入五",
    "T33n1716_003:0710b22": "品、相似、分得等智(云云)。又、決了別教歷別之",
    "T33n1716_003:0710b23": "智，入於妙智。當體即是某位，進入是某位",
    "T33n1716_003:0710b24": "細捒(云云)。十六麁智皆成妙智，無麁可待，即",
    "T33n1716_003:0710b25": "是絕待智妙也。復次，開麁眼為妙眼者，餘",
    "T33n1716_003:0710b26": "經雖說為五眼，五眼不融，是故為麁。今經",
    "T33n1716_003:0710b27": "決了四眼，令入佛眼。文云：「父母所生眼，遂",
    "T33n1716_003:0710b28": "得清淨。」學大乘者，雖有肉眼，名為佛眼。",
    "T33n1716_003:0710b29": "即是決了肉眼，名為佛眼也。《淨名》云：「世孰",
    "T33n1716_003:0710c01": "有真天眼者，有佛世尊，不以二相見諸",
    "T33n1716_003:0710c02": "佛國。」此即是決了天眼，即是佛眼也。「願得",
    "T33n1716_003:0710c03": "如世尊慧眼第一淨」，即是決了慧眼，能得",
    "T33n1716_003:0710c04": "入妙。決法眼入妙者，邊際智滿是也。四眼",
    "T33n1716_003:0710c05": "融入佛眼，寂而常照，故文云：「決了聲聞法，",
    "T33n1716_003:0710c06": "是諸經之王。」五眼具足成菩提，開佛知見，故",
    "T33n1716_003:0710c07": "稱為妙。問：佛眼開，乃名為妙。六根雖淨，云",
    "T33n1716_003:0710c08": "何為妙？答：佛眼雖未開，已能圓學圓信。如",
    "T33n1716_003:0710c09": "迦陵頻伽鳥，雖在[穀-禾+卵]中，音聲已勝諸鳥，即",
    "T33n1716_003:0710c10": "是假名、相似等妙。若開，即是分妙、究竟妙(云云)。",
    "T33n1716_003:0710c11": "二、對境明智，又二：一、對五境，二、展轉相照",
    "T33n1716_003:0710c12": "對境。初、應對十如境，此既一經之意，處處說",
    "T33n1716_003:0710c13": "之，可解故不復釋。次、對四種十二因緣明",
    "T33n1716_003:0710c14": "智者，《大經》云：「十二因緣有四種觀：下智觀",
    "T33n1716_003:0710c15": "故，得聲聞菩提。中智觀故，得緣覺菩提。上智",
    "T33n1716_003:0710c16": "觀故，得菩薩菩提。上上智觀故，得佛菩提。」何",
    "T33n1716_003:0710c17": "者？十二因緣本是一境，緣解不同，開成四",
    "T33n1716_003:0710c18": "種。今以四教意釋之：三藏具有三人，而皆",
    "T33n1716_003:0710c19": "以析智觀界內十二因緣事，為初門。然析",
    "T33n1716_003:0710c20": "智淺弱，三人之中，聲聞最劣。以劣人標淺",
    "T33n1716_003:0710c21": "法，故名下智。通教亦有三人，同以體智觀",
    "T33n1716_003:0710c22": "界內十二因緣理，體法雖深，望藏為巧，望",
    "T33n1716_003:0710c23": "別未巧。三人之中，緣覺是中。以中人名通",
    "T33n1716_003:0710c24": "法，故言中智。別教佛與菩薩，俱知界外十",
    "T33n1716_003:0710c25": "二因緣事，次第菩薩比佛，猶未是上，比於",
    "T33n1716_003:0710c26": "通、藏則是上法，故以上智當名也。圓教佛",
    "T33n1716_003:0710c27": "與菩薩，俱觀界外十二因緣理，初心即事",
    "T33n1716_003:0710c28": "而中。此法最勝故，以佛當名故，言上上智",
    "T33n1716_003:0710c29": "觀也。以四教釋四觀，於義允合(云云)。所言",
    "T33n1716_003:0711a01": "下智觀者，觀受由觸，觸由入，入由名色，名",
    "T33n1716_003:0711a02": "色由識，識由行，行由無明。無明顛倒不善",
    "T33n1716_003:0711a03": "思惟，致不善行，感四趣識、名色等。若善思",
    "T33n1716_003:0711a04": "惟，致善行，感人天識、名色等。觀此無明，念",
    "T33n1716_003:0711a05": "念無常，前後不住。所生善惡，遷變速朽。所受",
    "T33n1716_003:0711a06": "名色，衰損代謝。煩惱、業、苦，更互因緣，都無暫",
    "T33n1716_003:0711a07": "停。過去二因，現在五果；現在三因，未來二果。",
    "T33n1716_003:0711a08": "三世迴復，猶若車輪。癡惑之本，既無常、苦、空、",
    "T33n1716_003:0711a09": "無我，則無明滅。無明滅故，諸行滅，乃至老死",
    "T33n1716_003:0711a10": "滅。若不然火，是則無煙，是名子縛斷。無子",
    "T33n1716_003:0711a11": "則無果，滅智灰身，離二十五有，是名果縛",
    "T33n1716_003:0711a12": "斷。則是下智觀十二因緣，得聲聞菩提也。",
    "T33n1716_003:0711a13": "中智者，觀受由觸，乃至行由無明。無明秖",
    "T33n1716_003:0711a14": "是一念癡心，心無形質，但有名字。內、外、中間",
    "T33n1716_003:0711a15": "求字不得。是字不住，亦不不住。猶如幻化，",
    "T33n1716_003:0711a16": "虛誑眼目。無明體相本自不有，妄想因緣和",
    "T33n1716_003:0711a17": "合而生。無所有故，假名無明。不善思惟，心",
    "T33n1716_003:0711a18": "行所造，以不達無明如幻化故，起善、不善",
    "T33n1716_003:0711a19": "思惟，則有善、不善行，受善、不善名色、觸、受。今",
    "T33n1716_003:0711a20": "達無明如幻故，則諸行亦如化。從幻生識、",
    "T33n1716_003:0711a21": "名色等，皆如幻。愛、取、有、生，三世輪轉，幻化遷",
    "T33n1716_003:0711a22": "改，都無真實。有智之人，不應於中而生愛",
    "T33n1716_003:0711a23": "恚。無明既不可得，則無明不生，不生則不",
    "T33n1716_003:0711a24": "滅。諸行、老死亦不生不滅。不生故，則非新；",
    "T33n1716_003:0711a25": "不滅故，則非故。非故者，無故可畢；非新者，",
    "T33n1716_003:0711a26": "無新可造。無新者，子縛斷；無故者，果縛斷。",
    "T33n1716_003:0711a27": "是名中智觀十二因緣，得緣覺菩提。上智",
    "T33n1716_003:0711a28": "觀者，觀受由觸，乃至行由無明。無明秖是",
    "T33n1716_003:0711a29": "癡一念心。心癡故，派出煩惱；由煩惱派出",
    "T33n1716_003:0711b01": "諸業；由業派出諸苦。觀此煩惱，種別不同；",
    "T33n1716_003:0711b02": "不同故，業不同；業不同故，苦不同。諸行若干，",
    "T33n1716_003:0711b03": "名色各異。種種三道，無量無邊，分別不濫。",
    "T33n1716_003:0711b04": "知因此煩惱，起此業，得此苦，不關彼業",
    "T33n1716_003:0711b05": "及彼煩惱。如是三道，覆障三德。破障方便，亦",
    "T33n1716_003:0711b06": "復無量。無明若破，顯出般若；業破，顯出解",
    "T33n1716_003:0711b07": "脫；識、名色破，顯出法身。愛、取、有、老死，亦復如",
    "T33n1716_003:0711b08": "是。自既解已，復能化他。於一切種，知一切",
    "T33n1716_003:0711b09": "法，起道種智，導利眾生。是名上智觀十二",
    "T33n1716_003:0711b10": "因緣也。上上智觀者，觀受由觸，乃至行由",
    "T33n1716_003:0711b11": "無明，知十二支三道即是三德，豈可斷破",
    "T33n1716_003:0711b12": "三德，更求三德？則壞諸法相。煩惱道即般",
    "T33n1716_003:0711b13": "若，當知煩惱不闇；般若即煩惱，般若不明。",
    "T33n1716_003:0711b14": "煩惱既不闇，何須更斷？般若不明，何所能",
    "T33n1716_003:0711b15": "破？闇本非闇，不須於明。如耆婆執毒成藥，",
    "T33n1716_003:0711b16": "豈可捨此取彼？業道即是解脫者，當知業",
    "T33n1716_003:0711b17": "道非縛；解脫即業者，脫非自在。業非縛故，",
    "T33n1716_003:0711b18": "何所可離？脫非自在，何所可得？如神通人，",
    "T33n1716_003:0711b19": "豈避此就彼耶？苦道即法身者，當知苦非",
    "T33n1716_003:0711b20": "生死；法身即生死，法身非樂。苦非生死，何",
    "T33n1716_003:0711b21": "所可憂？法身非樂，何所可喜？如彼虛空，無",
    "T33n1716_003:0711b22": "得無失，不忻不戚。如是觀者，三道不異",
    "T33n1716_003:0711b23": "三德，三德不異三道，亦於三道具一切佛",
    "T33n1716_003:0711b24": "法。何者？三道即三德，三德是大涅槃，名祕",
    "T33n1716_003:0711b25": "密藏，此即具佛果；深觀十二因緣，即是坐",
    "T33n1716_003:0711b26": "道場，此即具佛因。佛因佛果，皆悉具足，餘例",
    "T33n1716_003:0711b27": "可知。是名上上智觀十二因緣，得佛菩提。",
    "T33n1716_003:0711b28": "約此應判麁妙、開麁顯妙，意可解故，不委",
    "T33n1716_003:0711b29": "記耳。又四智照四境，境若不轉，其智則麁。",
    "T33n1716_003:0711c01": "四境轉成妙境，麁智即成妙智，仍是待絕之",
    "T33n1716_003:0711c02": "意(云云)。二、對四種四諦明智者，《大經》云：「知",
    "T33n1716_003:0711c03": "聖諦智，則有二種：中智、上智。中智者，聲聞、緣",
    "T33n1716_003:0711c04": "覺。上智者，諸佛、菩薩。」若依此文，束於體、析，",
    "T33n1716_003:0711c05": "合稱為中。束大乘利、鈍，合稱為上。今若約",
    "T33n1716_003:0711c06": "根緣利、鈍，內外事、理，開即成四：聲聞根鈍，緣",
    "T33n1716_003:0711c07": "四諦事，即生滅四諦智；緣覺根利，緣四諦理，",
    "T33n1716_003:0711c08": "即無生四諦智；菩薩智淺，緣不思議事，即無",
    "T33n1716_003:0711c09": "量四諦智；諸佛智深，緣不思議理，即無作四",
    "T33n1716_003:0711c10": "諦智也。此乃《大經》之一文。又云：「凡夫有苦無",
    "T33n1716_003:0711c11": "諦，聲聞有苦、有苦諦。」凡夫不見苦理，故言",
    "T33n1716_003:0711c12": "無諦。聲聞能見無常、苦、空，故言有諦。即是",
    "T33n1716_003:0711c13": "生滅四諦智也。又云：「菩薩之人解苦無苦，而",
    "T33n1716_003:0711c14": "有真諦。」即是體苦非苦，故言無苦；即事而",
    "T33n1716_003:0711c15": "真，故言有諦。乃是摩訶衍門無生四諦智也。",
    "T33n1716_003:0711c16": "又云：「知諸陰是苦，知諸入為門，亦名為苦。",
    "T33n1716_003:0711c17": "知諸界為分，亦名為性，亦名為知，是名中",
    "T33n1716_003:0711c18": "智。」依前說者，即屬聲聞也。分別諸苦、諸入、",
    "T33n1716_003:0711c19": "界等有無量相，「我於彼經，竟不說之」，是名",
    "T33n1716_003:0711c20": "上智。受、想、行、識，亦復如是。非諸聲聞、緣覺境",
    "T33n1716_003:0711c21": "界，此則異前兩意。既稱上智，又非二乘境",
    "T33n1716_003:0711c22": "界，豈非別教菩薩觀恒沙佛法如來藏理耶？",
    "T33n1716_003:0711c23": "是為無量四諦智。又云：「如來非苦、非集、非",
    "T33n1716_003:0711c24": "滅、非道、非諦，是實；虛空非苦、非諦，是實。」非",
    "T33n1716_003:0711c25": "苦者，非虛妄生死。非諦者，非二乘涅槃。是實",
    "T33n1716_003:0711c26": "者，即是實相、中道佛性也。又云：「有苦、有苦因、",
    "T33n1716_003:0711c27": "有苦盡、有苦對，如來非苦乃至非對，是故",
    "T33n1716_003:0711c28": "為實。」如此明義，既異上三番，豈非無作四",
    "T33n1716_003:0711c29": "諦智耶？例此一諦為四，餘三亦應爾。謂有",
    "T33n1716_003:0712a01": "集、有集果，有集盡、有集對，有盡、有盡因，",
    "T33n1716_003:0712a02": "有盡障、有盡障相，有對、有對果，有對障、",
    "T33n1716_003:0712a03": "有對障相。如來非此四四十六種，但是於",
    "T33n1716_003:0712a04": "實(云云)。如是等智，觀於四諦。諦既未融，智、",
    "T33n1716_003:0712a05": "諦皆麁。獨有非苦、非對、有實，為妙。若諦圓，",
    "T33n1716_003:0712a06": "智亦隨圓，皆是如來非苦、非諦、是實之妙智",
    "T33n1716_003:0712a07": "也。此即待絕兩意(云云)。",
    "T33n1716_003:0712a08": "妙法蓮華經玄義卷第三上",
    "T33n1716_003:0712a11": "妙法蓮華經玄義卷第三下",
    "T33n1716_003:0712a13": "天台智者大師說",
    "T33n1716_003:0712a14": "三、對二諦境明智者，權、實二智也。上真、俗",
    "T33n1716_003:0712a15": "二諦既開七種，今權、實二智亦為七番：內外",
    "T33n1716_003:0712a16": "相即、不相即四也，三相接合七也。若對上數",
    "T33n1716_003:0712a17": "之：析法權實二智，體法二智，體法含中二",
    "T33n1716_003:0712a18": "智，體法顯中二智，別二智，別含圓二智，圓二",
    "T33n1716_003:0712a19": "智。上七番各開隨情、隨情智、隨智，合二十一",
    "T33n1716_003:0712a20": "種諦。今七番二智，亦各開三種：謂化他權",
    "T33n1716_003:0712a21": "實、自行化他權實、自行權實，合二十一權實",
    "T33n1716_003:0712a22": "也。若析法權實二智者，照森羅分別為權",
    "T33n1716_003:0712a23": "智，盡森羅分別為實智。說此二智，逗種種",
    "T33n1716_003:0712a24": "緣，作種種說，隨種種欲、種種宜、種種治、種",
    "T33n1716_003:0712a25": "種悟，各隨堪任，當緣分別。雖復種種，悉為",
    "T33n1716_003:0712a26": "析法權實所攝，故有化他二智。化他二智，隨",
    "T33n1716_003:0712a27": "緣之說，皆束為權智；若內自證得，若權、若",
    "T33n1716_003:0712a28": "實，俱是實證，束為實智。內外相望，共為二",
    "T33n1716_003:0712a29": "智，故有自行化他權實二智也。就自證權",
    "T33n1716_003:0712b01": "實，唯獨明了，餘人不見，更判權實，故有自",
    "T33n1716_003:0712b02": "行二智也。今更約三藏重分別之。此佛化",
    "T33n1716_003:0712b03": "二乘人，多用化他實智。二乘稟此化他之",
    "T33n1716_003:0712b04": "實，修成自行之實，故佛印迦葉云：「我之與",
    "T33n1716_003:0712b05": "汝，俱坐解脫床。」即此義也。若化菩薩，多用",
    "T33n1716_003:0712b06": "化他權智。其稟化他之權，修學得成自行",
    "T33n1716_003:0712b07": "之權，佛亦印言：「我亦如汝(云云)。」此三種二智，",
    "T33n1716_003:0712b08": "若望體法二智，悉皆是權。故龍樹破云：「豈",
    "T33n1716_003:0712b09": "有不淨心中修菩提道？猶如毒器，不任貯",
    "T33n1716_003:0712b10": "食，食則殺人。」此正破析法意也。故皆是權",
    "T33n1716_003:0712b11": "(云云)。體法權實二智者，體森羅之色，即是於",
    "T33n1716_003:0712b12": "空。即色是權智，即空是實智。《大品》云：「即色",
    "T33n1716_003:0712b13": "是空，非色滅空。」正是此義。為緣說二，緣別",
    "T33n1716_003:0712b14": "不同，說亦種種；雖復異說，悉為化他權實",
    "T33n1716_003:0712b15": "所攝，故有化他二智。化他二智既是隨情，皆",
    "T33n1716_003:0712b16": "束為權；內證權實既是自證，悉名為實。以",
    "T33n1716_003:0712b17": "自之實對他之權，故有自行化他二智也。",
    "T33n1716_003:0712b18": "就自證得又分權實，故有自行二智也。此",
    "T33n1716_003:0712b19": "三二智望含中二智，復皆名權。何者？無中",
    "T33n1716_003:0712b20": "道故(云云)。體法含中權實二智者，體色即空",
    "T33n1716_003:0712b21": "不空。照色是權智；空不空是實智。",
    "T33n1716_003:0712b22": "說此二智，赴無量緣，隨情異說；雖復無",
    "T33n1716_003:0712b23": "量，悉是含中二智所攝，故有化他二智。化他",
    "T33n1716_003:0712b24": "二智本是逗機，皆名為權；自證二智皆名為",
    "T33n1716_003:0712b25": "實。於自證二智更分權、實，故有自行二智。",
    "T33n1716_003:0712b26": "此三二智望顯中二智，悉皆是權。何者？帶",
    "T33n1716_003:0712b27": "於空真及教道方便故。又，體法顯中權實二",
    "T33n1716_003:0712b28": "智者，體色即空不空，一切法趣空不空。了",
    "T33n1716_003:0712b29": "色是權智；空不空、一切法趣空不空是實",
    "T33n1716_003:0712c01": "智。為緣說二，緣既無量，說亦無量；無量之",
    "T33n1716_003:0712c02": "說悉為顯中二智所攝，故有化他二智。化他",
    "T33n1716_003:0712c03": "二智既是隨緣，悉名為權；自證二智既是證",
    "T33n1716_003:0712c04": "得，悉名為實。以自望他故，有自行化他二",
    "T33n1716_003:0712c05": "智。就自證二智，更分權實。此三二智望別",
    "T33n1716_003:0712c06": "權實二智，悉皆是權。何者？帶即空及教道方",
    "T33n1716_003:0712c07": "便故。別權實二智者，體色即空、不空。色、空",
    "T33n1716_003:0712c08": "俱是權智；不空是實智。以此二智，隨百千",
    "T33n1716_003:0712c09": "緣，種種分別；分別雖多，悉為次第二智所",
    "T33n1716_003:0712c10": "攝，故有化他二智。化他二智悉是為緣，皆",
    "T33n1716_003:0712c11": "名為權；自證二智既是證得，悉名為實。以",
    "T33n1716_003:0712c12": "自對他故，有自他二智。就自證權實，自分",
    "T33n1716_003:0712c13": "二智故，有自行二智。此三二智望別含圓",
    "T33n1716_003:0712c14": "二智，悉復是權。何者？以次第故、帶教道",
    "T33n1716_003:0712c15": "故。別含圓權實二智者，色空、不空，一切法趣",
    "T33n1716_003:0712c16": "不空。色空名權智；一切法趣不空為實智。",
    "T33n1716_003:0712c17": "以此二智隨百千緣，種種分別；分別雖多，",
    "T33n1716_003:0712c18": "悉為別含圓二智所攝，故有化他二智。化他",
    "T33n1716_003:0712c19": "二智既是為緣，悉皆是權；自證二智既是證",
    "T33n1716_003:0712c20": "得，悉名為實。自他相望，共為二智。就自證",
    "T33n1716_003:0712c21": "得，更分權實，故有自行二智。此三二智望",
    "T33n1716_003:0712c22": "圓二智，悉復是權。何者？帶次第及教道故。",
    "T33n1716_003:0712c23": "圓權實二智者，即色是空、不空，一切法趣色、",
    "T33n1716_003:0712c24": "趣空、趣不空。一切法趣色、趣空是權智；一",
    "T33n1716_003:0712c25": "切法趣不空是實智。如此實智即是權智，",
    "T33n1716_003:0712c26": "權智即實智，無二無別。為化眾生，種種隨",
    "T33n1716_003:0712c27": "緣、隨欲、隨宜、隨治、隨悟。雖種種說，悉為",
    "T33n1716_003:0712c28": "圓二智所攝，故有化他二智。化他二智既是",
    "T33n1716_003:0712c29": "隨情，悉復是權；自證二智，悉名為實。就自證",
    "T33n1716_003:0713a01": "中，更分二智，故有三種不同也。此之二智，",
    "T33n1716_003:0713a02": "不帶析法等十八種二智方便，唯有真權、",
    "T33n1716_003:0713a03": "真實，名佛權實。如經：「如來知見廣大深遠，",
    "T33n1716_003:0713a04": "方便波羅蜜皆悉具足。」獨稱為妙，待前為",
    "T33n1716_003:0713a05": "麁。又，從析法二智至顯中二智，凡十二種",
    "T33n1716_003:0713a06": "二智，待前皆名為麁，顯中為妙。何以故？此",
    "T33n1716_003:0713a07": "妙不異後妙故。又從次第二智，凡九種二",
    "T33n1716_003:0713a08": "智，待前為麁，不次第為妙。又前十八種二",
    "T33n1716_003:0713a09": "智皆麁，唯不次第三種為妙。又不次第二種",
    "T33n1716_003:0713a10": "為麁，一種為妙。又歷五味教者，乳教具",
    "T33n1716_003:0713a11": "三種、九種二智。酪教一種、三種二智。生蘇四",
    "T33n1716_003:0713a12": "種、十二種二智。熟蘇具三種、九種二智。此經",
    "T33n1716_003:0713a13": "但二種、三種二智。若酪教中，權實皆麁；醍",
    "T33n1716_003:0713a14": "醐教中，權實皆妙。餘三味中，權實有麁有妙，",
    "T33n1716_003:0713a15": "可以意推。若不作如上釋諸智者，經論",
    "T33n1716_003:0713a16": "異說，意則難解。何者？《華嚴》解初住心云：",
    "T33n1716_003:0713a17": "「三世諸佛不知初住智。」世人釋云：「如實智，",
    "T33n1716_003:0713a18": "佛自不知佛如實智，亦不知初住如實智。」",
    "T33n1716_003:0713a19": "此釋自謂於理為通，其實不允。若藏、通等",
    "T33n1716_003:0713a20": "佛不論如實智，云何於自如實智不知耶？",
    "T33n1716_003:0713a21": "別教初住不得如實智，云何言不知？若得",
    "T33n1716_003:0713a22": "前來諸智意者，三世三藏佛不知圓教初住",
    "T33n1716_003:0713a23": "智，此則事理二釋俱無滯也。此中義兼二",
    "T33n1716_003:0713a24": "種：一、分別二十一種權實，二、待麁論妙。如",
    "T33n1716_003:0713a25": "上說。若開麁顯妙者，諸方便諦既融成妙",
    "T33n1716_003:0713a26": "諦，對諦立智，悉非復麁。如賤人舍，王若過",
    "T33n1716_003:0713a27": "者，舍則莊嚴；如眾流入海，同一鹹味。開諸",
    "T33n1716_003:0713a28": "麁智，即是妙智也。二智多有所關，須商略",
    "T33n1716_003:0713a29": "類通。今對七種二諦，明二十一種權實，以",
    "T33n1716_003:0713b01": "為章門。若得此意，約因緣境，亦應如此。",
    "T33n1716_003:0713b02": "謂析因緣智、體因緣智、含中因緣智、顯中因",
    "T33n1716_003:0713b03": "緣智、次第因緣智、帶次第因緣智、不次第因",
    "T33n1716_003:0713b04": "緣智，一一各有化他、自行化他、自行等三種",
    "T33n1716_003:0713b05": "分別，合有二十一種；分別麁妙、判五味多",
    "T33n1716_003:0713b06": "少、論待絕等。四諦、三諦、一諦等，亦應如是。",
    "T33n1716_003:0713b07": "當自思之，何煩具記也。問：隨情諦及化他",
    "T33n1716_003:0713b08": "智，何意無量？隨智諦及自行智，何意不多？",
    "T33n1716_003:0713b09": "答：秖約一人，未得道時，見心橫起，邪執無窮。",
    "T33n1716_003:0713b10": "何況多人，種種各異？為是義故，隨情則多。智",
    "T33n1716_003:0713b11": "見於理，理唯一種，不得有異(云云)。夫二諦",
    "T33n1716_003:0713b12": "差別已如上說。",
    "T33n1716_003:0713b13": "說此七權實、二十一權實，頗用世人所執義",
    "T33n1716_003:0713b14": "不？頗同世人所說語不？頗用諸論所立義",
    "T33n1716_003:0713b15": "不？既不從世人，亦不從文疏，特是推大小",
    "T33n1716_003:0713b16": "乘經，作此釋耳。若破若立，皆是《法華》之意。",
    "T33n1716_003:0713b17": "若巧、拙相形，以通經二智，破三藏經二智；",
    "T33n1716_003:0713b18": "乃至次第、不次第相形，以圓經二智，破別經",
    "T33n1716_003:0713b19": "二智。方便諸經，明智既麁，通經之論，豈得為",
    "T33n1716_003:0713b20": "妙？經論既爾，弘經論人，何勞擊射？任其所",
    "T33n1716_003:0713b21": "說，自有所墮。若作生滅解權實者，墮在",
    "T33n1716_003:0713b22": "初番；若作不生不滅解者，墮第二番；乃至",
    "T33n1716_003:0713b23": "第七番，亦可知。又縱廣引經論莊嚴己義",
    "T33n1716_003:0713b24": "者，亦不得出初番隨情二諦化他權實，況",
    "T33n1716_003:0713b25": "出初番第二、第三權實！尚不出初番三種權",
    "T33n1716_003:0713b26": "實，況第七番三種權實！若但以初番二智，",
    "T33n1716_003:0713b27": "破一切世間情執略盡，假令得入化城，秖",
    "T33n1716_003:0713b28": "是自行實智，尚不得化他之權，何況能得",
    "T33n1716_003:0713b29": "後番諸智！若尋二十一種二智，凡破幾外",
    "T33n1716_003:0713c01": "見，凡破幾權經論，復顯幾是，立幾權經論，",
    "T33n1716_003:0713c02": "然後方稱妙權妙實。世人全不識一兩種權",
    "T33n1716_003:0713c03": "實之意，而情中即計為智。若是智者，破何惑？",
    "T33n1716_003:0713c04": "見何理？未見理、未破惑，生死浩然，非情何",
    "T33n1716_003:0713c05": "謂？今若待前諸麁智而明妙智者，法華破",
    "T33n1716_003:0713c06": "待之意也。若其會者，一切權經論所明諦理",
    "T33n1716_003:0713c07": "皆成妙理，無非智地。會一切權經論所明",
    "T33n1716_003:0713c08": "二智無非妙智，悉是大車。如此破會深廣，",
    "T33n1716_003:0713c09": "莫以《中論》相比，可熟思之(云云)。四、對三",
    "T33n1716_003:0713c10": "諦明智者，上明五三諦竟，今更分別。夫三",
    "T33n1716_003:0713c11": "智照十法界，束十為三：謂有漏、無漏、非有",
    "T33n1716_003:0713c12": "漏非無漏。三法相入，分別有五：初謂非漏非",
    "T33n1716_003:0713c13": "無漏入無漏、對漏、無漏為三法。二、謂一切",
    "T33n1716_003:0713c14": "法入無漏，對漏、無漏為三法。三、謂漏、無漏、",
    "T33n1716_003:0713c15": "非漏非無漏為三法。四、謂一切法趣非漏非",
    "T33n1716_003:0713c16": "無漏，對漏、無漏為三法。五、謂一切法趣漏、",
    "T33n1716_003:0713c17": "趣無漏、趣非漏非無漏為三法。更說五境",
    "T33n1716_003:0713c18": "竟，對此五境明五三智者，謂一切智、道種",
    "T33n1716_003:0713c19": "智、一切種智。三智相入五種不同：一、中智入",
    "T33n1716_003:0713c20": "空智，對道智為三。次、如來藏智入空智，對",
    "T33n1716_003:0713c21": "道智為三。次、中智對兩為三智。次、如來藏",
    "T33n1716_003:0713c22": "智入中智，對兩智為三智。次、圓三智。是為",
    "T33n1716_003:0713c23": "五差。中智入空智，分別為三智者：初、依無",
    "T33n1716_003:0713c24": "漏，發一切智；次、依有漏，發道種智；後、深觀",
    "T33n1716_003:0713c25": "無漏之空，知空亦空，發一切種智。然初心",
    "T33n1716_003:0713c26": "不知空空。次雖得空，亦不空空。後能深",
    "T33n1716_003:0713c27": "觀於空，空於前空。但二空名同、二境亦合，",
    "T33n1716_003:0713c28": "故言相入。今若分別，以無漏空為一切智；",
    "T33n1716_003:0713c29": "有漏空為道種智；中道空為一切種智。世人",
    "T33n1716_003:0714a01": "採經論意云：六地斷惑，與羅漢齊；七地修",
    "T33n1716_003:0714a02": "方便道；八地道觀雙流，破無明成佛。即此",
    "T33n1716_003:0714a03": "意也。如來藏智入空智，分別三智者；依漏、",
    "T33n1716_003:0714a04": "無漏發一切智、道種智，不異前。而後不因",
    "T33n1716_003:0714a05": "別境，更脩中智。但深觀空，能見不空，不空",
    "T33n1716_003:0714a06": "即如來藏。藏與空合，故言相入。以深觀空",
    "T33n1716_003:0714a07": "見不空故，發一切種智。前中道智但顯別",
    "T33n1716_003:0714a08": "理。理之與智，不具諸法。藏理、藏智具一切",
    "T33n1716_003:0714a09": "法，故異於前。以藏智對兩智，為三智也。",
    "T33n1716_003:0714a10": "《大經》云：「聲聞之人，但見於空，不見不空。」「智",
    "T33n1716_003:0714a11": "者見空，及與不空。」《大品》云：「一切智是聲聞智；",
    "T33n1716_003:0714a12": "道種智是菩薩智；一切種智是佛智。」即此意",
    "T33n1716_003:0714a13": "也。中智對兩成三智者，各緣一境，各發一",
    "T33n1716_003:0714a14": "智，次第深淺，不相濫入。故《地持》云：「種性菩",
    "T33n1716_003:0714a15": "薩發心欲除二障，有佛、無佛決定能次第",
    "T33n1716_003:0714a16": "斷諸煩惱。」即此意也。如來藏智入中智為",
    "T33n1716_003:0714a17": "三智者：兩智不異前，一切種智小異。何者？",
    "T33n1716_003:0714a18": "前明中境，直中理而已。欲顯此理，應修萬",
    "T33n1716_003:0714a19": "行，顯理之智，故名一切種智耳。今如來藏理",
    "T33n1716_003:0714a20": "含一切法，非直顯理之智，名一切種智，與",
    "T33n1716_003:0714a21": "前為異。用此智對前為三智也。故地論",
    "T33n1716_003:0714a22": "師云：「緣修顯真修，真修發時，不須緣修。」前",
    "T33n1716_003:0714a23": "兩智即是緣修，後智發時即是真修。真修具",
    "T33n1716_003:0714a24": "一切法，不須餘也。即是此義(云云)。圓三智者，",
    "T33n1716_003:0714a25": "有漏即是因緣生法，即空、即假、即中；無漏亦",
    "T33n1716_003:0714a26": "即假、即中；非漏非無漏亦即空、即假。一法即",
    "T33n1716_003:0714a27": "三法，三法即一法；一智即三智，三智即一智。",
    "T33n1716_003:0714a28": "智即是境，境即是智，融通無礙。如此三智，豈",
    "T33n1716_003:0714a29": "同於前。《釋論》云：「三智一心中得，無前無後，",
    "T33n1716_003:0714b01": "為向人說令易解故，作三智名說耳。」即是",
    "T33n1716_003:0714b02": "此意(云云)。若欲顯智，要須觀成。汎論觀、智",
    "T33n1716_003:0714b03": "俱通因果；別則觀因智果。例如佛性，通於因",
    "T33n1716_003:0714b04": "果；別則因名佛性，果名涅槃。今就別義，以",
    "T33n1716_003:0714b05": "觀為因，成於智果。如《瓔珞》云：「從假入空",
    "T33n1716_003:0714b06": "名二諦觀；從空入假名平等觀；二觀為方",
    "T33n1716_003:0714b07": "便道，得入中道第一義諦觀。」今用從假入",
    "T33n1716_003:0714b08": "空觀為因，得成於果，名一切智；用從空",
    "T33n1716_003:0714b09": "入假觀為因，得成道種智果；用中觀為",
    "T33n1716_003:0714b10": "因，得成一切種智果也。上明於智，略有五",
    "T33n1716_003:0714b11": "種。今以觀成，亦應五種。細作可知。修觀，義",
    "T33n1716_003:0714b12": "如《止觀》(云云)。言麁妙者，藏、通兩佛雖有一",
    "T33n1716_003:0714b13": "切種智之名，更無別理，不破別惑，此智不",
    "T33n1716_003:0714b14": "成故不用也。中入空智者，雖說中道因，",
    "T33n1716_003:0714b15": "於通門而成兩智，後照中道，無廣大用。因",
    "T33n1716_003:0714b16": "於拙教，果又不融，是故為麁。次如來藏入",
    "T33n1716_003:0714b17": "空智者，教果理雖融，因是通門，亦名為麁。中",
    "T33n1716_003:0714b18": "對二智者，雖不因通，而三智別異，果教未",
    "T33n1716_003:0714b19": "融，是故為麁。如來藏入中者，在果雖融，因",
    "T33n1716_003:0714b20": "是別門，此因亦麁。圓三智者，因圓果圓，因妙",
    "T33n1716_003:0714b21": "果妙，諦妙智妙，正直捨方便，但說無上道，",
    "T33n1716_003:0714b22": "是故為妙智也。若歷五味教者，乳教有三",
    "T33n1716_003:0714b23": "種三智；酪教一種三智；生蘇具五種三智；熟",
    "T33n1716_003:0714b24": "蘇亦具五種三智；麁妙可知。法華但一種三",
    "T33n1716_003:0714b25": "智，此是法華破意，即相待妙也。開麁明妙者，",
    "T33n1716_003:0714b26": "世智無道法，尚以邪相入正相；治生產業，",
    "T33n1716_003:0714b27": "皆與實相不相違背；低頭舉手，開麁顯妙，",
    "T33n1716_003:0714b28": "悉成佛道，何況三乘出世之智！故《大經》云：「聲",
    "T33n1716_003:0714b29": "聞、緣覺亦實亦虛。斷煩惱故，名之為實；非",
    "T33n1716_003:0714c01": "常住故，名之為虛。」凡夫未斷煩惱，無實唯",
    "T33n1716_003:0714c02": "虛，尚開麁入妙即是大乘，何況二乘之智！",
    "T33n1716_003:0714c03": "二乘之智，根敗心死尚得還生，何況道種之",
    "T33n1716_003:0714c04": "智！如此開時，一切都妙，無非實相。七寶大",
    "T33n1716_003:0714c05": "車，其數無量，此是法華會意，即絕待妙也。五、",
    "T33n1716_003:0714c06": "對一諦明智者，即是如實智也。《釋論》云：「諸",
    "T33n1716_003:0714c07": "水入海，同一鹹味。諸智入如實智，失本名",
    "T33n1716_003:0714c08": "字。」故知如實智總攝一切智，純照一境，故",
    "T33n1716_003:0714c09": "總眾水俱成一鹹也。若待十智為麁，如",
    "T33n1716_003:0714c10": "實智為妙。若待諸實智，諸實智名麁，中道",
    "T33n1716_003:0714c11": "如實智名妙。若開麁顯妙者，非但諸實智",
    "T33n1716_003:0714c12": "為妙，十智亦名妙(云云)。無諦無說者，既言無",
    "T33n1716_003:0714c13": "諦，亦復無智。若歷諸處明無諦者，餘方便",
    "T33n1716_003:0714c14": "無諦無智為麁，中道無諦無智為妙。若以",
    "T33n1716_003:0714c15": "杜口絕言，無諦無智者，亦無麁無妙，無待",
    "T33n1716_003:0714c16": "無絕，歷一切法皆無麁無妙也。二、展轉相",
    "T33n1716_003:0714c17": "照者，六番之智，傳照前諸境思議因緣。下智、",
    "T33n1716_003:0714c18": "中智，照六道十如性相等。下、中二智觀十二",
    "T33n1716_003:0714c19": "因緣滅者，照二乘十如性相等。上智照菩",
    "T33n1716_003:0714c20": "薩性相本末等。上上智照佛法界性相本末",
    "T33n1716_003:0714c21": "等。四種四諦智照十法界者，生滅、無生等苦",
    "T33n1716_003:0714c22": "集智，照六道十如相性。生滅、無生道滅智，即",
    "T33n1716_003:0714c23": "是照二乘十如相性。無量，無作苦集智，照菩",
    "T33n1716_003:0714c24": "薩界性相等。無量、無作道滅智，照佛法界相",
    "T33n1716_003:0714c25": "性本末等。四種四諦智照四十二因緣者，生",
    "T33n1716_003:0714c26": "滅、無生苦集智，照思議兩十二因緣也。生滅、",
    "T33n1716_003:0714c27": "無生滅兩道滅智，是照兩思議十二因緣滅",
    "T33n1716_003:0714c28": "也。無量、無作兩苦集智，照不思議兩十二因",
    "T33n1716_003:0714c29": "緣也。無量、無作道滅智，照不思議兩十二因",
    "T33n1716_003:0715a01": "緣滅也。七種二智照十法界者，生滅、無生",
    "T33n1716_003:0715a02": "滅兩權智，及入通等二，合四權智，照六道性",
    "T33n1716_003:0715a03": "相。生滅、無生滅兩實智，照二乘性相等。別權、",
    "T33n1716_003:0715a04": "圓入別權，有邊是照六道性相；無邊是照二",
    "T33n1716_003:0715a05": "乘性相。圓權則通照九界性相。別入通實，空",
    "T33n1716_003:0715a06": "邊是二乘性相；不空邊是菩薩性相。圓入通",
    "T33n1716_003:0715a07": "實，空邊是二乘性相；不空邊是照佛界相性。",
    "T33n1716_003:0715a08": "別實是照菩薩性相。圓入別實、圓實，俱照佛",
    "T33n1716_003:0715a09": "法界相性也。七種二智照四種因緣者，前四",
    "T33n1716_003:0715a10": "權是照思議兩十二緣。別權、圓入別權，有邊",
    "T33n1716_003:0715a11": "是照兩思議十二緣；無邊是照兩十二緣滅。",
    "T33n1716_003:0715a12": "圓權則通(云云)。別入通實，空邊是照思議十",
    "T33n1716_003:0715a13": "二緣滅；不空邊是照不思議十二緣。圓入通",
    "T33n1716_003:0715a14": "實，空邊同上，不空邊是照不思議十二緣滅。",
    "T33n1716_003:0715a15": "別實照不思議兩十二緣滅。圓實照兩不思",
    "T33n1716_003:0715a16": "議十二緣滅等。前四種權智是照生滅、無生",
    "T33n1716_003:0715a17": "滅兩苦集；又三權智照無量、無作苦集。二實",
    "T33n1716_003:0715a18": "智是照思議兩道滅；又五實智是照不思議",
    "T33n1716_003:0715a19": "兩道滅。五種三智照十法界者，五種道種智，",
    "T33n1716_003:0715a20": "照六道性相本末等。五種一切智，照二乘、菩",
    "T33n1716_003:0715a21": "薩性相本末等。五種一切種智，照佛法界十",
    "T33n1716_003:0715a22": "如相性等。又，五種三智照四種十二因緣者，",
    "T33n1716_003:0715a23": "五種有智，照思議兩十二緣。五種一切智，",
    "T33n1716_003:0715a24": "照兩思議十二緣滅；又是照不思議十二緣。",
    "T33n1716_003:0715a25": "五一切種智，是照兩不思議十二緣滅。五種",
    "T33n1716_003:0715a26": "三智照四種四諦者，五道種智，照生滅、無",
    "T33n1716_003:0715a27": "生兩苦集。五種一切智，照生滅、無生兩道滅，",
    "T33n1716_003:0715a28": "亦是照無量、無作兩苦集。五種一切種智，是",
    "T33n1716_003:0715a29": "照無量、無作兩道滅。五種三智照七種二諦",
    "T33n1716_003:0715b01": "者，五道種智，是照四種俗諦。五種一切智，",
    "T33n1716_003:0715b02": "是照兩種真諦；亦是照別、圓入別、圓三種俗",
    "T33n1716_003:0715b03": "諦。五種一切種智，是照五種真諦。一如實",
    "T33n1716_003:0715b04": "智，是照佛界十如性相、又是照不思議十二",
    "T33n1716_003:0715b05": "因緣、又是照無作四諦、又是照五種真諦、",
    "T33n1716_003:0715b06": "又是照五種中道第一義諦。無諦無說與十",
    "T33n1716_003:0715b07": "相性如合，與不思議十二緣滅合，與四種",
    "T33n1716_003:0715b08": "不生不生合，與真諦無言說合，與中道非",
    "T33n1716_003:0715b09": "生死非涅槃合。如此等諸智，傳傳照諦，諦",
    "T33n1716_003:0715b10": "若融，智即融，智諦融名之為妙。如此等皆",
    "T33n1716_003:0715b11": "是方便說言稱妙、不妙。見理之時，無復權",
    "T33n1716_003:0715b12": "實，非權非實，亦無妙與不妙，是故稱妙也。",
    "T33n1716_003:0715b13": "七種二諦，五種三諦，更相間入，餘諸境亦有",
    "T33n1716_003:0715b14": "此意。七種二智、五種三智，既相間入者，餘諸",
    "T33n1716_003:0715b15": "智亦有此意。例自可作(云云)。",
    "T33n1716_003:0715b16": "○第三、行妙者，為二：一、通途增數行，二、約教",
    "T33n1716_003:0715b17": "增數行。夫行名進趣，非智不前。智解導行，",
    "T33n1716_003:0715b18": "非境不正。智目行足，到清涼池。而解是行",
    "T33n1716_003:0715b19": "本，行能成智，故行滿而智圓。智能顯理，理窮",
    "T33n1716_003:0715b20": "則智息。如此相須者，則非妙行。妙行者，一",
    "T33n1716_003:0715b21": "行一切行。如經：「本從無數佛，具足行諸道。」",
    "T33n1716_003:0715b22": "又云：「無量諸佛所，而行深妙道。」又云：「盡行",
    "T33n1716_003:0715b23": "諸佛所有道法。」既具、復深、又盡。具即是廣，深",
    "T33n1716_003:0715b24": "即是高，盡即究竟。此之妙行，與前境、智，一而",
    "T33n1716_003:0715b25": "論三，三而論一。前境說如法相，法相亦具",
    "T33n1716_003:0715b26": "三，名祕密藏。前智是如法相解，解亦具三，",
    "T33n1716_003:0715b27": "如面上三目。今行是所行，如所說行，亦具",
    "T33n1716_003:0715b28": "三，名伊字三點。若三若一，皆無缺減，故稱",
    "T33n1716_003:0715b29": "妙行耳。前對境明智，今亦應對智明行。若",
    "T33n1716_003:0715c01": "直對一種智增數明行，則行若塵沙，說不",
    "T33n1716_003:0715c02": "可盡。況對諸智，各導眾行，則浩若虛空，",
    "T33n1716_003:0715c03": "得意亡言，不復可說。《釋論》云：「菩薩行般",
    "T33n1716_003:0715c04": "若時，以一法為行，攝一切行；或無量一法",
    "T33n1716_003:0715c05": "為行，攝一切行。或二法為行，攝一切行；或",
    "T33n1716_003:0715c06": "無量二法為行，攝一切行。乃至十法百法千",
    "T33n1716_003:0715c07": "萬億法為行，攝一切行；或無量十法百千萬",
    "T33n1716_003:0715c08": "億法為行，攝一切行。」行雖眾多，以智為本。",
    "T33n1716_003:0715c09": "智如導主，行若商人。智如利針，行如長線。",
    "T33n1716_003:0715c10": "智御行牛，車則安隱，能有所至。用此增數",
    "T33n1716_003:0715c11": "諸行，為前十如諦智所導，乃至一實諦智所",
    "T33n1716_003:0715c12": "導。若得此意，以正智導眾行入正境中，",
    "T33n1716_003:0715c13": "此義唯可懸知，不可載記(云云)。二、約教增數",
    "T33n1716_003:0715c14": "者，若三藏增數明行，如《阿含》中，佛告比丘：",
    "T33n1716_003:0715c15": "「當修一行，我證汝等四沙門果，謂心不放",
    "T33n1716_003:0715c16": "逸。若能護心不放逸行，廣演廣布，則所作已",
    "T33n1716_003:0715c17": "辦，能得涅槃。」又告比丘：「當修一行，謂他物",
    "T33n1716_003:0715c18": "莫取。」比丘白佛：「我已知已。」佛言：「汝云何知？」",
    "T33n1716_003:0715c19": "比丘白佛：「他物謂：色、聲、香、味、觸、法。」佛言：「善",
    "T33n1716_003:0715c20": "哉！若能不取此六，即所作已辦，能得涅槃。」",
    "T33n1716_003:0715c21": "所言廣演廣布者，以不放逸心，歷一切法，",
    "T33n1716_003:0715c22": "謂三界、六塵皆不放逸，得至涅槃。增二數",
    "T33n1716_003:0715c23": "明行者，《阿含》云：「阿練若比丘，當修二法為",
    "T33n1716_003:0715c24": "行，謂修止、修觀。若修止時，即能休息諸惡，",
    "T33n1716_003:0715c25": "戒律威儀、諸行禁戒悉皆不失，成諸功德。若",
    "T33n1716_003:0715c26": "修觀時，即能觀苦，如實知之。觀苦集、苦盡、",
    "T33n1716_003:0715c27": "苦出要，如實知之，得盡漏，不受後有。怛",
    "T33n1716_003:0715c28": "薩阿竭亦如是修。」增三數明行者，謂戒、定、",
    "T33n1716_003:0715c29": "慧，此三是出世梯隥，佛法軌儀。《戒經》云：「諸惡",
    "T33n1716_003:0716a01": "莫作，諸善奉行，自淨其意，是諸佛教。」諸惡",
    "T33n1716_003:0716a02": "即七支過罪輕重非違，《五部律》廣明其相。如",
    "T33n1716_003:0716a03": "是等惡，戒所防止。諸善者，善三業，若散若靜、",
    "T33n1716_003:0716a04": "前後方便、支林功德，悉是清升，故稱為善。自",
    "T33n1716_003:0716a05": "淨其意者，即是破諸邪倒，了知世間、出世間",
    "T33n1716_003:0716a06": "因果，正助法門，能消除心垢，淨諸瑕穢，豈",
    "T33n1716_003:0716a07": "過於慧？佛法曠海，此三攝盡。若得此意，四、",
    "T33n1716_003:0716a08": "五、六、七，乃至百千萬億法為行，攝一切行亦",
    "T33n1716_003:0716a09": "如是，是名下智導行也。通教增數行者，不",
    "T33n1716_003:0716a10": "定部帙判通教，但取三乘共學法門，指此",
    "T33n1716_003:0716a11": "為通耳。今且引《釋論》增數，以示其相。《論》云：",
    "T33n1716_003:0716a12": "「菩薩行般若時，雖知諸法一相，亦能知一",
    "T33n1716_003:0716a13": "切法種種相；雖知諸法種種相，亦能知一",
    "T33n1716_003:0716a14": "切法一相。云何觀一切法一相？所謂觀一切",
    "T33n1716_003:0716a15": "法無相：如四大各各不相離，地中有水、火、",
    "T33n1716_003:0716a16": "風，但地多，以地為名；水、火、風亦如是。」今觀",
    "T33n1716_003:0716a17": "無此異相，若火中有三大，三大應併熱。若",
    "T33n1716_003:0716a18": "三大在火中，二大遂不熱，則不名火。若三",
    "T33n1716_003:0716a19": "大併熱，則三大捨自性，皆名為火，無復三",
    "T33n1716_003:0716a20": "大。若言有三大，而細不可知，此與無何",
    "T33n1716_003:0716a21": "異？若麁可得，則知有細；若無麁，細亦無。如",
    "T33n1716_003:0716a22": "是，則火中諸相不可得，一切法相亦不可得。",
    "T33n1716_003:0716a23": "是故一切法皆一相。此以一相破異相，復",
    "T33n1716_003:0716a24": "以無相破一相，無相亦自滅，如前火木然",
    "T33n1716_003:0716a25": "諸薪已，亦復自燒。是為觀一切法一相，一相",
    "T33n1716_003:0716a26": "無相。如是無量一切法悉皆一相，一相無相。",
    "T33n1716_003:0716a27": "或二法為行，攝一切行。乃至百法千萬億法",
    "T33n1716_003:0716a28": "為行，攝一切行。可以意推，不復繁記。別",
    "T33n1716_003:0716a29": "教增數行者。如善財入法界中說於一善知",
    "T33n1716_003:0716b01": "識所，各聞一法為行，或如幻三昧，或投巖",
    "T33n1716_003:0716b02": "赴火，算砂相黶，發菩提心等，種種一行，皆",
    "T33n1716_003:0716b03": "云：「佛法如海，我唯知此一法門，餘非所知。」",
    "T33n1716_003:0716b04": "乃至一百一十善知識，一一法門皆如是。是",
    "T33n1716_003:0716b05": "一一行皆破無明，入深境界。若二法、三法、百",
    "T33n1716_003:0716b06": "千萬億等法，亦應如是(云云)。圓教增數行者，",
    "T33n1716_003:0716b07": "如《文殊問經》明菩薩修一行三昧，當於靜",
    "T33n1716_003:0716b08": "室，結跏趺坐，繫緣法界，一念法界，一切無",
    "T33n1716_003:0716b09": "明顛倒永寂如空。此之一行，即是一切無礙",
    "T33n1716_003:0716b10": "人，一道出生死，一切諸法中，皆以等觀入，",
    "T33n1716_003:0716b11": "解慧心寂然，三界無倫匹，此乃一行攝一切",
    "T33n1716_003:0716b12": "行。增二法為行，攝一切行，所謂止、觀。增三",
    "T33n1716_003:0716b13": "法為行，攝一切行，謂聞、思、修，戒、定、慧。增四",
    "T33n1716_003:0716b14": "法為行，攝一切行，謂四念處。增五法為行，",
    "T33n1716_003:0716b15": "攝一切行，謂五門禪。增六法為行，攝一切",
    "T33n1716_003:0716b16": "行，謂六波羅蜜。增七法為行，攝一切行，謂",
    "T33n1716_003:0716b17": "七善法。增八法為行，攝一切行，謂八正道。",
    "T33n1716_003:0716b18": "增九法為行，攝一切行，謂九種大禪。增十",
    "T33n1716_003:0716b19": "數為行，攝一切行，謂十境界，或十觀成乘",
    "T33n1716_003:0716b20": "等。增百數、千萬億數、阿僧祇不可說法門",
    "T33n1716_003:0716b21": "為行，豈可具載？若得其意，例可解。然增數",
    "T33n1716_003:0716b22": "明行，為行不同，須判麁妙。若三藏增數諸",
    "T33n1716_003:0716b23": "行，以生滅智導，但期出苦，止息化城，是故",
    "T33n1716_003:0716b24": "為麁。通教增數諸行，體智雖巧，但導出苦，",
    "T33n1716_003:0716b25": "灰斷是同。別教增數諸行，智導則遠，自淺",
    "T33n1716_003:0716b26": "階深，而諸行隔別，事理不融，是故為麁。圓",
    "T33n1716_003:0716b27": "教增數諸行，行融智圓，是故為妙。今經",
    "T33n1716_003:0716b28": "屬圓增數，如《觀經》云：「於三七日，一心精進。」",
    "T33n1716_003:0716b29": "此就一法論行妙。「若行、若坐，思惟此經。」此",
    "T33n1716_003:0716c01": "就二法論行妙。「若聞是經，思惟修習，善行",
    "T33n1716_003:0716c02": "菩薩道。」此就三法論行妙。「四安樂行」，此就",
    "T33n1716_003:0716c03": "四法論行妙。「五品弟子」，此就五法論行妙。",
    "T33n1716_003:0716c04": "「六根清淨」，此就六法論行妙。如是等待麁",
    "T33n1716_003:0716c05": "論妙也。開麁論妙者，低頭舉手，積土弄砂，",
    "T33n1716_003:0716c06": "皆成佛道。雖說種種法，其實為一乘。諸行",
    "T33n1716_003:0716c07": "皆妙，無麁可待，待即絕矣。復次，約五數明",
    "T33n1716_003:0716c08": "行妙者，又為二：先、明別五行，次、明圓五行。",
    "T33n1716_003:0716c09": "別者，如《涅槃》云：「五種之行，謂聖行、梵行、天",
    "T33n1716_003:0716c10": "行、嬰兒行、病行。」聖行有三：戒、定、慧。如經：「菩",
    "T33n1716_003:0716c11": "薩若聞大涅槃，聞已生信，作是思惟：諸佛",
    "T33n1716_003:0716c12": "世尊，有無上道，有大正法、大眾正行。」從此",
    "T33n1716_003:0716c13": "立行。「若聞大涅槃」即是信果，亦是信滅。",
    "T33n1716_003:0716c14": "「有無上道」已去，是信顯果之行。「無上道」是",
    "T33n1716_003:0716c15": "信慧；「有大正法」是信定；「大眾正行」是信戒。",
    "T33n1716_003:0716c16": "是名信因、信道。自傷己身及諸眾生，破戒",
    "T33n1716_003:0716c17": "造罪，失人天樂及涅槃樂，即是知集；往來",
    "T33n1716_003:0716c18": "生死，受惡道報，即是知苦；苦、集與戒、定、慧",
    "T33n1716_003:0716c19": "相違，即無道；無道故，不得涅槃，則無滅。",
    "T33n1716_003:0716c20": "菩薩欲拔苦、集，而起大悲，興兩誓願；欲",
    "T33n1716_003:0716c21": "與道、滅而起大慈，興兩誓願。發誓願已，",
    "T33n1716_003:0716c22": "次則修行。思惟在家逼迫猶如牢獄，不得",
    "T33n1716_003:0716c23": "盡壽淨修梵行；出家閑曠，猶若虛空。即棄",
    "T33n1716_003:0716c24": "家捨欲，白四羯磨，持性重戒、息世譏嫌等",
    "T33n1716_003:0716c25": "無差別，不為愛見羅剎毀戒浮囊，如《止觀》",
    "T33n1716_003:0716c26": "中說。因是持戒，具足根本業清淨戒、前後",
    "T33n1716_003:0716c27": "眷屬餘清淨戒、非諸惡覺覺清淨戒、護持正",
    "T33n1716_003:0716c28": "念念清淨戒、迴向具足無上道戒。根本者，十",
    "T33n1716_003:0716c29": "善性戒眾戒根本，為無漏心持，故言清淨。",
    "T33n1716_003:0717a01": "前後眷屬餘清淨戒者，偷蘭遮等，是前眷屬；",
    "T33n1716_003:0717a02": "十三等是後眷屬；餘者非律藏所出，絓諸經",
    "T33n1716_003:0717a03": "所制者，如方等二十四戒之流，名為餘戒",
    "T33n1716_003:0717a04": "也。此兩支屬律儀作法，受得之戒也。後三支",
    "T33n1716_003:0717a05": "非作法，是得法，得法時乃發斯戒也。非諸",
    "T33n1716_003:0717a06": "惡覺覺清淨戒者，即定共也。尸羅不清淨，三",
    "T33n1716_003:0717a07": "昧不現前。以戒淨故，事障除，發得未來；性",
    "T33n1716_003:0717a08": "障除，發得根本。滅惡覺觀，名定共戒也。護",
    "T33n1716_003:0717a09": "持正念念清淨戒者，即四念處。觀理正念，雖",
    "T33n1716_003:0717a10": "未發真，由相似念，能發真道，成道共戒，",
    "T33n1716_003:0717a11": "故名正念念清淨戒。復次，定共戒依定心",
    "T33n1716_003:0717a12": "發，屬止善義。道共戒依分別心發，屬行善",
    "T33n1716_003:0717a13": "義。動、不動俱是毘尼。何者？戒論防止，得定",
    "T33n1716_003:0717a14": "共心，不復起惡；得道共發真，永無過罪，",
    "T33n1716_003:0717a15": "故俱是戒也。迴向具足無上道戒者，即是菩",
    "T33n1716_003:0717a16": "薩於諸戒中，具四弘、六度，發願要心，迴向",
    "T33n1716_003:0717a17": "菩提，故名大乘戒。弘誓如前說。六度者，厭",
    "T33n1716_003:0717a18": "惡出家，捨於所愛，即是檀；纖毫不犯，拒逆",
    "T33n1716_003:0717a19": "羅剎，即是尸；能檢節身心，安忍打罵，名生",
    "T33n1716_003:0717a20": "忍；耐八風寒熱貪恚等，名法忍；愛見不能",
    "T33n1716_003:0717a21": "損，即是羼提；守護於戒犯心不起，即是精",
    "T33n1716_003:0717a22": "進；決志持戒，不為狐疑所誑，專心不動，名",
    "T33n1716_003:0717a23": "為禪；明識因果，知戒是正順解脫之本，出",
    "T33n1716_003:0717a24": "生一切三乘聖人，非六十二見鷄狗等戒，名",
    "T33n1716_003:0717a25": "為般若。又別發願，要制己心。寧以此身臥",
    "T33n1716_003:0717a26": "於熱鐵，不以破戒受他床席。十二誓願自",
    "T33n1716_003:0717a27": "制其心。又更發願，願一切眾生得護持禁",
    "T33n1716_003:0717a28": "戒，得清淨戒，善戒，不缺戒，不析戒，大乘戒，",
    "T33n1716_003:0717a29": "不退戒，隨順戒，畢竟戒，具足諸波羅蜜戒。",
    "T33n1716_003:0717b01": "以此十願，防護眾生。菩薩一持戒心，若干",
    "T33n1716_003:0717b02": "願行以莊嚴戒，諸餘行心亦應如是。然護",
    "T33n1716_003:0717b03": "他十戒，從自行五支中出：從根本、眷屬兩",
    "T33n1716_003:0717b04": "支出禁戒、清淨戒、善戒。何者？篇聚作法即是",
    "T33n1716_003:0717b05": "禁戒。禁戒若發無作，乃名清淨，清淨即止",
    "T33n1716_003:0717b06": "善：而言善戒，即是行善也。從非惡覺覺清",
    "T33n1716_003:0717b07": "淨戒，開出不缺戒。何者？雖防護七支，妄念",
    "T33n1716_003:0717b08": "數起，致有缺漏。若發未來禪，事行不缺；",
    "T33n1716_003:0717b09": "得根本禪，性行不缺。從護持正念念清淨",
    "T33n1716_003:0717b10": "戒，開出不析戒，即道共戒也。滅色入空是",
    "T33n1716_003:0717b11": "析法道共；今體法入空，故名不析。又內有",
    "T33n1716_003:0717b12": "道共；則戒品牢固，不可破析也。從迴向具",
    "T33n1716_003:0717b13": "足無上道戒，開出大乘、不退、隨順、畢竟、具足",
    "T33n1716_003:0717b14": "波羅蜜戒。言大乘者，菩薩持性重、譏嫌等",
    "T33n1716_003:0717b15": "無差別。自求佛道，性重則急；為化眾生，譏",
    "T33n1716_003:0717b16": "嫌則急；小乘自調，性重則急；不度他故，譏嫌",
    "T33n1716_003:0717b17": "則寬。菩薩具持兩種，故名大乘戒。不退者，",
    "T33n1716_003:0717b18": "行於非道，善巧方便，婬舍、酒家非法之處，輒",
    "T33n1716_003:0717b19": "以度人，而於禁戒無有退失。如醫療病，",
    "T33n1716_003:0717b20": "不為病所污，故名不退。隨順者，隨物機",
    "T33n1716_003:0717b21": "宜，隨順道理，故名隨順戒。畢竟者，竪究竟",
    "T33n1716_003:0717b22": "無上之法也。具足波羅蜜者，橫一切圓滿，無",
    "T33n1716_003:0717b23": "法不備也。《大論》亦明十種戒：不破、不缺、不穿、",
    "T33n1716_003:0717b24": "不雜四種，即是《大經》根本支中，禁戒、清淨戒、",
    "T33n1716_003:0717b25": "善戒、不缺戒。《論》隨道戒，即是《大經》護持正念",
    "T33n1716_003:0717b26": "支中不析戒也。《論》無著戒，即是《大經》迴向支",
    "T33n1716_003:0717b27": "中不退戒。《論》智所讚戒，即是《大經》大乘戒。《論》",
    "T33n1716_003:0717b28": "自在戒，即是《大經》自在戒。《論》隨定戒，即是《大",
    "T33n1716_003:0717b29": "經》隨順戒。《論》具足戒，即是《大經》波羅蜜戒。《大",
    "T33n1716_003:0717c01": "經》明畢竟，《論》言隨定，此大同小異，於義無",
    "T33n1716_003:0717c02": "失。《涅槃》欲辨菩薩次第聖行，故具列諸戒",
    "T33n1716_003:0717c03": "淺深、始終、具足。善能護持，即入初不動地，不",
    "T33n1716_003:0717c04": "動、不退、不墮、不散，是名戒聖行。戒聖行既從",
    "T33n1716_003:0717c05": "始淺以至於深，今仍判其麁妙。禁、淨、善三",
    "T33n1716_003:0717c06": "戒屬律儀，律儀通攝眾，故定尊卑、位次緒。",
    "T33n1716_003:0717c07": "雖有菩薩、佛等，不別立眾，故戒法是同，但",
    "T33n1716_003:0717c08": "以佛菩提心為異耳。故知律儀等三戒，三藏",
    "T33n1716_003:0717c09": "攝。不缺是定共，根本禪是事，亦屬三藏攝，",
    "T33n1716_003:0717c10": "是故為麁。不析戒是體法道共，即通教攝。",
    "T33n1716_003:0717c11": "大乘、不退等別教攝，亦兼於通。通有出假，",
    "T33n1716_003:0717c12": "隨機順理，於道不退。然依真諦，不及別",
    "T33n1716_003:0717c13": "人，別人為妙也。隨順、畢竟、具足等，圓教攝。",
    "T33n1716_003:0717c14": "不起滅定現諸威儀，不捨道法現凡夫",
    "T33n1716_003:0717c15": "事，故名隨順。唯佛一人具淨戒，餘人皆名",
    "T33n1716_003:0717c16": "污戒者，故名畢竟戒。戒是法界，具一切佛法、",
    "T33n1716_003:0717c17": "眾生法，到尸彼岸，故名具足波羅蜜戒。《淨",
    "T33n1716_003:0717c18": "名》云：「其能如是，是名奉律，是名善解。」此",
    "T33n1716_003:0717c19": "經云：「我等長夜持佛淨戒，法王法中久修梵",
    "T33n1716_003:0717c20": "行，始於今日得其果報。」又，「羅睺羅密行，唯",
    "T33n1716_003:0717c21": "我能知之。」豈非待前諸戒皆麁，唯圓為妙",
    "T33n1716_003:0717c22": "也。復次持初戒如乳，中間如三味，後戒",
    "T33n1716_003:0717c23": "如醍醐，醍醐為妙(云云)。開麁顯妙者。他",
    "T33n1716_003:0717c24": "云：「《梵網》是菩薩戒。」今問：「是何等菩薩戒？」彼",
    "T33n1716_003:0717c25": "若答言：「是藏、通等菩薩戒」者，應別有菩薩",
    "T33n1716_003:0717c26": "眾。眾既不別，戒何得異？又，若別明菩薩戒，",
    "T33n1716_003:0717c27": "何等別是緣覺戒？今明三藏三乘無別眾，",
    "T33n1716_003:0717c28": "不得別有菩薩、緣覺之戒也。若作別、圓菩",
    "T33n1716_003:0717c29": "薩解者，可然。何者？三乘共眾外，別有菩薩，",
    "T33n1716_003:0718a01": "故別有戒。問：三乘眾外，別有菩薩戒者，緣",
    "T33n1716_003:0718a02": "覺戒云何？答：三乘眾外，無別緣覺，此說猶是",
    "T33n1716_003:0718a03": "待麁之戒耳。開麁者，毘尼學者，即大乘學式",
    "T33n1716_003:0718a04": "叉。式叉即是大乘第一義光，非青、非黃、非",
    "T33n1716_003:0718a05": "赤白，三歸、五戒、十善、二百五十，皆是摩訶衍，",
    "T33n1716_003:0718a06": "豈有麁戒隔於妙戒！戒既即妙，人亦復然。「汝",
    "T33n1716_003:0718a07": "實我子」，即此義也。是名絕待妙戒。",
    "T33n1716_003:0718a08": "玄義卷三下終"
}