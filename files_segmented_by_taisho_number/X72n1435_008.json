{
    "X72n1435_008:0271a01": "無異禪師廣錄卷第八",
    "X72n1435_008:0271a02": "住博山法孫　弘瀚　彚編",
    "X72n1435_008:0271a03": "首座法孫　弘裕　同集",
    "X72n1435_008:0271a04": "茶話",
    "X72n1435_008:0271a05": "天界三方丈請。茶話。若論參學分中事。當下教諸人",
    "X72n1435_008:0271a06": "領略去。當下無事去。早是埋沒諸人了也。其中有三",
    "X72n1435_008:0271a07": "種岐路。有一種學人。擔佛傍家走。乃至求佛求法。求",
    "X72n1435_008:0271a08": "禪求道。求玄求玅等。隨處擔一擔子。通身都是佛法。",
    "X72n1435_008:0271a09": "如龜負圖。自取喪身之兆。鳳縈金網。趨霄漢以何期。",
    "X72n1435_008:0271a10": "又有一種學人。自作主宰。謂有甚佛可求。甚禪可參。",
    "X72n1435_008:0271a11": "甚道可學。只剝得淨潔無依。謂是自己受用。其實未",
    "X72n1435_008:0271a12": "到淨潔處。皆是業識心生出。此等邪見。只饒到淨潔",
    "X72n1435_008:0271a13": "處。未許有參學分在。諸昆仲。若起世間貪嗔癡罪。雖",
    "X72n1435_008:0271a14": "重猶輕。若將淨潔處。謂之參學極則。此業最重。世間",
    "X72n1435_008:0271a15": "無有與等者。諸昆仲。直須掀翻此二種邪見。且道。向",
    "X72n1435_008:0271a16": "甚麼處討箇安樂。古德云。如何是頭。直須知有。果是",
    "X72n1435_008:0271a17": "知有。不愁不盡却今時也。從上諸祖。推此一事。最玅",
    "X72n1435_008:0271a18": "最玄。如荎草味。如金剛杵。若向者裏開眼。方許有說",
    "X72n1435_008:0271a19": "話分。今晚為三方丈茶筵中。吐露箇消息。大眾作麼",
    "X72n1435_008:0271a20": "生理會。若就此言句中。透脫也不難。其或未然。各自",
    "X72n1435_008:0271a21": "喫茶歸堂去好。",
    "X72n1435_008:0271a22": "宗伯何芝岳居士請。茶話。何居士問。古德云。肯即永",
    "X72n1435_008:0271a23": "脫根塵。不肯永沉生死。肯與不肯。一齊抹殺。敢問。如",
    "X72n1435_008:0271a24": "何得入。師舉杯云。且請喫茶。士良久。師云。會麼。士云。",
    "X72n1435_008:0271b01": "略會。師云。切不可向者裏住脚。乃云。宗門底事少人",
    "X72n1435_008:0271b02": "知。大事因緣各有時。今日與君通一線。清風明月滿",
    "X72n1435_008:0271b03": "前溪。",
    "X72n1435_008:0271b04": "潘次魯居士請。就大羅菴茶話。投子嶺頭雲。古今多",
    "X72n1435_008:0271b05": "變幻。跨過趙州橋。始得絕思算。絕思算止一半。更有",
    "X72n1435_008:0271b06": "一半。向下文長。留待明旦。珍重。",
    "X72n1435_008:0271b07": "雪後。携諸禪人。南來閣茶話。大雪封山日。層樓邂逅",
    "X72n1435_008:0271b08": "歡。寒凝鴉不語。白結霧成團。皎潔禪心寂。清凉色界",
    "X72n1435_008:0271b09": "寬。明知都是水。切莫被他瞞。",
    "X72n1435_008:0271b10": "無方諸禪人請。茶話。諸人要知得博山行履處麼。五",
    "X72n1435_008:0271b11": "鼓燒香。天明早粥。日中午齋。行則與諸人同行。坐則",
    "X72n1435_008:0271b12": "與諸人同坐。喫茶與諸人喫茶。講話與諸人講話。祇",
    "X72n1435_008:0271b13": "有些子不同處。不免說向大眾去也。諸人有思量。博",
    "X72n1435_008:0271b14": "山沒思量。諸人求佛法。博山無佛法可求。諸人見博",
    "X72n1435_008:0271b15": "山。并見諸境。博山不見諸人。亦不見心外之境。而今",
    "X72n1435_008:0271b16": "祇有幾根肋巴骨。鼓兩片皮。與諸人相似。偈曰。迎賓",
    "X72n1435_008:0271b17": "待客平常事。說玅談玄自不能。祇者阿師何用處。敢",
    "X72n1435_008:0271b18": "留名字上傳燈。",
    "X72n1435_008:0271b19": "卓無量居士請。茶話。參禪要了生死。念佛亦要了生",
    "X72n1435_008:0271b20": "死。今時遏捺淨土。播揚禪理。在古人分上。令人一門",
    "X72n1435_008:0271b21": "深入則可。分優分劣。自是諸人底。識心依他作解。豈",
    "X72n1435_008:0271b22": "但不識禪理。即淨土一門。亦未曾夢見。我雲棲師翁。",
    "X72n1435_008:0271b23": "將禪淨二途。縛作一束。教人單提一句念佛是誰。即",
    "X72n1435_008:0271b24": "此誰字不明。吹毛劍塗毒鼓。於斯可見。此誰字不明。",
    "X72n1435_008:0271c01": "不必瞻前顧後。只須努力頓發疑情。管甚禪。管甚淨",
    "X72n1435_008:0271c02": "土。如一人與萬人敵。不破疑團。誓不休。要是大有力",
    "X72n1435_008:0271c03": "量丈夫。始可話會。不然。落泥落水。帶有帶無。於生死",
    "X72n1435_008:0271c04": "門頭。了無交涉。有力學人。將一箇誰字不明處。眉毛",
    "X72n1435_008:0271c05": "與大地交。結在一團。站在千人萬人中。不見有一人。",
    "X72n1435_008:0271c06": "天地旋山河走。波翻浪湧。不知不覺。全身在理窟裏。",
    "X72n1435_008:0271c07": "又如坐在銀山鐵壁之中。祇要迸開一線。者一線便",
    "X72n1435_008:0271c08": "是向上一路。千聖不傳底事。若知得此事。便好向毗",
    "X72n1435_008:0271c09": "盧頂[寧*頁]上打筋斗。亦未為分外。離四句絕百非。皆為",
    "X72n1435_008:0271c10": "賸語。若不如是。認定箇念佛人。承當箇事。豈但誵訛。",
    "X72n1435_008:0271c11": "即是認驢鞍橋。作阿爺下頷。可發一笑。果是性燥漢。",
    "X72n1435_008:0271c12": "纔聞著箇誰字。如持金剛王寶劒。力破重圍。直教大",
    "X72n1435_008:0271c13": "地百雜碎。將誰字拋向他方世界。不須提起。做一箇",
    "X72n1435_008:0271c14": "孤逈逈峭巍巍底漢子。說禪亦得。說淨土亦得。說底",
    "X72n1435_008:0271c15": "與如來摩肩擦掌亦得。不留箇佛字亦得。何以故。若",
    "X72n1435_008:0271c16": "將佛字重詮佛。辜負當年古佛心。珍重。",
    "X72n1435_008:0271c17": "茶話。百千法門。同居方寸。河沙妙德。總在心源。一切",
    "X72n1435_008:0271c18": "戒門定門慧門。悉自具足。神通妙用。悉自具足。四果",
    "X72n1435_008:0271c19": "四向。悉自具足。十二因緣。流轉還滅。悉自具足。五根",
    "X72n1435_008:0271c20": "五力。乃至三十七品助道因緣。悉自具足。六度萬行。",
    "X72n1435_008:0271c21": "悉自具足。十力十八不共法。悉自具足。三賢十聖。悉",
    "X72n1435_008:0271c22": "自具足。乃至成佛極果。悉自具足。降皇宮。出母胎。至",
    "X72n1435_008:0271c23": "雪山。行苦行。覩明星。開道眼。乃至說法利生。悉自具",
    "X72n1435_008:0271c24": "足。諸昆仲。既悉自具足。佛殿東南。因甚麼缺了一角。",
    "X72n1435_008:0272a01": "聻。參。",
    "X72n1435_008:0272a02": "黎太冲居士請。茶話。染緣易就。道業難成。不了目前",
    "X72n1435_008:0272a03": "萬緣差別。一切境緣。作麼生了。山河大地。作麼生了。",
    "X72n1435_008:0272a04": "草木叢林。作麼生了。森羅萬象。作麼生了。人蹤鳥跡。",
    "X72n1435_008:0272a05": "作麼生了。四大五陰。作麼生了。根塵識等。作麼生了。",
    "X72n1435_008:0272a06": "根本無明。作麼生了。結使流注。作麼生了。諸昆仲。了",
    "X72n1435_008:0272a07": "得也在目前包裹。了不得也在目前包裹。者包裹。親",
    "X72n1435_008:0272a08": "迸破。親迸破誰是我。墻外榴花不是火。",
    "X72n1435_008:0272a09": "普說",
    "X72n1435_008:0272a10": "世尊拈花。迦葉微笑。博山甞有頌云。瑞瓣靈枝劫外",
    "X72n1435_008:0272a11": "春。拈來攪動海山雲。婆心況是如天遠。那肯拖泥帶",
    "X72n1435_008:0272a12": "水行。此頌世尊蘊藉將來。有此一段真風。信手拈來。",
    "X72n1435_008:0272a13": "當此之際。落草求人。惟迦葉尊者。一釣便上。遞代相",
    "X72n1435_008:0272a14": "傳。至二十八祖。航海而來。不立文字。直指人心。見性",
    "X72n1435_008:0272a15": "成佛。得二祖安心。斷臂血流而見髓。三祖懺罪。風顛",
    "X72n1435_008:0272a16": "病瘥作良模。盧行者于杵臼之間。頓明大法。磨磚作",
    "X72n1435_008:0272a17": "鏡。南嶽廐裏。跳出馬駒來。秉命尋思。青原山中。笑看",
    "X72n1435_008:0272a18": "麟角露。巍巍堂堂。從百丈印子上脫去。三遭痛棒。在",
    "X72n1435_008:0272a19": "黃檗拄杖下活來。踢倒淨瓶。住大溈之山而直往。覩",
    "X72n1435_008:0272a20": "影大悟。著寶鏡三昧以無疑。夾斷脚脛。直入祖師堂",
    "X72n1435_008:0272a21": "奧。現成片石。頓開法眼全機。自唐宋元至我國朝。二",
    "X72n1435_008:0272a22": "百餘年。繩繩至我壽昌先和尚。向大好山中。入興善",
    "X72n1435_008:0272a23": "之門徑。博山在藏身沒蹤跡處。踵船子之芳塵。此事",
    "X72n1435_008:0272a24": "誠難。豈是容易。因憶博山初發心時。順流而下。直抵",
    "X72n1435_008:0272b01": "京都。于瓦棺寺中。三大師座下。得聞法華經云。假使",
    "X72n1435_008:0272b02": "有人登須彌頂。為人宣說十二部經典。未足為難。于",
    "X72n1435_008:0272b03": "我滅後。暫讀此經。是則為難。彼時博山。咨詢諸講者",
    "X72n1435_008:0272b04": "云。此法華經。在十二部經之外耶。講者曰。縱是圓頓",
    "X72n1435_008:0272b05": "教門。亦是大方廣所攝。葢為佛滅度後。弘揚此法者。",
    "X72n1435_008:0272b06": "是為難矣。博山潛思云。求之在我。豈可循文逐句哉。",
    "X72n1435_008:0272b07": "遂爾參五臺山靜菴通和尚。蒙示三觀之旨。先脩空",
    "X72n1435_008:0272b08": "觀。一空一切空。彼時于蒲團上。當下不知血肉身心",
    "X72n1435_008:0272b09": "前境。不知有山河大地。如此五年。于光澤白雲峰頂",
    "X72n1435_008:0272b10": "住靜。遇印宗師兄。舉藏身處沒蹤跡。沒蹤跡處莫藏",
    "X72n1435_008:0272b11": "身。問博山。彼時應答如流。彼亦歡喜。及彼下山。復將",
    "X72n1435_008:0272b12": "藏身處沒蹤跡。沒蹤跡處莫藏身。吾在藥山二十餘",
    "X72n1435_008:0272b13": "年。方明此事公案。連舉數遍。不覺如在銀山鐵壁相",
    "X72n1435_008:0272b14": "似。疑情頓發。晝夜提撕。行不知行。坐不知坐。衣不知",
    "X72n1435_008:0272b15": "寒。食不知味。擇菜而不知有菜。摘茶而不知有茶。挑",
    "X72n1435_008:0272b16": "擔一站站定。兩箇時辰擔墜方復行。如此年半。未有",
    "X72n1435_008:0272b17": "省發。一日因閱傳燈。見趙州囑僧云。有佛處不得住。",
    "X72n1435_008:0272b18": "無佛處急走過。便打失布袋。走見寶方先師。問答之",
    "X72n1435_008:0272b19": "際。如方木逗圓孔。在彼兩月。面黃如紙。皮僅包骨。蒙",
    "X72n1435_008:0272b20": "先師痛之惜之。一日先師。受玉山菴請。命侍者邀余",
    "X72n1435_008:0272b21": "同行。余云。天熱不去。先師云。路上有人。為汝說佛法。",
    "X72n1435_008:0272b22": "余云。活佛放光也是閒。先師再三呼喚。不得已而同",
    "X72n1435_008:0272b23": "行。路論君臣五位之旨。其中多然余說。將至菴下。問",
    "X72n1435_008:0272b24": "余。佛印大師云。蟻子解尋腥處走。青蠅偏向臭邊飛。",
    "X72n1435_008:0272c01": "是君位事臣位事。余云。臣邊事。先師呵云。大有人笑",
    "X72n1435_008:0272c02": "汝去在。余云。先所論者皆是。到者裏。因甚麼不是。先",
    "X72n1435_008:0272c03": "師云。此一不是。彼一切都不是。上菴。先師與客坐次。",
    "X72n1435_008:0272c04": "余至後園。磐石上跏趺。經一食頃。聞護法神倒地。心",
    "X72n1435_008:0272c05": "下洞然。即呈偈于先師。有玉山誘一言。心灰語路絕",
    "X72n1435_008:0272c06": "之句。先師云。子一到多門又到門。余云。也不消得。到",
    "X72n1435_008:0272c07": "此雖則解心頓寂。其柰疑團不破。何復至宗乘堂。又",
    "X72n1435_008:0272c08": "住靜年半。一日登廁。見人上樹。不覺身心踊躍。如放",
    "X72n1435_008:0272c09": "下千斤擔子。提衣便行。下寶方五十餘里。亦不知有",
    "X72n1435_008:0272c10": "路。亦不知有脚步動移也。纔進門便禮拜。先師問云。",
    "X72n1435_008:0272c11": "子近日如何。余云。有條活路。只是不許人知。先師云。",
    "X72n1435_008:0272c12": "因甚不許人知。余云。不知不知。先師云。婆子具甚麼",
    "X72n1435_008:0272c13": "手眼。便燒菴趂出僧去。余云。黃金增色耳。先師復舉",
    "X72n1435_008:0272c14": "僧問玄則禪師。龍吟霧起虎嘯風生公案。命余頌之。",
    "X72n1435_008:0272c15": "余引筆疾書。殺活爭雄各有奇。模糊肉眼曷能知。吐",
    "X72n1435_008:0272c16": "光不遂時流意。依舊春風逐馬蹄。先師笑云。子今日",
    "X72n1435_008:0272c17": "方信吾不汝欺也。余即問云。向後還有事也無。先師",
    "X72n1435_008:0272c18": "云。老僧祇知二時粥飯。亦不知有向後事。余云。和尚",
    "X72n1435_008:0272c19": "豈無方便。先師云。汝後得坐披衣。幸無籌策足矣。余",
    "X72n1435_008:0272c20": "即禮拜。是冬命首眾。贈余偈。有五宗極則機齊貫。三",
    "X72n1435_008:0272c21": "藏精微理共圓之句。復囑云。當以無心相續。正用盡",
    "X72n1435_008:0272c22": "法行持。報無報之慈恩。利有緣之正信。諸昆仲。所以",
    "X72n1435_008:0272c23": "云。此事誠難。豈是容易。今日因高麗國晦曇上座請",
    "X72n1435_008:0272c24": "普說。此上座。履凶蹈險。不憚萬里之程。博山鼓舌搖",
    "X72n1435_008:0273a01": "唇。漏逗一生之事。釋迦大師迦葉尊者。拈置之勿論。",
    "X72n1435_008:0273a02": "且道。壽昌先師遷化。即今向甚麼處去也。舉拂子云。",
    "X72n1435_008:0273a03": "白毫光照紫微宮。無限天人淚如雨。珍重。",
    "X72n1435_008:0273a04": "問答",
    "X72n1435_008:0273a05": "僧問。斷簡殘篇即不問。斬新條令一句。請和尚道。師",
    "X72n1435_008:0273a06": "云。裂破幾重清世界。倒騎玉象趂麒麟。進云。此猶是",
    "X72n1435_008:0273a07": "斷簡殘篇。師便打。進云。恁麼則天下大平。萬民樂業。",
    "X72n1435_008:0273a08": "師云。吸盡南山霧。長存北嶺松。僧禮拜。",
    "X72n1435_008:0273a09": "僧問。夾山大師云。截斷天下人舌頭。即不無。爭教無",
    "X72n1435_008:0273a10": "舌人解語。敢問和尚。如何是無舌人語。師舉拂子云。",
    "X72n1435_008:0273a11": "會麼。進云。此猶是有舌人語。畢竟如何是無舌人語。",
    "X72n1435_008:0273a12": "師云。白雲彌世界。虗空無去留。進云。如是則語帶玄",
    "X72n1435_008:0273a13": "而無路。舌頭談而不談也。師云。汝向甚麼處見老僧。",
    "X72n1435_008:0273a14": "進云。中興曹洞之宗。除是和尚始得。師云。也是閒言",
    "X72n1435_008:0273a15": "語。僧禮拜。",
    "X72n1435_008:0273a16": "僧問。古人有言。有物先天地。未審。是甚麼物。師云。空",
    "X72n1435_008:0273a17": "中書梵字。進云。無形本寂寥。髑髏邊還有氣息也無。",
    "X72n1435_008:0273a18": "師云。撲破不成文。進云。能為萬象主。未審是同是別。",
    "X72n1435_008:0273a19": "師拈拄杖云。者箇不可喚作拄杖子。進云。不逐四時",
    "X72n1435_008:0273a20": "凋。究竟將來。相去幾許。師云。者箇喚作拄杖子始得。",
    "X72n1435_008:0273a21": "進云。正當恁麼時。普天之下。蘭膏繼晷。佳景呈祥。如",
    "X72n1435_008:0273a22": "何是博山境。師云。堦下苔錢砌就。進云。如何是境中",
    "X72n1435_008:0273a23": "人。師云。鼻梁向下垂。",
    "X72n1435_008:0273a24": "僧問。釋迦老子。四十九年說法。正眼看來。猶是無風",
    "X72n1435_008:0273b01": "起浪。敢問。和尚說法。還有為人處也無。師云。此去江",
    "X72n1435_008:0273b02": "西半月程。進云。倘遇箇六根不具底漢。和尚又作麼",
    "X72n1435_008:0273b03": "生。師云。氷谿水底清如鏡。進云。向上還有事也無。師",
    "X72n1435_008:0273b04": "云。楊子江頭浪潑天。進云。恁麼則和尚恩大難詶。師",
    "X72n1435_008:0273b05": "云。禮拜了退。",
    "X72n1435_008:0273b06": "卓居士問。諸佛國土。亦復皆空。畢竟向甚麼處莊嚴",
    "X72n1435_008:0273b07": "淨土。師云。青龍山上鹿兒肥。士無語。師云。會麼。士云。",
    "X72n1435_008:0273b08": "不會。師云。流鶯雖有語。天籟聽無人。",
    "X72n1435_008:0273b09": "張興公居士問。和尚言。學人須全身入理。乃可問向",
    "X72n1435_008:0273b10": "上事。即今請問。如何是理。師云。橫身當宇宙。大地沒",
    "X72n1435_008:0273b11": "遮攔。進云。如何即得全身入。師云。盡力推爺向裏頭。",
    "X72n1435_008:0273b12": "進云。未全身入者。過在甚處。師云。珍藏燕石。不辯金",
    "X72n1435_008:0273b13": "光。進云。全身入時以何為驗。師云。十方消殞。左右逢",
    "X72n1435_008:0273b14": "源。進云。全身入理後如何。師云。跳出千層浪。方誇稱",
    "X72n1435_008:0273b15": "意魚。",
    "X72n1435_008:0273b16": "六雪首座問。學憑入室。知乃通方。入室且置。通方一",
    "X72n1435_008:0273b17": "句作麼生道。師云。斷貫索却用得。",
    "X72n1435_008:0273b18": "問。入室事作麼生。師云。稚子敲針。",
    "X72n1435_008:0273b19": "問。如何是坐斷毗盧底人受用境界。師云。敗葉成堆。",
    "X72n1435_008:0273b20": "問。倒跨師子底人。向甚麼處行履。師云。羊腸鳥道。",
    "X72n1435_008:0273b21": "問。橫行四海底人。未審。具甚麼手段。師云。小伎倆。",
    "X72n1435_008:0273b22": "問。懸崖撒手底人。命根還斷也未。師云。待闍黎命根",
    "X72n1435_008:0273b23": "斷即道。",
    "X72n1435_008:0273b24": "問。八卦正位。如何排得。師云。不得錯下點畫。",
    "X72n1435_008:0273c01": "問。路逢猛虎時。如何迴避。師云。叉手當胸。",
    "X72n1435_008:0273c02": "問。鐵樹珊瑚。因甚麼被泥牛衝破。師云。阿誰證據。",
    "X72n1435_008:0273c03": "問。無蒂曇花。阿誰拈得。師云。無手者。",
    "X72n1435_008:0273c04": "問。金剛際水。如何汲得。師云。何勞太攘。",
    "X72n1435_008:0273c05": "問。和尚籌室中。有多少弟子。師云。心字不加點。",
    "X72n1435_008:0273c06": "問。祖祖相傳衣鉢。未審。和尚傳箇甚麼。師云。案山石",
    "X72n1435_008:0273c07": "上。共汝商量。",
    "X72n1435_008:0273c08": "問。千問萬問。不消咳嗽一聲。都已答竟。未審。和尚如",
    "X72n1435_008:0273c09": "何答話。師云。知時節即退。",
    "X72n1435_008:0273c10": "僧問。昨夜見一鹵莽漢。殺却毗盧遮那如來。未審。識",
    "X72n1435_008:0273c11": "法者如何判斷。師云。盡情斷却。",
    "X72n1435_008:0273c12": "問。如何是白椎下事。師云。瀑布有聲雲不掩。",
    "X72n1435_008:0273c13": "問。如何是白椎前事。師云。深澗無魚水自清。",
    "X72n1435_008:0273c14": "問。如何是白椎事。師云。無事度朝日。黃昏暗點頭。",
    "X72n1435_008:0273c15": "問。古人教人及盡今時。只如及盡後。又作麼生。師云。",
    "X72n1435_008:0273c16": "懶梳蓬亂髮。喜遇當來賓。",
    "X72n1435_008:0273c17": "問。樓閣門中。還容打瞌睡漢也無。師云。待汝醒後。即",
    "X72n1435_008:0273c18": "向你道。",
    "X72n1435_008:0273c19": "問。善財五十三參。未審。如今還行脚也未。師云。洗脚",
    "X72n1435_008:0273c20": "上牀眠。一夜三千里。",
    "X72n1435_008:0273c21": "問。楞伽山既不可往。為甚麼被夜叉王所據。師云。手",
    "X72n1435_008:0273c22": "親眼便。脚頭脚底。",
    "X72n1435_008:0273c23": "問。鱉鼻蛇撞著赤眼人。作何躲閃。師云。恰好恰好。",
    "X72n1435_008:0273c24": "問。五家宗旨俱明。因甚麼輪迴不息。師云。[弱/火]火燒山。",
    "X72n1435_008:0274a01": "有光無燄。",
    "X72n1435_008:0274a02": "問。維摩經云。除去諸有。併諸侍者。為甚麼連侍者不",
    "X72n1435_008:0274a03": "存。師云。久住令人賤。新來語自親。",
    "X72n1435_008:0274a04": "問。世尊赤手空拳。開已又屈。屈已又開。未審。明那邊",
    "X72n1435_008:0274a05": "事。師云。祇明者箇事。",
    "X72n1435_008:0274a06": "問。一切事究竟堅固。不知大佛頂。還在裏許否。師云。",
    "X72n1435_008:0274a07": "暗裏抽橫骨。明中坐舌頭。",
    "X72n1435_008:0274a08": "問。棒喝如雷。還供養得閻鬍子也無。師云。閻鬍子若",
    "X72n1435_008:0274a09": "來。也須喫棒。",
    "X72n1435_008:0274a10": "問。從前老和尚髑髏。即今還有眼也無。師云。布袋裏",
    "X72n1435_008:0274a11": "老鴉。雖活如死。",
    "X72n1435_008:0274a12": "問。釋迦彌勒還詶引滿二業也未。師云。二業是他果",
    "X72n1435_008:0274a13": "用。說甚麼詶與不詶。",
    "X72n1435_008:0274a14": "問。金剛經云。應生無所住心。既無所住。又作麼生心。",
    "X72n1435_008:0274a15": "師云。巖花鋪地高秋興。松月銜山報曉晴。",
    "X72n1435_008:0274a16": "問。佛之一字。吾不喜聞。某甲不求佛。日用事作麼生。",
    "X72n1435_008:0274a17": "師云。下咽勒把筯。燒火擇乾柴。",
    "X72n1435_008:0274a18": "問。古德云。渠無生死。世人因何又被生死使。師云。青",
    "X72n1435_008:0274a19": "山元不動。白日鬼迷人。",
    "X72n1435_008:0274a20": "米旦生孝廉問。是何面目。師云。天不葢。地不載。進云。",
    "X72n1435_008:0274a21": "作何究竟。師云。地不載。天不葢。進云。用何修證。師云。",
    "X72n1435_008:0274a22": "穿衣喫飯。待客迎賓。",
    "X72n1435_008:0274a23": "問。如何是君。師云。澄潭水似氷。如何是臣。師云。楊柳",
    "X72n1435_008:0274a24": "拂飛塵。如何是君視臣。師云。古鏡幔白綾。如何是臣",
    "X72n1435_008:0274b01": "視君。師云。纖手按烏雲。如何是君臣道合。師云。一以",
    "X72n1435_008:0274b02": "貫之。進云。向上還有事也無。師云。有。進云。如何是向",
    "X72n1435_008:0274b03": "上事。師云。舌頭無骨。野馬無韁。",
    "X72n1435_008:0274b04": "問。如何是君。師云。水有筋。山有骨。如何是臣。師云。鶺",
    "X72n1435_008:0274b05": "鴒鳥鳴似哭。如何是君視臣。師云。千年老樹挂枯藤。",
    "X72n1435_008:0274b06": "如何是臣視君。師云。樓頭畵鼓正三更。如何是君臣",
    "X72n1435_008:0274b07": "道合。師云。金闕鳳銜丹詔去。邊陲人唱凱歌歸。僧禮",
    "X72n1435_008:0274b08": "拜。師復問僧。君位中事作麼生。僧云。虗突兀。師便打。",
    "X72n1435_008:0274b09": "問。如何是博山境。師云。捿鳳崖前雲靉靉。浴龍池內",
    "X72n1435_008:0274b10": "浪滔滔。如何是境中人。師云。光剃頭。淨洗鉢。僧云。學",
    "X72n1435_008:0274b11": "人不會。師云。者箇阿師。還未曾剃頭。",
    "X72n1435_008:0274b12": "問。如何是道。師云。紅綃。進云。紅綃莫是道否。師云。不",
    "X72n1435_008:0274b13": "是道。進云。既不是道。因甚答紅綃。師云。因你問道。我",
    "X72n1435_008:0274b14": "答你紅綃。",
    "X72n1435_008:0274b15": "問。達磨未來此土。還有佛法也無。師云。有。進云。如何",
    "X72n1435_008:0274b16": "是未來底佛法。師云。天不能葢。地不能載。進云。是何",
    "X72n1435_008:0274b17": "物得恁麼大。師云。喚作物即不得。進云。不喚一物時",
    "X72n1435_008:0274b18": "如何。師云。亦無你開口處。進云。恁麼則不柰何。師云。",
    "X72n1435_008:0274b19": "我亦不柰何。進云。和尚因甚不柰何。師云。為汝不柰",
    "X72n1435_008:0274b20": "何。僧禮拜。師云。出去。捄得千箇萬箇。有甚用處。",
    "X72n1435_008:0274b21": "問。如何是某甲安身立命處。師云。天無葢。地無底。進",
    "X72n1435_008:0274b22": "云。壽昌老人遷化去。即今在甚麼處。師云。清談對面。",
    "X72n1435_008:0274b23": "祇是不知。僧復問。師云。問語且置。天無葢。地無底。老",
    "X72n1435_008:0274b24": "僧意旨在甚麼處。僧擬議。師便打。勉云。拶出虗空髓",
    "X72n1435_008:0274c01": "有味。掀翻宇宙[穀-禾+卵]無依。箇中不見壽昌老。獨有狸奴",
    "X72n1435_008:0274c02": "笑展眉。",
    "X72n1435_008:0274c03": "問。如何是北斗裏藏身。師云。掉轉身來。僧擬議。師便",
    "X72n1435_008:0274c04": "打。仍示偈云。掉轉身來詶北斗。藏身一句絕來由。要",
    "X72n1435_008:0274c05": "知大象嘉州路。雪覆深山盡白頭。",
    "X72n1435_008:0274c06": "問。寒暑相催時如何。師云。鑊湯爐炭。進云。未與料作",
    "X72n1435_008:0274c07": "時如何。師云。淨地上一場懡[怡-台+羅]。進云。成後如何。師云。",
    "X72n1435_008:0274c08": "莊嚴妙麗。一場懡[怡-台+羅]。進云。家裏事如何。師云。坐底坐。",
    "X72n1435_008:0274c09": "臥底臥。進云。門外事如何。師云。鄉村險阻。車馬為難。",
    "X72n1435_008:0274c10": "進云。和尚為人事如何。師云。從來不曾費鹽醬。進云。",
    "X72n1435_008:0274c11": "一歸何處時如何。師云。却值老僧坐臥。",
    "X72n1435_008:0274c12": "師問六雪首座。堂中首座。人天眼目。如何是人天眼",
    "X72n1435_008:0274c13": "目。座云。頂門上。師云。還假鑒照也無。座云。君不見。師",
    "X72n1435_008:0274c14": "云。不虗參見作家來。座掩耳而出。",
    "X72n1435_008:0274c15": "師問無擇上座。賢弟到羅浮。要與博山相見時如何。",
    "X72n1435_008:0274c16": "擇云。遍界不曾藏。師云。恁麼則不見我也。擇云。兩彩",
    "X72n1435_008:0274c17": "一賽。師云。更要親見一回始得。擇云。無兩箇舌頭。師",
    "X72n1435_008:0274c18": "云。待汝到羅浮。黑夜動不得步時。即有深入。師遂示",
    "X72n1435_008:0274c19": "一偈。遍界不曾藏。青松遮翠壁。黑夜步難移。深山神",
    "X72n1435_008:0274c20": "鬼泣。擇得偈。次日入見問云。若是鳳凰兒。不向那邊",
    "X72n1435_008:0274c21": "討。師云。若是鳳凰兒。即此堪為妙。擇云。此是鋸義。師",
    "X72n1435_008:0274c22": "云。平出也罷。擇禮拜。",
    "X72n1435_008:0274c23": "師垂四問。殿角風搖樹。行人盡解衣時如何。自云。瞥",
    "X72n1435_008:0274c24": "爾沾甞。清凉徹膽。",
    "X72n1435_008:0275a01": "問。清風翻白羽。野老笑相親時如何。自云。春來花塢。",
    "X72n1435_008:0275a02": "樵牧含情。",
    "X72n1435_008:0275a03": "問。佛殿東南。因甚缺了一角。自云。一人傳虗。萬人傳",
    "X72n1435_008:0275a04": "實。",
    "X72n1435_008:0275a05": "問。僧堂中有幾人坐臥。自云。翻身峯頂。六不同謀。",
    "X72n1435_008:0275a06": "陳雲怡文宗問。渴鹿趂燄。如何得歇。師云。知不是水",
    "X72n1435_008:0275a07": "則了。",
    "X72n1435_008:0275a08": "頌云。從來大地黑漫漫。畢竟將何作指南。識得波澄",
    "X72n1435_008:0275a09": "原是水。現成公案不須參。",
    "X72n1435_008:0275a10": "問。摩尼珠久埋沒塵土中。如何急切覓得。師云。用覓",
    "X72n1435_008:0275a11": "作麼。",
    "X72n1435_008:0275a12": "頌云。剎剎塵塵無價珠。何須特地妄分疎。著衣喫飯",
    "X72n1435_008:0275a13": "恒常用。欠得其中一點無。",
    "X72n1435_008:0275a14": "問。一斬一切斷。如何得此利劍。師云。咄。誰敢當鋒。",
    "X72n1435_008:0275a15": "頌云。求覓多因自擬難。未曾出匣斗牛寒。寶光烱烱",
    "X72n1435_008:0275a16": "輝天地。佩服何須覿面看。",
    "X72n1435_008:0275a17": "問。等是水味。有品為第一泉。有品為第二泉。作何剖",
    "X72n1435_008:0275a18": "分。師云。甞過始得。",
    "X72n1435_008:0275a19": "頌云。果到金山絕頂時。石頭城外自參差。脚跟拌斷",
    "X72n1435_008:0275a20": "紅絲索。香水靈源爾合知。",
    "X72n1435_008:0275a21": "問。黑夜中認賊為子。認子為賊。作何判斷。師云。呼名",
    "X72n1435_008:0275a22": "即應。",
    "X72n1435_008:0275a23": "頌云。不須分楚復分秦。直下誰為第二人。好把一刀",
    "X72n1435_008:0275a24": "都截斷。金鍮玉石總家珍。",
    "X72n1435_008:0275b01": "問。家親作崇。如何處置。師云。殺盡安居。",
    "X72n1435_008:0275b02": "頌云。灰頭土面沒人情。殺盡方纔見太平。就裏順情",
    "X72n1435_008:0275b03": "通一線。天明依舊可憐生。",
    "X72n1435_008:0275b04": "問。的的主人翁。如何得覿面一見。師云。求見者。不的",
    "X72n1435_008:0275b05": "的。",
    "X72n1435_008:0275b06": "頌云。獰似熊羆活似龍。何曾暫昧主人翁。更於覿面",
    "X72n1435_008:0275b07": "求相見。知隔青山路幾重。",
    "X72n1435_008:0275b08": "問。堪轝家羅經。縱橫移動。針必南指。是誰作主。師云。",
    "X72n1435_008:0275b09": "真箇鐵心腸。",
    "X72n1435_008:0275b10": "頌云。分明一副鐵心腸。撥亂乾坤總不妨。忠義藹然",
    "X72n1435_008:0275b11": "勤聖主。肯將名姓播諸方。",
    "X72n1435_008:0275b12": "問。家宅是諸人生身活計。見得甚麼。便肯破家蕩產。",
    "X72n1435_008:0275b13": "師云。解作家方者。",
    "X72n1435_008:0275b14": "頌云。破家蕩產逈無依。賸得眉間毫相輝。不向人前",
    "X72n1435_008:0275b15": "求活計。縱橫頭角顯全威。",
    "X72n1435_008:0275b16": "問。電光中良驥。瞬息千里。如何得一往追上。攬轡入",
    "X72n1435_008:0275b17": "手。師云。轡在居士手裏。用追作麼。",
    "X72n1435_008:0275b18": "頌云。良驥追風顧影鞭。忘緣人絆未行前。不須攬轡",
    "X72n1435_008:0275b19": "誇精進。脚下驪珠顆顆圓。",
    "X72n1435_008:0275b20": "問。大慧云。將八識一刀。憑甚麼安身立命。師云。妥妥",
    "X72n1435_008:0275b21": "貼貼。",
    "X72n1435_008:0275b22": "頌云。一刀果爾中渠魁。顛倒閻浮經幾迴。識得徑山",
    "X72n1435_008:0275b23": "親切處。木人無舌語如雷。",
    "X72n1435_008:0275b24": "問。未開口以前。為甚麼便棒便喝。師云。做賊人心虗。",
    "X72n1435_008:0275c01": "頌云。大人用處不尋常。捉賊應須驗正贓。不似而今",
    "X72n1435_008:0275c02": "盲瞎漢。亂拈拄杖作商量。",
    "X72n1435_008:0275c03": "問。胡來胡現。漢來漢現。是鏡體是鏡光。師云。毋容凑",
    "X72n1435_008:0275c04": "泊。用在臨時。",
    "X72n1435_008:0275c05": "頌云。誰論胡來與漢來。輝天鑑地實優哉。更知光體",
    "X72n1435_008:0275c06": "雙忘處。妙用縱橫帶活埋。",
    "X72n1435_008:0275c07": "問。日昇月沉。雷轟電掣。山靜雲閒。水流花開。農歌牧",
    "X72n1435_008:0275c08": "唱。婦誶兒嘻。莫非是者箇迸現。如何得拈向脚跟下",
    "X72n1435_008:0275c09": "要用便用。師云。居士終日還飲啄也無。",
    "X72n1435_008:0275c10": "頌云。識得頭頭是道場。高超返擲也尋常。氷山雪洞",
    "X72n1435_008:0275c11": "都遊遍。始信男兒當自強。",
    "X72n1435_008:0275c12": "問。今脩行人。多怕去後黑漫漫地。不知現前黑漫漫",
    "X72n1435_008:0275c13": "地更苦。多口說無常生死事大。不知現前剎那死死",
    "X72n1435_008:0275c14": "生生更切。此際重關一擊。如何下手。師云。眼上眉毛",
    "X72n1435_008:0275c15": "重七斤。",
    "X72n1435_008:0275c16": "頌云。眼上眉毛脚底鞋。黑漫漫地喜重開。鏌鋣寶劍",
    "X72n1435_008:0275c17": "無情謂。擊碎虗空笑滿腮。",
    "X72n1435_008:0275c18": "問。高峯云。大徹之人。本脫生死。為甚命根不斷。命根",
    "X72n1435_008:0275c19": "既未斷。呌做大徹底何事。師云。左搓芒繩縛鬼子。",
    "X72n1435_008:0275c20": "頌云。生死忙忙不少留。命根不斷肯干休。一朝血脈",
    "X72n1435_008:0275c21": "通融處。暗對青山笑點頭。",
    "X72n1435_008:0275c22": "問。一句當天八萬門。永絕生死者一句。如何得恁麼",
    "X72n1435_008:0275c23": "有力。師云。世界賴斯成。",
    "X72n1435_008:0275c24": "頌云。一句當天作麼生。從來世界賴斯成。博山不費",
    "X72n1435_008:0276a01": "些兒力。覆雨翻雲好弟兄。",
    "X72n1435_008:0276a03": "無異禪師廣錄卷第八"
}