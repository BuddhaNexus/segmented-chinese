{
    "T12n0376_006:0891b19": "大般泥洹經卷第六",
    "T12n0376_006:0891b21": "東晉平陽沙門法顯譯",
    "T12n0376_006:0891b22": "17 問菩薩品問菩薩品第十七",
    "T12n0376_006:0891b23": "迦葉菩薩白佛言：「何等為菩薩摩訶薩？」佛告",
    "T12n0376_006:0891b24": "迦葉：「已發意者及未發意，是等一切悉為",
    "T12n0376_006:0891b25": "菩薩。善男子！譬如冬日蘇油凝結無有津",
    "T12n0376_006:0891b26": "澤，如是修習一切契經諸餘三昧，發心望果",
    "T12n0376_006:0891b27": "而求菩提，是輩名為未發道意，不能速成菩",
    "T12n0376_006:0891b28": "薩之道。所以者何？無勤方便如冬日故。又",
    "T12n0376_006:0891b29": "善男子！如春時日其熱猛烈，一切蘇油悉",
    "T12n0376_006:0891c01": "皆津澤，其餘氷結一切鎔銷，湖池諸水亦",
    "T12n0376_006:0891c02": "復消竭；如是，迦葉！若善男子善女人內道外",
    "T12n0376_006:0891c03": "道，若有至心及名聞利養，聽此《方等大般泥",
    "T12n0376_006:0891c04": "洹》戢心歷耳，有發菩提未發心者，如斯之等",
    "T12n0376_006:0891c05": "一切身中悉皆津澤為菩提因，是故我說是",
    "T12n0376_006:0891c06": "善男子、善女人悉為菩薩。如是《方等般泥洹",
    "T12n0376_006:0891c07": "經》，功德積聚覺慧無盡，是故我說名為春",
    "T12n0376_006:0891c08": "澤。所以者何？開發如來常住法故。復次，善",
    "T12n0376_006:0891c09": "男子！譬如日月光明照曜，諸餘光明悉不復",
    "T12n0376_006:0891c10": "現，如是《大乘般泥洹經》光明照曜，諸餘契經",
    "T12n0376_006:0891c11": "及諸三昧，功德光明悉不復現。是故，善男子、",
    "T12n0376_006:0891c12": "善女人！聞是《方等大般泥洹》，雖未能發無上",
    "T12n0376_006:0891c13": "道心，泥洹日光已入身中為菩提因，是故",
    "T12n0376_006:0891c14": "名為大般泥洹。」迦葉菩薩白佛言：「世尊！一切",
    "T12n0376_006:0891c15": "眾生必有菩提因緣入身中者，以何等故，",
    "T12n0376_006:0891c16": "世尊說犯四墮法、作無間罪、誹謗經法及一",
    "T12n0376_006:0891c17": "闡提，於正法中作毒刺耶？",
    "T12n0376_006:0891c18": "如佛所言，若未發意有菩提因者，有何差別？",
    "T12n0376_006:0891c19": "彼四種人應無惡罪。」佛告迦葉：「除一闡提，諸",
    "T12n0376_006:0891c20": "餘眾生其有聞此《大般泥洹》方等契經，為菩",
    "T12n0376_006:0891c21": "提因者，當知是等已曾供養無量諸佛故，得",
    "T12n0376_006:0891c22": "聞此經，其餘諸罪無能為也。所以者何？此摩",
    "T12n0376_006:0891c23": "訶衍大方便力，開發一切如來性故。」迦葉菩",
    "T12n0376_006:0891c24": "薩白佛言：「世尊！未發心者，無有樂向聞則背",
    "T12n0376_006:0891c25": "捨。何由得為菩提之因？」佛告迦葉：「未發意",
    "T12n0376_006:0892a01": "者，雖不樂向而背捨去，猶憶此經心不忘失，",
    "T12n0376_006:0892a02": "臥則夢中見大鬼神現恐怖相：『咄，善男子！當",
    "T12n0376_006:0892a03": "念菩提，若不樂向我當殺汝。』彼即驚怖便念",
    "T12n0376_006:0892a04": "菩提，乃至覺已心猶續念。又復彼人命終之",
    "T12n0376_006:0892a05": "後墮泥犁中，見其罪報亦復憶念，墮餓鬼中",
    "T12n0376_006:0892a06": "及生天上亦皆憶念，於彼能發菩提之心，於",
    "T12n0376_006:0892a07": "此《大乘般泥洹經》，不樂之心從是永滅，如是",
    "T12n0376_006:0892a08": "則為菩提之因，如是為因如是為緣即立",
    "T12n0376_006:0892a09": "菩提。「復次，善男子！如虛空中興大雲雨雨於",
    "T12n0376_006:0892a10": "大地，枯木山石及諸高源，其水不住流澍",
    "T12n0376_006:0892a11": "下田陂池悉滿，眾生受用此摩訶衍大乘法",
    "T12n0376_006:0892a12": "雨，雨一闡提如雨木石高源之地，不受菩提",
    "T12n0376_006:0892a13": "因緣津澤。「復次，善男子！譬如種子熬令乾焦，",
    "T12n0376_006:0892a14": "雖復時雨百千萬劫不能令生，一闡提輩亦",
    "T12n0376_006:0892a15": "復如是，於此《方等般泥洹經》，雖百千劫聞，",
    "T12n0376_006:0892a16": "終不能發菩提萌牙。所以者何？如焦穀種",
    "T12n0376_006:0892a17": "善根滅故。「復次，善男子！譬如明珠著濁水中",
    "T12n0376_006:0892a18": "水即澄清，投之淤泥不能令清，此《摩訶衍般",
    "T12n0376_006:0892a19": "泥洹經》亦復如是，著諸眾生五無間罪、犯四",
    "T12n0376_006:0892a20": "墮法濁水之中，猶可澄清發菩提心，投一闡",
    "T12n0376_006:0892a21": "提淤泥之中，百千萬歲不能令清起菩提因。",
    "T12n0376_006:0892a22": "所以者何？無善根故。「復次，善男子！譬如藥樹",
    "T12n0376_006:0892a23": "名曰藥王無所不治，根莖華葉若汁若香，或",
    "T12n0376_006:0892a24": "有人服或復塗身或但聞香，意樂不樂其病",
    "T12n0376_006:0892a25": "悉除，唯除必死之病不能令差。如是，善男",
    "T12n0376_006:0892a26": "子！此《摩訶衍般泥洹經》，一切眾生惡業重病",
    "T12n0376_006:0892a27": "悉能療治，若四墮法、無間罪業，及諸外道不",
    "T12n0376_006:0892a28": "樂菩提，聞斯方等一經耳者為菩提因。所以",
    "T12n0376_006:0892b01": "者何？此《摩訶衍般泥洹經》一切諸惡無不治",
    "T12n0376_006:0892b02": "故，唯除一闡提。所以者何？無菩提因故。猶",
    "T12n0376_006:0892b03": "如人身有傷壞處，苪藥得行除眾疾病，若不",
    "T12n0376_006:0892b04": "傷壞苪藥不行，一闡提輩亦復如是，不可",
    "T12n0376_006:0892b05": "傷壞受菩提因。「復次，善男子！譬如金剛能壞",
    "T12n0376_006:0892b06": "眾寶，而力不能壞白羊角；是《摩訶衍般泥洹",
    "T12n0376_006:0892b07": "經》，成就一切諸惡之法，皆能破壞立菩提因，",
    "T12n0376_006:0892b08": "唯不能破一闡提惡起菩提因。「復次，善男子！",
    "T12n0376_006:0892b09": "譬如諸樹斷其枝幹尋生如故，如是眾生作",
    "T12n0376_006:0892b10": "諸罪業，聞《摩訶衍般泥洹經》生菩提因，如多",
    "T12n0376_006:0892b11": "羅樹斷則不生，一闡提輩亦復如是，終不能",
    "T12n0376_006:0892b12": "生菩提柯葉。「復次，善男子！譬如空中興大雲",
    "T12n0376_006:0892b13": "雨，而彼雨渧不住空中，此《摩訶衍般泥洹經》",
    "T12n0376_006:0892b14": "普雨法雨，於一闡提雨則不住。",
    "T12n0376_006:0892b15": "「不修真實亦不來，　　彼究竟處莫能見；",
    "T12n0376_006:0892b16": "謂彼諸惡不善業，　　則為世間大鄙陋。",
    "T12n0376_006:0892b17": "「其善修者謂修菩提，不來者，若自不修終不",
    "T12n0376_006:0892b18": "自得；真實者微密勝業，如是勝業於誰不來？",
    "T12n0376_006:0892b19": "謂一闡提；永離善心名一闡提。諸增上慢一",
    "T12n0376_006:0892b20": "闡提輩以何為本？誹謗經法不善之業以是",
    "T12n0376_006:0892b21": "為本，誹謗經法凶逆暴害，當知是等智者所",
    "T12n0376_006:0892b22": "畏。譬如險道多諸盜賊，暴慢愚夫不知恐",
    "T12n0376_006:0892b23": "畏，肆意直往為賊所害，大力法王遊行此路",
    "T12n0376_006:0892b24": "無有恐畏。不見究竟處者，永不見彼一闡提",
    "T12n0376_006:0892b25": "輩究竟惡業，亦不見彼無量生死究竟之處，",
    "T12n0376_006:0892b26": "我略說彼諸惡積聚，若具聞者甚可怖畏。假",
    "T12n0376_006:0892b27": "令一切眾生一時發意成無上道，此諸正覺",
    "T12n0376_006:0892b28": "猶不見彼一闡提輩諸惡究竟，成正覺時復",
    "T12n0376_006:0892c01": "於何等不見究竟，一切眾生破壞生死皆成",
    "T12n0376_006:0892c02": "佛道，不見諸佛無餘泥洹。無常滅盡如燈火",
    "T12n0376_006:0892c03": "滅，謂彼諸惡業世間大鄙陋者，一闡提",
    "T12n0376_006:0892c04": "輩永離菩提因緣功德，斯等名為世間鄙陋，",
    "T12n0376_006:0892c05": "於此大乘最後覺悟得為佛名，是亦鄙陋。",
    "T12n0376_006:0892c06": "諸佛法爾。",
    "T12n0376_006:0892c07": "「已作惡業者，　　如薩闍乳酪；",
    "T12n0376_006:0892c08": "愚者輕被燒，　　如灰覆火上。",
    "T12n0376_006:0892c09": "「有似阿羅漢一闡提而行惡業，似一闡提阿",
    "T12n0376_006:0892c10": "羅漢而行慈心。有似阿羅漢一闡提者，是諸",
    "T12n0376_006:0892c11": "眾生誹謗方等；似一闡提阿羅漢者，毀呰聲",
    "T12n0376_006:0892c12": "聞廣說方等，語眾生言：『我與汝等俱是菩薩。",
    "T12n0376_006:0892c13": "所以者何？一切皆有如來性故。』然彼眾生謂",
    "T12n0376_006:0892c14": "一闡提，而言：『如來授我等決，汝亦如是。我",
    "T12n0376_006:0892c15": "與汝等皆當俱離無量煩惱眾魔惡業如壞水",
    "T12n0376_006:0892c16": "瓶，於此契經必成菩提勿復生疑。譬如烈士",
    "T12n0376_006:0892c17": "奉王使令，至他國中稱歎王德，寧失身命要",
    "T12n0376_006:0892c18": "不移易，我等今日亦復如是，如來記說一切",
    "T12n0376_006:0892c19": "眾生皆有佛性，我等要當不惜身命，於凡愚",
    "T12n0376_006:0892c20": "中廣說此經。』是名似一闡提摩訶薩也。若阿",
    "T12n0376_006:0892c21": "練若愚癡無智，狀似阿羅漢而誹謗方等，",
    "T12n0376_006:0892c22": "愚騃凡夫謂真阿羅漢謂是大士，是惡比丘",
    "T12n0376_006:0892c23": "示現空閑阿練若處，而自處置似真阿羅",
    "T12n0376_006:0892c24": "漢，於阿練若行永不隨順，而作異說起四因",
    "T12n0376_006:0892c25": "緣，言方等經皆是魔說，言摩訶衍者是諸黠",
    "T12n0376_006:0892c26": "慧正法刺劍，諸佛世尊皆當無常而說常住，",
    "T12n0376_006:0892c27": "當知是為毀滅正法破僧之相，作是說者名",
    "T12n0376_006:0892c28": "一闡提。是故說言：",
    "T12n0376_006:0893a01": "「已作惡業者，　　如薩闍乳酪；",
    "T12n0376_006:0893a02": "愚者輕被燒，　　如灰覆火上。",
    "T12n0376_006:0893a03": "「如是，善男子！當知《方等般泥洹經》，諸佛如來",
    "T12n0376_006:0893a04": "決定之說。摩訶衍者，最為無上如摩尼珠明",
    "T12n0376_006:0893a05": "淨離垢。復次，善男子！譬如蓮華日光照已無",
    "T12n0376_006:0893a06": "不開敷，一切眾生亦復如是，此《摩訶衍般泥",
    "T12n0376_006:0893a07": "洹經》一聞經耳，若未發意不樂菩提，是等必",
    "T12n0376_006:0893a08": "為菩提之因。彼一闡提於如來性所以永絕，",
    "T12n0376_006:0893a09": "斯由誹謗作大惡業，如彼蠶虫綿網自纏而無",
    "T12n0376_006:0893a10": "出處。一闡提輩亦復如是，於如來性不能開",
    "T12n0376_006:0893a11": "發起菩提因，乃至一切極生死際。「復次，善男",
    "T12n0376_006:0893a12": "子！如優鉢羅、鉢曇摩、拘牟頭、分陀利生淤",
    "T12n0376_006:0893a13": "泥中，而不為彼淤泥所污，若有眾生修《摩訶",
    "T12n0376_006:0893a14": "衍般泥洹經》亦復如是，不為煩惱之所污染。",
    "T12n0376_006:0893a15": "所以者何？如來之性不受染故。「復次，善男子！",
    "T12n0376_006:0893a16": "譬如國土清涼風起，一切眾生身諸毛孔，遇",
    "T12n0376_006:0893a17": "斯風者熱惱悉除。如是，善男子！此《摩訶衍般",
    "T12n0376_006:0893a18": "泥洹經》甘露法味，一切眾生無不蒙潤發菩",
    "T12n0376_006:0893a19": "提因，除一闡提。「復次，善男子！譬如良醫解八",
    "T12n0376_006:0893a20": "種術，一切諸病皆悉能治，唯除阿薩闍病。",
    "T12n0376_006:0893a21": "如是，善男子！一切契經及諸三昧，能治一切",
    "T12n0376_006:0893a22": "婬怒癡等諸煩惱病，而不能治犯四重禁、無",
    "T12n0376_006:0893a23": "間罪業。善男子！復有良醫過八種術，一切眾",
    "T12n0376_006:0893a24": "生諸有疾病，命行未盡悉能療治，唯命行盡",
    "T12n0376_006:0893a25": "不能令差。此《摩訶衍般泥洹經》亦復如是，一",
    "T12n0376_006:0893a26": "切眾生諸煩惱患，乃至不樂菩提未發心者，",
    "T12n0376_006:0893a27": "悉皆能治令發菩提，唯除一闡提輩。「復次，善",
    "T12n0376_006:0893a28": "男子！譬如盲人不見五色，良醫能治令目開",
    "T12n0376_006:0893a29": "明，唯不能療彼生盲者；此《摩訶衍般泥洹經》",
    "T12n0376_006:0893b01": "亦復如是，一切眾生聲聞緣覺，不樂菩提未",
    "T12n0376_006:0893b02": "發心者，悉皆療治令開慧眼發菩提心，唯除",
    "T12n0376_006:0893b03": "生盲一闡提輩。「復次，善男子！譬如良醫過八",
    "T12n0376_006:0893b04": "種術，一切眾生有疾病者，書其呪術著於身",
    "T12n0376_006:0893b05": "上，能令諸病悉得除愈；此《摩訶衍般泥洹經》",
    "T12n0376_006:0893b06": "亦復如是，一切眾生諸煩惱患，不樂菩提未",
    "T12n0376_006:0893b07": "發意者，及四重禁、無間罪業，皆能除滅安立",
    "T12n0376_006:0893b08": "菩提。」迦葉菩薩白佛言：「世尊！犯四重禁及無",
    "T12n0376_006:0893b09": "間罪，如截多羅樹，及不樂菩提未發心者，",
    "T12n0376_006:0893b10": "云何能令發菩提因？」佛告迦葉：「是諸眾生若",
    "T12n0376_006:0893b11": "於夢中若命終時，墮泥犁中而生悔心：『哀哉",
    "T12n0376_006:0893b12": "我等毀犯正法自招此罪。』而生誓心，於此得",
    "T12n0376_006:0893b13": "免生餘處者，在在處處要當發心為菩薩道，",
    "T12n0376_006:0893b14": "是《摩訶衍般泥洹經》威神力故，是等眾生生",
    "T12n0376_006:0893b15": "天人中，必得發心為菩提因，是故我說犯四",
    "T12n0376_006:0893b16": "重禁及無間業，皆得發心為菩提因。「復次，善",
    "T12n0376_006:0893b17": "男子！譬如良醫合和諸藥名阿伽陀，如此良",
    "T12n0376_006:0893b18": "藥在所著處，一切諸毒皆悉消歇，唯除一種",
    "T12n0376_006:0893b19": "增上毒蛇，不能消伏。此《摩訶衍般泥洹經》亦",
    "T12n0376_006:0893b20": "復如是，一切憍慢四種毒蛇，犯四重禁及無",
    "T12n0376_006:0893b21": "間業，不樂菩提未發意者，皆悉安立於菩提",
    "T12n0376_006:0893b22": "道。所以者何？此《摩訶衍般泥洹經》最為無上",
    "T12n0376_006:0893b23": "第一良藥故，唯除增上毒蛇一闡提輩。「復次，",
    "T12n0376_006:0893b24": "善男子！譬如良醫合和諸藥以塗其鼓，若有",
    "T12n0376_006:0893b25": "眾生鬪戰被瘡，聞彼鼓聲一切悉愈，唯除命",
    "T12n0376_006:0893b26": "盡必應死者。此《摩訶衍般泥洹經》法鼓音聲",
    "T12n0376_006:0893b27": "亦復如是，一切眾生聞其音聲，婬怒癡箭",
    "T12n0376_006:0893b28": "不樂菩提未發意者，犯四墮法及無間罪一",
    "T12n0376_006:0893b29": "切除愈，唯除一闡提輩。「復次，善男子！譬如夜",
    "T12n0376_006:0893c01": "闇閻浮提人，一切家業皆悉休廢，日光出已",
    "T12n0376_006:0893c02": "其諸人民得修家事，如是眾生聞諸契經及",
    "T12n0376_006:0893c03": "諸三昧，猶如夜闇，聞此《大乘般泥洹經》微密",
    "T12n0376_006:0893c04": "之教，猶如日出見諸正法，如彼田夫遇夏時",
    "T12n0376_006:0893c05": "雨。摩訶衍經無量眾生皆悉受決現如來性，",
    "T12n0376_006:0893c06": "八千聲聞於《法華經》得受記別，唯除冬氷一",
    "T12n0376_006:0893c07": "闡提輩。「復次，善男子！猶如有人為非人所持",
    "T12n0376_006:0893c08": "若被惡毒，而得良醫，或遣呪術或遣呪藥彼",
    "T12n0376_006:0893c09": "患即消。如是，善男子！此《摩訶衍般泥洹經》，若",
    "T12n0376_006:0893c10": "比丘比丘尼乃至外道，在在處處若書經卷",
    "T12n0376_006:0893c11": "為人演說，其有眾生若讀若聞，斯等皆為",
    "T12n0376_006:0893c12": "菩提之因，不樂菩提未發道意，及四重禁、五",
    "T12n0376_006:0893c13": "無間罪，諸邪惡毒皆悉消滅，唯除一闡提",
    "T12n0376_006:0893c14": "輩。「復次，善男子！猶如大王身中有虫密食",
    "T12n0376_006:0893c15": "其肉，而王未覺，時有良醫知其病相，語彼王",
    "T12n0376_006:0893c16": "言：『身中有患應疾治之。』時王不信不欲令治，",
    "T12n0376_006:0893c17": "其師畏怖不敢與藥，密加呪術令虫自落，王",
    "T12n0376_006:0893c18": "見病已乃信師語厚相待遇；諸眾生等亦復",
    "T12n0376_006:0893c19": "如是，聞《摩訶衍般泥洹經》，不樂菩提及未發",
    "T12n0376_006:0893c20": "意，諸佛菩薩方便為說，雖不即受，而於夢",
    "T12n0376_006:0893c21": "中若命終時，便自覺悟發菩提因，除一闡提。",
    "T12n0376_006:0893c22": "「復次，善男子！譬如良醫善教其子學八種術，",
    "T12n0376_006:0893c23": "上要祕方隱而未授，知八種術善通達已，然",
    "T12n0376_006:0893c24": "後悉教上要祕方；如來、應供、等正覺亦復如",
    "T12n0376_006:0893c25": "是，教法王子比丘、比丘尼、優婆塞、優婆夷，先",
    "T12n0376_006:0893c26": "學滅除無量煩惱，於身修習不堅固想，眾",
    "T12n0376_006:0893c27": "苦積聚無常變壞空無我所，又復教學九部",
    "T12n0376_006:0893c28": "契經令善通利，然後教學此《摩訶衍般泥洹",
    "T12n0376_006:0893c29": "經》，令知眾生有如來性是常住法，悉發無上",
    "T12n0376_006:0894a01": "菩提之因，除一闡提。如是，善男子！此《摩訶衍",
    "T12n0376_006:0894a02": "般泥洹經》，無量無數不可思議，當知此經無",
    "T12n0376_006:0894a03": "上之術良醫祕要。「復次，善男子！譬如船師乘",
    "T12n0376_006:0894a04": "船度人，到彼岸已還度餘人，諸佛如來亦復",
    "T12n0376_006:0894a05": "如是，乘摩訶衍般泥洹船，隨彼眾生應受化",
    "T12n0376_006:0894a06": "者而濟度之，般泥洹已復於餘處度諸眾生，",
    "T12n0376_006:0894a07": "是故如來名大船師，是故如來為常住法，為",
    "T12n0376_006:0894a08": "度人故現有出沒。「復次，善男子！如人乘船欲",
    "T12n0376_006:0894a09": "度大海，若得利風速到彼岸，若不得風，或經",
    "T12n0376_006:0894a10": "年歲或能溺死，如是眾生得摩訶衍般泥洹",
    "T12n0376_006:0894a11": "風，速度生死到菩提岸，若不得者永溺生死",
    "T12n0376_006:0894a12": "輪迴苦海。「復次，善男子！如人入海遇值波",
    "T12n0376_006:0894a13": "浪，計無濟理端坐待死，忽遇風王吹到一國",
    "T12n0376_006:0894a14": "不覺闇至，欣慶無量生奇特想，如是此《摩訶",
    "T12n0376_006:0894a15": "衍般泥洹經》為大風王，眾生不知而不樂向",
    "T12n0376_006:0894a16": "發菩提心，般泥洹風密吹令至菩提境界，方",
    "T12n0376_006:0894a17": "知真實生奇特想。「復次，善男子！如蛇脫皮更",
    "T12n0376_006:0894a18": "遊餘處而實不死；如是，善男子！如來泥洹捨",
    "T12n0376_006:0894a19": "彼故身如脫皮去，是故如來名為善逝，捨毒",
    "T12n0376_006:0894a20": "藥樹方便之身，或復於餘閻浮提方便現化；",
    "T12n0376_006:0894a21": "是故，善男子！當知如來是常住法。「復次，善男",
    "T12n0376_006:0894a22": "子！譬如金師得好真金，隨意能造諸莊嚴具",
    "T12n0376_006:0894a23": "種種器服，諸佛如來亦復如是，隨彼受化於",
    "T12n0376_006:0894a24": "二十五有，悉能現身而度脫之，是故如來名",
    "T12n0376_006:0894a25": "無量身，亦名常住。「復次，善男子！如菴羅樹及",
    "T12n0376_006:0894a26": "閻浮樹於三時變，有時茂葉有時華果有",
    "T12n0376_006:0894a27": "時衰落，非為彼樹枯而更生；如是，善男子！如",
    "T12n0376_006:0894a28": "來、應供、等正覺方便之身，為教化故亦三時",
    "T12n0376_006:0894a29": "現，示有出生成佛現般泥洹，其實常存而不",
    "T12n0376_006:0894b01": "滅盡。善男子！如來密身其如此也，如來密口",
    "T12n0376_006:0894b02": "方便密教亦復難知。方便密教者，善男子！",
    "T12n0376_006:0894b03": "譬如大王命諸群臣，亦有如是隱密之教，如",
    "T12n0376_006:0894b04": "有時言持先陀婆來，而先陀婆一名四實，一",
    "T12n0376_006:0894b05": "者、鹽；二者、澡槃；三者、馬；四者、劍。是四種物",
    "T12n0376_006:0894b06": "皆名先陀婆；若王食時命其左右索先陀婆，",
    "T12n0376_006:0894b07": "諸臣應知王必索鹽；若王食已索先陀婆，諸",
    "T12n0376_006:0894b08": "臣應知必索澡槃；欲詣林園索先陀婆，諸",
    "T12n0376_006:0894b09": "臣應知王必索馬；臨陣鬪時索先陀婆，諸臣",
    "T12n0376_006:0894b10": "應知必索利劍。王有如是隱覆之言，諸臣亦",
    "T12n0376_006:0894b11": "應知其旨趣。如是，善男子！此摩訶衍隱密",
    "T12n0376_006:0894b12": "之教，亦有四種如說無常。其諸善男子，應",
    "T12n0376_006:0894b13": "知如來生閻浮提，當現泥洹是摩訶衍修無",
    "T12n0376_006:0894b14": "常想，若當如來說正法滅，其諸弟子應作是",
    "T12n0376_006:0894b15": "知，如來說苦此摩訶衍修行苦想，如來說身",
    "T12n0376_006:0894b16": "為眾患器，又言僧寶亦當歸滅，其諸弟子應",
    "T12n0376_006:0894b17": "作是知。佛說無我此摩訶衍修無我想，若",
    "T12n0376_006:0894b18": "說無想空無所有及解脫者，其諸弟子應作",
    "T12n0376_006:0894b19": "是知，此摩訶衍說二十五有而得解脫。是故",
    "T12n0376_006:0894b20": "說空，眾苦悉滅說無所有，極樂無想無常",
    "T12n0376_006:0894b21": "變易所不能壞，是故名為常住非變易法。當",
    "T12n0376_006:0894b22": "知解脫即是如來，其如來者即如來性，一切",
    "T12n0376_006:0894b23": "眾生身中悉有，如是知者是我弟子，善解",
    "T12n0376_006:0894b24": "如來微密之教。「復次，善男子！譬如天旱，藥草",
    "T12n0376_006:0894b25": "香華甘果樹木，皆悉萎悴不成果實，諸餘一",
    "T12n0376_006:0894b26": "切水陸草木，亦皆枯乾而無光澤，又於來年",
    "T12n0376_006:0894b27": "復難生長。如是，善男子！此《摩訶衍般泥洹經》，",
    "T12n0376_006:0894b28": "我滅度後，其諸弟子，如旱天華果不能成實，",
    "T12n0376_006:0894b29": "如被賊城亡失真寶守糠𥢶聚，眾惡比丘",
    "T12n0376_006:0894c01": "既失寶已，抄略撰集不善解義寬縱慢墮，哀",
    "T12n0376_006:0894c02": "哉大險，當來之世甚可怖畏。快哉大利，當來",
    "T12n0376_006:0894c03": "眾生，此《摩訶衍般泥洹經》得聞其耳，隨所聞",
    "T12n0376_006:0894c04": "經受持諷誦，解其義趣廣為人說因斯當得",
    "T12n0376_006:0894c05": "真實菩提。「復次，善男子！如有國土城邑聚落",
    "T12n0376_006:0894c06": "有賣乳者，或持水雜欺誑他人而求財物，其",
    "T12n0376_006:0894c07": "販乳者亦復如是，以水雜賣展轉相欺，人買",
    "T12n0376_006:0894c08": "食之無有乳味。如是，善男子！我泥洹後正法",
    "T12n0376_006:0894c09": "未滅八十餘年，此《摩訶衍般泥洹經》於閻浮",
    "T12n0376_006:0894c10": "提流行於世，諸惡比丘寬縱懈怠，眾魔伴黨",
    "T12n0376_006:0894c11": "壞亂正法，自造經論偈讚頌歎，以非為是、",
    "T12n0376_006:0894c12": "以是為非，抄略增損，為利養故欲多畜積非",
    "T12n0376_006:0894c13": "法財物，壞亂正味令法薄淡；加復邪說文字",
    "T12n0376_006:0894c14": "不正，誤受學者，亦不尊重供養恭敬，內懷",
    "T12n0376_006:0894c15": "邪諂，為利養故現樂法相；此《摩訶衍般泥洹",
    "T12n0376_006:0894c16": "經》，當於爾時為斯等輩之所毀辱。「復次，迦葉！",
    "T12n0376_006:0894c17": "以斯義故，善男子善女人於《摩訶衍般泥洹",
    "T12n0376_006:0894c18": "經》，當勤方便立丈夫志。所以者何？如來性者",
    "T12n0376_006:0894c19": "丈夫法故，女人志者於一切法多生染著，力",
    "T12n0376_006:0894c20": "不堪任發摩訶衍深經妙味。善男子！譬如蚊",
    "T12n0376_006:0894c21": "蚋身出津澤，不能令此大地潤洽，其女人法",
    "T12n0376_006:0894c22": "猶如大地多諸渴愛，譬如大海一切天雨百",
    "T12n0376_006:0894c23": "川眾流皆歸于海，而彼大海未曾滿足，女人",
    "T12n0376_006:0894c24": "之法亦復如是，貪受五欲而無厭足。是故，迦",
    "T12n0376_006:0894c25": "葉！若善男子、善女人欲得方便離女人法，當",
    "T12n0376_006:0894c26": "勤修習此《摩訶衍般泥洹經》。所以者何？此",
    "T12n0376_006:0894c27": "《摩訶衍般泥洹經》說如來性丈夫法故。若有",
    "T12n0376_006:0894c28": "眾生不知自身有如來性，世間雖稱名為男",
    "T12n0376_006:0894c29": "子，我說此輩是女人也。若有女人能知自身",
    "T12n0376_006:0895a01": "有如來性，世間雖稱名曰女人，我說此等為",
    "T12n0376_006:0895a02": "男子也。如是，善男子！此《摩訶衍般泥洹經》，",
    "T12n0376_006:0895a03": "無量無邊功德積聚，廣說眾生有如來性，若",
    "T12n0376_006:0895a04": "善男子善女人欲得疾成如來性者，當勤方便",
    "T12n0376_006:0895a05": "修習此經。」迦葉菩薩白佛言：「善哉世尊！我今",
    "T12n0376_006:0895a06": "修習《般泥洹經》，始知自身有如來性，今乃決",
    "T12n0376_006:0895a07": "定是男子也。」佛告迦葉：「善哉！善哉！善男子！當",
    "T12n0376_006:0895a08": "勤方便學此深法，如蜂採華盡深法味。譬如，",
    "T12n0376_006:0895a09": "迦葉！蚊虫津澤不能令此大地沾洽。如是，",
    "T12n0376_006:0895a10": "善男子！當來之世眾惡比丘壞亂經法，無數",
    "T12n0376_006:0895a11": "無量如高旱地，非此《大乘般泥洹經》所能津",
    "T12n0376_006:0895a12": "潤。所以者何？當知正法滅盡衰相現故。「復",
    "T12n0376_006:0895a13": "次，善男子！譬如夏末冬初秋雨連澍溫澤潛",
    "T12n0376_006:0895a14": "伏。如是，善男子！此《摩訶衍般泥洹經》，我般泥",
    "T12n0376_006:0895a15": "洹後正法衰滅，于時此經流布南方，為彼眾",
    "T12n0376_006:0895a16": "邪異說非法雲雨之所漂沒，時彼南方護法",
    "T12n0376_006:0895a17": "菩薩，當持此契經來詣罽賓潛伏地中，及諸",
    "T12n0376_006:0895a18": "一切摩訶衍方等契經於此而沒。哀哉是時",
    "T12n0376_006:0895a19": "法滅盡相，非法雲雨盈滿世間，修習如來恩",
    "T12n0376_006:0895a20": "澤法雨，護法菩薩人中之雄皆悉潛隱。」爾時",
    "T12n0376_006:0895a21": "迦葉菩薩白佛言：「世尊！諸佛如來、聲聞、緣覺",
    "T12n0376_006:0895a22": "性無差別，唯願廣說，令一切眾生皆得開解。」",
    "T12n0376_006:0895a23": "佛告迦葉：「譬如有人多養乳牛，青黃赤白各",
    "T12n0376_006:0895a24": "別為群，欲祠天時集一切牛，盡𤚲其乳著一",
    "T12n0376_006:0895a25": "器中同一珂色。如是，善男子！諸佛如來、聲聞、",
    "T12n0376_006:0895a26": "緣覺，其性清淨皆同一色。所以者何？同漏盡",
    "T12n0376_006:0895a27": "故。譬如金師取其金鑛種種異色，銷鎔精",
    "T12n0376_006:0895a28": "煉純一金色。所以者何？無量無數麁鑛煩惱",
    "T12n0376_006:0895a29": "皆消滅故，是故當信此《摩訶衍般泥洹經》，一",
    "T12n0376_006:0895b01": "切眾生皆有真實如來之性悉同一色。」迦葉",
    "T12n0376_006:0895b02": "菩薩白佛言：「如世尊說：『一切眾生皆有佛性",
    "T12n0376_006:0895b03": "而無差別。』於此未了，且置眾生。如世尊說：",
    "T12n0376_006:0895b04": "『聲聞緣覺及諸菩薩不得大般泥洹，唯有如",
    "T12n0376_006:0895b05": "來得此大般泥洹。』是故當知非聲聞緣覺及",
    "T12n0376_006:0895b06": "諸菩薩同如來也。若無差別，云何世尊獨於",
    "T12n0376_006:0895b07": "無量阿僧祇劫，修行方便積累功德？」佛告迦",
    "T12n0376_006:0895b08": "葉：「我先所說，是則如來方便密教，言諸聲聞",
    "T12n0376_006:0895b09": "不得泥洹。是故當知一切皆以此《大般泥洹",
    "T12n0376_006:0895b10": "經》，而般泥洹唯佛境界，是故此經名大般",
    "T12n0376_006:0895b11": "泥洹。」迦葉菩薩白佛言：「世尊！是則為異，如",
    "T12n0376_006:0895b12": "佛所說聲聞緣覺及諸菩薩，皆當悉歸如來",
    "T12n0376_006:0895b13": "泥洹，猶如百川歸於大海常住之法。」佛告迦",
    "T12n0376_006:0895b14": "葉：「我最常也。」迦葉白佛：「云何世尊，如來之性",
    "T12n0376_006:0895b15": "不異異耶？」佛言：「有異。」迦葉白佛：「云何為異？」",
    "T12n0376_006:0895b16": "佛告迦葉：「譬如牛乳，一切聲聞如來之性亦",
    "T12n0376_006:0895b17": "復如是；猶如成酪，一切緣覺如來之性亦",
    "T12n0376_006:0895b18": "復如是；猶如成蘇，菩薩摩訶薩如來之性",
    "T12n0376_006:0895b19": "亦復如是；猶如醍醐，諸佛如來其性亦然。如",
    "T12n0376_006:0895b20": "是，善男子！此摩訶衍般泥洹經四種差別。」迦",
    "T12n0376_006:0895b21": "葉菩薩白佛言：「世尊！一切眾生其性云何？」佛",
    "T12n0376_006:0895b22": "告迦葉：「如乳未成與水血合，無量煩惱覆蔽",
    "T12n0376_006:0895b23": "如來真實之性。」迦葉菩薩白佛言：「如世尊說：",
    "T12n0376_006:0895b24": "『拘夷城有旃陀羅，名曰歡喜，當成佛道。』於此",
    "T12n0376_006:0895b25": "世界千佛之數，世尊記別一發念頃便成佛",
    "T12n0376_006:0895b26": "道。以何等故，世尊不記尊者舍利弗、目揵",
    "T12n0376_006:0895b27": "連等速成佛道？」佛告迦葉：「或有聲聞及辟支",
    "T12n0376_006:0895b28": "佛諸菩薩等，不發速願護持正法，有速願者，",
    "T12n0376_006:0895b29": "斯等發願有差降故，因菩提力世尊記別速",
    "T12n0376_006:0895c01": "成佛道。復次，善男子！譬如商人載摩尼寶，道",
    "T12n0376_006:0895c02": "路經由野人聚落唱賣珍寶。諸野人輩，聞",
    "T12n0376_006:0895c03": "聲來看見寶不識，即便大笑謂為塼石。如",
    "T12n0376_006:0895c04": "是，善男子！如來記別諸聲聞等，當成佛道",
    "T12n0376_006:0895c05": "得最勝處。當來之世有諸比丘，寬縱懈怠不",
    "T12n0376_006:0895c06": "識真寶猶如野人，疾病困苦貧窮出家，信心",
    "T12n0376_006:0895c07": "淺薄邪命諂曲，若聞如來授聲聞決即便大",
    "T12n0376_006:0895c08": "笑，當知是輩為沙門像非真沙門。是故，善男",
    "T12n0376_006:0895c09": "子！或有發願速持正法，又復不發速持願者，",
    "T12n0376_006:0895c10": "是故如來隨其遲速而授彼記。」迦葉菩薩白",
    "T12n0376_006:0895c11": "佛言：「世尊！菩薩摩訶薩云何當得不壞眷屬？」",
    "T12n0376_006:0895c12": "佛告迦葉：「勤修方便護持正法，是為菩薩摩",
    "T12n0376_006:0895c13": "訶薩人中之雄不壞眷屬。」迦葉菩薩白佛言：",
    "T12n0376_006:0895c14": "「世尊！何等眾生不知六味？」佛告迦葉：「不知三",
    "T12n0376_006:0895c15": "寶始終長存，是等眾生不知六味。如人口爽",
    "T12n0376_006:0895c16": "不知甜苦辛酢醎淡六味差別，一切眾生亦",
    "T12n0376_006:0895c17": "復如是，愚癡無智不知三寶是長存法，是故",
    "T12n0376_006:0895c18": "名為不知味者。「復次，善男子！其諸眾生不知",
    "T12n0376_006:0895c19": "如來是常住法，我說斯等名為生盲，肉眼眾",
    "T12n0376_006:0895c20": "生知如來性是常住者，我說是等名為天眼。",
    "T12n0376_006:0895c21": "若有眾生聞摩訶衍能信樂者，我說是等亦",
    "T12n0376_006:0895c22": "名天眼。正使眾生有天眼者，不知如來是常",
    "T12n0376_006:0895c23": "住法，我說斯等名為肉眼。所以者何？如來之",
    "T12n0376_006:0895c24": "性常住真實，而彼不能勤修習故。「復次，善男",
    "T12n0376_006:0895c25": "子！當知如來為一切眾生而作父母。所以者",
    "T12n0376_006:0895c26": "何？一切眾生種種形類悉能化現，同其境界",
    "T12n0376_006:0895c27": "而為說法，一音說法彼彼異類各自得解，歎",
    "T12n0376_006:0895c28": "言：『善哉！如來以我音聲說法。』「復次，善男子！如",
    "T12n0376_006:0895c29": "人生子，始十六月言語不正，而彼父母欲教",
    "T12n0376_006:0896a01": "其語，先同其音漸漸教學，當知父母非實不",
    "T12n0376_006:0896a02": "正。諸佛如來亦復如是，為教化故同彼形類",
    "T12n0376_006:0896a03": "音聲語言，然其如來不實同彼，方便示現隨",
    "T12n0376_006:0896a04": "順世間。」",
    "T12n0376_006:0896a05": "18 隨喜品大般泥洹經隨喜品第十八",
    "T12n0376_006:0896a06": "爾時世尊，從其面門放種種色光普照四眾，",
    "T12n0376_006:0896a07": "光明照已，純陀長者便疾奉施如來大眾最",
    "T12n0376_006:0896a08": "後供養。爾時純陀與諸眷屬得大歡喜舉聲",
    "T12n0376_006:0896a09": "歎曰：「哀哉希有，供養如來難復再遇。」即以",
    "T12n0376_006:0896a10": "種種眾寶之鉢，盛上味飯持來向佛。當於爾",
    "T12n0376_006:0896a11": "時有大威神天而遮其前，謂純陀言：「勿便供",
    "T12n0376_006:0896a12": "養，願令我等復得須臾瞻覩如來。」爾時世尊",
    "T12n0376_006:0896a13": "復放光明照彼天子，時彼天神承佛聖旨聽",
    "T12n0376_006:0896a14": "純陀前。爾時天人及諸眾生種種雜類，各異",
    "T12n0376_006:0896a15": "音聲內懷悲感哀聲動地，與純陀俱供佛及",
    "T12n0376_006:0896a16": "僧，奉施最後檀波羅蜜。爾時世尊欲令比丘",
    "T12n0376_006:0896a17": "比丘尼及諸眾會知時到故，復放光明悉照",
    "T12n0376_006:0896a18": "眾會。時諸比丘知時已至，各整威儀執持應",
    "T12n0376_006:0896a19": "器如受施法。純陀長者為佛及僧布置種種",
    "T12n0376_006:0896a20": "眾寶床座，懸繒幡蓋香華瓔珞。爾時三千大",
    "T12n0376_006:0896a21": "千世界莊嚴殊妙，猶如西方極樂國土。純陀",
    "T12n0376_006:0896a22": "長者住於佛前，憂悲悵怏重白佛言：「唯願世",
    "T12n0376_006:0896a23": "尊猶可哀愍，住壽一劫若過一劫。」佛告純陀：",
    "T12n0376_006:0896a24": "「汝欲令我久住世者，宜知是時，當疾供設最",
    "T12n0376_006:0896a25": "後檀波羅蜜。」純陀白佛：「唯然，世尊！」爾時一切",
    "T12n0376_006:0896a26": "眾生異類天人菩薩同聲唱言：「奇哉純陀！為",
    "T12n0376_006:0896a27": "最後施；奇哉純陀！為極大施；然今我等所設",
    "T12n0376_006:0896a28": "供具，於茲便成無用之物。」各各歎恨愁憂苦",
    "T12n0376_006:0896a29": "惱。",
    "T12n0376_006:0896b01": "爾時世尊，自身毛孔一一皆出無量化佛，一",
    "T12n0376_006:0896b02": "一皆有比丘眷屬，應彼一切令得供養，時諸",
    "T12n0376_006:0896b03": "眾生皆大歡喜。爾時純陀所設供具承佛威",
    "T12n0376_006:0896b04": "神，諸來大會皆得充足。純陀歡喜而自",
    "T12n0376_006:0896b05": "念言：「今日如來一切大眾，皆悉受我最後",
    "T12n0376_006:0896b06": "供養，然後如來當般泥洹。」其餘眾生亦作是",
    "T12n0376_006:0896b07": "念：「今日如來與諸大眾，受我最後飯食供養，",
    "T12n0376_006:0896b08": "然後泥洹不受餘請。」是時堅固林側其地狹",
    "T12n0376_006:0896b09": "小，以佛神力故，如針鋒處皆有無量諸佛，及",
    "T12n0376_006:0896b10": "其眷屬於中坐食。爾時天人阿修羅眾，皆大",
    "T12n0376_006:0896b11": "悲歎而作是言：「今日如來受我最後飯食供",
    "T12n0376_006:0896b12": "養當般泥洹。我等復當何所奉事？哀哉我等",
    "T12n0376_006:0896b13": "孤無蔭護。」爾時世尊，即為一切而說偈言：",
    "T12n0376_006:0896b14": "「汝等莫悲歎，　　諸佛法應爾；",
    "T12n0376_006:0896b15": "雖曰為泥洹，　　亦未究竟盡。",
    "T12n0376_006:0896b16": "如來常住法，　　永處最安隱；",
    "T12n0376_006:0896b17": "諸有狐疑者，　　諦聽我今說。",
    "T12n0376_006:0896b18": "我已離食想，　　身無飢渴患；",
    "T12n0376_006:0896b19": "我今當為汝，　　說其隨喜法；",
    "T12n0376_006:0896b20": "令一切眾生，　　得安隱快樂。",
    "T12n0376_006:0896b21": "諸佛如來性，　　真實常住法；",
    "T12n0376_006:0896b22": "今汝等聞已，　　當勤方便修。",
    "T12n0376_006:0896b23": "如烏及鵄鳥，　　其性甚相違；",
    "T12n0376_006:0896b24": "能令同群遊，　　止宿相娛樂。",
    "T12n0376_006:0896b25": "如來視一切，　　猶若羅睺羅；",
    "T12n0376_006:0896b26": "應當捨慈悲，　　永入於泥洹。",
    "T12n0376_006:0896b27": "能令盛毒蛇，　　兔羅同其穴；",
    "T12n0376_006:0896b28": "如來捨慈悲，　　永入於泥洹。",
    "T12n0376_006:0896b29": "能令伊蘭樹，　　同百葉華香；",
    "T12n0376_006:0896c01": "如來捨慈悲，　　永入於泥洹。",
    "T12n0376_006:0896c02": "能令迦留果，　　味同耽摩羅；",
    "T12n0376_006:0896c03": "如來捨慈悲，　　永入於泥洹。",
    "T12n0376_006:0896c04": "能令一闡提，　　悉成平等覺；",
    "T12n0376_006:0896c05": "如來捨慈悲，　　永入於泥洹。",
    "T12n0376_006:0896c06": "若一切眾生，　　一時成佛道；",
    "T12n0376_006:0896c07": "如來捨慈悲，　　永入於泥洹。",
    "T12n0376_006:0896c08": "假使蚊蚋水，　　浸壞此大地；",
    "T12n0376_006:0896c09": "百川皆流溢，　　大海悉盈滿；",
    "T12n0376_006:0896c10": "如來捨慈悲，　　永入於泥洹。",
    "T12n0376_006:0896c11": "汝等諸眾生，　　深樂正法故；",
    "T12n0376_006:0896c12": "謂如來永滅，　　憂悲而愁歎；",
    "T12n0376_006:0896c13": "從今於如來，　　莫念非常想。",
    "T12n0376_006:0896c14": "當知如來性，　　長存不變易；",
    "T12n0376_006:0896c15": "法僧亦復然，　　皆非磨滅法。",
    "T12n0376_006:0896c16": "「如是，善男子！此三法者常住不變真諦之言，",
    "T12n0376_006:0896c17": "一切眾生遭諸恐怖，此真諦說能令安隱；欲",
    "T12n0376_006:0896c18": "度一切險難曠野，此真諦說能令得度；此真",
    "T12n0376_006:0896c19": "諦說能令枯樹更生華葉。若此四眾聞是",
    "T12n0376_006:0896c20": "三法常住隨喜說者，設未發意不樂向者，斯",
    "T12n0376_006:0896c21": "等皆為菩提之因。三法常住，是為如來最",
    "T12n0376_006:0896c22": "妙隨喜誠諦之說。若比丘比丘尼能為一切",
    "T12n0376_006:0896c23": "眾生解說三法常住，當知是等堪受一切羅",
    "T12n0376_006:0896c24": "漢供養；若異此者則不堪受。乃至一切旃陀",
    "T12n0376_006:0896c25": "羅等，樂聞如來隨喜說者，亦復得離諸憂恐",
    "T12n0376_006:0896c26": "怖。」爾時天人阿修羅等，聞說如來為常住法，",
    "T12n0376_006:0896c27": "心得歡喜，心得柔軟，心得真實，心離陰蓋，",
    "T12n0376_006:0896c28": "心得清淨，顏貌怡悅如蓮華敷，散諸天華燒",
    "T12n0376_006:0896c29": "眾名香，鼓天伎樂供養如來及比丘僧。爾時",
    "T12n0376_006:0897a01": "世尊告迦葉言：「善男子！汝見何等希有之事？」",
    "T12n0376_006:0897a02": "迦葉菩薩白佛言：「唯然，世尊！我見奇特未曾",
    "T12n0376_006:0897a03": "有事，見一切諸天人民阿修羅等設供具者，",
    "T12n0376_006:0897a04": "各得如來與諸大眾受其飲食；又見是中其",
    "T12n0376_006:0897a05": "地狹小容諸如來大眾床座，一針鋒處乃有",
    "T12n0376_006:0897a06": "無量諸佛眷屬，而受供食說隨喜偈，彼諸眾",
    "T12n0376_006:0897a07": "生各不相知，而謂如來獨受我請；而今世尊",
    "T12n0376_006:0897a08": "與諸大眾哀愍純陀，受彼最後檀波羅蜜，佛",
    "T12n0376_006:0897a09": "神力故令此大眾皆得滿足，然其世尊實不",
    "T12n0376_006:0897a10": "揣食；唯諸菩薩摩訶薩，文殊師利法王子",
    "T12n0376_006:0897a11": "等人中之雄，能知如來方便現化，為此奇特",
    "T12n0376_006:0897a12": "未曾有事，聲聞緣覺所不能知。甚奇，世尊！無",
    "T12n0376_006:0897a13": "數無量如來常法。」爾時世尊告純陀言：「汝見",
    "T12n0376_006:0897a14": "奇特未曾有不？」純陀白佛：「唯然已見，向見如",
    "T12n0376_006:0897a15": "來三十二相、八十種好莊嚴其身。如是如來",
    "T12n0376_006:0897a16": "無量無數，與諸菩薩眷屬圍繞，今見世尊真",
    "T12n0376_006:0897a17": "實之身，獨處大眾猶如藥樹，與諸菩薩前後",
    "T12n0376_006:0897a18": "圍繞。」佛告純陀：「向者諸佛皆是現化，哀愍安",
    "T12n0376_006:0897a19": "樂一切眾生開其意故，令彼功德不可得盡",
    "T12n0376_006:0897a20": "作此現化，而諸眾生悉不能知。唯諸菩薩",
    "T12n0376_006:0897a21": "成就無量菩薩功德，人中之雄，能知如來方",
    "T12n0376_006:0897a22": "便現化。汝今純陀，亦復成就菩薩功德十地",
    "T12n0376_006:0897a23": "之行。」純陀白佛：「如是，世尊！我等皆當修習",
    "T12n0376_006:0897a24": "菩薩一切隨喜。」佛告純陀：「莫隨貪果如餘契",
    "T12n0376_006:0897a25": "經。」純陀白佛：「諸餘契經為非經耶？」佛告純",
    "T12n0376_006:0897a26": "陀：「彼說有餘。」純陀白佛言：「其義云何？」佛告純",
    "T12n0376_006:0897a27": "陀：「如我所說：",
    "T12n0376_006:0897a28": "「一切歎布施，　　無有呵施者；",
    "T12n0376_006:0897a29": "施犯戒福少，　　施持戒福增。",
    "T12n0376_006:0897b01": "「我說是契經，雖歎一切施而施有差降，施犯",
    "T12n0376_006:0897b02": "戒者無毫釐福，布施持戒獲其大果不必悉",
    "T12n0376_006:0897b03": "同。」純陀白佛：「云何世尊，而說斯偈一切讚歎",
    "T12n0376_006:0897b04": "布施功德？」佛告純陀：「除一種人歎一切施。」純",
    "T12n0376_006:0897b05": "陀白佛：「除何等人歎一切施？」佛告純陀：「除一",
    "T12n0376_006:0897b06": "闡提犯戒謗法，歎一切施。」純陀白佛：「何等",
    "T12n0376_006:0897b07": "名為一闡提？」佛告純陀：「若比丘、比丘尼、優婆",
    "T12n0376_006:0897b08": "塞、優婆夷，誹謗經法口說惡言永不改悔，於",
    "T12n0376_006:0897b09": "諸經法心無歸依，如是等人向一闡提道。若",
    "T12n0376_006:0897b10": "復眾生犯四重禁、作無間罪，不自改悔而無",
    "T12n0376_006:0897b11": "慚恥，彼於正法永無護惜，不與護法之人以",
    "T12n0376_006:0897b12": "為知識，於諸善事未曾讚歎。若復邪見無佛",
    "T12n0376_006:0897b13": "法僧，我說斯等向一闡提道。除斯等類，歎一",
    "T12n0376_006:0897b14": "切施。」純陀白佛：「何名犯戒？」佛告純陀：「犯四",
    "T12n0376_006:0897b15": "重禁、五無間業、誹謗正法。」純陀白佛言：「如此",
    "T12n0376_006:0897b16": "重罪有差降耶？」佛言：「有差降，彼雖犯戒尚",
    "T12n0376_006:0897b17": "服法衣而生慚愧：『咄哉！我今犯斯重罪，何其",
    "T12n0376_006:0897b18": "怪哉造斯大苦。』而懷恐怖生護法心。我當讚",
    "T12n0376_006:0897b19": "歎護諸法者，當復降伏諸非法者，於方等",
    "T12n0376_006:0897b20": "經諸禪三昧方便勤修，若如是者我說斯等",
    "T12n0376_006:0897b21": "為不犯戒。所以者何？如日光出微塵障翳皆",
    "T12n0376_006:0897b22": "悉不現，如是修習此摩訶衍契經日光，無數",
    "T12n0376_006:0897b23": "無量眾罪積聚皆悉消滅，是故此經說護法",
    "T12n0376_006:0897b24": "者得大果報。若不爾者，是則名為最大犯戒，",
    "T12n0376_006:0897b25": "若施此等無毫釐福。「復次，善男子！犯四重禁，",
    "T12n0376_006:0897b26": "能知真實如來之性興護法心，若施此等所",
    "T12n0376_006:0897b27": "以得大果報者何？譬如有女人國土荒亂，將",
    "T12n0376_006:0897b28": "一嬰兒欲至他國，道遇大水汎涱流漫携兒",
    "T12n0376_006:0897b29": "而度水流漂急，不捨其兒母子俱溺；然彼女",
    "T12n0376_006:0897c01": "人曾作大惡，以護子功德命終生天。如是，善",
    "T12n0376_006:0897c02": "男子！犯四重禁、五無間業，深自悔責興護法",
    "T12n0376_006:0897c03": "心，本作不善獲惡之業，以護法故得為福田",
    "T12n0376_006:0897c04": "堪受信施，護法功德亦得大果。」純陀白佛言：",
    "T12n0376_006:0897c05": "「世尊！若一闡提還生信心悔過三尊，若人施",
    "T12n0376_006:0897c06": "與得大果不？」佛告純陀：「莫作是語，譬如有人",
    "T12n0376_006:0897c07": "食菴羅果，并取其核壞而食之，持彼空核種",
    "T12n0376_006:0897c08": "著地中，雖復溉灌終不得生。彼一闡提亦復",
    "T12n0376_006:0897c09": "如是，壞善種子欲令改悔生其善心，無有是",
    "T12n0376_006:0897c10": "處，是故名為一闡提也。布施持戒得大果者，",
    "T12n0376_006:0897c11": "果亦不同。所以者何？布施聲聞及辟支佛，所",
    "T12n0376_006:0897c12": "得果報皆有差別，唯施如來獲最上果。是故",
    "T12n0376_006:0897c13": "說言，非一切施得大果報。」純陀白佛言：「何",
    "T12n0376_006:0897c14": "故世尊而說此偈？」佛告純陀：「有因有緣。時王",
    "T12n0376_006:0897c15": "舍城有不信優婆塞奉事尼揵，而來問我布",
    "T12n0376_006:0897c16": "施之義，我攝彼故為說斯偈。當知如來方",
    "T12n0376_006:0897c17": "便密說為菩薩故，非是一切悉能了知。是故",
    "T12n0376_006:0897c18": "菩薩人中之雄，當於如來有餘說中分別其",
    "T12n0376_006:0897c19": "義，降伏一切諸犯戒人，如除稊稗害善苗者。",
    "T12n0376_006:0897c20": "復次，善男子！如我所說偈：",
    "T12n0376_006:0897c21": "「一切江河必迴曲，　　一切叢林必樹木；",
    "T12n0376_006:0897c22": "一切女人必諂偽，　　一切大力必安樂。」",
    "T12n0376_006:0897c23": "爾時文殊師利即從坐起，整衣服為佛作禮，",
    "T12n0376_006:0897c24": "而說偈言：",
    "T12n0376_006:0897c25": "「非一切河必迴曲，　　非一切林必樹木；",
    "T12n0376_006:0897c26": "非悉女人心諂偽，　　非為大力悉安樂。",
    "T12n0376_006:0897c27": "「如是世尊略說法門非決定說。所以者何？此",
    "T12n0376_006:0897c28": "三千世界中閻浮提外餘閻浮提，有正直河，",
    "T12n0376_006:0897c29": "其直如繩，從其西海直至東海，如《方等》、《阿含》",
    "T12n0376_006:0898a01": "中說，是則如來有餘之說。一切叢林必樹木",
    "T12n0376_006:0898a02": "亦有餘說。所以者何？林有二種？亦有金銀琉",
    "T12n0376_006:0898a03": "璃寶樹之林。一切女人必諂偽者亦有餘說，",
    "T12n0376_006:0898a04": "有諸女人持戒清淨其心質直。一切大力必安",
    "T12n0376_006:0898a05": "樂亦有餘說，如來法王最為大力名為安樂，",
    "T12n0376_006:0898a06": "轉輪聖王及諸天神，亦名大力而不安樂，是",
    "T12n0376_006:0898a07": "故當知非一切大力皆為安樂，唯有常住非",
    "T12n0376_006:0898a08": "變易法大力泥洹安隱快樂。譬如良醫與彼",
    "T12n0376_006:0898a09": "病者醍醐令服，時彼病者請良醫言：『更與",
    "T12n0376_006:0898a10": "我藥我堪食之。』良師答言：『但食爾許消已更",
    "T12n0376_006:0898a11": "食，若頓食不消或能殺人。』時彼良師實哀病",
    "T12n0376_006:0898a12": "者恐其死故。如是如來慈哀愍傷，欲滅波斯",
    "T12n0376_006:0898a13": "匿王大臣夫人高慢心故，說此偈言：",
    "T12n0376_006:0898a14": "「一切江河必迴曲，　　一切叢林必樹木；",
    "T12n0376_006:0898a15": "一切女人必諂偽，　　一切大力必安樂。",
    "T12n0376_006:0898a16": "「當知世尊言無漏失，如此大地可令反覆，如",
    "T12n0376_006:0898a17": "來之言終無有失。是故一切有餘無餘，皆是",
    "T12n0376_006:0898a18": "如來攝眾生故。」佛言：「善哉！善哉！文殊師利！",
    "T12n0376_006:0898a19": "哀愍一切諸眾生故，廣說如來有餘無餘。」爾",
    "T12n0376_006:0898a20": "時文殊師利復於佛前而說偈言：",
    "T12n0376_006:0898a21": "「於他善隨順，　　不觀作不作；",
    "T12n0376_006:0898a22": "但自觀身行，　　諦視善不善。",
    "T12n0376_006:0898a23": "「如是，世尊！說此正法亦復非為究竟之說。所",
    "T12n0376_006:0898a24": "以者何？眾邪外道皆向泥犁，然佛世尊教諸",
    "T12n0376_006:0898a25": "弟子皆向泥洹；若生天上此則名為毀譽之",
    "T12n0376_006:0898a26": "說，如是種種不隨順說。云何世尊偈中說言：",
    "T12n0376_006:0898a27": "『於他善隨順？』」爾時佛告文殊師利：「我所以說",
    "T12n0376_006:0898a28": "善隨順者，有因有緣。時阿闍世王害父王已，",
    "T12n0376_006:0898a29": "來詣我所而問我言：『云何世尊，為一切智非",
    "T12n0376_006:0898b01": "一切智耶？若一切智者，提婆達多於百千生",
    "T12n0376_006:0898b02": "中於如來所常懷惡心，云何聽使而得出家？』",
    "T12n0376_006:0898b03": "我即為彼而說此偈，於他善隨順。彼阿闍世",
    "T12n0376_006:0898b04": "王有害父罪而不自覺，如來欲使自省己過",
    "T12n0376_006:0898b05": "令其罪輕，是故說言：『但自觀身行，諦視善不",
    "T12n0376_006:0898b06": "善。』汝今云何見不隨順？若有持戒修行慈心",
    "T12n0376_006:0898b07": "而觀彼過，是則諸佛如來之法，欲令己身及",
    "T12n0376_006:0898b08": "諸眾生悉皆安樂，是以應觀他作不作，己身",
    "T12n0376_006:0898b09": "亦然，常作是觀是我弟子。」爾時世尊，復語文",
    "T12n0376_006:0898b10": "殊師利言：「如我說偈：",
    "T12n0376_006:0898b11": "「一切皆懼死，　　莫不畏杖痛；",
    "T12n0376_006:0898b12": "恕己可為譬，　　勿殺勿行杖。」",
    "T12n0376_006:0898b13": "爾時文殊師利復於佛前而說偈言：",
    "T12n0376_006:0898b14": "「非一切懼死，　　一切畏杖痛；",
    "T12n0376_006:0898b15": "亦不悉喻己，　　而恕彼眾生。",
    "T12n0376_006:0898b16": "「如是，世尊！略說法門亦非究竟。所以者何？如",
    "T12n0376_006:0898b17": "阿羅漢轉輪聖王玉女象馬大臣之寶，若諸",
    "T12n0376_006:0898b18": "天人及餘眾生能加害者無有是處，勇士烈",
    "T12n0376_006:0898b19": "女野馬獸王持戒比丘，雖有對至而不恐怖，",
    "T12n0376_006:0898b20": "一切皆懼死莫不畏杖痛，是則有餘說。又復",
    "T12n0376_006:0898b21": "不可以己喻彼。所以者何？若阿羅漢以己喻",
    "T12n0376_006:0898b22": "彼則為命想，若命想者此非上士，計命想者",
    "T12n0376_006:0898b23": "愚夫邪見向惡趣門。又復羅漢我及眾生空",
    "T12n0376_006:0898b24": "無所有，誰死誰殺，起害想者，無有是處。而彼",
    "T12n0376_006:0898b25": "所說我為喻者，為有我喻？為無我喻？若是",
    "T12n0376_006:0898b26": "我喻則為下劣，若無我喻是阿羅漢無有譬",
    "T12n0376_006:0898b27": "喻。然佛世尊，不以無因而妄說法。有王舍城",
    "T12n0376_006:0898b28": "大獵師主，殺生供施，請佛及僧，唯願哀受。然",
    "T12n0376_006:0898b29": "佛世尊未曾食肉，等視一切如羅睺羅。即為",
    "T12n0376_006:0898c01": "獵師，而說此偈：",
    "T12n0376_006:0898c02": "「當觀長壽者，　　不害眾生故；",
    "T12n0376_006:0898c03": "一切皆懼死，　　莫不畏杖痛；",
    "T12n0376_006:0898c04": "恕己可為喻，　　勿殺勿行杖。」",
    "T12n0376_006:0898c05": "佛言：「善哉！善哉！文殊師利！人中之仙安慰眾",
    "T12n0376_006:0898c06": "生，善說如來方便密教。」爾時文殊師利，復說",
    "T12n0376_006:0898c07": "偈言：",
    "T12n0376_006:0898c08": "「恭敬於父母，　　增加其供養；",
    "T12n0376_006:0898c09": "緣斯孝道故，　　死墮無擇獄。",
    "T12n0376_006:0898c10": "「世尊！此偈說無明恩愛以為父母，眾生隨順",
    "T12n0376_006:0898c11": "令其增長造諸惡業，死即當墮無擇地獄。」爾",
    "T12n0376_006:0898c12": "時世尊復告文殊師利：「如我所說偈：",
    "T12n0376_006:0898c13": "「一切因他勢力苦，　　一切己力自在樂；",
    "T12n0376_006:0898c14": "一切憍慢勢暴害，　　一切賢善人所愛。」",
    "T12n0376_006:0898c15": "文殊師利復說偈言：",
    "T12n0376_006:0898c16": "「非一切因他力苦，　　亦非己力自在樂；",
    "T12n0376_006:0898c17": "非一切慢勢暴害，　　非一切賢人所愛。",
    "T12n0376_006:0898c18": "「此是世尊，略現法門非究竟說。所以者何？如",
    "T12n0376_006:0898c19": "庶民子從師而學，俯仰進止悉由於師，道藝",
    "T12n0376_006:0898c20": "既成永得安樂。如王者子己力自在，不隨",
    "T12n0376_006:0898c21": "他教愚闇常苦。所以如來說此偈者，其諸眾",
    "T12n0376_006:0898c22": "生為魔所持不得自在，如來為彼而說此偈。",
    "T12n0376_006:0898c23": "是故當知非為一切他力故苦，亦非一切己",
    "T12n0376_006:0898c24": "力故樂。一切憍慢勢暴害者，此亦有餘說，",
    "T12n0376_006:0898c25": "非一切慢為盡暴害，猶如有人憍慢傲俗，出",
    "T12n0376_006:0898c26": "家學道或計福德持戒清淨，當知是等雖為憍",
    "T12n0376_006:0898c27": "慢非為暴害。一切賢善人所愛者，亦有餘說，",
    "T12n0376_006:0898c28": "如內法中犯四重禁，能自剋勵執持威儀雖",
    "T12n0376_006:0898c29": "修賢行，以破正業人所不愛。何因世尊而說",
    "T12n0376_006:0899a01": "此偈？」爾時佛告文殊師利：「諸佛如來不以無",
    "T12n0376_006:0899a02": "因而妄說法。時王舍城有拘隣女名須跋陀",
    "T12n0376_006:0899a03": "羅，惡厭世俗，來詣佛所欲求出家。女人之法",
    "T12n0376_006:0899a04": "不得自在制由男子，自歸三寶。佛知其意，亦",
    "T12n0376_006:0899a05": "知是時而說此偈，一切由他勢力苦。善哉！善",
    "T12n0376_006:0899a06": "哉！文殊師利人中之仙，能問如來方便密教。」",
    "T12n0376_006:0899a07": "文殊師利復說偈言：",
    "T12n0376_006:0899a08": "「一切眾生類，　　皆依飲食存；",
    "T12n0376_006:0899a09": "一切諸嬰兒，　　悉無悋惜心。",
    "T12n0376_006:0899a10": "一切諸世間，　　揣食增其病；",
    "T12n0376_006:0899a11": "一切行法者，　　同止得安樂。",
    "T12n0376_006:0899a12": "「如是世尊，今受純陀飯食供養將無增患？」",
    "T12n0376_006:0899a13": "爾時世尊復為文殊師利而說偈言：",
    "T12n0376_006:0899a14": "「非一切眾生，　　皆依飲食存；",
    "T12n0376_006:0899a15": "非一切嬰兒，　　悉無悋惜心。",
    "T12n0376_006:0899a16": "非一切世間，　　揣食增其病；",
    "T12n0376_006:0899a17": "非一切行法，　　同止得安樂。",
    "T12n0376_006:0899a18": "「汝文殊師利！所得病者我當得病，諸阿羅漢",
    "T12n0376_006:0899a19": "及辟支佛菩薩如來悉不揣食，此則諸佛如",
    "T12n0376_006:0899a20": "來定法。若言羅漢及辟支佛菩薩如來曾揣",
    "T12n0376_006:0899a21": "食者，壞大士義。而受眾生百千布施，讚歎",
    "T12n0376_006:0899a22": "一切布施功德，欲濟眾生度三惡道無邊苦",
    "T12n0376_006:0899a23": "海，雖不揣食而常歎施。欲令眾生成檀波羅",
    "T12n0376_006:0899a24": "蜜，端坐樹下六年苦行，豈謂不食而形瘦",
    "T12n0376_006:0899a25": "耶？勿謂如來眾生同數，如來已度愛欲諸流，",
    "T12n0376_006:0899a26": "不同世人境界行處，如來境界不可思議，聲",
    "T12n0376_006:0899a27": "聞弟子亦復如是。言揣食者是有餘說；一切",
    "T12n0376_006:0899a28": "嬰兒離慳惜者，亦有餘說；乃有無量永離慳",
    "T12n0376_006:0899a29": "心無動快樂，一切揣食增其病者，亦有餘",
    "T12n0376_006:0899b01": "說；外來之病劍刺瘡疣其數無量，一切行法",
    "T12n0376_006:0899b02": "同止安樂者，亦是如來有餘之說。其法多種，",
    "T12n0376_006:0899b03": "亦有修習世俗善法，身口意業種種淨法種",
    "T12n0376_006:0899b04": "種信心，而共同止不相隨順；是故當知諸佛",
    "T12n0376_006:0899b05": "如來，不以無因緣故違義而說，以教化故方",
    "T12n0376_006:0899b06": "便說法。時有半頭梵志，與諸同止修天祠",
    "T12n0376_006:0899b07": "齋法，來詣佛所，為降伏彼令捨異見，而說此",
    "T12n0376_006:0899b08": "偈。」爾時迦葉菩薩白佛言：「云何世尊，諸餘契",
    "T12n0376_006:0899b09": "經皆是如來有餘說耶？」佛言：「不也。善男子！若",
    "T12n0376_006:0899b10": "有眾生功德成就善解深法，如來為說常住",
    "T12n0376_006:0899b11": "安樂無餘之法。諸餘眾生樂聞法者，如來為",
    "T12n0376_006:0899b12": "彼或有餘說或無餘說。」迦葉菩薩即大歡喜",
    "T12n0376_006:0899b13": "白佛言：「奇哉！世尊！等視眾生猶如一子。」佛告",
    "T12n0376_006:0899b14": "迦葉：「善哉！善男子！應當如是諦解深法。」迦",
    "T12n0376_006:0899b15": "葉菩薩白佛言：「世尊！唯願如來，說此《方等",
    "T12n0376_006:0899b16": "般泥洹經》所得功德。」佛告迦葉：「此《摩訶衍",
    "T12n0376_006:0899b17": "般泥洹經》，聞其名者所得功德，非是聲聞及",
    "T12n0376_006:0899b18": "辟支佛能究竟說。此《摩訶衍般泥洹經》所生",
    "T12n0376_006:0899b19": "功德不可思議，唯是諸佛如來境界。」爾時諸",
    "T12n0376_006:0899b20": "天世人及阿修羅，即於佛前一心同聲，以偈",
    "T12n0376_006:0899b21": "頌曰：",
    "T12n0376_006:0899b22": "「如來天中天，　　甚深難思議。",
    "T12n0376_006:0899b23": "如來之所說，　　方等泥洹經；",
    "T12n0376_006:0899b24": "出生諸功德，　　亦不可思議。",
    "T12n0376_006:0899b25": "正法難思議，　　僧寶亦復然；",
    "T12n0376_006:0899b26": "唯願天中天，　　哀愍小留住。",
    "T12n0376_006:0899b27": "上座尊迦葉，　　眷屬須臾至；",
    "T12n0376_006:0899b28": "尊者阿難陀，　　多聞大仙士，",
    "T12n0376_006:0899b29": "及摩竭提王，　　國王阿闍世；",
    "T12n0376_006:0899c01": "斯等於如來，　　最親密弟子。",
    "T12n0376_006:0899c02": "彼諸正士等，　　必懷疑惑想；",
    "T12n0376_006:0899c03": "如來為泥洹，　　為當長存世。",
    "T12n0376_006:0899c04": "此等心懷疑，　　於何而取定；",
    "T12n0376_006:0899c05": "願哀須臾住，　　待至為決疑。」",
    "T12n0376_006:0899c06": "爾時世尊為諸大眾而說偈言：",
    "T12n0376_006:0899c07": "「諸懷疑惑者，　　汝等勿憂慮。",
    "T12n0376_006:0899c08": "我法生長子，　　上座大迦葉；",
    "T12n0376_006:0899c09": "阿難多聞士，　　是等須臾至；",
    "T12n0376_006:0899c10": "要令彼見我，　　我當般泥洹。",
    "T12n0376_006:0899c11": "如斯智慧士，　　觀如來雙足；",
    "T12n0376_006:0899c12": "彼自知我身，　　常無常真實。」",
    "T12n0376_006:0899c13": "爾時一切大眾眷屬，供養如來天繒華蓋，燒",
    "T12n0376_006:0899c14": "眾名香作天伎樂，其數無量不可為喻。供養",
    "T12n0376_006:0899c15": "佛已，萬恒河沙諸眾生等發阿耨多羅三藐",
    "T12n0376_006:0899c16": "三菩提心，住於菩薩最初住地。純陀長者歡",
    "T12n0376_006:0899c17": "喜踊躍，菩提甘露以灌其頂。爾時世尊告文",
    "T12n0376_006:0899c18": "殊師利法王子、迦葉菩薩、純陀菩薩：「汝善男",
    "T12n0376_006:0899c19": "子！自修其心慎莫放逸，我今背疾舉身皆痛，",
    "T12n0376_006:0899c20": "欲須燕臥。汝文殊師利！當為一切四眾說",
    "T12n0376_006:0899c21": "法，如來正法今付囑汝，乃至上座摩訶迦葉",
    "T12n0376_006:0899c22": "及阿難到，汝當廣說。」於是世尊，化眾生故",
    "T12n0376_006:0899c23": "現身有疾，右脇著地係念明想。",
    "T12n0376_006:0899c24": "大般泥洹經卷第六"
}