{
    "X85n1593_007:0478c19": "禪宗正脉卷第七",
    "X85n1593_007:0478c21": "青原曹洞宗",
    "X85n1593_007:0478c22": "洞山良价禪師幼歲從師。念般若心經。至無眼耳鼻",
    "X85n1593_007:0478c23": "舌身意處。忽以手捫面。問師曰。某甲有眼耳鼻舌等。",
    "X85n1593_007:0478c24": "何故經言無。其師駭然異之曰。吾非汝師。即指往五",
    "X85n1593_007:0479a01": "洩山。禮默禪師披剃。年二十二。詣嵩山具戒。【頌】首謁",
    "X85n1593_007:0479a02": "南泉。值馬祖諱辰修齋。泉問眾曰。來日設馬祖齋。未",
    "X85n1593_007:0479a03": "審馬祖還來否。眾皆無對。師出對曰。待有伴即來。泉",
    "X85n1593_007:0479a04": "曰。此子雖後生。甚堪雕琢。師曰。和尚莫壓良為賤。【頌】",
    "X85n1593_007:0479a05": "次參溈山。問曰。頃聞南陽忠國師。有無情說法話。某",
    "X85n1593_007:0479a06": "甲未究其微。溈曰。闍黎莫記得麼。師曰記得。溈曰。汝",
    "X85n1593_007:0479a07": "試舉一徧看。師遂舉僧問。如何是古佛心。國師曰。墻",
    "X85n1593_007:0479a08": "壁瓦礫是。僧曰。墻壁瓦礫豈不是無情。國師曰是。僧",
    "X85n1593_007:0479a09": "曰。還解說法否。國師曰。常說。熾然說。無間歇。僧曰。某",
    "X85n1593_007:0479a10": "甲為甚麼不聞。國師曰。汝自不聞。不可妨他聞者也。",
    "X85n1593_007:0479a11": "僧曰。未審甚麼人得聞。國師曰。諸聖得聞。僧曰。和尚",
    "X85n1593_007:0479a12": "還聞否。國師曰。我不聞。僧曰。和尚既不聞。爭知無情",
    "X85n1593_007:0479a13": "解說法。國師曰。賴我不聞。我若聞。即齊於諸聖。汝即",
    "X85n1593_007:0479a14": "不聞我說法也。僧曰。恁麼則眾生無分去也。國師曰。",
    "X85n1593_007:0479a15": "我為眾生說。不為諸聖說。僧曰。眾生聞後如何。國師",
    "X85n1593_007:0479a16": "曰。即非眾生。僧曰。無情說法。據何典教。國師曰。灼然",
    "X85n1593_007:0479a17": "言不該典。非君子之所談。汝豈不見華嚴經云。剎說",
    "X85n1593_007:0479a18": "眾生說。三世一切說。師舉了。溈曰。我這裏亦有。祇是",
    "X85n1593_007:0479a19": "罕遇其人。師曰。某甲未明。乞師指示。溈豎起拂子曰。",
    "X85n1593_007:0479a20": "會麼。師曰不會。請和尚說。溈曰。父母所生口。終不為",
    "X85n1593_007:0479a21": "子說。師曰。還有與師同時慕道者否。溈曰。此去澧陵",
    "X85n1593_007:0479a22": "攸縣。石室相連。有雲巖道人。若能撥草瞻風。必為子",
    "X85n1593_007:0479a23": "之所重。師曰。未審此人如何。溈曰。他曾問老僧。學人",
    "X85n1593_007:0479a24": "欲奉師去時如何。老僧對他道。直須絕滲漏始得。他",
    "X85n1593_007:0479b01": "道還得不違師旨也無。老僧道第一不得道老僧在",
    "X85n1593_007:0479b02": "這裏。師遂辭溈山徑造雲巖。舉前因緣了。便問。無情",
    "X85n1593_007:0479b03": "說法甚麼人得聞。巖曰。無情得聞。師曰。和尚聞否。巖",
    "X85n1593_007:0479b04": "曰。我若聞。汝即不聞吾說法也。師曰。某甲為甚麼不",
    "X85n1593_007:0479b05": "聞。巖豎起拂子曰。還聞麼。師曰不聞。巖曰。我說法。汝",
    "X85n1593_007:0479b06": "尚不聞。豈況無情說法乎。師曰。無情說法。該何典教。",
    "X85n1593_007:0479b07": "巖曰。豈不見彌陀經云。水鳥樹林悉皆念佛念法。師",
    "X85n1593_007:0479b08": "於此有省。乃述偈曰。也大奇。也大奇。無情說法不思",
    "X85n1593_007:0479b09": "議。若將耳聽終難會。眼處聞時方得知。○師問雲巖。",
    "X85n1593_007:0479b10": "某甲有餘習未盡。巖曰。汝曾作甚麼來。師曰。聖諦亦",
    "X85n1593_007:0479b11": "不為。巖曰。還歡喜也未。師曰。歡喜則不無。如糞掃堆",
    "X85n1593_007:0479b12": "頭。拾得一顆明珠。【頌】師辭雲巖。巖曰。自此一別。難得",
    "X85n1593_007:0479b13": "相見。師曰。難得不相見。【頌】師臨行又問。百年後。忽有",
    "X85n1593_007:0479b14": "人問。還邈得師真否。如何祗對。巖良久曰。祇者是。師",
    "X85n1593_007:0479b15": "沉吟。巖曰。价闍黎。承當箇事。大須審細。師猶涉疑。【頌】",
    "X85n1593_007:0479b16": "師因過水睹影。大悟前旨。有偈曰。切忌從他覓。迢迢",
    "X85n1593_007:0479b17": "與我疎。我今獨自往。處處得逢渠。渠今正是我。我今",
    "X85n1593_007:0479b18": "不是渠。應須恁麼會。方得契如如。【頌】師因供養雲巖",
    "X85n1593_007:0479b19": "真次。僧問。先師道祇這是。莫便是否。師曰是。曰意旨",
    "X85n1593_007:0479b20": "如何。師曰。當時幾錯會先師意。曰未審先師還知有",
    "X85n1593_007:0479b21": "也無。師曰。若不知有。爭解恁麼道。若知有。爭肯恁麼",
    "X85n1593_007:0479b22": "道。○師自唐大中末。於新豐山。接誘學徒。厥後。盛化",
    "X85n1593_007:0479b23": "豫章高安之洞山。權開五位。善接三根。大闡一音。廣",
    "X85n1593_007:0479b24": "弘萬品。橫抽寶劒。剪諸見之稠林。妙叶玄通。截萬端",
    "X85n1593_007:0479c01": "之穿鑿。又得曹山。深明的旨。妙唱嘉猷。道合君臣。偏",
    "X85n1593_007:0479c02": "正回互。由是洞上玄風。播於天下。故諸方宗匠。咸共",
    "X85n1593_007:0479c03": "推尊之。曰曹洞宗。○師因雲巖諱日營齋。僧問。和尚",
    "X85n1593_007:0479c04": "於雲巖處。得何指示。師曰。雖在彼中。不蒙指示。曰既",
    "X85n1593_007:0479c05": "不蒙指示。又用設齋作甚麼。師曰。爭敢違背他。曰和",
    "X85n1593_007:0479c06": "尚初見南泉。為甚麼却與雲巖設齋。師曰。我不重先",
    "X85n1593_007:0479c07": "師道德佛法。祇重他不為我說破。曰和尚為先師設",
    "X85n1593_007:0479c08": "齋。還肯先師也無。師曰。半肯半不肯。曰為甚麼不全",
    "X85n1593_007:0479c09": "肯。師曰。若全肯即孤負先師也。【評】【頌】僧問。寒暑到來",
    "X85n1593_007:0479c10": "如何回避。師曰。何不向無寒暑處去。曰如何是無寒",
    "X85n1593_007:0479c11": "暑處。師曰。寒時寒殺闍黎。熱時熱殺闍黎。○上堂。還",
    "X85n1593_007:0479c12": "有不報四恩三有者麼。眾無對。又曰。若不體此意。何",
    "X85n1593_007:0479c13": "超始終之患。直須心心不觸物。步步無處所。常無間",
    "X85n1593_007:0479c14": "斷。始得相應。直須努力。莫閑過日。【頌】師與泰首座冬",
    "X85n1593_007:0479c15": "節喫果子次。乃問。有一物。上拄天。下拄地。黑似漆。常",
    "X85n1593_007:0479c16": "在動用中。動用中收不得。且道過在甚麼處。泰曰。過",
    "X85n1593_007:0479c17": "在動用中。(同安別云不知)師喚侍者。掇退果卓。【頌】有僧不安。",
    "X85n1593_007:0479c18": "要見師。師遂往。僧曰。和尚何不救取人家男女。師曰。",
    "X85n1593_007:0479c19": "你是甚麼人家男女。曰某甲是大闡提人家男女。師",
    "X85n1593_007:0479c20": "良久。僧曰。四山相逼時如何。師曰。老僧日前也。向人",
    "X85n1593_007:0479c21": "家屋簷下過來。曰回互不回互。師曰。不回互。曰教某",
    "X85n1593_007:0479c22": "甲向甚處去。師曰。粟畬裏去。僧噓一聲曰珍重。便坐",
    "X85n1593_007:0479c23": "脫。師拄杖敲頭三下曰。汝祇解與麼去。不解與麼來。",
    "X85n1593_007:0479c24": "○僧問。相逢不拈出。舉意便知有時如何。師乃合掌",
    "X85n1593_007:0480a01": "頂戴。○問僧。作甚麼來。曰孝順和尚來。師曰。世間甚",
    "X85n1593_007:0480a02": "麼物最孝順。僧無對。○上堂。有一人在千人萬人中。",
    "X85n1593_007:0480a03": "不背一人。不向一人。你道此人具何面目。雲居出曰。",
    "X85n1593_007:0480a04": "某甲參堂去。○師有時曰。體得佛向上事。方有些子",
    "X85n1593_007:0480a05": "語話分。僧問。如何是語話。師曰。語話時闍黎不聞。曰",
    "X85n1593_007:0480a06": "和尚還聞否。師曰。不語話時即聞。○問和尚出世幾",
    "X85n1593_007:0480a07": "人肯。師曰。竝無一人肯。曰為甚麼竝無一人肯。師曰。",
    "X85n1593_007:0480a08": "為他箇箇氣宇如王。○師問講維摩經僧曰。不可以",
    "X85n1593_007:0480a09": "智知。不可以識識。喚作甚麼語。曰讚法身語。師曰。喚",
    "X85n1593_007:0480a10": "作法身。早是讚也。【頌】僧問。亡僧遷化。向甚麼處去。師",
    "X85n1593_007:0480a11": "曰。火後一莖茆。【頌】問師尋常教學人行鳥道。師曰。不",
    "X85n1593_007:0480a12": "逢一人。曰如何行。師曰。直須足下無私去。曰祇如行",
    "X85n1593_007:0480a13": "鳥道。莫便是本來面目否。師曰。闍黎因甚顛倒。曰甚",
    "X85n1593_007:0480a14": "麼處是學人顛倒。師曰。若不顛倒。因甚麼却認奴作",
    "X85n1593_007:0480a15": "郎。曰如何是本來面目。師曰。不行鳥道。○師與密師",
    "X85n1593_007:0480a16": "伯過水。乃問。過水事作麼生。伯曰。不濕脚。師曰。老老",
    "X85n1593_007:0480a17": "大大作這箇語話伯曰。你又作麼生。師曰。脚不濕。○",
    "X85n1593_007:0480a18": "師洗鉢次。見兩烏爭蝦蟇。有僧便問。這箇因甚麼到",
    "X85n1593_007:0480a19": "恁麼地。師曰。祇為闍黎。【頌】僧問。三身之中。阿那身不",
    "X85n1593_007:0480a20": "墮眾數。師曰。吾常於此切。(後有持此問曹山。先師道吾常於此切意作麼生。山",
    "X85n1593_007:0480a21": "云。要頭便斫去。又問雪峯。峯以拄杖劈口打云。我亦曾到洞山來)師作五位君臣頌",
    "X85n1593_007:0480a22": "曰。正中偏。三更初夜月明前。莫怪相逢不相識。隱隱",
    "X85n1593_007:0480a23": "猶懷舊日嫌。偏中正。失曉老婆逢古鏡。分明覿面別",
    "X85n1593_007:0480a24": "無真。休更迷頭猶認影。正中來。無中有路隔塵埃。但",
    "X85n1593_007:0480b01": "能不觸當今諱。也勝前朝斷舌才。兼中至。兩刃交鋒",
    "X85n1593_007:0480b02": "不須避。好手猶如火裏蓮。宛然自有冲天志。兼中到。",
    "X85n1593_007:0480b03": "不落有無誰敢和。人人盡欲出常流。折合還歸炭裏",
    "X85n1593_007:0480b04": "坐。○上堂。向時作(麼生。奉時作麼生。功時作)麼生。共功時作麼生。",
    "X85n1593_007:0480b05": "功功時作麼生。僧問。如何是向。師曰。喫飯時作麼生。",
    "X85n1593_007:0480b06": "曰如何是奉。師曰。背時作麼生。曰如何是功。師曰。放",
    "X85n1593_007:0480b07": "下钁頭時作麼生。曰如何是共功。師曰。不得色。曰如",
    "X85n1593_007:0480b08": "何是功功。師曰不共。乃示頌曰。向聖主由來法帝堯。",
    "X85n1593_007:0480b09": "御人以禮曲龍腰。有時閙市頭邊過。到處文明賀聖",
    "X85n1593_007:0480b10": "朝。(奉)淨洗濃粧為阿誰。子規聲裏勸人歸。百花落盡",
    "X85n1593_007:0480b11": "啼無盡。更向亂峯深處啼。(功)枯木花開劫外春。倒騎",
    "X85n1593_007:0480b12": "玉象趂麒麟。而今高隱千峯外。月皎風清好日辰。(共",
    "X85n1593_007:0480b13": "功)眾生諸佛不相侵。山自高兮水自深。萬別千差明",
    "X85n1593_007:0480b14": "底事。鷓鴣啼處百花新。(功功)頭角纔生已不堪。擬心",
    "X85n1593_007:0480b15": "求佛好羞慚。迢迢空劫無人識。肯向南詢五十三。○",
    "X85n1593_007:0480b16": "師因曹山辭。遂囑曰。吾在雲巖先師處。親印寶鏡三",
    "X85n1593_007:0480b17": "昧。事窮的要。今付於汝。詞曰。如是之法。佛祖密付。汝",
    "X85n1593_007:0480b18": "今得之。宜善保護。銀盌盛雪。明月藏鷺。類之弗齊。混",
    "X85n1593_007:0480b19": "則知處。意不在言。來機亦赴。動成窠臼。差落顧佇。背",
    "X85n1593_007:0480b20": "觸俱非。如大火聚。但形文彩。即屬染污。夜半正明。天",
    "X85n1593_007:0480b21": "曉不露。為物作則。用拔諸苦。雖非有為。不是無語。如",
    "X85n1593_007:0480b22": "臨寶鏡。形影相覩。汝不是渠。渠正是汝。如世嬰兒。五",
    "X85n1593_007:0480b23": "相完具。不去不來。不起不住。婆婆和和。有句無句。終",
    "X85n1593_007:0480b24": "不得物語未正故。重離六爻。偏正回互。疊而為三。變",
    "X85n1593_007:0480c01": "盡成五。如荎草味。如金剛杵。正中妙挾。敲唱雙舉。通",
    "X85n1593_007:0480c02": "宗通塗。挾帶挾路。錯然則吉。不可犯汙。天真而妙。不",
    "X85n1593_007:0480c03": "屬迷悟。因緣時節。寂然昭著。細入無間。大絕方所。毫",
    "X85n1593_007:0480c04": "忽之差。不應律呂。今有頓漸。緣立宗趣。宗趣分矣。即",
    "X85n1593_007:0480c05": "是規矩。宗通趣極。真常流注。外寂中搖。係駒伏鼠。先",
    "X85n1593_007:0480c06": "聖悲之。為法檀度。隨其顛倒。以緇為素。顛倒想滅。肯",
    "X85n1593_007:0480c07": "心自許。要合古轍。請觀前古。佛道垂成。十劫觀樹。如",
    "X85n1593_007:0480c08": "虎之缺。如馬之馵。以為下劣。寶几珍御。以有驚異。貍",
    "X85n1593_007:0480c09": "奴白牯。羿以巧力。射中百步。箭鋒相直。巧力何預。木",
    "X85n1593_007:0480c10": "人方歌。石女起舞。非情識到。寧容思慮。臣奉於君。子",
    "X85n1593_007:0480c11": "順於父。不須非孝。不奉非輔。潛行密用。如愚若魯。但",
    "X85n1593_007:0480c12": "能相續。名主中主。○師又曰。末法時代人多乾慧。若",
    "X85n1593_007:0480c13": "要辨驗真偽。有三種滲漏。一曰見滲漏。機不離位。墮",
    "X85n1593_007:0480c14": "在毒海。二曰情滲漏。滯在向背。見處偏枯。三曰語滲",
    "X85n1593_007:0480c15": "漏。究妙失宗。機昧終始。濁智流轉。於此三種。子宜知",
    "X85n1593_007:0480c16": "之。又綱要偈三首。一敲唱俱行偈曰。金針雙鎻備。叶",
    "X85n1593_007:0480c17": "路隱全該。寶印當風妙。重重錦縫開。二金鎻玄路偈",
    "X85n1593_007:0480c18": "曰。交互明中暗。功齊轉覺難。力窮忘進退。金鎻網鞔",
    "X85n1593_007:0480c19": "鞔。三不墮凡聖(亦名理事不涉)偈曰。事理俱不涉。回照絕幽",
    "X85n1593_007:0480c20": "微。背風無巧拙。電火爍難追。【頌】問僧。世間何物最苦。",
    "X85n1593_007:0480c21": "曰地獄最苦。師曰不然。在此衣線下不明大事。是名",
    "X85n1593_007:0480c22": "最苦。○問僧名甚麼。曰某甲。師曰。阿那箇是闍黎主",
    "X85n1593_007:0480c23": "人公。曰見祗對次。師曰。苦哉苦哉。今時人例皆如此。",
    "X85n1593_007:0480c24": "祇認得驢前馬後底將為自己。佛法平沉。此之是也。",
    "X85n1593_007:0481a01": "賓中主尚未分。如何辨得主中主。僧便問。如何是主",
    "X85n1593_007:0481a02": "中主。師曰。闍黎自道取。曰某甲道得即是賓中主。(雲居",
    "X85n1593_007:0481a03": "代云某甲道得不是賓中主)如何是主中主。師曰。恁麼道即易。相",
    "X85n1593_007:0481a04": "續也大難。遂示頌曰。嗟見今時學道流。千千萬萬認",
    "X85n1593_007:0481a05": "門頭。恰似入京朝聖主。祇到潼關便即休。",
    "X85n1593_007:0481a06": "曹山本寂禪師尋謁洞山。山問。闍黎名甚麼。師曰本",
    "X85n1593_007:0481a07": "寂。山曰。那箇聻。師曰。不名本寂。山深器之。自此入室。",
    "X85n1593_007:0481a08": "盤桓數載。乃辭去。山遂密授洞山宗旨。【頌】復問曰。子",
    "X85n1593_007:0481a09": "向甚麼處去。師曰。不變異處去。山曰。不變異處豈有",
    "X85n1593_007:0481a10": "去邪。師曰。去亦不變異。○遂往曹谿禮祖塔。回吉水。",
    "X85n1593_007:0481a11": "眾嚮師名。乃請開法。師志慕六祖。遂名山為曹。師因",
    "X85n1593_007:0481a12": "僧問五位君臣旨訣。師曰。正位即空界。本來無物。偏",
    "X85n1593_007:0481a13": "位即色界。有萬象形。正中偏者。背理就事。偏中正者。",
    "X85n1593_007:0481a14": "舍事入理。兼帶者。冥應眾緣。不墮諸有。非染非淨。非",
    "X85n1593_007:0481a15": "正非偏。故曰。虗玄大道。無著真宗。從上先德。推此一",
    "X85n1593_007:0481a16": "位。最好最玄。當詳審辨明。君為正位。臣為偏位。臣向",
    "X85n1593_007:0481a17": "君是偏中正。君視臣是正中偏。君臣道合是兼帶語。",
    "X85n1593_007:0481a18": "僧又問。如何是君。師曰。妙德尊寰宇。高明朗太虗。曰",
    "X85n1593_007:0481a19": "如何是臣。師曰。靈機弘聖道。真智利羣生。曰如何是",
    "X85n1593_007:0481a20": "臣向君。師曰。不墮諸異趣。凝情望聖容。曰如何是君",
    "X85n1593_007:0481a21": "視臣。師曰。妙容雖不動。光燭本無偏。曰如何是君臣",
    "X85n1593_007:0481a22": "道合。師曰。渾然無內外。和融上下平。師又曰。以君臣",
    "X85n1593_007:0481a23": "偏正言者。不欲犯中。故臣稱君不敢斥言是也。此吾",
    "X85n1593_007:0481a24": "法宗要。乃作偈曰。學者先須識自宗。莫將真際雜頑",
    "X85n1593_007:0481b01": "空。妙明體盡知傷觸。力在逢緣不借中。出語直教燒",
    "X85n1593_007:0481b02": "不著。潛行須與古人同。無身有事超岐路。無事無身",
    "X85n1593_007:0481b03": "落始終。復作五相(并偈)。[○@(?/─)]白衣須拜相。此事不為奇。",
    "X85n1593_007:0481b04": "積代簪纓者。休言落魄時。[○@(─/?)]子時當正位。明正在君",
    "X85n1593_007:0481b05": "臣。未離兜率界。烏鷄雪上行。[○@●]燄裏寒冰結。楊花九",
    "X85n1593_007:0481b06": "月飛。泥牛吼水面。木馬逐風嘶。○王宮初降日。玉兔",
    "X85n1593_007:0481b07": "不能離。未得無功旨。人天何太遲。●渾然藏理事。朕",
    "X85n1593_007:0481b08": "兆卒難明。威音王未曉。彌勒豈惺惺。○稠布衲問。披",
    "X85n1593_007:0481b09": "毛帶角是甚麼墮。師曰。是類墮。曰不斷聲色是甚麼",
    "X85n1593_007:0481b10": "墮。師曰。是隨墮。曰不受食是甚麼墮。師曰。是尊貴墮。",
    "X85n1593_007:0481b11": "乃曰。食者即是本分事。知有不取。故曰。尊貴墮。若執",
    "X85n1593_007:0481b12": "初心。知有自己及聖位。故曰類墮。若初心知有己事。",
    "X85n1593_007:0481b13": "回光之時。擯却色聲香味觸法。得寧謐。即成功勳。後",
    "X85n1593_007:0481b14": "却不執六塵等事。隨分而昧。任之則礙。所以外道六",
    "X85n1593_007:0481b15": "師。是汝之師。彼師所墮。汝亦隨墮。乃可取食。食者即",
    "X85n1593_007:0481b16": "是正命食也。亦是就六根門頭見聞覺知。祇是不被",
    "X85n1593_007:0481b17": "他染汙。將為墮。且不是同向前均他。本分事尚不取。",
    "X85n1593_007:0481b18": "豈況其餘事耶。師凡言墮。謂混不得。類不齊。凡言初",
    "X85n1593_007:0481b19": "心者。所謂悟了同未悟耳。師作四禁偈曰。莫行心處",
    "X85n1593_007:0481b20": "路。不挂本來衣。何須正恁麼。切忌未生時。【頌】僧問。學",
    "X85n1593_007:0481b21": "人通身是病。請師醫。師曰不醫。曰為甚麼不醫。師曰。",
    "X85n1593_007:0481b22": "教汝求生不得。求死不得。【頌】問五位對賓時如何。師",
    "X85n1593_007:0481b23": "曰。汝即今問那箇位。曰某甲從偏位中來。請師向正",
    "X85n1593_007:0481b24": "位中接。師曰不接。曰為甚麼不接。師曰。恐落偏位中",
    "X85n1593_007:0481c01": "去。師却問僧。祇如不接。是對賓是不對賓。曰早是對",
    "X85n1593_007:0481c02": "賓了也。師曰。如是如是。○問三界擾擾。六趣昬昬。如",
    "X85n1593_007:0481c03": "何辨色。師曰。不辨色。曰為甚麼不辨色。師曰。若辨色",
    "X85n1593_007:0481c04": "即昬也。【頌】師聞鐘聲。乃曰。阿[口*耶]阿[口*耶]。僧問。和尚作甚",
    "X85n1593_007:0481c05": "麼。師曰。打著我心。僧無對(五祖戒代云作賊人心虗)。【頌】師問金峯",
    "X85n1593_007:0481c06": "志曰。作甚麼來。曰蓋屋來。師曰。了也未。曰這邊則了。",
    "X85n1593_007:0481c07": "師曰。那邊事作麼生。曰候下工日白和尚。師曰。如是",
    "X85n1593_007:0481c08": "如是。○師一日入僧堂向火。有僧曰。今日好寒。師曰。",
    "X85n1593_007:0481c09": "須知有不寒者。曰誰是不寒者。師筴火示之。僧曰。莫",
    "X85n1593_007:0481c10": "道無人好。師拋下火。僧曰。某甲到這裏却不會。師曰。",
    "X85n1593_007:0481c11": "日照寒潭月更明。○問幻本何真。師曰。幻本元真。(法眼",
    "X85n1593_007:0481c12": "別云幻本不真)曰當幻何顯。師曰。即幻即顯。(法眼別云幻即無當)曰恁",
    "X85n1593_007:0481c13": "麼則始終不離於幻也。師曰。覓幻相不可得。【頌】僧問。",
    "X85n1593_007:0481c14": "清稅(一作銳)孤貧。乞師賑濟。師召稅闍黎。稅應諾。師曰。",
    "X85n1593_007:0481c15": "清原白家酒三盞。喫了猶道未沾脣(玄覺云甚麼處是與他酒喫)。",
    "X85n1593_007:0481c16": "【頌】鏡清問。清虗之理。畢竟無身時如何。師曰。理即如",
    "X85n1593_007:0481c17": "此。事作麼生。曰如理如事。師曰。謾曹山一人即得。爭",
    "X85n1593_007:0481c18": "奈諸聖眼何。曰若無諸聖眼。爭鑒得箇不恁麼。師曰。",
    "X85n1593_007:0481c19": "官不容針。私通車馬。【頌】僧問。子歸就父。為甚麼父全",
    "X85n1593_007:0481c20": "不顧。師曰。理合如是。曰父子之恩何在。師曰。始成父",
    "X85n1593_007:0481c21": "子之恩。曰如何是父子之恩。師曰。刀斫不開。【頌】問雪",
    "X85n1593_007:0481c22": "覆千山。為甚麼孤峯不白。師曰須知有異中異。曰如",
    "X85n1593_007:0481c23": "何是異中異。師曰。不墮諸山色。【頌】問世間甚麼物最",
    "X85n1593_007:0481c24": "貴。師曰。死貓兒頭最貴。曰為甚麼死貓兒頭最貴。師",
    "X85n1593_007:0482a01": "曰。無人著價。【頌】問僧作甚麼。曰掃地。師曰。佛前掃佛",
    "X85n1593_007:0482a02": "後掃。曰前後一時掃。師曰。與曹山過靸鞋來。【頌】僧問。",
    "X85n1593_007:0482a03": "抱璞投師。請師雕琢。師曰。不雕琢。曰為甚麼不雕琢。",
    "X85n1593_007:0482a04": "師曰。須知曹山好手。【頌】紙衣道者來參。師問。莫是紙",
    "X85n1593_007:0482a05": "衣道者否。者曰不敢。師曰。如何是紙衣下事。者曰。一",
    "X85n1593_007:0482a06": "裘纔挂體。萬法悉皆如。師曰。如何是紙衣下用。者近",
    "X85n1593_007:0482a07": "前應諾。便立脫。師曰。汝祇解恁麼去。何不解恁麼來。",
    "X85n1593_007:0482a08": "者忽開眼問曰。一靈真性。不假胞胎時如何。師曰。未",
    "X85n1593_007:0482a09": "是妙。者曰。如何是妙。師曰。不借借。者珍重便化。師示",
    "X85n1593_007:0482a10": "頌曰。覺性圓明無相身。莫將知見妄疎親。念異便於",
    "X85n1593_007:0482a11": "玄體昧。心差不與道為隣。情分萬法沉前境。識鑒多",
    "X85n1593_007:0482a12": "端喪本真。如是句中全曉會。了然無事昔時人。【頌】師",
    "X85n1593_007:0482a13": "問強上座曰。佛真法身。猶若虗空。應物現形。如水中",
    "X85n1593_007:0482a14": "月。作麼生說箇應底道理。曰如驢覰井。師曰。道則太",
    "X85n1593_007:0482a15": "煞道祇道得八成。曰和尚又如何。師曰。如井覰驢。【頌】",
    "X85n1593_007:0482a16": "陸亘大夫。問南泉姓甚麼。泉曰姓王。曰王還有眷屬",
    "X85n1593_007:0482a17": "也無。泉曰。四臣不昧。曰王居何位。泉曰。玉殿苔生。後",
    "X85n1593_007:0482a18": "僧舉問師。玉殿苔生意旨如何。師曰。不居正位。曰八",
    "X85n1593_007:0482a19": "方來朝時如何。師曰。他不受禮。曰何用來朝。師曰。違",
    "X85n1593_007:0482a20": "則斬。曰違是臣分上。未審君意如何。師曰。樞密不得",
    "X85n1593_007:0482a21": "旨。曰恁麼則爕理之功全歸臣相也。師曰。你還知君",
    "X85n1593_007:0482a22": "意麼。曰外方不敢論量師曰。如是如是。【頌】僧問香嚴。",
    "X85n1593_007:0482a23": "如何是道。嚴曰。枯木裏龍吟。曰如何是道中人。嚴曰。",
    "X85n1593_007:0482a24": "髑髏裏眼睛。(玄沙別云龍藏枯木)僧不領乃問石霜。如何是枯",
    "X85n1593_007:0482b01": "木裏龍吟。霜曰。猶帶喜在。曰如何是髑髏裏眼睛。霜",
    "X85n1593_007:0482b02": "曰。猶帶識在。又不領乃問師。如何是枯木裏龍吟。師",
    "X85n1593_007:0482b03": "曰。血脉不斷。曰如何是髑髏裏眼睛。師曰。乾不盡。曰",
    "X85n1593_007:0482b04": "未審還有得聞者麼。師曰。盡大地未有一人不聞。曰",
    "X85n1593_007:0482b05": "未審枯木裏龍吟。是何章句。師曰。不知是何章句。聞",
    "X85n1593_007:0482b06": "者皆喪。遂示偈曰。枯木龍吟真見道髑髏無識眼初",
    "X85n1593_007:0482b07": "明。喜識盡時消息盡。當人那辨濁中清。【頌】問朗月當",
    "X85n1593_007:0482b08": "空時如何。師曰。猶是堦下漢。曰請師接上堦。師曰。月",
    "X85n1593_007:0482b09": "落後來相見。【頌】問靈衣不挂時如何。師曰。曹山孝滿",
    "X85n1593_007:0482b10": "曰孝滿後如何。師曰。曹山好顛酒。",
    "X85n1593_007:0482b11": "雲居道膺禪師遊方至翠微問道會有僧自豫章來。",
    "X85n1593_007:0482b12": "盛稱洞山法席。師遂造焉。山問甚處來。師曰。翠微來。",
    "X85n1593_007:0482b13": "山曰。翠微有何言句示徒。師曰。翠微供養羅漢。某甲",
    "X85n1593_007:0482b14": "問供養羅漢。羅漢還來否。微曰。你每日噇箇甚麼。山",
    "X85n1593_007:0482b15": "曰。實有此語否。師曰有。山曰。不虗參見作家來。山問",
    "X85n1593_007:0482b16": "汝名甚麼。師曰。道膺。山曰。向上更道。師曰。向上即不",
    "X85n1593_007:0482b17": "名道膺。山曰。與老僧祇對道吾底語一般。【頌】南泉問",
    "X85n1593_007:0482b18": "僧講甚麼經。曰彌勒下生經。泉曰。彌勒幾時下生。曰",
    "X85n1593_007:0482b19": "見在天宮。當來下生。泉曰。天上無彌勒。地下無彌勒。",
    "X85n1593_007:0482b20": "師問洞山。天上無彌勒。地下無彌勒。未審誰與安名。",
    "X85n1593_007:0482b21": "山被問。直得禪牀震動。乃曰。膺闍黎吾在雲巖曾問",
    "X85n1593_007:0482b22": "老人直得火爐震動。今日被子一問。直得通身汗流。",
    "X85n1593_007:0482b23": "○師後結庵于三峯。經旬不赴堂。山問。子近日何不",
    "X85n1593_007:0482b24": "赴齋。師曰。每日自有天神送食。山曰。我將謂汝是箇",
    "X85n1593_007:0482c01": "人。猶作這箇見解在。汝晚間來。師晚至。山召膺庵主。",
    "X85n1593_007:0482c02": "師應諾。山曰。不思善不思惡是甚麼。師回庵寂然宴",
    "X85n1593_007:0482c03": "坐。天神自此竟尋不見。如是三日乃絕。○上堂。得者",
    "X85n1593_007:0482c04": "不輕微。明者不賤用。識者不咨嗟。解者無厭。惡從天",
    "X85n1593_007:0482c05": "降下則貧窮從地湧出則富貴。門裏出身易。身裏出",
    "X85n1593_007:0482c06": "門難。動則埋身千丈。不動則當處生苗。一言迥脫。獨",
    "X85n1593_007:0482c07": "拔當時。言語不要多。多則無用處。僧問。如何是從天",
    "X85n1593_007:0482c08": "降下則貧窮。師曰。不貴得。曰如何是從地湧出則富",
    "X85n1593_007:0482c09": "貴師曰。無中忽有。○僧問如何是一法。師曰。如何是",
    "X85n1593_007:0482c10": "萬法曰未審如何領會。師曰。一法是你本心。萬法是",
    "X85n1593_007:0482c11": "你本性。且道心與性。是一是二。僧禮拜。師示頌曰。一",
    "X85n1593_007:0482c12": "法諸法宗。萬法一法通。唯心與唯性。不說異兼同。○",
    "X85n1593_007:0482c13": "師曾令侍者送袴與一住庵道者。道者曰。自有孃生",
    "X85n1593_007:0482c14": "袴。竟不受師再令侍者問。孃未生時著箇甚麼。道者",
    "X85n1593_007:0482c15": "無語後遷化。有舍利。持似於師。師曰。直饒得八斛四",
    "X85n1593_007:0482c16": "斗。不如當時下得一轉語好。○僧問。山河大地。從何",
    "X85n1593_007:0482c17": "而有。師曰。從妄想有。曰與某甲想出一錠金得麼。師",
    "X85n1593_007:0482c18": "便休去。僧不肯(雲門云。已是葛藤。不能折合得待伊道想出一錠金得麼。拈拄杖便打)。",
    "X85n1593_007:0482c19": "【頌】上堂。如人將三貫錢。買箇獵狗。祇解尋得有。蹤跡",
    "X85n1593_007:0482c20": "底。忽遇羚羊挂角。莫道蹤跡。氣息也無。僧問羚羊挂",
    "X85n1593_007:0482c21": "角時如何。師曰。六六三十六。曰挂角後如何。師曰。六",
    "X85n1593_007:0482c22": "六三十六。僧禮拜。師曰。會麼。曰不會。師曰。不見道無",
    "X85n1593_007:0482c23": "蹤跡。其僧舉似趙州州曰。雲居師兄猶在。僧便問。羚",
    "X85n1593_007:0482c24": "羊挂角時如何。州曰。九九八十一。曰得恁麼難會。州",
    "X85n1593_007:0483a01": "曰。有甚麼難會。曰請和尚指示。州曰。新羅新羅。又問。",
    "X85n1593_007:0483a02": "長慶羚羊挂角時如何。慶曰。草裏漢。曰挂後如何。慶",
    "X85n1593_007:0483a03": "曰。亂呌喚。曰畢意如何。慶曰。驢事未去。馬事到來。○",
    "X85n1593_007:0483a04": "僧問。教中道。是人先世罪業。應墮惡道。以今世人輕",
    "X85n1593_007:0483a05": "賤故。此意如何。師曰。動則應墮惡道。靜則為人輕賤",
    "X85n1593_007:0483a06": "(崇壽稠別云。心外有法應墮惡道守住自己。為人輕賤)。【頌】有僧在房內念經師",
    "X85n1593_007:0483a07": "隔窻問。闍黎念者是甚麼經。僧曰。維摩經。師曰。不問",
    "X85n1593_007:0483a08": "維摩經。念者是甚麼經。其僧從此得入。【頌】新羅僧問。",
    "X85n1593_007:0483a09": "是甚麼得恁麼難道。師曰。有甚麼難道。曰便請和尚",
    "X85n1593_007:0483a10": "道。師曰。新羅新羅。○上堂。僧家發言吐氣。須有來由。",
    "X85n1593_007:0483a11": "莫將等閒這裏是甚麼所在。爭受容易。凡問箇事也",
    "X85n1593_007:0483a12": "須識些子好惡。若不識尊卑良賤。不知觸犯。信口亂",
    "X85n1593_007:0483a13": "道。也無利益。傍家行脚。到處覓相似語。所以尋常向",
    "X85n1593_007:0483a14": "兄弟道莫恠不相似。恐同學太多去第一莫將來。將",
    "X85n1593_007:0483a15": "來不相似。言語也須看前頭。八十老人入場屋。不是",
    "X85n1593_007:0483a16": "小兒嬉。不是因循事。一言參差。即千里萬里難為取",
    "X85n1593_007:0483a17": "攝。蓋為學處不著力。敲骨打髓。須有來由。言語如鉗",
    "X85n1593_007:0483a18": "如夾。如鉤如鎻。須教相續不斷。始得頭頭上具。物物",
    "X85n1593_007:0483a19": "上明。豈不是得妙底事。一種學。大須子細研窮直須",
    "X85n1593_007:0483a20": "諦。當的的無差。到這裏有甚麼[跳兆+典]跣處。有甚麼擬議",
    "X85n1593_007:0483a21": "處。向去底人。常須慘悚戢翼始得。若是知有底人。自",
    "X85n1593_007:0483a22": "解護惜。終不取次。十度發言九度休去。為甚麼如此。",
    "X85n1593_007:0483a23": "恐怕無利益。體得底人。心如臘月扇子。直得口邊醭",
    "X85n1593_007:0483a24": "出。不是強為任運如此。欲得恁麼事。須是恁麼人。既",
    "X85n1593_007:0483b01": "是恁麼人。不愁恁麼事。恁麼事。即難得。○上堂。汝等",
    "X85n1593_007:0483b02": "諸人。直饒學得佛邊事早是錯用心。不見古人講得",
    "X85n1593_007:0483b03": "天華落。石點頭。亦不干自己事。自餘是恁麼閑。○擬",
    "X85n1593_007:0483b04": "將有限身心。向無限中用如將方木逗圓孔多少誵",
    "X85n1593_007:0483b05": "訛。若無恁麼事。饒你攢華簇錦。亦無用處。未離情識",
    "X85n1593_007:0483b06": "在。一切事須向這裏及盡若有一毫去不盡。即被塵",
    "X85n1593_007:0483b07": "累豈況更多。差之毫釐過犯山嶽。不見古人道學處",
    "X85n1593_007:0483b08": "不玄盡是流俗。閨閤中物捨不得。俱為滲漏直須向",
    "X85n1593_007:0483b09": "這裏及取。及去。及來。併盡一切事。始得無過。如人頭",
    "X85n1593_007:0483b10": "頭上了。物物上通。祇喚作了事人。終不喚作尊貴。將",
    "X85n1593_007:0483b11": "知尊貴一路自別。不見道從門入者非寶。捧上不成",
    "X85n1593_007:0483b12": "龍。知麼。【頌】僧問僧家畢竟如何。師曰。居山好。僧禮拜",
    "X85n1593_007:0483b13": "師曰。你作麼生會。曰僧家畢竟於善惡生死逆順境",
    "X85n1593_007:0483b14": "界。其心如山不動。師乃打曰。孤負先聖。喪我兒孫。又",
    "X85n1593_007:0483b15": "問傍僧。你作麼生會。僧禮拜曰。僧家畢竟眼不觀玄",
    "X85n1593_007:0483b16": "黃之色。耳不聽絲竹之聲。師曰。孤負先聖喪我兒孫。",
    "X85n1593_007:0483b17": "(黃龍南云。作麼生道得。一句。不孤負先聖。喪我兒孫。若人道得。到處青山無非道場。若道不得。有寒暑兮。促君",
    "X85n1593_007:0483b18": "壽。有鬼神兮妬君福)【增收】。",
    "X85n1593_007:0483b19": "疎山匡仁禪師造洞山。師問一切處不乖時如何山",
    "X85n1593_007:0483b20": "曰。闍黎此是功勳邊事。幸有無功之功。子何不問。師",
    "X85n1593_007:0483b21": "曰。無功之功。豈不是那邊人。山曰。大有人笑子恁麼",
    "X85n1593_007:0483b22": "問。師曰。恁麼則迢然去也。山曰。迢然非迢然。非不迢",
    "X85n1593_007:0483b23": "然。師曰。如何是迢然。山曰。喚作那邊人即不得。師曰。",
    "X85n1593_007:0483b24": "如何是非迢然。山曰。無辨處。○山問師。空劫無人家。",
    "X85n1593_007:0483c01": "是甚麼人住處。師曰。不識。山曰。人還有意旨也無。師",
    "X85n1593_007:0483c02": "曰。和尚何不問他。山曰。現問次。師曰。是何意旨山不",
    "X85n1593_007:0483c03": "對。洎洞山順世。弟子禮終乃到潭州大溈。值溈示眾",
    "X85n1593_007:0483c04": "曰。行脚高士。直須向聲色裏睡眠。聲色裏坐臥。始得",
    "X85n1593_007:0483c05": "師出問。如何是不落聲色句。溈豎起拂子。師曰。此是",
    "X85n1593_007:0483c06": "落聲色句。溈放下拂子歸方丈。師不契便辭香嚴。嚴",
    "X85n1593_007:0483c07": "曰。何不且住。師曰。某甲與和尚無緣。嚴曰。有何因緣。",
    "X85n1593_007:0483c08": "試舉看。師遂舉前話。嚴曰。某甲有箇語。師曰。道甚麼。",
    "X85n1593_007:0483c09": "嚴曰。言發非聲。色前不物。師曰。元來此中有人。遂囑",
    "X85n1593_007:0483c10": "香嚴曰。向後有住處。某甲却來相見。乃去。溈問嚴曰。",
    "X85n1593_007:0483c11": "問聲色話底矮闍黎在麼。嚴曰。已去也。溈曰。曾舉向",
    "X85n1593_007:0483c12": "子麼嚴曰。某甲亦曾對他來。溈曰。試舉看。嚴舉前語。",
    "X85n1593_007:0483c13": "溈曰。他道甚麼嚴曰。深肯某甲。溈失笑曰。我將謂這",
    "X85n1593_007:0483c14": "矮子有長處。元來祇在這裏。此子向去。若有箇住處。",
    "X85n1593_007:0483c15": "近山無柴燒。近水無水喫。○師聞福州大溈安和尚",
    "X85n1593_007:0483c16": "示眾曰。有句無句。如藤倚樹。師特入嶺到彼。值溈泥",
    "X85n1593_007:0483c17": "壁。便問承聞和尚道有句無句。如藤倚樹。是否。溈曰",
    "X85n1593_007:0483c18": "是。師曰。忽遇樹倒藤枯句歸何處。溈放下泥槃。呵呵",
    "X85n1593_007:0483c19": "大咲歸方丈。師曰。某甲三千里賣却布單。特為此事。",
    "X85n1593_007:0483c20": "而來。和尚何得相弄。溈喚侍者取二百錢與這上座",
    "X85n1593_007:0483c21": "去。遂囑曰。向後有獨眼龍。為子點破在。溈山次日上",
    "X85n1593_007:0483c22": "堂。師出問。法身之理。理絕玄微。不奪是非之境猶是",
    "X85n1593_007:0483c23": "法身邊事。如何是法身向上事。溈舉起拂子。師曰。此",
    "X85n1593_007:0483c24": "猶是法身邊事。溈曰。如何是法身向上事。師奪拂子",
    "X85n1593_007:0484a01": "摺折。擲向地上。便歸眾溈曰。龍蛇易辨。釋子難瞞。○",
    "X85n1593_007:0484a02": "師後聞。婺州明招謙和尚出世。(謙眇一自)徑往禮拜。招問",
    "X85n1593_007:0484a03": "甚處來。師曰。閩中來招曰。曾到大溈否。師曰。到招曰。",
    "X85n1593_007:0484a04": "有何言句。師舉前話。招曰。溈山可謂頭正尾正。祇是",
    "X85n1593_007:0484a05": "不遇知音。師亦不省。復問忽遇樹倒藤枯。句歸何處。",
    "X85n1593_007:0484a06": "招曰。却使溈山笑轉新。師於言下大悟。乃曰。溈山元",
    "X85n1593_007:0484a07": "來笑裏有刀。遙空禮拜。悔過。【頌】招一日問。虎生七子。",
    "X85n1593_007:0484a08": "那箇無尾巴。師曰。第七箇無尾巴(頌古見明招謙章內)。○師到",
    "X85n1593_007:0484a09": "夾山。山上堂。師問。承師有言。目前無法。意在目前。如",
    "X85n1593_007:0484a10": "何是。非目前法。山曰。夜月流輝。澄潭無影。師作掀禪",
    "X85n1593_007:0484a11": "牀勢。山曰。闍黎作麼生。師曰。目前無法。了不可得。山",
    "X85n1593_007:0484a12": "曰。大眾看取這一員戰將。【頌】師後遷疎山。上堂。病僧",
    "X85n1593_007:0484a13": "咸通年前。會得法身邊事。咸通年後。會得法身向上",
    "X85n1593_007:0484a14": "事。雲門出問。如何是法身邊事。師曰。枯樁。曰如何是",
    "X85n1593_007:0484a15": "法身向上事。師曰。非枯樁。曰還許某甲說道理也無。",
    "X85n1593_007:0484a16": "師曰。許曰枯樁豈不是明法身邊事。師曰是。曰非枯",
    "X85n1593_007:0484a17": "樁豈不是明法身向上事。師曰是。曰祇如法身還該",
    "X85n1593_007:0484a18": "一切也無。師曰。法身周徧。豈得不該。門指淨瓶曰。祇",
    "X85n1593_007:0484a19": "如淨瓶還該法身麼。師曰。闍黎莫向淨缾邊覓。門便",
    "X85n1593_007:0484a20": "禮拜。○師問鏡清。肯諾不得全。子作麼生會。清曰。全",
    "X85n1593_007:0484a21": "歸肯諾。師曰。不得全又作麼生清曰。箇中無肯路師",
    "X85n1593_007:0484a22": "曰。始愜病僧意。【頌】有僧為師造壽塔畢。白師。師曰。將",
    "X85n1593_007:0484a23": "多少錢與匠人。曰一切在和尚。師曰。為將三錢與匠",
    "X85n1593_007:0484a24": "人。為將兩錢與匠人。為將一錢與匠人。若道得。與吾",
    "X85n1593_007:0484b01": "親造塔來。僧無語。後僧舉似大嶺庵閑和尚。(即羅山也)嶺",
    "X85n1593_007:0484b02": "曰。還有人道得麼。僧曰。未有人道得嶺曰。汝歸與疎",
    "X85n1593_007:0484b03": "山道。若將三錢與匠人。和尚此生決定不得塔。若將",
    "X85n1593_007:0484b04": "兩錢與匠人和尚與匠人共出一隻手。若將一錢與",
    "X85n1593_007:0484b05": "匠人。累他匠人眉鬚墮落。僧回。如教而說師具威儀。",
    "X85n1593_007:0484b06": "望大嶺作禮歎曰。將謂無人。大嶺有古佛放光射到",
    "X85n1593_007:0484b07": "此間。雖然如是也是。臘月蓮華。大嶺後聞此語。曰我",
    "X85n1593_007:0484b08": "恁麼道早是龜毛長三尺。【頌】僧問。如何是諸佛師。師",
    "X85n1593_007:0484b09": "曰。何不問疎山老漢僧無對。【頌】師常握木蛇。有僧問",
    "X85n1593_007:0484b10": "手中是甚麼。師提起曰。曹家女。【頌】冬至上堂。僧問如",
    "X85n1593_007:0484b11": "何是冬來意。師曰。京師出大黃。",
    "X85n1593_007:0484b12": "青林師虔禪師上堂。祖師門下。鳥道玄微。功窮皆轉。",
    "X85n1593_007:0484b13": "不究難明。汝等諸人。直須離心意識參。出凡聖路學。",
    "X85n1593_007:0484b14": "方可保任。若不如是。非吾子息。",
    "X85n1593_007:0484b15": "高安白水仁禪師因設先洞山忌齋僧問供養先師",
    "X85n1593_007:0484b16": "先師還來也無。師曰。更下一分供養著。【頌】上堂。老僧",
    "X85n1593_007:0484b17": "尋常不欲向聲前色後。鼓弄人家男女。何故。且聲不",
    "X85n1593_007:0484b18": "是聲。色不是色。僧問。如何是聲不是聲。師曰。喚作色",
    "X85n1593_007:0484b19": "得麼。曰如何是色不是色。師曰。喚作聲得麼。僧作禮。",
    "X85n1593_007:0484b20": "師曰。且道為汝說。答汝話。若向這裏會得。有箇入處。",
    "X85n1593_007:0484b21": "○僧問。如何是不遷義。師曰。落花隨流水。明月上孤",
    "X85n1593_007:0484b22": "峯。",
    "X85n1593_007:0484b23": "白馬儒禪師僧問如何是學人本分事。師曰。昨夜三",
    "X85n1593_007:0484b24": "更月正午。問如何是法身向上事。師曰。井底蝦蟇吞",
    "X85n1593_007:0484c01": "却月。",
    "X85n1593_007:0484c02": "龍牙居遁禪師【評】【頌】師問翠微。如何是祖師意微曰。",
    "X85n1593_007:0484c03": "與我將禪板來。師遂過禪板。微接得便打。師曰。打即",
    "X85n1593_007:0484c04": "任打。要且無祖師意。又問臨濟。如何是祖師意濟曰",
    "X85n1593_007:0484c05": "與我將蒲團來。師乃過蒲團。濟接得便打。師曰。打即",
    "X85n1593_007:0484c06": "任打。要且無祖師意。後有僧問。和尚行脚時。問二尊",
    "X85n1593_007:0484c07": "宿祖師意未審二尊宿明也未。師曰。明即明也。要且",
    "X85n1593_007:0484c08": "無祖師意。【頌】師復舉德山頭落底語。因自省過遂止",
    "X85n1593_007:0484c09": "于洞山隨眾參請。一日問。如何是祖師西來意。山曰。",
    "X85n1593_007:0484c10": "待洞水逆流。即向汝道。師始悟厥旨。○上堂。夫參玄",
    "X85n1593_007:0484c11": "人。須透過祖佛始得。新豐和尚道。祖佛言教。似生冤",
    "X85n1593_007:0484c12": "家。始有參學分。若透不得。即被祖佛謾去。僧問。祖佛",
    "X85n1593_007:0484c13": "還有謾人之心也無。師曰。汝道江湖還有礙人之心",
    "X85n1593_007:0484c14": "也無。乃曰。江湖雖無礙人之心。為時人過不得。江湖",
    "X85n1593_007:0484c15": "成礙人去。不得道江湖不礙人。祖佛雖無謾人之心。",
    "X85n1593_007:0484c16": "為時人透不得。祖佛成謾人去。不得道祖佛不謾人。",
    "X85n1593_007:0484c17": "若透得祖佛過。此人過却祖佛。若也如是。始體得佛",
    "X85n1593_007:0484c18": "祖意方與向上人同。如未透得。但學佛學祖則萬劫",
    "X85n1593_007:0484c19": "無有出期僧曰。如何得不被祖佛謾去。師曰。道者直",
    "X85n1593_007:0484c20": "須自悟去始得。【頌】問十二時中如何著力。師曰。如無",
    "X85n1593_007:0484c21": "手人欲行拳始得。【頌】問如何是祖師西來意師曰。待",
    "X85n1593_007:0484c22": "石烏龜解語即向汝道。曰石烏龜語也。師曰。向汝道",
    "X85n1593_007:0484c23": "甚麼。【頌】問古人得箇甚麼。便休去。師曰。如賊入空室。",
    "X85n1593_007:0484c24": "○問如何是西來意。師曰。此一問最苦(報慈云此一問最好)。",
    "X85n1593_007:0485a01": "華嚴靜禪師在洛浦作維那時。一日白槌普請曰。上",
    "X85n1593_007:0485a02": "間搬柴。下間鋤地。第一座問聖僧作甚麼師曰。當堂",
    "X85n1593_007:0485a03": "不正坐。不赴兩頭機。○師問洞山。學人無箇理路。未",
    "X85n1593_007:0485a04": "免情識運為。山曰汝還見有理路也無。師曰。見無理",
    "X85n1593_007:0485a05": "路。山曰。甚處得情識來。師曰。學人實問。山曰。恁麼則",
    "X85n1593_007:0485a06": "直須向萬里無寸草處去。師曰。萬里無寸草處還許",
    "X85n1593_007:0485a07": "某甲去也無。山曰直須恁麼去。○後唐莊宗問。祖意",
    "X85n1593_007:0485a08": "教意是同是別師曰。探盡龍宮藏。眾義不能詮。",
    "X85n1593_007:0485a09": "九峯滿禪師僧問。人人盡道請益。未審師還拯濟也",
    "X85n1593_007:0485a10": "無師曰。汝道巨嶽還乏寸土麼。曰四海參尋當為何",
    "X85n1593_007:0485a11": "事。師曰。演若迷頭心自狂。曰還有不狂者也無。師曰。",
    "X85n1593_007:0485a12": "有。曰如何是不狂者。師曰。突曉途中眼不開。【頌】問僧",
    "X85n1593_007:0485a13": "近離甚處。曰閩中。師曰。遠涉不易。曰不難。動步便到。",
    "X85n1593_007:0485a14": "師曰。有不動步者麼曰有。師曰。爭得到此間。僧無對。",
    "X85n1593_007:0485a15": "師以拄杖趂出。○僧問古人道。真因妄立從妄顯真",
    "X85n1593_007:0485a16": "是否。師曰是。曰如何是真。師曰。不雜食。曰如何是妄。",
    "X85n1593_007:0485a17": "師曰。起倒攀緣。曰去此二途。如何合得圓常。師曰。不",
    "X85n1593_007:0485a18": "敬功德天。誰嫌黑暗女。",
    "X85n1593_007:0485a19": "北院通禪師上堂。諸上座。有甚麼事。出來論量取。若",
    "X85n1593_007:0485a20": "上上根機不假如斯。若是中下之流。直須剗削門頭",
    "X85n1593_007:0485a21": "戶底。教索索地莫教入泥水。第一速須省事。直須無",
    "X85n1593_007:0485a22": "心去。學得千般萬般祇成知解。與衲僧門下。有甚麼",
    "X85n1593_007:0485a23": "交涉。",
    "X85n1593_007:0485a24": "洞山全禪師問先洞山。如何是出離之要。山曰。闍黎",
    "X85n1593_007:0485b01": "足下煙生。師當下契悟。更不他遊雲居進語曰。終不",
    "X85n1593_007:0485b02": "敢孤負和尚足下煙生。山曰。步步玄者。即是功到。【頌】",
    "X85n1593_007:0485b03": "僧問清淨行者。不入涅槃。破戒比丘。不入地獄時如",
    "X85n1593_007:0485b04": "何。師曰。度盡無遺影。還他越涅槃(頌見聯珠集第一卷)。",
    "X85n1593_007:0485b05": "京兆蜆子和尚【頌】混俗閩川。不畜道具。不循律儀。冬",
    "X85n1593_007:0485b06": "夏唯披一衲。逐日沿江岸採掇蝦蜆。以充其腹。暮即",
    "X85n1593_007:0485b07": "宿東山白馬廟紙錢中。居民目為蜆子和尚。華嚴靜",
    "X85n1593_007:0485b08": "禪師聞之。欲決真假。先潛入紙錢中。深夜師歸。嚴把",
    "X85n1593_007:0485b09": "住曰。如何是祖師西來意師遽答曰。神前酒臺盤。嚴",
    "X85n1593_007:0485b10": "放手曰。不虗與我同根生。",
    "X85n1593_007:0485b11": "幽棲道幽禪師鏡清問。如何是少父。師曰。無標的。曰",
    "X85n1593_007:0485b12": "無標的。以為少父邪。師曰。有甚麼過。曰祇如少父作",
    "X85n1593_007:0485b13": "麼生。師曰。道者是甚麼心行。【頌】一日歛鐘上堂。大眾",
    "X85n1593_007:0485b14": "纔集師乃問。甚麼人打鐘。僧曰。維那。師曰。近前來。僧",
    "X85n1593_007:0485b15": "近前。師遂打一掌。却歸方丈臥【增收】。",
    "X85n1593_007:0485b16": "越州乾峯和尚【頌】上堂。法身有三種病。二種光。須是",
    "X85n1593_007:0485b17": "一一透得。始解歸家穩坐。須知更有向上一竅在。雲",
    "X85n1593_007:0485b18": "門出問。庵內人為甚麼不知庵外事。師呵呵大咲。門",
    "X85n1593_007:0485b19": "曰。猶是學人疑處。師曰。子是甚麼心行。門曰。也要和",
    "X85n1593_007:0485b20": "尚相委。師曰。直須與麼。始解穩坐。門應諾諾。【頌】上堂。",
    "X85n1593_007:0485b21": "舉一不得舉二。放過一著。落在第二。雲門出眾曰。昨",
    "X85n1593_007:0485b22": "日有人從天台來却往徑山去。師曰。典座來日不得",
    "X85n1593_007:0485b23": "普請。便下座。【頌】僧問。十方薄伽梵。一路涅槃門。未審",
    "X85n1593_007:0485b24": "路頭。在甚麼處。師以拄杖畫云。在這裏(僧後請益雲門。門拈起扇",
    "X85n1593_007:0485c01": "子云扇子[跳兆+孛]跳上三十三天。築帶帝釋鼻孔。東海鯉魚打一棒。雨似傾盆。會麼)。",
    "X85n1593_007:0485c02": "吉州禾山和尚僧問。學人欲伸一問。師還答否。師曰。",
    "X85n1593_007:0485c03": "禾山答汝了也。",
    "X85n1593_007:0485c04": "天童啟禪師【頌】簡大德問。學人卓卓上來。請師的的。",
    "X85n1593_007:0485c05": "師曰。我這裏一屙便了。有甚麼卓卓的的。曰和尚恁",
    "X85n1593_007:0485c06": "麼答話更買草鞋行脚好。師曰。近前來。簡近前。師曰。",
    "X85n1593_007:0485c07": "祇如老僧恁麼答過在甚麼處簡無對。師便打。",
    "X85n1593_007:0485c08": "欽山文邃禪師【頌】師與巖頭雪峯同到德山。一日問",
    "X85n1593_007:0485c09": "德山曰。天皇也恁麼道。龍潭也恁麼道。未審和尚作",
    "X85n1593_007:0485c10": "麼生道山曰。汝試舉天皇龍潭道底看師擬進語。山",
    "X85n1593_007:0485c11": "便打。師被打。歸延壽堂曰。是則是。打我太煞。巖頭曰。",
    "X85n1593_007:0485c12": "汝恁麼道。他後不得道見德山來(法眼別云是則是。錯打我)。○師",
    "X85n1593_007:0485c13": "與巖頭雪峯坐次。洞山行茶來。師乃開眼。洞曰。甚麼",
    "X85n1593_007:0485c14": "處去來。曰入定來洞曰。定本無門。從何而入。○師與",
    "X85n1593_007:0485c15": "巖頭雪峯過江西。到一茶店喫茶次。師曰。不會轉身",
    "X85n1593_007:0485c16": "通氣者。不得茶喫。頭曰。若恁麼。我定不得茶喫峯曰。",
    "X85n1593_007:0485c17": "某甲亦然。師曰。這兩箇老漢。話頭也不識頭曰。甚處",
    "X85n1593_007:0485c18": "去也。師曰。布袋裏老鴉。雖活如死。頭退後曰。看看。師",
    "X85n1593_007:0485c19": "曰。奯公且置存公作麼生。峯以手畫一圓相。師曰。不",
    "X85n1593_007:0485c20": "得不問。頭呵呵曰太遠生。師曰。有口不得茶喫者多。",
    "X85n1593_007:0485c21": "【評】【頌】巨良禪客參。禮拜了。便問。一鏃破三關時如何。",
    "X85n1593_007:0485c22": "師曰。放出關中主看。良曰。恁麼則知過必改。師曰。更",
    "X85n1593_007:0485c23": "待何時。良曰。好隻箭。放不著所在。便出去。師曰。且來",
    "X85n1593_007:0485c24": "闍黎。良回首。師下禪牀擒住曰。一鏃破三關即且置。",
    "X85n1593_007:0486a01": "試為欽山發箭看良擬議。師打七棒曰。且聽箇亂統",
    "X85n1593_007:0486a02": "漢。疑三十年。有僧舉似同安察。安曰。良公雖解發箭。",
    "X85n1593_007:0486a03": "要且未中的。僧便問。未審如何得中的去安曰關中",
    "X85n1593_007:0486a04": "主是甚麼人。僧回舉似師。師曰。良公若解恁麼。也免",
    "X85n1593_007:0486a05": "得欽山口。然雖如此同安不是好心。亦須看始得。",
    "X85n1593_007:0486a06": "洞山延禪師因曹山垂語云。有一人向萬丈崖頭。騰",
    "X85n1593_007:0486a07": "身直下。此是甚麼人。眾無對。師出曰不存。山曰。不存",
    "X85n1593_007:0486a08": "箇甚麼。師曰。始得撲不碎。山深肯之。",
    "X85n1593_007:0486a09": "金峯從志禪師【頌】拈起枕子示僧曰。一切人喚作枕",
    "X85n1593_007:0486a10": "子。金峯道不是。僧曰。未審和尚喚作甚麼。師拈起枕",
    "X85n1593_007:0486a11": "子。僧曰。恁麼則依而行之。師曰。你喚作甚麼。僧曰。枕",
    "X85n1593_007:0486a12": "子。師曰。落在金峯窠裏。【頌】僧問。是身無知。如土木石。",
    "X85n1593_007:0486a13": "此意如何。師下禪牀扭僧耳朵。僧負痛作聲。師曰。今",
    "X85n1593_007:0486a14": "日始捉著箇無知漢。僧作禮出去。師召闍黎。僧回首。",
    "X85n1593_007:0486a15": "師曰。若到堂中不可舉著。曰何故。師曰。大有人笑金",
    "X85n1593_007:0486a16": "峯老婆心。○上堂。老僧二十年前有老婆心。二十年",
    "X85n1593_007:0486a17": "後無老婆心。僧問。如何是二十年前有老婆心。師曰。",
    "X85n1593_007:0486a18": "問凡答凡。問聖答聖。曰如何是二十年後無老婆心。",
    "X85n1593_007:0486a19": "師曰。問凡不答凡。問聖不答聖。【頌】僧問。四海晏清時",
    "X85n1593_007:0486a20": "如何。師曰。猶是階下漢。",
    "X85n1593_007:0486a21": "鹿門真禪師上堂。一片凝然光燦爛擬意追尋卒難",
    "X85n1593_007:0486a22": "見。瞥然撞著豁人情。大事分明總成辦。實快活。無繫",
    "X85n1593_007:0486a23": "絆。萬兩黃金終不換。任他千聖出頭來。總是向渠影",
    "X85n1593_007:0486a24": "中現。",
    "X85n1593_007:0486b01": "曹山霞禪師【頌】僧問。佛未出世時如何。師曰。曹山不",
    "X85n1593_007:0486b02": "如。曰出世後如何。師曰。不如曹山。【頌】僧侍立。師曰。道",
    "X85n1593_007:0486b03": "者可煞熱曰是。師曰。祇如熱向甚處回避。曰向鑊湯",
    "X85n1593_007:0486b04": "鑪炭裏回避。師曰。祇如鑊湯鑪炭又作麼生回避。曰",
    "X85n1593_007:0486b05": "眾苦不能到。",
    "X85n1593_007:0486b06": "曹山(亦名荷玉)光慧禪師【頌】僧問。如何是西來的的意。師",
    "X85n1593_007:0486b07": "曰。不禮拜。更待何時。○上堂。舉拄杖曰。從上皆留此",
    "X85n1593_007:0486b08": "一路。方便接人。有僧出曰。和尚又是從頭起也。師曰。",
    "X85n1593_007:0486b09": "謝相委悉。",
    "X85n1593_007:0486b10": "曹山智炬禪師初問先曹山曰。古人提起那邊人學",
    "X85n1593_007:0486b11": "人如何體悉。山曰。退步就己。萬不失一。師於言下頓",
    "X85n1593_007:0486b12": "忘玄解。乃辭去。徧參。至三祖。因看經次。僧問禪僧心",
    "X85n1593_007:0486b13": "不挂元字脚。何得多學。師曰。文字性異。法法體空。迷",
    "X85n1593_007:0486b14": "則句句瘡疣悟則文文般若。苟無取捨何害圓伊。",
    "X85n1593_007:0486b15": "育王通禪師【頌】僧問。如何是和尚家風。師曰。渾身不",
    "X85n1593_007:0486b16": "直五文錢。曰太貧寒生。師曰。古代如是。曰如何施設。",
    "X85n1593_007:0486b17": "師曰。隨家豐儉。",
    "X85n1593_007:0486b18": "鳳棲同安丕禪師【頌】僧問。如何是和尚家風。師曰。金",
    "X85n1593_007:0486b19": "雞抱子歸霄漢。玉兔懷胎入翠微。曰忽遇客來。將何",
    "X85n1593_007:0486b20": "祗待。師曰。金果朝來猿摘去。玉花晚後鳳銜歸。○問",
    "X85n1593_007:0486b21": "路逢達道人。不將語默對。未審將甚麼對。師曰。要踢",
    "X85n1593_007:0486b22": "要拳。○問纔有言詮盡落今時。不落言詮。請師直說。",
    "X85n1593_007:0486b23": "師曰。木人解語非干舌。石女拋梭豈亂絲。【頌】問依經",
    "X85n1593_007:0486b24": "解義。三世佛冤。離經一字。即同魔說此理如何。師曰。",
    "X85n1593_007:0486c01": "孤峯迥秀。不挂煙蘿。片月行空。白雲自在。○新到參。",
    "X85n1593_007:0486c02": "師問甚處來。曰湖南。師曰。還知同安這裏。風雲體道。",
    "X85n1593_007:0486c03": "花檻璇璣麼。曰知。師曰。非公境界。僧便喝。師曰。短販",
    "X85n1593_007:0486c04": "樵人徒誇書劒。僧擬進語。師曰。劒甲未施賊身已露。",
    "X85n1593_007:0486c05": "歸宗懷惲禪師【頌】僧問。截水停輪時如何師曰。磨不",
    "X85n1593_007:0486c06": "轉。曰如何是磨不轉。師曰。不停輪。",
    "X85n1593_007:0486c07": "嵆山章禪師在投子作柴頭。投子同喫茶次。謂師曰。",
    "X85n1593_007:0486c08": "森羅萬象。總在裏許。師潑却茶曰。森羅萬象在甚麼",
    "X85n1593_007:0486c09": "處。子曰可惜一椀茶。",
    "X85n1593_007:0486c10": "雲居懷嶽禪師僧問。如何是大圓鏡。師曰。不鑒照。曰",
    "X85n1593_007:0486c11": "忽遇四方八面來時作麼生。師曰。胡來胡現。漢來漢",
    "X85n1593_007:0486c12": "現。曰大好不鑒照師便打。",
    "X85n1593_007:0486c13": "杭州佛日本空禪師【頌】參夾山。山一日普請。維那令",
    "X85n1593_007:0486c14": "師送茶。師曰。某甲為佛法來。不為送茶來。那曰。奉和",
    "X85n1593_007:0486c15": "尚處分。師曰。和尚尊命即得乃將茶去作務處。搖茶",
    "X85n1593_007:0486c16": "甌作聲。山回顧。師曰。釅茶三五盞意在钁頭邊。山曰",
    "X85n1593_007:0486c17": "缾有傾茶勢。籃中幾箇甌。師曰。缾有傾茶勢。籃中無",
    "X85n1593_007:0486c18": "一甌。便行茶。時眾皆舉目。師曰。大眾鶴望請師一言。",
    "X85n1593_007:0486c19": "山曰路逢死蛇莫打殺。無底籃子盛將歸。師曰。手執",
    "X85n1593_007:0486c20": "夜明符。幾個知天曉。山曰。大眾有人也。歸去來。歸去",
    "X85n1593_007:0486c21": "來。遂住普請眾皆仰歎。",
    "X85n1593_007:0486c22": "永光真禪師上堂。言鋒若差。鄉關萬里。直須懸崖撒",
    "X85n1593_007:0486c23": "手。自肯承當。絕後再蘇欺君不得。非常之旨。人焉廋",
    "X85n1593_007:0486c24": "哉。",
    "X85n1593_007:0487a01": "朱谿謙禪師【頌】韶國師到參次。聞犬咬靈鼠聲國師",
    "X85n1593_007:0487a02": "便問是甚麼聲。師曰。犬齩靈鼠聲。國師曰。既是靈鼠",
    "X85n1593_007:0487a03": "為甚麼却被犬咬。師曰。咬殺也國師曰好箇犬。師便",
    "X85n1593_007:0487a04": "打國師曰。莫打某甲。話在。師休去。",
    "X85n1593_007:0487a05": "雲居簡禪師僧問。維摩豈不是金粟如來。師曰是。曰",
    "X85n1593_007:0487a06": "為甚麼却在釋迦。會下聽法。師曰。他不擔人我。【頌】問",
    "X85n1593_007:0487a07": "路逢猛虎時如何。師曰。千人萬人不逢。為甚麼闍黎",
    "X85n1593_007:0487a08": "偏逢。【頌】問孤峯獨宿時如何。師曰。閑却七間僧堂不",
    "X85n1593_007:0487a09": "宿阿誰教汝孤峯獨宿。",
    "X85n1593_007:0487a10": "新羅雲住和尚【頌】僧問。如何是諸佛師。師曰。文殊聳",
    "X85n1593_007:0487a11": "耳【增收】。",
    "X85n1593_007:0487a12": "護國守澄淨果禪師上堂。諸方老宿盡在曲彔木牀",
    "X85n1593_007:0487a13": "上為人。及有問著祖師西來意。未曾有一人當頭道",
    "X85n1593_007:0487a14": "著。時有僧問請和尚當頭道。師曰。河北驢鳴。河南犬",
    "X85n1593_007:0487a15": "吠。【頌】問鶴立枯松時如何。師曰。地下底一場懡[怡台+羅]。問",
    "X85n1593_007:0487a16": "會昌沙汰時。護法善神向甚麼處去。師曰。三門前兩",
    "X85n1593_007:0487a17": "箇一場懡[怡台+羅]問滴水滴凍時如何。師曰。日出後一場",
    "X85n1593_007:0487a18": "懡[怡台+羅]。",
    "X85n1593_007:0487a19": "靈泉歸仁禪師初問疎山。枯木生花。始與他合。是這",
    "X85n1593_007:0487a20": "邊句。是那邊句。山曰。亦是這邊句。師曰。如何是那邊",
    "X85n1593_007:0487a21": "句。山曰。石牛吐出三春霧靈雀不棲無影林。○僧問。",
    "X85n1593_007:0487a22": "如何是沙門行。師曰。恰似箇屠兒。曰如何行履。師曰。",
    "X85n1593_007:0487a23": "破齋犯戒。曰究竟作麼生。師曰。因不收。果不入。○俗",
    "X85n1593_007:0487a24": "士問俗人還許會佛法否。師曰。那箇臺無月。誰家樹",
    "X85n1593_007:0487b01": "不春。",
    "X85n1593_007:0487b02": "疎山證禪師謁投子子問近離甚處。曰延平。子曰。還",
    "X85n1593_007:0487b03": "將得劒來麼曰。將得來。子曰呈似老僧看。師乃指面",
    "X85n1593_007:0487b04": "前地。子便休至晚問侍者新到在麼。者曰。當時去也",
    "X85n1593_007:0487b05": "子曰。三十年弄馬騎。今日被驢撲。○僧問。親切處。乞",
    "X85n1593_007:0487b06": "一言。師以拄杖敲之僧曰。為甚麼不道。師曰。得恁麼",
    "X85n1593_007:0487b07": "不識好惡。",
    "X85n1593_007:0487b08": "百丈安禪師僧問。如何是極則處。師曰。空王殿裏登",
    "X85n1593_007:0487b09": "九五。野老門前不立人。",
    "X85n1593_007:0487b10": "黃檗慧禪師少出家業經論。因增受菩薩戒而歎曰。",
    "X85n1593_007:0487b11": "大士攝律儀與吾。本受聲聞戒。俱止持作犯也。然於",
    "X85n1593_007:0487b12": "篇聚增減支本通別。制意且殊。既微細難防。復於攝",
    "X85n1593_007:0487b13": "善中。未甞行於少分。況饒益有情乎。且世間泡幻身",
    "X85n1593_007:0487b14": "命。何可留戀哉。由是置講課。欲以身捐於水中。飼鱗",
    "X85n1593_007:0487b15": "甲之類。念已將行。偶二禪者接之款話。說南方頗多",
    "X85n1593_007:0487b16": "知識。何滯於一隅。師從此回志直造疎山。【頌】時仁和",
    "X85n1593_007:0487b17": "尚坐法堂受參。師先顧視大眾然後致問曰。剎那便",
    "X85n1593_007:0487b18": "去時如何。山曰。逼塞虗空。汝作麼生去。師曰。逼塞虗",
    "X85n1593_007:0487b19": "空不如不去。山便休師下堂參第一座。座曰。適來祇",
    "X85n1593_007:0487b20": "對甚奇特。師曰。此乃率爾。敢望慈悲。開示愚昧。座曰。",
    "X85n1593_007:0487b21": "一剎那間還有擬議否。師於言下頓悟。",
    "X85n1593_007:0487b22": "伏龍璘禪師僧問。和尚還愛財色也無。師曰。愛曰既",
    "X85n1593_007:0487b23": "是善知識為甚麼却愛財色。師曰。知恩者少。○問如",
    "X85n1593_007:0487b24": "何是和尚家風。師曰。長齏冷飯。曰太寂寞生。師曰。僧",
    "X85n1593_007:0487c01": "家合如是。",
    "X85n1593_007:0487c02": "京兆三相和尚僧問。如何是無縫塔。師曰。覓縫不得。",
    "X85n1593_007:0487c03": "曰如何是塔中人。師曰。對面不相見。",
    "X85n1593_007:0487c04": "廣德延禪師【頌】僧問。如何是透法身句。師曰。無力登",
    "X85n1593_007:0487c05": "山水。茅戶絕知音。",
    "X85n1593_007:0487c06": "石門蘊禪師初問青林如何用心。得齊於諸聖林仰",
    "X85n1593_007:0487c07": "面良久曰。會麼。師曰不會。林曰。去無子用心處。師禮",
    "X85n1593_007:0487c08": "拜。乃契悟。更不他遊。遂作園頭。一日歸侍立次。林曰。",
    "X85n1593_007:0487c09": "子今日作甚麼來。師曰。種菜來。林曰。徧界是佛身。子",
    "X85n1593_007:0487c10": "向甚處種。師曰。金鉏不動土。靈苗在處生。林欣然。來",
    "X85n1593_007:0487c11": "日入園。喚蘊闍黎。師應諾。林曰。剩栽無影樹。留與後",
    "X85n1593_007:0487c12": "人看。師曰。若是無影樹。豈受栽耶。林曰。不受栽且止。",
    "X85n1593_007:0487c13": "你曾見他枝葉麼。師曰。不曾見。林曰。既不曾見爭知",
    "X85n1593_007:0487c14": "不受栽。師曰。祇為不曾見。所以不受栽。林曰。如是如",
    "X85n1593_007:0487c15": "是。○僧問。如如不動時如何。師曰。有甚麼了日。曰如",
    "X85n1593_007:0487c16": "何即是。師曰。石戶非關鎻。【頌】問如何是和尚家風。師",
    "X85n1593_007:0487c17": "曰。物外獨騎千里象。萬年松下擊金鐘【增收】(師應機多云。好",
    "X85n1593_007:0487c18": "大哥。時稱大哥和尚)。",
    "X85n1593_007:0488a01": "龍光諲禪師僧問。賓頭盧一身。為甚麼赴四天下供",
    "X85n1593_007:0488a02": "師曰。千江同一月。萬里盡逢春。遂有偈曰。龍光山頂",
    "X85n1593_007:0488a03": "寶月輪。照耀乾坤爍暗雲。尊者不移元一質。千家影",
    "X85n1593_007:0488a04": "現萬家春。",
    "X85n1593_007:0488a05": "石藏炬禪師僧問。如何是西來意。師曰。樹帶滄浪色。",
    "X85n1593_007:0488a06": "山橫一抹青。",
    "X85n1593_007:0488a07": "重雲暉禪師創溫室院。常施水給藥為事。○僧問。要",
    "X85n1593_007:0488a08": "路坦然。如何踐履。師曰。我若指汝。則東西南北去也。",
    "X85n1593_007:0488a09": "瑞龍璋禪師上堂。老僧頃年。遊歷江外。嶺南荊湖。但",
    "X85n1593_007:0488a10": "有知識叢林。無不參問來。蓋為今日與諸人聚會各",
    "X85n1593_007:0488a11": "要知箇去處。然諸方。終無異說。祇教當人歇却狂心。",
    "X85n1593_007:0488a12": "休從他覓但隨方任真。亦無真可任。隨時受用。亦無",
    "X85n1593_007:0488a13": "時可用。設垂慈苦口。且不可呼晝作夜。更饒善巧。終",
    "X85n1593_007:0488a14": "不能指東為西脫或能爾自是神通作怪。非干我事。",
    "X85n1593_007:0488a15": "若是學語之流。不自省己知非。直欲向空裏採花。波",
    "X85n1593_007:0488a16": "中取月。還著得心力麼。汝今各且退思。忽然肯去。始",
    "X85n1593_007:0488a17": "知瑞龍老漢事不獲已。迃回太甚。還肯麼時有僧問。",
    "X85n1593_007:0488a18": "如何是瑞龍境。師曰。道汝不見得麼。曰如何是境中",
    "X85n1593_007:0488a19": "人。師曰。後生可畏。",
    "X85n1593_007:0488a20": "報慈嶼禪師問僧甚處來。曰臥龍來。師曰。在彼多少",
    "X85n1593_007:0488a21": "時。曰經冬過夏。師曰。龍門無宿客。為甚麼在彼許多",
    "X85n1593_007:0488a22": "時。曰師子窟中無異獸。師曰。汝試作師子吼看。曰某",
    "X85n1593_007:0488a23": "甲若作師子吼。即無和尚。師曰。念汝新到。放汝三十",
    "X85n1593_007:0488a24": "棒。【頌】僧問。情生智隔。想變體殊。祇如情未生時如何。",
    "X85n1593_007:0488b01": "師曰。隔。曰情未生時。隔箇甚麼。師曰。這箇梢郎子。未",
    "X85n1593_007:0488b02": "遇人在。",
    "X85n1593_007:0488b03": "含珠哲禪師僧問。如何是正法眼。師曰。門前神樹子。",
    "X85n1593_007:0488b04": "○問如何是佛法大意。師曰。貧兒抱子渡。恩愛競隨",
    "X85n1593_007:0488b05": "流。○問僧。有亦不是。無亦不是。不有不無亦不是。汝",
    "X85n1593_007:0488b06": "本來名箇甚麼。曰學人已具名了師曰。具名即不無。",
    "X85n1593_007:0488b07": "畢竟名箇甚麼。曰祇這莫便是否。師曰且喜沒交涉。",
    "X85n1593_007:0488b08": "曰如何即是。師曰。親切處。更請一問曰。學人道不得。",
    "X85n1593_007:0488b09": "請和尚道。師曰。別日來與汝道。曰即今為甚麼不道。",
    "X85n1593_007:0488b10": "師曰。覓箇領話人不可得。又問僧張王李趙。不是汝",
    "X85n1593_007:0488b11": "本來姓。汝本來姓箇甚麼曰。與和尚同姓。師曰。同姓",
    "X85n1593_007:0488b12": "即且從。汝本來姓箇甚麼。曰待漢水逆流。却向和尚",
    "X85n1593_007:0488b13": "道師曰。即今為甚麼不道。曰漢水逆流也未。師休去。",
    "X85n1593_007:0488b14": "紫陵匡一禪師初到蟠龍。見僧問碧潭清似鏡。蟠龍",
    "X85n1593_007:0488b15": "何處安。龍曰。沉沙不見底。浮浪足巑岏。師不肯。龍請",
    "X85n1593_007:0488b16": "師道。師曰。金龍迥透青霄外潭中豈滯玉輪機龍肯",
    "X85n1593_007:0488b17": "之。住後僧問未作人身已前。作甚麼來。師曰。石牛步",
    "X85n1593_007:0488b18": "步火中行。返顧休銜日中草。",
    "X85n1593_007:0488b19": "同安威禪師僧問牛頭未見四祖時如何。師曰。路逢",
    "X85n1593_007:0488b20": "神樹子。見者盡擎拳。曰見後如何。師曰。室內無靈牀",
    "X85n1593_007:0488b21": "渾家不著孝。○師一日遊山。大眾隨後。師曰。堦前翠",
    "X85n1593_007:0488b22": "竹。砌下黃花。古人道真如般若。同安即不然。有僧曰。",
    "X85n1593_007:0488b23": "古人也好和尚。師曰。不貪香餌味。可謂碧潭龍。曰諸",
    "X85n1593_007:0488b24": "方眼目。不怪淵明。師曰闍黎。閉目中秋坐。却笑月無",
    "X85n1593_007:0488c01": "光曰堦前翠竹。砌下黃花。又作麼生。師曰。安南未伏。",
    "X85n1593_007:0488c02": "塞北那降。僧禮拜。師曰。名稱普聞。○問僧。寅晡飲啄。",
    "X85n1593_007:0488c03": "無處藏身。你道有此道理麼。曰和尚作麼生師打一",
    "X85n1593_007:0488c04": "拂子僧曰。僕手征人徒誇好手。師曰。握鞭側帽。豈是",
    "X85n1593_007:0488c05": "闍黎。曰今古之道。何處藏身。師曰。闍黎作麼生。僧珍",
    "X85n1593_007:0488c06": "重便出。師曰。未在。(會元十三卷終)",
    "X85n1593_007:0488c07": "上藍慶禪師初遊方。問雪峯如何是雪峰的的意峰",
    "X85n1593_007:0488c08": "以杖子敲師頭。師應諾。峰大笑。師後承嗣洞山印解。",
    "X85n1593_007:0488c09": "天池隆禪師在金峰普請搬柴次。峰問搬柴人過水",
    "X85n1593_007:0488c10": "否。師曰。有一人不過水曰。不過水還搬柴否。師曰。雖",
    "X85n1593_007:0488c11": "不搬柴。也不得動著他。",
    "X85n1593_007:0488c12": "益州真禪師僧問。如何是禪。師曰。澄潭釣玉兔。曰如",
    "X85n1593_007:0488c13": "何是道。師曰。拍手笑春風。",
    "X85n1593_007:0488c14": "佛手巖行因禪師僧問。如何是對現色身。師豎一指",
    "X85n1593_007:0488c15": "(法眼別云。還有也未)。",
    "X85n1593_007:0488c16": "龜洋慧忠禪師謁草庵。庵問何方來。師曰。六眸峰。庵",
    "X85n1593_007:0488c17": "曰。還見六眸否。師曰。患非重瞳。庵然之。師尋回故山。",
    "X85n1593_007:0488c18": "屬唐武宗廢教。例民其衣暨宣宗中興。師曰。古人有",
    "X85n1593_007:0489a01": "言。上昇道士不受籙成佛沙彌不具戒。祇為白衣。過",
    "X85n1593_007:0489a02": "中不食。不宇而禪。迹不出山者三十年。甞謂門弟子",
    "X85n1593_007:0489a03": "曰。眾生不能解脫者。情累爾。悟道易。明道難。僧問。如",
    "X85n1593_007:0489a04": "何得明道去。師曰。但脫情見。其道自明矣夫明之為",
    "X85n1593_007:0489a05": "言信也。如禁蛇人。信其呪力藥力以蛇綰弄揣懷袖",
    "X85n1593_007:0489a06": "中。無難。未知呪藥等力者。怖駭棄去。但諦見自心情",
    "X85n1593_007:0489a07": "見便破。今千疑萬慮不得用者。未見自心者也。",
    "X85n1593_007:0489a08": "同安志禪師先同安將示寂。上堂曰。多子塔前宗子",
    "X85n1593_007:0489a09": "秀。五老峰前事若何。如是三舉。未有對者。末後師出",
    "X85n1593_007:0489a10": "曰。夜明簾外排班立。萬里歌謠道太平。安曰須是這",
    "X85n1593_007:0489a11": "驢漢始得。【頌】僧問。二機不到處。如何舉唱。師曰。遍處",
    "X85n1593_007:0489a12": "不逢玄中不失。【頌】問凡有言句。盡落今時學人上來。",
    "X85n1593_007:0489a13": "請師直指。師曰。目前不現。句後不迷。曰向上事如何",
    "X85n1593_007:0489a14": "師曰。迥然不換標的即乖。",
    "X85n1593_007:0489a15": "智門欽禪師僧問。兩鏡相照。為甚麼中間無像師曰。",
    "X85n1593_007:0489a16": "自己亦須隱。曰鏡破臺亡時如何。師豎起拳。",
    "X85n1593_007:0489a17": "薦福思禪師【頌】僧問。古殿無佛時如何。師曰。梵音何",
    "X85n1593_007:0489a18": "來。曰不假修證如何得成。師曰。修證即不成。",
    "X85n1593_007:0489a19": "大陽堅禪師初在靈泉入室次。泉問甚麼處來。師曰。",
    "X85n1593_007:0489a20": "僧堂裏來。泉曰。為甚麼不築著露柱。師於言下有省。",
    "X85n1593_007:0489a21": "【頌】僧問。如何是玄旨。師曰。壁上挂錢財。○問如何是",
    "X85n1593_007:0489a22": "法王劒。師曰。腦後看。",
    "X85n1593_007:0489a23": "五峰紹禪師僧問。如何是第一義。師拍禪牀云若不",
    "X85n1593_007:0489a24": "是僊陀。千里萬里。",
    "X85n1593_007:0489b01": "廣德義禪師謁先廣德。作禮問曰。如何是和尚密密",
    "X85n1593_007:0489b02": "處。德曰。隱身不必須巖谷。闤闠堆堆覩者稀。師曰。恁",
    "X85n1593_007:0489b03": "麼則酌水獻花去也。德曰。忽然雲霧靄。闍黎作麼生",
    "X85n1593_007:0489b04": "師曰。採汲不虗施。廣德忻然曰。大眾看取第二代廣",
    "X85n1593_007:0489b05": "德。師次踵住持。聚徒開法。僧問如何是佛。師曰。披蓑",
    "X85n1593_007:0489b06": "倒騎牛。草深不露角。○問如何是祖師西來意師曰。",
    "X85n1593_007:0489b07": "魚躍無源水。鸎啼枯木花。○問如何是佛法大意。師",
    "X85n1593_007:0489b08": "曰。雪寒向火。日暖隈陽。○問如何是賓中賓。師曰。蕩",
    "X85n1593_007:0489b09": "子無家計。飄蓬不自知。曰如何是賓中主。師曰。茅戶",
    "X85n1593_007:0489b10": "挂珠簾。曰如何是主中賓師曰。龍樓鋪草坐曰。如何",
    "X85n1593_007:0489b11": "是主中主。師曰。東宮雖至嫡。不面聖堯顏。○問牛頭",
    "X85n1593_007:0489b12": "未見四祖時如何。師曰。鮓甕乍開蠅咂咂。曰見後如",
    "X85n1593_007:0489b13": "何。師曰。底穿蕩盡冷湫湫。【頌】問古人云。言語道斷。非",
    "X85n1593_007:0489b14": "去來今。此理如何。師曰。彌勒涅槃知幾劫護明猶未",
    "X85n1593_007:0489b15": "降迦維【增收】。",
    "X85n1593_007:0489b16": "廣德周禪師僧問。貧子歸家時如何。師曰。入門不見",
    "X85n1593_007:0489b17": "面處處故園春。【頌】問教中道。阿逸多不斷煩惱不修",
    "X85n1593_007:0489b18": "禪定。佛說此人。成佛無疑。此理如何。師曰。鹽又盡炭",
    "X85n1593_007:0489b19": "又無。曰鹽炭無時如何。師曰。愁人莫向愁人說。說向",
    "X85n1593_007:0489b20": "愁人愁殺人。",
    "X85n1593_007:0489b21": "石門徹禪師【頌】僧問。雲光作牛意旨如何。師曰。陋巷",
    "X85n1593_007:0489b22": "不騎金色馬。回途却著破襴衫。【頌】問年窮歲盡時如",
    "X85n1593_007:0489b23": "何。師曰。東村王老夜燒錢。○上堂。一切眾生。本源佛",
    "X85n1593_007:0489b24": "性。譬如朗月當空。祇為浮雲翳障。不得顯現為明為",
    "X85n1593_007:0489c01": "照為道為路為舟為楫。為依為止。一切眾生。本源佛",
    "X85n1593_007:0489c02": "性亦復如是時汾陽昭和尚在眾。出問。朗月海雲遮",
    "X85n1593_007:0489c03": "不得。舒光直透水晶宮時如何。師曰。石壁山河非障",
    "X85n1593_007:0489c04": "礙。閻浮界外任昇騰。陽曰。恁麼則千里共傳無底鉢",
    "X85n1593_007:0489c05": "時人皆唱太平歌。師曰。太平曲子如何唱。陽曰。不墮",
    "X85n1593_007:0489c06": "五音。非關六律。師曰。還有人和得麼。陽曰。請和尚不",
    "X85n1593_007:0489c07": "恡慈悲師曰。仁者善自保任。",
    "X85n1593_007:0489c08": "紫陵微禪師僧問。如何是大猛烈底人。師曰。石牛步",
    "X85n1593_007:0489c09": "步火中行。返顧休衘日中草。曰如何是五逆底人。師",
    "X85n1593_007:0489c10": "曰。放火夜燒無相宅。天明戴帽入長安曰。如何是孝",
    "X85n1593_007:0489c11": "順底人。師曰。步步手提無米飯。斂手堂前不舉頭。○",
    "X85n1593_007:0489c12": "問如何是祖師西來意。師曰。紅爐燄上碧波流。",
    "X85n1593_007:0489c13": "興元大浪和尚僧問。既是喝河神。為甚麼被水推却。",
    "X85n1593_007:0489c14": "師曰。隨流始得妙。住岸却成迷。",
    "X85n1593_007:0489c15": "普寧顯禪師僧問。曩劫共住。為甚麼不識親疎。師曰。",
    "X85n1593_007:0489c16": "誰。曰更待某甲道。師曰。將謂不領話。○問千山萬水。",
    "X85n1593_007:0489c17": "如何登陟。師曰。青霄無間路。到者不迷機。",
    "X85n1593_007:0489c18": "梁山緣觀禪師僧問。家賊難防時如何。師曰。識得不",
    "X85n1593_007:0489c19": "為冤。曰識得後如何。師曰。貶向無生國裏。曰莫是他",
    "X85n1593_007:0489c20": "安身立命處也無。師曰。死水不藏龍。曰如何是活水",
    "X85n1593_007:0489c21": "龍。師曰。興波不作浪。曰忽然傾湫倒嶽時如何。師下",
    "X85n1593_007:0489c22": "座把住曰。莫教濕却老僧袈裟角。○問如何是學人",
    "X85n1593_007:0489c23": "自己。師曰。寰中天子。塞外將軍。曰便恁麼去時如何。",
    "X85n1593_007:0489c24": "師曰。朗月懸空室中暗坐。【頌】問如何是祖師西來意。",
    "X85n1593_007:0490a01": "師曰。莫亂道【增收】。",
    "X85n1593_007:0490a02": "普淨常覺禪師初訪歸宗。聞法省悟歸宗將順寂。召",
    "X85n1593_007:0490a03": "師撫之曰。汝於法有緣。他後濟眾。人莫測其量也。○",
    "X85n1593_007:0490a04": "師以時機淺昧難任極旨苟啟之非器。令彼招謗讟",
    "X85n1593_007:0490a05": "之咎。我寧不務開法。每月三八。施浴僧道萬計。師甞",
    "X85n1593_007:0490a06": "謂諸徒曰。但得慧門無壅則福何滯哉。○給事中陶",
    "X85n1593_007:0490a07": "穀。入院致禮而問曰。經云。離一切相則名諸佛。今目",
    "X85n1593_007:0490a08": "前諸相紛然。如何離得。師曰。給事見箇甚麼。陶欣然",
    "X85n1593_007:0490a09": "仰重自是王公大人。屢薦章服師號。皆却而不受。",
    "X85n1593_007:0490a10": "雲頂德敷禪師【頌】成部帥請就衙陞座。有樂營將出",
    "X85n1593_007:0490a11": "禮拜起。回顧下馬臺曰。一口吸盡西江水即不問。請",
    "X85n1593_007:0490a12": "師吞却堦前下馬臺。師展兩手唱曰。細抹將來。營將",
    "X85n1593_007:0490a13": "猛省。",
    "X85n1593_007:0490a14": "石門遠禪師初在石頭作田頭。門問如何是田頭水",
    "X85n1593_007:0490a15": "牯牛。師曰。角轉矗天地。朝頭處處春。他日門又問。水",
    "X85n1593_007:0490a16": "牯牛安樂否。師曰。水草不曾虧曰。田中事作麼生。師",
    "X85n1593_007:0490a17": "曰。深耕淺種。曰如法著師曰。某甲不曾取次。○僧問。",
    "X85n1593_007:0490a18": "如何是西來意。師曰。布袋盛烏龜。",
    "X85n1593_007:0490a19": "北禪懷感禪師僧問。如何是諸聖為人底句。師曰。紅",
    "X85n1593_007:0490a20": "輪當萬戶。光燭本無心。",
    "X85n1593_007:0490a21": "石門筠首座有僧請喫茶次。問如何是首座為人一",
    "X85n1593_007:0490a22": "著子。師曰。適來猶記得。曰即今又如何。師曰。好生點",
    "X85n1593_007:0490a23": "茶來。一日荷鉏入園僧問。三身中那一身去作務。師",
    "X85n1593_007:0490a24": "拄鉏而立。僧曰。莫便當也無。師携鉏便行。",
    "X85n1593_007:0490b01": "大陽警玄禪師依智通禪師出家。十九為大僧。聽圓",
    "X85n1593_007:0490b02": "覺了義。講席無能及者。【頌】初到梁山。問如何是無相",
    "X85n1593_007:0490b03": "道場。山指觀音曰。這箇是吳處士畫。師擬進語。山急",
    "X85n1593_007:0490b04": "索。曰這箇是有相底那箇是無相底。師遂有省。便禮",
    "X85n1593_007:0490b05": "拜。山曰。何不道取一句。師曰。道即不辭。恐上紙筆。山",
    "X85n1593_007:0490b06": "笑曰。此語上碑去在。師獻偈。曰我昔初機學道迷。萬",
    "X85n1593_007:0490b07": "水千山覓見知。明今辨古終難會。直說無心轉更疑。",
    "X85n1593_007:0490b08": "蒙師點出秦時鏡。照見父母未生時。如今覺了何所",
    "X85n1593_007:0490b09": "得。夜放烏雞帶雪飛。山謂洞上之宗可倚。一時聲價",
    "X85n1593_007:0490b10": "籍籍。山歿辭塔至大陽謁堅禪師。堅讓席。使主之。【頌】",
    "X85n1593_007:0490b11": "僧問。如何是和尚家風。師曰。滿缾傾不出。大地沒饑",
    "X85n1593_007:0490b12": "人。○問如何是透法身句。師曰。大洋海底紅塵起。須",
    "X85n1593_007:0490b13": "彌頂上水橫流。○師問僧。甚處來。曰洪山。師曰。先師",
    "X85n1593_007:0490b14": "在麼。曰在。師曰。在即不無。請渠出來。我要相見。僧曰。",
    "X85n1593_007:0490b15": "聻師曰。這箇猶是侍者。僧無對。師曰。喫茶去。○上堂。",
    "X85n1593_007:0490b16": "諸禪德。須明平常無生句。妙玄無私句。體明無盡句。",
    "X85n1593_007:0490b17": "第一句。通一路。第二句。無賓主。第三句。兼帶去。一句。",
    "X85n1593_007:0490b18": "道得。師子嚬呻。二句道得。師子返擲。三句道得。師子",
    "X85n1593_007:0490b19": "踞地。縱也。周徧十方。擒也。一時坐斷。正當恁麼時。作",
    "X85n1593_007:0490b20": "麼生通得箇消息若不通得箇消息來朝更獻楚王",
    "X85n1593_007:0490b21": "看。僧問。如何是平常無生句。師曰。白雲覆青山。青山",
    "X85n1593_007:0490b22": "頂不露。曰如何是妙玄無私句。師曰。寶殿無人不侍",
    "X85n1593_007:0490b23": "立。不種梧桐免鳳來。曰如何是體明無盡句。師曰。手",
    "X85n1593_007:0490b24": "指空時天地轉。回途石馬出紗籠。曰如何是師子嚬",
    "X85n1593_007:0490c01": "呻。師曰。終無回顧意。爭肯落平常。曰如何是師子返",
    "X85n1593_007:0490c02": "擲師曰。周旋往返全歸父。繁興大用體無虧曰。如何",
    "X85n1593_007:0490c03": "是師子踞地。師曰。迥絕去來機。古今無變異。○師甞。",
    "X85n1593_007:0490c04": "釋曹山三種墮曰。此三語。須明得轉位始得。一作水",
    "X85n1593_007:0490c05": "牯牛。是類墮。師曰。是沙門轉身語。是異類中事若不",
    "X85n1593_007:0490c06": "曉此意。即有所滯。直是要伊一念無私。即有出身之",
    "X85n1593_007:0490c07": "路。二不受食。是尊貴墮。師曰。須知那邊了。却來這邊",
    "X85n1593_007:0490c08": "行履。若不虗此位。即坐在尊貴。三不斷聲色是隨墮。",
    "X85n1593_007:0490c09": "師曰。以不明聲色。故隨處墮。須向聲色裏有出身之",
    "X85n1593_007:0490c10": "路。作麼生是聲色外一句。乃曰。聲不自聲。色不自色。",
    "X85n1593_007:0490c11": "故云不斷指掌。當指何掌也。○五位頌曰正中偏。一",
    "X85n1593_007:0490c12": "輸皎潔正當天。宛轉虗玄事不彰。明暗祇在影中圓。",
    "X85n1593_007:0490c13": "偏中正。休觀朗月秦時鏡。隱隱猶如日下燈明暗混",
    "X85n1593_007:0490c14": "融誰辨影。正中來。脉路玄玄絕迃迴靜照無私隨處",
    "X85n1593_007:0490c15": "現。如行鳥道入廛開。偏中至。法法無依即智智。橫身",
    "X85n1593_007:0490c16": "物外兩不傷。妙用玄玄善周備。兼中到。叶路當風無",
    "X85n1593_007:0490c17": "中道。莫守寒巖異草青。坐却白雲宗不妙。○師神觀",
    "X85n1593_007:0490c18": "奇偉。有威重。從兒稚中。日祇一食。自以先德付授之",
    "X85n1593_007:0490c19": "重足不越限。脇不至席。年八十。歎無可以繼者。遂作",
    "X85n1593_007:0490c20": "偈。并皮履。布直裰寄浮山遠禪師。使為求法器。偈曰。",
    "X85n1593_007:0490c21": "陽廣山頭草。憑君待價焞。異苗飜茂處深密固靈根。",
    "X85n1593_007:0490c22": "偈尾云。得法者潛眾十年。方可闡揚。遠拜而受之。遂",
    "X85n1593_007:0490c23": "贊師像曰。黑狗爛銀蹄。白象崑崙騎。於斯二無礙。木",
    "X85n1593_007:0490c24": "馬火中嘶。",
    "X85n1593_007:0491a01": "藥山昱禪師上堂。山河大地。日月星辰。與諸上座同",
    "X85n1593_007:0491a02": "生。三世諸佛。與諸上座同參。三藏聖教。與諸上座同",
    "X85n1593_007:0491a03": "時。還信得及麼。若也信得及。陝府鐵牛。吞却乾坤。雖",
    "X85n1593_007:0491a04": "然如是被法身礙却。轉身不得。須知有出身之路。作",
    "X85n1593_007:0491a05": "麼生是諸上座出身之路。道道。良久曰。若道不得。永",
    "X85n1593_007:0491a06": "沉苦海。珍重。",
    "X85n1593_007:0491a07": "鼎州羅紋珍山主僧問親切處。乞師指示。師曰。老僧",
    "X85n1593_007:0491a08": "元是廣南人。",
    "X85n1593_007:0491a09": "道吾詮禪師僧問。如何是道吾境。師曰。溪花含玉露。",
    "X85n1593_007:0491a10": "庭果落金臺。曰如何是境中人。師曰。擁爐披古衲。曝",
    "X85n1593_007:0491a11": "日枕山根。",
    "X85n1593_007:0491a12": "南禪聰禪師僧問。如何是西來意。師曰。冬月深林雨。",
    "X85n1593_007:0491a13": "三春平地風。",
    "X85n1593_007:0491a14": "投子義青禪師入洛聽華嚴義若貫珠。甞讀諸林菩",
    "X85n1593_007:0491a15": "薩偈。至即心自性。猛省曰。法離文字寧可講乎。即棄",
    "X85n1593_007:0491a16": "遊宗席。時圓鑑禪師(即浮山遠居會聖巖)一夕夢畜青色鷹。為",
    "X85n1593_007:0491a17": "吉徵。屆旦師來。鑑禮延之。令看外道問佛。不問有言。",
    "X85n1593_007:0491a18": "不問無言因緣。經三載。一日問曰。汝記得話頭麼。試",
    "X85n1593_007:0491a19": "舉看。師擬對。鑑掩其口。師了然開悟遂禮拜。鑑曰。汝",
    "X85n1593_007:0491a20": "妙悟玄機耶。師曰。設有也須吐却。時資侍者在旁曰。",
    "X85n1593_007:0491a21": "青華嚴。今日如病得汗。師回顧曰。合取狗口。若更忉",
    "X85n1593_007:0491a22": "忉。我即便嘔。自此復經三年。鑑時出洞下宗旨示之。",
    "X85n1593_007:0491a23": "悉皆妙契。付以大陽頂相。皮履直裰。囑曰。代吾續其",
    "X85n1593_007:0491a24": "宗風。無久滯此。善自護持。遂書偈送曰。須彌立太虗。",
    "X85n1593_007:0491b01": "日月輔而轉。羣峯漸倚他。白雲方改變。少林風起叢。",
    "X85n1593_007:0491b02": "曹谿洞簾卷。金鳳宿龍巢宸苔豈車碾。令依圓通秀",
    "X85n1593_007:0491b03": "禪師。師至彼。無所參問。唯嗜睡而已。執事白通曰。堂",
    "X85n1593_007:0491b04": "中有僧日睡。當行規法。通曰。是誰。曰青上座。通曰未",
    "X85n1593_007:0491b05": "可。待與按過。通即曳杖入堂。見師正睡。乃擊牀呵曰。",
    "X85n1593_007:0491b06": "我這裏無閑飯與上座喫了打眠。師曰。和尚教某何",
    "X85n1593_007:0491b07": "為。通曰。何不參禪去。師曰。美食不中飽人喫。通曰。爭",
    "X85n1593_007:0491b08": "奈大有人不肯上座。師曰。待肯堪作甚麼。通曰。上座",
    "X85n1593_007:0491b09": "曾見甚麼人來。師曰。浮山。通曰。怪得甚麼頑賴。遂握",
    "X85n1593_007:0491b10": "手相笑歸方丈。【頌】僧問。師唱誰家曲。宗風嗣阿誰。師",
    "X85n1593_007:0491b11": "曰。威音前一箭。射透兩重山。曰如何是相傳底事。師",
    "X85n1593_007:0491b12": "曰全因淮地月。得照郢陽春。曰恁麼則入水見長人",
    "X85n1593_007:0491b13": "也。師曰。祇知荊玉異。那辨楚王心。僧禮拜。師以拂子",
    "X85n1593_007:0491b14": "擊之。【頌】問和尚適來拈香祝延　聖壽。且道當今年",
    "X85n1593_007:0491b15": "多少。師曰。月籠丹桂遠。星拱北辰高。○上堂。默沉陰",
    "X85n1593_007:0491b16": "界。語落深坑。擬著則天地懸殊。棄之則千生萬劫。洪",
    "X85n1593_007:0491b17": "波浩渺。白浪滔天。鎮海明珠。在誰收掌。良久卓拄杖",
    "X85n1593_007:0491b18": "曰。百雜碎。○師作五位頌(并序)。夫長天一色。星月何",
    "X85n1593_007:0491b19": "分。大地無偏。枯榮自異。是以法無異法。何迷悟而可",
    "X85n1593_007:0491b20": "及。心不自心。假言象而提唱。其言也。偏圓正到。兼帶",
    "X85n1593_007:0491b21": "叶通。其法也。不落是非豈關萬象。幽旨既融於水月。",
    "X85n1593_007:0491b22": "宗源派混於金河。不墜虗凝。回途復妙。頌曰。正中偏。",
    "X85n1593_007:0491b23": "星河橫轉月明前彩氣夜交天未曉。隱隱俱彰暗裏",
    "X85n1593_007:0491b24": "圓。偏中正。夜半月明羞自影。朦朦霧色辨何分。混然",
    "X85n1593_007:0491c01": "不落秦時鏡。正中來。火裏金雞坐鳳臺。玄路倚空通",
    "X85n1593_007:0491c02": "脉上。披雲鳥道出塵埃。兼中至。雪刃籠身不回避。天",
    "X85n1593_007:0491c03": "然猛將兩不傷。暗裏全施善周備。兼中到解走之人",
    "X85n1593_007:0491c04": "不觸道。一般拈掇與君殊。不落是非方始妙。",
    "X85n1593_007:0491c05": "興陽剖禪師在大陽作園頭種瓜次。陽問。甜瓜何時",
    "X85n1593_007:0491c06": "得熟。師曰。即今熟爛了也。曰揀甜底摘來。師曰。與甚",
    "X85n1593_007:0491c07": "麼人喫。曰不入園者。師曰。未審不入園者。還喫也無。",
    "X85n1593_007:0491c08": "曰汝還識伊麼。師曰。雖然不識。不得不與。陽笑而去。",
    "X85n1593_007:0491c09": "○住後上堂。西來大道。理絕百非。句裏投機。全乖妙",
    "X85n1593_007:0491c10": "旨。不已而已。有屈祖宗豈況忉忉。有何所益。雖然如",
    "X85n1593_007:0491c11": "是。事無一向。且於唱教門中。通一線道。大家商量。○",
    "X85n1593_007:0491c12": "師臥疾次。大陽問。是身如泡幻。泡幻終成辦若無箇",
    "X85n1593_007:0491c13": "泡幻大事無由辦若要大事。辦識取箇泡幻。作麼生。",
    "X85n1593_007:0491c14": "師曰。猶是這邊事。陽曰。那邊事作麼生。師曰。匝地紅",
    "X85n1593_007:0491c15": "輪秀。海底不栽花。陽笑曰。乃爾惺惺耶。師喝曰。將謂",
    "X85n1593_007:0491c16": "我忘却。竟爾趨寂。",
    "X85n1593_007:0491c17": "福嚴審承禪師侍立大陽次。陽曰。有一人遍身紅爛",
    "X85n1593_007:0491c18": "臥在荊棘林中。周匝火圍。若親近得此人。大敞廛開。",
    "X85n1593_007:0491c19": "若親近不得。時中以何為據。師曰。六根不具。七識不",
    "X85n1593_007:0491c20": "全陽曰。你教伊出來。我要見伊。師曰。適來別無左右",
    "X85n1593_007:0491c21": "祇對和尚。陽曰。官不容針。師便禮拜。○李相公特上",
    "X85n1593_007:0491c22": "山問。如何是祖師西來意。師指庭前柏樹。公如是三",
    "X85n1593_007:0491c23": "問。師如是三答。公欣然乃有頌曰。出沒雲間滿太虗。",
    "X85n1593_007:0491c24": "元來真相一塵無。重重請問西來意。唯指庭前柏一",
    "X85n1593_007:0492a01": "株。",
    "X85n1593_007:0492a02": "羅浮顯如禪師初到大陽。陽問汝是甚處人。曰益州。",
    "X85n1593_007:0492a03": "陽曰。此去幾里。曰五十里。陽曰。你與麼來。還曾踏著",
    "X85n1593_007:0492a04": "麼。曰不曾踏著。陽曰。汝解騰空那。曰不解騰空。陽曰。",
    "X85n1593_007:0492a05": "爭得到這裏。曰步步不迷方。通身無辨處。陽曰。汝得",
    "X85n1593_007:0492a06": "超方三昧邪。曰聖心不可得。三昧豈彰名。陽曰。如是",
    "X85n1593_007:0492a07": "如是。汝應信此即本體全彰。理事不二。善自護持。",
    "X85n1593_007:0492a08": "白馬喜禪師初問大陽。學人蒙昧。乞指箇入路。陽曰",
    "X85n1593_007:0492a09": "得。良久乃召師。師應諾。陽曰。與你箇入路。師於言下",
    "X85n1593_007:0492a10": "有省。住後僧問。如何是佛法大意。師曰。善犬帶牌。",
    "X85n1593_007:0492a11": "雲門運禪師上堂。夜來雲雨散長空。月在森羅萬象",
    "X85n1593_007:0492a12": "中。萬象靈光無內外。當明一句若為通。不見僧問。大",
    "X85n1593_007:0492a13": "哥和尚云月生雲際時如何。大哥曰。三箇孩兒抱花",
    "X85n1593_007:0492a14": "鼓莫來攔我毬門路。月生雲際。是明甚麼邊事。三箇",
    "X85n1593_007:0492a15": "孩兒抱花鼓。擬思即隔。莫來攔我毬門路。須有出身",
    "X85n1593_007:0492a16": "處始得。若無出身處也似黑牛臥死水。出身一句作",
    "X85n1593_007:0492a17": "麼生道。不勞久立。",
    "X85n1593_007:0492a18": "梁山冀禪師頌魯祖面壁曰。魯祖三昧最省力。纔見",
    "X85n1593_007:0492a19": "僧來便面壁。若是知心達道人。不在揚眉便相悉。",
    "X85n1593_007:0492a20": "芙蓉道楷禪師謁投子於海會乃問佛祖言句。如家",
    "X85n1593_007:0492a21": "常茶飯。離此之外。別有為人處也無。子曰。汝道寰中",
    "X85n1593_007:0492a22": "天子勑。還假堯舜禹湯也無。師欲進語。子以拂子摵",
    "X85n1593_007:0492a23": "師口曰。汝發意來。早有三十棒也。師即開悟。再拜便",
    "X85n1593_007:0492a24": "行。子曰。且來闍黎。師不顧。子曰。汝到不疑之地耶師",
    "X85n1593_007:0492b01": "即以手掩耳。○後作典座。子曰。厨務勾當不易。師曰",
    "X85n1593_007:0492b02": "不敢。子曰。煑粥耶。蒸飯耶。師曰。人工淘米著火。行者",
    "X85n1593_007:0492b03": "煑粥蒸飯。子曰。汝作甚麼。師曰。和尚慈悲。放他閑去。",
    "X85n1593_007:0492b04": "○師侍投子遊菜園。子度拄杖與師。師接得便隨行。",
    "X85n1593_007:0492b05": "子曰。理合恁麼。師曰。與和尚提鞋挈杖。也不為分外。",
    "X85n1593_007:0492b06": "子曰。有同行在。師曰。那一人不受教。子休去。至晚問",
    "X85n1593_007:0492b07": "師。早來說話未盡。師曰。請和尚舉。子曰。卯生日。戌生",
    "X85n1593_007:0492b08": "月。師即點燈來。子曰。汝上來下去。縱不徒然。師曰。在",
    "X85n1593_007:0492b09": "和尚左右。理合如此。子曰。奴兒婢子。誰家屋裏無。師",
    "X85n1593_007:0492b10": "曰。和尚年尊闕他不可。子曰。得恁麼殷勤。師曰。報恩",
    "X85n1593_007:0492b11": "有分。【頌】僧問。夜半正明。天曉不露。如何是不露底事。",
    "X85n1593_007:0492b12": "師曰。滿船空載月。漁父宿蘆華。○上堂。晝入祇陀之",
    "X85n1593_007:0492b13": "苑。皓月當天。夜登靈鷲之山。太陽溢目。烏鵶似雪。孤",
    "X85n1593_007:0492b14": "鴈成羣。鐵狗吠而凌霄。泥牛鬬而入海。正當恁麼時。",
    "X85n1593_007:0492b15": "十方共聚。彼我何分。古佛場中。祖師門下。大家出一",
    "X85n1593_007:0492b16": "隻手。接待往來知識。諸仁者。且道成得箇甚麼事。良",
    "X85n1593_007:0492b17": "久曰。剩栽無影樹。留與後人看。○上堂。喚作一句。已",
    "X85n1593_007:0492b18": "是埋沒宗風。曲為今時。通途消耗。所以借功明位。用",
    "X85n1593_007:0492b19": "在體處。借位明功。體在用處。若也體用雙明。如門扇",
    "X85n1593_007:0492b20": "兩開。不得向兩扇上著意。不見新豐老子道。峯巒秀",
    "X85n1593_007:0492b21": "異。鶴不停機。靈木迢然。鳳無依倚。直得功成不處電",
    "X85n1593_007:0492b22": "火難追。擬議之間。長途萬里。○上堂。臘月三十日已",
    "X85n1593_007:0492b23": "前即不問。臘月三十日事作麼生。諸仁者。到這裏。佛",
    "X85n1593_007:0492b24": "也為你不得。法也為你不得。祖師也為你不得。天下",
    "X85n1593_007:0492c01": "老和尚也為你不得。山僧也為你不得。閻羅老子也",
    "X85n1593_007:0492c02": "為你不得。直須盡却今時去。若也盡得今時。佛也不",
    "X85n1593_007:0492c03": "奈他何。法也不奈他何。祖師也不奈他何。天下老和",
    "X85n1593_007:0492c04": "尚也不奈他何。山僧也不奈他何。閻羅老子也不奈",
    "X85n1593_007:0492c05": "他何。諸人且道。如何是盡却今時底道理。還會麼。明",
    "X85n1593_007:0492c06": "年更有新條在。惱亂春風卒未休。○上堂。鐘鼓喧喧",
    "X85n1593_007:0492c07": "報未聞。一聲驚起夢中人。圓常靜應無餘事。誰道觀",
    "X85n1593_007:0492c08": "音別有門。良久曰。還會麼。休問補陀巖上客。鶯聲啼",
    "X85n1593_007:0492c09": "斷海山雲。【頌】上堂。法身者。理妙言玄。頓超終始之患。",
    "X85n1593_007:0492c10": "諸仁者。莫是幻身外。別有法身麼。莫即幻身。便是法",
    "X85n1593_007:0492c11": "身麼。若也恁麼會去。盡是依他作解。蒙昧兩岐。法眼",
    "X85n1593_007:0492c12": "未得通明。不見僧問夾山。如何是法身。山云。法身無",
    "X85n1593_007:0492c13": "相。如何是法眼。山云。法眼無瑕。所以道吾云。未有師",
    "X85n1593_007:0492c14": "在。忽有人問老僧如何是法身。羊便乾處臥。如何是",
    "X85n1593_007:0492c15": "法眼。驢便濕處尿。更有人問作麼生是法身。買帽相",
    "X85n1593_007:0492c16": "頭。作麼生是法眼。坑坎堆阜。若點檢將來。夾山祇是",
    "X85n1593_007:0492c17": "學處不玄。如流俗閨閤裏物。不能捨得。致使情關固",
    "X85n1593_007:0492c18": "閉。識鎻難開。老僧今日。若不當揚顯示。後學何以知",
    "X85n1593_007:0492c19": "歸。勸汝諸人。不用求真。唯須息見。諸見若盡。昏霧不",
    "X85n1593_007:0492c20": "生。自然智鑑洞明。更無他物。諸人還會麼。良久云。珠",
    "X85n1593_007:0492c21": "中有火君須信。休向天邊問太陽【增收】。【頌】僧問。師唱",
    "X85n1593_007:0492c22": "誰家曲。宗風嗣阿誰。師曰。金鳳夜棲無影樹。峯巒纔",
    "X85n1593_007:0492c23": "露海雲遮【增收】(又示眾一篇見緇門)。",
    "X85n1593_007:0492c24": "大洪恩禪師上堂。拈起拄杖曰。昔日德山臨濟。信手",
    "X85n1593_007:0493a01": "拈來。便能坐斷十方。壁立千仞。直得冰河燄起。枯木",
    "X85n1593_007:0493a02": "花芳。諸人若也善能橫擔竪夯。徧問諸方。苟或不然。",
    "X85n1593_007:0493a03": "少林倒行此令去也。擊禪牀一下。○僧問。三玄三要",
    "X85n1593_007:0493a04": "即不問。五位君臣事若何。師曰。非公境界。曰恁麼則",
    "X85n1593_007:0493a05": "石人拊掌。木女呵呵。師曰。杓卜聽虗聲。熟睡饒譫語。",
    "X85n1593_007:0493a06": "曰若不上來伸此問。焉能得見少林機。師曰。放過即",
    "X85n1593_007:0493a07": "不可。隨後便打。師甞設百問以問學者。其略曰。假使",
    "X85n1593_007:0493a08": "百千劫。所作業不忘。為甚麼一稱南無佛。罪滅河沙",
    "X85n1593_007:0493a09": "劫。又作此○相曰。森羅萬象。總在其中。具眼禪人。試",
    "X85n1593_007:0493a10": "請甄別(張無盡書問三教大要。師答甚詳。不備錄)。",
    "X85n1593_007:0493a11": "洞山雲禪師上堂。秋風卷地。夜雨飜空。可中別有清",
    "X85n1593_007:0493a12": "涼。箇裏更無熱惱。是誰活計。到者方知。纔落見聞。即",
    "X85n1593_007:0493a13": "居途路。且道到家後如何。任運獨行無伴侶。不居正",
    "X85n1593_007:0493a14": "位不居偏。",
    "X85n1593_007:0493a15": "福應文禪師上堂。明明百草頭。明明祖師意。直下便",
    "X85n1593_007:0493a16": "承當。錯認弓為矢。惺惺底。築著磕著。懵懂底。和泥合",
    "X85n1593_007:0493a17": "水。龜毛拂。畐塞虗空。兔角杖。撑天拄地。日射珊瑚林。",
    "X85n1593_007:0493a18": "知心能幾幾。擊禪牀下座。",
    "X85n1593_007:0493a19": "丹霞子淳禪師上堂。乾坤之內。宇宙之間。中有一寶",
    "X85n1593_007:0493a20": "秘在形山。肇法師恁麼道。祇解指蹤話跡。且不能拈",
    "X85n1593_007:0493a21": "示於人。丹霞今日。擘開宇宙。打破形山。為諸人拈出。",
    "X85n1593_007:0493a22": "具眼者辨取。以拄杖卓一下曰。還見麼鷺鷥立雪非",
    "X85n1593_007:0493a23": "同色。明月蘆華不似他。○上堂。舉德山示眾曰。我宗",
    "X85n1593_007:0493a24": "無語句。實無一法與人。德山恁麼說話。可謂是祇知",
    "X85n1593_007:0493b01": "入草求人。不覺通身泥水。子細觀來。祇具一隻眼。若",
    "X85n1593_007:0493b02": "是丹霞則不然。我宗有語句。金刀剪不開。深深玄妙",
    "X85n1593_007:0493b03": "旨。玉女夜懷胎。○上堂。亭亭日午猶虧半。寂寂三更",
    "X85n1593_007:0493b04": "尚未圓。六戶不曾知暖意。往來常在月明前。○僧問。",
    "X85n1593_007:0493b05": "牛頭未見四祖時如何。師曰。金菊昨開蜂兢採。曰見",
    "X85n1593_007:0493b06": "後如何。師曰。苗枯花謝了無依。",
    "X85n1593_007:0493b07": "淨因枯木成禪師(嘉興崇德人也)上堂。燈籠忽爾笑咍咍。如",
    "X85n1593_007:0493b08": "何露柱亦懷胎。天明生得白頭女。至今遊蕩不歸來。",
    "X85n1593_007:0493b09": "這冤家。好歸來。黃華與翠竹。早晚為誰栽。○上堂。知",
    "X85n1593_007:0493b10": "有佛祖向上事。方有說話分。諸禪德。且道那箇是佛",
    "X85n1593_007:0493b11": "祖向上事。有箇人家兒女。六根不具。七識不全。是大",
    "X85n1593_007:0493b12": "闡提。無佛種性。逢佛殺佛。逢祖殺祖。天堂收不得。地",
    "X85n1593_007:0493b13": "獄攝無門。大眾還識此人麼。良久曰。對面不僊陀。睡",
    "X85n1593_007:0493b14": "多饒寐語。",
    "X85n1593_007:0493b15": "寶峯照禪師上堂。古佛道。我初成正覺。親見大地眾",
    "X85n1593_007:0493b16": "生。悉皆成正覺。後來又道。深固幽遠。無人能到。[囗@力]。沒",
    "X85n1593_007:0493b17": "見識漢。好龍頭蛇尾。便下座。○上堂。過去諸佛。已入",
    "X85n1593_007:0493b18": "涅槃了也。汝等諸人。不應追念。未來諸佛未出於世。",
    "X85n1593_007:0493b19": "汝等諸人。不要妄想。正當今日。你是何人。參。○上堂。",
    "X85n1593_007:0493b20": "本自不生。今亦無滅。是死不得底樣子當處出生。隨",
    "X85n1593_007:0493b21": "處滅盡。是活生受底規模。大丈夫漢。直須處生死流。",
    "X85n1593_007:0493b22": "臥荊棘林。俯仰屈伸。隨機施設。能如是也。無量方便。",
    "X85n1593_007:0493b23": "莊嚴三昧。大解脫門。蕩然頓開。其或未然。無量煩惱。",
    "X85n1593_007:0493b24": "一切塵勞。嶽立面前。塞却去路。○上堂。古人道。墮肢",
    "X85n1593_007:0493c01": "體。黜聰明。離形去智。同於大道。正當恁麼時。且道是",
    "X85n1593_007:0493c02": "甚麼人。刪詩書。定禮樂。還委悉麼。禮云禮云。玉帛云",
    "X85n1593_007:0493c03": "乎哉。樂云樂云。鐘皷云乎哉。○雪下僧問。祖師西來",
    "X85n1593_007:0493c04": "即不問。時節因緣事若何。師曰。一片兩片三四片。落",
    "X85n1593_007:0493c05": "在眼中猶不薦。",
    "X85n1593_007:0493c06": "石門易禪師上堂。十方同聚會。箇箇學無為。此是選",
    "X85n1593_007:0493c07": "佛場。心空及第歸。大眾。祇如聞見覺知。未甞有間。作",
    "X85n1593_007:0493c08": "麼生說箇心空底道理。莫是見而不見。聞而不聞。為",
    "X85n1593_007:0493c09": "之心空耶。錯。莫是忘機息慮萬法俱捐。銷能所以入",
    "X85n1593_007:0493c10": "玄宗。泯性相而歸法界。為之心空耶。錯。恁麼也不得。",
    "X85n1593_007:0493c11": "不恁麼也不得。恁麼不恁麼總不得。未審畢竟作麼",
    "X85n1593_007:0493c12": "生。還會麼。良久曰。若實無為無不為。天堂地獄常相",
    "X85n1593_007:0493c13": "隨。三尺杖子攪黃河。八臂那吒冷眼覷。無眼魚龍盡",
    "X85n1593_007:0493c14": "奔走。捉得循河三脚龜。脫取殻鐵錐錐。吉凶之兆便",
    "X85n1593_007:0493c15": "分輝。借問東村白頭老。吉凶未兆若如何。休休休。古",
    "X85n1593_007:0493c16": "往今來春復秋。白日騰騰隨分過。更嫌何處不風流。",
    "X85n1593_007:0493c17": "咄。",
    "X85n1593_007:0493c18": "天寧誧禪師初住韶山。上堂。韶山近日沒巴鼻。眼裏",
    "X85n1593_007:0493c19": "聞聲鼻甞味。有時一覺到天明。不在牀上不落地。大",
    "X85n1593_007:0493c20": "眾。且道在甚麼處。諸人於斯下得一轉語。非唯救得",
    "X85n1593_007:0493c21": "韶山。亦乃不孤行脚。其或未然。三級浪高魚化龍。癡",
    "X85n1593_007:0493c22": "人猶戽夜塘水。○僧問。如何是君。師曰。宇宙無雙日。",
    "X85n1593_007:0493c23": "乾坤祇一人。曰如何是臣。師曰。德分明主化。道契物",
    "X85n1593_007:0493c24": "情機。曰如何是臣向君。師曰。赤心歸舜日。盡節報堯",
    "X85n1593_007:0494a01": "天。曰如何是君視臣。師曰。玄眸凝不瞬。妙體鑒旁求。",
    "X85n1593_007:0494a02": "曰如何是君臣道合。師曰。帳符尊賤隔。潛信往來通。",
    "X85n1593_007:0494a03": "天寧璉禪師上堂。清虗之理。佛祖同歸。畢竟無身。聖",
    "X85n1593_007:0494a04": "凡一體。理則如是。滿目森羅。事作麼生。纖塵絕除。渠",
    "X85n1593_007:0494a05": "儂有眼。豈在旁窺。官不容針。私通車馬。若到恁麼田",
    "X85n1593_007:0494a06": "地。始可隨機受用。信手拈來。妙應無方。當風玄路。直",
    "X85n1593_007:0494a07": "得金針錦縫。線脚不彰。玉殿寶階。朱簾未卷。正當此",
    "X85n1593_007:0494a08": "時。且道是甚麼人境界。古渡秋風寒颯颯。蘆華紅蓼",
    "X85n1593_007:0494a09": "滿江灣。",
    "X85n1593_007:0494a10": "梅山己禪師僧問。如何是法身邊事。師曰。枯木糝花",
    "X85n1593_007:0494a11": "不犯春。曰如何是法身向上事。師曰石女不粧眉。",
    "X85n1593_007:0494a12": "普賢秀禪師僧問。如何是正中偏。師曰。龍吟初夜後。",
    "X85n1593_007:0494a13": "虎嘯五更前。曰如何是偏中正。師曰。輕煙籠皓月。薄",
    "X85n1593_007:0494a14": "霧鎻寒巖。曰如何是正中來。師曰。松瘁何曾老。花開",
    "X85n1593_007:0494a15": "滿未萌。曰如何是兼中至。師曰。猿啼音莫辨。鶴唳響",
    "X85n1593_007:0494a16": "難明。曰如何是兼中到。師曰。撥開雲外路。脫去月明",
    "X85n1593_007:0494a17": "前。",
    "X85n1593_007:0494a18": "鹿門燈禪師謁芙蓉。蓉問曰。如何是空劫已前自己。",
    "X85n1593_007:0494a19": "師於言下。心迹泯然。從容進曰。靈然一句超羣象。迥",
    "X85n1593_007:0494a20": "出三乘不假修。蓉撫而印之。",
    "X85n1593_007:0494a21": "資聖南禪師聖節上堂。顧視左右曰。諸人還知麼。",
    "X85n1593_007:0494a22": "夜明簾外之主。萬化不渝。琉璃殿上之尊。四臣不昧。",
    "X85n1593_007:0494a23": "端拱而治。不令而行。壽逾百億須彌。化洽大千沙界。",
    "X85n1593_007:0494a24": "且道正恁麼時如何行履。野老不知黃屋貴。六街慵",
    "X85n1593_007:0494b01": "聽靜鞭聲。",
    "X85n1593_007:0494b02": "洞山微禪師上堂。日暖風和柳眼青。冰消魚躍浪花",
    "X85n1593_007:0494b03": "生。當鋒妙得空王印。半夜崑崙戴雪行。",
    "X85n1593_007:0494b04": "太傅高世則居士初參芙蓉。求指心要。蓉令去其所",
    "X85n1593_007:0494b05": "重。扣己而參。一日忽造微。密呈偈曰。懸崖撒手任縱",
    "X85n1593_007:0494b06": "橫。大地虗空自坦平。照壑輝巖不借月。庵頭別有一",
    "X85n1593_007:0494b07": "簾明。",
    "X85n1593_007:0494b08": "大洪守遂禪師上堂。召大眾。一拳拳倒黃鶴樓。一踏",
    "X85n1593_007:0494b09": "踏飜鸚鵡洲。慣向高樓驟玉馬。曾於急水打金毬。然",
    "X85n1593_007:0494b10": "雖恁麼。爭奈有五色絲絛繫手脚。三鑐金鎻鎻咽喉。",
    "X85n1593_007:0494b11": "直饒鎚碎金鎻。割斷絲絛。須知更有一重礙汝在。且",
    "X85n1593_007:0494b12": "道如何是那一重。還會麼。善吉維摩談不到。目連鶖",
    "X85n1593_007:0494b13": "子看如盲。",
    "X85n1593_007:0494b14": "長蘆真歇清了禪師扣丹霞之室。霞問。如何是空劫",
    "X85n1593_007:0494b15": "已前自己。師擬對。霞曰。你鬧在。且去。一日登鉢盂峯。",
    "X85n1593_007:0494b16": "豁然契悟。徑歸侍立。霞掌曰。將謂你知有。師欣然拜",
    "X85n1593_007:0494b17": "之。翌日霞上堂曰。日照孤峯翠。月臨溪水寒。祖師玄",
    "X85n1593_007:0494b18": "妙訣。莫向寸心安。便下座。師直前曰。今日陞座。更瞞",
    "X85n1593_007:0494b19": "某不得也。霞曰。你試舉我今日陞座看。師良久。霞曰。",
    "X85n1593_007:0494b20": "將謂你瞥地。師便出。○上堂。我於先師一掌下。伎倆",
    "X85n1593_007:0494b21": "俱盡。覓箇開口處不可得。如今還有恁麼快活不徹",
    "X85n1593_007:0494b22": "底漢麼。若無。銜鐵負鞍。各自著便。○上堂。上孤峯頂。",
    "X85n1593_007:0494b23": "過獨木橋。驀直恁麼行。猶是時人脚高脚低處。若見",
    "X85n1593_007:0494b24": "得徹。不出戶。身徧十方。未入門。常在屋裏。其或未然。",
    "X85n1593_007:0494c01": "趂涼搬取一轉柴。○上堂。處處覓不得。祇有一處不",
    "X85n1593_007:0494c02": "覓自得。且道那一處。良久曰。賊身已露。○上堂。口邊",
    "X85n1593_007:0494c03": "白醭去。始得入門。通身紅爛去。方知有門裏事。更須",
    "X85n1593_007:0494c04": "知有不出門底。乃曰。喚甚麼作門。○僧問。三世諸佛。",
    "X85n1593_007:0494c05": "向火燄裏轉大法輪。還端的也無。師大笑曰。我却疑",
    "X85n1593_007:0494c06": "著。曰和尚為甚麼却疑著。師曰。野花香滿路。幽鳥不",
    "X85n1593_007:0494c07": "知春。○上堂。幻化空身即法身。遂作舞云。見麼見麼。",
    "X85n1593_007:0494c08": "恁麼見得。過橋村酒美。又作舞云。見麼見麼。恁麼不",
    "X85n1593_007:0494c09": "見。隔岸野花香。○上堂。還有不被玄妙污染底麼。良",
    "X85n1593_007:0494c10": "久曰。這一點傾四海水。已是洗脫不下。○上堂。窮微",
    "X85n1593_007:0494c11": "喪本。體妙失宗。一句截流。淵玄及盡。是以金針密處",
    "X85n1593_007:0494c12": "不露光鋩。玉線通時潛舒異彩。雖然如是。猶是交互",
    "X85n1593_007:0494c13": "雙明。且道巧拙不到。作麼生相委。良久曰。雲蘿秀處",
    "X85n1593_007:0494c14": "青陰合。巖樹高低翠鎻深。○上堂。轉功就位。是向去",
    "X85n1593_007:0494c15": "底人。玉韞荊山貴。轉位就功。是却來底人。紅爐片雪",
    "X85n1593_007:0494c16": "春。功位俱轉。通身不滯。撒手亡依。石女夜登機。密室",
    "X85n1593_007:0494c17": "無人掃。正恁麼時。絕氣息一句。作麼生相委。良久曰。",
    "X85n1593_007:0494c18": "歸根風墮葉。照盡月潭空。",
    "X85n1593_007:0495a01": "天童宏智正覺禪師造丹霞。霞問。如何是空劫已前",
    "X85n1593_007:0495a02": "自己。師曰。井底蝦蟇吞却月。三更不借夜明簾。霞曰",
    "X85n1593_007:0495a03": "未在。更道。師擬議。霞打一拂曰。又道不借。師言下釋",
    "X85n1593_007:0495a04": "然。遂作禮。霞曰。何不道取一句。師曰。某甲今日失錢",
    "X85n1593_007:0495a05": "遭罪。霞曰。未暇打得你。且去。○上堂。黃閣簾垂。誰傳",
    "X85n1593_007:0495a06": "家信。紫羅帳合。暗撤真珠。正恁麼時。視聽有所不到。",
    "X85n1593_007:0495a07": "言詮有所不及。如何通得箇消息去。夢回夜色依俙",
    "X85n1593_007:0495a08": "曉。笑指家風爛熳春。○上堂。空劫有真宗。聲前問己",
    "X85n1593_007:0495a09": "躬。赤窮新活計。清白舊家風。的的三乘外。寥寥一印",
    "X85n1593_007:0495a10": "中。却來行異類。萬派自朝東。○上堂。今日是釋迦老",
    "X85n1593_007:0495a11": "子降誕之辰。長蘆不解說禪。與諸人畫箇樣子。祇如",
    "X85n1593_007:0495a12": "在摩耶胎時作麼生。以拂子畫此○相。曰祇如以清",
    "X85n1593_007:0495a13": "淨水。浴金色身時。又作麼生。復畫此[○@水]相。曰祇如周",
    "X85n1593_007:0495a14": "行七步。目顧四方。指天指地。成道說法。神通變化。智",
    "X85n1593_007:0495a15": "慧辯才。四十九年。三百餘會。說青道黃。指東畫西。入",
    "X85n1593_007:0495a16": "般涅槃時。又作麼生。乃畫此⊕相。復曰。若是具眼衲",
    "X85n1593_007:0495a17": "僧。必也相許。其或未然。一一歷過始得。○僧問。清虗",
    "X85n1593_007:0495a18": "之理。畢竟無身時如何。師曰。文彩未痕初。消息難傳",
    "X85n1593_007:0495a19": "際。曰一步密移玄路轉。通身放下劫壺空。師曰。誕生",
    "X85n1593_007:0495a20": "就父時合體無遺照。曰理既如是。事作麼生。師曰。歷",
    "X85n1593_007:0495a21": "歷纔回分化事。十方機應又何妨。曰恁麼則塵塵皆",
    "X85n1593_007:0495a22": "現本來身去也。師曰。透一切色。超一切心。曰如理如",
    "X85n1593_007:0495a23": "事。又作麼生。師曰。路逢死蛇莫打殺。無底籃子盛將",
    "X85n1593_007:0495a24": "歸。曰入市能長嘯。歸家著短衫。師曰。木人嶺上歌。石",
    "X85n1593_007:0495b01": "女溪邊舞。",
    "X85n1593_007:0495b02": "大洪預禪師上堂。進一步。踐他國王水草。退一步。踏",
    "X85n1593_007:0495b03": "他祖父田園。不進不退。正在死水中。還有出身之路",
    "X85n1593_007:0495b04": "也無。蕭騷晚籟松釵短。游漾春風柳線長。",
    "X85n1593_007:0495b05": "尼慧光禪師上堂。舉趙州勘婆話。乃曰。趙州舌頭連",
    "X85n1593_007:0495b06": "天。老婆眉光覆地。分明勘破歸來。無限平人瞌睡。",
    "X85n1593_007:0495b07": "圓通德止禪師上堂。山僧二十年前。兩目皆盲。了無",
    "X85n1593_007:0495b08": "所覩。唯是聞人說道。青天之上。有大日輪。照三千大",
    "X85n1593_007:0495b09": "千世界。無有不徧之處。籌策萬端。終不能見。二十年",
    "X85n1593_007:0495b10": "後。眼光漸開。又值天色連陰。濃雲亂湧。四方觀察。上",
    "X85n1593_007:0495b11": "下推窮。見雲行時。便於行時作計較。見雲住時。便於",
    "X85n1593_007:0495b12": "住處立箇窠臼。正如是間。忽遇著箇多知漢。問道莫",
    "X85n1593_007:0495b13": "是要見日輪麼。何不向高山頂上去。山僧却徵他道。",
    "X85n1593_007:0495b14": "那裏是高山頂上。他道紅塵不到處是。諸仁者。好箇",
    "X85n1593_007:0495b15": "端的消息還會麼。長連牀上佛陀耶。",
    "X85n1593_007:0495b16": "智通景深禪師始謁淨慈象禪師。一日聞象曰。思而",
    "X85n1593_007:0495b17": "知。慮而解。皆鬼家活計。興不自遏。遂往寶峯求入室。",
    "X85n1593_007:0495b18": "峯曰。直須斷起滅念。向空劫已前。掃除玄路。不涉正",
    "X85n1593_007:0495b19": "偏。盡却今時。全身放下。放盡還放。方有自由分。師聞",
    "X85n1593_007:0495b20": "頓領厥旨。峯擊皷告眾曰。深得闡提大死之道。後學",
    "X85n1593_007:0495b21": "宜依之。因號大死翁。○上堂。來不入門。去不出戶。來",
    "X85n1593_007:0495b22": "去無痕。如何提唱。直得古路苔封。羚羊絕跡。蒼梧月",
    "X85n1593_007:0495b23": "鏁。丹鳳不棲。所以道藏身處沒蹤跡。沒蹤跡處莫藏",
    "X85n1593_007:0495b24": "身。若是如是。去住無依。了無背向。還委悉麼。而今分",
    "X85n1593_007:0495c01": "散如雲鶴。你我相逢觸處玄。",
    "X85n1593_007:0495c02": "華藥智朋禪師依寶峯有年無省。因為眾持鉢。峯自",
    "X85n1593_007:0495c03": "題其像曰。雨洗淡紅桃萼嫩。風搖淺碧柳絲輕。白雲",
    "X85n1593_007:0495c04": "影裏怪石露。綠水光中古木清。噫你是何人。至焦山",
    "X85n1593_007:0495c05": "枯木成禪師見之。歎曰。今日方知此老。親見先師來。",
    "X85n1593_007:0495c06": "師遂請益其贊。成曰。豈不見法眼拈夾山境話曰。我",
    "X85n1593_007:0495c07": "二十年祇作境會。師即契悟。乃曰。元來恁麼地。成曰。",
    "X85n1593_007:0495c08": "汝作麼生會。師曰。春生夏長。秋收冬藏。成曰。直須保",
    "X85n1593_007:0495c09": "任。師應諾。",
    "X85n1593_007:0495c10": "香山尼佛通禪師遂寧府人。因誦蓮經有省。住見石",
    "X85n1593_007:0495c11": "門。乃曰。成都喫不得也。遂寧喫不得也。門拈拄杖打",
    "X85n1593_007:0495c12": "出。通忽悟曰。榮者自榮。謝者自謝秋露春風。好不著",
    "X85n1593_007:0495c13": "便。門拂袖歸方丈。師亦不顧而出。由此道俗景從。得",
    "X85n1593_007:0495c14": "法者眾。",
    "X85n1593_007:0495c15": "雪竇嗣宗禪師僧問如何是正法眼。師曰。烏豆。○問",
    "X85n1593_007:0495c16": "如何是君。師曰。磨礱三尺劒。待斬不平人。曰如何是",
    "X85n1593_007:0495c17": "臣。師曰。白雲閑不徹。流水太忙生。曰如何是君臣道",
    "X85n1593_007:0495c18": "合。師曰。雲行雨施。月皎星輝。○問如何是正中偏。師",
    "X85n1593_007:0495c19": "曰。菱華未照前。曰如何是偏中正。師曰。團圞無少剩。",
    "X85n1593_007:0495c20": "曰如何是正中來。師曰。徧界絕纖埃。曰如何是兼中",
    "X85n1593_007:0495c21": "至。師曰。齧鏃功前戲。曰如何是兼中到。師曰。十道不",
    "X85n1593_007:0495c22": "通耗。○問如何是轉功就位。師曰。撒手無依全體現。",
    "X85n1593_007:0495c23": "扁舟漁父宿蘆華。曰如何是轉位就功。師曰。半夜嶺",
    "X85n1593_007:0495c24": "頭風月靜。一聲高樹老猿啼。曰如何是功位齊彰。師",
    "X85n1593_007:0496a01": "曰。出門不踏來時路。滿目飛塵絕點埃。曰如何是功",
    "X85n1593_007:0496a02": "位俱隱。師曰。泥牛飲盡澄潭月。石馬加鞭不轉頭。",
    "X85n1593_007:0496a03": "善權智禪師上堂。明月高懸未照前。雪眉人凭玉欄",
    "X85n1593_007:0496a04": "干。夜深雨過風雷息。客散雲樓酒椀乾。",
    "X85n1593_007:0496a05": "淨慈自得慧暉禪師謁宏智。智舉。當明中有暗。不以",
    "X85n1593_007:0496a06": "暗相遇。當暗中有明。不以明相覩問之。語不契。初夜",
    "X85n1593_007:0496a07": "定回往聖僧前燒香。而宏智適至。師見之。頓明前話。",
    "X85n1593_007:0496a08": "次日入室。智舉。堪嗟去日顏如玉。却歎回時鬢似霜",
    "X85n1593_007:0496a09": "詰之。師曰。其入離。其出微。自爾問答無滯。智許為室",
    "X85n1593_007:0496a10": "中真子。○上堂。釋迦老子。窮理盡性。金口敷宣。一代",
    "X85n1593_007:0496a11": "時教。珠回玉轉。被人喚作拭不淨故紙。達磨祖師。以",
    "X85n1593_007:0496a12": "一乘法。直指單傳。面壁九年。不立文字。被人喚作壁",
    "X85n1593_007:0496a13": "觀婆羅門。且道作麼生行履。免被傍人指注去。衲帔",
    "X85n1593_007:0496a14": "蒙頭萬事休此時山僧都不會。○上堂。巢知風。穴知",
    "X85n1593_007:0496a15": "雨。甜者甜兮苦者苦。不須計較作思量。五五從來二",
    "X85n1593_007:0496a16": "十五。萬般施設到平常。此是叢林飽參句。諸人還委",
    "X85n1593_007:0496a17": "悉麼。野老不知堯舜力。鼕鼕打皷祭江神。○上堂。谷",
    "X85n1593_007:0496a18": "之神。樞之要。裏許旁參。回途得妙。雲雖動而常閑。月",
    "X85n1593_007:0496a19": "雖晦時彌照。賓主交參。正偏兼到。十洲春盡華凋殘。",
    "X85n1593_007:0496a20": "珊瑚樹林目杲杲。",
    "X85n1593_007:0496a21": "石窻恭禪師一夕誦法華。至父母所生眼。悉見三千",
    "X85n1593_007:0496a22": "界。時聞風刺椶櫚葉聲。忽然有省。後依天童。始明大",
    "X85n1593_007:0496a23": "旨。○上堂。春風楊柳眉。春禽弄百舌。一片祖師心。兩",
    "X85n1593_007:0496a24": "處俱漏泄。不動步還家。習漏頓消滅。暗投玉線芒。曉",
    "X85n1593_007:0496b01": "貫金針穴。深固實幽遠。無人孰辯別。慚愧可憐生。頭",
    "X85n1593_007:0496b02": "頭皆合轍。不念阿彌陀。南無乾屎橛。無智癡人前。第",
    "X85n1593_007:0496b03": "一不得說。",
    "X85n1593_007:0496b04": "光孝徹禪師上堂。羊頭車子推明月。沒底船兒載曉",
    "X85n1593_007:0496b05": "風。一句頓超情量外。道無南北與西東。所以劫前消",
    "X85n1593_007:0496b06": "息。非口耳之所傳。格外真規。豈思量之能解。須知佛",
    "X85n1593_007:0496b07": "佛祖祖。了無一法為人。子子孫孫。直下全身荷負。既",
    "X85n1593_007:0496b08": "已萬機寢削。自然一糝不留。湛湛之波。碧水冷涵於",
    "X85n1593_007:0496b09": "秋色。靈靈之照。霽天淨洗於冰輪。宛轉旁參。叶通兼",
    "X85n1593_007:0496b10": "帶。夢手推開玉戶。飜身撥動機輪。正令纔行。又見一",
    "X85n1593_007:0496b11": "陽萌動。化工密運。俄驚三世變遷。雖則默爾無言。爭",
    "X85n1593_007:0496b12": "奈熾然常說。無遷無變。今朝拈置一邊。有故有新。且",
    "X85n1593_007:0496b13": "道如何話會。諸人還委悉麼。羣陰消剝盡。來日是書",
    "X85n1593_007:0496b14": "雲。",
    "X85n1593_007:0496b15": "大洪為禪師上堂。法身無相。不可以音聲求。妙道亡",
    "X85n1593_007:0496b16": "言。豈可以文字會。縱然超佛越祖。猶落階梯。直饒說",
    "X85n1593_007:0496b17": "妙談玄。終挂脣齒。須是功勳不犯。影跡不留。枯木寒",
    "X85n1593_007:0496b18": "巖更無津潤。幻人木馬。情識皆空。方能垂手入廛。轉",
    "X85n1593_007:0496b19": "身異類。不見道。無漏國中留不住。却來煙塢臥寒沙。",
    "X85n1593_007:0496b20": "長蘆琳禪師上堂。拈拄杖曰。其宗也。離心意識。其旨",
    "X85n1593_007:0496b21": "也。超去來今。離心意識。故品萬類不見差殊。超去來",
    "X85n1593_007:0496b22": "今。故盡十方更無滲漏。當頭不犯。徹底無依。悟向眹",
    "X85n1593_007:0496b23": "兆未生已前。用在功勳不犯之處。平常活計不用躊",
    "X85n1593_007:0496b24": "躇。擬議之間。即沒交涉。",
    "X85n1593_007:0496c01": "慧力悟禪師上堂。一切聲是佛聲。簷前水滴響泠泠。",
    "X85n1593_007:0496c02": "一切色是佛色。覿面相呈諱不得。便恁麼。若為明。碧",
    "X85n1593_007:0496c03": "天雲散月華清。",
    "X85n1593_007:0496c04": "雪峯深禪師示眾。未得入頭應切切。入頭已得須教",
    "X85n1593_007:0496c05": "徹。雖然得入本無無。莫守無無無間歇。大洪聞之。乃",
    "X85n1593_007:0496c06": "曰。深兄說禪若此。惜福緣不勝耳。",
    "X85n1593_007:0496c07": "慧日安禪師僧問。如何是和尚為人一句。師曰。狗走",
    "X85n1593_007:0496c08": "抖擻口。曰意旨如何。師曰。猿愁摟摗頭。",
    "X85n1593_007:0496c09": "吉祥實禪師自到天衣。蚤夜精勤。脇不至席。一日偶",
    "X85n1593_007:0496c10": "失笑喧眾。衣擯之。中夜宿田里。覩星月粲然。有省。曉",
    "X85n1593_007:0496c11": "歸趨方丈。衣見乃問。洞山五位君臣。如何話會。師曰。",
    "X85n1593_007:0496c12": "我這裏一位也無。衣令參堂。謂侍僧曰這漢却有箇",
    "X85n1593_007:0496c13": "見處。奈不識宗旨何。入室次。衣預令行者五人。分序",
    "X85n1593_007:0496c14": "而立。師至。俱召實上座。師於是密契奧旨。述偈曰。一",
    "X85n1593_007:0496c15": "位纔彰五位分。君臣叶處五雲屯。夜明簾卷無私照。",
    "X85n1593_007:0496c16": "金殿重重顯至尊。",
    "X85n1593_007:0496c17": "雪竇智鑑禪師上堂。世尊有密語。迦葉不覆藏。一夜",
    "X85n1593_007:0496c18": "落華雨。滿城流水香。",
    "X85n1593_007:0496c19": "(會元十四卷終)",
    "X85n1593_007:0496c21": "禪宗正脉卷第七"
}