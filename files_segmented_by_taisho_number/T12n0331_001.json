{
    "T12n0331_001:0066a22": "No. 331 [Nos. 310(28), 330]",
    "T12n0331_001:0066a23": "佛說無畏授所問大乘經卷上",
    "T12n0331_001:0066a25": "西天譯經三藏朝奉大夫",
    "T12n0331_001:0066a26": "試光祿卿傳法大師賜紫",
    "T12n0331_001:0066a27": "沙門臣施護等奉　詔譯",
    "T12n0331_001:0066a28": "如是我聞：一時世尊在舍衛國祇樹給孤獨",
    "T12n0331_001:0066a29": "園，與大苾芻眾千二百五十人俱，皆是阿羅",
    "T12n0331_001:0066b01": "漢——諸漏已盡，無復煩惱，心善解脫、慧善解脫，",
    "T12n0331_001:0066b02": "如大龍王，所作已辦，棄諸重擔，隨得己利，盡",
    "T12n0331_001:0066b03": "諸有結，正智解脫，諸心寂靜，皆到彼岸——唯一",
    "T12n0331_001:0066b04": "補特伽羅，所謂阿難。",
    "T12n0331_001:0066b05": "復有五百大菩薩眾——悉得一切陀羅尼門及",
    "T12n0331_001:0066b06": "三摩地門，皆是一生補處。時舍衛城有一長",
    "T12n0331_001:0066b07": "者名無畏授，大富自在，有大財寶，積諸受",
    "T12n0331_001:0066b08": "用，庫藏充滿，金、銀、瑠璃、真珠、珊瑚、螺貝寶等",
    "T12n0331_001:0066b09": "皆悉具足，廣有車乘、象、馬、牛、羊，復多眷屬、奴",
    "T12n0331_001:0066b10": "婢、僕從、執事人等及諸朋友。一時，無畏授與",
    "T12n0331_001:0066b11": "五百長者而共集會，潛相謂言：「諸仁者！遇佛",
    "T12n0331_001:0066b12": "出世斯為難事，人身難得，時難契會，於佛教",
    "T12n0331_001:0066b13": "中淨信極難。捨家出家，成苾芻相，此亦為難，",
    "T12n0331_001:0066b14": "修行復難。彼諸有情知恩念報而復甚難，",
    "T12n0331_001:0066b15": "但能少分施作尚不壞失，何況廣多？又，諸有",
    "T12n0331_001:0066b16": "情若於如來教中能生淨信，信已復能依教",
    "T12n0331_001:0066b17": "修行，極為難事。又諸有情若能莊嚴如來",
    "T12n0331_001:0066b18": "教法，復能解脫輪迴，極為難事。是故，我等",
    "T12n0331_001:0066b19": "不應於聲聞乘及緣覺乘中趣求涅槃，應於",
    "T12n0331_001:0066b20": "無上大乘法中趣求涅槃。」於是，眾會以如是",
    "T12n0331_001:0066b21": "事互言議已，咸悉發起廣大勝心，皆言：「我",
    "T12n0331_001:0066b22": "今悉於無上大乘法中趣求涅槃，不樂聲聞、",
    "T12n0331_001:0066b23": "緣覺之乘。」時無畏授與五百長者俱共圍繞",
    "T12n0331_001:0066b24": "出舍衛城，詣世尊所。到已，頭面禮世尊足，右",
    "T12n0331_001:0066b25": "繞七匝，退坐一面。",
    "T12n0331_001:0066b26": "爾時，世尊知是事已，故謂無畏授等五百長",
    "T12n0331_001:0066b27": "者言：「汝諸長者以何緣故來詣如來、應供、正",
    "T12n0331_001:0066b28": "等正覺所？」",
    "T12n0331_001:0066b29": "時無畏授等五百長者悉從座起，偏袒一肩，",
    "T12n0331_001:0066c01": "右膝著地，向佛合掌頂禮，白言：「世尊！我等向",
    "T12n0331_001:0066c02": "者共會一處，潛相謂言：『遇佛出世斯為難",
    "T12n0331_001:0066c03": "事，人身難得，時難契會，於佛教中淨信極難。",
    "T12n0331_001:0066c04": "捨家出家，成苾芻相，此亦為難，修行復難。彼",
    "T12n0331_001:0066c05": "諸有情知恩念報而復甚難，但能少分施作",
    "T12n0331_001:0066c06": "尚不壞失，何況廣多？又，諸有情若於如來",
    "T12n0331_001:0066c07": "教中能生淨信，信已復能依教修行，極為難",
    "T12n0331_001:0066c08": "事。又，諸有情若能莊嚴如來教法，復能解脫",
    "T12n0331_001:0066c09": "輪迴，極為難事。我等今時不應於聲聞乘及",
    "T12n0331_001:0066c10": "緣覺乘中趣求涅槃，應於無上大乘法中趣",
    "T12n0331_001:0066c11": "求涅槃。』世尊！我等以如是事互言議已，咸悉",
    "T12n0331_001:0066c12": "發起廣大勝心，皆於無上大乘法中趣求涅",
    "T12n0331_001:0066c13": "槃，不樂聲聞、緣覺之乘。我等乘此緣故，來詣",
    "T12n0331_001:0066c14": "如來、應供、正等正覺所。世尊！諸菩薩摩訶薩",
    "T12n0331_001:0066c15": "欲證阿耨多羅三藐三菩提者，當云何住？復",
    "T12n0331_001:0066c16": "云何學？云何修行？」",
    "T12n0331_001:0066c17": "爾時，世尊讚無畏授等五百長者言：「善哉，",
    "T12n0331_001:0066c18": "善哉。汝諸長者！甚善，甚善。汝今能為安住阿",
    "T12n0331_001:0066c19": "耨多羅三藐三菩提故來詣如來、應供、正等",
    "T12n0331_001:0066c20": "正覺所。汝等諦聽，極善作意，今為汝說。」時",
    "T12n0331_001:0066c21": "無畏授等五百長者受教而聽。",
    "T12n0331_001:0066c22": "佛言：「諸長者！若菩薩摩訶薩欲證阿耨多羅",
    "T12n0331_001:0066c23": "三藐三菩提者，如其所住，當如是學、如是修",
    "T12n0331_001:0066c24": "行。",
    "T12n0331_001:0066c25": "「又，若菩薩摩訶薩欲證阿耨多羅三藐三菩",
    "T12n0331_001:0066c26": "提者，應於一切有情起大悲心、普遍親近、",
    "T12n0331_001:0066c27": "廣為攝受、觀察施作。而菩薩摩訶薩於自身",
    "T12n0331_001:0066c28": "命不應愛著，所有舍宅、妻子、眷屬、飲食、衣服、",
    "T12n0331_001:0066c29": "乘馭、床座、珍寶、財穀、香華、燈塗，乃至一切受",
    "T12n0331_001:0067a01": "用樂具，悉不應著。何以故？多諸有情愛著身",
    "T12n0331_001:0067a02": "命故廣造罪業，彼彼所作業成熟已，墮在惡",
    "T12n0331_001:0067a03": "趣、地獄中生。若於一切有情起大悲心、於自",
    "T12n0331_001:0067a04": "身命不愛著故，即於一切善趣中生。諸長者！",
    "T12n0331_001:0067a05": "是故菩薩摩訶薩欲證阿耨多羅三藐三菩",
    "T12n0331_001:0067a06": "提者，於一切有情起大悲心、於自身命不生",
    "T12n0331_001:0067a07": "愛著，所有舍宅、妻子、眷屬、飲食、衣服、乘馭、床",
    "T12n0331_001:0067a08": "座、珍寶、財穀、香華、燈塗，乃至一切受用樂具，",
    "T12n0331_001:0067a09": "悉不愛著已，然後自捨一切，廣行惠施不求",
    "T12n0331_001:0067a10": "果報，安住戒行三相清淨，修諸忍辱堪能具",
    "T12n0331_001:0067a11": "足，一切有情於己所作不饒益事悉能忍",
    "T12n0331_001:0067a12": "伏。被大精進堅固甲冑，若身、若命悉能棄捨，",
    "T12n0331_001:0067a13": "安住寂靜，心一境性，遠離散亂。勝慧決擇諸",
    "T12n0331_001:0067a14": "善法分，不起我人、眾生、壽者、士夫、補特伽羅、",
    "T12n0331_001:0067a15": "意生等見，廣為一切作諸勝行，為一切有情",
    "T12n0331_001:0067a16": "作意行施、為一切有情作意護戒、為一切有",
    "T12n0331_001:0067a17": "情作意行忍、為一切有情作意發起堅固精",
    "T12n0331_001:0067a18": "進、為一切有情作意安住諸勝定門、為一切",
    "T12n0331_001:0067a19": "有情作意修慧、為一切有情習學一切善巧",
    "T12n0331_001:0067a20": "方便。」",
    "T12n0331_001:0067a21": "爾時，無畏授等五百長者俱白佛言：「世尊！我",
    "T12n0331_001:0067a22": "等昔來於自身命皆生愛著，所有舍宅、妻子、",
    "T12n0331_001:0067a23": "眷屬、飲食、衣服、乘馭、床座、珍寶、財穀、香華、燈",
    "T12n0331_001:0067a24": "塗，乃至一切受用樂具，悉生愛著。世尊！菩薩",
    "T12n0331_001:0067a25": "摩訶薩作何觀察，能於身命乃至一切受用",
    "T12n0331_001:0067a26": "樂具不生愛著？願佛為說。」",
    "T12n0331_001:0067a27": "爾時，世尊告無畏授等五百長者言：「菩薩",
    "T12n0331_001:0067a28": "摩訶薩以無數種相觀察於身。何等無數？",
    "T12n0331_001:0067a29": "所謂：此身不實，緣法合集，如極微聚，從頂至",
    "T12n0331_001:0067b01": "足次第破壞；彼九竅門及諸毛孔不淨流",
    "T12n0331_001:0067b02": "溢，猶如蟻聚；蛇毒止中，蛇毒違害；如怨敵、如",
    "T12n0331_001:0067b03": "猿猴，多所損惱；如極惡友，常起諍競；身如聚",
    "T12n0331_001:0067b04": "沫，不可撮摩；又如水泡，旋有即壞；又如陽焰，",
    "T12n0331_001:0067b05": "渴愛所生；又如芭蕉，中無堅實；又如幻化，從",
    "T12n0331_001:0067b06": "虛妄起；又如王者，多種教令；又如怨對，常來",
    "T12n0331_001:0067b07": "伺便；又如盜賊，無有信義；又如殺者，極難調",
    "T12n0331_001:0067b08": "制；如惡知識，常不歡喜；如破法者，隱沒慧命；",
    "T12n0331_001:0067b09": "又如邪朋，減失善法；又如空聚，離於主宰；又",
    "T12n0331_001:0067b10": "如瓦器，終歸破壞；如小便坑，不淨充滿；如大",
    "T12n0331_001:0067b11": "便處，常多滓穢；又如食噉諸不淨鬼，及蛆蟲、",
    "T12n0331_001:0067b12": "狗等，樂臭穢中；又如廣積穢物，遠聞其臭；如",
    "T12n0331_001:0067b13": "惡瘡疱難合其竅，痛不可忍；又如毒箭，入身",
    "T12n0331_001:0067b14": "酸楚；如惡家主，難為侍養；又如朽舍及如漏",
    "T12n0331_001:0067b15": "船，雖假修治，旋歸散壞；又如坯器，難為固惜；",
    "T12n0331_001:0067b16": "又如惡友，常假將護；如河岸樹，風所動搖；",
    "T12n0331_001:0067b17": "如大河流，終歸死海；又如客舍，多種違惱；如",
    "T12n0331_001:0067b18": "無主舍，無所攝屬；如巡警人，常專撿察；又如",
    "T12n0331_001:0067b19": "邊方，多所侵嬈；如積沙處，漸當減下；如火",
    "T12n0331_001:0067b20": "蔓延；如海難渡；如地難平；如蛇置篋，隨生",
    "T12n0331_001:0067b21": "損害；又如嬰兒，常須存愛；又如破器，無所堪",
    "T12n0331_001:0067b22": "用；如惡方處，常虞壞亂；如雜毒食，常當遠離；",
    "T12n0331_001:0067b23": "如求丐人得種種物，得已旋棄；又如大車，負",
    "T12n0331_001:0067b24": "極重等。唯，諸智者！於法覺了應如是知。",
    "T12n0331_001:0067b25": "佛說無畏授所問大乘經卷上"
}