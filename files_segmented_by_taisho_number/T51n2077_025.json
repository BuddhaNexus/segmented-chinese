{
    "T51n2077_025:0633c24": "續傳燈錄卷第二十五",
    "T51n2077_025:0633c26": "大鑑下第十五世",
    "T51n2077_025:0633c27": "五祖演禪師法嗣五祖演禪師法嗣",
    "T51n2077_025:0633c28": "昭覺克勤禪師成都府昭覺寺克勤佛果禪師。彭州駱氏子。",
    "T51n2077_025:0633c29": "世宗儒。師兒時日記千言。偶游妙寂寺見佛",
    "T51n2077_025:0634a01": "書。三復悵然如獲舊物。曰予殆過去沙門也。",
    "T51n2077_025:0634a02": "即去家依自省祝髮。從文照通講說。又從敏",
    "T51n2077_025:0634a03": "行授楞嚴。俄得病瀕死。嘆曰。諸佛涅槃正路",
    "T51n2077_025:0634a04": "不在文句中。吾欲以聲求色見。宜其無以死",
    "T51n2077_025:0634a05": "也。遂棄去至真覺勝禪師之席。勝方刺臂出",
    "T51n2077_025:0634a06": "血指示師曰。此曹溪一滴也。師矍然良久曰。",
    "T51n2077_025:0634a07": "道固如是乎。即徒步出蜀首謁玉泉皓。次依",
    "T51n2077_025:0634a08": "金鑾信大溈哲黃龍心東林度僉指為法器。",
    "T51n2077_025:0634a09": "而晦堂稱他日臨濟一派屬子矣。最後見五",
    "T51n2077_025:0634a10": "祖盡其機用。祖皆不諾。乃謂祖強移換人。出",
    "T51n2077_025:0634a11": "不遜語忿然而去。祖曰。待爾著一頓熱病打",
    "T51n2077_025:0634a12": "時方思量我在。師到金山染傷寒困極。以平",
    "T51n2077_025:0634a13": "日見處試之無得力者。追繹五祖之言。乃自",
    "T51n2077_025:0634a14": "誓曰。我病稍間即歸五祖。病痊尋歸。祖一見",
    "T51n2077_025:0634a15": "而喜令即參堂。便入侍者寮方半月。會部使",
    "T51n2077_025:0634a16": "者解印還蜀詣祖問道。祖曰。提刑少年曾讀",
    "T51n2077_025:0634a17": "小艶詩否。有兩句頗相近。頻呼小玉元無事。",
    "T51n2077_025:0634a18": "秖要檀郎認得聲。提刑應喏喏。祖曰。且子細。",
    "T51n2077_025:0634a19": "師適歸侍立次。問曰。聞和尚舉小艶詩。提刑",
    "T51n2077_025:0634a20": "會否。祖曰。他認得聲。師曰。秖要檀郎認得",
    "T51n2077_025:0634a21": "聲。他既認得聲為甚麼却不是。祖曰。如何是",
    "T51n2077_025:0634a22": "祖師西來意庭前柏樹子聻。師忽有省。遽出",
    "T51n2077_025:0634a23": "見雞飛上闌干鼓翅而嗚。復自謂曰。此豈不",
    "T51n2077_025:0634a24": "是聲。遂袖香入室通所得。呈偈曰。金鴨香銷",
    "T51n2077_025:0634a25": "錦繡幃。笙歌叢裏醉扶歸。少年一段風流事。",
    "T51n2077_025:0634a26": "祇許佳人獨自知。祖曰。佛祖大事非小根劣",
    "T51n2077_025:0634a27": "器所能造詣。吾助汝喜。祖遍謂山中耆舊曰。",
    "T51n2077_025:0634a28": "我侍者參得禪也。由此所至推為上首。崇寧",
    "T51n2077_025:0634a29": "中還里省親四眾迓拜。成都帥翰林郭公知",
    "T51n2077_025:0634b01": "章請開法六祖更昭覺。政和間謝事復出峽",
    "T51n2077_025:0634b02": "南遊。時張無盡寓荊南。以道學自居少見推",
    "T51n2077_025:0634b03": "許。師艤舟謁之。劇談華嚴旨要曰。華嚴現量",
    "T51n2077_025:0634b04": "境界理事全真初無假法。所以即一而萬。了",
    "T51n2077_025:0634b05": "萬為一。一復一萬復萬浩然莫窮。心佛眾生",
    "T51n2077_025:0634b06": "三無差別。卷舒自在無礙圓融。此雖極則終",
    "T51n2077_025:0634b07": "是無風匝匝之波。公於是不覺促榻。師遂問",
    "T51n2077_025:0634b08": "曰。到此與祖師西來意為同為別。公曰。同矣。",
    "T51n2077_025:0634b09": "師曰且得沒交涉。公色為之慍。師曰。不見雲",
    "T51n2077_025:0634b10": "門道。山河大地無絲毫過患猶是轉句。直得",
    "T51n2077_025:0634b11": "不見一色始是半提。更須知有向上全提時",
    "T51n2077_025:0634b12": "節。彼德山臨濟豈非全提乎。公乃首肯。翌日",
    "T51n2077_025:0634b13": "復舉事法界理法界。至理事無礙法界師又",
    "T51n2077_025:0634b14": "問。此可說禪乎。公曰。正好說禪也。師笑曰。",
    "T51n2077_025:0634b15": "不然正是法界量裏在。蓋法界量未滅。若到",
    "T51n2077_025:0634b16": "事事無礙法界法界量滅。始好說禪。如何是",
    "T51n2077_025:0634b17": "佛乾屎橛。如何是佛麻三斤。是故真淨偈曰。",
    "T51n2077_025:0634b18": "事事無礙如意自在。手把猪頭口誦淨戒。趁",
    "T51n2077_025:0634b19": "出婬坊未還酒債。十字街頭解開布袋。公曰。",
    "T51n2077_025:0634b20": "美哉之論。豈易得聞乎。於是以師禮留居碧",
    "T51n2077_025:0634b21": "岩。復徒道林樞密鄧公子常奏賜紫服師號。",
    "T51n2077_025:0634b22": "詔住金陵蔣山。學者無地以容。勅補天寧萬",
    "T51n2077_025:0634b23": "壽。上召見褒寵甚渥。建炎初又遷金山。適駕",
    "T51n2077_025:0634b24": "幸維楊入對賜圓悟禪師改雲居。久之復領",
    "T51n2077_025:0634b25": "昭覺。僧問。雲門道須彌山意旨如何。師曰。推",
    "T51n2077_025:0634b26": "不向前約不退後。曰未審還有過也無。師曰。",
    "T51n2077_025:0634b27": "坐却舌頭問法不孤起仗境方生提坐具曰。",
    "T51n2077_025:0634b28": "這箇是境那箇是法。師曰。却被闍梨奪却鎗",
    "T51n2077_025:0634b29": "問古人道。楖栗橫擔不顧人。直入千峯萬峯",
    "T51n2077_025:0634c01": "去。未審那裏是他住處。師曰。騰蛇纏足路布",
    "T51n2077_025:0634c02": "遶身。曰朝看雲片片。暮聽水潺潺。師曰。却須",
    "T51n2077_025:0634c03": "截斷始得。曰此回不是夢真箇到廬山。師曰。",
    "T51n2077_025:0634c04": "高著眼。問猿抱子歸青嶂後。鳥󰴌花落碧岩",
    "T51n2077_025:0634c05": "前。此是和尚舊時安身立命處。如何是道林",
    "T51n2077_025:0634c06": "境。師曰。寺門高開洞庭野。殿脚插入赤沙湖。",
    "T51n2077_025:0634c07": "曰如何是境中人。師曰。僧寶人人滄海珠。曰",
    "T51n2077_025:0634c08": "此是杜工部底。作麼生是和尚底。師曰。且莫",
    "T51n2077_025:0634c09": "亂道。曰如何是奪人不奪境。師曰。山僧有眼",
    "T51n2077_025:0634c10": "不曾見。曰如何是奪境不奪人。師曰。闍梨問",
    "T51n2077_025:0634c11": "得自然親。曰如何是。人境俱奪。師曰收。曰如",
    "T51n2077_025:0634c12": "何人境俱不奪。師曰放。問有句無句如藤倚",
    "T51n2077_025:0634c13": "樹如何得透脫。師曰。倚天長劍逼人寒。曰秖",
    "T51n2077_025:0634c14": "如樹倒藤枯。溈山為甚麼呵呵大笑。師曰。愛",
    "T51n2077_025:0634c15": "他底著他底。曰忽被學人掀倒禪床抝折拄",
    "T51n2077_025:0634c16": "杖。又作箇甚麼伎倆。師曰。也是賊過後張弓。",
    "T51n2077_025:0634c17": "問明歷歷露堂堂。因甚麼乾坤收不得。師曰。",
    "T51n2077_025:0634c18": "金剛手裏八稜棒。曰忽然一喚便回還當得活",
    "T51n2077_025:0634c19": "也無。師曰。鶖子目連無奈何。曰不落照不落",
    "T51n2077_025:0634c20": "用如何商量。師曰。放下雲頭。曰忽遇其中人",
    "T51n2077_025:0634c21": "時如何。師曰。騎佛殿出山門。曰萬象不來渠",
    "T51n2077_025:0634c22": "獨語。教誰招手上高峯。師曰。錯下名言。上",
    "T51n2077_025:0634c23": "堂。通身是眼見不及。通身是耳聞不徹。通身",
    "T51n2077_025:0634c24": "是口說不著。通身是心鑒不出。直饒盡大地",
    "T51n2077_025:0634c25": "明得無絲毫透。漏猶在半途據令全提。且道",
    "T51n2077_025:0634c26": "如何是展演。域中日月縱橫挂。一亘晴空萬",
    "T51n2077_025:0634c27": "古春。上堂。山頭鼓浪井底揚塵。眼聽似震雷",
    "T51n2077_025:0634c28": "霆。耳觀如張錦繡。三百六十骨節一一現無",
    "T51n2077_025:0634c29": "邊妙身。八萬四千毛端頭頭彰寶王剎海。不",
    "T51n2077_025:0635a01": "是神通妙用。亦非法爾如然。苟能千眼頓開。",
    "T51n2077_025:0635a02": "直是十方坐斷。且超然獨脫一句作麼生道。",
    "T51n2077_025:0635a03": "試玉須經火求。珠不離泥。上堂。本來無形段。",
    "T51n2077_025:0635a04": "那復有脣嘴。特地廣稱揚。替他說道理。且道",
    "T51n2077_025:0635a05": "他是阿誰。上堂。十五日已前千牛拽不回。十",
    "T51n2077_025:0635a06": "五日已後俊鶻趁不及。正當十五日。天平地",
    "T51n2077_025:0635a07": "平同明同暗。大千沙界不出當處。可以含吐",
    "T51n2077_025:0635a08": "十虛。進一步超越不可說香水海。退一步坐",
    "T51n2077_025:0635a09": "斷千重萬里白雲不進不退莫道闍梨。老僧",
    "T51n2077_025:0635a10": "也無開口處。舉拂子曰。正當恁麼時如何。有",
    "T51n2077_025:0635a11": "時拈在千峯上。劃斷秋雲不放高。上堂。十方",
    "T51n2077_025:0635a12": "同聚會。本來身不昧。箇箇學無為。頂上用鉗",
    "T51n2077_025:0635a13": "鎚。此是選佛場。深廣莫能量。心空及第歸。利",
    "T51n2077_025:0635a14": "劍不如錐。龐居士舌拄梵天口包四海。有時",
    "T51n2077_025:0635a15": "將一莖草作丈六金身。有時將丈六金身作",
    "T51n2077_025:0635a16": "一莖草。甚是奇特。雖然如此。要且不曾動著",
    "T51n2077_025:0635a17": "向上關。且如何是向上關。鑄印築高壇。上堂。",
    "T51n2077_025:0635a18": "有句無句超宗越格。如藤倚樹銀山鐵壁。及至",
    "T51n2077_025:0635a19": "樹倒藤枯。多少人失却鼻孔。直饒收拾得來。",
    "T51n2077_025:0635a20": "已是千里萬里。秖如未有恁麼消息時。如何。",
    "T51n2077_025:0635a21": "還透得麼。風暖鳥聲碎日高花影重。上堂。第",
    "T51n2077_025:0635a22": "一句薦得祖師乞命。第二句薦得人天瞻落。",
    "T51n2077_025:0635a23": "第三句薦得虎口橫身。不是循途守轍。亦非",
    "T51n2077_025:0635a24": "革轍移途。透得則六臂三頭。未透亦人間天",
    "T51n2077_025:0635a25": "上。且三句外一句作麼生道。生涯秖在絲綸",
    "T51n2077_025:0635a26": "上。明月扁舟泛五湖。示眾云。一言截斷千聖",
    "T51n2077_025:0635a27": "消聲。一劍當頭橫屍萬里。所以道。有時句到",
    "T51n2077_025:0635a28": "意不到。有時意到句不到。句能剗意。意能",
    "T51n2077_025:0635a29": "剗句。意句交馳衲僧巴鼻。若能恁麼轉去。青",
    "T51n2077_025:0635b01": "天也須喫棒。且道憑箇甚麼。可憐無限弄潮",
    "T51n2077_025:0635b02": "人。畢竟還落潮中死。示眾云。萬仞崖頭撒手。",
    "T51n2077_025:0635b03": "要須其人。千鈞之弩發機。豈為鼷鼠。雲門睦",
    "T51n2077_025:0635b04": "州當面蹉過。德山臨濟誑謼閭閻。自餘立境",
    "T51n2077_025:0635b05": "立機作窠作窟。故是滅胡種族且獨脫一句",
    "T51n2077_025:0635b06": "作麼生道。萬緣遷變渾閑事。五月山房冷似",
    "T51n2077_025:0635b07": "氷。紹興五年八月己酉示微恙。趺坐書偈遺",
    "T51n2077_025:0635b08": "眾投筆而逝。荼毘舌齒不壞。設利五色無數。",
    "T51n2077_025:0635b09": "塔于昭覺寺之側。諡真覺禪師。",
    "T51n2077_025:0635b10": "太平慧懃禪師舒州太平慧懃佛鑑禪師。本郡汪氐子。丱歲",
    "T51n2077_025:0635b11": "師廣教圓深。試所習得度。每以唯此一事實",
    "T51n2077_025:0635b12": "餘二則非真味之有省。廼遍參名宿往來五",
    "T51n2077_025:0635b13": "祖之門有年。恚祖不為印據。與圓悟相繼而",
    "T51n2077_025:0635b14": "去。及悟歸五祖方大徹證。而師忽至意欲他",
    "T51n2077_025:0635b15": "邁。悟勉令挂搭。且曰。某與兄相別始月餘。比",
    "T51n2077_025:0635b16": "舊時相見時如何。師曰。我所疑者此也遂參",
    "T51n2077_025:0635b17": "堂。一日聞祖舉僧問趙州如何是和尚家風。",
    "T51n2077_025:0635b18": "州曰。老僧耳聾高聲問將來。僧再問。州曰。爾",
    "T51n2077_025:0635b19": "問我家風。我却識爾家風了也。師即大豁所",
    "T51n2077_025:0635b20": "疑曰。乞和尚指示極則。祖曰森羅及萬象一",
    "T51n2077_025:0635b21": "法之所印。師展拜。祖令主翰墨。後同圓悟語",
    "T51n2077_025:0635b22": "話次舉東寺問仰山鎮海明珠因緣。至無理可",
    "T51n2077_025:0635b23": "伸處。圓悟徵曰。既云收得逮索此珠。又道無",
    "T51n2077_025:0635b24": "言可對無理可伸。師不能加答。明日謂悟曰。",
    "T51n2077_025:0635b25": "東寺秖索一顆珠。仰山當下傾出一栲栳。悟",
    "T51n2077_025:0635b26": "深肯之。乃告之曰。老兄更宜親近老和尚去。",
    "T51n2077_025:0635b27": "師一日造方丈。未及語被祖詬罵懡㦬而退。",
    "T51n2077_025:0635b28": "歸寮閉門打睡恨祖不已。悟已密知即往扣",
    "T51n2077_025:0635b29": "門。師曰誰。悟曰我。師即開門。悟問。爾見老",
    "T51n2077_025:0635c01": "和尚如何。師曰。我本不去被爾賺累。我遭這",
    "T51n2077_025:0635c02": "老漢詬罵。悟呵呵大笑曰。爾記得前日下底",
    "T51n2077_025:0635c03": "語麼。師曰。是甚麼語。悟曰。爾又道。東寺秖",
    "T51n2077_025:0635c04": "索一顆珠。仰山傾出一栲栳。師當下釋然。悟",
    "T51n2077_025:0635c05": "遂領師同上方丈。祖纔見遽曰。懃兄且喜大",
    "T51n2077_025:0635c06": "事了畢。明年命師為第一座。會太平靈源赴",
    "T51n2077_025:0635c07": "黃龍其席既虛。源薦師於舒守孫鼎臣。遂命",
    "T51n2077_025:0635c08": "補處五祖付法衣。師受而捧以示眾曰。昔釋",
    "T51n2077_025:0635c09": "迦文佛以丈六金襴袈裟。披千尺彌勒佛身。",
    "T51n2077_025:0635c10": "佛身不長袈裟不短。會麼。即此樣無他樣。自",
    "T51n2077_025:0635c11": "是法道大播。政和初詔住東都智海。五年乞",
    "T51n2077_025:0635c12": "歸得旨居蔣山。樞密鄧公子常奏師徽號。椹",
    "T51n2077_025:0635c13": "服僧問。如何是祖師西來意。師曰喫醋知酸",
    "T51n2077_025:0635c14": "喫鹽知鹹。曰弓折箭盡時如何。師曰。一場懡",
    "T51n2077_025:0635c15": "㦬。問不與萬法為侶者是甚麼人。師曰。拶破",
    "T51n2077_025:0635c16": "露柱。曰歸鄉無路時如何。師曰。王程有限。曰",
    "T51n2077_025:0635c17": "前三三後三三又作麼生。師曰。六六三十六。",
    "T51n2077_025:0635c18": "問承聞和尚親見五祖是否。師曰。鐵牛齧碎",
    "T51n2077_025:0635c19": "黃金草。曰恁麼則親見五祖也。師曰。我與爾",
    "T51n2077_025:0635c20": "有甚冤讎。曰秖如達磨見武帝意旨如何。師",
    "T51n2077_025:0635c21": "曰。胡言易辯漢語難明。曰為甚淒淒暗渡江。",
    "T51n2077_025:0635c22": "師曰。因風借便。問如何是主中賓。師曰。進前",
    "T51n2077_025:0635c23": "退後愁殺人。曰如何是賓中主。師曰。真實之",
    "T51n2077_025:0635c24": "言成妄語。曰如何是賓中賓。師曰。夫子遊行",
    "T51n2077_025:0635c25": "厄在陳。曰如何是主中主。師曰。終日同行非",
    "T51n2077_025:0635c26": "伴侶。曰賓主已蒙師指示。向上宗乘事若何。",
    "T51n2077_025:0635c27": "師曰。大斧斫了手摩挲。問即心即佛即不問。",
    "T51n2077_025:0635c28": "非心非佛事如何。師曰。昨日有僧問老僧不",
    "T51n2077_025:0635c29": "對。曰未審與即心即佛相去多少。師曰。近則",
    "T51n2077_025:0636a01": "千里萬里。遠則不隔絲毫。曰忽被學人截斷",
    "T51n2077_025:0636a02": "兩頭。歸家穩坐又作麼生。師曰。爾家在甚麼",
    "T51n2077_025:0636a03": "處。曰大千沙界內一箇自由身。師曰。未到家",
    "T51n2077_025:0636a04": "在更道。曰學人到這裏直得東西不辨南北",
    "T51n2077_025:0636a05": "不分去也。師曰。未為分外。上堂。至道無難唯",
    "T51n2077_025:0636a06": "嫌揀擇。桃花紅李花白。誰道融融只一色。燕",
    "T51n2077_025:0636a07": "子語黃鶯鳴。誰道關關秖一聲。不透祖師關",
    "T51n2077_025:0636a08": "棙子。空認山河作眼睛。上堂。日日日西沈日",
    "T51n2077_025:0636a09": "日日東上。若欲學菩提。擲下拄杖曰。但看此",
    "T51n2077_025:0636a10": "模樣。五祖周祥上堂。去年今日時。紅爐片雪",
    "T51n2077_025:0636a11": "飛。今日去年時。曹娥讀夜碑。末後一句子。佛",
    "T51n2077_025:0636a12": "眼莫能窺。白蓮峯頂上。紅日遶須彌鳥啄珊",
    "T51n2077_025:0636a13": "瑚樹。鯨吞離水犀。太平家業在。千古襲楊岐。",
    "T51n2077_025:0636a14": "上堂橫拄杖曰。先照後用。竪起曰。先用後照。",
    "T51n2077_025:0636a15": "倒轉曰。照用同時。卓一下曰。照用不同時。汝",
    "T51n2077_025:0636a16": "等諸人被拄杖一口吞盡了也。自是爾不覺。",
    "T51n2077_025:0636a17": "若向這裏道得轉身句。免見一場氣悶。其或",
    "T51n2077_025:0636a18": "未然。老僧今日失利。上堂。金烏急玉兔速。急",
    "T51n2077_025:0636a19": "急流光七月十。無窮遊子不歸家。縱歸秖在",
    "T51n2077_025:0636a20": "門前立。門前立。把手牽伊不肯入。萬里看看",
    "T51n2077_025:0636a21": "寸草無。殘花落地無人拾。無人拾。一回雨過",
    "T51n2077_025:0636a22": "一回濕。上堂。世尊有密語迦葉不覆藏。乃曰。",
    "T51n2077_025:0636a23": "爾尋常說黃道黑評品古今。豈不是密語。爾",
    "T51n2077_025:0636a24": "尋常折旋俯仰拈匙把筯祇揖萬福。是覆藏",
    "T51n2077_025:0636a25": "不覆藏。忽然瞥地去也不可知。要會麼。世尊",
    "T51n2077_025:0636a26": "有密語。冬到寒食一百五。迦葉不覆藏。水泄",
    "T51n2077_025:0636a27": "不通已露贓。靈利衲僧如會得。一重雪上",
    "T51n2077_025:0636a28": "一重霜。上堂。十五日已前事錦上鋪花。十五",
    "T51n2077_025:0636a29": "日已後事如海一漚發。正當十五日大似一",
    "T51n2077_025:0636b01": "尺鏡照千里之像。雖則真空絕跡。其奈海印",
    "T51n2077_025:0636b02": "發光。任他露柱開花。說甚佛面百醜。何故到",
    "T51n2077_025:0636b03": "頭霜夜月任運落前溪。上堂舉僧問逍州。如",
    "T51n2077_025:0636b04": "何是不遷義。州以手作流水勢。其僧有省。又",
    "T51n2077_025:0636b05": "僧問法眼。不取於相如如不動。如何是不取",
    "T51n2077_025:0636b06": "於相見於如如不動。眼曰。日出東方夜落西。",
    "T51n2077_025:0636b07": "其僧亦有省。若也於此見得。方知道旋嵐偃",
    "T51n2077_025:0636b08": "嶽本來常靜。江河競注元自不流。其或未然。",
    "T51n2077_025:0636b09": "不免更為饒舌。天左旋地右轉。古往今來經",
    "T51n2077_025:0636b10": "幾遍。金烏飛玉兔走。纔方出海門。又落青山",
    "T51n2077_025:0636b11": "後。江河波渺渺。淮濟浪悠悠。直入滄溟晝夜",
    "T51n2077_025:0636b12": "流。遂高聲曰。諸禪德。還見如如不動麼。師室",
    "T51n2077_025:0636b13": "中以木骰子六隻面面皆書公字。僧纔入師",
    "T51n2077_025:0636b14": "擲曰。會麼僧擬不擬。師即打出。七年九月八",
    "T51n2077_025:0636b15": "日上堂。祖師心印狀似鐵牛之機。去即印住",
    "T51n2077_025:0636b16": "住即印破。直饒不去不住。亦未是衲僧行履",
    "T51n2077_025:0636b17": "處。且作麼生是衲僧行履處。待十月前後為",
    "T51n2077_025:0636b18": "諸人注破。至後月八日沐浴更衣端坐。手寫",
    "T51n2077_025:0636b19": "數書別故舊。停筆而化。闍維收靈骨設利塔",
    "T51n2077_025:0636b20": "于本山。",
    "T51n2077_025:0636b21": "龍門清遠禪師舒州龍門清遠佛眼禪師。臨卭李氏子。嚴正",
    "T51n2077_025:0636b22": "寡言。十四圓具依毘尼究其說。因讀法華經。",
    "T51n2077_025:0636b23": "至是法非思量分別之所能解。持以問講師。",
    "T51n2077_025:0636b24": "講師莫能答。師嘆曰。義學名相非所以了生",
    "T51n2077_025:0636b25": "死大事。遂卷衣南游。造舒州太平演禪師法",
    "T51n2077_025:0636b26": "席。因丐於廬州。偶兩足跌仆地。煩懣間聞二",
    "T51n2077_025:0636b27": "人交相惡罵。諫者曰。爾猶自煩惱在。師於言",
    "T51n2077_025:0636b28": "下有省。及歸凡有所問。演即曰。我不如爾爾",
    "T51n2077_025:0636b29": "自會得好或曰。我不會我不如爾。師愈疑遂",
    "T51n2077_025:0636c01": "咨決於元禮首座。禮乃以手引師之耳繞圍",
    "T51n2077_025:0636c02": "爐數匝。且行且語曰。爾自會得好。師曰。有冀",
    "T51n2077_025:0636c03": "開發乃爾相戲耶。禮曰。爾他後悟去方知今",
    "T51n2077_025:0636c04": "日曲折耳。太平將遷海會。師慨然曰。吾持鉢",
    "T51n2077_025:0636c05": "方歸復參。隨往一荒院。安能究決已事耶。遂",
    "T51n2077_025:0636c06": "作偈告辭之蔣山坐夏。邂逅靈源禪師日益",
    "T51n2077_025:0636c07": "厚善。從容言話間。師曰。比見都下一尊宿語",
    "T51n2077_025:0636c08": "句似有緣。靈源曰。演公天下第一等宗師。何",
    "T51n2077_025:0636c09": "故捨而事遠遊。所謂有緣者蓋知解之師。與",
    "T51n2077_025:0636c10": "公初心相應耳。師從所勉徑趨海會。後命典",
    "T51n2077_025:0636c11": "謁。適寒夜孤坐。撥爐見火一豆許。恍然自喜",
    "T51n2077_025:0636c12": "曰。深深撥有些子。平生事只如此。遽起閱几",
    "T51n2077_025:0636c13": "上傳燈錄。至破竈墮因緣忽大悟。作偈曰。刀",
    "T51n2077_025:0636c14": "刀林鳥啼。披衣終夜坐。撥火悟平生。窮神歸",
    "T51n2077_025:0636c15": "破墮。事皎人自迷。曲淡誰能和。念之永不忘。",
    "T51n2077_025:0636c16": "門開少人過。圓悟因詣其寮。舉青林般土話",
    "T51n2077_025:0636c17": "驗之。且謂。古今無人出得。爾如何會。師曰。",
    "T51n2077_025:0636c18": "也有甚難。悟曰。秖如他道鐵輪天子寰中旨",
    "T51n2077_025:0636c19": "意作麼生。師曰。我道帝釋宮中放赦書。悟退",
    "T51n2077_025:0636c20": "語人曰。且喜遠兄便有活人句也。自是隱居",
    "T51n2077_025:0636c21": "四面大中菴。屬天下一新崇寧萬壽寺。舒守",
    "T51n2077_025:0636c22": "王公渙之命師開法。次補龍門道望尤振。後",
    "T51n2077_025:0636c23": "遷和之褒禪。樞密鄧公洵武奏賜師號紫衣。",
    "T51n2077_025:0636c24": "上堂。臺山路上過客全稀。破竈堂前感恩無",
    "T51n2077_025:0636c25": "地。雪埋庭柏氷鎖偃谿。雖在南方火爐頭。不",
    "T51n2077_025:0636c26": "入他家虀甕裏。看看臈月三十日。便是孟春",
    "T51n2077_025:0636c27": "猶寒。爾等諸人。各須努力向前。切忌自生退",
    "T51n2077_025:0636c28": "屈。上堂卓拄杖曰。圓明了知不由心念。抵死",
    "T51n2077_025:0636c29": "要道墮坑落塹。畢竟如何。乃倚拄杖下座。上",
    "T51n2077_025:0637a01": "堂。泡幻同無礙。如何不了悟。眼裏瞳人吹叫",
    "T51n2077_025:0637a02": "子達法在其中。非今亦非古。六隻骰子滿盆",
    "T51n2077_025:0637a03": "紅。大眾時人為甚麼坐地看揚州鉢盂著栖",
    "T51n2077_025:0637a04": "新翻樣。牛上騎牛笑殺人。上堂。趙州不見南",
    "T51n2077_025:0637a05": "泉。山僧不識五祖。甜瓜徹蔕甜。苦瓠連根苦。",
    "T51n2077_025:0637a06": "上堂。一葉落天下春。無路尋思笑殺人。下是",
    "T51n2077_025:0637a07": "天上是地。此言不入時流意。南作北東作西。",
    "T51n2077_025:0637a08": "動而止喜而悲。蛇頭蝎尾一試之。猛虎口裏",
    "T51n2077_025:0637a09": "活雀兒。是何言歸堂去。上堂。千說萬說不如",
    "T51n2077_025:0637a10": "親面一見。縱不說亦自分明。王子寶刀喻。眾",
    "T51n2077_025:0637a11": "盲摸象喻。禪學中隔江招手事。望州亭相見",
    "T51n2077_025:0637a12": "事。逈絕無人處事。深山巖崖處事。此皆親面",
    "T51n2077_025:0637a13": "而見之。不在說也。上堂。蘇武牧羊辱而不屈。",
    "T51n2077_025:0637a14": "李陵望漢樂以忘歸。是在外國在本國。佛諸",
    "T51n2077_025:0637a15": "弟子中。有者雙足越坑。有者聆箏起舞。有者",
    "T51n2077_025:0637a16": "身埋糞壤。有者呵罵河神。是習氣是妙用。至",
    "T51n2077_025:0637a17": "於擎叉打地竪拂敲床。睦州一向閉門。魯祖",
    "T51n2077_025:0637a18": "終年面壁。是為人是不為人。信知一切凡夫",
    "T51n2077_025:0637a19": "埋沒寶藏。殊不丈夫。諸人何不能擺柁張帆",
    "T51n2077_025:0637a20": "拋江過岸休。更釘樁搖艣何日到家。既作曹",
    "T51n2077_025:0637a21": "溪人又是家裏漢。還見家裏事麼。僧問。劫火",
    "T51n2077_025:0637a22": "洞然大千俱壞。未審這箇壞不壞。師曰。黑漆",
    "T51n2077_025:0637a23": "桶裏黃金色。問道遠乎哉。觸事而真如何是",
    "T51n2077_025:0637a24": "道。師曰。頂上八尺五。曰此理如何。師曰。方",
    "T51n2077_025:0637a25": "圓七八寸。問劫火威音前。別是一壺天。御樓",
    "T51n2077_025:0637a26": "前射獵。不是刈茅田。提起坐具曰。這箇喚作",
    "T51n2077_025:0637a27": "什麼。師曰。正是刈茅田。僧便喝。師曰。猶作",
    "T51n2077_025:0637a28": "主在。問僧。孤燈獨照時如何。僧無對。師代",
    "T51n2077_025:0637a29": "曰。露柱證明。師聞開靜板聲乃曰。據欵結案。",
    "T51n2077_025:0637b01": "師嘗題語于龍門延壽壁間曰。佛許有病者",
    "T51n2077_025:0637b02": "當療治。容有將息所也。禪林凡有數名。或曰",
    "T51n2077_025:0637b03": "涅槃。見法身常住了法不生也。或曰省行。知",
    "T51n2077_025:0637b04": "此違緣皆從行苦也。或曰延壽。欲得慧命扶",
    "T51n2077_025:0637b05": "持色身也。其實使人了生死處也。多見少覺",
    "T51n2077_025:0637b06": "微恙便入此堂。不強支吾便有補益。及乎久",
    "T51n2077_025:0637b07": "病思念鄉閭不善。退思滅除苦本。先聖云。病",
    "T51n2077_025:0637b08": "者眾生之良藥。若善服食無不瘥者也。宣和",
    "T51n2077_025:0637b09": "初以病辭歸蔣山之東堂。二年書雲前一日",
    "T51n2077_025:0637b10": "飯食訖趺坐。謂其徒曰。諸方老宿臨終必留",
    "T51n2077_025:0637b11": "偈辭世。世可辭邪且將安往。廼合掌怡然趨",
    "T51n2077_025:0637b12": "寂。門人函骨歸龍門塔于靈光臺側。",
    "T51n2077_025:0637b13": "開福道寧禪師潭州開福道寧禪師。歙溪汪氏子。壯為道人",
    "T51n2077_025:0637b14": "於崇果寺執浴。一日將濯足。偶誦金剛經至",
    "T51n2077_025:0637b15": "於此章句能生信心以此為實。遂忘所知。忽",
    "T51n2077_025:0637b16": "垂足沸湯中發明已見。後祝髮蔣山依雪竇",
    "T51n2077_025:0637b17": "老良禪師。踰二年遍歷叢林參諸名宿。晚至",
    "T51n2077_025:0637b18": "白蓮聞五祖小參舉忠國師古佛淨瓶趙州狗",
    "T51n2077_025:0637b19": "子無佛性話。頓徹法源。大觀中潭帥席公震",
    "T51n2077_025:0637b20": "請住開福衲子景從。浴佛上堂。未離兜率已",
    "T51n2077_025:0637b21": "降王宮。未出母胎度人已畢。諸禪德。日日日",
    "T51n2077_025:0637b22": "從東畔出。朝朝雞向五更啼。雖然不是桃花",
    "T51n2077_025:0637b23": "洞。春至桃花亦滿溪。又道。毘藍園內右脇降",
    "T51n2077_025:0637b24": "生。七步周行四方目顧。天上天下唯我獨尊。",
    "T51n2077_025:0637b25": "大似貪觀天上月失却手中珠。還知落處麼。",
    "T51n2077_025:0637b26": "若知落處。方為孝子順孫。苟或未然。不免重",
    "T51n2077_025:0637b27": "下註脚。良久曰。天生伎倆能奇怪。未上輸他",
    "T51n2077_025:0637b28": "弄一場。示眾云。秋日耀長空。秋江浸虛碧。傷",
    "T51n2077_025:0637b29": "嗟門外人。處處尋彌勒。驀路忽擡頭。相逢不",
    "T51n2077_025:0637c01": "相識。諸禪德。既是相逢為甚麼却不相識。剪",
    "T51n2077_025:0637c02": "盡霜前竹。臨谿不化龍。上堂。遍界不曾藏。通",
    "T51n2077_025:0637c03": "身無影像。相逢莫訝太愚癡。曠劫至今無伎",
    "T51n2077_025:0637c04": "倆。無伎倆少人知。大抵還他肌骨好。何須臨",
    "T51n2077_025:0637c05": "鏡畫蛾眉。上堂。摩竭正令未免崎嶇。少室垂",
    "T51n2077_025:0637c06": "慈早傷風骨。腰囊挈錫孤負平生。煉行灰心",
    "T51n2077_025:0637c07": "遞相鈍置。爭似春雨晴春山青。白雲三片四",
    "T51n2077_025:0637c08": "片。黃鳥一聲兩聲。千眼大悲看不足。王維雖",
    "T51n2077_025:0637c09": "巧畫難成。直饒便恁麼。猶自涉途程。且不涉",
    "T51n2077_025:0637c10": "途程一句作麼生道。人從汴州來不得東京",
    "T51n2077_025:0637c11": "信。僧問。蓮花未出水時如何。師曰。人天合",
    "T51n2077_025:0637c12": "掌。曰出水後如何。師曰。不礙往來看。問如",
    "T51n2077_025:0637c13": "何是句到意不到。師曰。瑞草本無根信手拈",
    "T51n2077_025:0637c14": "來用。曰如何是意到句不到。師曰。領取鉤頭",
    "T51n2077_025:0637c15": "意莫認定盤星曰如何是意句俱到。師曰。大",
    "T51n2077_025:0637c16": "悲不展手通身是眼睛。曰如何是意句俱不",
    "T51n2077_025:0637c17": "到。師曰。君向瀟湘我向秦政和三年十一月",
    "T51n2077_025:0637c18": "四日淨髮沐浴。次日齋罷小參。勉眾行道辭",
    "T51n2077_025:0637c19": "語誠切。期初七示寂。至日酉時跏趺而逝。闍",
    "T51n2077_025:0637c20": "維獲設利五色。歸藏于塔。",
    "T51n2077_025:0637c21": "大隨元靜禪師彭州大隨南堂元靜禪師。後名道興。閬之玉",
    "T51n2077_025:0637c22": "山大儒趙公約仲之子也。十歲病甚。母禱之。",
    "T51n2077_025:0637c23": "感異夢捨令出家。師成都大慈寶生院宗裔。",
    "T51n2077_025:0637c24": "元祐三年通經得度。留講聚有年而南下。首",
    "T51n2077_025:0637c25": "參永安恩禪師。於臨濟三頓棒話發明。次依",
    "T51n2077_025:0637c26": "諸名宿無有當意者。聞五祖機峻。欲抑之。遂",
    "T51n2077_025:0637c27": "謁祖。祖乃曰。我此間不比諸方。凡於室中不",
    "T51n2077_025:0637c28": "要汝進前退後竪指擎拳繞禪床作女人拜提",
    "T51n2077_025:0637c29": "起坐具千般伎倆。秖要爾一言下諦當。便是",
    "T51n2077_025:0638a01": "汝見處。師茫然退。參三載。一日入室罷。祖謂",
    "T51n2077_025:0638a02": "曰子所下語已得十分。試更與我說看。師即",
    "T51n2077_025:0638a03": "剖而陳之。祖曰。說亦說得十分。更與我斷看。",
    "T51n2077_025:0638a04": "師隨所問而判之。祖曰。好即好秖是未曾得",
    "T51n2077_025:0638a05": "老僧說話在。齋後可來祖師塔所。與汝一一",
    "T51n2077_025:0638a06": "按過始得。及至彼。祖便以即心即佛非心非",
    "T51n2077_025:0638a07": "佛。睦州擔板漢。南泉斬猫兒。趙州狗子無佛",
    "T51n2077_025:0638a08": "性有佛性之語。編辟之其所對了無凝滯。至",
    "T51n2077_025:0638a09": "子胡狗話。祖遽轉面曰。不是。師曰。不是却如",
    "T51n2077_025:0638a10": "何。祖曰。此不是則和前面皆不是。師曰。望和",
    "T51n2077_025:0638a11": "尚慈悲指示。祖曰。看他道。子胡有一狗。上取",
    "T51n2077_025:0638a12": "人頭中取人腰下取人脚。入門者好看。纔見",
    "T51n2077_025:0638a13": "僧入門便道看狗。向子胡道看狗處。下一轉",
    "T51n2077_025:0638a14": "語教子胡結舌。老僧鈐口便是爾了當處。次",
    "T51n2077_025:0638a15": "日入室師默啟其說。祖笑曰。不道爾不是千",
    "T51n2077_025:0638a16": "了百當底人。此語秖似先師下底語。師曰。某",
    "T51n2077_025:0638a17": "何人得似端和尚。祖曰。不然。老僧雖承嗣他。",
    "T51n2077_025:0638a18": "謂他語拙。蓋秖用遠錄公手段接人故也。如",
    "T51n2077_025:0638a19": "老僧共遠錄公。便與百丈黃檗南泉趙州輩",
    "T51n2077_025:0638a20": "把手共行。才見語拙即不堪。師以為不然迺",
    "T51n2077_025:0638a21": "拽杖渡江。適大水泛漲因留。四祖儕輩挽其",
    "T51n2077_025:0638a22": "歸。又二年祖方許可。嘗商略古今次。執師手",
    "T51n2077_025:0638a23": "曰。得汝說須是吾舉。得汝舉須是吾說。而今",
    "T51n2077_025:0638a24": "而後佛祖祕要諸方關鍵。無逃子掌握矣。遂",
    "T51n2077_025:0638a25": "創南堂以居之。於是名冠寰海。成都帥席公",
    "T51n2077_025:0638a26": "旦請開法嘉祐。未幾徙昭覺遷能仁及大隨。",
    "T51n2077_025:0638a27": "上堂。君王了了將帥惺惺。一回得勝六國平",
    "T51n2077_025:0638a28": "寧。上堂舉臨濟參黃檗之語。白雲端和尚頌",
    "T51n2077_025:0638a29": "云。一拳拳倒黃鶴樓。一趯趯翻鸚鵡洲。有",
    "T51n2077_025:0638b01": "意氣時添意氣。不風流處也風流。師曰。大隨",
    "T51n2077_025:0638b02": "即不然。行年七十老躘蹱。眼目精明耳不聾。",
    "T51n2077_025:0638b03": "忽地有人欺負我。一拳打倒過關東。上堂問",
    "T51n2077_025:0638b04": "答已。乃曰。有祖已來時人錯會。秖將言句以",
    "T51n2077_025:0638b05": "為禪道。殊不知道本無體因體而得名。道本",
    "T51n2077_025:0638b06": "無名因名而立號。秖如適來上座纔恁麼出",
    "T51n2077_025:0638b07": "來便恁麼歸眾。且道具眼不具眼。若道具眼。",
    "T51n2077_025:0638b08": "纔恁麼出來。眼在甚麼處。若道不具眼。爭合",
    "T51n2077_025:0638b09": "便恁麼去。諸仁者。於此見得倜儻分明。則知",
    "T51n2077_025:0638b10": "二祖禮拜依位而立真得其髓。秖這些子是",
    "T51n2077_025:0638b11": "三世諸佛命根。六代祖師命脈。天下老和尚",
    "T51n2077_025:0638b12": "安身立命處。雖然如是。須是親到始得。上堂。",
    "T51n2077_025:0638b13": "自己田園任運耕。祖宗基業力須爭。悟得千",
    "T51n2077_025:0638b14": "聖頭邊坐。用向三途底下行。僧問。祖師心印",
    "T51n2077_025:0638b15": "請師直指。師曰。爾聞熱麼。曰聞。師曰。且不",
    "T51n2077_025:0638b16": "聞寒。曰和尚還聞熱否。師曰。不聞。曰為甚麼",
    "T51n2077_025:0638b17": "不聞。師搖扇曰。為我有這箇。問如何是奪人",
    "T51n2077_025:0638b18": "不奪境。師曰。活捉魔王鼻孔穿。曰如何是奪",
    "T51n2077_025:0638b19": "境不奪人。師曰。中心樹子屬吾曹。曰如何是",
    "T51n2077_025:0638b20": "人境兩俱奪。師曰。一釣三山連六鼈。曰如何",
    "T51n2077_025:0638b21": "是人境俱不奪。師曰。白日騎牛穿市過。問蓮",
    "T51n2077_025:0638b22": "華未出水時如何。師曰好。曰出水後如何。師",
    "T51n2077_025:0638b23": "曰好。曰如何是蓮華。師曰好。僧禮拜。師曰。",
    "T51n2077_025:0638b24": "與他三箇好。萬事一時休。問藏天下於天下。",
    "T51n2077_025:0638b25": "即不問。乃舉拳曰。秖如這箇作麼生藏。師曰。",
    "T51n2077_025:0638b26": "有甚麼難。曰且作麼生藏。師曰。衫袖裏曰未",
    "T51n2077_025:0638b27": "審如何是紀綱佛法底人。師曰。不可是鬼。曰",
    "T51n2077_025:0638b28": "忽遇殺佛殺祖底來。又作麼生支遣。師曰。老",
    "T51n2077_025:0638b29": "僧有眼不曾見。問學人乍入叢林乞師指示。",
    "T51n2077_025:0638c01": "師曰。喫粥喫飯莫教放在腦後。曰終日喫時",
    "T51n2077_025:0638c02": "未嘗喫。師曰。負心衲子不識好惡。問劫火洞",
    "T51n2077_025:0638c03": "然大千俱壞。未審這箇壞也無。師曰。阿誰教",
    "T51n2077_025:0638c04": "爾恁麼。問僧進前鞠躬。曰。不審。師曰。是壞",
    "T51n2077_025:0638c05": "不壞。僧無語。問如何是山裏禪。師曰。庭前嫰",
    "T51n2077_025:0638c06": "竹先生笋。㵎下枯松長老枝。曰如何是市裏",
    "T51n2077_025:0638c07": "禪。師曰。六街鐘鼓韻鼕鼕。即處鋪金世界中。",
    "T51n2077_025:0638c08": "曰如何是村裏禪。師曰。賊盜消亡蠶麥熟。謳",
    "T51n2077_025:0638c09": "歌鼓舞樂昇平。問如何是諸佛出身處。師曰。",
    "T51n2077_025:0638c10": "問得甚當。曰便恁麼去時如何。師曰。答得更",
    "T51n2077_025:0638c11": "奇。問因山見水見水忘山。山水俱忘理歸何",
    "T51n2077_025:0638c12": "所。師曰。山僧坐却舌頭天地黯黑。有一老宿",
    "T51n2077_025:0638c13": "垂語云。十字街頭起一間茅廁。秖是不許人",
    "T51n2077_025:0638c14": "屙。僧舉以扣師。師曰。是爾先屙了。更教甚麼",
    "T51n2077_025:0638c15": "人屙。宿聞焚香遙望大隨再拜謝之。紹興乙",
    "T51n2077_025:0638c16": "卯秋七月大雨雪山中有異象。師曰。吾期至",
    "T51n2077_025:0638c17": "矣。十七日別郡守。以次越三日示少恙於天",
    "T51n2077_025:0638c18": "彭。二十四日夜謂侍僧曰。天曉無月時如何。",
    "T51n2077_025:0638c19": "僧無對。師曰。倒教我與汝下火始得。翌日還",
    "T51n2077_025:0638c20": "堋口廨院。留遺誡。蛻然示寂。門弟子奉全身",
    "T51n2077_025:0638c21": "歸。煙霧四合猿鳥悲鳴。茶毘異香遍野。舌本",
    "T51n2077_025:0638c22": "如故設利五色者不可計。瘞于定光塔之西。",
    "T51n2077_025:0638c23": "後住天童天目文禮作師畫像贊。可補行實",
    "T51n2077_025:0638c24": "之缺。因併錄此。贊曰。東山一會人。唯他不唧",
    "T51n2077_025:0638c25": "𠺕。別處著閑房。叢林難講究。邡水潭蛇出驚",
    "T51n2077_025:0638c26": "人。鈍鐵鍋雞啼白晝。雜劇打來。全火秖候。晚",
    "T51n2077_025:0638c27": "歲放疎慵。却與俗和同。勤巴子使人勘驗。擲",
    "T51n2077_025:0638c28": "香貼便顯家風。定光無佛枉費羅籠。臨行搖",
    "T51n2077_025:0638c29": "鐸虛空。那知喪盡白雲宗。",
    "T51n2077_025:0639a01": "無為宗泰禪師漢州無為宗泰禪師。涪城人。自出關遍遊叢",
    "T51n2077_025:0639a02": "社。至五祖。告香日祖舉趙州洗鉢盂話俾參。",
    "T51n2077_025:0639a03": "洎入室舉此話問師。爾道趙州向伊道甚麼。",
    "T51n2077_025:0639a04": "這僧便悟去。師曰。洗鉢盂去聻。祖曰。爾秖知",
    "T51n2077_025:0639a05": "路上事。不知路上滋味。師曰。既知路上事。路",
    "T51n2077_025:0639a06": "上有甚滋味。祖曰。爾不知邪。又問。爾曾游",
    "T51n2077_025:0639a07": "淛否。師曰。未也。祖曰。爾未悟在。師自",
    "T51n2077_025:0639a08": "此凡五年不能對。祖一日陞堂顧眾曰。八十",
    "T51n2077_025:0639a09": "翁翁輥繡毬。便下座。師欣然出眾曰。和尚試",
    "T51n2077_025:0639a10": "輥一輥看。祖以手作打仗鼓勢。操蜀音唱綿",
    "T51n2077_025:0639a11": "州巴歌曰。豆子山打瓦鼓。楊平山撒白雨。白",
    "T51n2077_025:0639a12": "雨下取龍女。織得絹二丈五。一半屬羅江。一",
    "T51n2077_025:0639a13": "半屬玄武。師聞大悟。掩祖口曰。秖消唱到這",
    "T51n2077_025:0639a14": "裏。祖大笑而歸。師後還蜀。四眾請開法無為",
    "T51n2077_025:0639a15": "遷正法。上堂。此一大事因緣。自從世尊拈花",
    "T51n2077_025:0639a16": "迦葉微笑。世尊曰。吾有正法眼藏分付摩訶",
    "T51n2077_025:0639a17": "大迦葉。以後燈燈相續祖祖相傳。迄至于今",
    "T51n2077_025:0639a18": "綿綿不墜。直得遍地生華。故號涅槃妙心。亦",
    "T51n2077_025:0639a19": "曰本心。亦曰本性。亦曰本來面目。亦曰第一",
    "T51n2077_025:0639a20": "義諦。亦曰爍迦羅眼。亦曰摩訶大般若。在男",
    "T51n2077_025:0639a21": "曰男。在女曰女。汝等諸人。但自悟去這般盡",
    "T51n2077_025:0639a22": "是閑言語。遂拈起拂子曰。會了喚作禪。未悟",
    "T51n2077_025:0639a23": "果然難難難。目前隔箇須彌山。悟了易易易。",
    "T51n2077_025:0639a24": "信口道來無不是。僧問。如何是佛。師曰。阿誰",
    "T51n2077_025:0639a25": "教爾恁麼問。僧擬議。師曰了。",
    "T51n2077_025:0639a26": "五祖表自禪師蘄州五祖表自禪師。懷安人也。初依祖最久",
    "T51n2077_025:0639a27": "未有省。時圓悟為座元。師往請益。悟曰。兄有",
    "T51n2077_025:0639a28": "疑處試語我。師遂舉德山小參不答話問話",
    "T51n2077_025:0639a29": "者三十棒。悟曰。禮拜著我作得爾師舉話尚",
    "T51n2077_025:0639b01": "不會。師作禮竟。悟令再舉前話。師曰。德山小",
    "T51n2077_025:0639b02": "參不答話。悟掩其口曰。但恁麼看。師出揚聲",
    "T51n2077_025:0639b03": "曰。屈屈。豈有公案。秖教人看一句底道理。有",
    "T51n2077_025:0639b04": "僧謂師曰。兄不可如此說。首座須有方便。因",
    "T51n2077_025:0639b05": "靜坐體究及旬。頓釋所疑。詣悟禮謝。悟曰。兄",
    "T51n2077_025:0639b06": "始知吾不汝欺。又詣方丈。祖迎笑。自爾日深",
    "T51n2077_025:0639b07": "玄奧。祖將歸寂。遺言郡守。命嗣其席。衲子四",
    "T51n2077_025:0639b08": "至不可遏。師榜侍者門曰。東山有三句。若人",
    "T51n2077_025:0639b09": "道得即挂搭。衲子皆披靡。一日有僧携坐具",
    "T51n2077_025:0639b10": "徑造丈室。謂師曰。某甲道不得秖要挂搭。師",
    "T51n2077_025:0639b11": "大喜。呼維那於明窓下安排。上堂。世尊拈華",
    "T51n2077_025:0639b12": "迦葉微笑時。人秖知拈花微笑。要且不識世",
    "T51n2077_025:0639b13": "尊。僧問。如何是祖師西來意。師曰。荊棘林中",
    "T51n2077_025:0639b14": "舞柘枝。曰如何是佛。師曰。新生孩子擲金盆。",
    "T51n2077_025:0639b15": "龍華道初禪師蘄州龍華道初禪師。梓之馬氏子。為祖侍者",
    "T51n2077_025:0639b16": "有年。住龍華日上堂曰。雞見便鬪犬見便齩。",
    "T51n2077_025:0639b17": "殿上鴟吻終日相對。為甚麼却不嗔。便下座。",
    "T51n2077_025:0639b18": "師機辯峻捷。門人罔知造詣。一日謂眾曰。昨",
    "T51n2077_025:0639b19": "日離城市。白雲空往還。松風清耳目。端的勝",
    "T51n2077_025:0639b20": "人間。召眾曰。此是先師末後句。有頃脫然",
    "T51n2077_025:0639b21": "而逝。",
    "T51n2077_025:0639b22": "九頂清素禪師嘉州九頂清素禪師。本郡郭氏子。於乾明寺",
    "T51n2077_025:0639b23": "剃染遍扣禪扃。晚謁五祖聞舉首山答西來",
    "T51n2077_025:0639b24": "意語。倏然契悟。述偈曰。顛倒顛顛倒顛。新婦",
    "T51n2077_025:0639b25": "騎驢阿家牽。便恁麼太無端。回顧不覺布衫",
    "T51n2077_025:0639b26": "穿。祖見廼問。百丈野狐話又作麼生。師曰。來",
    "T51n2077_025:0639b27": "說是非者便是是非人。祖大悅。久之辭歸。住",
    "T51n2077_025:0639b28": "清溪。次遷九頂。太守呂公來瞻大像問曰。既",
    "T51n2077_025:0639b29": "是大像因甚麼肩負兩楹。師曰。船上無散工",
    "T51n2077_025:0639c01": "至。閣下覩觀音像。又問。彌勒化境觀音何來。",
    "T51n2077_025:0639c02": "師曰。家富小兒嬌。守乃禮敬。勤老宿至。師",
    "T51n2077_025:0639c03": "問。舞劍當咽時如何。曰伏惟尚饗。師詬曰。老",
    "T51n2077_025:0639c04": "賊死去。爾問我。勤理前語問之。師叉手揖曰。",
    "T51n2077_025:0639c05": "拽破。紹興乙卯四月二十四日得微疾。書偈",
    "T51n2077_025:0639c06": "遺眾曰。木人備舟。鐵人備馬。丙丁童子穩穩",
    "T51n2077_025:0639c07": "登。喝散白雲歸去也。竟爾趨寂。",
    "T51n2077_025:0639c08": "元禮首座元禮首座閩人也。受業焦山。初參演和尚於",
    "T51n2077_025:0639c09": "白雲。凡入室必謂曰。衲僧家明取緇素好。師",
    "T51n2077_025:0639c10": "疑之不已。一日演陞堂。舉首山新婦騎驢阿",
    "T51n2077_025:0639c11": "家牽語。乃曰。諸人要會麼。莫問新婦阿家。免",
    "T51n2077_025:0639c12": "煩路上波吒。遇飯即飯遇茶即茶。同門出入",
    "T51n2077_025:0639c13": "宿世冤家。師於言下豁如。且曰。今日緇素明",
    "T51n2077_025:0639c14": "矣。二年演遷席祖山命分座不就。演歸寂即",
    "T51n2077_025:0639c15": "他往。崇寧間再到五祖。僧問。五祖遷化向甚",
    "T51n2077_025:0639c16": "麼處去。師曰。有眼無耳朵六月火邊坐。曰意",
    "T51n2077_025:0639c17": "旨如何。師曰。家貧猶自可路貧愁殺人。或問。",
    "T51n2077_025:0639c18": "金剛經云一切善法。如何是法。師曰。上是天",
    "T51n2077_025:0639c19": "下是地。中間坐底坐立底立。喚甚麼作善法。",
    "T51n2077_025:0639c20": "僧無對。師便打。後終於四明之瑞岩。",
    "T51n2077_025:0639c21": "普融藏主普融藏主。福州人也。至五祖入室次。祖舉倩",
    "T51n2077_025:0639c22": "女離魂話問之。有契。呈偈曰。二女合為一媳",
    "T51n2077_025:0639c23": "婦。機輪截斷難回互。從來往返絕蹤由。行人",
    "T51n2077_025:0639c24": "莫問來時路。凡有鄉僧來謁。則發閩音誦俚",
    "T51n2077_025:0639c25": "語曰。書頭教娘勤作息。書尾教娘莫瞌睡。且",
    "T51n2077_025:0639c26": "道中間說箇甚麼。僧擬對。師即推出。",
    "T51n2077_025:0639c27": "法閦上座法閦上座。久依五祖未有所入。一日造室。祖",
    "T51n2077_025:0639c28": "問。不與萬法為侶者是甚麼人。曰法閦即不",
    "T51n2077_025:0639c29": "然。祖以手指曰。住住法閦即不然作麼生。師",
    "T51n2077_025:0640a01": "於是啟悟。後至東林宣密度禪師席下。見其",
    "T51n2077_025:0640a02": "得平實之旨。一日拈華繞度禪床一匝。背手",
    "T51n2077_025:0640a03": "插香爐中曰。和尚且道。意作麼生。度屢下語",
    "T51n2077_025:0640a04": "皆不契。踰兩月遂問師令試說之。師曰。某秖",
    "T51n2077_025:0640a05": "將華插香爐中。和尚自疑有甚麼事來。",
    "T51n2077_025:0640a06": "智海平禪師法嗣智海平禪師法嗣",
    "T51n2077_025:0640a07": "淨因繼成禪師東京淨因蹣菴繼成禪師。袁之宜春劉氏子。",
    "T51n2077_025:0640a08": "上堂拈拄杖曰。清淨本然云何忽生山河大",
    "T51n2077_025:0640a09": "地。看看富樓那穿過釋迦老子鼻孔。釋迦老",
    "T51n2077_025:0640a10": "子鑽破虛空肚皮。且道山河大地在甚麼處。",
    "T51n2077_025:0640a11": "擲下拄杖召大眾曰。虛空翻筋斗向新羅國",
    "T51n2077_025:0640a12": "裏去也。是爾諸人切忌。認葉止啼刻舟尋劍。",
    "T51n2077_025:0640a13": "上堂。茫茫盡是覓佛漢。舉世難尋閑道人。棒",
    "T51n2077_025:0640a14": "喝交馳成藥忌。了忘藥忌未天真。上堂。崑崙",
    "T51n2077_025:0640a15": "奴著鐵袴。打一棒行一步。爭似火中釣鼈日",
    "T51n2077_025:0640a16": "裏藏氷。陰影問翻魍魎。虛空縛殺麻繩。上堂。",
    "T51n2077_025:0640a17": "狹路相逢且莫疑。雷光石火已遲遲。若教直",
    "T51n2077_025:0640a18": "下三心徹。秖在如今一餉時。到這裏直使問",
    "T51n2077_025:0640a19": "來答去。火迸星飛。互換主賓。照用得失。波翻",
    "T51n2077_025:0640a20": "嶽立。玉轉珠回。衲僧面前了無交涉。豈不見",
    "T51n2077_025:0640a21": "拈華鷲嶺獨許飲光。問疾毘耶誰當金粟。那",
    "T51n2077_025:0640a22": "知微笑已成途轍。縱使默然未免風波。要須",
    "T51n2077_025:0640a23": "格外相逢。始解就中頴契。還會麼。一曲寥寥",
    "T51n2077_025:0640a24": "動今古。洛陽三十六峯西。上堂。舉不顧即差。",
    "T51n2077_025:0640a25": "互擬思量何劫悟。大眾枯桑知天風。是顧不",
    "T51n2077_025:0640a26": "顧。海水知天寒。是思不思。且喚甚麼作悟底",
    "T51n2077_025:0640a27": "道理。兔角杖頭挑法界。龜毛拂子舞三臺。上",
    "T51n2077_025:0640a28": "堂。鼻裏音聲耳裏香。眼中鹹淡舌玄黃。意能",
    "T51n2077_025:0640a29": "覺觸身分別。氷室如春九夏涼。如斯見得方",
    "T51n2077_025:0640b01": "知男子身中入定時。女子身中從定出。葵花",
    "T51n2077_025:0640b02": "隨日轉。犀紋翫月生。香楓化老人。螟蠕成婐",
    "T51n2077_025:0640b03": "㜲。若也不知。苦哉佛陀耶。許爾具隻眼。上",
    "T51n2077_025:0640b04": "堂。一念心清淨。佛居魔王殿。一念惡心生。魔",
    "T51n2077_025:0640b05": "王居佛殿。懷禪師曰。但恁麼信去。喚作脚踏",
    "T51n2077_025:0640b06": "實地而行。終無別法。亦無別道理。老僧恁麼",
    "T51n2077_025:0640b07": "舉了。秖恐爾諸人見兔放鷹刻舟求劍。何故",
    "T51n2077_025:0640b08": "功德天黑暗女。有智主人二俱不受。上堂舉。",
    "T51n2077_025:0640b09": "汾陽拈拄杖示眾曰。三世諸佛在這裏。為汝",
    "T51n2077_025:0640b10": "諸人無孔竅。遂走向山僧拄杖裏去強生節",
    "T51n2077_025:0640b11": "目。師曰。汾陽與麼示徒。大似擔雪填井傍若",
    "T51n2077_025:0640b12": "無人。山僧今日為汝諸人出氣。拈起拄杖曰。",
    "T51n2077_025:0640b13": "三世諸佛不敢強生節目。却從山僧拄杖裏",
    "T51n2077_025:0640b14": "走出。向諸人道。我不敢輕於汝等。汝等皆當",
    "T51n2077_025:0640b15": "作佛。說是語已。翻筋斗向拘尸羅城裏去也。",
    "T51n2077_025:0640b16": "擲下拄杖曰。若到諸方分明舉似。師同圓悟",
    "T51n2077_025:0640b17": "法真慈受并十大法師禪講千僧。赴太尉陳",
    "T51n2077_025:0640b18": "公良弼府齋。時　徽宗皇帝私幸觀之。太師",
    "T51n2077_025:0640b19": "魯國公亦與焉。有善華嚴者。廼賢首宗之義",
    "T51n2077_025:0640b20": "虎也。對眾問諸禪曰。吾佛設教自小乘至於",
    "T51n2077_025:0640b21": "圓頓。掃除空有獨證真常。然後萬德莊嚴方",
    "T51n2077_025:0640b22": "名為佛。嘗聞禪宗一喝能轉凡成聖。則與諸",
    "T51n2077_025:0640b23": "經論似相違背。今一喝若能入吾宗五教是",
    "T51n2077_025:0640b24": "為正說。若不能入是為邪說。諸禪視師。師曰。",
    "T51n2077_025:0640b25": "如法師所問。不足三大禪師之酬。淨因小長",
    "T51n2077_025:0640b26": "老可以使法師無惑也。師召善。善應諾。師曰。",
    "T51n2077_025:0640b27": "法師所謂愚法小乘教者乃有義也。大乘始",
    "T51n2077_025:0640b28": "教者乃空義也。大乘終教者乃不有不空義",
    "T51n2077_025:0640b29": "也。大乘頓教者乃即有即空義也。一乘圓教",
    "T51n2077_025:0640c01": "者乃不有而有不空而空。或作空而不有有",
    "T51n2077_025:0640c02": "而不空義也。如我一喝非唯能入五教。至於",
    "T51n2077_025:0640c03": "工巧技藝諸子百家悉皆能入。師震聲喝一",
    "T51n2077_025:0640c04": "喝。問善曰。聞麼。曰聞。師曰。汝既聞此一喝。",
    "T51n2077_025:0640c05": "是有能入小乘教。須臾又問善曰。聞麼。曰不",
    "T51n2077_025:0640c06": "聞。師曰。汝既不聞適來一喝是無。能入始教。",
    "T51n2077_025:0640c07": "遂顧善曰。我初一喝汝既道有。喝久聲銷汝",
    "T51n2077_025:0640c08": "復道無。道無則元初實有。道有則而今實無。",
    "T51n2077_025:0640c09": "不有不無能入終教。我有一喝之時。有非是",
    "T51n2077_025:0640c10": "有因無故有。無一喝之時。無非是無因有故",
    "T51n2077_025:0640c11": "無。即有即無能入頓教。須知我此一喝不作",
    "T51n2077_025:0640c12": "一喝用。有無不及情解俱忘。道有之時纖塵",
    "T51n2077_025:0640c13": "不立。道無之時橫遍虛空。即此一喝入百千",
    "T51n2077_025:0640c14": "萬億喝。百千萬億喝入此一喝。是故能入圓",
    "T51n2077_025:0640c15": "教。善乃起再拜。師復謂曰。非唯一喝為然。乃",
    "T51n2077_025:0640c16": "至一語一默一動一靜從古至今。十方虛空",
    "T51n2077_025:0640c17": "萬象森羅。六趣四生三世諸佛一切聖賢。八",
    "T51n2077_025:0640c18": "萬四千法門。百千三昧無量妙義。契理契機。",
    "T51n2077_025:0640c19": "與天地萬物一體。謂之法身。三界唯心萬法",
    "T51n2077_025:0640c20": "唯識。四時八節陰陽一致。謂之法性。是故華",
    "T51n2077_025:0640c21": "嚴經云。法性遍在一切處。有相無相一聲一",
    "T51n2077_025:0640c22": "色。全在一塵中含。四義事理無邊周遍無餘。",
    "T51n2077_025:0640c23": "參而不雜混而不一。於此一喝中皆悉具足。",
    "T51n2077_025:0640c24": "猶是建化門庭隨機方便。謂之小歇場。未至",
    "T51n2077_025:0640c25": "寶所。殊不知吾祖師門下。以心傳心以法印",
    "T51n2077_025:0640c26": "法。不立文字見性成佛。有千聖不傳底向上",
    "T51n2077_025:0640c27": "一路在。善又問曰。如何是向上一路。師曰。汝",
    "T51n2077_025:0640c28": "且向下會取。善曰。如何是寶所。師曰。非汝",
    "T51n2077_025:0640c29": "境界。善曰。望禪師慈悲。師曰。任從滄海變終",
    "T51n2077_025:0641a01": "不為君通。善膠口而退。聞者靡不歎仰。皇帝",
    "T51n2077_025:0641a02": "顧謂近臣曰。禪宗玄妙深極如此。淨因才辯",
    "T51n2077_025:0641a03": "亦罕有也。近臣奏曰。此宗師之緒餘也。",
    "T51n2077_025:0641a04": "法輪彥孜禪師南嶽法輪彥孜禪師。處之龍泉陳氏子。上堂。",
    "T51n2077_025:0641a05": "若是諦當漢。通身無隔礙。舉措絕毫釐。把手",
    "T51n2077_025:0641a06": "出紅塵。撥開向上竅。當頭劄定不犯鋒稜。轉",
    "T51n2077_025:0641a07": "握將來應用恰好。絲毫不漏函蓋相應。任是",
    "T51n2077_025:0641a08": "諸佛諸祖。覷著寒毛卓竪。會麼喫茶去。僧問。",
    "T51n2077_025:0641a09": "如何是不涉煙波底句。師曰。皎皎寒松月飄",
    "T51n2077_025:0641a10": "飄谷口風。曰萬差俱掃蕩一句截流機。師曰",
    "T51n2077_025:0641a11": "點。僧曰到。師曰。借人面具舞三臺。問如何是",
    "T51n2077_025:0641a12": "佛。師曰。白額大虫。曰秖如洞山道麻三斤又",
    "T51n2077_025:0641a13": "作麼生。師曰。毒蛇鑽露柱。曰學人不曉。師",
    "T51n2077_025:0641a14": "曰。踏著始驚人。",
    "T51n2077_025:0641a15": "開福崇哲禪師衡州開福崇哲禪師。邵州劉氏子。上堂。妙體",
    "T51n2077_025:0641a16": "堂堂觸處彰。快須回首便承當。今朝對眾全",
    "T51n2077_025:0641a17": "分付。莫道儂家有覆藏。擲拂子召侍者曰。因",
    "T51n2077_025:0641a18": "甚打下老僧拂子。問一水吞空遠。三峯峭壁",
    "T51n2077_025:0641a19": "危。猊臺重拂拭。共喜主人歸。未審到家如何",
    "T51n2077_025:0641a20": "施設。師曰。空手捻雙拳。曰意旨如何。師曰。",
    "T51n2077_025:0641a21": "突出難辯。上堂。山僧有三印。更無增減剩。覿",
    "T51n2077_025:0641a22": "面便相呈。能轉凡成聖。諸人還知麼。若也未",
    "T51n2077_025:0641a23": "知不免重重註破。一印印空。日月星辰列下",
    "T51n2077_025:0641a24": "風。一印印泥。頭頭物物顯真機。一印印水。捩",
    "T51n2077_025:0641a25": "轉魚龍頭作尾。三印分明體一同。看來非赤",
    "T51n2077_025:0641a26": "又非紅。互換高低如不薦。青山依舊白雲中。",
    "T51n2077_025:0641a27": "泐潭祥禪師法嗣泐潭祥禪師法嗣",
    "T51n2077_025:0641a28": "鴻福昇禪師台州鴻福德昇禪師。衡陽人也。上堂。諸人恁",
    "T51n2077_025:0641a29": "麼上來墮在見聞覺知。恁麼下去落在動靜",
    "T51n2077_025:0641b01": "施為。若也不去不來。正是鬼窟活計。如何道",
    "T51n2077_025:0641b02": "得出身底句。若也道得則分付拄杖子。若道",
    "T51n2077_025:0641b03": "不得依而行之。卓拄杖下座。",
    "T51n2077_025:0641b04": "萬壽素禪師建寧府萬壽慧素禪師上堂。僧問。劫火洞然",
    "T51n2077_025:0641b05": "大千俱壞。未審這箇還壞也無。大隨曰壞。脩",
    "T51n2077_025:0641b06": "山主曰。不壞。未審孰是孰非。師曰。一壞一不",
    "T51n2077_025:0641b07": "壞。笑殺觀自在。師子驀齩人。狂狗盡逐塊。復",
    "T51n2077_025:0641b08": "曰。會麼。曰不會。師曰。漆桶不快便下座。一",
    "T51n2077_025:0641b09": "日有僧來作禮。師問。甚處來。曰和尚合知某",
    "T51n2077_025:0641b10": "來處。師曰。湖南擔屎漢江西刈禾客。曰和尚",
    "T51n2077_025:0641b11": "真人天眼目。某在大溈充園頭。東林作藏主。",
    "T51n2077_025:0641b12": "師打三棒喝出。紹興二十三年六月朔沐浴",
    "T51n2077_025:0641b13": "趺坐書偈曰。昨夜風雷忽爾。露柱生出兩指。",
    "T51n2077_025:0641b14": "天明笑到燈籠。拄杖依前扶起。拂子𨁝跳過",
    "T51n2077_025:0641b15": "流沙。奪轉胡僧一隻履。於是儼然而逝。",
    "T51n2077_025:0641b16": "香山道淵禪師明州香山道淵禪師。本郡人。上堂。酒市魚行。",
    "T51n2077_025:0641b17": "頭頭寶所。鵶鳴鵲噪。一一妙音。卓拄杖曰。且",
    "T51n2077_025:0641b18": "道這箇是何佛事狼藉不少。上堂。香山有箇",
    "T51n2077_025:0641b19": "話頭。彌滿四大神洲。若以佛法批判。還如認",
    "T51n2077_025:0641b20": "馬作牛。諸人既不作佛法批判。畢竟是甚麼",
    "T51n2077_025:0641b21": "道理。擊拂子。無鑐鎖子不厭動搖。半夜枕頭",
    "T51n2077_025:0641b22": "要須摸著。下座。",
    "T51n2077_025:0641b23": "開善道璚禪師建寧府開善木菴道璚首座。信之上饒人。叢",
    "T51n2077_025:0641b24": "林以耆德尊之。泐潭亦謂其飽參。分座日甞",
    "T51n2077_025:0641b25": "舉隻履西歸語。謂眾曰。坐脫立亡倒化即不",
    "T51n2077_025:0641b26": "無。要且未有逝而復出遺履者。為復後代兒",
    "T51n2077_025:0641b27": "孫不及祖師。為復祖師剩有這一著子。乃大",
    "T51n2077_025:0641b28": "笑曰。老野狐。紹興庚申冬信守以超化革律",
    "T51n2077_025:0641b29": "為禪。迎為第一祖。師語專使曰。吾初無意人",
    "T51n2077_025:0641c01": "間。欲為山子正為宗派耳。然恐多不能往受",
    "T51n2077_025:0641c02": "請。已取所藏泐潭繪像與木菴二字。仍書偈",
    "T51n2077_025:0641c03": "囑清泉亨老。寄得法弟子慧山曰。口嘴不中",
    "T51n2077_025:0641c04": "祥老子。愛向叢林鼓是非。分付雪峯山首座。",
    "T51n2077_025:0641c05": "為吾痛罵莫饒伊。顧專使曰。為我傳語侍郎。",
    "T51n2077_025:0641c06": "行計迫甚不及修答。聲絕而化。",
    "T51n2077_025:0641c07": "寶峯景淳禪師景淳知藏。梅州人。於化度寺得度。往依泐潭。",
    "T51n2077_025:0641c08": "入室次潭問。陝府鐵牛重多少。師叉手近前",
    "T51n2077_025:0641c09": "曰。且道重多少。潭曰。尾在黃河北。頭枕黃河",
    "T51n2077_025:0641c10": "南。善財無鼻孔。依舊向南參。師擬議。潭便打",
    "T51n2077_025:0641c11": "忽頓徹。巾侍有年竟隱居林󱐙。嘗作偈曰。怕",
    "T51n2077_025:0641c12": "寒懶剃鬔鬆髮。愛暖頻添榾柮柴。破衲伽黎",
    "T51n2077_025:0641c13": "撩亂搭。誰能勞力強安排。",
    "T51n2077_025:0641c14": "懷玉用宣禪師信州懷玉用宣首座。四明彭氏子。幼為僧徑",
    "T51n2077_025:0641c15": "趨叢席。侍泐潭於黃檗。一日自臨川持鉢歸",
    "T51n2077_025:0641c16": "值潭晚參。有云。一葉飄空便見秋。法身須透",
    "T51n2077_025:0641c17": "鬧啾啾。師聞領旨。潭為證據。後依大慧。慧亦",
    "T51n2077_025:0641c18": "謂其類己。以是名卿鉅公列剎迎禮不就。嘗",
    "T51n2077_025:0641c19": "有頌大愚答佛話曰。鋸解秤鎚出。老杜詩。紅",
    "T51n2077_025:0641c20": "稻啄殘鸚鵡顆。碧梧棲老鳳皇枝。",
    "T51n2077_025:0641c21": "潭州雲蓋本禪師法嗣潭州雲蓋本禪師法嗣",
    "T51n2077_025:0641c22": "承天慧連禪師潭州南嶽承天惠連禪師。僧問。如何是承天",
    "T51n2077_025:0641c23": "境。師拈起拂子。僧云。如何是境中人。師擊禪",
    "T51n2077_025:0641c24": "床一下。僧云。人境已蒙師指示。向上宗乘事",
    "T51n2077_025:0641c25": "若何。師挂拂子於舊處。乃曰。湖南近日稍別。",
    "T51n2077_025:0641c26": "小雪應時及節。但管積嶽堆山。勿論春寒秋",
    "T51n2077_025:0641c27": "熱。呵呵呵真可悅。庭下黃柑香不徹。上堂舉",
    "T51n2077_025:0641c28": "扇子曰。犀牛扇子古今揚。七十峯前九夏長。",
    "T51n2077_025:0641c29": "二六時中如可用。分明頭角好商量。且問。諸",
    "T51n2077_025:0642a01": "禪德商量箇什麼。良久曰。任爾千般巧。終無",
    "T51n2077_025:0642a02": "兩樣風。乃放扇子。上堂拈拄杖曰。諸供養中",
    "T51n2077_025:0642a03": "法供養最勝。所謂法供養者。山供養水水供",
    "T51n2077_025:0642a04": "養山。僧堂供養佛殿。佛殿供養僧堂。諸人供",
    "T51n2077_025:0642a05": "養老僧。老僧供養諸人。良久曰。供養已畢念",
    "T51n2077_025:0642a06": "普供養真言。老僧忘却。且教拄杖子念與諸",
    "T51n2077_025:0642a07": "人。卓一下云。靜處薩婆訶。上堂曰。鬧市裏識",
    "T51n2077_025:0642a08": "取古佛。百草頭上薦取老僧鬧市裏古佛且",
    "T51n2077_025:0642a09": "致。百草頭上老僧作麼生薦。乃云。不是逢人",
    "T51n2077_025:0642a10": "誇好手。大都品格合風流。喝一喝。",
    "T51n2077_025:0642a11": "承天自賢禪師潭州南嶽承天自賢禪師。僧問。大眾已集仰",
    "T51n2077_025:0642a12": "聽雷音。猊座既登請師剖露。師曰。剎竿頭上",
    "T51n2077_025:0642a13": "翻筋斗。僧云。恁麼則嶽麓山前祥霧起。祝融",
    "T51n2077_025:0642a14": "峯下瑞雲生。師曰。紫羅帳裏撒真珠。乃拈拄",
    "T51n2077_025:0642a15": "杖曰。不是心不是佛不是物。打禪床一下云。",
    "T51n2077_025:0642a16": "與君打破精靈窟。簸土揚塵無處尋。千山萬",
    "T51n2077_025:0642a17": "山空突屼。復敲禪床一下曰。歸堂參。又上堂",
    "T51n2077_025:0642a18": "曰。一身高隱唯南嶽。自笑孤雲未是閑。松下",
    "T51n2077_025:0642a19": "水邊端坐者。也應隨例說居山。咄又曰。五更",
    "T51n2077_025:0642a20": "殘月落。天曉白雲飛。分明目前事。不是目前",
    "T51n2077_025:0642a21": "機。既是目前事。為什麼不是目前機。良久曰。",
    "T51n2077_025:0642a22": "欲言言不及。林下好商量。又曰。佛祖不能正",
    "T51n2077_025:0642a23": "觀。天地不能蓋載。且道為什麼如此。良久曰。",
    "T51n2077_025:0642a24": "人人有箇皮袋。",
    "T51n2077_025:0642a25": "香山惟德禪師廬陵香山惟德禪師。僧問。登師子坐作師子",
    "T51n2077_025:0642a26": "吼。師曰。退後三步。僧云。忽遇文殊來又作麼",
    "T51n2077_025:0642a27": "生。師曰。列在下風。乃曰。獨坐草菴中。空生",
    "T51n2077_025:0642a28": "直未委。天龍殊不知。花雨從何墜。摩竭徒掩",
    "T51n2077_025:0642a29": "室。毘耶空口閉。睡起一杯茶。別是箇滋味。喝",
    "T51n2077_025:0642b01": "一喝。上堂曰。難難絲毫猶隔萬重山。易易剎",
    "T51n2077_025:0642b02": "那便到無生地。堪羨文殊與維摩。兩箇紛紛",
    "T51n2077_025:0642b03": "談不二。山僧即不然。良久曰。難難揀擇明白",
    "T51n2077_025:0642b04": "君自看。喝一喝。",
    "T51n2077_025:0642b05": "草衣巖慶禪師南嶽草衣巖治平慶禪師。僧問。如何是治平",
    "T51n2077_025:0642b06": "境。師曰。石室夜深霜月白。草衣歲久敗蒲寒。",
    "T51n2077_025:0642b07": "僧云。如何是境中人。師曰。携笻尋遠水洗鉢",
    "T51n2077_025:0642b08": "趁朝齋。僧云。人境已蒙師指示。向上宗乘事",
    "T51n2077_025:0642b09": "若何。師曰。木馬嘶風泥牛渡海。乃曰。不是心",
    "T51n2077_025:0642b10": "不是佛不是物。放出遼天鶻。還見麼。清風月",
    "T51n2077_025:0642b11": "下守株人。涼兔漸遙春草綠。喝一喝。上堂曰。",
    "T51n2077_025:0642b12": "終日茫茫郍事無妨。且道郍事如何。良久曰。",
    "T51n2077_025:0642b13": "落葉知流水。歸雲識舊峯。",
    "T51n2077_025:0642b14": "護國本禪師法嗣護國本禪師法嗣",
    "T51n2077_025:0642b15": "君山普淨禪師岳州君山崇勝普淨禪師。僧問。如何是君山",
    "T51n2077_025:0642b16": "境。師曰。寺居煙島上四野盡波瀾。僧云。如何",
    "T51n2077_025:0642b17": "是境中人。師曰。望南看北斗僧云。人境已蒙",
    "T51n2077_025:0642b18": "師指示。向上宗乘事若何。師曰。檻外清風起",
    "T51n2077_025:0642b19": "湖中白浪生。云謝答話。師曰。老僧罪過。乃拈",
    "T51n2077_025:0642b20": "拄杖曰。看看拄杖拄杖。生在懸崖石上。如今",
    "T51n2077_025:0642b21": "拈向人前。一任生風起浪。乃拋下。又上堂曰",
    "T51n2077_025:0642b22": "摩竭掩室淨名杜口。飲光微笑達磨壁觀。雪",
    "T51n2077_025:0642b23": "老輥毬禾山打鼓。祕巖擎杈清平拽石。此一",
    "T51n2077_025:0642b24": "隊漢各逞伎倆。總不措一言教。後人如何摸",
    "T51n2077_025:0642b25": "𢱢。莫怪山僧不會說禪。秖是修造院門。一粥",
    "T51n2077_025:0642b26": "一飯接待往來。若是說禪說道自有諸方。",
    "T51n2077_025:0642b27": "續傳燈錄卷第二十五",
    "T51n2077_025:0642c02": "卷第二十六目錄續傳燈錄卷第二十六目錄",
    "T51n2077_025:0642c04": "大鑑下第十五世",
    "T51n2077_025:0642c05": "兜率悅禪師法嗣十二人",
    "T51n2077_025:0642c06": "兜率慧照禪師疎山了常禪師",
    "T51n2077_025:0642c07": "丞相張商英居士已上三人見錄",
    "T51n2077_025:0642c08": "楊岐子圓禪師投子道勝禪師",
    "T51n2077_025:0642c09": "慈雲明鑑禪師兜率慧宣禪師",
    "T51n2077_025:0642c10": "羅溪慧宜禪師廣惠守真禪師",
    "T51n2077_025:0642c11": "贛州智宣和尚清溪智言和尚",
    "T51n2077_025:0642c12": "福州禪林和尚已上九人無錄",
    "T51n2077_025:0642c13": "泐潭準禪師法嗣五人",
    "T51n2077_025:0642c14": "雲岩天游禪師",
    "T51n2077_025:0642c15": "三角智堯禪師已上二人見錄興化宗選禪師",
    "T51n2077_025:0642c16": "光孝智端禪師",
    "T51n2077_025:0642c17": "李彭商老居士已上三人無錄",
    "T51n2077_025:0642c18": "曲尺繼昌禪師法嗣三人",
    "T51n2077_025:0642c19": "曲尺慧照禪師大隨元信禪師",
    "T51n2077_025:0642c20": "淨光了威禪師已上三人無錄",
    "T51n2077_025:0642c21": "法雲杲禪師法嗣三人",
    "T51n2077_025:0642c22": "洞山辯禪師慧海儀禪師",
    "T51n2077_025:0642c23": "西蜀鸞法師已上三人見錄",
    "T51n2077_025:0642c24": "華藥英禪師法嗣一人",
    "T51n2077_025:0642c25": "棲賢道寧禪師無錄",
    "T51n2077_025:0642c26": "文殊能禪師法嗣一人",
    "T51n2077_025:0642c27": "天寧瓊禪師見錄",
    "T51n2077_025:0642c28": "法輪添禪師法嗣二人",
    "T51n2077_025:0642c29": "靈竺德宗禪師鳳棲潤禪師已上二人無錄",
    "T51n2077_025:0643a01": "谷隱靜顯禪師法嗣四人",
    "T51n2077_025:0643a02": "石門政禪師白水宗月禪師",
    "T51n2077_025:0643a03": "興陽浩禪師谷隱誾禪師已上四人無錄",
    "T51n2077_025:0643a04": "龜山津禪師法嗣二人",
    "T51n2077_025:0643a05": "普照齊禪師",
    "T51n2077_025:0643a06": "嶽麓祖曇禪師已上二人無錄",
    "T51n2077_025:0643a07": "仰山蕳禪師法嗣二人",
    "T51n2077_025:0643a08": "仰山普禪師天寧蘊禪師已上二人無錄",
    "T51n2077_025:0643a09": "昭覺純白禪師法嗣四人",
    "T51n2077_025:0643a10": "信相宗顯禪師一人見錄鐵像嵩禪師",
    "T51n2077_025:0643a11": "成都安象禪師",
    "T51n2077_025:0643a12": "龍頃懷宗禪師已上三人無錄",
    "T51n2077_025:0643a13": "廣利易禪師法嗣一人",
    "T51n2077_025:0643a14": "龍興順禪師無錄",
    "T51n2077_025:0643a15": "馬祖儼菴主法嗣一人",
    "T51n2077_025:0643a16": "資教希則禪師無錄",
    "T51n2077_025:0643a17": "大溈瑃禪師法嗣五人",
    "T51n2077_025:0643a18": "中巖蘊能禪師",
    "T51n2077_025:0643a19": "雲頂宗印禪師已上二人見錄乾元希式禪師",
    "T51n2077_025:0643a20": "靈峯了真禪師",
    "T51n2077_025:0643a21": "天真法空禪師已上三人無錄",
    "T51n2077_025:0643a22": "薦福英禪師法嗣五人",
    "T51n2077_025:0643a23": "等覺普明禪師一人見錄妙果德圓禪師",
    "T51n2077_025:0643a24": "鶴林智璘禪師崇寧慶舒禪師",
    "T51n2077_025:0643a25": "密嚴善忠禪師已上四人無錄",
    "T51n2077_025:0643a26": "泐潭乾禪師法嗣一十八人",
    "T51n2077_025:0643a27": "龍牙宗密禪師圓通道旻禪師",
    "T51n2077_025:0643a28": "天童普交禪師東禪從密禪師",
    "T51n2077_025:0643a29": "勝因咸靜禪師二靈知和菴主",
    "T51n2077_025:0643b01": "興化可都禪師",
    "T51n2077_025:0643b02": "道吾楚芳禪師已上八人見錄雪峯有需禪師",
    "T51n2077_025:0643b03": "資福郁禪師景德良玉禪師",
    "T51n2077_025:0643b04": "薦福真禪師開福德筠禪師",
    "T51n2077_025:0643b05": "南岡照禪師雲居如山禪師",
    "T51n2077_025:0643b06": "石霜楚蟾禪師木平覺澄禪師",
    "T51n2077_025:0643b07": "資福省悟禪師已上十人無錄",
    "T51n2077_025:0643b08": "開先瑛禪師法嗣一十六人",
    "T51n2077_025:0643b09": "大溈海評禪師",
    "T51n2077_025:0643b10": "慈氏瑞仙禪師已上二人見錄道林法照禪師",
    "T51n2077_025:0643b11": "光孝文璟禪師游地汝英禪師",
    "T51n2077_025:0643b12": "三植灌冲禪師寶蓋用興禪師",
    "T51n2077_025:0643b13": "天寧宗順禪師靈山慧浩禪師",
    "T51n2077_025:0643b14": "淨土希禪師黃檗道欽禪師",
    "T51n2077_025:0643b15": "九仙次岸禪師正法無照禪師",
    "T51n2077_025:0643b16": "廬山智通禪師龍牙宗密禪師",
    "T51n2077_025:0643b17": "德山聲絕禪師已上十四人無錄",
    "T51n2077_025:0643b18": "圓通僊禪師法嗣四人",
    "T51n2077_025:0643b19": "淨光了威禪師",
    "T51n2077_025:0643b20": "明招文慧禪師已上二人見錄祥符立禪師",
    "T51n2077_025:0643b21": "浮山法真禪師已上二人無錄",
    "T51n2077_025:0643b22": "慧力昌禪師法嗣四人",
    "T51n2077_025:0643b23": "慧力洞源禪師一人見錄福勝常極禪師",
    "T51n2077_025:0643b24": "慧燈擇英禪師",
    "T51n2077_025:0643b25": "雲溪文慶禪師已上三人無錄",
    "T51n2077_025:0643b26": "續傳燈錄卷第二十六目錄終"
}