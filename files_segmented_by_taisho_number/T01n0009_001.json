{
    "T01n0009_001:0213c21": "No. 9 [No. 1(4)]",
    "T01n0009_001:0213c22": "佛說人仙經",
    "T01n0009_001:0213c24": "西天譯經三藏朝奉大夫試光祿",
    "T01n0009_001:0213c25": "卿明教大師臣法賢奉　詔譯",
    "T01n0009_001:0213c26": "如是我聞：一時，佛在那提迦城崐左迦精舍",
    "T01n0009_001:0213c27": "中，與大眾俱。爾時，尊者阿難獨止一處，起",
    "T01n0009_001:0213c28": "如是念：「我佛世尊，先說所有諸方諸國，及諸",
    "T01n0009_001:0213c29": "城隍，所謂：盎誐國、摩伽陀國、迦尸國、憍薩",
    "T01n0009_001:0214a01": "羅國、蜜𡁠沙國、大力士國、奔拏國、蘇摩國、",
    "T01n0009_001:0214a02": "阿說迦國、嚩帝國、俱嚕國、半左國、嚩蹉國、",
    "T01n0009_001:0214a03": "戍囉西那國、夜嚩那國、甘謨惹國等。而彼",
    "T01n0009_001:0214a04": "諸國，所有聲聞，已入滅者，佛皆說彼生於",
    "T01n0009_001:0214a05": "某果報。唯彼摩伽陀國，所有上首諸優婆",
    "T01n0009_001:0214a06": "塞皆已命終，彼摩伽陀國，空廓無人。我佛",
    "T01n0009_001:0214a07": "世尊，未為宣說生於何處？」是時，尊者阿難",
    "T01n0009_001:0214a08": "作是念已，即出自舍，往詣佛所，到佛所已，",
    "T01n0009_001:0214a09": "偏袒右肩，右膝著地，即以頭面，禮世尊足，",
    "T01n0009_001:0214a10": "住立佛前，白世尊言：「如先所說，諸方諸國，",
    "T01n0009_001:0214a11": "我從佛聞，皆已了知。乃至從佛聞所說法，",
    "T01n0009_001:0214a12": "亦悉了知。乃至那提迦城諸優婆塞所生之",
    "T01n0009_001:0214a13": "處，佛亦說已。又彼那提迦城，次有五百優",
    "T01n0009_001:0214a14": "婆塞，亦已命終，彼優婆塞善斷三障，證須陀",
    "T01n0009_001:0214a15": "洹果，逆生死流，七來人間，七生天上，了苦",
    "T01n0009_001:0214a16": "邊際，決證菩提。又彼那提迦城，復有三百",
    "T01n0009_001:0214a17": "優婆塞，亦次命終，彼優婆塞亦斷三障及",
    "T01n0009_001:0214a18": "貪瞋癡，一來人間，了苦邊際，證斯陀含果。",
    "T01n0009_001:0214a19": "又彼那提迦城，有二百五十優婆塞，復次命",
    "T01n0009_001:0214a20": "終，彼優婆塞能斷五種煩惱及隨煩惱，證",
    "T01n0009_001:0214a21": "阿那含果，不還人間，不復輪轉。如是等事，",
    "T01n0009_001:0214a22": "亦悉了知。唯獨摩伽陀國，所有諸上首優婆",
    "T01n0009_001:0214a23": "塞命終之後，摩伽陀國空廓無人。云何，世",
    "T01n0009_001:0214a24": "尊！獨不說彼諸優婆塞所生之處？唯願世尊，",
    "T01n0009_001:0214a25": "為我宣說，摩伽陀國諸優婆塞，今生何處？",
    "T01n0009_001:0214a26": "所修行業，得何果報？世尊！又彼摩伽陀國，",
    "T01n0009_001:0214a27": "頻婆娑羅王一心向佛，知於正法及奉僧伽，",
    "T01n0009_001:0214a28": "盡於壽命，常念不忘。命終之後，國中人民，",
    "T01n0009_001:0214a29": "咸讚王德，作如是言：『此是法王。願此法王，",
    "T01n0009_001:0214b01": "生於善世，獲最勝樂。』世尊！云何未說彼王所",
    "T01n0009_001:0214b02": "生之處，及心所願乃至果位？唯願世尊，一",
    "T01n0009_001:0214b03": "一宣說。」又復白言：「世尊！彼摩伽陀國，乃是",
    "T01n0009_001:0214b04": "我佛成正覺地，最勝無比。而此勝地，是王",
    "T01n0009_001:0214b05": "為主，唯願世尊，為說生處。」",
    "T01n0009_001:0214b06": "爾時，世尊受阿難請已，默然而住。時，尊者阿",
    "T01n0009_001:0214b07": "難見佛默然，即知受請，便以頭面禮世尊足，",
    "T01n0009_001:0214b08": "還於本處。",
    "T01n0009_001:0214b09": "爾時，世尊過夜分已，至於來晨食時，著衣執",
    "T01n0009_001:0214b10": "持應器，入那提迦城，次行乞食。得品饌已，",
    "T01n0009_001:0214b11": "還於本處，收衣洗足，敷座而食。飯食訖已，",
    "T01n0009_001:0214b12": "而暫經行，復還本座，觀察阿難所問：「摩伽",
    "T01n0009_001:0214b13": "陀國王，及諸優婆塞此處滅已，當生何處？",
    "T01n0009_001:0214b14": "以何行願，得何果報？」作是觀時，以佛神通，",
    "T01n0009_001:0214b15": "於虛空中，有聲稱名：「世尊！我是人仙。善",
    "T01n0009_001:0214b16": "逝！我是人仙。」爾時，世尊聞空聲已，即從座",
    "T01n0009_001:0214b17": "起，往聲聞處，彼聲聞眾，圍遶而坐。阿難尊",
    "T01n0009_001:0214b18": "者來詣佛所，偏袒右肩，禮世尊足，住立佛",
    "T01n0009_001:0214b19": "前，而白佛言：「世尊！何因何緣倍常適悅？」",
    "T01n0009_001:0214b20": "爾時，世尊告阿難言：「如汝所請，為摩伽陀國",
    "T01n0009_001:0214b21": "頻婆娑羅王，及諸優婆塞，此處滅已，當生何",
    "T01n0009_001:0214b22": "處？以何行願，得何果報？我以此義，說時未",
    "T01n0009_001:0214b23": "至，示同世間，憶念而住。過是夜分，至於食",
    "T01n0009_001:0214b24": "時，入城乞食，迴還本處，食訖經行，復還本",
    "T01n0009_001:0214b25": "座，以汝所問說時已至，憶念觀察。彼摩伽",
    "T01n0009_001:0214b26": "陀國王，及諸優婆塞，死此生彼，行願果報。",
    "T01n0009_001:0214b27": "如是之次以我神通，於虛空中，有聲稱言：",
    "T01n0009_001:0214b28": "『世尊！我是人仙。善逝，我是人仙。』」佛復告言：",
    "T01n0009_001:0214b29": "「阿難！汝於往昔，聞有如是名否？」阿難白言：",
    "T01n0009_001:0214c01": "「世尊！未聞有是名者，我聞此名，身毛喜竪。」",
    "T01n0009_001:0214c02": "尊者阿難，說是語次又聞空中聲曰：「世尊！我",
    "T01n0009_001:0214c03": "是頻婆娑羅王。善逝，我是頻婆娑羅王。我",
    "T01n0009_001:0214c04": "今向佛，二三稱說名字族氏。世尊！往昔人",
    "T01n0009_001:0214c05": "仙，命終之後，生於人間，得為人王，證須陀",
    "T01n0009_001:0214c06": "洹果。今第七生，生毘沙門宮，為天王子，亦名",
    "T01n0009_001:0214c07": "人仙。世尊！我為毘沙門天王之子，善能了知",
    "T01n0009_001:0214c08": "佛所說法，微妙寂靜安樂之句，當來證得斯",
    "T01n0009_001:0214c09": "陀含果。」佛即讚言：「善哉！善哉！而汝人仙甚善",
    "T01n0009_001:0214c10": "甚善，汝能如是行無放逸。先於何處，以何因",
    "T01n0009_001:0214c11": "緣，而能獲得須陀洹果？」人仙答言：「我別無因，",
    "T01n0009_001:0214c12": "亦別無緣，唯知佛法微妙最勝，深信奉行，",
    "T01n0009_001:0214c13": "乃證初果。」又復白言：「世尊！我受持國天王",
    "T01n0009_001:0214c14": "命，往彼南方增長天王處。由是見知我佛世",
    "T01n0009_001:0214c15": "尊，在崑左迦精舍，獨處堂中，觀察摩伽陀",
    "T01n0009_001:0214c16": "國王，及諸優婆塞，從此處滅生於何處？以",
    "T01n0009_001:0214c17": "何行願？得何果報？如是等事，我佛欲說。世",
    "T01n0009_001:0214c18": "尊！我從父王毘沙門所，親聞是事，憶持不",
    "T01n0009_001:0214c19": "忘，是故我今正以此緣，來詣佛所，欲說斯",
    "T01n0009_001:0214c20": "事。」",
    "T01n0009_001:0214c21": "佛言：「人仙！今正是時，汝當廣說。」是時，人仙",
    "T01n0009_001:0214c22": "承佛聖旨，而白佛言：「世尊！一時我聞，父毘",
    "T01n0009_001:0214c23": "沙門天告於眾言：『汝等聖者當一心聽。我於",
    "T01n0009_001:0214c24": "往昔在三十三天，說法勝會。諸天皆集，及",
    "T01n0009_001:0214c25": "護世天，亦在彼會，各處本方。持國天王處",
    "T01n0009_001:0214c26": "於東方，面西而坐。增長天王處於南方，面",
    "T01n0009_001:0214c27": "北而坐。廣目天王處於西方，面東而坐。我",
    "T01n0009_001:0214c28": "處北方面南而坐。諸聽法眾坐護世前。是時，",
    "T01n0009_001:0214c29": "諸天及護世等，皆為聽法，來赴勝會。既聞",
    "T01n0009_001:0215a01": "法已欲還本宮，忽有大光，普照勝會，諸天",
    "T01n0009_001:0215a02": "光明映蔽不現。",
    "T01n0009_001:0215a03": "「『爾時，帝釋天主告諸天言：「汝等當知，今此大",
    "T01n0009_001:0215a04": "光普照勝會，使我諸天光明色相映蔽不現。",
    "T01n0009_001:0215a05": "是故汝等當知非久，大梵天王來此會中。於",
    "T01n0009_001:0215a06": "意云何？大梵天王，凡所行處，先現祥瑞。汝",
    "T01n0009_001:0215a07": "諸天等，勿起本座，知彼何緣現此光明。」時，",
    "T01n0009_001:0215a08": "諸天眾及護世天白帝釋言：「我等承命未起",
    "T01n0009_001:0215a09": "本座，乃至了知所現光明。」時，大梵王以童",
    "T01n0009_001:0215a10": "子形，於彼勝會，忽然出現。頭有五髻，色相",
    "T01n0009_001:0215a11": "具足，於彼會中即便說偈，告諸天曰：",
    "T01n0009_001:0215a12": "「『「汝歸佛世尊，　　世間為眼目，",
    "T01n0009_001:0215a13": "善說微妙法，　　令得寂靜句。",
    "T01n0009_001:0215a14": "汝等諸天眾，　　威力大色相，",
    "T01n0009_001:0215a15": "因持佛梵行，　　由是生天界。",
    "T01n0009_001:0215a16": "復有淨行者，　　具色壽名稱，",
    "T01n0009_001:0215a17": "是大智佛子，　　非久生此界。",
    "T01n0009_001:0215a18": "天眾聞是語，　　心生大歡喜，",
    "T01n0009_001:0215a19": "歸依佛世尊，　　信法中妙法。",
    "T01n0009_001:0215a20": "梵王說偈時，　　具五種妙音，",
    "T01n0009_001:0215a21": "甚深如雲雷，　　聞者樂真實。」",
    "T01n0009_001:0215a22": "「『大梵天王說偈之時，具五種妙音，所謂大梵",
    "T01n0009_001:0215a23": "音、迦陵頻伽音、大鼓音、大雷音、及愛樂音",
    "T01n0009_001:0215a24": "等。又彼梵王於勝會中，攝童子形，復現大",
    "T01n0009_001:0215a25": "身。於意云何？大梵天王隨眾心樂，而現其",
    "T01n0009_001:0215a26": "身。所現大身，有二種德，具大色相，普聞",
    "T01n0009_001:0215a27": "名稱。譬如黃金有二種德，謂色及名。大梵",
    "T01n0009_001:0215a28": "天王於天眾中，二種顯現亦復如是。又復梵",
    "T01n0009_001:0215a29": "王到勝會時，會中天眾，不起本座，亦不作",
    "T01n0009_001:0215b01": "禮。時，彼天眾合掌而住，各起所念：「嗚呼！娑",
    "T01n0009_001:0215b02": "婆世界主，大梵天王於此會前以所現身，復",
    "T01n0009_001:0215b03": "現大身。」是時，梵王知天眾心，於大身中，倍",
    "T01n0009_001:0215b04": "復現大，於彼勝會，上虛空中，跏趺而坐，譬",
    "T01n0009_001:0215b05": "大力士於地而坐，大梵天王亦復如是。",
    "T01n0009_001:0215b06": "「『爾時，大梵天王復告天眾：「所現大身，是四神",
    "T01n0009_001:0215b07": "足力，唯佛世尊悉知悉見，能說、能修、亦復能",
    "T01n0009_001:0215b08": "現。是故汝等，亦當誠心修彼神足，乃至現",
    "T01n0009_001:0215b09": "通作大利益。四神足者，謂欲勤心慧。」是時，",
    "T01n0009_001:0215b10": "天眾又復心念：「嗚呼！大梵天王，願化我等",
    "T01n0009_001:0215b11": "天眾，一一皆如梵天王身，一一梵天懷中坐",
    "T01n0009_001:0215b12": "一天王。」爾時，大梵天王知天眾心，即以神力，",
    "T01n0009_001:0215b13": "攝諸天身，化梵王身，各於懷中，坐一天王。",
    "T01n0009_001:0215b14": "是彼天眾，所有心念，皆悉滿足，獲大安樂，",
    "T01n0009_001:0215b15": "譬如剎帝利王，受父灌頂，而紹王位，心念",
    "T01n0009_001:0215b16": "滿足，獲大安樂，彼諸天眾亦復如是。",
    "T01n0009_001:0215b17": "「『爾時，大梵復告天眾：「汝等諸天及護世等，當",
    "T01n0009_001:0215b18": "一心聽。諸聖者唯佛、如來、正等正覺，於四神",
    "T01n0009_001:0215b19": "足，能廣宣說、能久修習、能大變現。是故汝",
    "T01n0009_001:0215b20": "等當發誠心，應勤修習，自在變現，作大利",
    "T01n0009_001:0215b21": "益。」是時，梵王懷中所坐天王，各生疑念：「唯",
    "T01n0009_001:0215b22": "有一大梵王，我坐懷中；云何言時諸天皆言？",
    "T01n0009_001:0215b23": "若彼默時諸天亦默？」又帝釋天主，起如是念：",
    "T01n0009_001:0215b24": "「嗚呼！大梵天王，願攝我等天眾本形，變一大",
    "T01n0009_001:0215b25": "身，坐我懷中。」時，大梵王知帝釋念，攝天眾",
    "T01n0009_001:0215b26": "形，現一大身，帝釋懷中跏趺而坐。大梵天",
    "T01n0009_001:0215b27": "王當以如是神足之力，種種變現，作化事已，",
    "T01n0009_001:0215b28": "又復告彼諸天及護世等：「我佛世尊以此四",
    "T01n0009_001:0215b29": "神足力，及聲聞法，先所化度者，即摩伽陀",
    "T01n0009_001:0215c01": "國，八萬優婆塞善斷三障，盡苦邊際，證須陀",
    "T01n0009_001:0215c02": "洹果。於天上人間，七返往來，有生他化自",
    "T01n0009_001:0215c03": "在天者、有生化樂天者、有生三十三天者、",
    "T01n0009_001:0215c04": "有生四王天者；有生人間大剎帝利王宮者、",
    "T01n0009_001:0215c05": "有生上首大婆羅門家、有生上首大長者家。」",
    "T01n0009_001:0215c06": "又復諸天眾等，有思念者：「嗚呼！云何能得四",
    "T01n0009_001:0215c07": "佛出現於世？」復有思念：「嗚呼！云何能得八佛",
    "T01n0009_001:0215c08": "出現於世？」大梵天王知彼天眾心之所念，而",
    "T01n0009_001:0215c09": "復告言：「汝等天眾莫作是念，思欲四佛出現",
    "T01n0009_001:0215c10": "於世，乃至八佛出現於世。是義不然。汝等",
    "T01n0009_001:0215c11": "當知，我從佛聞，無有二佛同出於世，何有",
    "T01n0009_001:0215c12": "四佛八佛同出世耶？汝等但願，我佛世尊無",
    "T01n0009_001:0215c13": "漏之體，壽命增長，久住世間。」時，彼諸天又",
    "T01n0009_001:0215c14": "復作念：「大梵天王，云何一一實知我心？」彼",
    "T01n0009_001:0215c15": "諸天等，即生驚怖，心懷愁惱。時，大梵王告",
    "T01n0009_001:0215c16": "彼眾言：「汝諸天眾及護世等，一心諦聽。如",
    "T01n0009_001:0215c17": "來、應供、正等正覺宣說一乘正法，令諸眾生",
    "T01n0009_001:0215c18": "遠離憂悲苦惱，皆得清淨，證真實理。」又復",
    "T01n0009_001:0215c19": "告言：「有三種法，如來悉知。何名三種？所謂",
    "T01n0009_001:0215c20": "有人，先作身不善業、意不善行，後因親近",
    "T01n0009_001:0215c21": "善友，聽聞妙法，繫念思惟，斷身不善、造身",
    "T01n0009_001:0215c22": "善業，斷意不善、行意善行。是人樂中生樂，",
    "T01n0009_001:0215c23": "悅意中復生悅意。譬如有人於喜生喜，喜復",
    "T01n0009_001:0215c24": "生喜，彼人悅樂亦復如是，此謂第一種法。",
    "T01n0009_001:0215c25": "復次，有人先受五慾作不善業，後親善友，聽",
    "T01n0009_001:0215c26": "聞妙法，繫念思惟，棄於慾樂，亦復不造諸",
    "T01n0009_001:0215c27": "不善業。是人樂中生樂，悅意中復生悅意。",
    "T01n0009_001:0215c28": "譬如有人喜中生喜，喜復生喜，悅樂法者亦",
    "T01n0009_001:0215c29": "復如是，此謂第二種法。復次，有人於不善",
    "T01n0009_001:0216a01": "法如實了知，亦於善法如實了知，乃至苦",
    "T01n0009_001:0216a02": "集滅道亦如實知。後復親近善友，於不善",
    "T01n0009_001:0216a03": "法及諸善法，乃至苦集滅道，於是諸法，倍",
    "T01n0009_001:0216a04": "復精曉，是人樂中生樂，於悅意中復生悅",
    "T01n0009_001:0216a05": "意。譬如有人喜中生喜，喜復生喜，悅樂法",
    "T01n0009_001:0216a06": "者亦復如是，此謂第三種法。」復次，大梵天王",
    "T01n0009_001:0216a07": "又告諸天及護世等：「諸聖者當一心聽。有四",
    "T01n0009_001:0216a08": "種法，彼佛世尊悉知悉見。何者為四？謂身、",
    "T01n0009_001:0216a09": "受、心、法。如來以慧觀是四法，若內若外，如",
    "T01n0009_001:0216a10": "實了知。智慧現行，修習圓滿。善說菩提一",
    "T01n0009_001:0216a11": "乘正法，令諸眾生咸得清淨，離憂悲苦惱，",
    "T01n0009_001:0216a12": "證妙法理。」",
    "T01n0009_001:0216a13": "「『復次，大梵天王又告諸天及護世等言：「諸聖",
    "T01n0009_001:0216a14": "者當一心聽。有八正道法，彼佛如來、應供、正",
    "T01n0009_001:0216a15": "等正覺悉知悉見。何等為八？謂正見、正思",
    "T01n0009_001:0216a16": "惟、正語、正業、正命、正精進、正念、正定。如是八",
    "T01n0009_001:0216a17": "正道，即是三摩地受用法。若有如是得正思",
    "T01n0009_001:0216a18": "惟，行於梵行，修習圓滿，獲梵天樂。又復正",
    "T01n0009_001:0216a19": "語，正一切言，滿一切相，正說梵行，分別顯",
    "T01n0009_001:0216a20": "教，得如實旨。宣說正語，開甘露門，示一乘",
    "T01n0009_001:0216a21": "法，令諸眾生咸得清淨，離憂悲苦，證妙法",
    "T01n0009_001:0216a22": "理。」』」",
    "T01n0009_001:0216a23": "爾時，人仙白佛言：「世尊！如我所說種種法要，",
    "T01n0009_001:0216a24": "皆是大梵天王於帝釋宮，為三十三天及四",
    "T01n0009_001:0216a25": "護世諸天眾等，如是宣說；我父毘沙門天",
    "T01n0009_001:0216a26": "王，迴還本宮，為我宣說，我悉記憶，無所",
    "T01n0009_001:0216a27": "忘失。今承如來大威力故，為尊者阿難欲",
    "T01n0009_001:0216a28": "知頻婆娑羅王所生所滅行願果報，我今對",
    "T01n0009_001:0216a29": "佛如實宣說。」佛即讚言：「善哉！善哉！汝能善",
    "T01n0009_001:0216b01": "說。」",
    "T01n0009_001:0216b02": "爾時，人仙說是法已，阿難尊者及諸會眾，",
    "T01n0009_001:0216b03": "得聞是法，歡喜信受，禮佛而退。",
    "T01n0009_001:0216b04": "佛說人仙經"
}