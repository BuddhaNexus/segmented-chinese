{
    "T51n2076_010:0273a27": "景德傳燈錄卷第十",
    "T51n2076_010:0273a29": "懷讓禪師第三世下六十一人",
    "T51n2076_010:0273b01": "池州南泉普願禪師法嗣一十七人",
    "T51n2076_010:0273b02": "湖南長沙景岑禪師荊南白馬曇照禪師",
    "T51n2076_010:0273b03": "終南山雲際師祖禪師",
    "T51n2076_010:0273b04": "鄧州香嚴下堂義端禪師",
    "T51n2076_010:0273b05": "趙州東院從諗禪師池州靈鷲閑禪師",
    "T51n2076_010:0273b06": "鄂州茱萸山和尚衢州子湖利蹤禪師",
    "T51n2076_010:0273b07": "洛京嵩山和尚日子和尚",
    "T51n2076_010:0273b08": "蘇州西禪和尚",
    "T51n2076_010:0273b09": "宣州刺史陸亘池州行者甘贄已上一十三人見錄",
    "T51n2076_010:0273b10": "資山存制禪師江陵道弘禪師",
    "T51n2076_010:0273b11": "宣州玄極禪師",
    "T51n2076_010:0273b12": "新羅國道均禪師已上四人無機緣語句不錄",
    "T51n2076_010:0273b13": "杭州鹽官齊安禪師法嗣八人",
    "T51n2076_010:0273b14": "襄州關南道常禪師洪州雙嶺玄真禪師",
    "T51n2076_010:0273b15": "杭州徑山鑒宗禪師已上三人見錄",
    "T51n2076_010:0273b16": "唐宣宗皇帝白雲曇靖禪師",
    "T51n2076_010:0273b17": "潞府淥水文舉禪師新羅品日禪師",
    "T51n2076_010:0273b18": "壽州建宗禪師已上五人無機緣語句不錄",
    "T51n2076_010:0273b19": "婺州五洩山靈默禪師法嗣四人",
    "T51n2076_010:0273b20": "福州龜山正原禪師一人見錄",
    "T51n2076_010:0273b21": "甘泉寺曉方禪師",
    "T51n2076_010:0273b22": "明州棲心寺藏奐禪師",
    "T51n2076_010:0273b23": "甘泉寺元遂禪師已上三人無機緣語句不錄",
    "T51n2076_010:0273b24": "洛京佛光寺如滿禪師法嗣一人",
    "T51n2076_010:0273b25": "杭州刺史白居易一人見錄",
    "T51n2076_010:0273b26": "明州大梅山法常禪師法嗣三人",
    "T51n2076_010:0273b27": "新羅國迦智禪師杭州天龍和尚已上二人見錄",
    "T51n2076_010:0273b28": "新羅國忠彥禪師一人無機緣語句不錄",
    "T51n2076_010:0273b29": "荊州永泰寺靈湍禪師法嗣五人",
    "T51n2076_010:0273c01": "湖南上林戒虛禪師五臺山祕魔巖和尚",
    "T51n2076_010:0273c02": "湖南祇林和尚已上三人見錄",
    "T51n2076_010:0273c03": "呂后山文質禪師",
    "T51n2076_010:0273c04": "蘇州法河禪師已上二人無機緣語句不錄",
    "T51n2076_010:0273c05": "幽州盤山寶積禪師法嗣二人",
    "T51n2076_010:0273c06": "鎮府普化和尚一人見錄",
    "T51n2076_010:0273c07": "鎮州上方和尚一人無機緣語句不錄",
    "T51n2076_010:0273c08": "京兆興善寺惟寬禪師法嗣六人",
    "T51n2076_010:0273c09": "京兆法智禪師京兆無表禪師",
    "T51n2076_010:0273c10": "京兆慧建禪師京兆元淨禪師",
    "T51n2076_010:0273c11": "京兆慧光禪師",
    "T51n2076_010:0273c12": "京兆義宗禪師已上六人無機緣語句不錄",
    "T51n2076_010:0273c13": "雲水靖宗禪師法嗣二人",
    "T51n2076_010:0273c14": "華州小馬神照禪師",
    "T51n2076_010:0273c15": "華州道圓禪師已上二人無機緣語句不錄",
    "T51n2076_010:0273c16": "潭州龍牙山圓暢禪師法嗣二人",
    "T51n2076_010:0273c17": "嘉禾藏廙禪師一人見錄",
    "T51n2076_010:0273c18": "羊腸藏樞禪師一人無機緣語句不錄",
    "T51n2076_010:0273c19": "汾州無業國師法嗣二人",
    "T51n2076_010:0273c20": "鎮州常貞禪師",
    "T51n2076_010:0273c21": "鎮州奉先義禪師已上二人無機緣語句不錄",
    "T51n2076_010:0273c22": "廬山歸宗寺智常禪師法嗣六人",
    "T51n2076_010:0273c23": "福州芙蓉山靈訓禪師",
    "T51n2076_010:0273c24": "漢南穀城縣高亭和尚",
    "T51n2076_010:0273c25": "新羅大茅和尚",
    "T51n2076_010:0273c26": "五臺山智通禪師已上四人見錄",
    "T51n2076_010:0273c27": "洪州高安大愚禪師",
    "T51n2076_010:0273c28": "江州刺史李渤已上二人無機緣語句不錄",
    "T51n2076_010:0273c29": "魯祖山寶雲禪師法嗣一人",
    "T51n2076_010:0274a01": "雲水和尚一人無機緣語句不錄",
    "T51n2076_010:0274a02": "紫玉山道通禪師法嗣一人",
    "T51n2076_010:0274a03": "唐襄州節度使于頔一人無機緣語句不錄",
    "T51n2076_010:0274a04": "華嚴寺智巖禪師法嗣一人",
    "T51n2076_010:0274a05": "黃州齊安和尚一人見錄",
    "T51n2076_010:0274a06": "懷讓第三世下",
    "T51n2076_010:0274a07": "前池州南泉普願禪師法嗣前池州南泉普願禪師法嗣",
    "T51n2076_010:0274a08": "湖南長沙景岑號招賢大師湖南長沙景岑號招賢大師。初住鹿苑為第",
    "T51n2076_010:0274a09": "一世。其後居無定所。但徇緣接物隨請說法。",
    "T51n2076_010:0274a10": "故時眾謂之長沙和尚。上堂曰。我若一向舉",
    "T51n2076_010:0274a11": "揚宗教。法堂裏須草深一丈。我事不獲已。所",
    "T51n2076_010:0274a12": "以向汝諸人道。盡十方世界是沙門眼。盡十",
    "T51n2076_010:0274a13": "方世界是沙門全身。盡十方世界是自己光",
    "T51n2076_010:0274a14": "明。盡十方世界在自己光明裏。盡十方世界",
    "T51n2076_010:0274a15": "無一人不是自己。我常向汝諸人道。三世諸",
    "T51n2076_010:0274a16": "佛共盡法界眾生是摩訶般若光。光未發時",
    "T51n2076_010:0274a17": "汝等諸人。向什麼處委。光未發時尚無佛無",
    "T51n2076_010:0274a18": "眾生消息。何處得山河國土來。時有僧問。如",
    "T51n2076_010:0274a19": "何是沙門眼。師云。長長出不得。又云。成佛成",
    "T51n2076_010:0274a20": "祖出不得。六道輪迴出不得。僧云。未審出箇",
    "T51n2076_010:0274a21": "什麼不得。師云。晝見日夜見星。僧云。學人不",
    "T51n2076_010:0274a22": "會。師云。妙高山色青又青。僧問。教中云。而",
    "T51n2076_010:0274a23": "常處此菩提座。如何是座。師云。老僧正坐大",
    "T51n2076_010:0274a24": "德正立。僧問。如何是大道。師云。沒却汝。僧",
    "T51n2076_010:0274a25": "問。諸佛師是誰。師云。從無始劫來承誰覆蔭。",
    "T51n2076_010:0274a26": "僧師。未有諸佛已前作麼生。師云。魯祖開堂",
    "T51n2076_010:0274a27": "亦與師僧東道西說。僧問。學人不據地時如",
    "T51n2076_010:0274a28": "何。師云。汝向什麼處安身立命。僧云。却據地",
    "T51n2076_010:0274a29": "時如何。師云。拕出死屍著。僧問。如何是異",
    "T51n2076_010:0274b01": "類。師云。尺短寸長。僧問。如何是諸佛師。師",
    "T51n2076_010:0274b02": "云。不可更拗直作曲邪。僧云。請和尚向上",
    "T51n2076_010:0274b03": "說。師云。闍梨眼瞎耳聾作麼。師遣一僧去",
    "T51n2076_010:0274b04": "問同參會和尚云。和尚見南泉後如何。會默",
    "T51n2076_010:0274b05": "然。僧云。和尚未見南泉已前作麼生。會云。不",
    "T51n2076_010:0274b06": "可更別有也。僧迴舉似師。師示一偈曰。",
    "T51n2076_010:0274b07": "百丈竿頭不動人　　雖然得入未為真",
    "T51n2076_010:0274b08": "百丈竿頭須進步　　十方世界是全身",
    "T51n2076_010:0274b09": "僧問。只如百丈竿頭如何進步。師云。朗州山",
    "T51n2076_010:0274b10": "澧州水。僧云。請師道。師云。四海五湖皇化",
    "T51n2076_010:0274b11": "裏。有客來謁。師召曰。尚書。其人應諾。師曰。",
    "T51n2076_010:0274b12": "不是尚書本命。對曰。不可離却即今秖對別",
    "T51n2076_010:0274b13": "有第二主人。師曰。喚尚書作至尊得麼。彼云。",
    "T51n2076_010:0274b14": "恁麼總不秖對時。莫是弟子主人否。師曰。非",
    "T51n2076_010:0274b15": "但秖對。與不秖對時。無始劫來是箇生死根",
    "T51n2076_010:0274b16": "本。有偈曰。",
    "T51n2076_010:0274b17": "學道之人不識真　　只為從來認識神",
    "T51n2076_010:0274b18": "無始劫來生死本　　癡人喚作本來身",
    "T51n2076_010:0274b19": "有秀才看佛名經問曰。百千諸佛但見其名。",
    "T51n2076_010:0274b20": "未審居何國土還化物也無。師曰。黃鶴樓崔",
    "T51n2076_010:0274b21": "顥題後秀才還曾題未。曰未曾。師曰。得閑題",
    "T51n2076_010:0274b22": "一篇何妨。僧問。南泉遷化向什麼處去。師云。",
    "T51n2076_010:0274b23": "東家作驢西家作馬。僧云。此意如何。師云。要",
    "T51n2076_010:0274b24": "騎即騎要下即下。僧皓月問。天下善知識證",
    "T51n2076_010:0274b25": "三德涅槃未。師曰。大德問果上涅槃因中涅",
    "T51n2076_010:0274b26": "槃。曰問果上涅槃。師曰。天下善知識未證。曰",
    "T51n2076_010:0274b27": "為什麼未證。師曰。功未齊於諸聖。曰功未齊",
    "T51n2076_010:0274b28": "聖何為善知識。師曰。明見佛性亦得名為善",
    "T51n2076_010:0274b29": "知識。曰未審功齊何道名證大涅槃。師有偈",
    "T51n2076_010:0274c01": "曰。",
    "T51n2076_010:0274c02": "摩訶般若照　　解脫甚深法",
    "T51n2076_010:0274c03": "法身寂滅體　　三一理圓常",
    "T51n2076_010:0274c04": "欲識功齊處　　此名常寂光",
    "T51n2076_010:0274c05": "又曰。果上三德涅槃已蒙開示。如何是因中",
    "T51n2076_010:0274c06": "涅槃。師曰。大德是。又問。教中說幻意是有",
    "T51n2076_010:0274c07": "邪。師曰。大德是何言歟。云恁麼幻意是無",
    "T51n2076_010:0274c08": "邪。師曰。大德是何言歟。云恁麼即幻意是",
    "T51n2076_010:0274c09": "不有不無邪。師又曰。大德是何言歟。云如",
    "T51n2076_010:0274c10": "某三明盡不契於幻意。未審和尚如何。明教",
    "T51n2076_010:0274c11": "中幻意。師曰。大德信一切法不思議否。云佛",
    "T51n2076_010:0274c12": "之誠言那敢不信。師曰。大德言信。二信之中",
    "T51n2076_010:0274c13": "是何信。云如某所明二信之中是名緣信。師",
    "T51n2076_010:0274c14": "曰。依何教門得生緣信。大德云。據華嚴云。菩",
    "T51n2076_010:0274c15": "薩摩訶薩以無障無礙智慧。信一切世間境",
    "T51n2076_010:0274c16": "界。是如來境界。又華嚴云。諸佛世尊悉知世",
    "T51n2076_010:0274c17": "法及諸佛法性無差別決定無二。又華嚴云。",
    "T51n2076_010:0274c18": "佛法世間法。若見其真實一切無差別。師曰。",
    "T51n2076_010:0274c19": "大德所舉緣信教門甚有來處。聽老僧與大",
    "T51n2076_010:0274c20": "德明教中幻意。若人見幻本來真。是則名為",
    "T51n2076_010:0274c21": "見佛人。圓通法法無生滅。無滅無生是佛身。",
    "T51n2076_010:0274c22": "又問。蚯蚓斷為兩段兩頭俱動。佛性在阿",
    "T51n2076_010:0274c23": "那頭。師云。動與不動是何境界。云言不干典",
    "T51n2076_010:0274c24": "非智者所談。只如和尚言。動與不動是何境",
    "T51n2076_010:0274c25": "界。出自何經。師曰。灼然言不干典非智者",
    "T51n2076_010:0274c26": "所談。大德豈不見首楞嚴經云。當知十方無",
    "T51n2076_010:0274c27": "邊不動虛空。并其動搖地水火風均名六大。",
    "T51n2076_010:0274c28": "性真圓融皆如來藏本無生滅。師有偈云。",
    "T51n2076_010:0274c29": "最甚深　　最甚深　　法界人身便是心",
    "T51n2076_010:0275a01": "迷者迷心為眾色　　悟時剎境是真心",
    "T51n2076_010:0275a02": "身界二塵無實相　　分明達此號知音",
    "T51n2076_010:0275a03": "又問。如何是陀羅尼。師指禪床右邊曰。遮",
    "T51n2076_010:0275a04": "箇師僧却誦得。又問。別有人誦得否。又指禪",
    "T51n2076_010:0275a05": "床左邊曰。遮箇師僧亦誦得。云某甲為什麼",
    "T51n2076_010:0275a06": "不聞。師曰。大德豈不聞道。真誦無響真聽",
    "T51n2076_010:0275a07": "無聞。云恁麼則音聲不入法界性也。師曰。離",
    "T51n2076_010:0275a08": "色求觀非正見。離聲求聽是邪聞。云如何不",
    "T51n2076_010:0275a09": "離色是正見。不離聲是真聞。師乃有偈曰。",
    "T51n2076_010:0275a10": "滿眼本非色　　滿耳本非聲",
    "T51n2076_010:0275a11": "文殊常觸目　　觀音塞耳根",
    "T51n2076_010:0275a12": "會三元一體　　達四本同真",
    "T51n2076_010:0275a13": "堂堂法界性　　無佛亦無人",
    "T51n2076_010:0275a14": "僧問。南泉云。貍奴白牯却知有。三世諸佛不",
    "T51n2076_010:0275a15": "知有。為什麼三世諸佛不知有。師曰。未入鹿",
    "T51n2076_010:0275a16": "苑時猶較些子。僧曰。貍奴白牯為什麼却知",
    "T51n2076_010:0275a17": "有。師曰。汝爭怪得伊。僧問。和尚繼嗣何人。",
    "T51n2076_010:0275a18": "師曰。我無人得繼嗣。僧曰。還參學也無。師",
    "T51n2076_010:0275a19": "曰。我自參學。僧曰。師意如何。師有偈曰。",
    "T51n2076_010:0275a20": "虛空問萬象　　萬象答虛空",
    "T51n2076_010:0275a21": "誰人親得聞　　木叉丱角童",
    "T51n2076_010:0275a22": "僧問。如何是平常心。師云。要眠即眠要坐即",
    "T51n2076_010:0275a23": "坐。僧云。學人不會。師云。熱即取涼寒即向",
    "T51n2076_010:0275a24": "火。僧問。向上一路請師道。師云。一口針三尺",
    "T51n2076_010:0275a25": "線。僧云。如何領會。師云。益州布揚州絹。僧",
    "T51n2076_010:0275a26": "問。動是法王苗。寂是法王根。如何是法王。師",
    "T51n2076_010:0275a27": "指露柱曰。何不問大士。因庭前向日。仰山云。",
    "T51n2076_010:0275a28": "人人盡有遮箇事。只是用不得。師云。恰是請",
    "T51n2076_010:0275a29": "汝用。仰山云。作麼生用。師乃蹋倒仰山。仰山",
    "T51n2076_010:0275b01": "云。直下似箇大蟲長慶云。前彼此作家。後彼此不作家。乃別云。邪法難扶自",
    "T51n2076_010:0275b02": "此諸方謂為岑大蟲。僧問。本來人還成佛也",
    "T51n2076_010:0275b03": "無。師云。汝見大唐天子還自種田割稻否。僧",
    "T51n2076_010:0275b04": "云未審是何人成佛。師云。是汝成佛。僧無語。",
    "T51n2076_010:0275b05": "師云。會麼。僧云。不會。師云。如人因地而倒",
    "T51n2076_010:0275b06": "依地而起。地道什麼。三聖令秀上座問云。南",
    "T51n2076_010:0275b07": "泉遷化向什麼處去。師云。石頭作沙彌時參",
    "T51n2076_010:0275b08": "見六祖。秀云。不問石頭見六祖。南泉遷化向",
    "T51n2076_010:0275b09": "什麼處去。師云。教伊尋思去。秀云。和尚雖有",
    "T51n2076_010:0275b10": "千尺寒松。且無抽條石筍。師默然。秀云。謝和",
    "T51n2076_010:0275b11": "尚答話。師亦默然。秀上坐舉似三聖。三聖云。",
    "T51n2076_010:0275b12": "若實恁麼猶勝臨濟七步。然雖如此待我更",
    "T51n2076_010:0275b13": "驗看。至明日三聖上問云。承聞和尚昨日答",
    "T51n2076_010:0275b14": "南泉遷化一則語。可謂光前絕後今古罕聞。",
    "T51n2076_010:0275b15": "師亦默然。僧問。如何是文殊。師云。牆壁瓦礫",
    "T51n2076_010:0275b16": "是。又問。如何是觀音。師云。音聲語言是。又",
    "T51n2076_010:0275b17": "問。如何普賢。師云。眾生心是。又問。如何是",
    "T51n2076_010:0275b18": "佛。師云。眾生色身是。僧曰。河沙諸佛體皆",
    "T51n2076_010:0275b19": "同。何故有種種名字。師云。從眼根返源名為",
    "T51n2076_010:0275b20": "文殊。耳根返源名為觀音。從心返源名為普",
    "T51n2076_010:0275b21": "賢。文殊是佛妙觀察智。觀音是佛無緣大慈。",
    "T51n2076_010:0275b22": "普賢是佛無為妙行。三聖是佛之妙用。佛是",
    "T51n2076_010:0275b23": "三聖之真體。用則有河沙假名。體則總名一",
    "T51n2076_010:0275b24": "薄伽梵。僧問色即是空空即是色。此理如何。",
    "T51n2076_010:0275b25": "師偈曰。",
    "T51n2076_010:0275b26": "礙處非牆壁　　通處勿虛空",
    "T51n2076_010:0275b27": "若人如是解　　心色本來同",
    "T51n2076_010:0275b28": "又偈曰。",
    "T51n2076_010:0275b29": "佛性堂堂顯現　　住性有情難見",
    "T51n2076_010:0275c01": "若悟眾生無我　　我面何殊佛面",
    "T51n2076_010:0275c02": "僧問。第六第七識及第八識畢竟無體。云何",
    "T51n2076_010:0275c03": "得名轉。第八為大圓鏡智。師有偈曰。",
    "T51n2076_010:0275c04": "七生依一滅　　一滅持七生",
    "T51n2076_010:0275c05": "一滅滅亦滅　　六七永無遷",
    "T51n2076_010:0275c06": "又有僧問。蚯蚓斷為兩段兩頭俱動未審佛",
    "T51n2076_010:0275c07": "性在阿那頭。師云。妄想作麼。僧云其如動",
    "T51n2076_010:0275c08": "何。師云。汝豈不知火風未散。僧問。如何轉得",
    "T51n2076_010:0275c09": "山河國土歸自己去。師云。如何轉得自己成",
    "T51n2076_010:0275c10": "山河國土去。僧云。不會。師云。湖南城下好養",
    "T51n2076_010:0275c11": "民。米賤柴多足四隣。其僧無語。師有偈曰。",
    "T51n2076_010:0275c12": "誰問山河轉　　山河轉向誰",
    "T51n2076_010:0275c13": "圓通無兩畔　　法性本無歸",
    "T51n2076_010:0275c14": "講華嚴大德問。虛空為是定有為是定無。師",
    "T51n2076_010:0275c15": "曰。言有亦得言無亦得。虛空有時但有假有。",
    "T51n2076_010:0275c16": "虛空無時但無假無。云如和尚所說有何教",
    "T51n2076_010:0275c17": "文。師曰。大德豈不聞。首楞嚴經云。十方虛空",
    "T51n2076_010:0275c18": "生汝心內。猶片雲點太清裏。豈不是虛空生",
    "T51n2076_010:0275c19": "時但生假名。又云。汝等一人發真歸元。十方",
    "T51n2076_010:0275c20": "虛空皆悉消殞。豈不是虛空滅時但滅假名。",
    "T51n2076_010:0275c21": "老僧所以道。有是假有無是假無。又問經云。",
    "T51n2076_010:0275c22": "如淨琉璃中內現真金像此意如何。師曰。以",
    "T51n2076_010:0275c23": "淨琉璃為法界體。以真金像為無漏智體。體",
    "T51n2076_010:0275c24": "能生智智能達體。故云如淨瑠璃中內現真金",
    "T51n2076_010:0275c25": "像。問如何是上上人行處。師曰。如死人眼。云",
    "T51n2076_010:0275c26": "上上人相見時如何。師曰。如死人手。問善財",
    "T51n2076_010:0275c27": "為什麼無量劫遊普賢身中世界不遍。師曰。",
    "T51n2076_010:0275c28": "爾從無量劫來還遊得遍否。云如何是普賢",
    "T51n2076_010:0275c29": "身。師曰。含元殿裏更覓長安。問如何是學人",
    "T51n2076_010:0276a01": "心。師曰。盡十方世界是爾心。云恁麼則學人",
    "T51n2076_010:0276a02": "無著身處也。師曰。是爾著身處。云如何是著",
    "T51n2076_010:0276a03": "身處。師曰。大海水深又深。云學人不會。師曰。",
    "T51n2076_010:0276a04": "魚龍出入任升沈。問有人問和尚即隨因緣",
    "T51n2076_010:0276a05": "答。總無人問和尚如何。師曰。困即睡健即起。",
    "T51n2076_010:0276a06": "云教學人向什麼處會。師曰。夏天赤骨力。",
    "T51n2076_010:0276a07": "冬寒須得被。問亡僧什麼處去也。師有偈云。",
    "T51n2076_010:0276a08": "不識金剛體　　却喚作緣生",
    "T51n2076_010:0276a09": "十方真寂滅　　誰在復誰行",
    "T51n2076_010:0276a10": "南泉有真讚云。",
    "T51n2076_010:0276a11": "堂堂南泉　　三世之源　　金剛常住",
    "T51n2076_010:0276a12": "十方無邊　　生佛無盡　　現已却還",
    "T51n2076_010:0276a13": "南泉久住投機偈。",
    "T51n2076_010:0276a14": "今日還鄉入大門　　南泉親道遍乾坤",
    "T51n2076_010:0276a15": "法法分明皆祖父　　迴頭慚愧好兒孫",
    "T51n2076_010:0276a16": "師答曰。",
    "T51n2076_010:0276a17": "今日投機事莫論　　南泉不道遍乾坤",
    "T51n2076_010:0276a18": "還鄉盡是兒孫事　　祖父從來不入門",
    "T51n2076_010:0276a19": "師又有勸學偈云。",
    "T51n2076_010:0276a20": "萬丈竿頭未得休　　堂堂有路少人遊",
    "T51n2076_010:0276a21": "禪師願達南泉去　　滿目青山萬萬秋",
    "T51n2076_010:0276a22": "因臨濟和尚云。赤肉團上有無位真人。師乃",
    "T51n2076_010:0276a23": "有偈云。",
    "T51n2076_010:0276a24": "萬法一如不用揀　　一如誰揀誰不揀",
    "T51n2076_010:0276a25": "即今生死本菩提　　三世如來同箇眼",
    "T51n2076_010:0276a26": "師誡人斫松竹。偈云。",
    "T51n2076_010:0276a27": "千年竹　　萬年松　　枝枝葉葉盡皆同",
    "T51n2076_010:0276a28": "為報四方玄學者　　動手無非觸祖公",
    "T51n2076_010:0276a29": "荊南白馬曇照禪師荊南白馬曇照禪師常云。快活快活。及臨終",
    "T51n2076_010:0276b01": "時叫苦苦。又云。閻羅王來取我也。院主問曰。",
    "T51n2076_010:0276b02": "和尚當時被節度使拋向水中神色不動。如",
    "T51n2076_010:0276b03": "今何得恁麼地。師舉枕子云。汝道當時是如",
    "T51n2076_010:0276b04": "今是。院主無對法眼代云。此時但掩耳出去。",
    "T51n2076_010:0276b05": "終南山雲際師祖禪師終南山雲際師祖禪師。初在南泉時。問云。摩",
    "T51n2076_010:0276b06": "尼珠人不識。如來藏裏親收得。如何是藏。南",
    "T51n2076_010:0276b07": "泉云。與汝來往者是藏。師云。不來往者如何。",
    "T51n2076_010:0276b08": "南泉云。亦是藏。又問。如何是珠。南泉召云",
    "T51n2076_010:0276b09": "師祖。師應諾。南泉云。去汝不會我語。師從",
    "T51n2076_010:0276b10": "此信入。",
    "T51n2076_010:0276b11": "鄧州香嚴下堂義端禪師鄧州香嚴下堂義端禪師示眾云。兄弟彼此",
    "T51n2076_010:0276b12": "未了有。什麼事相共商量。我三五日即發去",
    "T51n2076_010:0276b13": "也。如今學者須了却今時。莫愛他向上人無",
    "T51n2076_010:0276b14": "事。兄弟縱學得種種差別義路。終不代得自",
    "T51n2076_010:0276b15": "己見解。畢竟著力始得。空記持他巧妙章句。",
    "T51n2076_010:0276b16": "即轉加煩亂去。汝若欲相應。但恭恭盡莫停",
    "T51n2076_010:0276b17": "留纖豪直似虛空方有少分。以虛空無鎖無",
    "T51n2076_010:0276b18": "壁落無形無心眼。有僧問。古人相見時如何。",
    "T51n2076_010:0276b19": "師云。老僧不曾見他古人。僧云。今時血脈不",
    "T51n2076_010:0276b20": "斷處如何仰羨。師云。有什麼仰羨處。僧問云。",
    "T51n2076_010:0276b21": "某甲不問閑事。請和尚答話。師云。更從我覓",
    "T51n2076_010:0276b22": "什麼。僧云。不為閑事。師云。汝教我道。師又",
    "T51n2076_010:0276b23": "云。兄弟佛是塵法亦是塵。終日馳求有什麼",
    "T51n2076_010:0276b24": "休歇。但時中不用挂情。情不挂物。無善可",
    "T51n2076_010:0276b25": "取無惡可棄。莫教被他籠罩著。始是學處。有",
    "T51n2076_010:0276b26": "僧云。曾辭一老宿示某甲云。去則親良朋附",
    "T51n2076_010:0276b27": "道友。未審老宿意旨如何。才禮拜次師云。",
    "T51n2076_010:0276b28": "禮拜一任不得認奴作郎。僧問。如何是直截",
    "T51n2076_010:0276b29": "根源。師乃擲下拄杖入方丈。一日師謂眾曰。",
    "T51n2076_010:0276c01": "語是謗寂是誑。寂語向上有路在。老僧口門",
    "T51n2076_010:0276c02": "窄。不能與汝說得。便下堂。僧問。一句子如",
    "T51n2076_010:0276c03": "何。師云。此間一句亦無。僧問。正因為什麼無",
    "T51n2076_010:0276c04": "事。師云。我不曾停留。又云。假饒重重剝得淨",
    "T51n2076_010:0276c05": "盡無停留。權時施設亦是方便接人。若是那",
    "T51n2076_010:0276c06": "邊事無有是處。",
    "T51n2076_010:0276c07": "趙州東院從諗禪師趙州觀音院亦曰東院從諗禪師。曹州郝鄉人也。",
    "T51n2076_010:0276c08": "姓郝氏。童稚於本州扈通院。從師披剃未納",
    "T51n2076_010:0276c09": "戒。便抵池陽參南泉。值南泉偃息。而問曰",
    "T51n2076_010:0276c10": "近離什麼處。師曰。近離瑞像院。曰還見瑞",
    "T51n2076_010:0276c11": "像麼。師曰。不見瑞像只見臥如來。曰汝是",
    "T51n2076_010:0276c12": "有主沙彌無主沙彌。師曰。有主沙彌。曰主在",
    "T51n2076_010:0276c13": "什麼處。師曰。仲冬嚴寒伏惟和尚尊體萬福。",
    "T51n2076_010:0276c14": "南泉器之而許入室。異日問南泉。如何是道。",
    "T51n2076_010:0276c15": "南泉曰。平常心是道。師曰。還可趣向否。南泉",
    "T51n2076_010:0276c16": "曰。擬向即乖。師曰。不擬時如何知是道。南泉",
    "T51n2076_010:0276c17": "曰。道不屬知不知。知是妄覺不知是無記。若",
    "T51n2076_010:0276c18": "是真達不疑之道。猶如太虛廓然虛豁。豈可",
    "T51n2076_010:0276c19": "強是非邪。師言下悟理。乃往嵩嶽瑠璃壇納",
    "T51n2076_010:0276c20": "戒。却返南泉。異日問南泉。知有底人向什麼",
    "T51n2076_010:0276c21": "處休歇。南泉云。山下作牛去。師云。謝指示。",
    "T51n2076_010:0276c22": "南泉云。昨夜三更月到窓。師作火頭。一日閉",
    "T51n2076_010:0276c23": "却門燒滿屋煙。叫云。救火救火。時大眾俱到。",
    "T51n2076_010:0276c24": "師云。道得即開門。眾皆無對。南泉將鎖匙",
    "T51n2076_010:0276c25": "於窓間過與師。師便開門。又到黃蘗。黃蘗見",
    "T51n2076_010:0276c26": "來便閉方丈門。師乃把火於法堂內叫云。救",
    "T51n2076_010:0276c27": "火救火。黃蘗開門捉住云。道道。師云。賊過後",
    "T51n2076_010:0276c28": "張弓。又到寶壽。寶壽見來即於禪床上背面",
    "T51n2076_010:0276c29": "坐。師展坐具禮拜。寶壽下禪床。師便出。又到",
    "T51n2076_010:0277a01": "鹽官云。看箭。鹽官云。過也。師云。中也。又到",
    "T51n2076_010:0277a02": "夾山將拄杖入法堂。夾山曰。作什麼。曰探",
    "T51n2076_010:0277a03": "水。夾山曰。一滴也無探什麼。師倚杖而出。",
    "T51n2076_010:0277a04": "師將遊五臺山次。有大德作偈留云。",
    "T51n2076_010:0277a05": "何處青山不道場　　何須策杖禮清涼",
    "T51n2076_010:0277a06": "雲中縱有金毛現　　正眼觀時非吉祥",
    "T51n2076_010:0277a07": "師云。作麼生是正眼。大德無對法眼代云。請上坐領某甲卑情。",
    "T51n2076_010:0277a08": "同安顯代云。是上坐眼師自此道化被於北地。眾請住趙",
    "T51n2076_010:0277a09": "州觀音。上堂示眾。云如明珠在掌。胡來胡",
    "T51n2076_010:0277a10": "現漢來漢現。老僧把一枝草為丈六金身用。",
    "T51n2076_010:0277a11": "把丈六金身為一枝草用。佛是煩惱煩惱是",
    "T51n2076_010:0277a12": "佛。時有僧問。未審佛是誰家煩惱。師云。與一",
    "T51n2076_010:0277a13": "切人煩惱。僧云。如何免得。師云。用免作麼。",
    "T51n2076_010:0277a14": "師掃地。有人問云。和尚是善知識為什麼有",
    "T51n2076_010:0277a15": "塵。師曰。外來。又僧問。清淨伽藍為什麼有",
    "T51n2076_010:0277a16": "塵。師曰。又一點也。又有人與師遊園見兔",
    "T51n2076_010:0277a17": "子驚走。問云。和尚是大善知識為什麼兔子",
    "T51n2076_010:0277a18": "見驚。師云。為老僧好殺。僧問。覺華未發時如",
    "T51n2076_010:0277a19": "何辨貞實。師云。開也。僧云。是貞是實。師",
    "T51n2076_010:0277a20": "云。貞是實實是貞。僧云。什麼人分上事。師",
    "T51n2076_010:0277a21": "云。老僧有分闍梨有分。僧云。某甲不招納",
    "T51n2076_010:0277a22": "如何。師佯不聞。僧無語。師云去。師院有石",
    "T51n2076_010:0277a23": "幢子被風吹折。僧問。陀羅尼幢子作凡去作",
    "T51n2076_010:0277a24": "聖去。師云。也不作凡亦不作聖。僧云。畢竟作",
    "T51n2076_010:0277a25": "什麼。師云。落地去也。師問一坐主。講什麼",
    "T51n2076_010:0277a26": "經。對云。講涅槃經。師云。問一段義得否。云",
    "T51n2076_010:0277a27": "得。師以脚踢空吹一吹云。是什麼義。坐主云。",
    "T51n2076_010:0277a28": "經中無此義。師云。五百力士揭石義便道無。",
    "T51n2076_010:0277a29": "大眾晚參師云。今夜答話去也有解問者出",
    "T51n2076_010:0277b01": "來。時有一僧便出禮拜。師云。比來拋塼引玉。",
    "T51n2076_010:0277b02": "却引得箇墼子保壽云。射虎不真徒勞沒羽。長慶問覺上坐云。那僧纔出禮拜。為什麼便",
    "T51n2076_010:0277b03": "收伊為墼子。覺云。適來那邊亦有人恁麼問。慶云。向伊道什麼。云也向伊恁麼道。玄覺云。什麼處却成墼子去。",
    "T51n2076_010:0277b04": "叢林中道纔出來便成墼子。只如每日出入行住坐臥。不可總成墼子也。且道。遮僧出來具眼不具眼有僧",
    "T51n2076_010:0277b05": "遊五臺。問一婆子云。臺山路向什麼處去。婆",
    "T51n2076_010:0277b06": "子云。驀直恁麼去。僧便去。婆子云。又恁麼",
    "T51n2076_010:0277b07": "去也。其僧舉似師。師云。待我去勘破遮婆子。",
    "T51n2076_010:0277b08": "師至明日便去問。臺山路向什麼處去。婆子",
    "T51n2076_010:0277b09": "云。驀直恁麼去。師便去。婆子云。又恁麼去",
    "T51n2076_010:0277b10": "也。師歸院謂僧云。我為汝勘破遮婆子了也",
    "T51n2076_010:0277b11": "玄覺云。前來僧也恁麼道。趙州去也恁麼道。什麼處是勘破婆子。又云。非唯被趙州勘破。亦被遮僧勘破僧",
    "T51n2076_010:0277b12": "問。恁麼來底人師還接否。師云接。僧云不恁",
    "T51n2076_010:0277b13": "麼來底師還接否。師云接。僧云。恁麼來者從",
    "T51n2076_010:0277b14": "師接。不恁麼來者如何接。師云。止止不須說",
    "T51n2076_010:0277b15": "我法妙難思。師出院路逢一婆子。問和尚住",
    "T51n2076_010:0277b16": "什麼處。師云。趙州東院西。婆子無語。師歸院",
    "T51n2076_010:0277b17": "問眾僧。合使那箇西字。或言東西字。或言棲",
    "T51n2076_010:0277b18": "泊字。師曰。汝等總作得鹽鐵判官。僧曰。和尚",
    "T51n2076_010:0277b19": "為什麼恁麼道。師曰。為汝總識字法燈別眾僧云。已知去處",
    "T51n2076_010:0277b20": "僧問。如何是囊中寶。師云。合取口法燈別云。莫說似人",
    "T51n2076_010:0277b21": "有新到僧。謂師曰。某甲從長安來。橫擔一條",
    "T51n2076_010:0277b22": "拄杖。不曾撥著一人。師曰。自是大德拄杖短",
    "T51n2076_010:0277b23": "同安顯別云。老僧遮裏不曾見恁麼人僧無對法眼代云。呵呵。同安顯代云。也不短有僧",
    "T51n2076_010:0277b24": "寫得師真呈師。師曰。且道似我不似我。若",
    "T51n2076_010:0277b25": "似我即打殺老僧。不似我即燒却真。僧無",
    "T51n2076_010:0277b26": "對玄覺代云。留取供養師敲火問僧云。老僧喚作火。汝",
    "T51n2076_010:0277b27": "喚作什麼。僧無語。師云。不識玄旨徒勞念靜",
    "T51n2076_010:0277b28": "法燈別云。我不如汝新到僧參。師問。什麼處來。僧云。南",
    "T51n2076_010:0277b29": "方來。師云。佛法盡在南方。汝來遮裏作什麼。",
    "T51n2076_010:0277c01": "僧云佛法豈有南北邪。師云。饒汝從雪峯雲",
    "T51n2076_010:0277c02": "居來。只是箇擔板漢崇壽稠別云。和尚是據客置主人僧問。如何",
    "T51n2076_010:0277c03": "是佛。師云。殿裏底。僧云。殿裏者豈不是泥龕",
    "T51n2076_010:0277c04": "塑像。師云是。僧云。如何是佛。師云。殿裏底。",
    "T51n2076_010:0277c05": "僧問。學人迷昧乞師指示。師云。喫粥也未。",
    "T51n2076_010:0277c06": "僧云。喫粥也。師云。洗鉢去。其僧忽然省悟",
    "T51n2076_010:0277c07": "○師上堂。云才有是非紛然失心。還有答話",
    "T51n2076_010:0277c08": "分也無。後有僧舉示洛浦洛浦扣齒。又舉示",
    "T51n2076_010:0277c09": "雲居雲居云。何必。僧迴舉示師。師云。南方",
    "T51n2076_010:0277c10": "大有人喪身失命。僧云。請和尚舉。師才舉",
    "T51n2076_010:0277c11": "前語。僧指傍僧云。者箇師僧喫却飯了作恁",
    "T51n2076_010:0277c12": "麼語話。師乃休此一段舊本全無倫理今依別錄改正僧問。久嚮。",
    "T51n2076_010:0277c13": "趙州石橋。到來只見掠彴。師云。汝只見掠",
    "T51n2076_010:0277c14": "彴不見趙州橋。僧云。如何是趙州橋。師云。過",
    "T51n2076_010:0277c15": "來。又有僧同前問。師亦如前答。僧云。如何",
    "T51n2076_010:0277c16": "是趙州橋。師云。度驢度馬。僧云。如何是掠",
    "T51n2076_010:0277c17": "彴。師云。箇箇度人雲居錫云。趙州為當扶石橋扶掠彴師聞沙彌",
    "T51n2076_010:0277c18": "喝參向侍者云。教伊去。侍者乃教去。沙彌便",
    "T51n2076_010:0277c19": "珍重去。師云。沙彌得入門。侍者在門外雲居錫云。",
    "T51n2076_010:0277c20": "什麼處是沙彌入門。侍者在門外。遮裏若會得。便見趙州師問新到僧。什麼處",
    "T51n2076_010:0277c21": "來。僧云。從南來。師云。還知有趙州關否。僧",
    "T51n2076_010:0277c22": "云。須知有不涉關者。師云。遮販私鹽漢。僧",
    "T51n2076_010:0277c23": "問。如何是西來意。師下禪床立。僧云。莫即遮",
    "T51n2076_010:0277c24": "箇便是否。師云。老僧未有語在。師問菜頭。今",
    "T51n2076_010:0277c25": "日喫生菜熟菜。菜頭拈起菜呈之。師云。知",
    "T51n2076_010:0277c26": "恩者少負恩者多。僧問。空劫中還有人修行",
    "T51n2076_010:0277c27": "也無。師云。汝喚什麼作空劫。僧云。無一物",
    "T51n2076_010:0277c28": "是。師云。遮箇始稱得修行。喚什麼作空劫。僧",
    "T51n2076_010:0277c29": "無語。僧問。如何是玄中玄。師云。汝玄來多少",
    "T51n2076_010:0278a01": "時邪。僧云。玄之久矣。師云。闍梨若不遇老",
    "T51n2076_010:0278a02": "僧幾被玄殺。僧問。萬法歸一一歸何所。師云。",
    "T51n2076_010:0278a03": "老僧在青州作得一領布衫重七斤。僧問。夜",
    "T51n2076_010:0278a04": "離兜率晝降閻浮。於其中間摩尼為什麼不",
    "T51n2076_010:0278a05": "現。師云。道什麼。其僧再問。師云。毘婆尸佛",
    "T51n2076_010:0278a06": "早留心。直至如今不得妙。師問院主。什麼處",
    "T51n2076_010:0278a07": "來。對云。送生來。師云。鵶為什麼飛去。院主",
    "T51n2076_010:0278a08": "云。怕某甲。師云。汝十年知事作恁麼語話。",
    "T51n2076_010:0278a09": "院主却問。鵶為什麼飛去。師云。院主無",
    "T51n2076_010:0278a10": "殺心在。師托起鉢云。三十年後若見老僧",
    "T51n2076_010:0278a11": "留取供養。若不見即撲破。一僧出云。三十年",
    "T51n2076_010:0278a12": "後敢道見和尚。師乃撲破。有僧辭。師問。什麼",
    "T51n2076_010:0278a13": "處去。僧云。雪峯去。師云。雪峯忽若問汝。云",
    "T51n2076_010:0278a14": "和尚有何言句。汝作麼生祇對。僧云。某甲道",
    "T51n2076_010:0278a15": "不得。請和尚道。師云。冬即言寒夏即道熱。又",
    "T51n2076_010:0278a16": "云雪峯更問汝畢竟事作麼生。其僧又云。道",
    "T51n2076_010:0278a17": "不得。師云。但道親從趙州來不是傳語人。其",
    "T51n2076_010:0278a18": "僧到雪峯一依前語舉似雪峯。雪峯云。也須",
    "T51n2076_010:0278a19": "是趙州始得。玄沙聞云。大小趙州敗闕也不",
    "T51n2076_010:0278a20": "知雲居錫云。什麼處是趙州敗闕處。若檢得出是上座眼僧問。如何是趙州一",
    "T51n2076_010:0278a21": "句。師云。老僧半句也無。僧云。豈無和尚在。",
    "T51n2076_010:0278a22": "師云。老僧不是一句。僧問。如何是出家。師",
    "T51n2076_010:0278a23": "云。不履高名不求苟得。僧問。澄澄絕點時如",
    "T51n2076_010:0278a24": "何。師云。遮裏不著客作漢。僧問。如何是祖師",
    "T51n2076_010:0278a25": "意。師乃敲床脚。僧云。只遮莫便是否。師云。",
    "T51n2076_010:0278a26": "云即脫取去。僧問。如何是毘盧圓相。師云。老",
    "T51n2076_010:0278a27": "僧自幼出家不曾眼花。僧云。豈不為人。師云。",
    "T51n2076_010:0278a28": "願汝常見毘盧圓相。人問和尚還入地獄否。",
    "T51n2076_010:0278a29": "師云。老僧末上入。曰大善知識為什麼入地",
    "T51n2076_010:0278b01": "獄。師云。若不入阿誰教化汝。一日真定帥王",
    "T51n2076_010:0278b02": "公携諸子入院。師坐而問曰。大王會麼。王云。",
    "T51n2076_010:0278b03": "不會。師云。自小持齋身已老。見人無力下禪",
    "T51n2076_010:0278b04": "床。王公尤加禮重。翌日令客將傳語。師下禪",
    "T51n2076_010:0278b05": "床受之。少間侍者問。和尚見大王來不下禪",
    "T51n2076_010:0278b06": "床。今日軍將來為什麼却下禪床師云。非汝",
    "T51n2076_010:0278b07": "所知。第一等人來禪床上接。中等人來下禪",
    "T51n2076_010:0278b08": "床接。末等人來三門外接。師寄拂子與王公",
    "T51n2076_010:0278b09": "曰。若問何處得來。但道老僧平生用不盡",
    "T51n2076_010:0278b10": "者。師之玄言布於天下。時謂趙州門風。皆悚",
    "T51n2076_010:0278b11": "然信伏矣。唐乾寧四年十一月二日右脇而",
    "T51n2076_010:0278b12": "寂。壽一百二十有人問。師年多少。師云。一串念珠數不盡後諡真際大",
    "T51n2076_010:0278b13": "師。",
    "T51n2076_010:0278b14": "池州靈鷲閑禪師池州靈鷲閑禪師謂眾曰。是汝諸人本分事。",
    "T51n2076_010:0278b15": "若教老僧道即與蛇畫足。此是頓教諸上坐。",
    "T51n2076_010:0278b16": "有僧便問。與蛇畫足即不問。如何是本分事。",
    "T51n2076_010:0278b17": "師云。闍梨試道看。其僧擬再問。師曰。畫足作",
    "T51n2076_010:0278b18": "麼。明水和尚問。如何是頓獲法身。師云。一透",
    "T51n2076_010:0278b19": "龍門雲外望。莫作黃河點額魚。仰山問。寂寂",
    "T51n2076_010:0278b20": "無言如何視聽。師云。無縫塔前多雨水。僧問。",
    "T51n2076_010:0278b21": "二彼無言時如何。師云。是常。僧云。還有過常",
    "T51n2076_010:0278b22": "者無。師云有。僧云。請師唱起。師云。玄珠自朗",
    "T51n2076_010:0278b23": "耀。何須壁外光。僧問。今日供養西川無染大",
    "T51n2076_010:0278b24": "師。未審大師還來否。師云。本自無所至今豈",
    "T51n2076_010:0278b25": "隨風轉。僧云。恁麼即供養何用。師云。功力有",
    "T51n2076_010:0278b26": "為互不換義相涉。",
    "T51n2076_010:0278b27": "鄂州茱萸山和尚鄂州茱萸山和尚。初住隋州護國院為第一",
    "T51n2076_010:0278b28": "世。金輪可觀和尚問。如何是道。師云。莫向虛",
    "T51n2076_010:0278b29": "空裏釘橛。觀云。虛空是橛。師乃打之。觀捉住",
    "T51n2076_010:0278c01": "云。莫打某甲。已後錯打人在。師便休雲居錫云。此人具眼",
    "T51n2076_010:0278c02": "不具眼。因什麼著打趙州諗和尚先到雲居。雲居問曰。老",
    "T51n2076_010:0278c03": "老大大漢何不覓箇住處。諗曰。什麼處住得。",
    "T51n2076_010:0278c04": "雲居曰。山前有古寺基。諗曰。和尚自住取。後",
    "T51n2076_010:0278c05": "到師處。師曰。老老大大漢何不住去。諗曰。什",
    "T51n2076_010:0278c06": "麼處住得。師曰。老老大大漢住處也不知。諗",
    "T51n2076_010:0278c07": "曰。三十年弄馬伎。今日却被驢撲雲居錫云。什麼處是",
    "T51n2076_010:0278c08": "趙州被驢撲處眾僧侍立。師曰。只恁麼白立無箇說處",
    "T51n2076_010:0278c09": "一場氣悶。有僧擬出問。師乃打之。曰為眾竭",
    "T51n2076_010:0278c10": "力。便入方丈。有行者參師曰。曾去看趙州麼。",
    "T51n2076_010:0278c11": "曰和尚敢道否。師云。非但茱萸一切人道不",
    "T51n2076_010:0278c12": "得。曰和尚放某甲過。師曰。遮裏從前不通人",
    "T51n2076_010:0278c13": "情。曰要且慈悲心在。師便打曰。醒後來為",
    "T51n2076_010:0278c14": "汝。",
    "T51n2076_010:0278c15": "衢州子湖巖利蹤禪師衢州子湖巖利蹤禪師澶州人也。姓周氏。幽",
    "T51n2076_010:0278c16": "州開元寺出家依年受具。後入南泉之室。乃",
    "T51n2076_010:0278c17": "抵于衢州之馬蹄山結茅宴居。唐開成二年",
    "T51n2076_010:0278c18": "邑人翁遷貴。施山下子湖創院。咸通二年勅",
    "T51n2076_010:0278c19": "賜額曰安國禪院。一日上堂示眾曰。子湖有",
    "T51n2076_010:0278c20": "一隻狗。上取人頭。中取人心。下取人足。擬議",
    "T51n2076_010:0278c21": "即喪身失命。僧問。如何是子湖一隻狗。師曰。",
    "T51n2076_010:0278c22": "嘷嘷。臨濟下二僧到參方揭簾。師曰。看狗。二",
    "T51n2076_010:0278c23": "僧迴顧。師歸方丈。師與勝光和尚鋤園。師驀",
    "T51n2076_010:0278c24": "按鑊迴視勝光云。事即不無擬心即差。光乃",
    "T51n2076_010:0278c25": "禮拜擬問。師與一蹋便歸院。有一尼到參。師",
    "T51n2076_010:0278c26": "曰。汝莫是劉鐵磨否。尼曰。不敢。師曰。左轉",
    "T51n2076_010:0278c27": "右轉。尼云。和尚莫顛倒。師便打。師中夜於",
    "T51n2076_010:0278c28": "僧堂前叫有賊。眾皆驚走。師到僧堂後架把",
    "T51n2076_010:0278c29": "住一僧叫云。維那捉得也捉得也。僧曰。不",
    "T51n2076_010:0279a01": "是某甲。師曰。是即是只是汝不肯承當。",
    "T51n2076_010:0279a02": "師有偈。示眾曰。",
    "T51n2076_010:0279a03": "三十年來住子湖　　二時齋粥氣力麁",
    "T51n2076_010:0279a04": "每日上山三五轉　　問汝時人會也無",
    "T51n2076_010:0279a05": "師居子湖說法。四十五稔。廣明中無疾歸寂。",
    "T51n2076_010:0279a06": "壽八十有一。臘六十一。今本山有塔。",
    "T51n2076_010:0279a07": "洛京嵩山和尚洛京嵩山和尚。僧問。古路坦然時如何。師曰。",
    "T51n2076_010:0279a08": "不前。僧曰。為什麼不前。師曰。無遮障處。僧",
    "T51n2076_010:0279a09": "問。如何是嵩山境。師曰。日從東出月向西頹。",
    "T51n2076_010:0279a10": "曰學人不會。師曰。東西也不會。僧問。六識俱",
    "T51n2076_010:0279a11": "生時如何。師曰異。僧曰為什麼如此。師曰同。",
    "T51n2076_010:0279a12": "日子和尚日子和尚亞谿來參。師作起勢。亞谿曰。遮老",
    "T51n2076_010:0279a13": "山鬼猶見某甲在。師曰。罪過罪過適來失秖",
    "T51n2076_010:0279a14": "對。亞谿欲進語。師乃叱之。亞谿曰。大陣前不",
    "T51n2076_010:0279a15": "妨難禦。師曰是是。亞谿曰。不是不是趙州云。可憐兩",
    "T51n2076_010:0279a16": "箇漢。不識轉身句。",
    "T51n2076_010:0279a17": "蘇州西山和尚蘇州西山和尚僧問。三乘十二分教則不問。",
    "T51n2076_010:0279a18": "如何是祖師西來的的意。師舉拂子示之。其",
    "T51n2076_010:0279a19": "僧不禮拜去參雪峯。雪峯問。什麼處來。僧云。",
    "T51n2076_010:0279a20": "浙中來。雪峯曰。今夏在什麼處。曰蘇州西禪。",
    "T51n2076_010:0279a21": "雪峯曰。和尚安否。曰來時萬福。雪峯曰。何不",
    "T51n2076_010:0279a22": "且從容。曰佛法不明。雪峯曰。有什麼事。僧舉",
    "T51n2076_010:0279a23": "前話。雪峯曰。汝作麼不肯。僧曰。是境。雪峯",
    "T51n2076_010:0279a24": "曰。汝見蘇州城裏人家男女否。曰見。雪峯曰。",
    "T51n2076_010:0279a25": "汝見路上林木否。曰見。雪峯曰。凡覩人家男",
    "T51n2076_010:0279a26": "女大地林沼總是境。汝還肯否。曰肯。雪峯曰。",
    "T51n2076_010:0279a27": "只如拈起拂子汝作麼生不肯。僧乃禮拜曰。",
    "T51n2076_010:0279a28": "學人取次發言。乞師慈悲。雪峯曰。盡乾坤是",
    "T51n2076_010:0279a29": "箇眼。汝向什麼處蹲坐。僧無語。宣州刺史",
    "T51n2076_010:0279b01": "陸亘大夫初問南泉曰。古人瓶中養一鵝。鵝",
    "T51n2076_010:0279b02": "漸長大出瓶不得。如今不得毀瓶。不得損鵝。",
    "T51n2076_010:0279b03": "和尚作麼生出得。南泉召曰。大夫。陸應諾。南",
    "T51n2076_010:0279b04": "泉曰。出也。陸從此開解。暨南泉圓寂。院主問",
    "T51n2076_010:0279b05": "曰。大夫何不哭先師。陸曰。院主道得即哭。院",
    "T51n2076_010:0279b06": "主無對長慶代云。合哭不合哭。",
    "T51n2076_010:0279b07": "池州甘贄行者池州甘贄行者。將錢參貫文入僧堂。於第一",
    "T51n2076_010:0279b08": "坐面前云。請上座施財。上坐云。財施無盡法",
    "T51n2076_010:0279b09": "施無窮。甘云。恁麼道爭得某甲錢。却將出去。",
    "T51n2076_010:0279b10": "上坐無語。又於南泉設粥云。請和尚念誦。南",
    "T51n2076_010:0279b11": "泉云。甘贄行者設粥。請大眾為狸奴白牯念",
    "T51n2076_010:0279b12": "摩訶般若波羅蜜。甘乃禮拜便出去。南泉却",
    "T51n2076_010:0279b13": "到厨內打破鍋子。雪峯和尚來。甘閉門召云。",
    "T51n2076_010:0279b14": "請和尚入。雪峯隔籬掉過納衣。甘便開門禮",
    "T51n2076_010:0279b15": "拜。有住菴僧緣化什物。甘曰。若道得即施。乃",
    "T51n2076_010:0279b16": "書心字問。是什麼字。僧云。心字。又自問其",
    "T51n2076_010:0279b17": "妻。什麼字。妻云。心字。甘云。某甲山妻亦合",
    "T51n2076_010:0279b18": "住菴。其僧無語。甘亦無施。又問一僧。什麼處",
    "T51n2076_010:0279b19": "來。僧云。溈山來。甘云。曾有僧問溈山。如何",
    "T51n2076_010:0279b20": "是西來意。溈山舉起拂子。上坐作麼生會溈",
    "T51n2076_010:0279b21": "山意。僧云。借事明心附物顯理。甘云。且歸溈",
    "T51n2076_010:0279b22": "山去好保福聞之乃仰手覆手。",
    "T51n2076_010:0279b23": "前杭州鹽官齊安禪師法嗣前杭州鹽官齊安禪師法嗣",
    "T51n2076_010:0279b24": "襄州關南道常禪師襄州關南道常禪師僧問。如何是西來意。師",
    "T51n2076_010:0279b25": "舉柱杖云。會麼。僧云。不會。師乃喝出。僧問。",
    "T51n2076_010:0279b26": "如何是大道之源。師與一拳。師每見僧來參",
    "T51n2076_010:0279b27": "禮。多以拄杖打趁。或云。遲一刻。或云。打動",
    "T51n2076_010:0279b28": "關南鼓。而時輩鮮有唱和者。",
    "T51n2076_010:0279b29": "洪州雙嶺玄真禪師洪州雙嶺玄真禪師初問道吾。無神通菩薩",
    "T51n2076_010:0279c01": "為什麼足迹難尋。道吾曰。同道者方知。師曰。",
    "T51n2076_010:0279c02": "和尚還知否。曰不知。師曰。何故不知。曰去",
    "T51n2076_010:0279c03": "不識我語。師後於鹽官契會。",
    "T51n2076_010:0279c04": "杭州徑山鑒宗禪師杭州徑山鑒宗禪師。湖州長城人也。姓錢氏。",
    "T51n2076_010:0279c05": "依本州開元寺大德高閑出家。學通淨名思",
    "T51n2076_010:0279c06": "益經。後往鹽官謁悟空大師決擇疑滯。唐咸",
    "T51n2076_010:0279c07": "通三年止徑山宣揚禪教。有小師洪諲以講",
    "T51n2076_010:0279c08": "論自矜諲即徑山第三世法濟大師師謂之曰。佛祖正法直截",
    "T51n2076_010:0279c09": "亡詮。汝算海沙於理何益。但能莫存知見。泯",
    "T51n2076_010:0279c10": "絕外緣離一切心即汝真性。諲聞茫然。禮辭",
    "T51n2076_010:0279c11": "遊方至溈山方悟玄旨。乃師溈山師。咸通七",
    "T51n2076_010:0279c12": "年丙戌閏三月五日示滅。復諡曰無上大師。",
    "T51n2076_010:0279c13": "即徑山第二世也。",
    "T51n2076_010:0279c14": "前五洩山靈默禪師法嗣前五洩山靈默禪師法嗣",
    "T51n2076_010:0279c15": "福州長谿龜山正原禪師福州長谿龜山正原禪師。宣州南陵人也。姓",
    "T51n2076_010:0279c16": "蔡氏。幼厭俗出家。於本州籍山落髮。唐元和",
    "T51n2076_010:0279c17": "十二年丁酉建州乾元寺受具。尋造五洩山",
    "T51n2076_010:0279c18": "默師之室決擇玄微。後住龜山為第二世也。",
    "T51n2076_010:0279c19": "師嘗述二偈。其一曰。",
    "T51n2076_010:0279c20": "滄溟幾度變桑田　　唯有虛空獨湛然",
    "T51n2076_010:0279c21": "已到岸人休戀筏　　未曾度者要須船",
    "T51n2076_010:0279c22": "其二曰。",
    "T51n2076_010:0279c23": "尋師認得本心源　　兩岸俱玄一不全",
    "T51n2076_010:0279c24": "是佛不須更覓佛　　只因如此便忘緣",
    "T51n2076_010:0279c25": "師咸通十年終于本山。壽七十八。臘五十四。",
    "T51n2076_010:0279c26": "勅諡性空大師慧觀之塔也。",
    "T51n2076_010:0279c27": "前落京佛光寺如滿禪師法嗣前落京佛光寺如滿禪師法嗣",
    "T51n2076_010:0279c28": "唐杭州刺史白居易唐杭州刺史白居易字樂天。久參佛光得心",
    "T51n2076_010:0279c29": "法。兼稟大乘金剛寶戒。元和中造于京兆興善",
    "T51n2076_010:0280a01": "法堂致四問語見興善章十五年牧杭州訪鳥窠和",
    "T51n2076_010:0280a02": "尚。有問答偈頌鳥窠章敘訖甞致書于濟法師。以佛",
    "T51n2076_010:0280a03": "無上大慧演出教理。安有徇機高下應病不",
    "T51n2076_010:0280a04": "同。與平等一味之說相反。援引維摩及金剛",
    "T51n2076_010:0280a05": "三昧等六經。闢二義而難之。又以五蘊十二",
    "T51n2076_010:0280a06": "緣。說名色前後不類。立理而徵之。並鉤深索",
    "T51n2076_010:0280a07": "隱通幽洞微。然未覩法師醻對。後來亦鮮有",
    "T51n2076_010:0280a08": "代答者。復受東都凝禪師八漸之目。各廣一",
    "T51n2076_010:0280a09": "言而為一偈釋其旨趣。自淺之深猶貫珠焉。",
    "T51n2076_010:0280a10": "凡守任處多訪祖道。學無常師。後為賓客分",
    "T51n2076_010:0280a11": "司東都。罄己俸修龍門香山寺。寺成自撰記。",
    "T51n2076_010:0280a12": "凡為文動關教化。無不贊美佛乘。見于本集。",
    "T51n2076_010:0280a13": "其歷官次第歸全代祀。即史傳存焉耳。",
    "T51n2076_010:0280a14": "前大梅山法常禪師法嗣前大梅山法常禪師法嗣",
    "T51n2076_010:0280a15": "新羅國迦智禪師新羅國迦智禪師僧問。如何是西來意。師云。",
    "T51n2076_010:0280a16": "待汝裏頭來即與汝道。僧問。如何是大梅的",
    "T51n2076_010:0280a17": "旨。師云。酪本一時拋。",
    "T51n2076_010:0280a18": "杭州天龍和尚杭州天龍和尚上堂云。大眾莫待老僧。上來",
    "T51n2076_010:0280a19": "便上來下去便下去各有華藏性海具足功德",
    "T51n2076_010:0280a20": "無礙光明。各各參取珍重。僧問。如何是祖師",
    "T51n2076_010:0280a21": "意。師竪起拂子。僧問。如何得出三界去。師",
    "T51n2076_010:0280a22": "云。汝即今在什麼處。",
    "T51n2076_010:0280a23": "前永泰寺靈湍禪師法嗣（CBETA 按：五人見錄三人）前永泰寺靈湍禪師法嗣",
    "T51n2076_010:0280a24": "湖南上林戒虛禪師湖南上林戒靈目錄作虛禪師。初參溈山。曰大德作",
    "T51n2076_010:0280a25": "什麼來。師曰。介冑全具。溈山曰。盡卸了來與",
    "T51n2076_010:0280a26": "大德相見。師曰。卸了也。溈山咄曰。賊尚未打",
    "T51n2076_010:0280a27": "卸作什麼。師無對。仰山代云。請和尚屏左右。",
    "T51n2076_010:0280a28": "溈山以手揖云喏喏。師後參永泰方喻其旨。",
    "T51n2076_010:0280a29": "五臺山祕魔巖和尚五臺山祕魔巖和尚常持一木叉。每見僧來",
    "T51n2076_010:0280b01": "禮拜。即叉却頸云。那箇魔魅教汝出家。那箇",
    "T51n2076_010:0280b02": "魔魅教汝行脚。道得也叉下死。道不得也叉",
    "T51n2076_010:0280b03": "下死。速道。學僧鮮有對者法眼代云乞命。法燈代云。但引頸示之。玄覺",
    "T51n2076_010:0280b04": "代云。老兒家放却叉子得也。",
    "T51n2076_010:0280b05": "湖南祇林和尚湖南祇林和尚。每叱文殊普賢皆為精魅。手",
    "T51n2076_010:0280b06": "持木劍自謂降魔。才有僧參禮。便云。魔來",
    "T51n2076_010:0280b07": "也魔來也。以劍亂揮潛入方丈如是十二年。",
    "T51n2076_010:0280b08": "後置劍無言。僧問。十二年前為什麼降魔。師",
    "T51n2076_010:0280b09": "曰。賊不打貧兒家。曰十二年後為什麼不降",
    "T51n2076_010:0280b10": "魔。師曰。賊不打貧兒家。",
    "T51n2076_010:0280b11": "前幽州盤山寶積禪師法嗣前幽州盤山寶積禪師法嗣",
    "T51n2076_010:0280b12": "鎮州普化和尚鎮州普化和尚者不知何許人也。師事盤山",
    "T51n2076_010:0280b13": "密受真訣。而佯狂出言無度。暨盤山順世乃",
    "T51n2076_010:0280b14": "於北地行化。或城市或塚間。振一鐸云。明頭",
    "T51n2076_010:0280b15": "來也打。暗頭來也打。一日臨濟令僧捉住云。",
    "T51n2076_010:0280b16": "不明不暗時如何。答云。來日大悲院裏有齋。",
    "T51n2076_010:0280b17": "凡見人無高下。皆振鐸一聲。時號普化和尚。",
    "T51n2076_010:0280b18": "或將鐸就人耳邊振之。或拊其背。有迴顧者",
    "T51n2076_010:0280b19": "即展手云。乞我一錢。非時遇食亦喫。嘗暮入",
    "T51n2076_010:0280b20": "臨濟院喫生菜飯。臨濟曰。遮漢大似一頭驢。",
    "T51n2076_010:0280b21": "師便作驢鳴。臨濟乃休。師曰。臨濟小廝兒只",
    "T51n2076_010:0280b22": "具一隻眼僧問法眼未審臨濟當時下得什麼語。法眼云。臨濟留與後人師見馬步",
    "T51n2076_010:0280b23": "使出喝道師亦喝道及作相撲勢。馬步使令人",
    "T51n2076_010:0280b24": "打五棒。師曰。似即似是即不是。師嘗於闤闠",
    "T51n2076_010:0280b25": "間搖鐸唱曰。覓箇去處不可得。時道吾遇之",
    "T51n2076_010:0280b26": "把住問曰。汝擬去什麼處。師曰。汝從什麼處",
    "T51n2076_010:0280b27": "來。道吾無語。師掣手便去。一日入臨濟院。",
    "T51n2076_010:0280b28": "臨濟曰賊賊。師亦曰賊賊。同入僧堂。臨濟指",
    "T51n2076_010:0280b29": "聖僧問是凡是聖。師曰是聖。臨濟曰。作遮箇",
    "T51n2076_010:0280c01": "語話。師乃撼鐸唱曰。河陽新婦子。木塔老婆",
    "T51n2076_010:0280c02": "禪。臨濟小廝兒只具一隻眼師唐咸通初",
    "T51n2076_010:0280c03": "將示滅。乃入市謂人曰。乞一箇直裰。人或與",
    "T51n2076_010:0280c04": "披襖或與布裘。皆不受。振鐸而去。時臨濟令",
    "T51n2076_010:0280c05": "人送與一棺。師笑曰。臨濟廝兒饒舌。便受之。",
    "T51n2076_010:0280c06": "乃告辭曰。普化明日去東門死也。郡人相率",
    "T51n2076_010:0280c07": "送出城。師厲聲曰。今日葬不合青烏。乃曰。第",
    "T51n2076_010:0280c08": "二日南門遷化。人亦隨之。又曰。明日出西門",
    "T51n2076_010:0280c09": "方吉。人出漸稀。出已還返。人意稍怠。第四日",
    "T51n2076_010:0280c10": "自擎棺出北門外。振鐸入棺而逝。郡人奔走",
    "T51n2076_010:0280c11": "出城。揭棺視之已不見。唯聞鐸聲漸遠。莫測",
    "T51n2076_010:0280c12": "其由。",
    "T51n2076_010:0280c13": "前龍牙山圓暢禪師法嗣前龍牙山圓暢禪師法嗣",
    "T51n2076_010:0280c14": "嘉禾藏廙禪師嘉禾藏廙禪師。衢州信安人也。姓程氏。唐元",
    "T51n2076_010:0280c15": "和中辭親往長沙嶽麓寺。禮靈智律師出家。",
    "T51n2076_010:0280c16": "長慶三年於武陵開元寺受戒。因聽律部語",
    "T51n2076_010:0280c17": "同學曰。教門繁廣宜扣總門。遂緣會龍牙山",
    "T51n2076_010:0280c18": "暢禪師。龍牙告之曰。蘊界不真。佛生非我。子",
    "T51n2076_010:0280c19": "之正本當復何名而從誰得。師一言領悟。迴",
    "T51n2076_010:0280c20": "柯山避會昌沙汰。後於龍興廣揚道化。乾符",
    "T51n2076_010:0280c21": "六年三月中長往。壽八十二。臘五十六。",
    "T51n2076_010:0280c22": "前歸宗寺智常禪師法嗣前歸宗寺智常禪師法嗣",
    "T51n2076_010:0280c23": "福州芙蓉山靈訓禪師福州芙蓉山靈訓禪師。初參歸宗問。如何是",
    "T51n2076_010:0280c24": "佛。宗曰。我向汝道汝還信否。師曰。和尚發",
    "T51n2076_010:0280c25": "誠實言何敢不信。宗曰。即汝便是。師曰。如",
    "T51n2076_010:0280c26": "何保任。宗曰。一翳在眼空華亂墜法眼云。歸宗若無後",
    "T51n2076_010:0280c27": "語有什麼歸宗也師辭歸宗。宗問。子什麼處去。師曰。歸",
    "T51n2076_010:0280c28": "嶺中去。宗曰。子在此多年裝束了却來。為子",
    "T51n2076_010:0280c29": "說一上佛法。師結束了上堂。宗曰。近前來。師",
    "T51n2076_010:0281a01": "乃近前。宗曰。時寒途中善為。師聆此一言頓",
    "T51n2076_010:0281a02": "忘前解。後歸寂諡弘照大師。塔曰圓相。",
    "T51n2076_010:0281a03": "漢南穀城縣高亭和尚漢南穀城縣高亭和尚。有僧自夾山來禮拜。",
    "T51n2076_010:0281a04": "師便打。僧云。特來禮拜。師何打。其僧再禮",
    "T51n2076_010:0281a05": "拜。師又打趁。僧迴舉似夾山。夾山云。汝會也",
    "T51n2076_010:0281a06": "無。僧云。不會。夾山云。賴汝不會。若會即夾",
    "T51n2076_010:0281a07": "山口瘂。",
    "T51n2076_010:0281a08": "新羅大茅和尚新羅大茅和尚上堂云。欲識諸佛師。向無明",
    "T51n2076_010:0281a09": "心內識取。欲識常住不彫性。向萬木遷變處",
    "T51n2076_010:0281a10": "識取。僧問。如何是大茅境。師云。不露鋒。僧",
    "T51n2076_010:0281a11": "云。為什麼不露鋒。師云無當者。",
    "T51n2076_010:0281a12": "五臺山智通禪師五臺山智通禪師自稱大禪佛初在歸宗會下時。忽",
    "T51n2076_010:0281a13": "一夜巡堂叫云。我已大悟也。眾駭之。明日歸",
    "T51n2076_010:0281a14": "宗上堂集眾問。昨夜大悟底僧出來。師出云。",
    "T51n2076_010:0281a15": "智通。歸宗云。汝見什麼道理言大悟。試說似",
    "T51n2076_010:0281a16": "吾看。師對云。師姑天然是女人作。歸宗默而",
    "T51n2076_010:0281a17": "異之。師便辭。歸宗門送與拈笠子。師接得笠",
    "T51n2076_010:0281a18": "子戴頭上便行。更不迴顧。後居臺山法華寺。",
    "T51n2076_010:0281a19": "臨終有偈曰。",
    "T51n2076_010:0281a20": "舉手攀南斗　　迴身倚北辰",
    "T51n2076_010:0281a21": "出頭天外見　　誰是我般人",
    "T51n2076_010:0281a22": "前華嚴寺智藏禪師法嗣前華嚴寺智藏禪師法嗣",
    "T51n2076_010:0281a23": "黃州齊安和尚黃州齊安和尚示學眾曰。言不落句佛祖徒施。",
    "T51n2076_010:0281a24": "玄韻不墜誰人知得。僧問。如何識得自己佛。",
    "T51n2076_010:0281a25": "師曰。一葉明時消不盡。松風韻罷怨無人。僧",
    "T51n2076_010:0281a26": "曰。如何是自己佛。師曰。草前駿馬實難窮。妙",
    "T51n2076_010:0281a27": "盡還須畜生行。人問。大師年多少。師曰。五",
    "T51n2076_010:0281a28": "六四三不得類。豈同一二實難窮。師有頌曰。",
    "T51n2076_010:0281a29": "猛熾焰中人有路　　旋風頂上屹然棲",
    "T51n2076_010:0281b01": "鎮常歷劫誰差互　　杲日無言運照齊",
    "T51n2076_010:0281b02": "師後居鳳翔。",
    "T51n2076_010:0281b03": "景德傳燈錄卷第十"
}