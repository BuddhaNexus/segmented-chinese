{
    "X78n1556_013:0719c12": "建中靖國續燈錄卷第十三　　　〔宋刻〕",
    "X78n1556_013:0719c14": "東京法雲禪寺住持傳法佛國禪師(臣)惟白集",
    "X78n1556_013:0719c15": "　　對機門",
    "X78n1556_013:0719c16": "　　　南嶽懷讓禪師第十三世",
    "X78n1556_013:0719c17": "　　　　洪州黃龍山慧南禪師法嗣",
    "X78n1556_013:0719c18": "東京大相國寺慧林禪院佛陀禪師諱德遜。姓楊氏。",
    "X78n1556_013:0719c19": "福州候官人也。少習儒業。學問該博。忽厭塵紛。乃慕",
    "X78n1556_013:0719c20": "入道。長依東京天清寺慧照上人出家。試經披剃。徧",
    "X78n1556_013:0719c21": "扣知識。遠造南禪師法席。投機開悟。復遊講席。聽習",
    "X78n1556_013:0719c22": "大經。首住汾陽淨土。次遷太原白雲。常坐不臥。緇素",
    "X78n1556_013:0719c23": "欽服。齒臘彌高。道行益固。晚奉　詔旨住慧林。　哲",
    "X78n1556_013:0719c24": "宗皇帝百日入內。特賜佛陀禪號。師於建中靖國元",
    "X78n1556_013:0720a01": "年二月十七日　大行皇太后五七。奉　　聖旨就",
    "X78n1556_013:0720a02": "　慈德殿陞座。師拈香云。此一瓣香。恭為　大行皇",
    "X78n1556_013:0720a03": "太后。上薦　仙游。願早登正覺。便敷座。褒親旌德禪",
    "X78n1556_013:0720a04": "院佛海禪師白槌云。法筵龍象眾。當觀第一義。師顧",
    "X78n1556_013:0720a05": "視左右云。二月桃花依舊開。於此觀得。龍樓鳳閣崢",
    "X78n1556_013:0720a06": "嶸。玉殿金門炟赫。塵塵剎剎盡是不思議境界。若觀",
    "X78n1556_013:0720a07": "不得。有疑請問。問。一大藏教。盡涉言詮。教外別傳。請",
    "X78n1556_013:0720a08": "師舉唱。師云。水底黃金鏡。天中素月輪。僧曰。一音普",
    "X78n1556_013:0720a09": "演周沙界。無限勞生盡得聞。師云。儞聞底事作麼生。",
    "X78n1556_013:0720a10": "僧曰。處處彌陀佛。家家觀世音。師云。休於言下覓。莫",
    "X78n1556_013:0720a11": "向句中求。僧曰。劒閣路雖嶮。夜行人更多。師云。莫便",
    "X78n1556_013:0720a12": "是闍棃安身立命處麼。僧曰。欲言言不及。林下好商",
    "X78n1556_013:0720a13": "量。師云。商量即錯。僧曰。恁麼則學人退身禮拜去也。",
    "X78n1556_013:0720a14": "師云。禮拜即得。問。但離妄緣。即如如佛。未審佛在什",
    "X78n1556_013:0720a15": "麼處。師云。　萬乘登龍座。千官列寶堦。僧曰。學人今",
    "X78n1556_013:0720a16": "日得聞於未聞也。師云。汝聞底事作麼生。僧曰。　仁",
    "X78n1556_013:0720a17": "孝之君。道齊堯舜。師云。路上行人口似碑。僧曰。九州",
    "X78n1556_013:0720a18": "和氣如三月。四海歡呼似一家。師云。逢人不得錯舉。",
    "X78n1556_013:0720a19": "問。臨濟宗風。龍山大布。三關壁立。願師垂示。師云。大",
    "X78n1556_013:0720a20": "海纖塵起。紅爐片雪飛。僧曰。汾陽浪裏。競棹孤舟。枯",
    "X78n1556_013:0720a21": "木生花。別迎春色。師云。罕逢穿耳客。多是刻舟人。僧",
    "X78n1556_013:0720a22": "曰。宗旨已蒙師指示。秖如　大行皇太后即今仙馭",
    "X78n1556_013:0720a23": "生何佛土。師云。花開花合分晝夜。龍眠龍起定春秋。",
    "X78n1556_013:0720a24": "僧曰。恁麼則却歸兜率陀天上。慈氏宮中快樂人。師",
    "X78n1556_013:0720b01": "云。却被闍棃道著。問　慈德殿上。般若門開。　聖主",
    "X78n1556_013:0720b02": "簾前。願聞法要。師云。雨晴金殿冷。風暖帝城春。僧曰。",
    "X78n1556_013:0720b03": "天人群生類。皆承此恩力。師云。塞北千人帳。江南萬",
    "X78n1556_013:0720b04": "斛舟。僧曰。若然者。　皇恩佛恩一時報了。師云。定光",
    "X78n1556_013:0720b05": "金地遙招手。智者江陵便點頭。僧曰。祇如　　皇太",
    "X78n1556_013:0720b06": "后即今在什麼處。師云。紫蓮臺上瞻毫相。白藕花心",
    "X78n1556_013:0720b07": "聽妙音。僧曰。已得真人好消息。人間天上更無疑。師",
    "X78n1556_013:0720b08": "云。不如速禮拜。師云。一問一答。一敲一唱。要且未為",
    "X78n1556_013:0720b09": "究竟。假使普惠雲興二百問。普賢瓶瀉二千詶。到遮",
    "X78n1556_013:0720b10": "裏。也用一點不著。然雖如是。於建化門中。事無一向。",
    "X78n1556_013:0720b11": "是故惠林今日不說重說偈言。諸仁者。靈山一會。宛",
    "X78n1556_013:0720b12": "若今日。今即是古。古即是今。古今通始終同。上至",
    "X78n1556_013:0720b13": "　聖天子。下至宰輔．文武百官．長者．居士．庶民等。亦復",
    "X78n1556_013:0720b14": "如是。雖富貴貧賤之有殊。而嗜欲好惡之無異。無異",
    "X78n1556_013:0720b15": "之性。即是佛性。在聖賢而不增。在凡夫而不減。不增",
    "X78n1556_013:0720b16": "不減。性相如如。如即無生。如即無滅。如即無去。如即",
    "X78n1556_013:0720b17": "無來。所以去來者。乃是緣會緣離之一時耳。恭惟",
    "X78n1556_013:0720b18": "　大行皇太后母儀天下。子育萬方。扶持　社稷之靈。",
    "X78n1556_013:0720b19": "裨贊　聖明之化。故得閨門肅睦。中外叶和。本謂日",
    "X78n1556_013:0720b20": "月齊明。山河等固。何期電光不久。薤露非堅。華胥一",
    "X78n1556_013:0720b21": "夢何長。蓬嶋三山莫問。流光不住。五七斯臨。徒增風",
    "X78n1556_013:0720b22": "木之悲。難報丘山之重。是日　皇帝陛下祥延毳侶。",
    "X78n1556_013:0720b23": "共就　靈幃作諸種種佛事。及令臣僧德遜．四禪長",
    "X78n1556_013:0720b24": "老陞座。舉揚般若。集此殊因。上資　仙馭皇太后。伏",
    "X78n1556_013:0720c01": "願　鳳輦凌虗。上昇於兜率。金蓮映水。坐證於菩提。",
    "X78n1556_013:0720c02": "　今上皇帝陛下孝思在念　仁愛不忘。修德以來",
    "X78n1556_013:0720c03": "遠人。垂衣而安萬國。慈悲喜捨。方便權輿。利益安樂",
    "X78n1556_013:0720c04": "一切眾生。不令一物失所。乃至海隅蠻貊之邦。咸受",
    "X78n1556_013:0720c05": "其賜。豈不謂之　仁君也。然而幻化無常。有生必滅。",
    "X78n1556_013:0720c06": "此古今之常理　陛下初登寶位。纔及周星。方撒去",
    "X78n1556_013:0720c07": "於凶幃。又復丁於憂惱。更冀　自勉。少抑哀懷。以存",
    "X78n1556_013:0720c08": "禮制。設　號天扣地　苦己勞神。而無益於生死者。",
    "X78n1556_013:0720c09": "唯是　存心妙道。護念宗乘。使法輪再轉於閻浮。道",
    "X78n1556_013:0720c10": "光重映於千載。如是功德。不可以世求。亡者乘此善",
    "X78n1556_013:0720c11": "緣。得生勝處。此乃為至孝也。自古　帝主明王。無不",
    "X78n1556_013:0720c12": "歸崇三寶。若三寶興隆。即　皇基永固　帝祚綿長。",
    "X78n1556_013:0720c13": "茲為至禱。即將此日無盡功德。並用回向　今上皇",
    "X78n1556_013:0720c14": "常陛下。伏願　金輪統御。踵三代之淳風。寶曆開祥。",
    "X78n1556_013:0720c15": "享萬年之景運。　皇太妃　皇后．　皇太子殿下．諸",
    "X78n1556_013:0720c16": "王．闔宮天眷。並願輔翼　皇家。冥符佛記。壽椿永秀。",
    "X78n1556_013:0720c17": "並月桂以聯芳。福海彌深。與　天源而益濬。臣僧德",
    "X78n1556_013:0720c18": "遜。叨蒙　聖旨。特賜舉揚。退省庸虗。實增感愧。臣無",
    "X78n1556_013:0720c19": "任瞻　天荷　聖。激切之至。塵黷　聖聰。伏惟珍重。",
    "X78n1556_013:0720c20": "開堂日　哲宗皇帝遣中使降香。師謝　恩畢。登座",
    "X78n1556_013:0720c21": "拈香。祝延　聖壽罷。乃敷坐。法雲大通禪師白槌竟。",
    "X78n1556_013:0720c22": "師顧視大眾云。金爐香褭。寶殿風清。如是觀得。處處",
    "X78n1556_013:0720c23": "彌陀佛。家家觀世音。若觀不得。有疑請問。問。覺花纔",
    "X78n1556_013:0720c24": "綻。瑞氣凝空。為　國開堂。願聞法要。師云。天寒日短。",
    "X78n1556_013:0721a01": "露冷風高。僧曰。一句逈超千古外。人天無不盡霑恩。",
    "X78n1556_013:0721a02": "師云。情知儞與麼會。僧曰。觸目對揚真般若。山河共",
    "X78n1556_013:0721a03": "顯法王機。師云。不得錯舉。問。宸恩已降。選佛場開。學",
    "X78n1556_013:0721a04": "人上來。請垂科目。師云。點。僧曰。不折月中桂。心空及",
    "X78n1556_013:0721a05": "第歸。師云。是什麼科目。僧曰。絕妙好辭。難以加此。師",
    "X78n1556_013:0721a06": "云。習氣不除。問。王舍城中說法。　仁王特降寶香。今",
    "X78n1556_013:0721a07": "日達士相逢。未審如何舉唱。師畫一圓相。僧曰。是何",
    "X78n1556_013:0721a08": "宗旨。師云。多少分明。僧曰。憑師一句曹溪旨。上祝",
    "X78n1556_013:0721a09": "　吾皇萬萬年。師云。謝汝證明。師云。傳持此事。豈以搖",
    "X78n1556_013:0721a10": "脣鼓舌。馳騁言鋒。而可議哉。然於方便門中。事無一",
    "X78n1556_013:0721a11": "向。是故文殊以無住為本。曹溪以無念為宗。無念之",
    "X78n1556_013:0721a12": "宗。為萬法之宗。無住之本。為萬法之本。眾生棄本逐",
    "X78n1556_013:0721a13": "末。背覺合塵。一失其源。迷而不復。故我祖師西來。不",
    "X78n1556_013:0721a14": "立文字。特唱宗乘。祇教諸人明見自性。與佛同儔。歇",
    "X78n1556_013:0721a15": "則菩提。不從人得。佛言。我於然燈佛所。無一法可得。",
    "X78n1556_013:0721a16": "然燈方與我授記。若有一法可得。然燈佛即不與我",
    "X78n1556_013:0721a17": "授記。如是舉唱。猶是化門。且道不落化門一句作麼",
    "X78n1556_013:0721a18": "生道。冬無寒。臘下看。諸仁者。道非隱顯。遇緣即宗。法",
    "X78n1556_013:0721a19": "無去來。因時而會。若緣時之未會。雖佛祖亦何為。且",
    "X78n1556_013:0721a20": "恢張祖席。創立叢林。豈一僧之能耳。必假國王大檀",
    "X78n1556_013:0721a21": "越與之護助。佛日乃可光揚。自昔京城未聞是道。適",
    "X78n1556_013:0721a22": "因　先帝首建法幢。延四海之高流。為一時之大事。",
    "X78n1556_013:0721a23": "故今日如此之盛。　　皇帝陛下少踐丕圖。早聞妙",
    "X78n1556_013:0721a24": "法。不忘佛記。克紹前芳。遂令山野之人獲預　朝廷",
    "X78n1556_013:0721b01": "之命。得不夙興夜寐。補報　恩休。即將此日開堂少",
    "X78n1556_013:0721b02": "善。上祝　皇帝陛下。伏願　舜日與佛日高明。堯風",
    "X78n1556_013:0721b03": "共祖風並扇。萬方無事。時當熈盛之年。四海晏清。人",
    "X78n1556_013:0721b04": "樂昇平之化。久立。珍重。",
    "X78n1556_013:0721b05": "洪州泐潭山寶峯禪院真淨禪師諱克文。關右人也。",
    "X78n1556_013:0721b06": "受業于復州北塔院。性行敏實。儀相淳古。聽教造義。",
    "X78n1556_013:0721b07": "參禪頴悟。黃龍南禪師昔所印可。筠陽出世。道價遠",
    "X78n1556_013:0721b08": "聞。相國王公安石延居報寧。奏章服．師名。",
    "X78n1556_013:0721b09": "開堂日。上首白槌罷。師良久云。會麼。少室峯前曾示",
    "X78n1556_013:0721b10": "此。高安灘上復誰傳。會中若有仙陀客。莫學神光廢",
    "X78n1556_013:0721b11": "九年。咄。有疑請問。問。有一人欲出長安。有一人欲入",
    "X78n1556_013:0721b12": "長安。未審那箇先。師云。多少人疑著。僧曰。不許夜行。",
    "X78n1556_013:0721b13": "師云。蚊子咬鐵牛。僧曰。山頂老猿啼古木。渡頭新鴈",
    "X78n1556_013:0721b14": "下平沙。師云。長安人已入。儞合作麼生。僧曰。春日華",
    "X78n1556_013:0721b15": "山青。師云。遮僧雖後生。却可商量。問。新豐古剎。古佛",
    "X78n1556_013:0721b16": "道場。侯伯請師。願垂方便。師云。耀古騰今。僧曰。莫便",
    "X78n1556_013:0721b17": "是和尚為人處也無。師云。將謂古佛道中人。僧曰。洞",
    "X78n1556_013:0721b18": "山境色重添翠。悟本玄風復振請。師云。有甚了期。問。",
    "X78n1556_013:0721b19": "江西佛手驢脚接人。和尚如何接人。師云。鮎魚上竹",
    "X78n1556_013:0721b20": "竿。僧曰。全因今日。師云。烏龜入水。問。聲前薦得。未是",
    "X78n1556_013:0721b21": "作家。喝下承當。猶為鈍漢。學人上來。請師相見。師云。",
    "X78n1556_013:0721b22": "家富小兒嬌。僧曰。也是說道理。師云。與儞一文錢。僧",
    "X78n1556_013:0721b23": "曰。今日不著便。師云。養子之緣。問。鐘聲纔動。大眾臨",
    "X78n1556_013:0721b24": "筵。禁足已臨。如何指示。師云。大家在遮裏。僧曰。莫便",
    "X78n1556_013:0721c01": "是和尚為人處也無。師云。多是言中轉却。僧曰。一堂",
    "X78n1556_013:0721c02": "風冷澹。千古意分明。師云。莫亂道。問。如何是佛。師呵",
    "X78n1556_013:0721c03": "呵大笑。僧曰。何哂之有。師云。笑儞隨語生解。僧曰。偶",
    "X78n1556_013:0721c04": "然失利。師云。不要禮拜。僧便歸眾。師復笑云。果然。問。",
    "X78n1556_013:0721c05": "如何是趙州關。師云。過。問。前三三即不問。如何是後",
    "X78n1556_013:0721c06": "三三。師云。的。僧曰。進前三步。師云。關。問。不離當處常",
    "X78n1556_013:0721c07": "湛然。覔即知君不可見。如何是不離底事。師云。傾心",
    "X78n1556_013:0721c08": "吐腹。師云。大眾。今日一會要知麼。是大眾成佛時節。",
    "X78n1556_013:0721c09": "淨緣濟會。大丞相荊國公及判府左丞。施宅捨園林。",
    "X78n1556_013:0721c10": "為佛剎禪門。故請山僧闡揚西來祖意。諸人還會麼。",
    "X78n1556_013:0721c11": "直指大眾。即心見性成佛。大眾信得及麼。若自信得",
    "X78n1556_013:0721c12": "及。即知自性本來成佛。縱有未信。亦當成佛。但為迷",
    "X78n1556_013:0721c13": "來日久。一乍聞說。誠難取信。以至古今天下善知識．",
    "X78n1556_013:0721c14": "一切禪道．一切語言。亦是善知識自佛性中流出建",
    "X78n1556_013:0721c15": "立。而流出者是末。佛性是本。近代佛法可傷。多棄本",
    "X78n1556_013:0721c16": "逐末。背正投邪。但認古人言句為禪為道。有甚干涉。",
    "X78n1556_013:0721c17": "直是達磨西來。亦無禪可說。祇要大眾自悟自成佛。",
    "X78n1556_013:0721c18": "自建立一切禪道。況神通變化。眾生本自具足。不假",
    "X78n1556_013:0721c19": "外求。如今人多是外求。蓋根本自無所悟。一向客作。",
    "X78n1556_013:0721c20": "數佗珍寶。都是虗妄。不免生死流轉。大眾。今二相公",
    "X78n1556_013:0721c21": "特建此大道場。作大佛事。出大眾生生死流轉。況此",
    "X78n1556_013:0721c22": "事本來廣大。寂滅妙心。開發本來神通大光明正法",
    "X78n1556_013:0721c23": "眼藏。但迷則長居凡下。悟則即今聖賢。大眾。言多去",
    "X78n1556_013:0721c24": "道轉遠。笑佗明眼道人。眾中莫有明眼者麼。今時佛",
    "X78n1556_013:0722a01": "法渾濫。要分邪正。使大眾不隨邪見。作人天正眼。有",
    "X78n1556_013:0722a02": "麼。良久。云。我終不敢輕於汝等。汝等皆當作佛。下座。",
    "X78n1556_013:0722a03": "上堂云。洞山門下。八凹九凸。交交加加。屈屈曲曲。崎",
    "X78n1556_013:0722a04": "崎嶇嶇。嵲嵲(午結切)屼屼。水雲掩映。煙嵐重疊。一道直",
    "X78n1556_013:0722a05": "路。觀者遊者。十人九人。舉步早是迷却路頭也。其中",
    "X78n1556_013:0722a06": "莫有不迷者麼。咄。且道路頭在什麼處。",
    "X78n1556_013:0722a07": "上堂云。佛法二字。不用道著。道著則頭角生。古人祗",
    "X78n1556_013:0722a08": "解殺人。不解活人。何不道佛法二字一一現成。諸仁",
    "X78n1556_013:0722a09": "者。欲知佛麼。祇諸人是。欲知法麼。祇諸人日用者是。",
    "X78n1556_013:0722a10": "是不是。是即也大奇。不是也大奇。殺也活也。一處不",
    "X78n1556_013:0722a11": "通。兩處失功。兩處不通。觸途成滯。",
    "X78n1556_013:0722a12": "上堂云。好諸禪德。也無禪。也無道。也無玄。也無妙。快",
    "X78n1556_013:0722a13": "活當明遮一竅。一竅不明愁殺人。動即依佗和屎合",
    "X78n1556_013:0722a14": "尿。",
    "X78n1556_013:0722a15": "南康軍雲居山真如禪院元祐禪師姓王氏。信州上",
    "X78n1556_013:0722a16": "饒人也。夙稟道氣。動靜異俗。十三歲。依本州慱山承",
    "X78n1556_013:0722a17": "天院齊晟上人出家。比試披緇。徧參知識。造南禪師",
    "X78n1556_013:0722a18": "法席。契悟祖意。服勤數載。眾推導首。命住湘西道林。",
    "X78n1556_013:0722a19": "次移廬山羅漢。晚遷雲居。徐國大王嚮師聲望。奏降",
    "X78n1556_013:0722a20": "椹服。礭志林下。竟辭弗受。因馳道譽。遐邇益欽。",
    "X78n1556_013:0722a21": "開堂日。上首白槌罷。師顧視云。八字打開。便請相見。",
    "X78n1556_013:0722a22": "問。千佛出世。發願同時。和尚出世。與何人同時。師云。",
    "X78n1556_013:0722a23": "文殊眼睛裏。長得現全身。僧曰。已得燃燈親授記。真",
    "X78n1556_013:0722a24": "風不墮至如今。師云。妙光童子。僧曰。是何言歟。師云。",
    "X78n1556_013:0722b01": "老僧失利。問。竺乾啟運。震旦聯芳。向上宗乘。請師垂",
    "X78n1556_013:0722b02": "示。師云。新官不理舊事。僧曰。今日得聞於未聞。師云。",
    "X78n1556_013:0722b03": "一氣無私。萬靈合湊。僧曰。欲言言不及。林下好商量。",
    "X78n1556_013:0722b04": "師云。一任敲甎打瓦。問。如何是道林的旨。師云。劄。僧",
    "X78n1556_013:0722b05": "曰。隨流認得性。無喜亦無憂。師云。汝皮袋重多少。僧",
    "X78n1556_013:0722b06": "曰。高著眼看。師云。自領出去。問。如何是祖師西來意。",
    "X78n1556_013:0722b07": "師云。胡天雪厭玉麒麟。問。如何是佛法大意。師云。一",
    "X78n1556_013:0722b08": "客不煩兩主人。僧曰。學人未曉。師云。老僧被汝勘破。",
    "X78n1556_013:0722b09": "問。莓苔滿室即不問。祖月高輝事若何。師云。號令德",
    "X78n1556_013:0722b10": "山。喝起臨濟。僧曰。羅漢門下。水泄不通。師云。再犯不",
    "X78n1556_013:0722b11": "容。僧曰。忽遇鐵牛之機又作麼生。師云。正好和泥合",
    "X78n1556_013:0722b12": "水。僧曰。今日快便難逢。師云。齧鏃火輪迸。問。如龜藏",
    "X78n1556_013:0722b13": "六時如何。師云。文彩已彰。僧曰。處處無蹤跡。師云。拖",
    "X78n1556_013:0722b14": "泥帶水。僧曰。與麼去時如何。師云。果然。師云。新啟法",
    "X78n1556_013:0722b15": "筵。人天會集。稀逢難遇。正在此時。還更有乘時適變",
    "X78n1556_013:0722b16": "底衲僧麼。出來。為汝證據。良久。云。不出頭者是好手。",
    "X78n1556_013:0722b17": "雖然如是。道林今日已向平地上喫咬了也。賴遇金",
    "X78n1556_013:0722b18": "粟大士有不二法門。放一線道。道林方敢解開布袋",
    "X78n1556_013:0722b19": "頭。足可以施展家風。向無佛處稱尊。便乃指點三界。",
    "X78n1556_013:0722b20": "目視四維。偃仰堯天。高謌舜日。舉威音三調。唱菩薩",
    "X78n1556_013:0722b21": "蠻。奏勿絃琴。含太古意。當是時。文殊休悵惆。普賢謾",
    "X78n1556_013:0722b22": "沈吟。任是千聖出頭來。異口同音。也不消一劄。久立。",
    "X78n1556_013:0722b23": "珍重。",
    "X78n1556_013:0722b24": "上堂云。達磨九年面壁。二祖斷臂得安心法。洎後花",
    "X78n1556_013:0722c01": "開五葉。今古異同。便有德山棒．臨濟喝．龍潭吹燈．鳥",
    "X78n1556_013:0722c02": "窠布毛．五位君臣．三玄三要。盡是古人用不盡底殘",
    "X78n1556_013:0722c03": "羹颼飯。道林都不拈動。恐壞佗人腸肚。且道尋常將",
    "X78n1556_013:0722c04": "什麼供養十方聖眾．四海禪流。直須自有現前三昧。",
    "X78n1556_013:0722c05": "驀召大眾云。茶堂內喫茶去。",
    "X78n1556_013:0722c06": "上堂云。道林一語。千聖齊舉。字字無差。不敢相許。正",
    "X78n1556_013:0722c07": "當劫火洞然。但看鵝王擇乳。",
    "X78n1556_013:0722c08": "上堂云。凡見聖見。春雲掣電。真說妄說。空花水月。翻",
    "X78n1556_013:0722c09": "憶長髭見石頭。解道紅爐一點雪。擊禪牀。下座。",
    "X78n1556_013:0722c10": "上堂云。天色晴乾。曬[日*良]皮草。若言見山是山。山不自",
    "X78n1556_013:0722c11": "山。見水是水。水不自水。見僧是僧。僧不自僧。見俗是",
    "X78n1556_013:0722c12": "俗。俗不自俗。是故聽不出聲。見不超色。便向日本國",
    "X78n1556_013:0722c13": "裏著衣。香積界中喫飯。擊禪牀。下座。",
    "X78n1556_013:0722c14": "師於壬申年七月七日夜子時方丈敷坐。示眾云。三",
    "X78n1556_013:0722c15": "處住持。不傳一法。火風聚散。物理常情。吾滅後。不得",
    "X78n1556_013:0722c16": "隨世禮厚葬。縗經哭泣。當稟我佛西竺法。火化歸塔。",
    "X78n1556_013:0722c17": "遂示偈云。今年六十六。三處因緣足。夜半火燒山。跳",
    "X78n1556_013:0722c18": "入火中浴。言畢示寂。闍維。得五色舍利。塔建于雲居",
    "X78n1556_013:0722c19": "山。",
    "X78n1556_013:0722c20": "廬陵仁山隆慶禪院慶閑禪師姓卓氏。福州古田人",
    "X78n1556_013:0722c21": "也。母夢胡僧授以明珠。覺即有孕。誕時白光照室。親",
    "X78n1556_013:0722c22": "戚驚異。長依建州昇山慶禪師出家．圓具。未幾。乃慕",
    "X78n1556_013:0722c23": "參遊。投機黃龍南師法席。遂獲開悟。行解堅密。操蘊",
    "X78n1556_013:0722c24": "自如。唱道一時。心歸四眾。元豐五年十一月內。沐浴",
    "X78n1556_013:0723a01": "淨髮。寫偈云。露質浮生。掩質浮滅。五十三歲。六七八",
    "X78n1556_013:0723a02": "月。南岳天台。松風澗雪。珍重知音。紅爐優鉢。言畢。趺",
    "X78n1556_013:0723a03": "坐而逝。茶毗。煙飛四十里內。草木砂礫皆獲舍利。舌",
    "X78n1556_013:0723a04": "目數珠晶瑩如故。塔于仁山。師再參黃龍南禪師。侍",
    "X78n1556_013:0723a05": "立次。南問。向後得坐披衣。如何為人。師云。遇方即方。",
    "X78n1556_013:0723a06": "遇圓即圓。南云。儞恁麼說話。尚挂人脣齒在。師云。慶",
    "X78n1556_013:0723a07": "閑秖恁麼。和尚如何。南云。近前來。向汝子細說。師拊",
    "X78n1556_013:0723a08": "掌云。三十年用底。今日捉敗。南呵呵大笑云。一等是",
    "X78n1556_013:0723a09": "精靈。師拂袖而去。問。鋪席新開。不可放過。師云。記取",
    "X78n1556_013:0723a10": "話頭。僧曰。請師高著眼。師云。蹉過了也。問。達磨西來。",
    "X78n1556_013:0723a11": "單傳心印。印即且致。如何是心。師云。長者長。短者短。",
    "X78n1556_013:0723a12": "僧曰。如何是印。師云。白者黑。赤者黃。師云。拋輕負重。",
    "X78n1556_013:0723a13": "脫珍御服。著弊垢衣。笑破衲僧口。然雖如是。靈龜未",
    "X78n1556_013:0723a14": "兆之際。萌芽未發已前。若有人道得。可謂無師智．自",
    "X78n1556_013:0723a15": "然智。若道不得。便乃舉古舉今。盡是滅胡種族。且向",
    "X78n1556_013:0723a16": "上一路。千聖不傳。學者勞形。如猿捉影。諸仁者。但自",
    "X78n1556_013:0723a17": "回光。無第二著。舉措施為。不虧實相。噫。與麼說話。或",
    "X78n1556_013:0723a18": "有明眼高流。跳上禪牀。拽翻地下。爛槌一頓。喝一喝。",
    "X78n1556_013:0723a19": "云。為什麼向人天眾前謗佛謗祖。也許伊具半隻眼。",
    "X78n1556_013:0723a20": "如今恁麼遞相鈍致。有什麼了期。喝一喝。云。且莫錯",
    "X78n1556_013:0723a21": "笑人好。上堂云。夫行脚人。大凡擇師求友。須遇奇人",
    "X78n1556_013:0723a22": "始得。若遇本分師匠。終是不費心力。若不遇人。臘月",
    "X78n1556_013:0723a23": "二十五。贏得觜頭光。咄。",
    "X78n1556_013:0723a24": "舒州三祖山法宗禪師問。蓮華未出水時如何。師云。",
    "X78n1556_013:0723b01": "節氣未至。僧曰。出水後如何。師云。去年相似。問。如何",
    "X78n1556_013:0723b02": "是善知識所為底心。師云。十字街頭一片甎。僧曰。如",
    "X78n1556_013:0723b03": "何是十字街頭一片甎。師云。不知。僧曰。既不知。却恁",
    "X78n1556_013:0723b04": "地說。師云。無人蹈著。問。優曇花出。大眾同觀。學人上",
    "X78n1556_013:0723b05": "來。請師直指。師云。水不離濕。僧曰。恁麼則雲開日月",
    "X78n1556_013:0723b06": "正。雪消天地春。師云。吾猶昔人。僧曰。一種勿絃琴。唯",
    "X78n1556_013:0723b07": "師彈得妙。師云。水上卓紅旗。問。身生智昧時如何。師",
    "X78n1556_013:0723b08": "云。山僧被闍梨一句道盡。僧曰。是何言歟。師云。斯言",
    "X78n1556_013:0723b09": "不妄。問。如何是佛。師云。喫鹽添得渴。問。如何是禪。師",
    "X78n1556_013:0723b10": "云。少叢林。問。如何是無縫塔。師云。十字街頭。僧曰。如",
    "X78n1556_013:0723b11": "何是塔中人。師云。勾三攬四。問。如何是道。師云。十里",
    "X78n1556_013:0723b12": "雙牌。五里單堠。僧曰。如何是道中人。師云。少避長。賤",
    "X78n1556_013:0723b13": "避貴。問。如何是佛法大意。師云。臨河不買水。僧曰。意",
    "X78n1556_013:0723b14": "旨如何。師云。恃聾作啞。師云。五五二十五。時人盡解",
    "X78n1556_013:0723b15": "數。倒拈第二籌。茫茫者無據。為什麼無據。愛佗一縷。",
    "X78n1556_013:0723b16": "失却一端。上堂云。明晃晃。活鱍鱍。十方世界一毫末。",
    "X78n1556_013:0723b17": "拋向面前知不知。莫向意根上拈掇。拍一拍。上堂云。",
    "X78n1556_013:0723b18": "舉道須是決烈。憎愛是非徒絕。生佛任自紛紜。虗空",
    "X78n1556_013:0723b19": "如何著楔。",
    "X78n1556_013:0723b20": "洪州黃龍山元肅禪師問。祖意西來。誰家嫡嗣。師云。",
    "X78n1556_013:0723b21": "面南觀北斗。僧曰。黃龍密印親傳得。百丈今朝一派",
    "X78n1556_013:0723b22": "流。師云。聽事不真。喚鐘作甕。僧曰。人天有賴。師云。七",
    "X78n1556_013:0723b23": "穿八穴。問。祖意西來。願垂開示。師云。泥牛吞巨浪。僧",
    "X78n1556_013:0723b24": "曰。中下之機如何體究。師云。木馬踐紅塵。僧曰。恁麼",
    "X78n1556_013:0723c01": "則法輪再轉。祖道重光。師云。土上加泥。上堂云。文殊",
    "X78n1556_013:0723c02": "在諸人眼睫上放光。普賢在脚跟下走過。且道觀音",
    "X78n1556_013:0723c03": "大士在什麼處行履。夜聞風水響。日見嶺猿啼。上堂",
    "X78n1556_013:0723c04": "云。春去秋來始復終。花開花謝幾時窮。唯餘林下探",
    "X78n1556_013:0723c05": "玄者。了得無常性自通。復云。亘古邁今。包天括地。豈",
    "X78n1556_013:0723c06": "去來之所易。何新舊之所遷。嶺梅發泄。岸柳含煙。榮",
    "X78n1556_013:0723c07": "衰互換。前後交參。諸禪者。會麼。法爾非爾。不然而然。",
    "X78n1556_013:0723c08": "上堂云。道源不遠。性海非遙。但向己求。莫從他覓。大",
    "X78n1556_013:0723c09": "眾。既向己求。又作麼生求。不可向思量計挍中求得",
    "X78n1556_013:0723c10": "麼。不可向心想分別中求得麼。不可向文字語言上",
    "X78n1556_013:0723c11": "求得麼。不可守空閑坐求得麼。不可造作施為求得",
    "X78n1556_013:0723c12": "麼。既恁麼求不得。又作麼生求。遂拈拄杖云。雄峯有",
    "X78n1556_013:0723c13": "箇拄杖子布施諸人。擲下云。一任途中受用。上堂云。",
    "X78n1556_013:0723c14": "動則應用無窮。靜則虗明寥廓。動靜無二。物我如如。",
    "X78n1556_013:0723c15": "出家人到遮裏。阿誰無分。雖然如是。苦瓠連根苦。甜",
    "X78n1556_013:0723c16": "瓜徹蔕甜。",
    "X78n1556_013:0723c17": "齊州靈巖山重礭正覺禪師先住善光。次住黃蘗。後",
    "X78n1556_013:0723c18": "住靈巖。奉　聖旨就十方淨因院開堂。問　聖上降",
    "X78n1556_013:0723c19": "香於此日。利人一句請師宣。師云　彩鳳翱翔下九",
    "X78n1556_013:0723c20": "霄。台星影散臨清汴。僧曰。恩深轉無語。師云。報人須",
    "X78n1556_013:0723c21": "報徹。僧曰。若不上來伸此問。焉知師答　我皇恩。師",
    "X78n1556_013:0723c22": "云。誰把千鈞背手彎。問。諸佛出世。為一大事。和尚陞",
    "X78n1556_013:0723c23": "堂。此意如何。師云。王法無親。僧曰。可能同出四生。共",
    "X78n1556_013:0723c24": "超三界。師云。和我不惺惺。僧曰。若然者。地無私載。師",
    "X78n1556_013:0724a01": "云。又須燋甎打著連底凍。僧無語。師云。向道不惺惺。",
    "X78n1556_013:0724a02": "師云。問傾巨海。答出奔星。祗恐時人明辨不破。大眾。",
    "X78n1556_013:0724a03": "見須實見。悟須實悟。若言百味般般。爭似麤餐一飽。",
    "X78n1556_013:0724a04": "何也。實際理地。纖芥不存。真微妙門。言詮何立。是以",
    "X78n1556_013:0724a05": "布慈雲而潤物。揭智炬以燭幽。示忘言之言。為無說",
    "X78n1556_013:0724a06": "之說。恁麼說話。祇知淚出痛腸。不覺舌在口外。若是",
    "X78n1556_013:0724a07": "摩竭令行。難通不犯。良久。云。國清才子貴。家富小兒",
    "X78n1556_013:0724a08": "嬌。拍禪牀一下。臣僧今日舉唱。恭為　皇帝陛下。曩",
    "X78n1556_013:0724a09": "承佛記。示作　人王。化被無彊。功歸有截。明明舜日。",
    "X78n1556_013:0724a10": "常祛覺海之昏。浩浩堯風。每濟慈航之便。久立眾慈。",
    "X78n1556_013:0724a11": "伏惟珍重。上堂云。祖師心印。狀似鐵牛之機。針挑不",
    "X78n1556_013:0724a12": "出。匙桃不上。過在阿誰。綠雖千種草。香祇一株蘭。上",
    "X78n1556_013:0724a13": "堂云。不方不圓。不上不下。驢鳴狗吠。十方無價。拍禪",
    "X78n1556_013:0724a14": "牀。下座。上堂云。此方真教體。清淨在音聞。街頭人叫",
    "X78n1556_013:0724a15": "吉州針。無人還價至如今。蝦蟆蚯蚓向春歌。衲子茫",
    "X78n1556_013:0724a16": "茫錯會多。",
    "X78n1556_013:0724a17": "潭州大溈山頴詮禪師問。古鏡未磨時如何。師云。黑",
    "X78n1556_013:0724a18": "漫漫地。僧曰。磨後如何。師云。爍破頂門。問。如何是祖",
    "X78n1556_013:0724a19": "師西來意。師云。廣州上船。僧曰。意旨如何。師云。少林",
    "X78n1556_013:0724a20": "面壁。僧曰。學人不會。師云。歸去西天。上堂云。山高水",
    "X78n1556_013:0724a21": "冷。游人罕到。牧牛坡下。禪客縱橫。出出入入。莫教落",
    "X78n1556_013:0724a22": "草。恁麼說話。還有佛法道理也無。良久。云。却憶仰山",
    "X78n1556_013:0724a23": "曾有語。一回入草一回牽。吽。",
    "X78n1556_013:0724a24": "虔州廉泉禪院曇秀禪師問。法筵大啟於斯日。正令",
    "X78n1556_013:0724b01": "提綱事若何。師云。兩條章貢水。風起浪如山。僧曰。見",
    "X78n1556_013:0724b02": "聞無不荷師恩。師云。船子下楊州。問。如何是玄妙之",
    "X78n1556_013:0724b03": "機。師云。羊頭車子到長安。僧曰。某亦如是去時如何。",
    "X78n1556_013:0724b04": "師云。儞草鞋跟斷。問。千醜百拙時如何。師云。去道不",
    "X78n1556_013:0724b05": "遠。僧曰。今日得遇和尚也。師云。鼻孔遼天。問。如何是佛。",
    "X78n1556_013:0724b06": "師云。席帽峯何高。問。如何是道。師云。水透三江。問。年",
    "X78n1556_013:0724b07": "窮歲盡時如何。師云。凍把城根雪。問。滿口道不得時",
    "X78n1556_013:0724b08": "如何。師云。話墮也。問。不與萬法為侶時如何。師云。自",
    "X78n1556_013:0724b09": "家肚皮自家畫。問。如何是學人轉身處。師云。掃地澆",
    "X78n1556_013:0724b10": "花。僧曰。如何是學人親切處。師云。高枕枕頭。僧曰。總",
    "X78n1556_013:0724b11": "不恁麼時如何。師云。鸎啼嶺上。花發巖前。問。如何是",
    "X78n1556_013:0724b12": "微妙之機。師云。隔嶺聞猿呌。問。今古不墜時如何。師",
    "X78n1556_013:0724b13": "云。如石落落。如玉琭琭。問。如何是廉泉一曲。師云。緊",
    "X78n1556_013:0724b14": "緩相和。問。如何是衲僧口。師云。殺人不用刀。問。如何",
    "X78n1556_013:0724b15": "是苦切之言。師云。銅舌鐵觜。上堂云。亦無難。亦無易。",
    "X78n1556_013:0724b16": "行盡天涯無處避。百衲禪僧走似烟。到頭不離舊行",
    "X78n1556_013:0724b17": "市。三文買箇大饅頭。兩人一箇。不得擘破。上堂云。無",
    "X78n1556_013:0724b18": "孔笛。無鼻牛。阿誰放。阿誰收。良久。云。定光金地遙招",
    "X78n1556_013:0724b19": "手。智者江陵暗點頭。上堂云。鶯啼嶺上。花發岩前。漁",
    "X78n1556_013:0724b20": "舟放溜。牧笛高吹。達磨無成。摩[怡-台+羅]西歸。師乃呵呵大",
    "X78n1556_013:0724b21": "笑云。懵懂禪翁。更道失却鈎錐。上堂云。廉泉一脉。百",
    "X78n1556_013:0724b22": "味具足。若人不會。山青水淥。",
    "X78n1556_013:0724b23": "韶州南華清桂禪師問。一大藏教。打頭一句如何。師",
    "X78n1556_013:0724b24": "云。如是我聞。僧曰。末尾一句如何。師云。信受奉行。師",
    "X78n1556_013:0724c01": "良久云。會麼。僧曰。不會。師便下座。無疾而逝。",
    "X78n1556_013:0724c02": "南岳高臺寺宣明佛印禪師問。正法眼藏。涅槃妙心。",
    "X78n1556_013:0724c03": "便請拈出。師直上覰。僧曰。人天有賴。師云。金屑雖貴。",
    "X78n1556_013:0724c04": "問。如何是祖師西來意。師云。杖林山下水。多愛輥底",
    "X78n1556_013:0724c05": "流。僧曰。學人不會。師云。九月是重陽。師云。動則隨波",
    "X78n1556_013:0724c06": "逐浪。不離步步道場。靜則把定封彊。未有慈悲之手。",
    "X78n1556_013:0724c07": "二邊不涉。正在閙林。到此進則是。退則是。良久。云。竹",
    "X78n1556_013:0724c08": "影掃堦塵不動。月輪穿海浪無痕。",
    "X78n1556_013:0724c09": "衡州花光寺元恭禪師問。如何是道。師云。通身無障",
    "X78n1556_013:0724c10": "礙。僧曰。如何是道中人。師云。來往任縱橫。問。蓮華未",
    "X78n1556_013:0724c11": "出水時如何。師云。枝葉甚分明。僧曰。出水後如何。師",
    "X78n1556_013:0724c12": "云。一任眾人觀。僧曰。天地若教出。地塘焉敢藏。師云。",
    "X78n1556_013:0724c13": "莫妄想。問。兆象未生時如何。師云。波斯讀梵書。僧曰。",
    "X78n1556_013:0724c14": "生後如何。師云。胡僧笑點頭。僧曰。欲生未生時如何。",
    "X78n1556_013:0724c15": "師云。洗足上漁船。僧曰。全因今日也。師云。梳頭不洗",
    "X78n1556_013:0724c16": "面。",
    "X78n1556_013:0724c17": "楊州建隆禪院昭慶禪師上堂云。臨濟於東勝身洲",
    "X78n1556_013:0724c18": "喝一喝。直至西衢耶尼人頭痛腦裂。東勝身洲人不",
    "X78n1556_013:0724c19": "知不覺。德山於南瞻部洲棒一棒。直至北鬱單越人",
    "X78n1556_013:0724c20": "渾身痛癢。南瞻部洲人不知不覺。何故如此。臨濟之",
    "X78n1556_013:0724c21": "喝太速。德山之棒太長。遂拈拄杖云。且道山僧拄杖",
    "X78n1556_013:0724c22": "子長多少。試請定當看。上堂云。始見新歲焂忽。早是",
    "X78n1556_013:0724c23": "二月初一。天氣濃談。百物和融。也擬舉箇時節因緣",
    "X78n1556_013:0724c24": "與諸人商量。却被帝釋與梵王在門外柳眼中努出",
    "X78n1556_013:0725a01": "頭來。先說偈言。褭褭颺輕絮。且逐風來去。相次走綿",
    "X78n1556_013:0725a02": "毬。休言道我絮。當時撞著阿修羅。把住云。任儞絮忽",
    "X78n1556_013:0725a03": "逢西風吹渭水。落葉滿長安一句作麼生道。於是帝",
    "X78n1556_013:0725a04": "釋縮頭。入柳眼中。良久。云。參。",
    "X78n1556_013:0725a05": "蘄州三角山慧澤禪師問。師登寶座。大眾側聆。師卓",
    "X78n1556_013:0725a06": "拄杖一下。僧云。答即便答。又卓箇什麼。師云。百雜碎。",
    "X78n1556_013:0725a07": "蘄州五祖曉常禪師問。如何是宗乘中事。師云。動脣",
    "X78n1556_013:0725a08": "吻得麼。問。如何是正法眼。師云。揀擇得麼。問。如何是",
    "X78n1556_013:0725a09": "法身。師云。道汝不會。得麼。問。蓮華未出水時如何。師",
    "X78n1556_013:0725a10": "云。看不見。僧曰。出水後如何。師云。清香滿路。上堂云。",
    "X78n1556_013:0725a11": "一念信心一念佛。念念更非是別物。六門出入豈神",
    "X78n1556_013:0725a12": "通。一道光明無軌則。行亦行。坐亦坐。或語或笑非兩",
    "X78n1556_013:0725a13": "箇。目下若也認得渠。青山萬里無寸草。",
    "X78n1556_013:0725a14": "潭州大光應犀禪師問。學人擬展拏雲手。未審師還",
    "X78n1556_013:0725a15": "許也無。師云。清風搖翠栢。綠柳撼階前。僧曰。若然者。",
    "X78n1556_013:0725a16": "千山鎻夜月。照破萬家門。師云。明眼衲僧。僧曰。打麫",
    "X78n1556_013:0725a17": "還佗州土麥。唱謌須是帝鄉人。師云。分明記取。僧曰。",
    "X78n1556_013:0725a18": "放過一著。師云。吽。",
    "X78n1556_013:0725a19": "洪州興化法澄禪師上堂云。雲籠碧嶂。雨灑長空。百",
    "X78n1556_013:0725a20": "草鬪青。千山競翠。遮那境界。華藏門開。處處善財。重",
    "X78n1556_013:0725a21": "重彌勒。交參主伴。更互敷揚。大悲無窮。度生不倦。大",
    "X78n1556_013:0725a22": "眾。還見彌勒麼。良久。云。長憶江南三月裏。鷓鴣啼處",
    "X78n1556_013:0725a23": "百花香。",
    "X78n1556_013:0725a24": "南嶽法輪文昱禪師問。如何是學人自己。師云。兩脚",
    "X78n1556_013:0725b01": "蹈地。僧曰。意旨如何。師云。是儞自己。僧禮拜。師云。令",
    "X78n1556_013:0725b02": "人疑著。上堂。以拄杖卓一卓。喝一喝。云。雪上加霜。眼",
    "X78n1556_013:0725b03": "中添屑。若也不會。北鬱單越。",
    "X78n1556_013:0725b04": "郢州芭蕉山仁珂禪師上堂。拈拄杖云。凜凜威風。誰",
    "X78n1556_013:0725b05": "敢正覰。畫斷葛藤。向什麼處出氣。到遮裏。放開揑聚。",
    "X78n1556_013:0725b06": "把定放行。說什麼德山．臨濟。直教齊立下風。若是影",
    "X78n1556_013:0725b07": "響異流。且去尋言逐句。終無了日。眾中莫有知音者",
    "X78n1556_013:0725b08": "麼。出來證據。若無。看山僧遮一解。遂拋下拄杖。",
    "X78n1556_013:0725b09": "黃蘗積翠永庵主示眾云。山僧住此庵來。無禪可說。",
    "X78n1556_013:0725b10": "無法可傳。亦無差珍異寶。祗收得續火柴頭一箇。留",
    "X78n1556_013:0725b11": "與後人。令他烟燄不絕。火光長明。遂以拂子擲下。時",
    "X78n1556_013:0725b12": "有僧就地拈來。向口邊吹一吹。師便喝云。誰知續火",
    "X78n1556_013:0725b13": "柴頭從遮漢邊煙消火滅去。乃拂袖歸庵。僧吐舌而",
    "X78n1556_013:0725b14": "去。",
    "X78n1556_013:0725b15": "洪州黃龍山自慶禪師問。深臥白雲即不問。祖意西",
    "X78n1556_013:0725b16": "來事若何。師云。昨日今朝事不同。僧曰。今朝得聞於",
    "X78n1556_013:0725b17": "未聞。師云。語是心苗。問。臨濟行喝。德山行棒。和尚如",
    "X78n1556_013:0725b18": "何。師云。二俱不用。僧曰。龍得水時添意氣。師云。透龍",
    "X78n1556_013:0725b19": "門事作麼生。僧曰。虎逢山色長威獰。師便喝。",
    "X78n1556_013:0725b20": "信州靈鷲慧覺禪師問。禪客相逢秖彈指。此心能有",
    "X78n1556_013:0725b21": "幾人知。如何是此心。師云。誰教恁麼問。僧曰。新長老",
    "X78n1556_013:0725b22": "不可莾鹵。師云。放儞三十棒。問。如何是桃花境。師云。",
    "X78n1556_013:0725b23": "石上仙蹤千古在。檻前山水四時流。僧曰。如何是境",
    "X78n1556_013:0725b24": "中人。師云。羽客不知何處去。靈雲依舊獨徘徊。師云。",
    "X78n1556_013:0725c01": "大眾。百千三昧。無量妙義。盡在諸人脚跟下。各請自",
    "X78n1556_013:0725c02": "家回互取。會麼。回互不回互。認取歸家路。智慧為橋",
    "X78n1556_013:0725c03": "梁。柔和作依怙。居安則慮危。在樂須知苦。君不見龐",
    "X78n1556_013:0725c04": "居士黃金拋却如糞土。父子團圝頭。共說無生語。無",
    "X78n1556_013:0725c05": "生語。仍記取。九夏雪花飛。三冬汗如雨。",
    "X78n1556_013:0725c06": "蘄州石鼓洞珠禪師上堂云。問答既多。去道轉遠。何",
    "X78n1556_013:0725c07": "也。道不屬知。知是妄覺。道不屬見。見是眼睛。眼睛不",
    "X78n1556_013:0725c08": "明。觸事崢嶸。聯環不斷。為生死根。若不直向太虗之",
    "X78n1556_013:0725c09": "外。自然情念頓忘。真心獨露。如斯說話。俯為下根。道",
    "X78n1556_013:0725c10": "友相逢。無可不可。坐則十方俱隱。行則六趣隨緣。語",
    "X78n1556_013:0725c11": "則出口成言。默則三灾不撓。然雖如是。須知有轉身",
    "X78n1556_013:0725c12": "一路。眾中莫有轉得身者麼。出來證據。若無。山僧今",
    "X78n1556_013:0725c13": "日失利。",
    "X78n1556_013:0725c14": "舒州宿松靈隱寺德滋山主蜀人也。自住院二十年。",
    "X78n1556_013:0725c15": "每日獨自上堂云。朝朝相似。日日一般。祗遮便是。更",
    "X78n1556_013:0725c16": "莫別求。元豐六年十月四日。陞堂集眾。良久。云。會麼。",
    "X78n1556_013:0725c17": "眾無語。師儼然而逝。",
    "X78n1556_013:0725c19": "建中靖國續燈錄卷第十三",
    "X78n1556_013:0725c21": "都勾當藏主沙門　靈肇。",
    "X78n1556_013:0725c22": "都勸首住持傳法沙門　普明。",
    "X78n1556_013:0725c23": "同勾當住聖泉寺傳法沙門　紹登。",
    "X78n1556_013:0725c24": "勸首應賢良方正能直言極諫科陽晹。",
    "X78n1556_013:0726a01": "朝請丈夫知福州軍州兼管內勸農事。",
    "X78n1556_013:0726a02": "兌福建路丘馬鈐轄柱國借柴王祖道。",
    "X78n1556_013:0726a03": "請主參知政事元絳。",
    "X78n1556_013:0726a04": "證會　靈應侯王。"
}