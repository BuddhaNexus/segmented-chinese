{
    "T10n0288_001:0574c18": "No. 288 [No. 279(27)]",
    "T10n0288_001:0574c19": "等目菩薩所問三昧經卷上",
    "T10n0288_001:0574c20": "　　　　　　　　　　一名普賢菩薩定意",
    "T10n0288_001:0574c22": "西晉月氏國三藏竺法護譯",
    "T10n0288_001:0574c23": "1 大感動品大感動品第一",
    "T10n0288_001:0574c24": "聞如是：一時，世尊遊於摩竭境界法靜道場。",
    "T10n0288_001:0574c25": "初始得佛，光煒明曜，宣真諦藏，演如來慧，暢",
    "T10n0288_001:0574c26": "三世要，布無罣礙道寶之定。佛時以此普",
    "T10n0288_001:0574c27": "智無極㸌然正受——其定惔怕，忽無形像，亦無",
    "T10n0288_001:0574c28": "中外，靜無見聞——所居正受，乃大曠蕩，汪洋無",
    "T10n0288_001:0574c29": "極，難遇難聞，億世之遇，時逮此定。佛定無",
    "T10n0288_001:0575a01": "量，無不昞徹，以悉通慧，得普智力。無限清",
    "T10n0288_001:0575a02": "淨，斑讚如來，以無巢窟，陶現佛身。得大空",
    "T10n0288_001:0575a03": "寂微妙之句，乃弘無極佛諸感動，等無所住",
    "T10n0288_001:0575a04": "而轉慧行，名稱普世光揚如來。應時之興，為",
    "T10n0288_001:0575a05": "現佛土，以其一相，了達無相，無相無行亦復",
    "T10n0288_001:0575a06": "無相。威炎亘然，照于十方，無上佛定，震曜",
    "T10n0288_001:0575a07": "如斯！盡極諸土，同時現變，都世一切，莫不",
    "T10n0288_001:0575a08": "雅奇。",
    "T10n0288_001:0575a09": "爾時，會場有一菩薩，名曰普賢，承佛聖旨，",
    "T10n0288_001:0575a10": "而自念曰：「今日如來，所現感變，從往古來，所",
    "T10n0288_001:0575a11": "未聞覩。如是瑞應，必有殊特無盡之要，當",
    "T10n0288_001:0575a12": "使他方諸大菩薩咸共受持。」即如其像而為",
    "T10n0288_001:0575a13": "正受，放大金光，照十方土。於光明中，散天",
    "T10n0288_001:0575a14": "華香，而作天樂，其樂柔和，同一洪音。普賢菩",
    "T10n0288_001:0575a15": "薩告諸族姓子：「釋迦文佛！今日當演未曾有",
    "T10n0288_001:0575a16": "法，族姓子等！所欲者成。」尋頃之時，菩薩大",
    "T10n0288_001:0575a17": "士！如塵之數，普悉來會。",
    "T10n0288_001:0575a18": "是時，世尊以大正受，靡不貫焉！覩於諸眾，",
    "T10n0288_001:0575a19": "無不明盡，生者終者，及其成滅，以所正受，悉",
    "T10n0288_001:0575a20": "無不達。曠定普至，無窈不徹，察眾來會，純悉",
    "T10n0288_001:0575a21": "菩薩，皆大童真，為摩訶薩，如十方土，塵埃",
    "T10n0288_001:0575a22": "之數。志悉高妙，獨步殊特，悉在最署，封拜無",
    "T10n0288_001:0575a23": "上。法身無量，而皆具足，名流顯稱，普至十方。",
    "T10n0288_001:0575a24": "各住要行，所住如佛，勢力無敵，猛喻師子。",
    "T10n0288_001:0575a25": "得金剛志，慧無罣礙，智德純厚，重過須彌。心",
    "T10n0288_001:0575a26": "喻虛空，而不可量，攬總持慧，而自娛樂。曉",
    "T10n0288_001:0575a27": "了諸法本無之界，盡得諸佛相好莊嚴。皆能",
    "T10n0288_001:0575a28": "分身十方現化，悉於極世如佛感動。遊步無",
    "T10n0288_001:0575a29": "侶，威神獨尊，能於十方，大師子吼。以金剛",
    "T10n0288_001:0575b01": "志，陷碎魔怨，伏之以慈，降順唯德。却眾外",
    "T10n0288_001:0575b02": "道，進退自由，道德正想，祐濟一切。皆雷法",
    "T10n0288_001:0575b03": "鼓，已舉法幡，震鳴法珂，列竪法幢，其所遊",
    "T10n0288_001:0575b04": "居，莫不信解。爾時，於是來會菩薩，各隨行立",
    "T10n0288_001:0575b05": "字。其名曰：剛意菩薩、過意菩薩、說意菩薩、",
    "T10n0288_001:0575b06": "上意菩薩、施意菩薩、龍意菩薩、果意菩薩、調",
    "T10n0288_001:0575b07": "意菩薩、力意菩薩、曠意菩薩、無限意菩薩、解",
    "T10n0288_001:0575b08": "意菩薩、最意菩薩、天意菩薩、祠意菩薩、處意",
    "T10n0288_001:0575b09": "菩薩、事意菩薩、尊意菩薩、法意菩薩、寂意菩",
    "T10n0288_001:0575b10": "薩、德意菩薩、一意菩薩、一相菩薩、善意菩",
    "T10n0288_001:0575b11": "薩、幻意菩薩、大意菩薩、勢意菩薩、人意菩",
    "T10n0288_001:0575b12": "薩、佛意菩薩、達意菩薩、長意菩薩、無思菩",
    "T10n0288_001:0575b13": "薩、無邊菩薩、嚴志菩薩、無際菩薩、嚴本菩",
    "T10n0288_001:0575b14": "薩、深界菩薩、普便菩薩、龍明菩薩、持曜菩",
    "T10n0288_001:0575b15": "薩、佛土菩薩、心王菩薩、一行菩薩、昇通菩",
    "T10n0288_001:0575b16": "薩、達慧菩薩、福行菩薩、法熾菩薩、明世菩",
    "T10n0288_001:0575b17": "薩、持世菩薩、興安菩薩、最上菩薩、無上菩",
    "T10n0288_001:0575b18": "薩、無比菩薩、無等菩薩、明光菩薩、光曜菩",
    "T10n0288_001:0575b19": "薩、美光菩薩、一王菩薩、勢業菩薩、法雨菩",
    "T10n0288_001:0575b20": "薩、持妙菩薩、普嚴菩薩、慧眼菩薩、法首菩",
    "T10n0288_001:0575b21": "薩、慧雲菩薩、持地菩薩、法王菩薩、善建菩",
    "T10n0288_001:0575b22": "薩、最願菩薩、行妙菩薩、慧藏菩薩、意王菩",
    "T10n0288_001:0575b23": "薩、修內意菩薩、普智菩薩、持過地力菩薩、",
    "T10n0288_001:0575b24": "土力勢菩薩、善月菩薩、大山頂首菩薩、寶",
    "T10n0288_001:0575b25": "山頂菩薩、放光菩薩、上場王菩薩、無當勢場",
    "T10n0288_001:0575b26": "菩薩、無勝威菩薩、大龍首菩薩、道首菩薩、",
    "T10n0288_001:0575b27": "普調菩薩、無退進菩薩、持佛英輪菩薩、無",
    "T10n0288_001:0575b28": "惑菩薩、威行菩薩、無思意菩薩、無量意菩薩、",
    "T10n0288_001:0575b29": "佛變菩薩、無盡藏菩薩、慧首菩薩、法耀菩薩、",
    "T10n0288_001:0575c01": "慧茂藏菩薩、雨覺雨菩薩、邊現菩薩、無愚現",
    "T10n0288_001:0575c02": "菩薩、剛通菩薩、慧剛菩薩、金剛耀菩薩、慧剛",
    "T10n0288_001:0575c03": "意菩薩普目菩薩、廣目菩薩、吉首菩薩、如",
    "T10n0288_001:0575c04": "佛威菩薩、持佛金剛菩薩、嚴普智菩薩、慧莊",
    "T10n0288_001:0575c05": "菩薩、普賢慧藏菩薩。如是等十方佛土，如虛",
    "T10n0288_001:0575c06": "空等塵菩薩摩訶薩，一切悉與墮樓近菩薩",
    "T10n0288_001:0575c07": "丹本隨樓延菩薩宿共等行，修菩薩德，德皆具足。",
    "T10n0288_001:0575c08": "爾時，等目菩薩承佛威神，忽從坐起，偏袒右",
    "T10n0288_001:0575c09": "肩，右膝著地，向佛叉手，白世尊曰：「欲問如",
    "T10n0288_001:0575c10": "來平等正覺，若當聽許，乃敢自陳？」佛告等目：",
    "T10n0288_001:0575c11": "「隨若所問，恣問如來。佛從汝意，當為發遣，令",
    "T10n0288_001:0575c12": "汝歡喜。」於時等目尋白佛言：「云何，世尊！菩",
    "T10n0288_001:0575c13": "薩為以幾無思議之定，得應普賢菩薩之行，",
    "T10n0288_001:0575c14": "而致與等勇世誓願。及其所修莊嚴定行，於",
    "T10n0288_001:0575c15": "定自在而以娛樂，以其定力感動諸定？唯願",
    "T10n0288_001:0575c16": "如來解說議歸。」於是，世尊告等目曰：「善哉善",
    "T10n0288_001:0575c17": "哉！等目菩薩！乃為去來現在諸佛菩薩廣其",
    "T10n0288_001:0575c18": "道場，宣暢要議而質是問耳！若是等目！普賢",
    "T10n0288_001:0575c19": "菩薩今在此會，得無思議菩薩感動，為修無",
    "T10n0288_001:0575c20": "量菩薩之行；得無思議菩薩變化，已淨菩薩",
    "T10n0288_001:0575c21": "難值之願。致無退還菩薩生行，修諸無量",
    "T10n0288_001:0575c22": "廣德淨行，等越無量，辯才無礙。以大悲於諸",
    "T10n0288_001:0575c23": "無厭；以諸願於際無擾。咸當共請此彼，當",
    "T10n0288_001:0575c24": "說諸定正受卓變之行。」於時眾會，聞彼正士",
    "T10n0288_001:0575c25": "所入名稱，皆與恭敬，普有瞻望，欲見普賢",
    "T10n0288_001:0575c26": "菩薩而不覩之，不聞言音及坐處所。所以者",
    "T10n0288_001:0575c27": "何？如來威神、普賢菩薩力之所致。",
    "T10n0288_001:0575c28": "爾時，等目菩薩前白佛言：「普賢菩薩今所遊",
    "T10n0288_001:0575c29": "在？」佛告之曰：「普賢菩薩在斯會場，吾膝左右",
    "T10n0288_001:0576a01": "遊居不動。」時，等目菩薩及與大眾，以其神力",
    "T10n0288_001:0576a02": "悉觀察之，不知所在，重白佛言：「吾等不覩普",
    "T10n0288_001:0576a03": "賢菩薩及其坐處。」世尊告曰：「如是，族姓子！汝",
    "T10n0288_001:0576a04": "等不見普賢菩薩身及坐處。所以者何？其普",
    "T10n0288_001:0576a05": "賢菩薩處深行故不可得，以其慧行住無礙，",
    "T10n0288_001:0576a06": "得如師子強猛之故，得佛無上感變，寂無礙",
    "T10n0288_001:0576a07": "際，住佛十力法界首藏，致佛威神，嚴無毀慧，",
    "T10n0288_001:0576a08": "於三世等，諸佛法身，普賢菩薩淨一心界。」時，",
    "T10n0288_001:0576a09": "等目菩薩於如來所，聞普賢菩薩德行，修菩",
    "T10n0288_001:0576a10": "薩十定，皆願見普賢菩薩，思僥推求。等目菩",
    "T10n0288_001:0576a11": "薩及一切眾，都不見普賢菩薩。時，等目菩薩",
    "T10n0288_001:0576a12": "從定寤起，而白佛言：「吾以十無數千三昧",
    "T10n0288_001:0576a13": "而正受，亦不見普賢菩薩身口意行及其處",
    "T10n0288_001:0576a14": "所，亦復不覩所住遊行之地。」",
    "T10n0288_001:0576a15": "佛告等目：「如是如是！汝等不見普賢菩薩。所",
    "T10n0288_001:0576a16": "以者何？已學菩薩行無盡地。又是等目！其",
    "T10n0288_001:0576a17": "於明慧幻化字說，寧可分別慧幻色不？」曰：「不",
    "T10n0288_001:0576a18": "可。世尊！其幻化不可處別。」「況其普賢菩薩！身",
    "T10n0288_001:0576a19": "口意行，見可入處？所以者何？以其深邃無思",
    "T10n0288_001:0576a20": "議德備之故，亦以無量敷演無盡故，解達金",
    "T10n0288_001:0576a21": "剛之慧。取要言之，曉了無量諸法性界，於諸",
    "T10n0288_001:0576a22": "剎土而無所著；於一切身，解無體行、無所",
    "T10n0288_001:0576a23": "入、無所有法等。吾我神足境界，而無毀壞諸",
    "T10n0288_001:0576a24": "住際者，而無著財，以神通解本無。諸族姓",
    "T10n0288_001:0576a25": "子！欲見普賢菩薩者，彼無蔽礙、聞亦無礙、",
    "T10n0288_001:0576a26": "禮敬無礙、心敬無礙、意念無礙、趣向無礙、覩",
    "T10n0288_001:0576a27": "見無礙、修入無礙、求索無礙，普賢菩薩志願，",
    "T10n0288_001:0576a28": "彼無縛礙。」時，等目菩薩及諸菩薩眾，咸悕樂",
    "T10n0288_001:0576a29": "欲見普賢菩薩，並共叉手向頂，作是言曰：「自",
    "T10n0288_001:0576b01": "歸諸佛、自歸普賢。」三稱如是。於是世尊告等",
    "T10n0288_001:0576b02": "目曰：「當察此菩薩大會。吾告勅汝，汝當請普",
    "T10n0288_001:0576b03": "賢菩薩！都向諸方，以其明目，正在身中，以求",
    "T10n0288_001:0576b04": "索普賢；以諸法本，而定正受，解法無欲。當以",
    "T10n0288_001:0576b05": "一心，向普賢菩薩；當解本無之際，身之吾我",
    "T10n0288_001:0576b06": "使立諸土；當分別諸根，普使所至，永致普",
    "T10n0288_001:0576b07": "賢。作是行者，乃見普賢。」時，等目菩薩及會",
    "T10n0288_001:0576b08": "大眾，從世尊聞，即以頭面為禮，咸請普賢。其",
    "T10n0288_001:0576b09": "請之頃，普賢菩薩興為感動，使其大眾咸",
    "T10n0288_001:0576b10": "見普賢，於世尊足左右坐大蓮華上。其此眾",
    "T10n0288_001:0576b11": "會一切菩薩，出現其身中；於諸國土，莫不",
    "T10n0288_001:0576b12": "見者，其去來普土諸佛展轉相見，諸佛之音，",
    "T10n0288_001:0576b13": "暢三世慧。",
    "T10n0288_001:0576b14": "爾時，等目及菩薩眾見是變化，咸悅歡喜，率",
    "T10n0288_001:0576b15": "禮普賢。爾時，以佛威神亦普賢菩薩宿德所",
    "T10n0288_001:0576b16": "致，天雨眾華，紛紛而降，諸天瓔珞，箜篌樂",
    "T10n0288_001:0576b17": "器，相和而鳴，天雨澤香，遍諸佛界，於虛空中，",
    "T10n0288_001:0576b18": "有天鸞音，諸三惡趣，一時休息。無量大脫",
    "T10n0288_001:0576b19": "菩薩之眾，登時悉解普賢菩薩諸德之行。爾",
    "T10n0288_001:0576b20": "時等目而白佛言：「此普賢菩薩之德，為無有",
    "T10n0288_001:0576b21": "量不可限行、為無稱限之行、為無斷行、為",
    "T10n0288_001:0576b22": "無轉行、普流之行、為無所不周至、為無迴還",
    "T10n0288_001:0576b23": "之行、分別諸法行明無分別隨一切方便之",
    "T10n0288_001:0576b24": "行、等過口行。」世尊告曰：「如是！等目！如爾之",
    "T10n0288_001:0576b25": "言。普賢菩薩以淨無數眾生，無極清淨、無",
    "T10n0288_001:0576b26": "量功德，興無數福、修無數相、德備無限，行無",
    "T10n0288_001:0576b27": "等倫，名流無外。無得之行，普益三世，有佛",
    "T10n0288_001:0576b28": "名譽，普而流著。普賢菩薩行績若斯。」",
    "T10n0288_001:0576b29": "2 等目菩薩說行定品等目菩薩說行定品第二",
    "T10n0288_001:0576c01": "爾時，佛告普賢菩薩：「當為發遣等目菩薩所",
    "T10n0288_001:0576c02": "欲，并諸菩薩暢諸菩薩場，當說菩薩摩訶薩",
    "T10n0288_001:0576c03": "十定方便，普賢菩薩本行功德，咸修當行。何",
    "T10n0288_001:0576c04": "等十？一曰、得初始大德之明，菩薩摩訶薩",
    "T10n0288_001:0576c05": "方便之善。二名、悅向大定之行，得菩薩摩訶",
    "T10n0288_001:0576c06": "薩方便之行。三名、明度諸剎之清淨。四名、修",
    "T10n0288_001:0576c07": "內性之清淨。五名、過去藏之清淨。六名、照明",
    "T10n0288_001:0576c08": "慧藏。七名、諸佛慧音清淨之聲徹諸佛土。八",
    "T10n0288_001:0576c09": "名、分別一切眾生身行法界而得自在。九名、",
    "T10n0288_001:0576c10": "得無著曠蕩之行。十名、得致菩薩摩訶薩大",
    "T10n0288_001:0576c11": "行方便。此為菩薩摩訶薩十大定，此為去來",
    "T10n0288_001:0576c12": "現在諸佛所說，已說今說當說。「其諸菩薩",
    "T10n0288_001:0576c13": "能行十定，心入是者，此名為覺、此名為正覺、",
    "T10n0288_001:0576c14": "此謂如來為持十力、此名為導師、名為大師、",
    "T10n0288_001:0576c15": "名為普智、名為顯現、名無盡行、名無限行、名",
    "T10n0288_001:0576c16": "最法導。其得是三昧，為普現諸佛國，於諸國",
    "T10n0288_001:0576c17": "土遊樂自在。彼則督住眾生之界，為達眾生",
    "T10n0288_001:0576c18": "所入；為致無疑之藏；為入法界要行；為覺",
    "T10n0288_001:0576c19": "明無量法界；為達去來現在諸如來行；為見",
    "T10n0288_001:0576c20": "諸如來法；為述解達諸言說利偶；為得音聲",
    "T10n0288_001:0576c21": "字句之行；為具足菩薩清淨之行；為得住菩",
    "T10n0288_001:0576c22": "薩諸願之行。「彼於三世，明一時行，了一切無",
    "T10n0288_001:0576c23": "二之行，能說諸佛法，以方便行轉諸法輪而",
    "T10n0288_001:0576c24": "不迴還，悉覺去來現在諸佛之要行。以一佛",
    "T10n0288_001:0576c25": "之覺寤，說諸佛之要，此則諸菩薩法要。彼覺",
    "T10n0288_001:0576c26": "此慧，明了普智，無勝踰者，為具足普賢之",
    "T10n0288_001:0576c27": "行；為明利菩薩諸定慧行，得諸總持，分別三",
    "T10n0288_001:0576c28": "世。得覩去來現在諸佛，成立一切於普智之",
    "T10n0288_001:0576c29": "慧。此則菩薩諸土清淨；此則得覩諸佛行處。",
    "T10n0288_001:0577a01": "「菩薩得是法要者，於菩薩法界而有強力。以",
    "T10n0288_001:0577a02": "此十定，暢無邊德，德如虛空，為無限之邊",
    "T10n0288_001:0577a03": "際，明照無量，為世法王，普於眾生，得無量",
    "T10n0288_001:0577a04": "慧，廣分十力，明暢閑居，修靜之心，普入於",
    "T10n0288_001:0577a05": "寂靜之行。以大慈如師子，為慧丈夫、為顯法",
    "T10n0288_001:0577a06": "炬，諸德之名而無斷盡，普世聲聞緣覺而",
    "T10n0288_001:0577a07": "無思議，通達法界，已住法積，曉種種說權方",
    "T10n0288_001:0577a08": "便行；明達一切諸音聲說。得持無像，解像方",
    "T10n0288_001:0577a09": "便，得淨所生，則淨佛種。分別法等則與慧等，",
    "T10n0288_001:0577a10": "曉解法施，入常方便暢有順實，普化慧道，明",
    "T10n0288_001:0577a11": "淨內性，能普受眾行，興諸道場，慧寤覺道。",
    "T10n0288_001:0577a12": "於菩薩處而無限盡，普能示現諸大變化，明",
    "T10n0288_001:0577a13": "普智行，覺寤方便，此謂普賢之說。是為菩",
    "T10n0288_001:0577a14": "薩十定廣普之行分別之說，此謂菩薩之要",
    "T10n0288_001:0577a15": "行。」",
    "T10n0288_001:0577a16": "於是，等目菩薩從佛聞知當應請。其彼菩薩",
    "T10n0288_001:0577a17": "咸樂等目菩薩所與，告諸菩薩眾：「是族姓子",
    "T10n0288_001:0577a18": "等！有十正受，為應菩薩無餘之法。何謂十？興",
    "T10n0288_001:0577a19": "於佛法以順慧行。化度眾生順入慧行。明諸",
    "T10n0288_001:0577a20": "國土了聲慧行。惟法界慧。受菩薩方便慧行。",
    "T10n0288_001:0577a21": "入不退轉菩薩之慧。為諸眾生觀法慧便。制",
    "T10n0288_001:0577a22": "持心力方便之慧。廣入菩薩心行之慧。諸佛",
    "T10n0288_001:0577a23": "普智法興願之慧。是族姓子！此謂菩薩摩訶",
    "T10n0288_001:0577a24": "薩十無餘蕩盡之法。",
    "T10n0288_001:0577a25": "「又族姓子！復有菩薩摩訶薩十法興無量心",
    "T10n0288_001:0577a26": "慧。何謂十？謂為明解眾生境界，度諸興起，自",
    "T10n0288_001:0577a27": "了心起。謂過諸佛，興無數心，奉諸佛德，興",
    "T10n0288_001:0577a28": "心眾養。謂覩佛而有無量，目所見者，興無",
    "T10n0288_001:0577a29": "量心。謂遇諸佛所入音聲，而受度之顯無數",
    "T10n0288_001:0577b01": "心。謂諸佛之限，分別遇其方便之慧，是謂",
    "T10n0288_001:0577b02": "賢聖興無數心。謂如來道入無著之力，為興",
    "T10n0288_001:0577b03": "無數心。謂普智力，當行微妙，興致佛法，以善",
    "T10n0288_001:0577b04": "分布，興無量心曠蕩之行。謂佛境界，而無有",
    "T10n0288_001:0577b05": "量普入之行，為興無數明心之行。謂佛辯才，",
    "T10n0288_001:0577b06": "內性所願，皆獲而致，求諸佛法興無數心。謂",
    "T10n0288_001:0577b07": "如來會場，普而入現諸身處興無數心。是族",
    "T10n0288_001:0577b08": "姓子！菩薩大士興十無數心。",
    "T10n0288_001:0577b09": "「又族姓子！菩薩大士復有十德入定意慧。何",
    "T10n0288_001:0577b10": "謂為十？一者、在東正受，忽南起寤。二者、處",
    "T10n0288_001:0577b11": "南正受，在東覺寤。三者、東北正受，西南而",
    "T10n0288_001:0577b12": "寤。四者、西南正定，東北為寤。五者、在南慧",
    "T10n0288_001:0577b13": "定，忽北現寤。六者、於北現定，出南而覺。七",
    "T10n0288_001:0577b14": "者、西北入定，東南現寤。八者、東南而定，西",
    "T10n0288_001:0577b15": "北興寤。九者、居下正受，忽上方寤。十者、",
    "T10n0288_001:0577b16": "上方正受，下方亘寤。是族姓子！菩薩大士",
    "T10n0288_001:0577b17": "入十定意分別之慧。「又族姓子！菩薩大士有",
    "T10n0288_001:0577b18": "十大定方便之慧。何謂為十？是族姓子！菩",
    "T10n0288_001:0577b19": "薩大士現三千大千之土在一蓮華之上，自",
    "T10n0288_001:0577b20": "見己身在其華上結加趺坐，於三千大千",
    "T10n0288_001:0577b21": "而現其身，於三千大千而現其明。於一一方，",
    "T10n0288_001:0577b22": "而立其身，以一一之身入三千大千之土。於",
    "T10n0288_001:0577b23": "諸剎土，一一四天下，現億百千菩薩。於一一",
    "T10n0288_001:0577b24": "菩薩行，現億億順度之化。於一一所化，復現",
    "T10n0288_001:0577b25": "億億分別，具滿諸根。於一一分別諸根，而得",
    "T10n0288_001:0577b26": "具滿億千菩薩，皆是不退轉法者，不為一身、",
    "T10n0288_001:0577b27": "亦不多身、亦不入正受、亦不覺寤。「譬如族",
    "T10n0288_001:0577b28": "姓子！阿須輪王其本身長七百由延，神力",
    "T10n0288_001:0577b29": "現身六十八百千由延。立于大海，出現半身，",
    "T10n0288_001:0577c01": "頭與須彌山為齊。所現化身，六十八百千由",
    "T10n0288_001:0577c02": "延，於其本體，不有毀減。如本王體，四大之身，",
    "T10n0288_001:0577c03": "亦無疑惑。又於大體，想若他身，於本身者，",
    "T10n0288_001:0577c04": "不想終沒。以所王身，懀然一常；以化為樂，化",
    "T10n0288_001:0577c05": "為曠力；以尊能化，所現不疑，亦復無惑。彼阿",
    "T10n0288_001:0577c06": "須倫懷有貪婬瞋恚愚癡垢毒諸穢，興邪、貢",
    "T10n0288_001:0577c07": "高，處于大海，止有宮殿，由能興立化身如是，",
    "T10n0288_001:0577c08": "況其菩薩，大士之等！曉了幻化諸法要者，明",
    "T10n0288_001:0577c09": "解覩世皆如夢耳！知諸佛興，明達普世，悉了",
    "T10n0288_001:0577c10": "了之，亦如化矣。解諸音聲，皆如響耳！觀於",
    "T10n0288_001:0577c11": "諸法，而順度之；又如法身，本之清淨，曉入諸",
    "T10n0288_001:0577c12": "法，亦復如是！明了身心，曠無所有，解無數",
    "T10n0288_001:0577c13": "身所入之處，皆發為佛，行道清淨，其得住",
    "T10n0288_001:0577c14": "于斯大定者，豈應有疑？況當惑哉？何得聞",
    "T10n0288_001:0577c15": "耶？「其行如是，致大定場，覩世現身，身入普",
    "T10n0288_001:0577c16": "世。如彼水神，立于本位，因所受體，變化大",
    "T10n0288_001:0577c17": "身。譬如族姓子！比丘觀身，內外不淨，亦觀",
    "T10n0288_001:0577c18": "色識悉皆如之，精勤修行。菩薩大士亦復",
    "T10n0288_001:0577c19": "如是，以觀法身而建顯行，其所入者，彼悉",
    "T10n0288_001:0577c20": "覩世，亦見世法，於其世法，淨無所著。此則",
    "T10n0288_001:0577c21": "菩薩感動境界，由斯大士得正定故。是族姓",
    "T10n0288_001:0577c22": "子！菩薩大士！入于普世，世所不動也。",
    "T10n0288_001:0577c23": "3 等目菩薩神變品等目菩薩神變品第三",
    "T10n0288_001:0577c24": "「又族姓子！菩薩大士現三千大千土其數如",
    "T10n0288_001:0577c25": "塵，一一塵土，入而現身；于一一身，現明普",
    "T10n0288_001:0577c26": "照；於一一明，現眾色像；復一一相，現有宣",
    "T10n0288_001:0577c27": "暢；一一宣暢，現化眾生。而於彼此，菩薩悉",
    "T10n0288_001:0577c28": "知諸土所有，解土欲著，明土清淨，曉入諸",
    "T10n0288_001:0577c29": "土，知土所處，了土住止，明曉諸土，知諸土",
    "T10n0288_001:0578a01": "行。如其菩薩入土如之，如其土菩薩入如",
    "T10n0288_001:0578a02": "之，不以想土，而現所生；不以法本，有所毀",
    "T10n0288_001:0578a03": "土。",
    "T10n0288_001:0578a04": "「譬如族姓子！日欲出時，日光先照於七寶山，",
    "T10n0288_001:0578a05": "其七寶山繞須彌山者，明復次徹七山之間，",
    "T10n0288_001:0578a06": "日炎轉㸌，山之金精，其明展轉，相晃昱昱。夫",
    "T10n0288_001:0578a07": "日行照，從次悉明，日之宮殿，普遍明昺；又",
    "T10n0288_001:0578a08": "日宮殿，弗有其限，亦無所礙，不念所照，亦無",
    "T10n0288_001:0578a09": "所照；又其日光不著于山，亦不離山，其日明",
    "T10n0288_001:0578a10": "者，不在虛空、不離虛空。「如是族姓子！菩薩",
    "T10n0288_001:0578a11": "大士以此之明，人普等住於大定者，斯須一",
    "T10n0288_001:0578a12": "時、一日一夜、半月一月、一歲百歲，及劫興",
    "T10n0288_001:0578a13": "衰，有著無著、廣狹麁細，喜有佛世及菩薩",
    "T10n0288_001:0578a14": "眾！有遇佛時，一切所止佛土清淨，諸所住",
    "T10n0288_001:0578a15": "處，種種類行，普無數眾，生死無量，不可思",
    "T10n0288_001:0578a16": "議。有去來見、無去來見，及種種寶，至無量",
    "T10n0288_001:0578a17": "寶，種罪種罪復報，應清淨人。彼國土處，普",
    "T10n0288_001:0578a18": "念諸土，諸所有土，極于眾剎人，是菩薩盡悉",
    "T10n0288_001:0578a19": "現之，都入了現，遊之教之。「如是族姓子！菩",
    "T10n0288_001:0578a20": "薩大士以住此定，於諸土不想所止；於諸法",
    "T10n0288_001:0578a21": "不離法本；亦不入土；亦無所想人。彼菩薩",
    "T10n0288_001:0578a22": "不想剎外、不想有土、不想無土、不壞土想；亦",
    "T10n0288_001:0578a23": "無所毀。又彼菩薩於諸法，不一想、不非想、",
    "T10n0288_001:0578a24": "亦不求法；亦不毀法。法界本無皆悉了之。",
    "T10n0288_001:0578a25": "4 等目菩薩幻事品等目菩薩幻事品第四",
    "T10n0288_001:0578a26": "「譬如族姓子！幻名帝父。帝界所行，其有善",
    "T10n0288_001:0578a27": "學行此幻者，明曉術已，於四幻道，現此帝",
    "T10n0288_001:0578a28": "父大幻之事。普眾咸住，共觀視之，諸天都",
    "T10n0288_001:0578a29": "聚，在于一處，現一日七日、半月一月、一歲百",
    "T10n0288_001:0578b01": "歲；復現城墎、縣邑聚落；復現江湖淵海、河",
    "T10n0288_001:0578b02": "流諸水，現雲興雨，作此大變。現嚴諸土，不以",
    "T10n0288_001:0578b03": "所現，與歲月諍毀。所現幻化，興天歡樂，而於",
    "T10n0288_001:0578b04": "幻體，亦無所損；諸天見之，亦無疑怪。是菩",
    "T10n0288_001:0578b05": "薩大士之等，以此大定而為正受，於一剎土",
    "T10n0288_001:0578b06": "現無數土，有其諸大，地水火風。如海寶山，",
    "T10n0288_001:0578b07": "及須彌山，鐵圍山、大鐵圍山，盡人境界，城",
    "T10n0288_001:0578b08": "墎縣邑，及諸聚落，像天宮殿。諸龍宮室，眾",
    "T10n0288_001:0578b09": "神所處，香神所居，水神所遊，癭神所之，伎",
    "T10n0288_001:0578b10": "神所樂，恬神所安；又像極世諸所宮殿，及欲",
    "T10n0288_001:0578b11": "色界，至無色界；又小千土中千土、三千大千",
    "T10n0288_001:0578b12": "土，有罪無福，一切眾類，轉身生死，明達盡",
    "T10n0288_001:0578b13": "之。於彼等念，入以明慧，審見無見；於諸剎",
    "T10n0288_001:0578b14": "土，不有疲勞，棄此剎勞，不有斯勞。棄諸土",
    "T10n0288_001:0578b15": "行，無土無行。所以者何？伏入法故。「又彼菩",
    "T10n0288_001:0578b16": "薩於諸法入無著法；於諸法界，不想有念，",
    "T10n0288_001:0578b17": "空無所行；於諸剎土，不想空行；於諸受身，亦",
    "T10n0288_001:0578b18": "無壽行，因緣諸法，如審諦見，亦無命行；於諸",
    "T10n0288_001:0578b19": "起滅，化轉以法；於化無化，菩薩以法，具願入",
    "T10n0288_001:0578b20": "故；菩薩行寂，諸法靜故；菩薩行化，不想化故；",
    "T10n0288_001:0578b21": "普度眾生，等如來法之清淨故；菩薩法界行",
    "T10n0288_001:0578b22": "無思議，法無取故；菩薩行悲，普悉善權化眾",
    "T10n0288_001:0578b23": "生故。菩薩如是處于一剎，明無數剎所住行",
    "T10n0288_001:0578b24": "處；了無數類眾生身行。現于無數菩薩修立，",
    "T10n0288_001:0578b25": "念于無數佛之興顯，受諸如來平等正覺法",
    "T10n0288_001:0578b26": "要之說。「於彼自修菩薩行；於此寂沒，而彼等",
    "T10n0288_001:0578b27": "現；於彼寂沒，忽此等現。行不毀吾，入于法界，",
    "T10n0288_001:0578b28": "明入寂靜，憶念于慧，以益於冥。如彼幻師住",
    "T10n0288_001:0578b29": "于此地而現幻化，不以現幻有損於地，所現",
    "T10n0288_001:0578c01": "幻事依因於地。幻不念晝夜、不壞時節！菩薩",
    "T10n0288_001:0578c02": "如是，以無剎界而入于土；以無國土明了於",
    "T10n0288_001:0578c03": "國；又以國土而曉無國；以無色處現住于色。",
    "T10n0288_001:0578c04": "不以一而毀於二；亦不以二而毀於一。譬如",
    "T10n0288_001:0578c05": "幻名解普土法，入于法幻，明入慧幻；已入",
    "T10n0288_001:0578c06": "慧幻，曉入行幻；已入行幻，而興慧幻，而以",
    "T10n0288_001:0578c07": "慧幻，了別諸行。如彼幻士，不於地外而現",
    "T10n0288_001:0578c08": "其幻，亦不在眾觀人之外。菩薩如是！不以虛",
    "T10n0288_001:0578c09": "空入諸國土；不以土外而入虛空。所以者何？",
    "T10n0288_001:0578c10": "土入虛空而無毀故，能入國土則入虛空。「是",
    "T10n0288_001:0578c11": "彼菩薩普嚴莊挍，以土境界入文諸行。等",
    "T10n0288_001:0578c12": "見無見，致以無壞，修明解了，行而觀之。一",
    "T10n0288_001:0578c13": "彈指頃，遍無數土，悉了諸所生。於劫過劫，所",
    "T10n0288_001:0578c14": "可行者，以一時間，於無量劫，復過是數。過",
    "T10n0288_001:0578c15": "所興積，不有惟想，此之過劫。一彈指頃，廣所",
    "T10n0288_001:0578c16": "現作，不以意念，樂慧幻故。是菩薩學明度",
    "T10n0288_001:0578c17": "無極，以過慧幻、達入世幻、明越法幻。與世",
    "T10n0288_001:0578c18": "幻無諍，普遍慧行，幻極三世而過無數。幻",
    "T10n0288_001:0578c19": "過通慧，入于心幻，過億無限，過諸佛幻，普",
    "T10n0288_001:0578c20": "度無極。菩薩如是！解入諸土，都土都悉曉",
    "T10n0288_001:0578c21": "了，永無所著，都亦無念。如彼幻士！因帝網",
    "T10n0288_001:0578c22": "幻，普現諸幻，不處于幻，亦無所惑。菩薩如",
    "T10n0288_001:0578c23": "是！得入諸法度無極者！不念入法，入法不惑，",
    "T10n0288_001:0578c24": "是菩薩名廣普大定。",
    "T10n0288_001:0578c25": "5 菩薩樂定品等目菩薩經菩薩樂定品第五",
    "T10n0288_001:0578c26": "「又復諸族姓子！等目菩薩摩訶薩！東方去",
    "T10n0288_001:0578c27": "此，過無數佛剎。於彼有土，名最上度無極；於",
    "T10n0288_001:0578c28": "彼有定正受，號無上度無極。如其所過本土，",
    "T10n0288_001:0578c29": "乃得最上之土。其土或有土而正受、或早時、",
    "T10n0288_001:0579a01": "或中時、或復晡時、或西時、或晚時；或念之",
    "T10n0288_001:0579a02": "頃、或斯須之頃、或時節之頃；或五夜間、或",
    "T10n0288_001:0579a03": "十五日間、或一月間、或復一歲間、或百歲間、",
    "T10n0288_001:0579a04": "或千歲間；或千萬歲時、或億萬歲時、或億",
    "T10n0288_001:0579a05": "百千萬歲時、或億那術百千萬歲時；或一劫",
    "T10n0288_001:0579a06": "時、或百劫時、或千劫時、或百千劫、或億千",
    "T10n0288_001:0579a07": "那術劫時、或無數劫時、或無量劫時、或無邊",
    "T10n0288_001:0579a08": "幅劫、或復無限劫、或無盡劫時、或無思議劫",
    "T10n0288_001:0579a09": "時、或無限如虛空劫時、或有無限念劫時、或",
    "T10n0288_001:0579a10": "有無限量而過量劫時。而彼菩薩！不以法之",
    "T10n0288_001:0579a11": "時故有住而有欲想；亦不以時節之住而有",
    "T10n0288_001:0579a12": "欲想。又彼菩薩！不以種種之時而起疲勞想；",
    "T10n0288_001:0579a13": "亦不於中而起想；亦無二行、亦無吾作、亦不",
    "T10n0288_001:0579a14": "有念、亦不無念、亦無想念、亦不念坐定、亦",
    "T10n0288_001:0579a15": "不有起想；以一切諸法無限量故。譬如日天",
    "T10n0288_001:0579a16": "子與諸天而有所照道。日者行之，諸天亦",
    "T10n0288_001:0579a17": "無行止，日亦不夜出、亦不念晝，日日已沒，乃",
    "T10n0288_001:0579a18": "知耳！亦非彼天所知也，亦不壞敗於夜。菩薩",
    "T10n0288_001:0579a19": "摩訶薩亦如是，以通此定，於無數國土而定",
    "T10n0288_001:0579a20": "正受，亦無時節之念；亦無其念想。是謂族姓",
    "T10n0288_001:0579a21": "子！菩薩摩訶薩所名土最上度無極之定，為",
    "T10n0288_001:0579a22": "無上無比權慧之行也。",
    "T10n0288_001:0579a23": "6 等目菩薩大權慧定品等目菩薩大權慧定品第六",
    "T10n0288_001:0579a24": "「又族姓子！菩薩摩訶薩於一切眾生之身、佛",
    "T10n0288_001:0579a25": "身，而等解之。彼以此多觀如來於無數國",
    "T10n0288_001:0579a26": "土，如塵數；於諸如來，一切而供養；一切眾",
    "T10n0288_001:0579a27": "花、一切極世眾寶以供養；一切眾寶供養，散",
    "T10n0288_001:0579a28": "其上；一切眾飾供養，種種經行之處供養。以",
    "T10n0288_001:0579a29": "無央數一切摩尼寶，起塔精舍而供養，所可",
    "T10n0288_001:0579b01": "供養，過天之所作，所為供養，皆佛之威神。一",
    "T10n0288_001:0579b02": "切佛土清淨，種種供養，皆佛所念佐接，而以",
    "T10n0288_001:0579b03": "此供養佛，亦以供養諸佛。禮足彼諸如來，以",
    "T10n0288_001:0579b04": "盡身之化而𢯵，以其恭肅而問諸佛法，願",
    "T10n0288_001:0579b05": "說諸佛平等法，敷演諸佛大法，入諸佛要行。",
    "T10n0288_001:0579b06": "行於大悲，入於無限順行等力，思諸佛入諸",
    "T10n0288_001:0579b07": "眾生要。明入本積，亦不知佛之興；亦不覺諸",
    "T10n0288_001:0579b08": "如來滅。譬心之興念，亦不知所由起，亦不知",
    "T10n0288_001:0579b09": "其所歸。菩薩亦不覺如來起，亦不覺如來滅。",
    "T10n0288_001:0579b10": "「譬如於晝日時，野馬之河，亦不由陰有；亦",
    "T10n0288_001:0579b11": "不出於彼泉；亦不處於地；亦不從東嵎來；",
    "T10n0288_001:0579b12": "亦不有、亦不無；亦不善、亦不不善；亦不清",
    "T10n0288_001:0579b13": "亦不濁、亦不可飲、亦不可污、亦不有、亦不",
    "T10n0288_001:0579b14": "無、亦不味、亦不可味。有形如水之像，緣此",
    "T10n0288_001:0579b15": "而興念；如野馬之河，便有河想之念。此去",
    "T10n0288_001:0579b16": "想念，而遠於近，而無所毀；野馬之河，亦不",
    "T10n0288_001:0579b17": "可處。菩薩亦如是！於諸如來不興，亦不識",
    "T10n0288_001:0579b18": "如來興，亦不識如來滅，以相想諸佛有耳！以",
    "T10n0288_001:0579b19": "無相而無想。「是諸族姓子！諸菩薩大士！名曰",
    "T10n0288_001:0579b20": "清淨之定。以此定正受而覺寤，而不失其定。",
    "T10n0288_001:0579b21": "譬如明了人寢寐，於夢中所行，知皆無因緣，",
    "T10n0288_001:0579b22": "悟以皆識知之。菩薩大士亦如是見諸佛而",
    "T10n0288_001:0579b23": "忘其識。持諸佛法，知諸如來眾坐之場，勝致",
    "T10n0288_001:0579b24": "諸佛土清淨，解了誼理，明了分別諸法之",
    "T10n0288_001:0579b25": "要，廣顯諸法之因緣，顯益佛種，行淨諸佛威",
    "T10n0288_001:0579b26": "神，廣演諸佛辯才。是族姓子！諸菩薩大士大",
    "T10n0288_001:0579b27": "定之權慧也。",
    "T10n0288_001:0579b28": "7 等目菩薩無量如品等目菩薩無量如品第七",
    "T10n0288_001:0579b29": "「又族姓子！菩薩大士行，念過去諸佛如來興",
    "T10n0288_001:0579c01": "度無極，至劫過劫，過諸土盡無極。明知諸土",
    "T10n0288_001:0579c02": "盡劫過劫，當明知諸佛之興，盡劫過劫。明了",
    "T10n0288_001:0579c03": "諸佛，興敷說經，度無極法，從劫過劫，說法度",
    "T10n0288_001:0579c04": "無極。明知意行度無極，明諸情度無極，於情",
    "T10n0288_001:0579c05": "度無極，知行種種，乃明了種種如來壽命；彼",
    "T10n0288_001:0579c06": "此皆知，於諸壽命，過歲億那術，彼此皆知。",
    "T10n0288_001:0579c07": "彼以此慧而行，知無量如來賢行，本無無量",
    "T10n0288_001:0579c08": "賢；明知過去諸土，本無無量；明知過去諸劫，",
    "T10n0288_001:0579c09": "本無無量；如過去明知如法，本無無量；如知",
    "T10n0288_001:0579c10": "過去心，本無無量；如知過去脫，本無無量；如",
    "T10n0288_001:0579c11": "知過去眾生行，本無無量；如知過去所說，本無",
    "T10n0288_001:0579c12": "無量；如知過去起，本無無量；如以其定正受，",
    "T10n0288_001:0579c13": "名曰過莊嚴藏。「以發一心，能過百千劫本無",
    "T10n0288_001:0579c14": "無量。以其心過億百千那術劫、復過無數劫、",
    "T10n0288_001:0579c15": "復無思議劫、復過無稱限劫、復無邊劫、復無",
    "T10n0288_001:0579c16": "量劫、復過阿僧祇劫、復過不可思議劫、復過",
    "T10n0288_001:0579c17": "無望劫無望、復過無望劫，其因緣而無有滅，",
    "T10n0288_001:0579c18": "過去無所因定正受，而立其十法，為彼定。",
    "T10n0288_001:0579c19": "復有悟，亦立其十法。於諸如來，得入不思議，",
    "T10n0288_001:0579c20": "亦清淨而起；亦無住修立。得之督致之，受滿",
    "T10n0288_001:0579c21": "奉持，求平等入三場。何謂十？一者、解了本癡",
    "T10n0288_001:0579c22": "之行。二者、辯解無盡法。三者、分別無毀無諍。",
    "T10n0288_001:0579c23": "四者、分別無住。五者、辯才無動。六者、已所說",
    "T10n0288_001:0579c24": "而至誠。七者、為一切依住。八者、悅向三界。九",
    "T10n0288_001:0579c25": "者、為諸德本之上。十者、於諸法而無輕慢。「此",
    "T10n0288_001:0579c26": "族姓子！是為十無限定之行，其是十定而悟。",
    "T10n0288_001:0579c27": "譬如族姓子！身在胞胎，當應生者，神識已入，",
    "T10n0288_001:0579c28": "其此時間，菩薩亦如是從定悟，以此十而流",
    "T10n0288_001:0579c29": "注於法。其時得是，族姓子！菩薩大士，得過去",
    "T10n0288_001:0580a01": "清淨也。",
    "T10n0288_001:0580a02": "等目菩薩經卷上"
}