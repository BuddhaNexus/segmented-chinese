{
    "X68n1319_018:0696a15": "御製後序",
    "X68n1319_018:0696a16": "朕少年時喜閱內典。惟慕有為佛事。於諸公案總以",
    "X68n1319_018:0696a17": "解路推求。心輕禪宗。謂如來正教不應如是。",
    "X68n1319_018:0696a18": "聖祖勅封灌頂普慧廣慈大國師章嘉呼土克圖剌",
    "X68n1319_018:0696a19": "麻。乃真再來人。實大善知識也。梵行精純。圓通無礙。",
    "X68n1319_018:0696a20": "西藏．蒙古．中外諸土之所歸依。僧俗萬眾之所欽仰。",
    "X68n1319_018:0696a21": "藩邸清閒。時接茶話者十餘載。得其善權方便。因知",
    "X68n1319_018:0696a22": "究竟此事。　壬辰春正月。延僧坐七。二十．二十一隨喜",
    "X68n1319_018:0696a23": "同坐兩日。共五枝香。即洞達本來。方知惟此一事實",
    "X68n1319_018:0696a24": "之理。然自知未造究竟。而迦陵音乃踊躍讚嘆。遂謂",
    "X68n1319_018:0696b01": "已徹元微。儱侗稱許。叩問章嘉。乃曰。若王所見。如針",
    "X68n1319_018:0696b02": "破紙窗。從隙窺天。雖云見天。然天體廣大。針隙中之",
    "X68n1319_018:0696b03": "見。可謂徧見乎。佛法無邊。當勉進步。朕聞斯語。深洽",
    "X68n1319_018:0696b04": "朕意。　二月中。復結制於集雲堂。著力參求。十四日晚。",
    "X68n1319_018:0696b05": "經行次。出得一身透汗。桶底當下脫落。始知實有重",
    "X68n1319_018:0696b06": "關之理。乃復問證章嘉。章嘉國師云。王今見處雖進",
    "X68n1319_018:0696b07": "一步。譬猶出在庭院中觀天矣。然天體無盡。究未悉",
    "X68n1319_018:0696b08": "見。法體無量。當更加勇猛精進云云。　朕將章嘉示語",
    "X68n1319_018:0696b09": "問之迦陵音。則茫然不解其意。但支吾云。此不過剌",
    "X68n1319_018:0696b10": "麻教回途工夫之論。更有何事。而朕諦信章嘉之垂",
    "X68n1319_018:0696b11": "示。而不然性音之妄可。仍勤提撕。恰至明年癸巳之",
    "X68n1319_018:0696b12": "正月二十一日。復堂中靜坐。無意中忽蹋末後一關。",
    "X68n1319_018:0696b13": "方達三身四智合一之理。物我一如本空之道。慶快",
    "X68n1319_018:0696b14": "平生。　詣章嘉所禮謝。國師望見。即曰。王得大自在矣。",
    "X68n1319_018:0696b15": "朕進問更有事也無。國師乃笑。展手云。更有何事耶。",
    "X68n1319_018:0696b16": "復用手從外向身揮云。不過尚有恁麼之理。然易事",
    "X68n1319_018:0696b17": "耳。此朕平生參究因緣。　章嘉呼土克圖國師剌麻實",
    "X68n1319_018:0696b18": "為朕證明恩師也。其他禪侶輩不過曾在朕藩邸往",
    "X68n1319_018:0696b19": "來。壬辰癸巳間坐七時。曾與法會耳。迦陵性音之得",
    "X68n1319_018:0696b20": "見朕也。乃朕初欲隨喜結七。因柏林方丈年老。問及",
    "X68n1319_018:0696b21": "都中堂頭。僉云。只有千佛音禪師。乃命召至。既見。問",
    "X68n1319_018:0696b22": "難甚久。其伎倆未能令朕發一疑情。迫窘詰屈。但云。",
    "X68n1319_018:0696b23": "王爺解路過於大慧杲。貧衲實無計柰何矣。　朕笑云。",
    "X68n1319_018:0696b24": "汝等只管打七。余且在傍隨喜。　爾時醒發因緣已具",
    "X68n1319_018:0696c01": "述如左。若謂性音默用神力。能令朕五枝香了明此",
    "X68n1319_018:0696c02": "事。何得奔波一生。開堂數處而不能得一人。妄付十",
    "X68n1319_018:0696c03": "數庸徒耶。　向後性音惟勸朕研辨五家宗旨。朕問。五",
    "X68n1319_018:0696c04": "家宗旨如何研辨。　音云。宗旨須待口傳。　朕意是何言",
    "X68n1319_018:0696c05": "歟。口傳耳受豈是拈花別傳之旨。堂堂丈夫豈肯拾",
    "X68n1319_018:0696c06": "人涕唾。從茲棄置語錄。不復再覽者二十年。此府中",
    "X68n1319_018:0696c07": "宮中人人之所盡知者。　夫五家宗旨。同是曹溪一味。",
    "X68n1319_018:0696c08": "不過權移更換面目接人。究之皆是無義味語。所為",
    "X68n1319_018:0696c09": "毒藥醍醐攪成一器。黃金瓦礫融作一團。用處無差。",
    "X68n1319_018:0696c10": "拈來有準。並皆一代之宗師。百世之模楷。柰庸流不",
    "X68n1319_018:0696c11": "了自心。累他塗污有分。鼓動識情。橫生法執。謬加穿",
    "X68n1319_018:0696c12": "鑿。取笑傍觀。明眼人前不堪舉似。因見性音諄諄於",
    "X68n1319_018:0696c13": "此。是乃逐語分宗。齊文定旨也。甚輕其未能了徹。如",
    "X68n1319_018:0696c14": "使性音明知之。而勸朕於此打之遶。更是何心行也。",
    "X68n1319_018:0696c15": "則其限於見地可知矣。如達摩傳衣偈云。一花開五",
    "X68n1319_018:0696c16": "葉。結果自然成。後世附會其說。以為五葉者。五宗也。",
    "X68n1319_018:0696c17": "夫傳衣止於曹溪。則是從慧可而下五世矣。因震旦",
    "X68n1319_018:0696c18": "信心已熟。法周沙界。衣乃爭端。不復用以表信。達摩．",
    "X68n1319_018:0696c19": "黃梅之言具在。由可至能。豈非五葉。後來萬派同源。",
    "X68n1319_018:0696c20": "豈非結果自然成耶。何得以五宗當之。　且傳衣公案。",
    "X68n1319_018:0696c21": "世多囫圇吞棗。全未明白。世尊至多子塔前。命摩訶",
    "X68n1319_018:0696c22": "迦葉分座令坐。以僧伽黎圍之。遂告曰。吾以正法眼",
    "X68n1319_018:0696c23": "藏密付於汝。汝當護持。繼又告迦葉。吾將金縷僧伽",
    "X68n1319_018:0696c24": "黎衣傳付於汝。轉授補處。至慈氏佛出世。勿令朽壞。",
    "X68n1319_018:0697a01": "世尊所分之座。究是何座。僧伽黎究是何物。如云即",
    "X68n1319_018:0697a02": "是此金縷僧伽黎衣。從迦葉傳至六祖者。豈有自周",
    "X68n1319_018:0697a03": "昭王至梁武帝時尚不朽壞。即屬異寶。不可思議。便",
    "X68n1319_018:0697a04": "能常存世間。又與正法眼藏有何交涉。且自六祖以",
    "X68n1319_018:0697a05": "後。何以又復消泯。世尊明言至慈氏佛出世。勿令朽",
    "X68n1319_018:0697a06": "壞。乃未至唐時即已無存。豈世尊妄語誑語耶。且以",
    "X68n1319_018:0697a07": "僧伽黎圍迦葉者。又是何意。　總之。未悟正法眼藏。從",
    "X68n1319_018:0697a08": "何推測。人必明取僧伽黎定然留得到慈氏出世之",
    "X68n1319_018:0697a09": "故。然後可與論傳衣之事。何得支離穿鑿。妄定宗旨。",
    "X68n1319_018:0697a10": "更以五宗牽合附會耶。況五宗前後參差。亦非一時。",
    "X68n1319_018:0697a11": "即五宗所明。同是大圓覺性。宗若有五。性亦當有五",
    "X68n1319_018:0697a12": "矣。古人專為勦情絕見。惟恐一門路熟。又復情見熾",
    "X68n1319_018:0697a13": "然。是以別出一番手眼。使人悟取。眾生心不能緣於",
    "X68n1319_018:0697a14": "般若之上。今乃轉以情見分別之。埋沒古人不少。　朕",
    "X68n1319_018:0697a15": "既深明本旨。只圖真實以辦平生。豈肯被伊牽絆葛",
    "X68n1319_018:0697a16": "藤窠也。因一年之後。自清涼山回。宗教兩不拈提。迨",
    "X68n1319_018:0697a17": "即位以來。十年不見一僧。未嘗涉及禪之一字。蓋此",
    "X68n1319_018:0697a18": "事。實明者少。逐塊之流。徒勞延佇。求名之輩。更長業",
    "X68n1319_018:0697a19": "緣。而世間井底蛙又必妄生議論。朕愍諸有情無知",
    "X68n1319_018:0697a20": "愚陋。恐其因此造諸謗般若大罪孽。不談之意。良非",
    "X68n1319_018:0697a21": "偶然。　今見去聖日遠。宗風掃地。正法眼藏垂絕如綫。",
    "X68n1319_018:0697a22": "又不忍當朕世而聽其滔滔日下也。乃選輯從上宗",
    "X68n1319_018:0697a23": "師喫緊為人之語刊示天下後世。使之擺脫生死根",
    "X68n1319_018:0697a24": "塵。掀翻輪迴陷穽。學者當知。朕今此舉。實為佛祖慧",
    "X68n1319_018:0697b01": "命所繫。不惜眉毛拖地。非與十方常住行脚秉拂之",
    "X68n1319_018:0697b02": "徒較論見地短長。朕此選出。莫又緝緝聚頭。妄論是",
    "X68n1319_018:0697b03": "何宗派。却與朕莫交涉在。　天下宗徒能為自己一大",
    "X68n1319_018:0697b04": "事勇猛精進。如救頭然。立雪不寒。斷臂無痛。自然黑",
    "X68n1319_018:0697b05": "漆桶攔空撲破。玉麒麟就地勒回。那時方省得朕此",
    "X68n1319_018:0697b06": "一番話墮無量慈悲。如或此心不真不誠。不苦不切。",
    "X68n1319_018:0697b07": "但從語言文字放出見聞覺知。任情卜度。細意推求。",
    "X68n1319_018:0697b08": "此一則是臨濟宗。那一則是曹洞派。起模畫樣。滯相",
    "X68n1319_018:0697b09": "執緣。以此求契求證。所為將空塞空。徒使朕與從上",
    "X68n1319_018:0697b10": "諸古德百千方便。亦如取聲鎖向匣中。吹網欲令氣",
    "X68n1319_018:0697b11": "滿耳。豈不鈍置人耶。　朕在藩邸時亦以本分事接人。",
    "X68n1319_018:0697b12": "不無漏逗。所有語句並已刊入圓明居士語錄卷內。",
    "X68n1319_018:0697b13": "此外並無一則機緣流布人世。況朕身居帝王之位。",
    "X68n1319_018:0697b14": "口宣佛祖之心。天下後世理障深重者。必以教外別",
    "X68n1319_018:0697b15": "傳之旨未經周公．孔子評定。懷疑而不肯信。然此其",
    "X68n1319_018:0697b16": "為害猶淺。若夫外託禪宗。心希榮利之輩。必有千般",
    "X68n1319_018:0697b17": "誑惑。百種聱訛。或曾在藩邸望見顏色。或曾於法侶",
    "X68n1319_018:0697b18": "傳述緒言。便如骨巖木陳之流。揑飾妄詞。私相紀載。",
    "X68n1319_018:0697b19": "以無為有。恣意矜誇。刊刻流行。煽惑觀聽。此等之人。",
    "X68n1319_018:0697b20": "既為佛法所不容。更為國法所宜禁。發覺之日。即以",
    "X68n1319_018:0697b21": "詐為制書律論。　朕今此舉。實以教外別傳將墜於地。",
    "X68n1319_018:0697b22": "不得已而為此。至於宗門能殺能活。能縱能奪之趣。",
    "X68n1319_018:0697b23": "皆由宗師所參不謬。所悟無垠。如千里駒。隨意舉步",
    "X68n1319_018:0697b24": "便是追風逐日。其不可及者。皆其所不自知。苟存一",
    "X68n1319_018:0697c01": "與奪自在。擒縱無偏之見於八識田內。則人法不空。",
    "X68n1319_018:0697c02": "能所交接。其與魔外有何分別。　茲選之有正集．外集．",
    "X68n1319_018:0697c03": "前集．後集。而又諄諄提示。各序其旨於篇端者。專欲",
    "X68n1319_018:0697c04": "學人真參實悟。各得本分正知正見。如象渡河。脚踏",
    "X68n1319_018:0697c05": "實地。便能超出三界。而一一具足六度萬行。切莫仍",
    "X68n1319_018:0697c06": "向此中轉求口頭滑利也。此事不由語言文字分迷",
    "X68n1319_018:0697c07": "悟。豈由語言文字定是非。已悟已證者。有語有句。固",
    "X68n1319_018:0697c08": "能為人解粘去縛。若平生無一則機緣語句傳世者。",
    "X68n1319_018:0697c09": "豈得遂謂未悟未證乎。如西天四七。所垂言句甚少。",
    "X68n1319_018:0697c10": "東土二三。惟達摩．曹溪尚傳語句。璨大師尚有信心",
    "X68n1319_018:0697c11": "銘一篇。其他二祖．四祖並無一語垂後。豈皆是未悟",
    "X68n1319_018:0697c12": "未證人也。應知何在。　語錄之流傳與否。乃近代宗徒",
    "X68n1319_018:0697c13": "動輒拾取他人涕唾。陳襴葛藤。串合彌縫。偷作自己",
    "X68n1319_018:0697c14": "法語。災棃禍棗。誑惑人家男女。其口頭實能滑利者。",
    "X68n1319_018:0697c15": "便鳴鐘擊板。豎拂擎拳。彼建立則我掃蕩。彼掃蕩則",
    "X68n1319_018:0697c16": "我建立。各出妄見爭持。大家一場懡[怡-台+羅]。禮拜者。作出",
    "X68n1319_018:0697c17": "身之活路。棒喝者。成漂墮之黑風。如此心行。稱曰度",
    "X68n1319_018:0697c18": "人。佛祖門庭豈不污辱。　又如古人契證無差。每有拈．",
    "X68n1319_018:0697c19": "代．偈．頌以相印合。今則不然。不於契證處自了自心。",
    "X68n1319_018:0697c20": "但於公案上盲拈瞎頌。剽竊成語。差排牽合。為可解",
    "X68n1319_018:0697c21": "不可解之語。作若通若不通之文。千七百則皆可通",
    "X68n1319_018:0697c22": "融。百千萬言無非活套。以此為拈．代．偈．頌。豈不塗污",
    "X68n1319_018:0697c23": "古人。誤累自己。有何交涉。虗費鑽研。　夫講師詮解教",
    "X68n1319_018:0697c24": "典。何嘗不同於如來之語。而不得謂傳如來之心者。",
    "X68n1319_018:0698a01": "以心宗非語言文字所可傳。故曰教外別傳。今將教",
    "X68n1319_018:0698a02": "外別傳所有公案作文字。則是又成一教外別傳之",
    "X68n1319_018:0698a03": "教典矣。況文字邊事。欲其工妙。亦非聚數十年心力",
    "X68n1319_018:0698a04": "不能到家。至作得文字好。則此數十年不究本分。可",
    "X68n1319_018:0698a05": "知教外別傳只是本分二字。安可離却而為此門庭",
    "X68n1319_018:0698a06": "以外事。拈．代．偈．頌四者。頌最為後。學人於頌古切用",
    "X68n1319_018:0698a07": "工夫。遂漸至宗風日墜。此端一開。盡向文字邊作活",
    "X68n1319_018:0698a08": "計。趙州所呵枝蔓上生枝蔓。正為此輩。　至乃子孫。稍",
    "X68n1319_018:0698a09": "得世榮。便欲將祖父言句夤緣入藏。不思千古自有",
    "X68n1319_018:0698a10": "明眼人。豈得欺盡謾盡。夫本為利益將來。流芳百世。",
    "X68n1319_018:0698a11": "夤緣入藏。而乃忘其貽誤後人。遺臭萬年也。何苦夤",
    "X68n1319_018:0698a12": "緣。自貽伊戚。平素一無所事。喫得飯飽。長連床上三",
    "X68n1319_018:0698a13": "三五五握管伸紙。商量作一部好語錄垂後。縱使句",
    "X68n1319_018:0698a14": "句如初祖所說。亦乃餿羮餲飯。與靈覺有何交涉。況",
    "X68n1319_018:0698a15": "此實非學問之所能及。思慮之所能到。何苦造大罪",
    "X68n1319_018:0698a16": "孽同於謗佛。古人云。佛法不怕爛却。又云。但得成佛。",
    "X68n1319_018:0698a17": "不愁不會說法。朕願天下宗徒。參則實參。悟則實悟。",
    "X68n1319_018:0698a18": "此是菩提道場。其中無求名利處。於此尚不無污染。",
    "X68n1319_018:0698a19": "可見從初發心便非真實為生死出家也。若為名利。",
    "X68n1319_018:0698a20": "何如耕農。作一孝弟力田之民。不然應試。作一科舉",
    "X68n1319_018:0698a21": "文學之士。留此宗門。以待真正發心參學之人。免致",
    "X68n1319_018:0698a22": "塗污佛祖之慧命。　朕閱指月錄．正法眼藏．禪宗正脈．",
    "X68n1319_018:0698a23": "教外別傳諸書。所選古德機緣語句。皆錯雜不倫。至",
    "X68n1319_018:0698a24": "於迦陵音所選宗統一絲者。尤為乖謬。古人語句。專",
    "X68n1319_018:0698b01": "為開人迷雲。後人選輯。專為垂諸久遠。今乃挨門逐",
    "X68n1319_018:0698b02": "戶拾取剩遺。或珠或璣。或金或鍮。或絲或布。或柴或",
    "X68n1319_018:0698b03": "草。或瓦或礫。或垢或膩。一家強收一物入籠中。更自",
    "X68n1319_018:0698b04": "誇曰秉公。何庸愚之甚也。但圖人人有分。個個不遺。",
    "X68n1319_018:0698b05": "紛紜雜陳。撩亂錯出。蝌斗與神龍並游。野狐與師子",
    "X68n1319_018:0698b06": "齊吼。飽參者尚或一時目迷。況初學之人。豈不觀之",
    "X68n1319_018:0698b07": "而愈惑。求之而愈遠。其為毒害。奚可勝言。此選朕近",
    "X68n1319_018:0698b08": "日方見。未料性音昏憒卑鄙至於此極也。至於取本",
    "X68n1319_018:0698b09": "朝開堂說法之衲僧平生所有亂統。各各人編一則。",
    "X68n1319_018:0698b10": "錯雜不堪。謂之宗統一絲。直接西天四七。東土二三。",
    "X68n1319_018:0698b11": "真令人笑之齒冷。若然。則禪宗之統。實危如一絲也。",
    "X68n1319_018:0698b12": "其意不過取媚同門參學之徒。俾惑其選錄伊祖父",
    "X68n1319_018:0698b13": "言句入集。以為榮華。此何異世間澆薄士子。彼此標",
    "X68n1319_018:0698b14": "榜選刻文字。自稱名士乎。噫。可為宗風太息流涕者",
    "X68n1319_018:0698b15": "矣。　如朕於涌泉欣．天衣懷．韶國師等古德語句。寶之",
    "X68n1319_018:0698b16": "如摩尼夜光。赤刀大貝。而諸書所載極少。徧求不可",
    "X68n1319_018:0698b17": "復得。蓋瞿汝稷輩。自然皆是性音心行。既雜取下等",
    "X68n1319_018:0698b18": "語句。又畏繁多。自然將真正師範至言轉播棄之而",
    "X68n1319_018:0698b19": "不惜。歷年既久。漸以無傳。良可歎惋。因念從上古德",
    "X68n1319_018:0698b20": "不肯以佛法當人情。一任香火歇絕。不妄付拂者。其",
    "X68n1319_018:0698b21": "與盲傳盲受。祇圖支派蕃衍之人。高下相去。天地懸",
    "X68n1319_018:0698b22": "隔。　夫慧命絕續。正同父子。但與身體髮膚之稟受。其",
    "X68n1319_018:0698b23": "理相不可強同。雖瓣香所承。定不容昧。但如朕所採",
    "X68n1319_018:0698b24": "語句中諸禪師。現在已無法嗣者。天下宗徒之祖父",
    "X68n1319_018:0698c01": "豈得不從此摸著鼻孔。是則亦為伊祖父生身之所",
    "X68n1319_018:0698c02": "自也。凡為嗣續。正當飲水思源。柰何各立門庭。同於",
    "X68n1319_018:0698c03": "世間種族。趙甲之家不祀錢乙之祖。橫分畛域。各守",
    "X68n1319_018:0698c04": "封疆。況伊輩盲傳盲受。並未大死大活。有何法乳。所",
    "X68n1319_018:0698c05": "報何恩。倘從此選中諸禪師垂示處得個入頭。是乃",
    "X68n1319_018:0698c06": "瓣香法乳之恩。理宜酬答者也。如或未能。則姑如先",
    "X68n1319_018:0698c07": "聖先賢列祀學宮之例。使人人致敬。要亦未為不可。",
    "X68n1319_018:0698c08": "天下叢林古剎衲子。除各自供養伊本支祖父外。應",
    "X68n1319_018:0698c09": "將從來拔萃古德一一設位於堂。朝夕供養禮拜。使",
    "X68n1319_018:0698c10": "其香火絕而復續。徧滿震旦。不但為後世真參實學",
    "X68n1319_018:0698c11": "者勸。亦報本酬源之正舉。再者。從上祖師設呵佛罵",
    "X68n1319_018:0698c12": "祖之路。蓋為學人聖見不除。則觸途成礙。苟不向脚",
    "X68n1319_018:0698c13": "跟下。如斬一握絲。一斬一齊斷。則見相橫前。仍沿此",
    "X68n1319_018:0698c14": "岸。　夫如來直指靈鑑心體。不特破根塵相對之妄。亦",
    "X68n1319_018:0698c15": "乃破離妄絕對之真。真妄兩途。皆眾生無始以來之",
    "X68n1319_018:0698c16": "見病。大善知識透天透地。泯妄泯真。是以掃空生佛",
    "X68n1319_018:0698c17": "之虗華。蕩盡妄真之閒說。喫緊為人。無柰立此呵佛",
    "X68n1319_018:0698c18": "罵祖之說。所謂以慈悲之故。而有落草之談也。其實",
    "X68n1319_018:0698c19": "水月道場。空花萬行中。此等語言何處安著。如德山",
    "X68n1319_018:0698c20": "鑒。平生語句都無可取。一味狂見恣肆。乃性音選宗",
    "X68n1319_018:0698c21": "統一絲。採其二條內。一條載去前後語言。專錄其辱",
    "X68n1319_018:0698c22": "罵佛祖不堪之詞。如市井無賴小人詬誶。實令人驚",
    "X68n1319_018:0698c23": "訝。不解其是何心行。將以此開示學人耶。是何為耶。",
    "X68n1319_018:0698c24": "近世宗徒未踏門庭。先決堤岸。一腔私意。唯恐若不",
    "X68n1319_018:0699a01": "呵佛罵祖。則非宗門。強作解事。學人饒舌。狐行象跡。",
    "X68n1319_018:0699a02": "鴞學鳳音。是何言歟。是何言歟。　釋子既以佛祖為祖",
    "X68n1319_018:0699a03": "父。豈得信口譏訶。譬如家之逆子。國之逆臣。豈有不",
    "X68n1319_018:0699a04": "人神共嫉。天地不容者。閻羅面前刀山劍樹。專為此",
    "X68n1319_018:0699a05": "輩而設。極宜猛省。如南泉願牧水牯牛公案最為下",
    "X68n1319_018:0699a06": "品。因南泉願頗有本分之語。是以朕未加訶斥。而性",
    "X68n1319_018:0699a07": "音則於其他語句概置不錄。所錄二條。其一即是此",
    "X68n1319_018:0699a08": "條。具此凡眼。有何聖見可除。輒敢見人呵佛罵祖。便",
    "X68n1319_018:0699a09": "生歡喜採輯。鴟鼠嗜糞。斯之謂矣。又如大慧杲云今",
    "X68n1319_018:0699a10": "時宗師為人。入室三五徧。辨白不出。却教他說悟處。",
    "X68n1319_018:0699a11": "若恁麼地。如何為人等語。此論大誤。從來如永嘉一",
    "X68n1319_018:0699a12": "宿覺之類。祇因當時但知教乘。初闡禪宗。所以一言",
    "X68n1319_018:0699a13": "半語漏逗本分。皆胸襟流出。便可印合。　自唐季以後。",
    "X68n1319_018:0699a14": "古德垂示流布海內。人人捃摭攘竊。預備應機。若不",
    "X68n1319_018:0699a15": "入室細扣。知其是何心行。朕亦頗能為人。然實不能",
    "X68n1319_018:0699a16": "不令入室三五徧而即悉其底蘊。開堂說法。臨機問",
    "X68n1319_018:0699a17": "答。固不可無。若止憑一二語以定虗實。此盲傳盲受",
    "X68n1319_018:0699a18": "之根。大慧杲悞人謬論。叢林當為炯戒。況大慧杲既",
    "X68n1319_018:0699a19": "具如此眼目。所談奇妙法何耶。所得英俊才誰耶。朕",
    "X68n1319_018:0699a20": "實深嘗上乘圓頓甘露之味。非依牆摸壁。率意之亂",
    "X68n1319_018:0699a21": "統。既知之無疑。豈忍不報佛祖深恩。因不辭話墮。竭",
    "X68n1319_018:0699a22": "力為宗門一番整頓。所冀天下禪僧改往修來。英靈",
    "X68n1319_018:0699a23": "輩出。如朕所選中諸禪師者。唱導十方。使如來正教",
    "X68n1319_018:0699a24": "有振興之象。是則朕之深願。如爾等僧徒仍執迷不",
    "X68n1319_018:0699b01": "悟。將朕一片慈悲全不領受。仍以無明緇素人我心",
    "X68n1319_018:0699b02": "會取。如世尊所說三藏十二分。一例束之高閣。則宗",
    "X68n1319_018:0699b03": "風之衰。朕亦無如之何矣。選輯既竣。書此以為後序。",
    "X68n1319_018:0699b04": "雍正十一年癸丑九月朔日",
    "X68n1319_018:0699b06": "御選歷代禪師語錄後集下",
    "X68n1319_018:0699b07": "雪竇重顯禪師",
    "X68n1319_018:0699b08": "師造智門。即伸問曰。不起一念。云何有過。門召師近",
    "X68n1319_018:0699b09": "前。師纔近前。門以拂子驀口打。師擬開口。門又打。師",
    "X68n1319_018:0699b10": "豁然開悟。留止五年。盡得其道。乃復徧參。",
    "X68n1319_018:0699b11": "師到大龍為知客。一日。問曰。語者默者不是。非語非",
    "X68n1319_018:0699b12": "默更非。總是總不是拈却。大用現前。時人知有。未審",
    "X68n1319_018:0699b13": "大龍如何。　龍曰。子有如是見解。　師曰。這老漢瓦解冰",
    "X68n1319_018:0699b14": "消。　龍曰。放你三十棒。師禮拜歸眾。　龍却喚。適來問話",
    "X68n1319_018:0699b15": "底僧來。師便出。　龍曰。老僧因甚麼瓦解冰消。　師曰。轉",
    "X68n1319_018:0699b16": "見敗闕。　龍作色曰。尀耐。尀耐。師休去。　後舉似南嶽雅",
    "X68n1319_018:0699b17": "和尚。雅曰。大龍何不與本分草料。　師曰。和尚更須行",
    "X68n1319_018:0699b18": "脚。",
    "X68n1319_018:0699b19": "問羅漢林曰。法爾不爾。如何指南。　林曰。只為法爾不",
    "X68n1319_018:0699b20": "爾。　師曰。大眾記取某甲話頭。拂衣歸眾。　林下堂。却令",
    "X68n1319_018:0699b21": "侍者請師至方丈。問。上座適來不肯老僧那。　師曰。和",
    "X68n1319_018:0699b22": "尚當代宗匠。焉敢不肯。　林曰。你為甚拂衣歸眾。　師曰。",
    "X68n1319_018:0699b23": "還許某甲說道理也無。　師曰。你說看。師拍一拍下去。",
    "X68n1319_018:0699b24": "僧問。遠離翠峰祖席。已臨雪竇道場。未審是一是二。",
    "X68n1319_018:0699c01": "　師曰。馬無千里謾追風。　曰。恁麼則雲散家家月。　師曰。",
    "X68n1319_018:0699c02": "龍頭蛇尾漢。",
    "X68n1319_018:0699c03": "師問新到。甚處人。僧提起坐具。　師曰。蝦跳不出斗。　僧",
    "X68n1319_018:0699c04": "曰。[跳-兆+孛]跳。師便打。　僧曰。更[跳-兆+孛]跳。　師又打。僧便走。師喚回。",
    "X68n1319_018:0699c05": "僧作禮曰。觸忤和尚。　師曰。我要這話行。你又走作甚",
    "X68n1319_018:0699c06": "麼。　僧曰。已徧天下了也。師復打五棒。　僧曰。有諸方在。",
    "X68n1319_018:0699c07": "　師曰。你只管喫棒。　師又喚第二底近前來。問。甚處人。",
    "X68n1319_018:0699c08": "　僧曰。鼎州人。　師曰。敗也。　僧曰。青天白日。　師曰。兩重公",
    "X68n1319_018:0699c09": "案。　僧曰。恰是。　師以拄杖指曰。你擬[跳-兆+孛]跳。僧擬議。師亦",
    "X68n1319_018:0699c10": "打五棒。　參頭曰。這僧喫棒與某甲不同。　師一時喚近",
    "X68n1319_018:0699c11": "前。僧珍重便走。師隨後與一拄杖。",
    "X68n1319_018:0699c12": "問僧。名甚麼。　云。義懷。　師云。何不名懷義。　云。當時致得。",
    "X68n1319_018:0699c13": "　師云。誰與汝安著。　云。某甲受戒來十年也。　師云。行脚",
    "X68n1319_018:0699c14": "費却多小草鞋。　云。和尚莫謾人好。　師云。我也沒量罪",
    "X68n1319_018:0699c15": "過。汝作麼生。僧無語。　師云。脫空謾語漢。便打。",
    "X68n1319_018:0699c16": "僧問。猿抱子歸青嶂裏。鳥銜花落碧巖前。古人意旨",
    "X68n1319_018:0699c17": "如何。　曰。夾山猶在。　曰。和尚如何。　曰。依稀似曲纔堪聽。",
    "X68n1319_018:0699c18": "又被風吹別調中。　僧却問。如何是翠峰境。　曰。春至桃",
    "X68n1319_018:0699c19": "花亦滿溪。僧禮拜。　師曰。山僧今日敗闕。有人點檢得",
    "X68n1319_018:0699c20": "出。許他頂門上具一隻眼。便下座。",
    "X68n1319_018:0699c21": "宗首座到。方擬人事。師約住云。既知信之韜略。便須",
    "X68n1319_018:0699c22": "拱手歸降。　宗云。今日敗闕。　師云。劍刃未施。賊身已露。",
    "X68n1319_018:0699c23": "　宗云。氣急殺人。　師云。敗將不斬。　宗云。是。　師云。禮拜著。",
    "X68n1319_018:0699c24": "　宗云。三十年後有人舉在。　師云。已放你過。",
    "X68n1319_018:0700a01": "與數僧遊山次。見牯牛舉頭。師問。牯牛舉頭作甚麼。",
    "X68n1319_018:0700a02": "　僧云。怕和尚穿却。　師不肯。自云。看入草底。",
    "X68n1319_018:0700a03": "首座寫真。師曰。既是首座。為甚麼却有兩箇。　曰。爭之",
    "X68n1319_018:0700a04": "不足。　師曰。你問我。我與你道。　座擬問。師曰。雪竇門下。",
    "X68n1319_018:0700a05": "雪峰欽山主",
    "X68n1319_018:0700a06": "上堂。昨日一。今日二。不用思量。快須瞥地。不瞥地。蹉",
    "X68n1319_018:0700a07": "過平生沒巴鼻。咄。",
    "X68n1319_018:0700a08": "洞山曉聰禪師",
    "X68n1319_018:0700a09": "師遊方時。在雲居作燈頭。見僧說泗州大聖近日在",
    "X68n1319_018:0700a10": "揚州出現。有設問曰。既是泗州大聖。為甚麼却向揚",
    "X68n1319_018:0700a11": "州出現。　師曰。君子愛財。取之以道。　後僧舉似蓮花峰",
    "X68n1319_018:0700a12": "祥庵主。主大驚曰。雲門兒孫猶在。中夜望雲居拜之。",
    "X68n1319_018:0700a13": "師嘗負柴上山。路逢一僧問。山上有柴。何故向山下",
    "X68n1319_018:0700a14": "擔柴。　師放柴於地曰。會麼。　曰。不會。　師曰。我要燒。",
    "X68n1319_018:0700a15": "發供養主。示眾云。住持之道。勞他十方高人。且實際",
    "X68n1319_018:0700a16": "理地。不受一塵。佛事門中。不捨一法。蓋為清眾之故。",
    "X68n1319_018:0700a17": "所以忘勞。然盡大地作一胡餅。天下人盡得喫。惟有",
    "X68n1319_018:0700a18": "深沙神不得喫。怒發將蒺藜杖打一棒。瓦解冰消。",
    "X68n1319_018:0700a19": "師手植萬松於東嶺。而恒誦金剛般若經。山中人因",
    "X68n1319_018:0700a20": "名其嶺曰金剛。方植松。而寶禪師至。時親自五祖來。",
    "X68n1319_018:0700a21": "師問。上嶺一句作麼生道。　寶曰。氣急殺人。　師拄钁呵",
    "X68n1319_018:0700a22": "曰。從何得此隨語生解阿師。見問上嶺。便言氣急。佛",
    "X68n1319_018:0700a23": "法却成流布。　寶請代語。師曰。氣喘殺人。",
    "X68n1319_018:0700a24": "逍遙問。嶺在此。金剛在何處。　師指曰。此一株是老僧",
    "X68n1319_018:0700b01": "親栽。",
    "X68n1319_018:0700b02": "因事示眾。天晴葢却屋。乘乾刈却禾。早輸王稅了。鼓",
    "X68n1319_018:0700b03": "腹唱巴歌。",
    "X68n1319_018:0700b04": "金陵天寶和尚",
    "X68n1319_018:0700b05": "僧問。如何是和尚家風。　師曰。列半作三。　曰。學人未曉。",
    "X68n1319_018:0700b06": "　師曰。鼻孔針筒。",
    "X68n1319_018:0700b07": "清涼泰欽法燈禪師",
    "X68n1319_018:0700b08": "師在眾日。性豪逸。不事事。眾易之。法眼獨契重。法眼",
    "X68n1319_018:0700b09": "一日問眾曰。虎項金鈴是誰解得。眾無對。　師適至。法",
    "X68n1319_018:0700b10": "眼舉前語問。師曰。繫者解得。　法眼曰。汝輩輕渠不得。",
    "X68n1319_018:0700b11": "上堂。有僧出禮拜。師曰。道者。前時謝汝請我。將甚麼",
    "X68n1319_018:0700b12": "與汝好。　僧擬問次。師曰。將謂相悉。却成不委。",
    "X68n1319_018:0700b13": "報恩慧明禪師",
    "X68n1319_018:0700b14": "一日。有新到參。師問。近離甚處。　曰。都城。　師曰。上座離",
    "X68n1319_018:0700b15": "都城到此山。則都城少上座。此間剩上座。剩則心外",
    "X68n1319_018:0700b16": "有法。少則心法不周。說得道理即住。不會即去。僧無",
    "X68n1319_018:0700b17": "對。",
    "X68n1319_018:0700b18": "資巖長老問。如何是現前三昧。　師曰。還聞麼。　巖曰。某",
    "X68n1319_018:0700b19": "甲不患聾。　師曰。果然患聾。",
    "X68n1319_018:0700b20": "師尋遷天台山白沙卓庵。有朋彥上座博學強記。來",
    "X68n1319_018:0700b21": "訪師。敵論宗乘。師曰。言多去道轉遠。今有事借問。祇",
    "X68n1319_018:0700b22": "如從上諸聖及諸先德。還有不悟者也無。　彥曰。若是",
    "X68n1319_018:0700b23": "諸聖先德。豈有不悟者哉。　師曰。一人發真歸源。十方",
    "X68n1319_018:0700b24": "虗空悉皆消殞。今天台山嶷然。如何得消殞去。彥無",
    "X68n1319_018:0700c01": "對。",
    "X68n1319_018:0700c02": "雲居清錫禪師",
    "X68n1319_018:0700c03": "有廖天使入院。見供養法眼真。乃問曰。真前是什麼",
    "X68n1319_018:0700c04": "果子。　師曰。假果子。　廖曰。既是假果子。何以將供養真。",
    "X68n1319_018:0700c05": "　師曰。也祇要天使識假。",
    "X68n1319_018:0700c06": "羅漢院智依禪師",
    "X68n1319_018:0700c07": "師問僧。今夏在甚麼處。　僧曰。在無言上座處。　師曰。還",
    "X68n1319_018:0700c08": "曾問訊他否。　僧曰。也曾問訊。　師曰。無言作麼生問得。",
    "X68n1319_018:0700c09": "　僧曰。若得無言。甚麼處不問得。　師喝曰。恰似問老兄。",
    "X68n1319_018:0700c10": "師與彥端長老喫餅餤。端曰。百種千般。其體不二。　師",
    "X68n1319_018:0700c11": "曰。作麼生是不二體。端拈起餅餤。　師曰。祇守百種千",
    "X68n1319_018:0700c12": "般。　端曰。也是和尚見處。　師曰。汝也是羅公詠梳頭樣。",
    "X68n1319_018:0700c13": "上堂。盡十方世界。無一微塵許法與汝作見聞覺知。",
    "X68n1319_018:0700c14": "還信麼。然雖如此。也須悟始得。莫將為等閒。不見道。",
    "X68n1319_018:0700c15": "單明自己。不悟目前。此人祇具一隻眼。還會麼。　僧問。",
    "X68n1319_018:0700c16": "纖塵不立。為甚麼好醜現前。　師曰。分明記取。別處問",
    "X68n1319_018:0700c17": "人。",
    "X68n1319_018:0700c18": "報恩玄則禪師",
    "X68n1319_018:0700c19": "上堂。諸上座盡有常圓之月。各懷無價之珍。所以月",
    "X68n1319_018:0700c20": "在雲中。雖明而不照。智隱惑內。雖真而不通。無事。久",
    "X68n1319_018:0700c21": "立。",
    "X68n1319_018:0700c22": "僧問。如何是不動尊。　師曰。飛飛颺颺。",
    "X68n1319_018:0700c23": "寶塔紹巖禪師",
    "X68n1319_018:0700c24": "吳越王命師開法。上堂云。今日大王施張法筵。致請",
    "X68n1319_018:0701a01": "山僧。祇圖諸仁者明心。此外別無道理。諸仁者還明",
    "X68n1319_018:0701a02": "心也未。莫不是語言談笑時。凝然杜默時。參尋知識",
    "X68n1319_018:0701a03": "時。道伴商略時。觀山玩水時。耳目絕對時。是汝心否。",
    "X68n1319_018:0701a04": "如上所解。盡為魔魅所攝。豈曰明心。更有一類人。離",
    "X68n1319_018:0701a05": "身中妄想外。別認徧十方世界。含日月。包太虗。謂是",
    "X68n1319_018:0701a06": "本來真心。斯亦外道所計。非明心也。諸仁者要會麼。",
    "X68n1319_018:0701a07": "心無是者。亦無不是者。汝擬執認。其可得乎。",
    "X68n1319_018:0701a08": "棲賢圓禪師",
    "X68n1319_018:0701a09": "上堂。出得僧堂門。見五老峰。一生參學事畢。何用更",
    "X68n1319_018:0701a10": "到這裏來。雖然如此。也勞上座一轉了也。珍重。",
    "X68n1319_018:0701a11": "石霜慈明禪師",
    "X68n1319_018:0701a12": "師謁唐明嵩禪師。嵩謂師曰。楊大年內翰知見高。入",
    "X68n1319_018:0701a13": "道穩實。子不可不見。　師乃往見大年。年問曰。對面不",
    "X68n1319_018:0701a14": "相識。千里却同風。　師曰。近奉山門請。　年曰。真箇脫空。",
    "X68n1319_018:0701a15": "　師曰。前月離唐明。　年曰。適來悔相問。　師曰。作家。年便",
    "X68n1319_018:0701a16": "喝。　師曰。恰是。年復喝。　師以手劃一劃。年吐舌曰。真是",
    "X68n1319_018:0701a17": "龍象。　師曰。是何言歟。　年喚客司。點茶來。元來是屋裏",
    "X68n1319_018:0701a18": "人。　師曰。也不消得。　茶罷。又問。如何是上座為人一句。",
    "X68n1319_018:0701a19": "　師曰。切。　年曰。與麼則長裙新婦拖泥走。　師曰。誰得似",
    "X68n1319_018:0701a20": "內翰。　年曰。作家。作家。　師曰。放你二十棒。　年拊膝曰。這",
    "X68n1319_018:0701a21": "裏是甚麼所在。　師拍掌曰。也不得放過。　年大笑。又問。",
    "X68n1319_018:0701a22": "記得唐明當時悟底因緣麼。　師曰。唐明問首山。如何",
    "X68n1319_018:0701a23": "是佛法的的大意。山曰。楚王城畔。汝水東流。　年曰。祇",
    "X68n1319_018:0701a24": "如此語。意旨如何。　師曰。水上挂燈毬。　年曰。與麼則孤",
    "X68n1319_018:0701b01": "負古人去也。　師曰。內翰疑則別參。　年曰。三脚蝦蟆跳",
    "X68n1319_018:0701b02": "上天。　師曰。一任[跳-兆+孛]跳。年乃大笑。館於齋中。",
    "X68n1319_018:0701b03": "師謁李督尉。公聞謁。使童子問曰。道得即與上座相",
    "X68n1319_018:0701b04": "見。　師曰。今日特來相看。　又令童子。曰。碑文刊白字。當",
    "X68n1319_018:0701b05": "道種青松。　師曰。不因今日節。餘日定難逢。　童又出曰。",
    "X68n1319_018:0701b06": "都尉言。與麼則與上座相見去也。　師曰。脚頭。脚底。　公",
    "X68n1319_018:0701b07": "乃出。坐定。問曰。我聞西河有金毛獅子。是否。　師曰。甚",
    "X68n1319_018:0701b08": "處得這消息。公便喝。　師曰。野干鳴。公又喝。　師曰。恰是。",
    "X68n1319_018:0701b09": "公大笑。　師辭。公問。如何是上座臨行一句。　師曰。好將",
    "X68n1319_018:0701b10": "息。　公曰。何異諸方。　師曰。都尉又作麼生。　公曰。放上座",
    "X68n1319_018:0701b11": "二十棒。　師曰。專為流通。公又喝。　師曰。瞎。　公曰。好去。師",
    "X68n1319_018:0701b12": "應喏喏。　自是往來楊李之門。以法為友。　久之。辭還河",
    "X68n1319_018:0701b13": "東。年曰。有一語寄與唐明。得麼。　師曰。明月照見夜行",
    "X68n1319_018:0701b14": "人。　年曰。却不相當。　師曰。更深猶自可。午後更愁人。　年",
    "X68n1319_018:0701b15": "曰。開寶寺前金剛。近日因甚麼汗出。　師曰。知。　年曰。上",
    "X68n1319_018:0701b16": "座臨行。豈無為人底句。　師曰。重疊關山路。　年曰。與麼",
    "X68n1319_018:0701b17": "則隨上座去也。師噓一聲。　年曰。真獅子兒。大獅子吼。",
    "X68n1319_018:0701b18": "　師曰。放去又收來。　年曰。適來失脚蹋倒。又得家童扶",
    "X68n1319_018:0701b19": "起。　師曰。有甚麼了期。年大笑。　師還唐明。",
    "X68n1319_018:0701b20": "謁神鼎諲禪師。鼎。首山高弟。望尊一時。衲子非人類",
    "X68n1319_018:0701b21": "精奇。無敢登其門者。門弟子氣吞諸方。師髮長不翦。",
    "X68n1319_018:0701b22": "敝衣楚音。通謁稱法姪。一眾大笑。鼎遣童子問。長老",
    "X68n1319_018:0701b23": "誰之嗣。　師仰視屋曰。親見汾陽來。　鼎杖而出。顧見頎",
    "X68n1319_018:0701b24": "然。問曰。汾州有西河師子。是否。　師指其後。高叫曰。屋",
    "X68n1319_018:0701c01": "倒矣。童子返走。鼎回顧。相矍鑠。師地坐。脫隻履而示",
    "X68n1319_018:0701c02": "之。鼎老忘所問。又失師所在。師徐起整衣。且行且語。",
    "X68n1319_018:0701c03": "見面不如聞名。遂去。鼎遣人追之不可。歎曰。汾州乃",
    "X68n1319_018:0701c04": "有此兒耶。",
    "X68n1319_018:0701c05": "問。行脚不逢人時如何。　師曰。釣絲絞水。",
    "X68n1319_018:0701c06": "問。磨礲三尺劍。去化不平人。師意如何。　師曰。好去。　僧",
    "X68n1319_018:0701c07": "曰。點。　師曰。你看。僧拍手一下歸眾。　師曰。了。",
    "X68n1319_018:0701c08": "問僧。近離甚處。　曰。雲過千山碧。　師曰。著忙作麼。　曰。鴈",
    "X68n1319_018:0701c09": "過水聲凄。師便喝。僧亦喝。師便打。僧亦打。　師曰。你看",
    "X68n1319_018:0701c10": "這瞎漢。本分打出三門外。念你是新到。且坐喫茶。",
    "X68n1319_018:0701c11": "師問顯英首座。近離甚處。　曰。金鑾。　曰。去夏在甚處。　曰。",
    "X68n1319_018:0701c12": "金鑾。　曰。前夏在甚處。　曰。金鑾。　曰。先前夏在甚處。　曰。和",
    "X68n1319_018:0701c13": "尚何不領話。　曰。我也不能勘得汝。教庫下供過奴子",
    "X68n1319_018:0701c14": "來勘。且點一碗茶與汝濕口。",
    "X68n1319_018:0701c15": "師室中晏坐。橫刀水盆之上。旁置草鞋。使來參扣者",
    "X68n1319_018:0701c16": "下語。無有契其機者。",
    "X68n1319_018:0701c17": "又冬日牓僧堂。作此字。[(○*○*○)/＝]二[一/一]三[┘*└][(┐@三)*(田/?)][水-?+(曲-曰+口)]。其下註云。",
    "X68n1319_018:0701c18": "若人識得。不離四威儀。　中有首座者見之。謂曰。和尚",
    "X68n1319_018:0701c19": "今日放參。師聞而笑之。",
    "X68n1319_018:0701c20": "法華全舉禪師",
    "X68n1319_018:0701c21": "師得法汾陽。徧歷諸方。首謁荊南福昌善禪師。善問",
    "X68n1319_018:0701c22": "曰。回互不回互。　師曰。總不與麼。　曰。為甚麼已喫福昌",
    "X68n1319_018:0701c23": "棒。　師曰。一家有事百家忙。　曰。脫空謾語。　師曰。調琴澄",
    "X68n1319_018:0701c24": "太古。琢句體全真。",
    "X68n1319_018:0702a01": "謁公安遠禪師。遠問。作麼生是伽藍。　師曰。深山藏獨",
    "X68n1319_018:0702a02": "虎。淺草露羣蛇。　曰。作麼生是伽藍中人。　師曰。青松葢",
    "X68n1319_018:0702a03": "不帀。黃葉豈能遮。　曰。道什麼。　師曰。少年玩盡天邊月。",
    "X68n1319_018:0702a04": "老倒扶桑沒日頭。　曰。一句兩句。雲開月露。作麼生。　師",
    "X68n1319_018:0702a05": "曰。照破祖師關。",
    "X68n1319_018:0702a06": "謁夾山真首座。真曰。還見麼。　師曰。萬事全無。　曰。還不",
    "X68n1319_018:0702a07": "見麼。　師曰。千般皆在手。　師曰。首座未見澄散聖時如",
    "X68n1319_018:0702a08": "何。　曰。湖南．江西。　又問。見後如何。　曰。江西．湖南。　師曰。却",
    "X68n1319_018:0702a09": "共首座一般耶。　曰。打草驚蛇。　師曰。終不揑怪。",
    "X68n1319_018:0702a10": "謁大愚芝禪師。芝問。古人見桃花。意作麼生。　師曰。曲",
    "X68n1319_018:0702a11": "不藏直。　曰。那箇且從。遮箇作麼生。　師曰。市中拾得寶。",
    "X68n1319_018:0702a12": "比鄰那得知。　曰。上座還知麼。　師曰。路逢劍客須呈劍。",
    "X68n1319_018:0702a13": "不是詩人不獻詩。　曰。作家詩客。　師曰。一條紅線兩人",
    "X68n1319_018:0702a14": "牽。　曰。元沙道諦當又作麼生。　師曰。海枯終見底。人死",
    "X68n1319_018:0702a15": "不知心。　曰。恰是。　師曰。樓閣凌雲勢。峰巒疊翠層。",
    "X68n1319_018:0702a16": "謁五祖戒禪師。戒問。作麼生是絕羈絆底人。　師曰。反",
    "X68n1319_018:0702a17": "手把籠頭。　曰。却是作家。　師曰。背鞭打不著。　曰。為什麼",
    "X68n1319_018:0702a18": "上來下去。　師曰。甚處見上來下去。戒便打。　師曰。一言",
    "X68n1319_018:0702a19": "無別路。千里不逢人。",
    "X68n1319_018:0702a20": "謁雪竇顯禪師。竇問。牛喫草。草喫牛。　師曰。回頭欲就",
    "X68n1319_018:0702a21": "尾。已隔萬重關。　曰。應知無背面。要須常現前。　師曰。驗",
    "X68n1319_018:0702a22": "在目前。　曰。自領出去。",
    "X68n1319_018:0702a23": "到瑯琊覺和尚處。琊問。近離甚處。　師曰。兩浙。　曰。船來。",
    "X68n1319_018:0702a24": "陸來。　師曰。船來。　曰。船在甚處。　師曰。步下。　曰。不涉程途",
    "X68n1319_018:0702b01": "一句作麼生道。　師以坐具摵一摵。曰。杜撰長老。如麻",
    "X68n1319_018:0702b02": "似粟。拂袖而出。　琊問侍者。此是甚麼人。　者曰。舉上座。",
    "X68n1319_018:0702b03": "　琊曰。莫是舉師叔麼。先師教我尋見伊。遂下旦過。問。",
    "X68n1319_018:0702b04": "上座莫是舉師叔麼。莫怪適來相觸忤。　師便喝。復問。",
    "X68n1319_018:0702b05": "長老何時到汾陽耶。　曰。某時到。　師曰。我在浙江早聞",
    "X68n1319_018:0702b06": "你名。元來見解祇如此。何得名播寰宇。　琊遂作禮曰。",
    "X68n1319_018:0702b07": "某甲罪過。",
    "X68n1319_018:0702b08": "示眾。釋迦不出世。達摩不西來。佛法徧天下。談玄口",
    "X68n1319_018:0702b09": "不開。",
    "X68n1319_018:0702b10": "芭蕉谷泉禪師",
    "X68n1319_018:0702b11": "師謁慈明。明問曰。白雲橫谷口。道人何處來。　師左右",
    "X68n1319_018:0702b12": "顧曰。夜來何處火。燒出古人墳。　慈明呵曰。未在。更道。",
    "X68n1319_018:0702b13": "師乃作虎聲。慈明以坐具摵之。師接住。推明置禪牀",
    "X68n1319_018:0702b14": "上。明却作虎聲。　師大笑曰。我見七十餘員善知識。今",
    "X68n1319_018:0702b15": "日始遇作家。",
    "X68n1319_018:0702b16": "天聖皓泰禪師",
    "X68n1319_018:0702b17": "師到瑯琊。琊問。埋兵掉鬬。未是作家。匹馬單鎗。便請",
    "X68n1319_018:0702b18": "相見。　師指琊曰。將頭不猛。帶累三軍。　琊打師一坐具。",
    "X68n1319_018:0702b19": "師亦打琊一坐具。琊接住曰。適來一坐具。是山僧令",
    "X68n1319_018:0702b20": "行。上座一坐具。落在甚麼處。　師曰。伏惟尚饗。　琊拓開",
    "X68n1319_018:0702b21": "曰。五更侵早起。更有夜行人。　師曰。賊過後張弓。　琊曰。",
    "X68n1319_018:0702b22": "且坐喫茶。",
    "X68n1319_018:0702b23": "浮山圓鑒禪師",
    "X68n1319_018:0702b24": "歐陽文忠公聞師奇逸。造其室。未有以異之。與客碁。",
    "X68n1319_018:0702c01": "師坐其旁。文忠遽收局。請因碁說法。師即令撾鼓陞",
    "X68n1319_018:0702c02": "座。曰。若論此事。如兩家著碁相似。何謂也。敵手知音。",
    "X68n1319_018:0702c03": "當機不讓。若是綴五饒三。又通一路始得。有一般底。",
    "X68n1319_018:0702c04": "祇解閉門作活。不會奪角衝關。硬節與虎口齊彰。局",
    "X68n1319_018:0702c05": "破後。徒勞綽幹。所以道。肥邊易得。瘦肚難求。思行則",
    "X68n1319_018:0702c06": "住往失粘。心麤而時時頭撞。休誇國手。謾說神仙。贏",
    "X68n1319_018:0702c07": "局輸籌即不問。且道黑白未分時。一著落在甚麼處。",
    "X68n1319_018:0702c08": "良久。曰。從來十九路。迷悟幾多人。　文忠嘉歎。從容謂",
    "X68n1319_018:0702c09": "同僚曰。修初疑禪語為虗誕。今日見此老機緣。所得",
    "X68n1319_018:0702c10": "所造非悟明於心地。安能有此妙旨哉。",
    "X68n1319_018:0702c11": "師老。退休於會聖巖。因閱班固九流。遂擬之作九帶。",
    "X68n1319_018:0702c12": "敘佛祖教義。博採先德機語。參同印證。其一曰佛正",
    "X68n1319_018:0702c13": "法眼帶．其二曰佛法藏帶．其三曰理貫帶．其四曰事",
    "X68n1319_018:0702c14": "貫帶．其五曰事理縱橫帶．其六曰屈曲帶．其七曰妙",
    "X68n1319_018:0702c15": "叶兼帶．其八曰金鍼雙鎖帶．其九曰平懷常實帶。　學",
    "X68n1319_018:0702c16": "者既已傳誦。師曰。若據圓極法門。本具十數。今此九",
    "X68n1319_018:0702c17": "帶已為諸人說了。更有一帶。還見得麼。若也見得親",
    "X68n1319_018:0702c18": "切分明。却請出來說看。說得分明。許汝通前九帶。圓",
    "X68n1319_018:0702c19": "明道眼。若見不親切。說不相應。惟依吾語而為己解。",
    "X68n1319_018:0702c20": "則名謗法。大眾。到此如何。眾無語。師叱之去。",
    "X68n1319_018:0702c21": "金山曇頴達觀禪師",
    "X68n1319_018:0702c22": "師首謁太陽玄禪師。遂問。洞山特設偏正君臣。意明",
    "X68n1319_018:0702c23": "何事。　陽曰。父母未生時事。　師曰。如何體會。　陽曰。夜半",
    "X68n1319_018:0702c24": "正明。天曉不露。　師罔然。遂謁谷隱。舉前話。隱曰。太陽",
    "X68n1319_018:0703a01": "不道不是。祇是口門窄。滿口說未盡。老僧即不然。　師",
    "X68n1319_018:0703a02": "問。如何是父母未生時事。　隱曰。糞墼子。　師曰。如何是",
    "X68n1319_018:0703a03": "夜半正明。天曉不露。　隱曰。牡丹花下睡猫兒。師愈疑",
    "X68n1319_018:0703a04": "駭。　一日普請。隱問。今日運薪耶。　師曰。然。　隱曰。雲門問",
    "X68n1319_018:0703a05": "僧。人搬柴。柴搬人。如何會。師無對。　隱曰。此事如人學",
    "X68n1319_018:0703a06": "書。點畫可效者工。否者拙。蓋未能忘法耳。當筆忘手。",
    "X68n1319_018:0703a07": "手忘心。乃可也。　師於是默契。良久。曰。如石頭云。執事",
    "X68n1319_018:0703a08": "元是迷。契理亦非悟。　隱曰。汝以為藥語。為病語。　師曰。",
    "X68n1319_018:0703a09": "是藥語。　隱呵曰。汝以病為藥。又安可哉。　師曰。事如函",
    "X68n1319_018:0703a10": "得葢。理如箭直鋒。妙寧有加者。而猶以為病。實未喻",
    "X68n1319_018:0703a11": "旨。　隱曰。妙至是。亦祇名理事。祖師意旨。智識所不能",
    "X68n1319_018:0703a12": "到。矧事理能盡乎。故世尊云。理障。礙正見知。事障。續",
    "X68n1319_018:0703a13": "諸生死。　師恍如夢覺。曰。如何受用。　隱曰。語不離窠臼。",
    "X68n1319_018:0703a14": "安能出葢纏。　師歎曰。纔涉唇吻。便落意思。盡是死門。",
    "X68n1319_018:0703a15": "終非活路。　住後。示眾曰。纔涉唇吻。便落意思。盡是死",
    "X68n1319_018:0703a16": "門。俱非活路。直饒透脫。猶在沈淪。莫教孤負平生。虗",
    "X68n1319_018:0703a17": "度此世。要得不孤負平生麼。拈拄杖。卓一下。曰。須是",
    "X68n1319_018:0703a18": "莫被拄杖謾始得。看看。拄杖子穿過你諸人髑髏。[跳-兆+孛]",
    "X68n1319_018:0703a19": "跳入你鼻孔裏去也。又卓一下。",
    "X68n1319_018:0703a20": "過京師。寓止駙馬都尉李端愿之園。李公問曰。地獄",
    "X68n1319_018:0703a21": "畢竟是有是無。　師曰。諸佛向無中說有。眼見空花。太",
    "X68n1319_018:0703a22": "尉就有裏尋無。手[據-豕+旦]水月。堪笑眼前見牢獄不避。心",
    "X68n1319_018:0703a23": "外見天堂欲生。殊不知欣怖在心。善惡成境。太尉但",
    "X68n1319_018:0703a24": "了自心。自然無惑。　李曰。心如何了。　師曰。善惡都莫思",
    "X68n1319_018:0703b01": "量。　李曰。不思量後。心歸何所。　師曰。且請太尉歸宅。",
    "X68n1319_018:0703b02": "上堂。山僧平生意好相撲。祇是無人搭對。今日且共",
    "X68n1319_018:0703b03": "首座搭對。捲起袈裟下座。索首座相撲。　座纔出。師曰。",
    "X68n1319_018:0703b04": "平地上喫交。便歸方丈。",
    "X68n1319_018:0703b05": "光慶遇安禪師",
    "X68n1319_018:0703b06": "上堂。欲識曹谿旨。雲飛前面山。分明真實箇。不用別",
    "X68n1319_018:0703b07": "追攀。　僧問。古德有言。井底紅塵生。山頭波浪起。未審",
    "X68n1319_018:0703b08": "此意如何。　師曰。若到諸方。但恁麼問。　曰。和尚意旨如",
    "X68n1319_018:0703b09": "何。　師曰。適來向汝道甚麼。",
    "X68n1319_018:0703b10": "景清居素禪師",
    "X68n1319_018:0703b11": "僧問。即此見聞非見聞。為甚麼法身有三種病．二種",
    "X68n1319_018:0703b12": "光。　師曰。填凹就缺。",
    "X68n1319_018:0703b13": "駙馬李遵勖居士",
    "X68n1319_018:0703b14": "公謁谷隱。問出家事。隱以崔趙公問徑山公案答之。",
    "X68n1319_018:0703b15": "公於言下大悟。作偈曰。學道須是鐵漢。著手心頭便",
    "X68n1319_018:0703b16": "判。直趨無上菩提。一切是非莫管。",
    "X68n1319_018:0703b17": "公一日與堅上座送別。公問。近離上黨。得屆中都。方",
    "X68n1319_018:0703b18": "接麈談。遽回虎錫。指雲屏之翠嶠。訪雪嶺之清流。未",
    "X68n1319_018:0703b19": "審此處彼處的的事作麼生。　座曰。利劍拂開天地靜。",
    "X68n1319_018:0703b20": "霜刀纔舉斗牛寒。　公曰。恰值今日耳聵。　座曰。一箭落",
    "X68n1319_018:0703b21": "雙鵰。　公曰。上座為甚麼著草鞋睡。座以衣袖一拂。　公",
    "X68n1319_018:0703b22": "低頭曰。今日可謂降伏也。　座曰。普化出僧堂。",
    "X68n1319_018:0703b23": "華嚴道隆禪師",
    "X68n1319_018:0703b24": "師初參石門徹和尚。問曰。古者道。但得隨處安閒。自",
    "X68n1319_018:0703c01": "然合他古轍。雖有此語。疑心未歇時如何。　石門曰。知",
    "X68n1319_018:0703c02": "有。乃可隨處安閒。如人在州縣住。或聞或見。千奇百",
    "X68n1319_018:0703c03": "怪。他總將作尋常。不知有而安閒。如人在村落住。有",
    "X68n1319_018:0703c04": "少聲色。則驚怪傳說。師於言下有省。",
    "X68n1319_018:0703c05": "文公楊億大年居士",
    "X68n1319_018:0703c06": "公問廣慧曰。承和尚有言。一切罪業。皆因財寶所生。",
    "X68n1319_018:0703c07": "勸人疏於財利。況南閻浮提眾生以財為命。邦國以",
    "X68n1319_018:0703c08": "財聚人。教中有財法二施。何得勸人疏財乎。　慧曰。旛",
    "X68n1319_018:0703c09": "竿尖上鐵籠頭。　公曰。海壇馬子似驢大。　慧曰。楚雞不",
    "X68n1319_018:0703c10": "是丹山鳳。　公曰。佛滅二千歲。比丘少慙愧。",
    "X68n1319_018:0703c11": "投子義青禪師",
    "X68n1319_018:0703c12": "師謁見圓通秀禪師。無所參問。惟嗜睡而已。執事白",
    "X68n1319_018:0703c13": "通。通即曳杖入堂。見師正睡。乃擊牀呵曰。我這裏無",
    "X68n1319_018:0703c14": "閒飯與上座喫了打眠。　師曰。和尚教某何為。　通曰。何",
    "X68n1319_018:0703c15": "不參禪去。　師曰。美食不中飽人喫。　通曰。爭奈大有人",
    "X68n1319_018:0703c16": "不肯上座。　師曰。待肯。堪作甚麼。　通曰。上座曾見甚麼",
    "X68n1319_018:0703c17": "人來。　師曰。浮山。　通曰。怪得恁麼頑賴。遂握手相笑。歸",
    "X68n1319_018:0703c18": "方丈。",
    "X68n1319_018:0703c19": "興陽清剖禪師",
    "X68n1319_018:0703c20": "師在太陽作園頭。種瓜次。陽問。甜瓜何時得熟。　師曰。",
    "X68n1319_018:0703c21": "即今熟爛了也。　曰。揀甜底摘來。　師曰。與甚麼人喫。　曰。",
    "X68n1319_018:0703c22": "不入園者。　師曰。未審不入園者還喫也無。　曰。汝還識",
    "X68n1319_018:0703c23": "伊麼。　師曰。雖然不識。不得不與。陽笑而去。",
    "X68n1319_018:0703c24": "僧問。娑竭出海乾坤震。覿面相逢事若何。　師曰。金翅",
    "X68n1319_018:0704a01": "鳥王當宇宙。箇中誰是出頭人。　曰。忽遇出頭時又作",
    "X68n1319_018:0704a02": "麼生。　師曰。似鶻捉鳩君不信。髑髏前驗始知真。　曰。恁",
    "X68n1319_018:0704a03": "麼則叉手當胸。退身三步也。　師曰。須彌座下烏龜子。",
    "X68n1319_018:0704a04": "莫待重遭點額回。",
    "X68n1319_018:0704a05": "羅浮山顯如禪師",
    "X68n1319_018:0704a06": "師初到太陽。陽問。汝是甚處人。　曰。益州。　陽曰。此去幾",
    "X68n1319_018:0704a07": "里。　曰。五千里。　陽曰。你與麼來。還曾踏著麼。　曰。不曾踏",
    "X68n1319_018:0704a08": "著。　陽曰。汝解騰空那。　曰。不解騰空。　陽曰。爭得到這裏。",
    "X68n1319_018:0704a09": "　曰。步步不迷方。通身無辨處。　陽曰。汝得超方三昧耶。",
    "X68n1319_018:0704a10": "　曰。聖心不可得。三昧豈彰名。　陽曰。如是。如是。",
    "X68n1319_018:0704a11": "修撰曾會居士",
    "X68n1319_018:0704a12": "公幼與明覺同舍。及冠。異塗。天禧間。公守池州。一日。",
    "X68n1319_018:0704a13": "會於景德寺。公遂以中庸．大學。參以楞嚴符宗門語",
    "X68n1319_018:0704a14": "句質明覺。覺曰。這箇尚不與教乘合。況中庸．大學耶。",
    "X68n1319_018:0704a15": "學士要徑節理會此事。乃彈指一下。曰。但恁麼薦取。",
    "X68n1319_018:0704a16": "公於言下領旨。",
    "X68n1319_018:0704a17": "雲居曉舜禪師",
    "X68n1319_018:0704a18": "師參洞山。一日。如武昌行乞。首謁劉居士。士曰。老漢",
    "X68n1319_018:0704a19": "有一問。若相契。即請開疏。若不相契。即請還山。遂問。",
    "X68n1319_018:0704a20": "古鏡未磨時如何。　師曰。黑似漆。　磨後如何。　師曰。照天",
    "X68n1319_018:0704a21": "照地。　士長揖曰。且請上人還山。　師懡[怡-台+羅]而歸。洞山問",
    "X68n1319_018:0704a22": "其故。師述前語。山曰。汝問我。　師理前問。山曰。此去漢",
    "X68n1319_018:0704a23": "陽不遠。　師進後語。山曰。黃鶴樓前鸚鵡洲。師於言下",
    "X68n1319_018:0704a24": "大悟。",
    "X68n1319_018:0704b01": "師嘗譏天衣說葛藤禪。一日。聞懷遷化。於法堂上合",
    "X68n1319_018:0704b02": "掌云。且喜葛藤樁子倒了也。　秀圓通時在會中作維",
    "X68n1319_018:0704b03": "那。每見訶罵不已。乃謂同列曰。我須與這老漢理會",
    "X68n1319_018:0704b04": "一上。及夜參。又如前訶罵。秀出眾厲聲曰。豈不見圓",
    "X68n1319_018:0704b05": "覺經中道。　師遽曰。久立大眾。伏惟珍重。便歸方丈。　秀",
    "X68n1319_018:0704b06": "曰。這老漢通身是眼。罵得懷和尚也。",
    "X68n1319_018:0704b07": "翠巖真點胸常罵師說無事禪。石霜永和尚令人傳",
    "X68n1319_018:0704b08": "語云。舜在洞山悟古鏡因緣豈是說無事禪。你罵他。",
    "X68n1319_018:0704b09": "自失却一隻眼。　師聞之。作頌曰。雲居不會禪。洗脚上",
    "X68n1319_018:0704b10": "牀眠。冬瓜直儱侗。瓠子曲彎彎。　永和尚亦作頌曰。石",
    "X68n1319_018:0704b11": "霜不會禪。洗脚上牀眠。枕子撲落地。打破常住磚。",
    "X68n1319_018:0704b12": "上堂。諸方有弄蛇頭。撥虎尾。跳大海。劍刃裏藏身。雲",
    "X68n1319_018:0704b13": "居這裏。寒天熱水洗脚。夜間脫韈打睡。早朝旋打行",
    "X68n1319_018:0704b14": "纏。風吹籬倒。喚人夫劈蔑縛起。",
    "X68n1319_018:0704b15": "師問秀圓通曰。你見懷和尚有何言句。秀舉懷投機",
    "X68n1319_018:0704b16": "頌。　師曰。不好。別有甚言句。　秀曰。一日有長老來參。懷",
    "X68n1319_018:0704b17": "舉拂子云。會麼。云。不會。懷云。耳朵兩片皮。牙齒一具",
    "X68n1319_018:0704b18": "骨。　師歎曰。真善知識。",
    "X68n1319_018:0704b19": "佛日契嵩禪師",
    "X68n1319_018:0704b20": "師得法於洞山。師夜則頂戴觀世音菩薩像而誦其",
    "X68n1319_018:0704b21": "號。必滿十萬乃寢。自是世間經書章句。不學而能。作",
    "X68n1319_018:0704b22": "原教論十萬餘言。以抗宗韓排佛之說。讀者畏服。後",
    "X68n1319_018:0704b23": "居永安蘭若。著禪門定祖圖．傳法正宗記．輔教編上",
    "X68n1319_018:0704b24": "進。仁宗嘉賞。令編次入藏。賜號明教。",
    "X68n1319_018:0704c01": "太守許式",
    "X68n1319_018:0704c02": "公得法於洞山。一日。與泐潭澄．上藍溥坐次。潭問。聞",
    "X68n1319_018:0704c03": "郎中道。夜坐連雲石。春栽帶雨松。當時答洞山甚麼",
    "X68n1319_018:0704c04": "話。　公曰。今日放衙早。　潭曰。聞答泗州大聖揚州出現",
    "X68n1319_018:0704c05": "語。是否。　公曰。別點茶來。　潭曰。名不虗傳。　公曰。和尚早",
    "X68n1319_018:0704c06": "晚回山。　潭曰。今日被上藍覰破。藍便喝。　潭曰。須你始",
    "X68n1319_018:0704c07": "得。　公曰。不奈船何。打破戽斗。",
    "X68n1319_018:0704c08": "公入上藍僧堂。問首座。年多少。　曰。六十八。　公曰。僧臘",
    "X68n1319_018:0704c09": "多少。　曰。四十七夏。　公曰。聖僧得幾夏。　曰。與虗空齊受",
    "X68n1319_018:0704c10": "戒。　公拍板頭曰。下官喫飯不似首座喫鹽多。",
    "X68n1319_018:0704c11": "玉泉承皓禪師",
    "X68n1319_018:0704c12": "無盡居士張公奉使京西南路。就謁之。問曰。師得法",
    "X68n1319_018:0704c13": "何人。　師曰。復州北塔廣和尚。　公曰。與伊相契可得聞",
    "X68n1319_018:0704c14": "乎。　師曰。只為伊不肯與人說破。公善其言。",
    "X68n1319_018:0704c15": "僧入室次。狗子在室中。師叱一聲。狗子便出去。師曰。",
    "X68n1319_018:0704c16": "狗却會。你却不會。",
    "X68n1319_018:0704c17": "一日。眾集。師問曰。作什麼。　曰。入室。　師曰。待我抽解來。",
    "X68n1319_018:0704c18": "及上廁來。見僧不去。以拄杖趕散。",
    "X68n1319_018:0704c19": "示寂。門人圍繞。師笑曰。吾年八十一。老死舁屍出。兒",
    "X68n1319_018:0704c20": "郎齊著力。一年三百六十日。言畢而逝。",
    "X68n1319_018:0704c21": "育王懷璉大覺禪師",
    "X68n1319_018:0704c22": "師持律嚴甚。仁廟嘗賜以龍腦鉢盂。師對使者焚之。",
    "X68n1319_018:0704c23": "曰。吾法以壞色衣。以瓦鉢食。此鉢非法。仁廟益嘉歎。",
    "X68n1319_018:0704c24": "師自京師乞還山。時英宗賜手詔。有經過庵院。任性",
    "X68n1319_018:0705a01": "住持語。師藏之不以示人。東坡為師撰宸奎閣記。欲",
    "X68n1319_018:0705a02": "一見之。師終不出。示寂後。始得之笥中。示寂之時。年",
    "X68n1319_018:0705a03": "八十二。",
    "X68n1319_018:0705a04": "法昌倚遇禪師",
    "X68n1319_018:0705a05": "師謁北禪。禪問。近離甚處。　師曰。福嚴。　禪曰。思大鼻孔",
    "X68n1319_018:0705a06": "長多少。　師曰。與和尚當時見底一般。　禪曰。汝道我見",
    "X68n1319_018:0705a07": "時長多少。　師曰。和尚大似不曾到福嚴。　禪曰。學語之",
    "X68n1319_018:0705a08": "流。　又問。來時馬大師安樂否。　師曰。安樂。　禪曰。向汝道",
    "X68n1319_018:0705a09": "甚麼。　師曰。教和尚莫亂統。　禪曰。念汝新到。不能打得",
    "X68n1319_018:0705a10": "你。　師曰。某甲亦放和尚過。　茶罷。禪問。鄉里甚處。　師曰。",
    "X68n1319_018:0705a11": "漳州。　禪曰。三平在彼作甚麼。　師曰。說禪說道。　禪曰。年",
    "X68n1319_018:0705a12": "多少。　師曰。與露柱齊年。　禪曰。有露柱且從。無露柱年",
    "X68n1319_018:0705a13": "多少。　師曰。無露柱。一年也不少。　禪曰。夜半放烏雞。",
    "X68n1319_018:0705a14": "師事北禪最久。慈明過北禪。師侍立。禪曰。汾陽獅子。",
    "X68n1319_018:0705a15": "可煞威獰。　明曰。不道來者齩殺。　禪曰。審如此。汾陽門",
    "X68n1319_018:0705a16": "下道絕人荒耶。　明舉拂子曰。這箇因甚到今日。　禪未",
    "X68n1319_018:0705a17": "及對。師從旁曰。養子不及父。家門一世衰。　禪呵曰。汝",
    "X68n1319_018:0705a18": "具甚眼目乃敢爾。　師曰。若是齩人獅子。終不與麼。　明",
    "X68n1319_018:0705a19": "將去。至龍牙像前指問師云。誰像。　師曰。龍牙像。　明曰。",
    "X68n1319_018:0705a20": "既是龍牙像。為甚在北禪。　師曰。兩彩一賽。　明曰。像在",
    "X68n1319_018:0705a21": "此。龍牙在甚處。　師擬對。明掌之曰。莫道不能齩人。　師",
    "X68n1319_018:0705a22": "曰。乞兒見小利。明呵逐之。",
    "X68n1319_018:0705a23": "遊廬山。寓圓通。時大覺璉公方赴詔。辭眾曰。此事分",
    "X68n1319_018:0705a24": "明須薦取。莫教累劫受輪迴。　師問曰。如何是此事。　曰。",
    "X68n1319_018:0705b01": "薦取。　師曰。頭上是天。脚下是地。薦箇甚麼。　曰。不是知",
    "X68n1319_018:0705b02": "音者。徒勞話歲寒。　師曰。豈無方便。　曰。胡人飲乳。反怪",
    "X68n1319_018:0705b03": "良醫。　師曰。暴虎憑河。徒誇好手。拍一拍歸眾。",
    "X68n1319_018:0705b04": "師在雙嶺受法昌請。與英．勝二首座相別。曰。三年聚",
    "X68n1319_018:0705b05": "首。無事不知。檢點將來。不無滲漏。以拄杖畫一畫。曰。",
    "X68n1319_018:0705b06": "這箇即且止。宗門事作麼生。　英曰。須彌安鼻孔。　師曰。",
    "X68n1319_018:0705b07": "恁麼則臨崖看滸眼。特地一場愁。　英曰。深沙努眼睛。",
    "X68n1319_018:0705b08": "　師曰。爭奈聖凡無異路。方便有多門。　英曰。鐵蛇鑽不",
    "X68n1319_018:0705b09": "入。　師曰。這般漢有甚共語處。　英曰。自緣根力淺。莫怨",
    "X68n1319_018:0705b10": "太陽春。却畫一畫。曰。宗門事且止。這箇事作麼生。師",
    "X68n1319_018:0705b11": "便掌。　英曰。這漳州子。莫無去就。　師曰。你這般見解。不",
    "X68n1319_018:0705b12": "打更待何時。又打。　英曰。也是老僧招得。",
    "X68n1319_018:0705b13": "住後。英．勝到山相訪。英曰。和尚尋常愛點檢諸方。今",
    "X68n1319_018:0705b14": "日因甚麼却來古廟裏作活計。　師曰。打草祗要驚蛇。",
    "X68n1319_018:0705b15": "　英曰。莫塗糊人好。　師曰。你又刺頭入膠盆作甚麼。　英",
    "X68n1319_018:0705b16": "曰。古人道。我見兩箇泥牛鬬入海。所以住此山。未審",
    "X68n1319_018:0705b17": "和尚見箇甚麼。　師曰。你他時異日有把茆葢頭。人或",
    "X68n1319_018:0705b18": "問你。作麼生祗對。　英曰。山頭不如嶺尾。　師曰。你且道",
    "X68n1319_018:0705b19": "還當得住山事也無。　英曰。使钁不及拖犂。　師曰。還曾",
    "X68n1319_018:0705b20": "夢見古人麼。　英曰。和尚作麼生。師展兩手。　英曰。蝦跳",
    "X68n1319_018:0705b21": "不出斗。　師曰。休將三寸燭。擬比太陽輝。　英曰。爭奈公",
    "X68n1319_018:0705b22": "案現在。　師曰。亂統禪和。如麻似粟。",
    "X68n1319_018:0705b23": "雲居了元佛印禪師",
    "X68n1319_018:0705b24": "師入室次。蘇子瞻適至。師曰。此間無坐處。　蘇曰。暫借",
    "X68n1319_018:0705c01": "佛印四大為座。　師曰。山僧有一問。學士道得即請坐。",
    "X68n1319_018:0705c02": "道不得即輸玉帶。　蘇欣然請問。師曰。四大本空。五陰",
    "X68n1319_018:0705c03": "非有。居士向甚麼處坐。蘇遂施帶。師答一衲。",
    "X68n1319_018:0705c04": "西塞帥王公韶自以殺業重。祈為澡雪。請說法上藍。",
    "X68n1319_018:0705c05": "師炷香曰。此香為殺人不眨眼上將軍立地成佛大",
    "X68n1319_018:0705c06": "居士。眾稱善。韶亦悠然意消。",
    "X68n1319_018:0705c07": "智海逸正覺禪師",
    "X68n1319_018:0705c08": "僧問。古鏡未磨時如何。　師曰。青青河畔草。　曰。磨後如",
    "X68n1319_018:0705c09": "何。　師曰。鬱鬱園中柳。　曰。磨與未磨。是同是別。　師曰。同",
    "X68n1319_018:0705c10": "別且置。還我鏡來。僧擬議。師便喝。",
    "X68n1319_018:0705c11": "道士問。如何是道。　師曰。龍吟金鼎。虎嘯丹田。　曰。如何",
    "X68n1319_018:0705c12": "是道中人。　師曰。吐故納新。　曰。道與道中人相去多少。",
    "X68n1319_018:0705c13": "　師曰。罥鶴顛崖上。沖天昧米民。",
    "X68n1319_018:0705c14": "五雲華嚴志逢禪師",
    "X68n1319_018:0705c15": "師一日入普賢殿中宴坐。倐有一神人跪膝於前。師",
    "X68n1319_018:0705c16": "問。汝其誰乎。　曰。護戒神也。　師曰。吾患有宿愆未殄。汝",
    "X68n1319_018:0705c17": "知之乎。　曰。師有何罪。惟一小過耳。　師曰。何也。　曰。凡折",
    "X68n1319_018:0705c18": "鉢水。亦施主物。師每傾棄。非所宜也。言訖而隱。　師自",
    "X68n1319_018:0705c19": "此洗鉢水盡飲之。積久因致脾疾。十載方愈。",
    "X68n1319_018:0705c20": "瑞鹿上方遇安禪師",
    "X68n1319_018:0705c21": "師事天台。閱首楞嚴經。到知見立知。即無明本。知見",
    "X68n1319_018:0705c22": "無見。斯即涅槃。師乃破句讀曰。知見立。知即無明本。",
    "X68n1319_018:0705c23": "知見無。見斯即涅槃。於此有省。　有人語師曰。破句了",
    "X68n1319_018:0705c24": "也。　師曰。此是我悟處。畢生不易。時謂之安楞嚴。",
    "X68n1319_018:0706a01": "雁蕩願齊禪師",
    "X68n1319_018:0706a02": "僧問。夜月舒光。為甚麼碧潭無影。　師曰。作家弄影漢。",
    "X68n1319_018:0706a03": "其僧從東過西立。　師曰。不惟弄影。兼乃怖頭。",
    "X68n1319_018:0706a04": "雲居道齊禪師",
    "X68n1319_018:0706a05": "大梅煦來參。師問。汝從甚處來。若從僧堂來。即是謾",
    "X68n1319_018:0706a06": "語。不從僧堂來。又是自瞞。汝從甚處來。梅於言下頓",
    "X68n1319_018:0706a07": "悟。",
    "X68n1319_018:0706a08": "支提辯隆禪師",
    "X68n1319_018:0706a09": "上堂。巍巍實相。逼塞虗空。金剛之體。無有破壞。大眾",
    "X68n1319_018:0706a10": "還見不見。若言見也。且實相之體。本無青黃赤白。長",
    "X68n1319_018:0706a11": "短方圓。亦非見聞覺知之法。且作麼生作箇見底道",
    "X68n1319_018:0706a12": "理。若言不見。又道巍巍實相。逼塞虗空。為甚麼不見。",
    "X68n1319_018:0706a13": "　僧問。如何是向上一路。　師曰。脚下底。　曰。恁麼則尋常",
    "X68n1319_018:0706a14": "履踐。　師曰。莫錯認。",
    "X68n1319_018:0706a15": "廬山棲賢澄湜禪師",
    "X68n1319_018:0706a16": "僧問。毗目仙人執善財手。見微塵諸佛。祗如未執手",
    "X68n1319_018:0706a17": "時。見箇甚麼。　師曰。如今又見箇甚麼。",
    "X68n1319_018:0706a18": "師性高簡。律身精嚴。動不違法度。暮年。三終藏經。以",
    "X68n1319_018:0706a19": "坐閱為未敬。則立誦行披之。黃龍南禪師初遊方。年",
    "X68n1319_018:0706a20": "方少。從之屢年。故其平生所為多取法焉。嘗曰。棲賢",
    "X68n1319_018:0706a21": "和尚定從人天中來。叢林標表也。",
    "X68n1319_018:0706a22": "黃龍慧南禪師",
    "X68n1319_018:0706a23": "化主歸。上堂。世間有五種不易。一．化者不易。二．施者",
    "X68n1319_018:0706a24": "不易。三．變生為熟者不易。四．端坐喫者不易。更有一",
    "X68n1319_018:0706b01": "種不易是甚麼人。良久。云。&#;。便下座。",
    "X68n1319_018:0706b02": "師問翠巖。承聞首座常將女子出定話為人。是否。　巖",
    "X68n1319_018:0706b03": "曰。無。　師曰。奢而不儉。儉而不奢。為甚道無。　巖曰。若是",
    "X68n1319_018:0706b04": "本分衲僧。也少他鹽醫不得。　師却回首喚侍者。報典",
    "X68n1319_018:0706b05": "座。明日只煑白粥。",
    "X68n1319_018:0706b06": "師風度凝遠。叢林中有終身未嘗見其破顏者。居積",
    "X68n1319_018:0706b07": "翠時。一夕燕坐間。光爥室。戒侍者令勿言。　四祖演長",
    "X68n1319_018:0706b08": "老通法嗣書。上堂。山僧才輕德薄。豈堪人師。蓋不昧",
    "X68n1319_018:0706b09": "本心。不欺諸聖。未免生死。今免生死。未出輪迴。今出",
    "X68n1319_018:0706b10": "輪迴。未得解脫。今得解脫。未得自在。今得自在。所以",
    "X68n1319_018:0706b11": "大覺世尊於然燈佛所無一法可得。六祖夜半於黃",
    "X68n1319_018:0706b12": "梅又傳箇甚麼。乃說偈曰。得不得。傳不傳。歸根得旨",
    "X68n1319_018:0706b13": "復何言。憶得首山曾漏泄。新婦騎驢阿家牽。",
    "X68n1319_018:0706b14": "楊岐方會禪師",
    "X68n1319_018:0706b15": "慈明上堂。師出問。幽鳥語喃喃。辭雲入亂峰時如何。",
    "X68n1319_018:0706b16": "　明曰。我行荒草裏。汝又入深村。　師曰。官不容針。更借",
    "X68n1319_018:0706b17": "一問。明便喝。　師曰。好喝。明又喝。師亦喝。明連喝兩喝。",
    "X68n1319_018:0706b18": "師禮拜。　明曰。此事是箇人方能擔荷。師拂袖便行。",
    "X68n1319_018:0706b19": "一日。慈明問師。馬祖見讓師便悟去。且道迷却在甚",
    "X68n1319_018:0706b20": "麼處。　師曰。要悟即易。要迷即難。",
    "X68n1319_018:0706b21": "陞座。時有僧出。師曰。漁翁未擲釣。躍鱗衝浪來。僧便",
    "X68n1319_018:0706b22": "喝。　師曰。不信道。僧拊掌歸眾。　師曰。消得龍王多少風。",
    "X68n1319_018:0706b23": "　問。師唱誰家曲。宗風嗣阿誰。　師曰。有馬騎馬。無馬步",
    "X68n1319_018:0706b24": "行。　曰。少年長老。足有機籌。　師曰。念汝年老。放汝三十",
    "X68n1319_018:0706c01": "棒。　問。如何是佛。　師曰。三脚驢子弄蹄行。　曰。莫祗這便",
    "X68n1319_018:0706c02": "是麼。　師曰。湖南長老。　師下座。九峰勤和尚把住云。今",
    "X68n1319_018:0706c03": "日喜得箇同參。　師曰。作麼生是同參底事。　曰。九峰牽",
    "X68n1319_018:0706c04": "犂。楊岐拽耙。　師曰。正恁麼時。楊岐在前。九峰在前。　勤",
    "X68n1319_018:0706c05": "擬議。師拓開曰。將謂同參。元來不是。",
    "X68n1319_018:0706c06": "慈明忌辰設齋。眾纔集。師於真前以兩手揑拳安頭",
    "X68n1319_018:0706c07": "上。以坐具畫一畫。打一圓相。便燒香。退身三步。作女",
    "X68n1319_018:0706c08": "人拜。首座曰。休揑怪。　師曰。首座作麼生。　座曰。和尚休",
    "X68n1319_018:0706c09": "揑怪。　師曰。兔子喫牛嬭。　第二座近前。打一圓相。便燒",
    "X68n1319_018:0706c10": "香。亦退身三步。作女人拜。師近前作聽勢。座擬議。師",
    "X68n1319_018:0706c11": "打一掌曰。這漆桶也亂做。",
    "X68n1319_018:0706c12": "問來僧曰。雲深路僻。高駕何來。　曰。天無四壁。　師曰。踏",
    "X68n1319_018:0706c13": "破多少草鞋。僧便喝。　師曰。一喝兩喝後作麼生。　曰。看",
    "X68n1319_018:0706c14": "這老和尚著忙。　師曰。拄杖不在。且坐喫茶。",
    "X68n1319_018:0706c15": "又問來僧。敗葉堆雲。朝離何處。　曰。觀音。　師曰。觀音脚",
    "X68n1319_018:0706c16": "跟下一句作麼生道。　曰。適來相見了也。　師曰。相見底",
    "X68n1319_018:0706c17": "事作麼生。其僧無對。　師曰。第二上座代參頭道看。亦",
    "X68n1319_018:0706c18": "無對。　師曰。彼此相鈍置。",
    "X68n1319_018:0706c19": "室中問僧。栗棘蓬你作麼生吞。金剛圈你作麼生透。",
    "X68n1319_018:0706c20": "一日。七人新到。師問。陣勢既圓。作家戰將何不出陣",
    "X68n1319_018:0706c21": "與楊岐相見。僧以坐具便打。　師曰。作家。僧又打。　師曰。",
    "X68n1319_018:0706c22": "一坐具。兩坐具。又作麼生。僧擬議。師背面立。僧又打。",
    "X68n1319_018:0706c23": "　師曰。你道楊岐話頭落在甚處。　僧指面前曰。在這裏。",
    "X68n1319_018:0706c24": "　師曰。三十年後遇明眼人不得錯舉好。且坐喫茶。",
    "X68n1319_018:0707a01": "翠巖可真禪師",
    "X68n1319_018:0707a02": "慈明問。如何是佛法大意。　師曰。無雲生嶺上。有月落",
    "X68n1319_018:0707a03": "波心。　明嗔目喝曰。頭白齒豁猶作這箇見解。如何脫",
    "X68n1319_018:0707a04": "離生死。師悚然求指示。　明曰。汝問我。　師理前語問之。",
    "X68n1319_018:0707a05": "明震聲喝曰。無雲生嶺上。有月落波心。師於言下大",
    "X68n1319_018:0707a06": "悟。",
    "X68n1319_018:0707a07": "師語南禪師曰。我他日十字街頭作箇粥飯主人。有",
    "X68n1319_018:0707a08": "僧自黃檗來。我必勘之。　南公曰。何必他日。我作黃檗",
    "X68n1319_018:0707a09": "僧。汝今試問。　師便問。近離甚處。　曰。黃檗。　師曰。見說堂",
    "X68n1319_018:0707a10": "頭老子脚跟不點地。是否。　曰。上座何處得這消息來。",
    "X68n1319_018:0707a11": "　師曰。有人傳至。　南公笑曰。却是汝脚跟不點地。師亦",
    "X68n1319_018:0707a12": "大笑而去。",
    "X68n1319_018:0707a13": "靈隱德章禪師",
    "X68n1319_018:0707a14": "師初住大相國寺西經藏院。仁宗詔師於延春閣下",
    "X68n1319_018:0707a15": "齋。宣普照大師。問如何是當機一句。　師曰。一言迥出",
    "X68n1319_018:0707a16": "青霄外。萬仞峰前嶮處行。　曰。作麼生是嶮處行。師便",
    "X68n1319_018:0707a17": "喝。　曰。皇帝面前。何得如此。",
    "X68n1319_018:0707a18": "後再宣入化成殿齋。宣守賢問。齋筵大啟。如何報答",
    "X68n1319_018:0707a19": "聖君。　師曰。空中求鳥跡。　曰。意旨如何。　師曰。水內覓魚",
    "X68n1319_018:0707a20": "踪。",
    "X68n1319_018:0707a21": "大寧道寬禪師",
    "X68n1319_018:0707a22": "僧問。飲光正見。為甚拈花却微笑。　師曰。忍俊不禁。",
    "X68n1319_018:0707a23": "問。既是一真法界。為甚麼有千差萬別。　師曰。根深葉",
    "X68n1319_018:0707a24": "盛。　曰。未審還出得這箇也無。　師曰。弄巧成拙。",
    "X68n1319_018:0707b01": "道吾悟真禪師",
    "X68n1319_018:0707b02": "示眾。舉。洞山云。五臺山上雲蒸飯。佛殿階前狗尿天。",
    "X68n1319_018:0707b03": "旛竿頭上煎[飢-几+追]子。三箇猢猻夜簸錢。老僧即不然。三",
    "X68n1319_018:0707b04": "面貍奴脚踏月。兩頭白牯手拏煙。戴冠碧兔立庭柏。",
    "X68n1319_018:0707b05": "脫殻烏龜飛上天。老僧葛藤盡被汝諸人覰破了也。",
    "X68n1319_018:0707b06": "洞山老人甚是奇特。雖然如是。只行得三步四步。且",
    "X68n1319_018:0707b07": "不過七跳八跳。且道誵訛在甚麼處。老僧今日不惜",
    "X68n1319_018:0707b08": "眉毛。一時布施。良久。曰。丁寧損君德。無言真有功。任",
    "X68n1319_018:0707b09": "從滄海變。終不為君通。",
    "X68n1319_018:0707b10": "師臥病。院主問。和尚近日尊候如何。　師曰。粥飯頭不",
    "X68n1319_018:0707b11": "得氣力。良久。曰。會麼。　曰。不會。　師曰。老鼠尾上帶研椎。",
    "X68n1319_018:0707b12": "數人新到。禮拜。師曰。總是浙裏師。　僧曰。猢猻向火。　師",
    "X68n1319_018:0707b13": "曰。[跳-兆+孛]跳作麼。　僧曰。今日得見和尚。　師曰。伏惟尚饗。僧",
    "X68n1319_018:0707b14": "無語。師便打。",
    "X68n1319_018:0707b15": "師在慈明會裏。一日。提螺螄一籃遶院行。云。賣螺螄。",
    "X68n1319_018:0707b16": "令眾下語。皆不契。有一老宿揭簾見。以目顧視師。放",
    "X68n1319_018:0707b17": "身便臥。師放籃子便行。",
    "X68n1319_018:0707b18": "越州姜山方禪師",
    "X68n1319_018:0707b19": "僧問。奔流度刃。疾燄過風。未審姜山門下還許借借",
    "X68n1319_018:0707b20": "也無。　師曰。天寒日短夜更長。　曰。錦帳繡鴛鴦。行人難",
    "X68n1319_018:0707b21": "得見。　師曰。髑髏裏面氣衝天。　僧召和尚。　師曰。雞頭鳳",
    "X68n1319_018:0707b22": "尾。　曰。諸方泥裏洗。姜山畫將來。　師曰。姜山今日為客。",
    "X68n1319_018:0707b23": "且望闍黎善傳。雖然如是。不得放過。乃拍禪牀一下。",
    "X68n1319_018:0707b24": "興教院坦禪師",
    "X68n1319_018:0707c01": "師住興教。有雪竇化主省宗出問。諸佛未出世。人人",
    "X68n1319_018:0707c02": "鼻孔撩天。出世後。為甚麼杳無消息。　師曰。雞足峰前",
    "X68n1319_018:0707c03": "風悄然。　宗曰。未在。更道。　師曰。大雪滿長安。　宗曰。誰人",
    "X68n1319_018:0707c04": "知此意。令我憶南泉。拂袖歸眾。更不禮拜。　師曰。新興",
    "X68n1319_018:0707c05": "教今日失利。便歸方丈。　令人請宗至。師曰。適來錯祗",
    "X68n1319_018:0707c06": "對一轉語。人天眾前何不禮拜。葢覆却。　宗曰。大丈夫",
    "X68n1319_018:0707c07": "膝下有黃金。爭肯禮拜無眼長老。　師曰。我別有語在。",
    "X68n1319_018:0707c08": "　宗乃理前語。至未在。更道處。師曰。我有三十棒。寄與",
    "X68n1319_018:0707c09": "打雪竇。宗禮拜。",
    "X68n1319_018:0707c10": "西余淨端禪師",
    "X68n1319_018:0707c11": "師始見弄師子。發明心要。往見龍華。蒙印可。遂旋里。",
    "X68n1319_018:0707c12": "合綵為師子皮。時被之。因號端師子。",
    "X68n1319_018:0707c13": "丞相章惇慕其道。躬請開法。吳山化風盛播。開堂日。",
    "X68n1319_018:0707c14": "僧宣疏。至七軸之蓮經未誦。一聲之漁父先聞。師止",
    "X68n1319_018:0707c15": "之。遂登座。拈香祝聖罷。引聲吟曰。本是瀟湘一釣客。",
    "X68n1319_018:0707c16": "自西自東自南北。大眾雜然稱善。師顧笑曰。諦觀法",
    "X68n1319_018:0707c17": "王法。法王法如是。便下座。",
    "X68n1319_018:0707c18": "一日。章丞相留飯。師瞋。說偈曰。章惇章惇。請我看墳。",
    "X68n1319_018:0707c19": "我却喫素。汝却喫葷。　惇為大笑。",
    "X68n1319_018:0707c20": "又因惇請供。賺下餛飩。師偈曰。腥餛飩。素餛飩。滿碗",
    "X68n1319_018:0707c21": "盛來渾圇吞。垃圾打從灘上過。龍宮海藏自分明。",
    "X68n1319_018:0707c22": "惇赴召。別師。師曰。且為愛護佛法。　惇曰。不興不廢。愛",
    "X68n1319_018:0707c23": "護佛法也。　師令侍者取糖與相公送路。喫糖次。師問。",
    "X68n1319_018:0707c24": "甜麼。　惇曰。甜。　師曰。甜便住。惇一笑遂起。",
    "X68n1319_018:0708a01": "師到華亭。眾請上堂。靈山獅子。雲間哮吼。佛法無可",
    "X68n1319_018:0708a02": "商量。不如打箇筋斗。便下座。",
    "X68n1319_018:0708a03": "問。羚羊未掛角時如何。　師曰。怕。　曰。既是善知識。因何",
    "X68n1319_018:0708a04": "却怕。　師曰。山僧不曾見恁麼差異畜生。",
    "X68n1319_018:0708a05": "師抵鄣南。見上方超和尚。有一尼來參。師曰。待來日",
    "X68n1319_018:0708a06": "五更三點入來。師侵早紅粉搽面而坐。尼入見。驚而",
    "X68n1319_018:0708a07": "遂悟。",
    "X68n1319_018:0708a08": "天寧道楷禪師",
    "X68n1319_018:0708a09": "師謁投子於海會。乃問。佛祖言教如家常茶飯。離此",
    "X68n1319_018:0708a10": "之外。別有為人處也無。　子曰。汝道寰中天子勑。還假",
    "X68n1319_018:0708a11": "堯舜禹湯也無。　師方擬進語。子以拂子摵師口曰。汝",
    "X68n1319_018:0708a12": "發意來。早有三十棒也。師即開悟。再拜便行。　子曰。且",
    "X68n1319_018:0708a13": "來。闍黎。師不顧。　子曰。汝到不疑之地耶。師以手掩耳。",
    "X68n1319_018:0708a14": "　後作典座。子曰。廚務勾當不易。　師曰。不敢。　子曰。煑粥",
    "X68n1319_018:0708a15": "耶。蒸飯耶。　師曰。人工淘米著火。行者煑粥蒸飯。　子曰。",
    "X68n1319_018:0708a16": "汝作甚麼。　師曰。和尚慈悲。放他閒去。　一日。侍投子遊",
    "X68n1319_018:0708a17": "菜園。子度拄杖與師。師接得便隨行。子曰。理合恁麼。",
    "X68n1319_018:0708a18": "　師曰。與和尚提鞋挈杖也不為分外。　子曰。有同行在。",
    "X68n1319_018:0708a19": "　師曰。那一人不受教。子休去。　至晚。問師。早來說話未",
    "X68n1319_018:0708a20": "盡。　師曰。請和尚舉。　子曰。卯生日。戌生月。師即點燈來。",
    "X68n1319_018:0708a21": "　子曰。汝上來下去。總不徒然。　師曰。在和尚左右。理合",
    "X68n1319_018:0708a22": "如此。　子曰。奴兒婢子。誰家屋裏無。　師曰。和尚年尊。缺",
    "X68n1319_018:0708a23": "他不可。　子曰。得恁麼慇懃。　師曰。報恩有分。",
    "X68n1319_018:0708a24": "示眾。略曰。夫出家者。為厭塵勞。求脫生死。休心息念。",
    "X68n1319_018:0708b01": "斷絕攀緣。遇聲遇色。如石上栽花。見利見名。如眼中",
    "X68n1319_018:0708b02": "著屑。無始以來。此等不是不曾經歷。何須苦苦貪戀。",
    "X68n1319_018:0708b03": "如今不歇。更待何時。能盡今時更有何事。若得心中",
    "X68n1319_018:0708b04": "無事。佛祖猶是冤家。一切世事自然冷淡。方始那邊",
    "X68n1319_018:0708b05": "相應。你不見隱山至死不肯見人。趙州至死不肯告",
    "X68n1319_018:0708b06": "人。匾擔拾橡栗為食。大梅以荷葉為衣。紙衣道者祇",
    "X68n1319_018:0708b07": "披紙。玄泰上座祇著布。石霜置枯木堂與人坐臥。祇",
    "X68n1319_018:0708b08": "要死了你心。投子使人辦米同煑共餐。要得省取你",
    "X68n1319_018:0708b09": "事。且從上諸聖有如此榜樣。若無長處。如何甘得。諸",
    "X68n1319_018:0708b10": "仁者。若也於斯體究。的不虧人。若也不肯承當。向後",
    "X68n1319_018:0708b11": "深恐費力。山僧今日向諸人說。家門已是不著便。豈",
    "X68n1319_018:0708b12": "可更去陞堂入室。拈槌豎拂。張眉努目。東棒西喝。如",
    "X68n1319_018:0708b13": "癎病發相似。不見達摩西來。少室山下面壁九年。二",
    "X68n1319_018:0708b14": "祖至於立雪斷臂。可謂受盡艱辛。然而達摩不曾措",
    "X68n1319_018:0708b15": "一辭。二祖不曾問著一句。喚達摩作不為人。得麼。喚",
    "X68n1319_018:0708b16": "二祖作不求師。得麼。",
    "X68n1319_018:0708b17": "靈隱玄本禪師",
    "X68n1319_018:0708b18": "師見僧看經。乃問。看甚麼經。僧無語。　乃示頌曰。看經",
    "X68n1319_018:0708b19": "不識經。徒勞損眼睛。欲得不損眼。分明識取經。",
    "X68n1319_018:0708b20": "慧林宗本圓照禪師",
    "X68n1319_018:0708b21": "神宗最重師。嘗召對。師翛然自如。無所加損。出都日。",
    "X68n1319_018:0708b22": "王公貴人送者。車騎相屬。師誨之曰。歲月不可把玩。",
    "X68n1319_018:0708b23": "老病不與人期。惟勤修勿怠。是真相為。聞者莫不感",
    "X68n1319_018:0708b24": "動。",
    "X68n1319_018:0708c01": "長蘆應夫禪師",
    "X68n1319_018:0708c02": "上堂。召眾曰。江山繞檻。宛如水墨屏風。殿閣凌空。麗",
    "X68n1319_018:0708c03": "若神仙洞府。森羅萬象。海印交參。一道神光。更無遮",
    "X68n1319_018:0708c04": "障。諸人還會麼。良久。曰。寥寥天地間。獨立望何極。參。",
    "X68n1319_018:0708c05": "佛日智才禪師",
    "X68n1319_018:0708c06": "上堂。城裏喧繁。空山寂靜。然雖如此。動靜一如。死生",
    "X68n1319_018:0708c07": "不二。四時輪轉。物理湛然。夏不去而秋自來。風不涼",
    "X68n1319_018:0708c08": "而人自爽。今也古也。不改絲毫。誰少誰多。身無二用。",
    "X68n1319_018:0708c09": "諸禪德。既身無二用。為甚麼龍女現十八變。君不見",
    "X68n1319_018:0708c10": "弄潮須是弄潮人。珍重。",
    "X68n1319_018:0708c11": "上堂。風雨蕭騷。塞汝耳根。落葉交加。塞汝眼根。香臭",
    "X68n1319_018:0708c12": "叢雜。塞汝鼻根。冷熱甘甜。塞汝舌根。衣緜溫冷。塞汝",
    "X68n1319_018:0708c13": "身根。顛倒妄想。塞汝意根。諸禪德。直饒汝飜得轉。也",
    "X68n1319_018:0708c14": "是平地骨堆。參。",
    "X68n1319_018:0708c15": "上堂。舉柏樹子話。師曰。趙州庭柏。說與禪客。黑漆屏",
    "X68n1319_018:0708c16": "風。松欏亮隔。",
    "X68n1319_018:0708c17": "開聖棲禪師",
    "X68n1319_018:0708c18": "開堂。垂語曰。選佛場開。人天普會。莫有久歷覺場。罷",
    "X68n1319_018:0708c19": "參禪客。出來相見。時有僧出。　師曰。作家。作家。　僧曰。莫",
    "X68n1319_018:0708c20": "著忙。　師曰。元來不是作家。　僧提起坐具曰。看看。摩竭",
    "X68n1319_018:0708c21": "陀國親行此令。　師曰。祇今作麼生。僧禮拜。　師曰。龍頭",
    "X68n1319_018:0708c22": "蛇尾。",
    "X68n1319_018:0708c23": "法雲寺法秀禪師",
    "X68n1319_018:0708c24": "師習圓覺．華嚴。妙入精義。而頗疑禪宗。聞懷禪師法",
    "X68n1319_018:0709a01": "席之盛。徑往參謁。懷問。座主講何經。　師曰。華嚴。　曰。華",
    "X68n1319_018:0709a02": "嚴以何為宗。　師曰。法界為宗。　曰。法界以何為宗。　師曰。",
    "X68n1319_018:0709a03": "以心為宗。　曰。心以何為宗。師無對。　懷曰。毫釐有差。天",
    "X68n1319_018:0709a04": "地懸隔。汝當自看。必有發明。　後聞僧舉。白兆參報慈。",
    "X68n1319_018:0709a05": "情未生時如何。慈曰。隔。師忽大悟。",
    "X68n1319_018:0709a06": "住真州長蘆。眾千人。有全椒長老至。登座。眾目笑之。",
    "X68n1319_018:0709a07": "無出問者。師出拜趨問。如何是法秀自己。　椒笑曰。秀",
    "X68n1319_018:0709a08": "鐵面乃不識自己乎。　師曰。當局者迷。一眾服其荷法",
    "X68n1319_018:0709a09": "心。",
    "X68n1319_018:0709a10": "長蘆福長老道眼不明。常將所得施利舟載往上江",
    "X68n1319_018:0709a11": "齋僧。師聞之。往驗其虗實。適至。見福上堂云。入荒田",
    "X68n1319_018:0709a12": "不揀。可煞顢頇。信手拈來草。猶較些子。便下座。　師大",
    "X68n1319_018:0709a13": "驚曰。說禪如此。誰道不會。乃謂諸方生滅也。遂躬造",
    "X68n1319_018:0709a14": "方丈禮謁。具說前事。仍請益提唱之語。福為依文解",
    "X68n1319_018:0709a15": "義。　師曰。若如此。諸方不漫道你不會禪。福不肯。　師曰。",
    "X68n1319_018:0709a16": "請打鐘集眾。有法秀上座在此與和尚理會。福休去。",
    "X68n1319_018:0709a17": "李伯時善畫馬。師呵曰。汝士大夫以畫名。矧又畫馬",
    "X68n1319_018:0709a18": "期人誇妙。妙入馬腹中。亦足懼也。伯時遂絕筆。師勸",
    "X68n1319_018:0709a19": "畫觀音贖過。　黃魯直工豓詞。師亦詆呵之。魯直笑曰。",
    "X68n1319_018:0709a20": "又當置我馬腹耶。　師曰。汝以豓語動天下人淫心。不",
    "X68n1319_018:0709a21": "止馬腹。正恐生泥犂耳。黃竦然悔謝。遂勵精求道。",
    "X68n1319_018:0709a22": "禮部楊傑無為居士",
    "X68n1319_018:0709a23": "公歷參諸名宿。晚從天衣遊。衣每引老龐機語。令參",
    "X68n1319_018:0709a24": "究深造。後奉祠太山。一日。雞初鳴。覩日如盤涌。忽大",
    "X68n1319_018:0709b01": "悟。乃別老龐偈曰。男大須婚。女大須嫁。討甚閒工夫。",
    "X68n1319_018:0709b02": "更說無生話。　書寄衣。衣稱善。",
    "X68n1319_018:0709b03": "會芙蓉楷禪師。公曰。與師相別幾年。　蓉曰。七年。　公曰。",
    "X68n1319_018:0709b04": "學道來。參禪來。　蓉曰。不打這鼓笛。　公曰。恁麼則空游",
    "X68n1319_018:0709b05": "山水。百無所能也。　蓉曰。別來未久。善能高鑒。公大笑。",
    "X68n1319_018:0709b06": "公有辭世偈曰。無一可戀。無一可捨。太虗空中。之乎",
    "X68n1319_018:0709b07": "者也。將錯就錯。西方極樂。",
    "X68n1319_018:0709b08": "慈雲慧禪師",
    "X68n1319_018:0709b09": "上堂。片月浸寒潭。微雲滿空碧。若於達道人。好箇真",
    "X68n1319_018:0709b10": "消息。還有達道人麼。微雲穿過你髑髏。片月觸著你",
    "X68n1319_018:0709b11": "鼻孔。珍重。",
    "X68n1319_018:0709b12": "黃龍祖心晦堂禪師",
    "X68n1319_018:0709b13": "居士吳敦夫自謂多見知識。心地明淨。偶閱鄧隱峰",
    "X68n1319_018:0709b14": "傳。見其倒卓化去。而衣亦順身不褪。忽疑之曰。彼化",
    "X68n1319_018:0709b15": "之異故莫測。而衣亦順之。何也。　以問師。師曰。汝今衣",
    "X68n1319_018:0709b16": "順垂於地。復疑之乎。　曰。無所疑也。　師笑曰。此既無疑。",
    "X68n1319_018:0709b17": "則彼倒化衣亦順體。何疑之有哉。敦夫言下開解。",
    "X68n1319_018:0709b18": "師過法昌遇禪師。遇問曰。承聞和尚造草堂。已畢工",
    "X68n1319_018:0709b19": "否。　師曰。已畢工。　曰。幾工。　師曰。止用數百工。　遇恚曰。大",
    "X68n1319_018:0709b20": "好草堂。　師拊掌笑曰。且要天下人疑著。",
    "X68n1319_018:0709b21": "師於南公圓寂之日作偈曰。昔人去時是今日。今日",
    "X68n1319_018:0709b22": "依前人不來。今既不來昔不往。白雲流水空徘徊。誰",
    "X68n1319_018:0709b23": "云秤尺平。直中還有曲。誰云物理齊。種麻還得粟。可",
    "X68n1319_018:0709b24": "憐馳逐天下人。六六元來三十六。",
    "X68n1319_018:0709c01": "寶峰克文真淨禪師",
    "X68n1319_018:0709c02": "師坐夏大溈。聞舉。僧問雲門。佛法如水中月。是否。門",
    "X68n1319_018:0709c03": "曰。清波無透路。師乃領解。　往見黃龍。不契。却曰。我有",
    "X68n1319_018:0709c04": "好處。這老漢不識我。　遂往香城見順和尚。順問。甚處",
    "X68n1319_018:0709c05": "來。　師曰。黃龍來。　曰。黃龍近日有何言句。　師曰。黃龍近",
    "X68n1319_018:0709c06": "日州府委請黃檗長老。龍垂語云。鐘樓上念讚。牀脚",
    "X68n1319_018:0709c07": "下種菜。有人下得語契。便往住持勝上座云。猛虎當",
    "X68n1319_018:0709c08": "路坐。龍遂令去住黃檗。　順不覺云。勝上座祇下得一",
    "X68n1319_018:0709c09": "轉語。便得黃檗住。佛法未夢見在。師於言下大悟。方",
    "X68n1319_018:0709c10": "知黃龍用處。",
    "X68n1319_018:0709c11": "遂回。見黃龍。問。甚處來。　師曰。特來禮拜和尚。　龍曰。恰",
    "X68n1319_018:0709c12": "值老僧不在。　師曰。向甚麼處去。　龍曰。天台普請。南嶽",
    "X68n1319_018:0709c13": "遊山。　師曰。恁麼則學人得自在去也。　龍曰。脚下鞋甚",
    "X68n1319_018:0709c14": "處得來。　師曰。廬山七百五十文唱得。　龍曰。何曾得自",
    "X68n1319_018:0709c15": "在。　師指鞋曰。何嘗不自在。龍異之。",
    "X68n1319_018:0709c16": "一日。龍曰。適令侍者捲簾。問渠捲起簾時如何。曰照",
    "X68n1319_018:0709c17": "見天下。放下簾時如何。曰水泄不通。不捲不放時如",
    "X68n1319_018:0709c18": "何。侍者無語。汝作麼生。　師曰。和尚替侍者下涅槃堂",
    "X68n1319_018:0709c19": "始得。　龍喝曰。關西人果無頭腦。乃顧旁僧。　師指之曰。",
    "X68n1319_018:0709c20": "只這僧也未夢見。龍大笑。",
    "X68n1319_018:0709c21": "問講師曰。火災起時。山河大地皆被焚盡。世間虗空。",
    "X68n1319_018:0709c22": "是否。　曰。教有明文。安有不是之理。　師曰。如許多灰燼",
    "X68n1319_018:0709c23": "將置何處。　講師笑曰。不知。　師亦笑曰。汝所講者。紙上",
    "X68n1319_018:0709c24": "語耳。",
    "X68n1319_018:0710a01": "劉宜翁嘗參佛印。頗自負。一日。見師便問。長老寫戲",
    "X68n1319_018:0710a02": "來得幾年。　師曰。專候樂官來。　曰。我不入這保社。　師曰。",
    "X68n1319_018:0710a03": "爭奈即今在這場子裏。　劉擬議。師拍手曰。蝦蟆禪祇",
    "X68n1319_018:0710a04": "跳得一跳。　又坐次。劉指禪衣曰。喚作甚麼。　師曰。禪衣。",
    "X68n1319_018:0710a05": "　曰。如何是禪。　師乃抖擻曰。抖擻不下。劉無語。　師打一",
    "X68n1319_018:0710a06": "下。曰。你伎倆如此。敢勘老僧耶。",
    "X68n1319_018:0710a07": "錢弋郎中訪師。談久。錢如廁。師令侍者引從西邊去。",
    "X68n1319_018:0710a08": "錢遽曰。既是東司。為甚麼向西去。　師曰。多少人向東",
    "X68n1319_018:0710a09": "邊討。　師報謁。錢有獒逸出。師避之。錢戲曰。禪者教誨",
    "X68n1319_018:0710a10": "龍虎。乃畏狗乎。　師應聲曰。易伏隈巖虎。難降護宅龍。",
    "X68n1319_018:0710a11": "錢嘉之。",
    "X68n1319_018:0710a12": "南康諸山相會。佛印後至。師問曰。雲居來何遲。　曰。為",
    "X68n1319_018:0710a13": "著草鞋從歸宗肚裏過。所以遲。　師曰。却被歸宗吞了。",
    "X68n1319_018:0710a14": "　曰。爭奈吐不出。　師曰。吐不出即屙出。",
    "X68n1319_018:0710a15": "僧問。如何是道。　師曰。寶公云。若欲將心求佛道。問取",
    "X68n1319_018:0710a16": "虗空始出塵。汝今求佛道。虗空向汝道甚麼。其僧於",
    "X68n1319_018:0710a17": "是大悟於言下。",
    "X68n1319_018:0710a18": "僧問。如何是佛。師呵呵大笑。　曰。何哂之有。　師曰。笑你",
    "X68n1319_018:0710a19": "隨語。　生解曰。偶然失利。　師喝曰。不得禮拜。僧便歸眾。",
    "X68n1319_018:0710a20": "　師復笑曰。隨語生解。",
    "X68n1319_018:0710a21": "僧問。有一人欲出長安。有一人欲入長安。未審那箇",
    "X68n1319_018:0710a22": "在先。　師曰。多少人疑著。　曰。不許夜行。　師曰。蚊子錐鐵",
    "X68n1319_018:0710a23": "牛。　曰。山頂老猿啼古木。渡頭新鴈下平沙。　師曰。長安",
    "X68n1319_018:0710a24": "人已入。你合作麼生。　曰。春日華山青。　師曰。這僧雖然",
    "X68n1319_018:0710b01": "後生。却可與商量。",
    "X68n1319_018:0710b02": "僧問。雲門大師欲一棒打殺釋迦老子。和尚又欲糞",
    "X68n1319_018:0710b03": "掃堆裏[(ㄇ@人)/音]殺雲門。未審和尚罪過還許學人點檢也",
    "X68n1319_018:0710b04": "無。　師曰。且莫造次。　曰。和尚坐斷廬山。為甚麼不識某",
    "X68n1319_018:0710b05": "甲這話。　師曰。三十棒。　曰。關。　師曰。點。　曰。劄。　師曰。念汝做",
    "X68n1319_018:0710b06": "街坊。",
    "X68n1319_018:0710b07": "師室中問僧云。了也未。　僧云。未了。　師云。你喫粥了也",
    "X68n1319_018:0710b08": "未。　僧云。了。　師云。又道未了。復云。門外甚麼聲。　僧云。雨",
    "X68n1319_018:0710b09": "聲。　師云。又道未了。復云。面前是甚麼。　僧云。屏風。　師云。",
    "X68n1319_018:0710b10": "又道未了。復云。還會麼。　僧云。不會。　乃云。聽取一頌。隨",
    "X68n1319_018:0710b11": "緣事事了。日用何欠少。一切但尋常。自然不顛倒。",
    "X68n1319_018:0710b12": "上堂。裩無襠。袴無口。頭上青灰三五斗。趙州老子少",
    "X68n1319_018:0710b13": "賣弄。然則國清才子貴。家富小兒驕。其奈禾黍不陽",
    "X68n1319_018:0710b14": "豓。競栽桃李春。飜令力耕者。半作賣花人。",
    "X68n1319_018:0710b15": "隆慶院慶閒禪師",
    "X68n1319_018:0710b16": "師父事黃龍。龍甚重之。時與翠巖順公同在黃檗。順",
    "X68n1319_018:0710b17": "時時詰問師。師橫機無所讓。順謂龍曰。閒輕易。且語",
    "X68n1319_018:0710b18": "未辨觸淨。　龍曰。法應如是。以情求閒。乃成是非。　既龍",
    "X68n1319_018:0710b19": "過雙嶺。師謁龍。龍問。甚處來。　師曰。百丈。　曰。幾時離彼。",
    "X68n1319_018:0710b20": "　師曰。正月十三。　龍曰。脚跟好痛與三十棒。　師曰。非但",
    "X68n1319_018:0710b21": "三十棒。　龍喝曰。許多時行脚。無點氣息。　師曰。百千諸",
    "X68n1319_018:0710b22": "佛亦乃如是。　龍曰。汝與麼來。何曾有纖毫到諸佛境",
    "X68n1319_018:0710b23": "界。　師曰。諸佛未必到慶閒境界。　龍隨問。如何是汝生",
    "X68n1319_018:0710b24": "緣處。　師曰。早晨喫白粥。如今又覺飢。　問。我手何似佛",
    "X68n1319_018:0710c01": "手。　師曰。月下弄琵琶。　問。我脚何似驢脚。　師曰。鷺鷥立",
    "X68n1319_018:0710c02": "雪非同色。　龍咨嗟而視曰。汝剃除鬚髮。當為何事。　師",
    "X68n1319_018:0710c03": "曰。祇要無事。　龍曰。既無事。何須剃髮。　師曰。若不剃髮。",
    "X68n1319_018:0710c04": "爭知無事。　曰。與麼則數聲清磬是非外。一箇閒人天",
    "X68n1319_018:0710c05": "地間也。　師曰。是何言歟。　曰。靈利衲子。　師曰。也不消得。",
    "X68n1319_018:0710c06": "龍便喝。師拍一拍。龍又喝。師便出。　復侍次。龍曰。此間",
    "X68n1319_018:0710c07": "有辨上座者。汝著精彩。　師曰。他有甚麼長處。　曰。他拊",
    "X68n1319_018:0710c08": "汝背一下又如何。　師曰。作甚麼。　曰。他展兩手。　師曰。甚",
    "X68n1319_018:0710c09": "處學這虗頭來。龍大笑。師却展兩手。龍喝。師便出。　齋",
    "X68n1319_018:0710c10": "後又侍立。龍問。[怡-台+龍][怡-台+龍]鬆鬆。兩人共一椀。作麼生會。　師",
    "X68n1319_018:0710c11": "曰。百雜碎。　曰。盡大地是箇須彌山。撮來掌中。汝又作",
    "X68n1319_018:0710c12": "麼生會。　師曰。兩重公案。　曰。這裏從汝胡言漢語。若到",
    "X68n1319_018:0710c13": "同安。如何過得。　師曰。渠也須到這箇田地始得。　曰。忽",
    "X68n1319_018:0710c14": "被渠指火罏曰。這箇是黑漆火罏。那箇是黑漆香桌。",
    "X68n1319_018:0710c15": "甚處是不到處。　師曰。慶閒面前。且從恁麼說話。若是",
    "X68n1319_018:0710c16": "別人。笑和尚去。龍拍一拍。師便喝。　明日同看僧堂。曰。",
    "X68n1319_018:0710c17": "好僧堂。　師曰。極好工夫。　曰。好在甚處。　師曰。一梁拄一",
    "X68n1319_018:0710c18": "柱。　曰。此未是好處。　師曰。和尚又作麼生。　龍以手指曰。",
    "X68n1319_018:0710c19": "這柱得與麼圓。那枋得與麼匾。　師曰。人天大善知識。",
    "X68n1319_018:0710c20": "須是和尚始得。便出。　龍出堂外。曰。適來與麼。是肯你",
    "X68n1319_018:0710c21": "不肯你。　師曰。若與麼。何曾得安樂處。　師上方丈問訊。",
    "X68n1319_018:0710c22": "龍曰。據汝知見。祇得上梢。不得下梢。　師曰。某甲上梢",
    "X68n1319_018:0710c23": "亦得。下梢亦得。　曰。如何是上梢。　師曰。風過樹頭搖。　曰。",
    "X68n1319_018:0710c24": "如何是下梢。　師曰。刀斫斧鑿。　龍曰。老僧即不然。　師曰。",
    "X68n1319_018:0711a01": "如何是上梢。　曰。頭鬅鬙。耳卓朔。　曰。如何是下梢。　曰。緊",
    "X68n1319_018:0711a02": "峭草鞋。　師曰。謝師答話。龍便喝。　明日侍立。龍問。得坐",
    "X68n1319_018:0711a03": "披衣。向後如何施設。　師曰。遇方即方。遇圓即圓。　曰。汝",
    "X68n1319_018:0711a04": "與麼說話。猶帶唇齒在。　師曰。慶閒即與麼。和尚作麼",
    "X68n1319_018:0711a05": "生。　曰。近前來。為汝說。　師拊掌曰。三十年用底。今朝捉",
    "X68n1319_018:0711a06": "敗。　龍大笑曰。一等是精靈。師拂袖而去。由是學者爭",
    "X68n1319_018:0711a07": "歸之。",
    "X68n1319_018:0711a08": "泐潭洪英禪師",
    "X68n1319_018:0711a09": "有僧禮拜起。便垂下袈裟角曰。脫衣卸甲時如何。　師",
    "X68n1319_018:0711a10": "曰。喜得狼煙息。弓弰壁上懸。　僧却攬上袈裟曰。重整",
    "X68n1319_018:0711a11": "衣甲時如何。　師曰。不到烏江畔。知君未肯休。僧便喝。",
    "X68n1319_018:0711a12": "　師曰。驚殺我。僧拍一拍。　師曰。也是死中得活。僧禮拜。",
    "X68n1319_018:0711a13": "　師曰。將謂是收燕破趙之才。元來是販私鹽漢。",
    "X68n1319_018:0711a14": "雙嶺順禪師問。菴中老師好問學者併却咽喉唇吻。",
    "X68n1319_018:0711a15": "道取一句。首座曾道得麼。　師乾笑。已而有偈曰。阿家",
    "X68n1319_018:0711a16": "嘗醋三尺喙。新婦洗面摸著鼻。道吾答話得腰裩。玄",
    "X68n1319_018:0711a17": "沙開書是白紙。　順公屈服。",
    "X68n1319_018:0711a18": "黃檗積翠永菴主",
    "X68n1319_018:0711a19": "師問僧審奇。汝久不見。何所為。　奇曰。見偉藏主有箇",
    "X68n1319_018:0711a20": "安樂處。　師曰。舉似我。　奇敘所得。師曰。汝是。偉未是。　奇",
    "X68n1319_018:0711a21": "莫測。以語偉。偉曰。汝非。永不非。　奇走積翠。質之南公。",
    "X68n1319_018:0711a22": "南亦大笑。　師聞。作偈曰。明暗相參殺活機。大人境界",
    "X68n1319_018:0711a23": "普賢知。同條生不同條死。笑倒菴中老古錐。",
    "X68n1319_018:0711a24": "白雲守端禪師",
    "X68n1319_018:0711b01": "師參楊岐。岐一日忽問。受業師為誰。　師曰。茶陵郁和",
    "X68n1319_018:0711b02": "尚。　岐曰。吾聞伊過橋遭攧有省。作偈甚奇。能記否。　師",
    "X68n1319_018:0711b03": "誦曰。我有明珠一顆。久被塵勞關鎖。今朝塵盡光生。",
    "X68n1319_018:0711b04": "照破山河萬朵。　岐笑而趨起。師愕然。通夕不寐。黎明。",
    "X68n1319_018:0711b05": "咨詢之。適歲暮。岐曰。汝見昨日打敺儺者麼。　曰。見。　岐",
    "X68n1319_018:0711b06": "曰。汝一籌不及渠。　師復駭曰。何謂也。　岐曰。渠愛人笑。",
    "X68n1319_018:0711b07": "汝怕人笑。師大悟。",
    "X68n1319_018:0711b08": "示眾。明明知道只是這箇。為甚麼透不過。只為見人",
    "X68n1319_018:0711b09": "開口時。便喚作言句。見人閉口時。便喚作良久默然。",
    "X68n1319_018:0711b10": "又道動展施為。開言吐氣。盡十方世界內無不是自",
    "X68n1319_018:0711b11": "己。所以墮在塗中。隱隱猶懷近日嫌。豈不見雲門道。",
    "X68n1319_018:0711b12": "聞聲悟道。見色明心。遂舉手云。觀世音菩薩將錢來",
    "X68n1319_018:0711b13": "買胡餅。放下手云。元來却是饅頭。又不見山僧在法",
    "X68n1319_018:0711b14": "華時嘗示眾云。無業禪師道。一毫頭聖凡情念未盡。",
    "X68n1319_018:0711b15": "未免入驢胎馬腹裏去。大眾。直饒一毫頭聖凡情念",
    "X68n1319_018:0711b16": "頓盡。亦未免入驢胎馬腹裏去。瞎漢。但恁麼看取。參。",
    "X68n1319_018:0711b17": "示眾曰。此事如萬仞崖頭相似。總知道放著手便撲",
    "X68n1319_018:0711b18": "到底。只是捨命不得。法華今日不動一毫頭。教諸人",
    "X68n1319_018:0711b19": "到底去也。擲拄杖下座。",
    "X68n1319_018:0711b20": "保寧仁勇禪師",
    "X68n1319_018:0711b21": "僧問。如何是佛。　師曰。近火先焦。　曰。如何是道。　曰。泥裏",
    "X68n1319_018:0711b22": "有刺。　曰。如何是道中人。　曰。切忌踏著。",
    "X68n1319_018:0711b23": "上堂。有手脚。無背面。明眼人。看不見。天左旋。地右轉。",
    "X68n1319_018:0711b24": "拍膝云。西風一陣來。落葉兩三片。",
    "X68n1319_018:0711c01": "示眾云。釋迦老子四十九年說法。不曾道著一字。優",
    "X68n1319_018:0711c02": "波毱多丈室盈籌。不曾度得一人。達摩不居少室。六",
    "X68n1319_018:0711c03": "祖不住曹溪。彼自無瘡。勿傷之也。拍膝顧眾云。且喜",
    "X68n1319_018:0711c04": "得天下太平。",
    "X68n1319_018:0711c05": "師云。一是一。二是二。三是三。四是四。數目甚分明。上",
    "X68n1319_018:0711c06": "下依資次。依資次。有何事。以拄杖畫一畫。云。大眾一",
    "X68n1319_018:0711c07": "時亂却六十甲子了也。",
    "X68n1319_018:0711c08": "示眾曰。三界唯心。萬法唯識。檻外雲生。簷前雨滴。澗",
    "X68n1319_018:0711c09": "水湛如藍。山花開似錦。此時若不究根源。直待當來",
    "X68n1319_018:0711c10": "問彌勒。",
    "X68n1319_018:0711c11": "比部孫居士",
    "X68n1319_018:0711c12": "因楊岐來訪。值視斷次。士曰。某為王事所牽。何由免",
    "X68n1319_018:0711c13": "難。　岐指曰。委悉得麼。　士曰。望師點破。　岐曰。此是比部",
    "X68n1319_018:0711c14": "弘願深廣。利濟羣生。　士曰。未審如何。　岐示以偈曰。應",
    "X68n1319_018:0711c15": "現宰官身。廣弘悲願深。為人重指處。棒下血淋淋。　士",
    "X68n1319_018:0711c16": "於此有省。",
    "X68n1319_018:0711c17": "寶峰闡提惟照禪師",
    "X68n1319_018:0711c18": "示聰藏主法語五則。一曰。曹山立四禁。盡衲僧命脈。",
    "X68n1319_018:0711c19": "透得過。切忌依倚。將來了事人。須別有生機一路。　二",
    "X68n1319_018:0711c20": "曰。衲僧向異類中行履。先德道異類墮。此了事人病。",
    "X68n1319_018:0711c21": "明安道。須是識主始得。　三曰。闡提尋常向人道。不得",
    "X68n1319_018:0711c22": "參禪。不得學佛。只要伊如大死人。只恐聞此語。作無",
    "X68n1319_018:0711c23": "事會。作無法可當情會。正是死不得。若是死得。決不",
    "X68n1319_018:0711c24": "肯作這般見解。他時為人。切宜仔細。　四曰。吾家立五",
    "X68n1319_018:0712a01": "位為宗。往往人以理事明。以寂照會。以能所見。以體",
    "X68n1319_018:0712a02": "用解。盡落今時。何得名為教外別傳之妙。生死路頭。",
    "X68n1319_018:0712a03": "那箇是得處。總不恁麼時。如何卜度即不中。　五曰。有",
    "X68n1319_018:0712a04": "情故情滲漏。有見故見滲漏。有語故語滲漏。設得見",
    "X68n1319_018:0712a05": "無．情無．語無。拽住便問他。你是何人。",
    "X68n1319_018:0712a06": "上堂。過去諸佛已入涅槃了也。汝等諸人不應追念。",
    "X68n1319_018:0712a07": "未來諸佛未出於世。汝等諸人不要妄想。正當今日。",
    "X68n1319_018:0712a08": "你是何人。",
    "X68n1319_018:0712a09": "上堂。本自不生。今亦無滅。是死不得底樣子。當處出",
    "X68n1319_018:0712a10": "生。隨處滅盡。是活生受底規模。大丈夫漢。直須處生",
    "X68n1319_018:0712a11": "死流。臥荊棘林。俯仰屈伸。隨機施設。能如是也。無量",
    "X68n1319_018:0712a12": "方便莊嚴三昧大解脫門蕩然頓開。其或未然。無量",
    "X68n1319_018:0712a13": "煩惱。一切塵勞。嶽立面前。塞却古路。",
    "X68n1319_018:0712a14": "雪下。僧問。祖師西來即不問。時節因緣事若何。　師曰。",
    "X68n1319_018:0712a15": "一片兩片三四片。落在眼中猶不薦。",
    "X68n1319_018:0712a16": "石門元易禪師",
    "X68n1319_018:0712a17": "上堂。十方同聚會。箇箇學無為。此是選佛場。心空及",
    "X68n1319_018:0712a18": "第歸。大眾。祇如聞見覺知。未嘗有間。作麼生說箇心",
    "X68n1319_018:0712a19": "空底道理。莫是見而不見。聞而不聞。謂之心空耶。錯。",
    "X68n1319_018:0712a20": "莫是忘機息慮。萬法俱捐。銷能所以入元宗。泯性相",
    "X68n1319_018:0712a21": "而歸法界。謂之心空耶。錯。恁麼也不得。不恁麼也不",
    "X68n1319_018:0712a22": "得。恁麼不恁麼總不得。未審畢竟作麼生。還會麼。　良",
    "X68n1319_018:0712a23": "久。曰。若實無為無不為。天堂地獄長相隨。三尺杖子",
    "X68n1319_018:0712a24": "攪黃河。八臂那吒冷眼窺。無限魚龍盡奔走。捉得循",
    "X68n1319_018:0712b01": "河三脚龜。脫取殻。鐵錐錐。吉凶之兆便分輝。借問東",
    "X68n1319_018:0712b02": "村白頭老。吉凶未兆若何為。休休休。古往今來春復",
    "X68n1319_018:0712b03": "秋。白日騰騰隨分過。更嫌何處不風流。咄。",
    "X68n1319_018:0712b04": "資聖南禪師",
    "X68n1319_018:0712b05": "聖節上堂。顧視左右曰。諸人還知麼。夜明簾外之主。",
    "X68n1319_018:0712b06": "萬化不渝。瑠璃殿上之尊。四臣不昧。端拱而治。不令",
    "X68n1319_018:0712b07": "而行。壽逾百億須彌。化洽大千沙界。且道正恁麼時",
    "X68n1319_018:0712b08": "如何行履。野老不知黃屋貴。六街慵聽靜鞭聲。",
    "X68n1319_018:0712b09": "法雲善本大通禪師",
    "X68n1319_018:0712b10": "僧問。寶塔原無縫。如何指示人。　師曰。煙霞生背面。星",
    "X68n1319_018:0712b11": "月遶簷楹。　曰。如何是塔中人。　師曰。竟日不干清世事。",
    "X68n1319_018:0712b12": "長年占斷白雲鄉。　曰。向上更有事也無。　師曰。太無厭",
    "X68n1319_018:0712b13": "生。",
    "X68n1319_018:0712b14": "師所至。見佛菩薩行立之像。不敢坐。伊蒲塞饌以魚",
    "X68n1319_018:0712b15": "胾名者。不食。其真誠應事。防心離過。類如此。",
    "X68n1319_018:0712b16": "壽州資壽巖禪師",
    "X68n1319_018:0712b17": "僧問。大藏經中還有奇特事也無。　師曰。祇恐汝不信。",
    "X68n1319_018:0712b18": "　曰。如何即是。　師曰。黑底是墨。黃底是紙。　曰。謝師答話。",
    "X68n1319_018:0712b19": "　師曰。領取鉤頭意。莫認定盤星。",
    "X68n1319_018:0712b20": "上堂。乾坤肅靜。海晏河清。風不鳴條。雨不破塊。春生",
    "X68n1319_018:0712b21": "夏長。秋收冬藏。這箇是世間法。作麼生是佛法。良久。",
    "X68n1319_018:0712b22": "曰。欲得不招無間業。莫謗如來正法輪。",
    "X68n1319_018:0712b23": "投子修顒禪師",
    "X68n1319_018:0712b24": "師參慧林。因喫攧有省。作偈曰。這一交。這一交。萬兩",
    "X68n1319_018:0712c01": "黃金也合消。頭上笠。腰下包。清風明月杖頭挑。",
    "X68n1319_018:0712c02": "富鄭公因趙清獻公警發。不捨晝夜。力進此道。謁師",
    "X68n1319_018:0712c03": "於投子。會師方為眾登座。富見師左右顧視。忽有省。",
    "X68n1319_018:0712c04": "因執弟子禮。趨函丈。命侍者請為入室。師見即曰。相",
    "X68n1319_018:0712c05": "公已入來。富弼猶在外。富聞。汗流浹背。即大悟。",
    "X68n1319_018:0712c06": "清獻公趙抃字悅道",
    "X68n1319_018:0712c07": "公年四十餘。擯去聲色。繫心宗教。會佛慧來居衢之",
    "X68n1319_018:0712c08": "南禪。公日親之。慧未嘗容措一詞。後典青州。政事之",
    "X68n1319_018:0712c09": "餘多宴坐。忽大雷震驚。即契悟。作偈曰。默坐公堂虗",
    "X68n1319_018:0712c10": "隱几。心源不動湛如水。一聲霹靂頂門開。喚起從前",
    "X68n1319_018:0712c11": "自家底。　慧聞。笑曰。趙悅道撞彩耳。　公嘗自題偈齋中。",
    "X68n1319_018:0712c12": "曰。　腰佩黃金已退藏。箇中消息也尋常。　世人欲識高",
    "X68n1319_018:0712c13": "齋老。祇是柯村趙四郎。　復曰。切忌錯認。　臨終。遺書佛",
    "X68n1319_018:0712c14": "慧。有曰。非師平日警誨。至此必不得力矣。",
    "X68n1319_018:0712c15": "黃龍死心悟新禪師",
    "X68n1319_018:0712c16": "師初謁棲賢秀鐵面。秀問。上座甚處人。　師曰。廣南韶",
    "X68n1319_018:0712c17": "州。　又問。曾到雲門否。　師曰。曾到。　又問。曾到靈樹否。　師",
    "X68n1319_018:0712c18": "曰。曾到。　秀曰。如何是靈樹枝條。　師曰。長底自長。短底",
    "X68n1319_018:0712c19": "自短。　秀曰。廣南蠻。莫亂統。　師曰。向北驢。只恁麼。拂袖",
    "X68n1319_018:0712c20": "而出。　秀器之。而師無留意。至黃龍謁晦堂。堂豎拳問",
    "X68n1319_018:0712c21": "曰。喚作拳頭則觸。不喚作拳頭則背。汝喚作甚麼。師",
    "X68n1319_018:0712c22": "罔措。經二年。方領解。然尚談辯。無所牴牾。　堂患之。偶",
    "X68n1319_018:0712c23": "與語。至其銳。堂遽曰。住。住。說食豈能飽人。　師窘。乃曰。",
    "X68n1319_018:0712c24": "某到此弓折箭盡。望和尚慈悲。指箇安樂處。　堂曰。一",
    "X68n1319_018:0713a01": "塵飛而翳天。一芥墮而覆地。安樂處正忌上座許多",
    "X68n1319_018:0713a02": "骨董。直須死却無量劫來識心乃可耳。師趨出。　一日。",
    "X68n1319_018:0713a03": "聞知事捶行者。而迅雷忽震。即大悟。趨見晦堂。忘納",
    "X68n1319_018:0713a04": "其屨。即自譽曰。天下人總是參得底禪。某是悟底。　堂",
    "X68n1319_018:0713a05": "笑曰。選佛得甲科。何可當也。因號死心叟。",
    "X68n1319_018:0713a06": "謁法昌遇禪師。遇問。近離甚處。　師曰。某甲自黃龍來。",
    "X68n1319_018:0713a07": "　遇曰。還見心禪師麼。　師曰。見。　遇曰。甚麼處見。　師曰。喫",
    "X68n1319_018:0713a08": "粥喫飯處見。　遇插火箸於罏中曰。這箇又作麼生。師",
    "X68n1319_018:0713a09": "搜脫火箸便打。",
    "X68n1319_018:0713a10": "王正言問。嘗聞三緣和合而生。又聞即死即生。何故",
    "X68n1319_018:0713a11": "有奪胎而生者。　師曰。如正言作漕使。隨所住處。即居",
    "X68n1319_018:0713a12": "其位。還疑否。　王曰。不疑。　師曰。復何疑也。王於言下領",
    "X68n1319_018:0713a13": "解。",
    "X68n1319_018:0713a14": "師住翠巖時。翠巖有淫祠。鄉人禳禬酒胾無虗日。師",
    "X68n1319_018:0713a15": "誡知事令毀之。知事辭以不敢掇禍。師曰。使能作禍。",
    "X68n1319_018:0713a16": "吾自當之。乃躬自毀拆。俄有巨蟒盤臥內。引首作吞",
    "X68n1319_018:0713a17": "噬之狀。師叱之。蟒遁。安寢無他。",
    "X68n1319_018:0713a18": "領雲巖。建經藏。太史黃庭堅為作記。有以其親墓志",
    "X68n1319_018:0713a19": "[金*嶲]於碑陰者。師罵曰。凌侮不避禍若是。語未卒。電光",
    "X68n1319_018:0713a20": "翻屋。雷擊自戶。入析其碑陰中分之。視之。志已灰燼。",
    "X68n1319_018:0713a21": "而藏記安然無損。",
    "X68n1319_018:0713a22": "晚屬疾。退居晦堂。夜參。豎起拂子云。看看。拂子病。死",
    "X68n1319_018:0713a23": "心病。拂子安。死心安。拂子穿却死心。死心穿却拂子。",
    "X68n1319_018:0713a24": "正當恁麼時。喚作拂子。又是死心。喚作死心。又是拂",
    "X68n1319_018:0713b01": "子。畢竟喚作甚麼。良久。云。莫把是非來辨我。浮生穿",
    "X68n1319_018:0713b02": "鑿不相關。　有乞末後句者。師示偈曰。末後一句子。直",
    "X68n1319_018:0713b03": "須心路絕。六根門既空。萬法無生滅。於此徹其源。不",
    "X68n1319_018:0713b04": "須求解脫。平生愛罵人。只為長快活。",
    "X68n1319_018:0713b05": "泐潭草堂清禪師",
    "X68n1319_018:0713b06": "上堂。色心不異。彼我無差。豎起拂子曰。若喚作拂子。",
    "X68n1319_018:0713b07": "入地獄如箭。不喚作拂子。有眼如盲。直饒透脫兩頭。",
    "X68n1319_018:0713b08": "也是黑牛臥死水。",
    "X68n1319_018:0713b09": "太史山谷黃庭堅居士",
    "X68n1319_018:0713b10": "士初謁秀圓通。語具圓通章。自是遂著發願文。痛戒",
    "X68n1319_018:0713b11": "酒色。日惟朝粥午飯。銳志參求。既依晦堂。乞指徑捷",
    "X68n1319_018:0713b12": "處。堂曰。祗如仲尼道二三子以我為隱乎。吾無隱乎",
    "X68n1319_018:0713b13": "爾者。太史居常如何理論。公擬對。　堂曰。不是。不是。公",
    "X68n1319_018:0713b14": "迷悶不已。　一日。同堂山行次。時巖桂盛開。堂曰。聞木",
    "X68n1319_018:0713b15": "樨花香麼。　公曰。聞。　堂曰。吾無隱乎爾。　公釋然。即拜之",
    "X68n1319_018:0713b16": "曰。和尚得恁麼老婆心切。　堂笑曰。祗要公到家耳。　久",
    "X68n1319_018:0713b17": "之。謁死心新禪師。隨眾入室。心見。張目問曰。新長老",
    "X68n1319_018:0713b18": "死。學士死。燒作兩堆灰。向甚麼處相見。公無語。　心約",
    "X68n1319_018:0713b19": "出曰。晦堂處參得底。使未著在。　後左官黔南。道力愈",
    "X68n1319_018:0713b20": "勝。於無思念中。頓明死心所問。報以書曰。往年嘗蒙",
    "X68n1319_018:0713b21": "苦苦提撕。長如醉夢。依稀在光影中。蓋疑情不盡。命",
    "X68n1319_018:0713b22": "根不斷。故望崖而退耳。謫官在黔南道中。晝臥覺來。",
    "X68n1319_018:0713b23": "忽爾尋思被天下老和尚瞞了多少。惟有死心道人",
    "X68n1319_018:0713b24": "不肯。乃是第一相為也。",
    "X68n1319_018:0713c01": "祕書吳恂德夫居士",
    "X68n1319_018:0713c02": "士參晦堂。堂謂曰。平生學解記憶多聞即不問。你父",
    "X68n1319_018:0713c03": "母未生已前。道將一句來。　公擬議。堂以拂子擊之。即",
    "X68n1319_018:0713c04": "領深旨。連呈三偈。其後曰。咄這多知俗漢。齩盡古今",
    "X68n1319_018:0713c05": "公案。忽於狼藉堆頭。拾得蜣螂糞彈。明明不直分文。",
    "X68n1319_018:0713c06": "萬兩黃金不換。等閒拈出示人。祇為走盤難看。",
    "X68n1319_018:0713c07": "兜率從悅禪師",
    "X68n1319_018:0713c08": "師初首眾於道吾。領數衲謁雲葢智和尚。智與語。未",
    "X68n1319_018:0713c09": "數句。盡知所蘊。乃笑曰。觀首座氣質不凡。奈何出言",
    "X68n1319_018:0713c10": "吐氣如醉人耶。　師面熱汗下曰。願和尚不吝慈悲。智",
    "X68n1319_018:0713c11": "復與語。錐劄之。師茫然。遂求入室。　智曰。曾見法昌遇",
    "X68n1319_018:0713c12": "和尚否。　師曰。曾看他語錄。自了可也。不願見之。　智曰。",
    "X68n1319_018:0713c13": "曾見洞山文和尚否。　師曰。關西子。沒頭惱。拖一條布",
    "X68n1319_018:0713c14": "裙作尿臭氣。有甚長處。　智曰。你但向尿臭氣處參取。",
    "X68n1319_018:0713c15": "　師依教。即謁洞山。深領奧旨。復謁智。智曰。見關西子",
    "X68n1319_018:0713c16": "後。大事如何。　師曰。若不得和尚指示。洎乎蹉過一生。",
    "X68n1319_018:0713c17": "遂禮謝。　師復謁真淨。後出世鹿苑。有清素者。久參慈",
    "X68n1319_018:0713c18": "明。寓居一室。未始與人交。師因食蜜漬茘枝。偶素過",
    "X68n1319_018:0713c19": "門。師呼曰。此老人鄉果也。可同食之。　素曰。自先師亡",
    "X68n1319_018:0713c20": "後。不得此食久矣。　師曰。先師為誰。　素曰。慈明也。某忝",
    "X68n1319_018:0713c21": "執事十三年耳。　師乃疑駭曰。十三年堪忍執事之役。",
    "X68n1319_018:0713c22": "非得其道而何。遂饋以餘果。稍稍親之。　素問。師所見",
    "X68n1319_018:0713c23": "者何人。　曰。洞山文。　素曰。文見何人。　師曰。黃龍南。　素曰。",
    "X68n1319_018:0713c24": "南匾頭見先師不久。法道大振如此。　師益疑駭。遂袖",
    "X68n1319_018:0714a01": "香詣素作禮。素起避之。曰。吾以福薄。先師受記不許",
    "X68n1319_018:0714a02": "為人。　師益恭。素乃曰。憐子之誠。違先師之記。子平生",
    "X68n1319_018:0714a03": "所得試語我。師具通所見。　素曰。子之所見。可以入佛",
    "X68n1319_018:0714a04": "而不能入魔。　師曰。何謂也。　素曰。豈不見古人道。末後",
    "X68n1319_018:0714a05": "一句。始到牢關。　如是累日。素乃印可。仍戒之曰。文示",
    "X68n1319_018:0714a06": "子者。皆正知正見。然子離師太早。不能盡其妙。吾今",
    "X68n1319_018:0714a07": "為子點破。使子受用。得大自在。他日切勿嗣吾也。師",
    "X68n1319_018:0714a08": "後嗣真淨。如素所戒。",
    "X68n1319_018:0714a09": "師室中設三語以驗學者。一曰。撥草瞻風。祇圖見性。",
    "X68n1319_018:0714a10": "即今上人性在甚麼處。二曰。識得自性。方脫生死。眼",
    "X68n1319_018:0714a11": "光落地時作麼生脫。三曰。脫得生死。便知去處。四大",
    "X68n1319_018:0714a12": "分離。向甚麼處去。",
    "X68n1319_018:0714a13": "泐潭湛堂文準禪師",
    "X68n1319_018:0714a14": "初。雲巖虗席。郡牧命死心禪師舉所知。心曰。準山主",
    "X68n1319_018:0714a15": "住得。某未嘗識渠。見有洗鉢頌甚好。　牧請舉。心舉云。",
    "X68n1319_018:0714a16": "之乎者也。衲僧鼻孔大頭向下。若也不會。問取東村",
    "X68n1319_018:0714a17": "王大姐。牧奇之。因請主雲巖。",
    "X68n1319_018:0714a18": "一日。新到相看。展坐具。師曰。未得人事。上座近離甚",
    "X68n1319_018:0714a19": "處。　曰。廬山歸宗。　師曰。宗歸何處。　曰。嗄。　師曰。蝦蟆窟裏",
    "X68n1319_018:0714a20": "作活計。　曰。和尚何不領話。　師曰。是你豈不從歸宗來。",
    "X68n1319_018:0714a21": "　曰。是。　師曰。驢前馬後漢。　問第二上座。近離甚處。　曰。袁",
    "X68n1319_018:0714a22": "州。　師曰。夏在甚處。　曰。仰山。　師曰。還見小釋迦麼。　曰。見。",
    "X68n1319_018:0714a23": "　師曰。鼻孔長多少。　僧擬議。師曰。話墮阿師。",
    "X68n1319_018:0714a24": "問僧。你來作甚麼。　曰。特來問訊和尚。　師曰。雲在嶺頭",
    "X68n1319_018:0714b01": "閒不徹。水流澗下太忙生。　曰。和尚莫瞞人。　師曰。馬大",
    "X68n1319_018:0714b02": "師為甚麼從闍黎脚跟下走過。僧無語。　師曰。却是闍",
    "X68n1319_018:0714b03": "黎瞞老僧。",
    "X68n1319_018:0714b04": "一日。法堂上逢首座。便問。向甚麼處去。　座曰。擬與和",
    "X68n1319_018:0714b05": "尚商量一事。　師曰。便請。　曰。東家杓柄長。西家杓柄短。",
    "X68n1319_018:0714b06": "　師曰。為甚拈起鞏縣茶瓶。却是饒州磁碗。　曰。臨崖看",
    "X68n1319_018:0714b07": "滸眼。特地一場愁。師叫屈。座吐舌而退。",
    "X68n1319_018:0714b08": "僧問。教中道。若有一人發真歸源。十方虗空悉皆銷",
    "X68n1319_018:0714b09": "隕。未審此理如何。　師遂展掌點指曰。子丑寅卯。辰巳",
    "X68n1319_018:0714b10": "午未。一羅二土。三水四金。五太陽。六太陰。七計都。今",
    "X68n1319_018:0714b11": "日計都星入巨蟹宮。寶峰不打這鼓笛。便下座。",
    "X68n1319_018:0714b12": "示眾云。鑽珍珠。解玉板却易。看窟籠著楔却難。月色",
    "X68n1319_018:0714b13": "和雲白。松聲帶露寒即不問。你諸人且道大目犍連",
    "X68n1319_018:0714b14": "共須菩提商量箇甚麼事。",
    "X68n1319_018:0714b15": "清涼洪範慧禪師",
    "X68n1319_018:0714b16": "師示眾曰。靈源禪師謂予曰。道人保養。如人病須服",
    "X68n1319_018:0714b17": "藥。藥之靈驗易見。要須忌口乃可。不然。服藥何益。生",
    "X68n1319_018:0714b18": "死是大病。佛祖言教是良藥。汙染心是雜食。不能忌",
    "X68n1319_018:0714b19": "之。生死之病無時而損也。予愛其言。追念圓覺經曰。",
    "X68n1319_018:0714b20": "末世諸眾生。心不生虗妄。佛說如是人。現世即菩薩。",
    "X68n1319_018:0714b21": "法句經曰。若起精進心。是妄非精進。但能心不妄。精",
    "X68n1319_018:0714b22": "進無有涯。南嶽思大禪師悟入法華三昧。即誦曰。是",
    "X68n1319_018:0714b23": "真精進。是名真法供養。汾陽大達國師一生答學者",
    "X68n1319_018:0714b24": "之問。但曰。莫妄想。是謂稱性之語。見道徑門。而禪者",
    "X68n1319_018:0714c01": "易其言。反求元妙。良可笑也。",
    "X68n1319_018:0714c02": "尊勝有朋講師",
    "X68n1319_018:0714c03": "師嘗疏楞嚴．維摩等經。學者宗之。每疑祖師直指之",
    "X68n1319_018:0714c04": "道。故多與禪衲遊。一日。謁開元。跡未及閫。心忽領悟。",
    "X68n1319_018:0714c05": "開元出。遂問。座主來作甚麼。　師曰。不敢貴耳賤目。　開",
    "X68n1319_018:0714c06": "元曰。老老大大。何必如是。　師曰。自是者不長。　開元曰。",
    "X68n1319_018:0714c07": "朝看華嚴。夜讀般若則不問。如何是當今一句。　師曰。",
    "X68n1319_018:0714c08": "日輪正當午。　開元曰。閒言語。更道來。　師曰。平生仗忠",
    "X68n1319_018:0714c09": "信。今日任風波。然雖如是。祗如和尚恁麼道。有甚交",
    "X68n1319_018:0714c10": "涉。須要新戒草鞋穿。　開元曰。這裏且放你過。忽遇達",
    "X68n1319_018:0714c11": "摩問你。作麼生道。師便喝。　開元曰。這座主今日見老",
    "X68n1319_018:0714c12": "僧氣衝牛斗。　師曰。再犯不容。開元拊掌大笑。",
    "X68n1319_018:0714c13": "五祖法演禪師",
    "X68n1319_018:0714c14": "師至白雲。舉僧問南泉摩尼珠話請問。雲叱之。師領",
    "X68n1319_018:0714c15": "悟。獻投機偈曰。山前一片閒田地。叉手叮嚀問祖翁。",
    "X68n1319_018:0714c16": "幾度賣來還自買。為憐松竹引清風。　雲特印可。令掌",
    "X68n1319_018:0714c17": "磨事。一日。有僧見磨轉。遽指以問。師曰。此神通耶。法",
    "X68n1319_018:0714c18": "爾耶。師褰衣旋磨一匝。僧無語。　未幾。雲至。語師曰。有",
    "X68n1319_018:0714c19": "數禪客自廬山來。皆有悟入處。教伊說亦說得有來",
    "X68n1319_018:0714c20": "由。舉因緣問伊亦明得。教伊下語亦下得。祗是未在。",
    "X68n1319_018:0714c21": "　師於是大疑。私自計曰。既悟了。說亦說得。明亦明得。",
    "X68n1319_018:0714c22": "如何却未在。遂參究累日。忽然省悟。從前寶惜一時",
    "X68n1319_018:0714c23": "放下。走見白雲。雲為手舞足蹈。師亦一笑而已。師後",
    "X68n1319_018:0714c24": "曰。吾因茲出一身白汗。便明得下載清風。　雲一日示",
    "X68n1319_018:0715a01": "眾曰。古人道。如鏡鑄像。像成後。鏡在甚麼處。眾下語",
    "X68n1319_018:0715a02": "不契。舉以問師。　師近前問訊。曰。也不較多。　雲笑曰。須",
    "X68n1319_018:0715a03": "是道者始得。乃命分座。",
    "X68n1319_018:0715a04": "問。如何是佛。　師曰。露胸跣足。　曰。如何是法。　師曰。大赦",
    "X68n1319_018:0715a05": "不放。　曰。如何是僧。　師曰。釣魚船上謝三郎。",
    "X68n1319_018:0715a06": "圓悟一日請益臨濟四賓主。師曰。也祗箇程限。是甚",
    "X68n1319_018:0715a07": "麼閒事。又云。我這裏却似馬前相撲。倒便休。",
    "X68n1319_018:0715a08": "師謂圓悟曰。你也儘好。只是有些病。　悟再三請問。不",
    "X68n1319_018:0715a09": "知某有甚麼病。　師云。只是禪忒多。　悟云。本為參禪。因",
    "X68n1319_018:0715a10": "甚麼却嫌人說禪。　師云。只似尋常說話時多少好。　時",
    "X68n1319_018:0715a11": "有僧便問。因甚嫌人說禪。　師云。惡情悰。",
    "X68n1319_018:0715a12": "師一日問圓悟無縫塔話。悟罔然。直從方丈至三門",
    "X68n1319_018:0715a13": "方道得。師云。你道得也。　悟云。不然。暫時不在。便不堪",
    "X68n1319_018:0715a14": "也。",
    "X68n1319_018:0715a15": "三佛一日相謂曰。老和尚祗是乾爆爆地。往往說心",
    "X68n1319_018:0715a16": "說性不得。因請益佛身無為。不墮諸數。　師曰。譬如清",
    "X68n1319_018:0715a17": "淨摩尼寶珠。映於五色。五色是數。摩尼是佛身。　圓悟",
    "X68n1319_018:0715a18": "謂二老曰。他大段會說。我輩說時費多少工夫。他祗",
    "X68n1319_018:0715a19": "一兩句便了。分明是箇老大蟲。　師聞之。乃曰。若說心",
    "X68n1319_018:0715a20": "說性。便是惡口。又曰。猫有歃血之功。虎有起屍之德。",
    "X68n1319_018:0715a21": "所謂驅耕夫之牛。奪飢人之食。若不如是。盡是弄泥",
    "X68n1319_018:0715a22": "團漢。",
    "X68n1319_018:0715a23": "示眾。將四大海水為一枚硯。須彌山作一管筆。有人",
    "X68n1319_018:0715a24": "向虗空裏寫祖師西來意五字。太平下座。大展坐具。",
    "X68n1319_018:0715b01": "禮拜為師。若寫不得。佛法無靈驗。有麼。有麼。便下座。",
    "X68n1319_018:0715b02": "大眾散。　師高聲云。侍者。者應諾。　師曰。收取坐具。復問",
    "X68n1319_018:0715b03": "侍者云。收得坐具麼。者提起坐具。　師曰。我早知汝恁",
    "X68n1319_018:0715b04": "麼也。",
    "X68n1319_018:0715b05": "上堂。汝等諸人見老和尚鼓動唇吻。豎起拂子。便作",
    "X68n1319_018:0715b06": "勝解。及乎山禽聚集。牛動尾巴。却將作等閒。殊不知",
    "X68n1319_018:0715b07": "簷聲不斷前旬雨。電影還連後夜雷。",
    "X68n1319_018:0715b08": "上堂。山僧昨日入城。見一棚傀儡。不免近前看。或見",
    "X68n1319_018:0715b09": "端嚴奇特。或見醜陋不堪。動轉行坐。青黃赤白。一一",
    "X68n1319_018:0715b10": "見了。仔細看時。元來青布幔裏有人。山僧忍俊不禁。",
    "X68n1319_018:0715b11": "乃問。長史高姓。他道。老和尚看便了。問甚麼姓。大眾。",
    "X68n1319_018:0715b12": "山僧被他一問。直得無言可對。無理可伸。還有人為",
    "X68n1319_018:0715b13": "山僧道得麼。昨日那裏落節。今日這裏拔本。",
    "X68n1319_018:0715b14": "師垂語曰。譬如水牯牛過窗櫺。頭角四蹄都過了。因",
    "X68n1319_018:0715b15": "甚尾巴過不得。",
    "X68n1319_018:0715b16": "室中常問僧。倩女離魂。那箇是真底。",
    "X68n1319_018:0715b17": "示眾云。每日起來。拄却臨濟棒。吹雲門曲。應趙州拍。",
    "X68n1319_018:0715b18": "擔仰山鍬。驅溈山牛。耕白雲田。七八年來漸成家活。",
    "X68n1319_018:0715b19": "更告諸公。每人出一隻手。相共扶助。唱歸田樂。麤羮",
    "X68n1319_018:0715b20": "淡飯。且恁麼過。何也。但願今年蠶麥熟。羅睺羅兒與",
    "X68n1319_018:0715b21": "一文。　僧問。牛頭未見四祖時如何。　曰。頭上戴纍垂。　云。",
    "X68n1319_018:0715b22": "見後如何。　曰。青布遮前。　云。未見四祖時為甚麼百鳥",
    "X68n1319_018:0715b23": "銜花獻。　曰。富與貴是人之所欲。　云。見後為甚麼百鳥",
    "X68n1319_018:0715b24": "不銜花獻。　曰。貧與賤是人之所惡。",
    "X68n1319_018:0715c01": "問。一代時教是箇切脚。未審切那箇字。　師曰。鉢囉娘。",
    "X68n1319_018:0715c02": "天童正覺禪師",
    "X68n1319_018:0715c03": "師至汝州。香山成枯木一見。深所器重。一日。聞僧誦",
    "X68n1319_018:0715c04": "蓮經。至父母所生眼。悉見三千界。瞥然有省。即詣丈",
    "X68n1319_018:0715c05": "室陳所悟。香山指臺上香合曰。裏面是甚麼物。　師曰。",
    "X68n1319_018:0715c06": "是甚麼心行。　香山曰。汝悟處又作麼生。師以手畫一",
    "X68n1319_018:0715c07": "圓相呈之。復拋向後。　香山曰。弄泥團漢有甚麼限。　師",
    "X68n1319_018:0715c08": "曰。錯。　香山曰。別見人始得。師應喏喏。即造丹霞。　丹霞",
    "X68n1319_018:0715c09": "問。如何是空劫已前自己。　師曰。井底蝦蟆吞却月。三",
    "X68n1319_018:0715c10": "更不借夜明簾。　丹霞曰。未在。更道。　師擬議。丹霞打一",
    "X68n1319_018:0715c11": "拂子曰。又道不借。師言下釋然。",
    "X68n1319_018:0715c12": "華藥智朋禪師",
    "X68n1319_018:0715c13": "師依寶峰有年。無省。因為眾持鉢。寶峰自題其像曰。",
    "X68n1319_018:0715c14": "雨洗淡紅桃蕚嫩。風搖淺碧柳絲輕。白雲影裏怪石",
    "X68n1319_018:0715c15": "露。綠水光中古木清。噫。你是何人。　至焦山。枯木成禪",
    "X68n1319_018:0715c16": "師見之。歎曰。今日方知此老親見先師來。師遂請益",
    "X68n1319_018:0715c17": "其贊。　成曰。豈不見法眼拈夾山境話。曰。我二十年祇",
    "X68n1319_018:0715c18": "作境會。　師即契悟。乃曰。元來恁麼地。　成曰。汝作麼生",
    "X68n1319_018:0715c19": "會。　師曰。春生夏長。秋收冬藏。　成曰。直須保任。師應喏。",
    "X68n1319_018:0715c20": "寶林果昌禪師",
    "X68n1319_018:0715c21": "師與提刑楊次公入山。同遊山次。楊拈起大士飯石。",
    "X68n1319_018:0715c22": "問。既是飯石。為甚麼齩不破。　師曰。祗為太硬。　楊曰。猶",
    "X68n1319_018:0715c23": "涉繁詞。　師曰。未審提刑作麼生。　楊曰。硬。　師曰。也是第",
    "X68n1319_018:0715c24": "二月。　楊為寫七佛殿額。乃問。七佛重出世時如何。　師",
    "X68n1319_018:0716a01": "曰。一回相見一回新。",
    "X68n1319_018:0716a02": "雲葢智本禪師",
    "X68n1319_018:0716a03": "上堂。滿口道不出。句句甚分明。滿目覰不見。山山疊",
    "X68n1319_018:0716a04": "亂青。鼓聲猶不會。何況是鐘鳴。喝一喝。",
    "X68n1319_018:0716a05": "禾山方禪師",
    "X68n1319_018:0716a06": "上堂。舉拂子曰。看看。祗這箇。在臨濟則照用齊行。在",
    "X68n1319_018:0716a07": "雲門則理事俱備。在曹洞則偏正叶通。在溈山則暗",
    "X68n1319_018:0716a08": "機圓合。在法眼則何止於心。然五家宗派。門庭施設",
    "X68n1319_018:0716a09": "則不無。直饒辯得倜儻分明去。猶是光影邊事。若要",
    "X68n1319_018:0716a10": "抵敵生死。則霄壤有隔。且超越生死一句作麼生道。",
    "X68n1319_018:0716a11": "良久。曰。洎合錯下註脚。",
    "X68n1319_018:0716a12": "空室道人智通",
    "X68n1319_018:0716a13": "龍圖范珣女也。幼聰慧。厭世相。求父祝髮。龍圖難之。",
    "X68n1319_018:0716a14": "遂清修。因看法界觀有省。乃連作二偈見意。　一曰。浩",
    "X68n1319_018:0716a15": "浩塵中體一如。縱橫交互印毗盧。全波是水波非水。",
    "X68n1319_018:0716a16": "全水成波水自殊。　二曰。物我元無異。森羅鏡像同。明",
    "X68n1319_018:0716a17": "明超主伴。了了徹真空。一體含多法。交參帝網中。重",
    "X68n1319_018:0716a18": "重無盡處。動靜悉圓通。　後父母俱亡。兄涓領分寧尉。",
    "X68n1319_018:0716a19": "通偕行。聞死心名重。往謁之。心見知其所得。便問。常",
    "X68n1319_018:0716a20": "啼菩薩賣却心肝。教誰學般若。　通曰。你若無心我也",
    "X68n1319_018:0716a21": "休。　又問。一雨所滋。根苗有異。無陰陽地上生箇甚麼。",
    "X68n1319_018:0716a22": "　通曰。一華五葉。　復問。十二時中向甚麼處安身立命。",
    "X68n1319_018:0716a23": "　通曰。和尚惜取眉毛好。　心打曰。這婦女亂作次第。通",
    "X68n1319_018:0716a24": "禮拜。心然之。",
    "X68n1319_018:0716b01": "政和間。居金陵。嘗設浴於保寧。揭榜於門曰。一物也",
    "X68n1319_018:0716b02": "無。洗箇甚麼。纖塵若有。起自何來。道取一句。乃可入",
    "X68n1319_018:0716b03": "浴。古靈祗解揩背。開士何曾明心。欲證離垢地時。須",
    "X68n1319_018:0716b04": "是通身汗出。盡道水能洗垢。焉知水亦是塵。直饒水",
    "X68n1319_018:0716b05": "垢頓除。到此亦須洗却。後為尼。名惟久。挂錫姑蘇之",
    "X68n1319_018:0716b06": "西竺。",
    "X68n1319_018:0716b07": "雪竇持禪師",
    "X68n1319_018:0716b08": "上堂。悟心容易息心難。息得心源到處閒。斗轉星移",
    "X68n1319_018:0716b09": "天欲曉。白雲依舊覆青山。",
    "X68n1319_018:0716b10": "石佛益禪師",
    "X68n1319_018:0716b11": "上堂。一葉落。天下秋。一塵起。大地收。一法透。萬法周。",
    "X68n1319_018:0716b12": "且道透那一法。遂喝曰。切忌錯認驢鞍橋作阿爺下",
    "X68n1319_018:0716b13": "頷。便下座。",
    "X68n1319_018:0716b14": "中巖蘊能禪師",
    "X68n1319_018:0716b15": "師一日與黃提刑奕棊。黃曰。數局之中。無一局同。千",
    "X68n1319_018:0716b16": "著萬著則固是。如何是那一著。師提起棊子示之。黃",
    "X68n1319_018:0716b17": "佇思。　師曰。不見道。從前十九路。迷殺幾多人。",
    "X68n1319_018:0716b18": "慧日安禪師",
    "X68n1319_018:0716b19": "僧問。如何是和尚為人一句。　師曰。狗走抖擻口。　曰。意",
    "X68n1319_018:0716b20": "旨如何。　師曰。猴愁擻[打-丁+敕]頭。",
    "X68n1319_018:0716b21": "雪竇智鑑禪師",
    "X68n1319_018:0716b22": "上堂。世尊有密語。迦葉不覆藏。一夜落華雨。滿城流",
    "X68n1319_018:0716b23": "水香。",
    "X68n1319_018:0716b24": "大平慧懃佛鑑禪師",
    "X68n1319_018:0716c01": "師以惟此一事實。餘二則非真味之。有省。乃徧參名",
    "X68n1319_018:0716c02": "宿。往來五祖之門有年。恚祖不為印據。與圓悟相繼",
    "X68n1319_018:0716c03": "而去。及悟還侍五祖。得徹證。而師忽至。意欲他邁。悟",
    "X68n1319_018:0716c04": "勉令挂搭。且曰。某與兄相別始月餘。比舊相見時如",
    "X68n1319_018:0716c05": "何。　師曰。我所疑者此也。遂參堂。　一日。聞祖舉僧問趙",
    "X68n1319_018:0716c06": "州。如何是和尚家風。州曰。老僧耳聾。高聲問將來。僧",
    "X68n1319_018:0716c07": "再問。州曰。你問我家風。我却識你家風了也。師即大",
    "X68n1319_018:0716c08": "豁所疑。曰。乞和尚指示極則。　祖曰。森羅及萬象。一法",
    "X68n1319_018:0716c09": "之所印。師展拜。祖令掌翰墨。　後同圓悟語話次。舉。東",
    "X68n1319_018:0716c10": "寺和尚問仰山。汝是甚處人。仰山曰。廣南人。寺曰。我",
    "X68n1319_018:0716c11": "聞廣南有鎮海明珠。曾收得否。山曰。收得。寺曰。珠作",
    "X68n1319_018:0716c12": "何色。山曰。白月即現。黑月即隱。寺曰。何不呈似老僧。",
    "X68n1319_018:0716c13": "山叉手近前云。慧寂昨到溈山。被索此珠。直得無言",
    "X68n1319_018:0716c14": "可對。無理可伸。悟顧師曰。既云收得。逮索此珠。又云",
    "X68n1319_018:0716c15": "無言可對。無理可伸。是如何。師無語。　忽一日。謂悟曰。",
    "X68n1319_018:0716c16": "仰山見東寺因緣。我有語也。東寺當時只索一顆珠。",
    "X68n1319_018:0716c17": "仰山傾出一栲栳。　悟深肯之。乃告之曰。老兄更宜親",
    "X68n1319_018:0716c18": "近老和尚去。　師一日造方丈。未及語。被祖詬罵。懡[怡-台+羅]",
    "X68n1319_018:0716c19": "而退。歸寮閉門打睡。恨祖不已。悟已密知。即往扣門。",
    "X68n1319_018:0716c20": "師曰。誰。　悟曰。我。師即開門。　悟問。你見老和尚何如。　師",
    "X68n1319_018:0716c21": "曰。我本不去。被你賺累。我遭這老漢詬罵。　悟呵呵大",
    "X68n1319_018:0716c22": "笑曰。你記得前日下的語麼。　師曰。是甚麼語。　悟曰。你",
    "X68n1319_018:0716c23": "又道。東寺祗索一顆。仰山傾出一栲栳。師當下釋然。",
    "X68n1319_018:0716c24": "　悟遂領師同上方丈。祖纔見。遽曰。懃兄。且喜大事了",
    "X68n1319_018:0717a01": "畢。",
    "X68n1319_018:0717a02": "龍門清遠佛眼禪師",
    "X68n1319_018:0717a03": "師讀法華。至是法非思量分別之所能解。質其講師。",
    "X68n1319_018:0717a04": "師不能答。遂徧參。至太平。見五祖。旋丐於廬州。偶雨",
    "X68n1319_018:0717a05": "仆地。煩懣間。聞二人交相惡罵。諫者曰。你猶自煩惱",
    "X68n1319_018:0717a06": "在。師於言下有省。及歸。凡有所問。祖即曰。我不如你。",
    "X68n1319_018:0717a07": "你自會得好。或曰。我不會。我不如你。　師愈疑。遂咨決",
    "X68n1319_018:0717a08": "於元禮首座。禮乃以手引師之耳。繞圍罏數匝。且行",
    "X68n1319_018:0717a09": "且語曰。你自會得好。　師曰。有冀開發。乃爾相戲耶。　禮",
    "X68n1319_018:0717a10": "曰。你他後悟去。方知今日曲折耳。　太平將遷海會。師",
    "X68n1319_018:0717a11": "慨然曰。吾持鉢方歸。復參隨往一荒院。安能究決己",
    "X68n1319_018:0717a12": "事耶。遂作偈告辭。　之蔣山坐夏。邂逅靈源禪師。相與",
    "X68n1319_018:0717a13": "甚善。話次。師曰。比見都下一尊宿語句似有緣。　源曰。",
    "X68n1319_018:0717a14": "演公天下第一宗師。何故捨而事遠遊耶。所謂有緣",
    "X68n1319_018:0717a15": "者。蓋知解之。師與公初心相應耳。　師從所勉。徑趨海",
    "X68n1319_018:0717a16": "會。後命典謁。適寒夜孤坐。撥罏。見火如豆許。恍然自",
    "X68n1319_018:0717a17": "喜曰。深深撥。有些子。平生事。只如此。遽起閱几上傳",
    "X68n1319_018:0717a18": "燈錄。至破竈墮因緣。忽大悟。作偈曰。刀刀林鳥啼。披",
    "X68n1319_018:0717a19": "衣終夜坐。撥火悟平生。窮神歸破墮。事皎人自迷。曲",
    "X68n1319_018:0717a20": "淡誰能和。念之永不忘。門開少人過。",
    "X68n1319_018:0717a21": "示眾。以迷心故。山林中來見善知識。將謂別有一道",
    "X68n1319_018:0717a22": "可令人安樂。不知返究向來迷處。工夫乃最第一。",
    "X68n1319_018:0717a23": "大隨南堂元靜禪師",
    "X68n1319_018:0717a24": "師參永安恩。於臨濟三頓棒話發明。次依諸名宿。無",
    "X68n1319_018:0717b01": "有當意者。聞五祖機峻。欲抑之。遂謁祖。祖乃曰。我此",
    "X68n1319_018:0717b02": "間不比諸方。凡於室中。不要汝進前退後。豎指擎拳。",
    "X68n1319_018:0717b03": "繞禪牀作女人拜。提起坐具。千般伎倆。祗要你一言",
    "X68n1319_018:0717b04": "下諦當。便是汝見處。師茫然退。參歷三載。　一日。入室",
    "X68n1319_018:0717b05": "罷。祖謂曰。子所下語。已得十分。試更與我說看。師即",
    "X68n1319_018:0717b06": "剖而陳之。　祖曰。說亦說得十分。更與我斷看。師隨所",
    "X68n1319_018:0717b07": "問而判之。　祖曰。好即好。祗是未得老僧說話在。齋後",
    "X68n1319_018:0717b08": "汝可來祖爺塔所。與汝一一按過始得。　及至彼。祖便",
    "X68n1319_018:0717b09": "以即心即佛。非心非佛。睦州擔板漢。南泉斬猫兒。趙",
    "X68n1319_018:0717b10": "州狗子無佛性．有佛性之語編辟之。其所對了無凝",
    "X68n1319_018:0717b11": "滯。至子胡狗話。祖遽轉面曰。不是。　師曰。不是却如何。",
    "X68n1319_018:0717b12": "　祖曰。此不是。則和前面皆不是。　師曰。望和尚慈悲指",
    "X68n1319_018:0717b13": "示。　祖曰。看他道子胡有一狗。上取人頭。中取人腰。下",
    "X68n1319_018:0717b14": "取人脚。入門者好看。纔見僧入門。便道看狗。向子胡",
    "X68n1319_018:0717b15": "道看狗處下得一轉語。教子胡結舌。老僧鈐口。便是",
    "X68n1319_018:0717b16": "你了當處。　次日入室。師密啟其說。祖笑曰。不道你不",
    "X68n1319_018:0717b17": "是千了百當底人。此語祗似先師下底語。　師曰。某何",
    "X68n1319_018:0717b18": "人。得似端和尚。　祖曰。不然。老僧雖承嗣他。謂他語拙。",
    "X68n1319_018:0717b19": "蓋祗用遠錄公手段接人故也。如老僧共遠錄公。便",
    "X68n1319_018:0717b20": "與百丈．黃檗．南泉．趙州輩把手共行。纔見語拙即不",
    "X68n1319_018:0717b21": "堪。師以為不然。乃拽杖渡江。適大水泛漲。因留四祖。",
    "X68n1319_018:0717b22": "儕輩挽其歸。又二年。祖方許可。　嘗商略古今次。執師",
    "X68n1319_018:0717b23": "手曰。得汝說。須是吾舉。得汝舉。須是吾說。而今而後。",
    "X68n1319_018:0717b24": "佛祖祕要。諸方關鍵。無逃子掌握矣。",
    "X68n1319_018:0717c01": "上堂。有祖已來。時人錯會。祗將言句以為禪道。殊不",
    "X68n1319_018:0717c02": "知道本無體。因體而立名。道本無名。因名而立號。祗",
    "X68n1319_018:0717c03": "如適來上座纔恁麼出來。便恁麼歸眾。且道具眼不",
    "X68n1319_018:0717c04": "具眼。若道具眼。纔恁麼出來。眼在甚麼處。若道不具",
    "X68n1319_018:0717c05": "眼。爭合便恁麼去。諸仁者。於此見得倜儻分明。則知",
    "X68n1319_018:0717c06": "二祖禮拜。依位而立。真得其髓。祗這些子。是三世諸",
    "X68n1319_018:0717c07": "佛命根。六代祖師命脈。天下老和尚安身立命處。雖",
    "X68n1319_018:0717c08": "然如是。須是親到始得。",
    "X68n1319_018:0717c09": "有一老宿垂語云。十字街頭起一間茅廝。祗是不許",
    "X68n1319_018:0717c10": "人屙。僧舉以叩師。　師曰。是你先屙了。更教甚麼人屙。",
    "X68n1319_018:0717c11": "宿聞。焚香遙望大隨拜謝。",
    "X68n1319_018:0717c12": "無為宗泰禪師",
    "X68n1319_018:0717c13": "師參五祖。祖舉趙州洗鉢盂話俾參。洎入室。舉此話",
    "X68n1319_018:0717c14": "問師。你道趙州向伊道甚麼。這僧便悟去。　師曰。洗鉢",
    "X68n1319_018:0717c15": "盂去呢。　祖曰。你祗知路上事。不知路上滋味。　師曰。既",
    "X68n1319_018:0717c16": "知路上事。路上有甚滋味。　祖曰。你不知耶。又問。你曾",
    "X68n1319_018:0717c17": "游浙否。　師曰。未也。　祖曰。你未悟在。師自此凡五年不",
    "X68n1319_018:0717c18": "能對。　祖一日陞堂。顧眾曰。八十翁翁輥繡毬。便下座。",
    "X68n1319_018:0717c19": "　師欣然出眾曰。和尚試輥一輥看。　祖以手作打杖鼓",
    "X68n1319_018:0717c20": "勢。操蜀音唱緜州巴歌曰。豆子山。打瓦鼓。楊平山。撒",
    "X68n1319_018:0717c21": "白雨。白雨下。取龍女。織得絹。二丈五。一半屬羅江。一",
    "X68n1319_018:0717c22": "半屬元武。　師聞大悟。掩祖口曰。祇消唱到這裏。祖大",
    "X68n1319_018:0717c23": "笑而歸。",
    "X68n1319_018:0717c24": "五祖表自禪師",
    "X68n1319_018:0718a01": "師依五祖最久。未有省。時圓悟為座元。往請益。悟曰。",
    "X68n1319_018:0718a02": "兄有疑處。試語我。　師遂舉。德山小參不答話。問話者",
    "X68n1319_018:0718a03": "三十棒。　悟曰。禮拜著。我作得你師。舉話尚不會。　師作",
    "X68n1319_018:0718a04": "禮竟。悟令再舉前話。師曰。德山小參不答話。　悟掩其",
    "X68n1319_018:0718a05": "口曰。但恁麼看。　師出。揚聲曰。屈。屈。豈有公案祇教人",
    "X68n1319_018:0718a06": "看一句底道理。　有僧謂師曰。兄不可如此說。首座須",
    "X68n1319_018:0718a07": "有方便。因靜坐體究。及旬。頓釋所疑。詣悟禮謝。　悟曰。",
    "X68n1319_018:0718a08": "兄始知吾不汝欺。又詣方丈。祖迎笑。",
    "X68n1319_018:0718a09": "師榜侍者門曰。東山有三句。若人道得。即挂搭。衲子",
    "X68n1319_018:0718a10": "皆披靡。　一日。有僧攜坐具徑造丈室。謂師曰。某甲道",
    "X68n1319_018:0718a11": "不得。祇要挂搭。師大喜。呼維那於明窗下安排。",
    "X68n1319_018:0718a12": "九頂清素禪師",
    "X68n1319_018:0718a13": "師聞五祖舉首山西來意話。倏然契悟。述偈曰。顛倒",
    "X68n1319_018:0718a14": "顛。顛倒顛。新婦騎驢阿家牽。便恁麼。太無端。回頭不",
    "X68n1319_018:0718a15": "覺布衫穿。　祖見。乃問。百丈野狐話又作麼生。　師曰。來",
    "X68n1319_018:0718a16": "說是非者。便是是非人。祖大悅。",
    "X68n1319_018:0718a17": "太守呂公來瞻大像。問曰。既是大像。因甚肩負兩楹。",
    "X68n1319_018:0718a18": "　師曰。船上無散工。　至閣下覩觀音像。又問。彌勒化境。",
    "X68n1319_018:0718a19": "觀音何來。　師曰。家富小兒嬌。守乃禮敬。",
    "X68n1319_018:0718a20": "法閃上座",
    "X68n1319_018:0718a21": "師久依五祖。未有所入。一日造室。祖問。不與萬法為",
    "X68n1319_018:0718a22": "侶者是甚麼人。　曰。法閃即不然。　祖以手指曰。住。住。法",
    "X68n1319_018:0718a23": "閃即不然作麼生。師於是啟悟。",
    "X68n1319_018:0718a24": "師至東林宣密度禪師席下。見其得平實之旨。一日。",
    "X68n1319_018:0718b01": "拈花繞度禪牀一帀。背手插香罏中。曰。和尚且道意",
    "X68n1319_018:0718b02": "作麼生。度屢下語。皆不契。　踰兩月。乃令師試說之。師",
    "X68n1319_018:0718b03": "曰。某祗將花插香罏中。和尚自疑。有甚麼事來。",
    "X68n1319_018:0718b04": "金陵俞道婆",
    "X68n1319_018:0718b05": "市油餐為業。常隨眾參問瑯琊。琊以臨濟無位真人",
    "X68n1319_018:0718b06": "話示之。一日。聞丐者唱蓮花落云。不因柳毅傳書信。",
    "X68n1319_018:0718b07": "何緣得到洞庭湖。忽大悟。以油餈投地。　夫曰。你顛耶。",
    "X68n1319_018:0718b08": "　婆掌曰。非汝境界。　往見瑯琊。琊望之。知其造詣。問。那",
    "X68n1319_018:0718b09": "箇是無位真人。　婆應聲曰。有一無位真人。六臂三頭",
    "X68n1319_018:0718b10": "努力瞋。一擘華山分兩路。萬年流水不知春。",
    "X68n1319_018:0718b11": "圓悟蔣山開堂。方至法座前。婆於眾中躍出。以身一",
    "X68n1319_018:0718b12": "拶。便歸眾。悟曰。見怪不怪。其怪自壞。　悟次日至其家。",
    "X68n1319_018:0718b13": "婆不出。厲聲曰。這般黃口小兒。也道出來開堂說法。",
    "X68n1319_018:0718b14": "　悟曰。婆子少賣弄。我識得你了也。婆遂大笑。出相見。",
    "X68n1319_018:0718b15": "凡有僧至。則曰。兒。兒。僧擬議。即掩門。　佛燈珣禪師往",
    "X68n1319_018:0718b16": "勘之。婆見。如前問。珣曰。爺在甚處。　婆轉身拜露柱。珣",
    "X68n1319_018:0718b17": "即踏倒曰。將謂有多少奇特。便出。　婆蹶起曰。兒。兒。來。",
    "X68n1319_018:0718b18": "惜你則箇。珣竟不顧。",
    "X68n1319_018:0718b19": "頌馬祖不安因緣曰。日面月面。虗空閃電。雖然截斷",
    "X68n1319_018:0718b20": "天下人舌頭。分明祇道得一半。",
    "X68n1319_018:0718b21": "石門聰和尚",
    "X68n1319_018:0718b22": "師在報慈。聞鳩子鳴。乃問僧。是甚麼聲。　云。鳩鳩聲。　師",
    "X68n1319_018:0718b23": "曰。欲得不招無間業。莫謗如來正法輪。",
    "X68n1319_018:0718b24": "淨慈慧暉禪師",
    "X68n1319_018:0718c01": "師謁宏智。智舉當明中有暗。不以暗相遇。當暗中有",
    "X68n1319_018:0718c02": "明。不以明相覩問之。語不契。初夜定回往聖僧前燒",
    "X68n1319_018:0718c03": "香。而宏智適至。師見之。頓明前話。　次日。入室。智舉堪",
    "X68n1319_018:0718c04": "嗟去日顏如玉。却歎回時鬢似霜詰之。師曰。其入離。",
    "X68n1319_018:0718c05": "其出微。自爾問答無滯。智許為室中真子。",
    "X68n1319_018:0718c06": "雪竇嗣宗禪師",
    "X68n1319_018:0718c07": "僧問。如何是正法眼。　師曰。烏豆。",
    "X68n1319_018:0718c08": "問。如何是君。　師曰。磨礱三尺劍。待斬不平人。　曰。如何",
    "X68n1319_018:0718c09": "是臣。　師曰。白雲閒不徹。流水太忙生。　曰。如何是君臣",
    "X68n1319_018:0718c10": "道合。　師曰。雲行雨施。月皎星輝。",
    "X68n1319_018:0718c11": "問。如何是正中偏。　師曰。菱華未照前。　曰。如何是偏中",
    "X68n1319_018:0718c12": "正。　師曰。團圞無少剩。　曰。如何是正中來。　師曰。徧界絕",
    "X68n1319_018:0718c13": "纖埃。　曰。如何是兼中至。　師曰。齧鏃功前戲。　曰。如何是",
    "X68n1319_018:0718c14": "兼中到。　師曰。十道不通耗。",
    "X68n1319_018:0718c15": "問。如何是轉功就位。　師曰。撒手無依全體現。扁舟漁",
    "X68n1319_018:0718c16": "父宿蘆華。　曰。如何是轉位就功。　師曰。半夜嶺頭風月",
    "X68n1319_018:0718c17": "靜。一聲高樹老猿啼。　曰。如何是功位齊彰。　師曰。出門",
    "X68n1319_018:0718c18": "不踏來時路。滿目飛塵絕點埃。　曰。如何是功位俱隱。",
    "X68n1319_018:0718c19": "　師曰。泥牛飲盡澄潭月。石馬加鞭不轉頭。",
    "X68n1319_018:0718c20": "吉祥元實禪師",
    "X68n1319_018:0718c21": "師自到天衣。早夜精勤。脇不至席。一日。偶失笑喧眾。",
    "X68n1319_018:0718c22": "天衣擯之。中夜宿田里。覩星月粲然。有省。曉歸趨方",
    "X68n1319_018:0718c23": "丈。天衣見。乃問。洞山五位君臣如何話會。　師曰。我這",
    "X68n1319_018:0718c24": "裏一位也無。　天衣令參堂。謂侍僧曰。這漢却有箇見",
    "X68n1319_018:0719a01": "處。奈不識宗旨何。　入室次。天衣預令行者五人分序",
    "X68n1319_018:0719a02": "而立。師至。俱召。實上座。師於是密契奧旨。述偈曰。一",
    "X68n1319_018:0719a03": "位纔彰五位分。君臣叶處紫雲屯。夜明簾卷無私照。",
    "X68n1319_018:0719a04": "金殿重重顯至尊。　天衣稱善。",
    "X68n1319_018:0719a05": "左丞范冲致虗居士",
    "X68n1319_018:0719a06": "公由翰苑守豫章。過圓通。謁旻禪師。茶罷。曰。某行將",
    "X68n1319_018:0719a07": "老矣。墮在金紫行中。去此事稍遠。　通呼。內翰。公應諾。",
    "X68n1319_018:0719a08": "　通曰。何遠之有。　公躍然曰。乞師再垂指示。　通曰。此去",
    "X68n1319_018:0719a09": "洪都有四程。公佇思。　通曰。見即便見。擬思即差。公豁",
    "X68n1319_018:0719a10": "然有省。",
    "X68n1319_018:0719a11": "士與圓通擁罏次。公問。諸家因緣。不勞拈出。直截一",
    "X68n1319_018:0719a12": "句。請師指示。　通厲聲指曰。看火。　公急撥衣。忽大悟。謝",
    "X68n1319_018:0719a13": "曰。灼然佛法無多子。　通喝曰。放下著。公應諾諾。",
    "X68n1319_018:0719a14": "士問圓通曰。是法非思量分別之所能解。如何湊泊。",
    "X68n1319_018:0719a15": "　通曰。全身入火聚。　公曰。畢竟如何會。　通曰。驀直去。公",
    "X68n1319_018:0719a16": "沈吟。　通曰。可更喫茶麼。　公曰。不必。　通曰。何不恁麼會。",
    "X68n1319_018:0719a17": "　公契旨曰。元來太近。　通曰。十萬八千。　公占偈曰。不可",
    "X68n1319_018:0719a18": "思議。是大火聚。便恁麼去。不離當處。　通曰。咦。猶有這",
    "X68n1319_018:0719a19": "箇在。　公曰。乞師再垂指示。　通曰。便恁麼去。鐺是鐵鑄。",
    "X68n1319_018:0719a20": "公頓首謝之。",
    "X68n1319_018:0719a21": "徑山塗毒智策禪師",
    "X68n1319_018:0719a22": "師初謁寂室光。灑然有省。次謁大圓於萬壽。圓問曰。",
    "X68n1319_018:0719a23": "甚處來。　師曰。天台來。　曰。見智者大師麼。　師曰。即今亦",
    "X68n1319_018:0719a24": "不少。　曰。因甚在汝脚跟下。　師曰。當面蹉過。　圓曰。上人",
    "X68n1319_018:0719b01": "不耘而秀。不扶而直。　一日。辭去。圓送之門。拊師背曰。",
    "X68n1319_018:0719b02": "寶所在近。此城非實。師頷之。　往豫章。謁典牛。道由雲",
    "X68n1319_018:0719b03": "居。風雪塞路。坐閱四十二日。午時。版聲鏗然。豁爾大",
    "X68n1319_018:0719b04": "悟。及造門。典牛獨指師曰。甚處見神見鬼來。　師曰。雲",
    "X68n1319_018:0719b05": "居聞版聲來。　牛曰。是甚麼。　師曰。打破虗空。全不柄靶。",
    "X68n1319_018:0719b06": "　牛曰。向上事未在。　師曰。東家暗坐。西家廝罵。　牛曰。嶄",
    "X68n1319_018:0719b07": "然超出佛祖。他日起家。一麟足矣。",
    "X68n1319_018:0719b08": "虎丘紹隆禪師。",
    "X68n1319_018:0719b09": "師初謁長蘆信禪師。得其大略。有傳圓悟語至者。師",
    "X68n1319_018:0719b10": "讀之。歎曰。想酢生液。雖未澆腸沃胃。要且使人慶快。",
    "X68n1319_018:0719b11": "第恨未聆謦欬耳。遂由寶峰次湛堂。客黃龍。扣死心",
    "X68n1319_018:0719b12": "禪師。次謁圓悟。　一日。入堂。悟問曰。見見之時。見非是",
    "X68n1319_018:0719b13": "見。見猶離見。見不能及。舉拳曰。還見麼。　師曰。見。　悟曰。",
    "X68n1319_018:0719b14": "頭上安頭。師聞。脫然契證。　悟叱曰。見箇甚麼。　師曰。竹",
    "X68n1319_018:0719b15": "密不妨流水過。悟肯之。　尋俾掌藏教。有問悟曰。隆藏",
    "X68n1319_018:0719b16": "主柔易若此。何能為哉。　悟曰。瞌睡虎耳。",
    "X68n1319_018:0719b17": "育王佛智端裕禪師",
    "X68n1319_018:0719b18": "上堂曰。行時絕行跡。說時無說蹤。行說若到。則垛生",
    "X68n1319_018:0719b19": "招箭。行說未明。則神鋒劃斷。就使說無滲漏。行不迷",
    "X68n1319_018:0719b20": "方。猶滯[穀-禾+卵]漏在。若是大鵬金翅。奮迅百千由旬。十影",
    "X68n1319_018:0719b21": "神駒。馳驟四方八極。不取次啗啄。不隨處埋身。且總",
    "X68n1319_018:0719b22": "不依倚。還有履踐分也無。剎剎塵塵是要津。",
    "X68n1319_018:0719b23": "護國景元禪師",
    "X68n1319_018:0719b24": "上堂。威音王已前。這一隊漢錯七錯八。威音王已後。",
    "X68n1319_018:0719c01": "這一隊漢落二落三。而今這一隊漢坐立儼然。且道",
    "X68n1319_018:0719c02": "是錯七錯八。落二落三。還定當得出麼。舉拂子曰。吽。",
    "X68n1319_018:0719c03": "吽。",
    "X68n1319_018:0719c04": "師因僧讀死心小參語云。既迷。須得箇悟。既悟。須識",
    "X68n1319_018:0719c05": "悟中迷。迷中悟。迷悟雙忘。却從無迷悟處建立一切",
    "X68n1319_018:0719c06": "法。師聞而疑。即趨佛殿。以手拓開門扉。豁然大徹。　繼",
    "X68n1319_018:0719c07": "而執事。機辯逸發。圓悟目為聱頭玄侍者。悟自題肖",
    "X68n1319_018:0719c08": "像付之。有曰。生平只說聱頭禪。撞著聱頭如鐵壁。",
    "X68n1319_018:0719c09": "靈隱慧遠禪師",
    "X68n1319_018:0719c10": "內翰曾開居士。久參諸方。紹興辛未。值師領光孝。開",
    "X68n1319_018:0719c11": "來謁。問曰。如何是善知識。　師曰。燈籠露柱。猫兒狗子。",
    "X68n1319_018:0719c12": "　開曰。為甚麼贊即歡喜。毀即煩惱。　師曰。侍郎曾見善",
    "X68n1319_018:0719c13": "知識否。　開曰。某三十年參問。何言不見。　師曰。向煩惱",
    "X68n1319_018:0719c14": "處見。向歡喜處見。　開擬議。師震聲便喝。開擬對。師曰。",
    "X68n1319_018:0719c15": "開口底不是公。　開罔然。師召曰。侍郎向甚麼處去也。",
    "X68n1319_018:0719c16": "　開猛省點頭。說偈曰。咄哉瞎驢。叢林妖孼。震地一聲。",
    "X68n1319_018:0719c17": "天機漏泄。有人更問意如何。拈起拂子劈口截。　師曰。",
    "X68n1319_018:0719c18": "也祇得一橛。",
    "X68n1319_018:0719c19": "知府葛剡志慕禪宗。久無證入。一日。舉。不是心。不是",
    "X68n1319_018:0719c20": "佛。不是物。豁然有省。說偈云。非心非佛亦非物。五鳳",
    "X68n1319_018:0719c21": "樓前山突兀。豔陽影裏倒翻身。野狐跳入金毛窟。　謁",
    "X68n1319_018:0719c22": "師求證。師云。居士見處。祇可入佛。未得入魔在。葛禮",
    "X68n1319_018:0719c23": "拜。　師曰。云何不道金毛跳入野狐窟。葛乃頓領。",
    "X68n1319_018:0719c24": "華藏安民禪師",
    "X68n1319_018:0720a01": "師謁佛鑑。鑑問。佛果有不曾亂為人說底句。曾與你",
    "X68n1319_018:0720a02": "說麼。　師曰。合取狗口。　鑑震聲曰。不是這箇道理。　師曰。",
    "X68n1319_018:0720a03": "無人奪你茶鹽袋。叫作甚麼。　鑑曰。佛果若不為你說。",
    "X68n1319_018:0720a04": "我為你說。　師曰。和尚疑時。退院別參去。鑑呵呵大笑。",
    "X68n1319_018:0720a05": "玄沙僧昭禪師",
    "X68n1319_018:0720a06": "上堂。天上無彌勒。地下無彌勒。且道彌勒在甚麼處。",
    "X68n1319_018:0720a07": "良久。曰。夜行莫踏白。不是水便是石。",
    "X68n1319_018:0720a08": "南峰雲辯禪師",
    "X68n1319_018:0720a09": "師參圓悟。值入室。纔踵門。悟曰。看脚下。師打露柱一",
    "X68n1319_018:0720a10": "下。　悟曰。何不著實道取一句。　師曰。師若搖頭。弟子擺",
    "X68n1319_018:0720a11": "尾。　悟曰。你試擺尾看。師翻筋斗而出。悟大笑。",
    "X68n1319_018:0720a12": "上堂。好是仲春漸暖。那堪寒食清明。萬疊雲山聳翠。",
    "X68n1319_018:0720a13": "一天風月良鄰。在處華紅柳綠。湖天浪穩風平。山禽",
    "X68n1319_018:0720a14": "枝上語諄諄。再三瑣瑣碎碎。囑付叮叮嚀嚀。且道叮",
    "X68n1319_018:0720a15": "嚀囑付箇甚麼。卓拄杖曰。記取明年今日。依舊寒食",
    "X68n1319_018:0720a16": "清明。",
    "X68n1319_018:0720a17": "僧問。十二時中教學人如何用心。　師曰。蘸雪喫冬瓜。",
    "X68n1319_018:0720a18": "　問。浩浩塵中如何辨主。　師曰。木杓頭邊鐮切菜。　曰。莫",
    "X68n1319_018:0720a19": "便是和尚為人處也無。　師曰。研槌撩餺飥。",
    "X68n1319_018:0720a20": "大溈佛性法泰禪師",
    "X68n1319_018:0720a21": "上堂。欲識佛去處。祇這語聲是。咄。傅大士不識好惡。",
    "X68n1319_018:0720a22": "以昭昭靈靈教壞人家男女。被誌公和尚一喝曰。大",
    "X68n1319_018:0720a23": "士莫作是說。別更道看。大士復說曰。空手把鋤頭。步",
    "X68n1319_018:0720a24": "行騎水牛。人從橋上過。橋流水不流。誌公呵呵大笑",
    "X68n1319_018:0720b01": "曰。前頭猶似可。末後更愁人。",
    "X68n1319_018:0720b02": "鼓山珍禪師",
    "X68n1319_018:0720b03": "上堂。尋牛須訪跡。學道貴無心。跡在牛還在。無心道",
    "X68n1319_018:0720b04": "易尋。豎起拂子曰。這箇是跡。牛在甚麼處。直饒見得",
    "X68n1319_018:0720b05": "頭角分明。鼻孔也在法石手裏。",
    "X68n1319_018:0720b06": "昭覺道祖首座",
    "X68n1319_018:0720b07": "初見圓悟。於即心即佛語下發明。久之。悟命分座。一",
    "X68n1319_018:0720b08": "日。為眾入室。師忽問曰。生死到來。如何迴避。僧無對。",
    "X68n1319_018:0720b09": "師擲下拂子。奄然而逝。眾皆眙愕。　悟聞。至召曰。祖首",
    "X68n1319_018:0720b10": "座。師張目視之。　悟曰。抖擻精神透關去。師點頭。竟爾",
    "X68n1319_018:0720b11": "趨寂。",
    "X68n1319_018:0720b12": "慧日默菴道禪師",
    "X68n1319_018:0720b13": "上堂。同雲欲雪未雪。愛日似暉不暉。寒雀啾啾閙籬",
    "X68n1319_018:0720b14": "落。朔風冽冽舞簾帷。要會韶陽親切句。今朝覿面為",
    "X68n1319_018:0720b15": "提撕。卓拄杖。下座。",
    "X68n1319_018:0720b16": "樞密徐俯師川居士",
    "X68n1319_018:0720b17": "公參圓悟。悟喜其見地超邁。一日。至書記寮。指悟頂",
    "X68n1319_018:0720b18": "相曰。這老漢脚跟猶未點地在。　悟䫌面曰。甕裏何曾",
    "X68n1319_018:0720b19": "走却鱉。　公曰。且喜老漢脚跟點地。　悟曰。莫謗他好。公",
    "X68n1319_018:0720b20": "休去。",
    "X68n1319_018:0720b21": "龍牙智才禪師",
    "X68n1319_018:0720b22": "師初住嶽麓。開堂日。僧問。德山棒．臨濟喝。今日請師",
    "X68n1319_018:0720b23": "為拈掇。　師曰。蘇嚕蘇嚕。　曰。蘇嚕蘇嚕。還有西來意也",
    "X68n1319_018:0720b24": "無。　師曰。蘇嚕蘇嚕。由是叢林呼為才蘇嚕。",
    "X68n1319_018:0720c01": "何山佛燈守珣禪師",
    "X68n1319_018:0720c02": "師參佛鑑。隨眾咨請。邈無所入。乃封其衾曰。此生若",
    "X68n1319_018:0720c03": "不徹。誓不展此。於是晝坐宵立。如喪考妣。　逾七七日。",
    "X68n1319_018:0720c04": "忽佛鑑上堂曰。森羅及萬象。一法之所印。　師聞頓悟。",
    "X68n1319_018:0720c05": "往見鑑。鑑曰。可惜一顆明珠被這風顛漢拾得。乃詰",
    "X68n1319_018:0720c06": "之曰。靈雲道。自從一見桃花後。直至如今更不疑。如",
    "X68n1319_018:0720c07": "何是他不疑處。　師曰。莫道靈雲不疑。知今覓箇疑處",
    "X68n1319_018:0720c08": "了不可得。　鑑曰。玄沙道。諦當。甚諦當。敢保老兄未徹",
    "X68n1319_018:0720c09": "在。那裏是他未徹處。　師曰。深知和尚老婆心切。鑑然",
    "X68n1319_018:0720c10": "之。　師拜起。呈偈曰。終日看天不舉頭。桃花爛熳始擡",
    "X68n1319_018:0720c11": "眸。饒君更有遮天網。透得牢關即便休。　鑑囑令護持。",
    "X68n1319_018:0720c12": "是夕。厲聲謂眾曰。這回珣上座穩睡去也。　圓悟聞得。",
    "X68n1319_018:0720c13": "疑其未然。乃曰。我須勘過始得。遂令人召至。　因與遊",
    "X68n1319_018:0720c14": "山。偶到一水潭。悟推師入水。遽問曰。牛頭未見四祖",
    "X68n1319_018:0720c15": "時如何。　師曰。潭深魚聚。　悟曰。見後如何。　師曰。樹高招",
    "X68n1319_018:0720c16": "風。　悟曰。見與未見時如何。　師曰。伸脚在縮脚裏。悟大",
    "X68n1319_018:0720c17": "稱之。",
    "X68n1319_018:0720c18": "待制潘良貴依師。久不契。謂師曰。某祇欲死去。如何。",
    "X68n1319_018:0720c19": "　師曰。好箇封皮。且留著使用。而今不了不當便去。忽",
    "X68n1319_018:0720c20": "被他換却封皮。卒無整理處。　公又以南泉斬猫話問",
    "X68n1319_018:0720c21": "曰。某看此甚久。終未透徹。望和尚慈悲。　師曰。你祇管",
    "X68n1319_018:0720c22": "理會別人家猫兒。不知走却自家狗子。公於言下如",
    "X68n1319_018:0720c23": "醉醒。　師復曰。不易。公進此一步。更須知有向上事始",
    "X68n1319_018:0720c24": "得。如今士大夫說禪說道。祇依著義理便快活。大率",
    "X68n1319_018:0721a01": "似將錢買油餈喫了便不飢。其餘便道是瞞他。亦可",
    "X68n1319_018:0721a02": "笑也。公唯唯。",
    "X68n1319_018:0721a03": "師嘗謂眾曰。兄弟如有省悟處。不拘時節。請來露箇",
    "X68n1319_018:0721a04": "消息。　雪夜。有僧扣方丈門。師起秉燭。震威喝曰。雪深",
    "X68n1319_018:0721a05": "夜半。求決疑情。因甚麼威儀不具。僧顧視衣裓。師逐",
    "X68n1319_018:0721a06": "出院。",
    "X68n1319_018:0721a07": "龍翔士珪禪師",
    "X68n1319_018:0721a08": "師醉心楞嚴。逾五秋。南遊。謁諸尊宿。始登龍門。即以",
    "X68n1319_018:0721a09": "平時所得白佛眼。眼曰。汝解心已極。但欠著力開眼",
    "X68n1319_018:0721a10": "耳。俾職堂司。　一日。侍立次。問云。絕對待時如何。　眼曰。",
    "X68n1319_018:0721a11": "如汝僧堂中白椎相似。師罔措。　眼晚至堂司。師理前",
    "X68n1319_018:0721a12": "話。眼曰。閒言語。師遂大悟。",
    "X68n1319_018:0721a13": "黃龍法忠禪師",
    "X68n1319_018:0721a14": "師習台教。悟一心三觀之旨。未能泯跡。徧參名宿。至",
    "X68n1319_018:0721a15": "龍門。觀水磨旋轉。發明心要。乃述偈曰。轉大法輪。目",
    "X68n1319_018:0721a16": "前包裹。更問如何。水推石磨。　呈佛眼。眼曰。其中事作",
    "X68n1319_018:0721a17": "麼生。　師曰。磵下水長流。　眼曰。我有末後一句。待分付",
    "X68n1319_018:0721a18": "汝。師掩耳而出。　已而禮辭。渡九江。登廬阜。露眠草宿。",
    "X68n1319_018:0721a19": "相羊山水。會意則居。或數日不食。或連宵不臥。髮長",
    "X68n1319_018:0721a20": "不翦。衣敝不易。故禪會呼為忠道者。",
    "X68n1319_018:0721a21": "宣和間。湘潭大旱。禱而不應。師躍入龍淵。呼曰。業畜。",
    "X68n1319_018:0721a22": "當雨一尺。雨隨至。居南嶽。恒跨虎出遊。儒釋望塵而",
    "X68n1319_018:0721a23": "拜。",
    "X68n1319_018:0721a24": "世奇首座",
    "X68n1319_018:0721b01": "師徧參諸方。晚造龍門。一日。燕坐瞌睡間。羣蛙忽鳴。",
    "X68n1319_018:0721b02": "悞聽為淨髮版響。亟趨往。有曉之者曰。蛙鳴非版也。",
    "X68n1319_018:0721b03": "師恍然。詣方丈剖露。佛眼曰。豈不見羅睺羅。　師遽止",
    "X68n1319_018:0721b04": "曰。和尚不必舉。待去自看。　未幾有省。乃占偈曰。夢中",
    "X68n1319_018:0721b05": "聞版響。覺後蝦蟆啼。蝦蟆與版響。山嶽一時齊。　由是",
    "X68n1319_018:0721b06": "益加參究。洞臻玄奧。佛眼命分座。師固辭曰。此非細",
    "X68n1319_018:0721b07": "事也。如金針刺眼。毫髮若差。眼則破矣。願生生居學",
    "X68n1319_018:0721b08": "地而自煅煉。佛眼因以偈美之。",
    "X68n1319_018:0721b09": "護聖居靜禪師",
    "X68n1319_018:0721b10": "師年十四禮白馬安慧為師。聞南堂道望。遂往依焉。",
    "X68n1319_018:0721b11": "南堂舉香嚴枯木裏龍吟話往返酬詰。師於言下大",
    "X68n1319_018:0721b12": "悟。一日。南堂問曰。莫守寒巖異草青。坐却白雲宗不",
    "X68n1319_018:0721b13": "妙。汝作麼生。　師曰。直須揮劍。若不揮劍。漁父棲巢。　南",
    "X68n1319_018:0721b14": "堂矍然曰。這小廝兒。師珍重便行。",
    "X68n1319_018:0721b15": "開先智和尚",
    "X68n1319_018:0721b16": "示眾曰。宗之與教權道。佛之與祖強名。受教傳心。俱",
    "X68n1319_018:0721b17": "為虗妄。求真覓實。轉更參差。若取自己自心為究竟。",
    "X68n1319_018:0721b18": "必有他物他人作對治。　時有僧問。如何則是。　曰。是則",
    "X68n1319_018:0721b19": "有非。　云。如何得入。　曰。汝何劫在外頭。　問。如何是佛。　曰。",
    "X68n1319_018:0721b20": "汝喚那箇作眾生。　云。與麼則無佛無眾生也。　曰。者眾",
    "X68n1319_018:0721b21": "生。　問。如何是平常心。　曰。蜂蠆狼貪。　云。與麼則全眾生",
    "X68n1319_018:0721b22": "心也。　曰。你道那箇是平常心。　云。不會。　曰。汝他後會去",
    "X68n1319_018:0721b23": "在。　問。四大何緣有形。　曰。你道虗空何緣無像。　云。到者",
    "X68n1319_018:0721b24": "裏却不會。　曰。我也不會。又曰。汝道汝不會與我不會。",
    "X68n1319_018:0721c01": "是一是二。　云。乞和尚慈悲。　曰。我早晚曾罵辱汝。　問。如",
    "X68n1319_018:0721c02": "何是大道。　曰。我無小徑。　云。如何是小徑。　曰。我不知有",
    "X68n1319_018:0721c03": "大道。　問。和尚見處如何。　曰。非汝境界。　云。學人見處如",
    "X68n1319_018:0721c04": "何。　曰。取我處分又爭得。　云。乞師指授。　曰。我長劫來不",
    "X68n1319_018:0721c05": "曾蒙蔽汝。",
    "X68n1319_018:0721c06": "龍圖王蕭居士",
    "X68n1319_018:0721c07": "居士字觀復。留昭覺日。聞開靜板聲。有省。問南堂曰。",
    "X68n1319_018:0721c08": "某有箇見處。纔被人問。却開口不得。未審過在甚處。",
    "X68n1319_018:0721c09": "　南堂曰。過在有箇見處。南堂却問。朝斾幾時到任。　公",
    "X68n1319_018:0721c10": "曰。去年八月四日。　南堂曰。自按察幾時離衙。　公曰。前",
    "X68n1319_018:0721c11": "月二十。　南堂曰。為甚麼道開口不得。公乃契悟。",
    "X68n1319_018:0721c12": "南臺安和尚",
    "X68n1319_018:0721c13": "因僧問。寂寂無依時如何。　曰。寂寂底呢。因有頌曰。南",
    "X68n1319_018:0721c14": "臺靜坐一爐香。終日凝然萬慮忘。不是息心除忘想。",
    "X68n1319_018:0721c15": "都緣無事可思量。",
    "X68n1319_018:0721c16": "法輪添禪師",
    "X68n1319_018:0721c17": "上堂。喝一喝。曰。獅子哮吼。又喝一喝。曰。象王嚬呻。又",
    "X68n1319_018:0721c18": "喝一喝。曰。狂狗趁塊。又喝一喝。曰。鰕跳不出斗。乃曰。",
    "X68n1319_018:0721c19": "此四喝。有一喝堪與祖佛為師。明眼衲僧試請揀看。",
    "X68n1319_018:0721c20": "若揀不出。大似日中迷路。",
    "X68n1319_018:0721c21": "光孝深禪師",
    "X68n1319_018:0721c22": "上堂。維摩一默。普賢廣說。歷代聖人。互呈醜拙。君不",
    "X68n1319_018:0721c23": "見落華三月子規啼。一聲聲是一點血。",
    "X68n1319_018:0721c24": "上堂。風蕭蕭。葉飄飄。雲片片。水茫茫。江干獨立向誰",
    "X68n1319_018:0722a01": "說。天外飛鴻三兩行。",
    "X68n1319_018:0722a02": "中竺癡禪玄妙禪師",
    "X68n1319_018:0722a03": "僧問。如何是截斷眾流句。　師曰。佛祖開口無分。　曰。如",
    "X68n1319_018:0722a04": "何是函葢乾坤句。　師曰。匝地普天。　曰。如何是隨波逐",
    "X68n1319_018:0722a05": "浪句。　師曰。有時入荒草。有時上孤峰。"
}