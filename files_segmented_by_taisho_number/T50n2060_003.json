{
    "T50n2060_003:0439c19": "3續高僧傳卷第三",
    "T50n2060_003:0439c21": "大唐西明寺沙門釋道宣撰",
    "T50n2060_003:0439c22": "譯經篇三本傳三人",
    "T50n2060_003:0439c23": "唐京師勝光寺中天竺沙門波頗傳一",
    "T50n2060_003:0439c24": "唐京師清禪寺沙門釋慧賾傳二",
    "T50n2060_003:0439c25": "唐京師紀國寺沙門釋慧淨傳三",
    "T50n2060_003:0439c26": "波羅頗迦羅蜜多羅。唐言作明知識。或一",
    "T50n2060_003:0439c27": "云波頗。此云光智。中天竺人也。本剎利王",
    "T50n2060_003:0439c28": "種。姓剎利帝。十歲出家。隨師習學。誦一洛",
    "T50n2060_003:0439c29": "叉大乘經可十萬偈。受具已後便學律藏。",
    "T50n2060_003:0440a01": "博通戒網心樂禪思。又隨勝德修習定",
    "T50n2060_003:0440a02": "業。因修不捨經十二年末復南遊摩伽陀",
    "T50n2060_003:0440a03": "國那爛陀寺。值戒賢論師盛弘十七地論。",
    "T50n2060_003:0440a04": "因復聽採。以此論中兼明小教。又誦一洛",
    "T50n2060_003:0440a05": "叉偈小乘諸論。波頗識度通敏器宇沖邃。博",
    "T50n2060_003:0440a06": "通內外研精大小。傳燈教授同侶所推。承",
    "T50n2060_003:0440a07": "化門人。般若因陀羅跋摩等。學功樹勣深達",
    "T50n2060_003:0440a08": "義綱。今見領徒本國匡化。為彼王臣之",
    "T50n2060_003:0440a09": "所欽重。但以出家釋子不滯一方。六月一",
    "T50n2060_003:0440a10": "移任緣靡定。承北狄貪勇未識義方。法藉",
    "T50n2060_003:0440a11": "人弘敢欲傳化。乃與道俗十人展轉北行。",
    "T50n2060_003:0440a12": "達西面可汗葉護衙所。以法訓勗曾未浹旬。",
    "T50n2060_003:0440a13": "特為戎主深所信伏。日給二十人料。旦夕",
    "T50n2060_003:0440a14": "祇奉。同侶道俗咸被珍遇。生福增敬日倍",
    "T50n2060_003:0440a15": "於前。武德九年。高平王出使入蕃。因與相",
    "T50n2060_003:0440a16": "見。承此風化將事東歸。而葉護君臣留戀",
    "T50n2060_003:0440a17": "不許。王即奏聞。下勅徵入。乃與高平同來",
    "T50n2060_003:0440a18": "謁帝。以其年十二月達京。勅住興善。釋",
    "T50n2060_003:0440a19": "門英達莫不修造。自古教傳詞旨。有所未",
    "T50n2060_003:0440a20": "踰者。皆委其宗緒。括其同異。內計外執指",
    "T50n2060_003:0440a21": "掌釋然。徵問相讎披解無滯。乃上簡聞。蒙",
    "T50n2060_003:0440a22": "引內見。躬傳法理無爽對揚。賜綵四十",
    "T50n2060_003:0440a23": "段。并宮禁新納一領。所將五僧加料供給。",
    "T50n2060_003:0440a24": "重頻慰問勞接殊倫。至三年三月。上以諸有",
    "T50n2060_003:0440a25": "非樂。物我皆空。眷言真要無過釋典。流通",
    "T50n2060_003:0440a26": "之極豈尚翻傳。下詔所司。搜揚碩德備經",
    "T50n2060_003:0440a27": "三教者一十九人。於大興善創開傳譯。沙",
    "T50n2060_003:0440a28": "門慧乘等證義。沙門玄謨等譯語。沙門慧賾",
    "T50n2060_003:0440a29": "慧淨慧明法琳等綴文。又勅上柱國尚書左",
    "T50n2060_003:0440b01": "僕射房玄齡。散騎常侍太子詹事杜正倫。參",
    "T50n2060_003:0440b02": "助勘定。光祿大夫太府卿蕭璟。總知監護。",
    "T50n2060_003:0440b03": "百司供送四事豐華。初譯寶星經。後移勝",
    "T50n2060_003:0440b04": "光。又譯般若燈大莊嚴論。合三部三十五卷。",
    "T50n2060_003:0440b05": "至六年冬。勘閱既周。繕寫云畢。所司詳讀乃",
    "T50n2060_003:0440b06": "上聞奏。下勅各寫十部散流海內。仍賜頗",
    "T50n2060_003:0440b07": "物百段。餘承譯僧有差束帛。又勅太子庶",
    "T50n2060_003:0440b08": "子李百藥制序。具如論首。波頗意在傳",
    "T50n2060_003:0440b09": "法。情望若絃。而當世盛德自私諸己。有人",
    "T50n2060_003:0440b10": "云。頗僥倖時譽取馳於後。故聚名達廢",
    "T50n2060_003:0440b11": "講經論。斯未是弘通者時。有沙門靈佳。卓",
    "T50n2060_003:0440b12": "犖拔群妙通機會。對監護使具述事理云。",
    "T50n2060_003:0440b13": "頗遠投東夏情乖名利。欲使道流千載聲",
    "T50n2060_003:0440b14": "振上古。昔符姚兩代。翻經學士乃有三千。",
    "T50n2060_003:0440b15": "今大唐譯人不過二十。意在明德同證。信",
    "T50n2060_003:0440b16": "非徒說。後代昭奉無疑於今耳。識者僉議",
    "T50n2060_003:0440b17": "攸同。後遂不行。時為太子染患眾治無效。",
    "T50n2060_003:0440b18": "下勅迎頗入內。一百餘日。親問承對不虧",
    "T50n2060_003:0440b19": "帝旨。疾既漸降辭出本寺。賜綾帛等六十段",
    "T50n2060_003:0440b20": "并及時服十具。頗誓傳法化不憚艱危。遠",
    "T50n2060_003:0440b21": "度葱河來歸震旦。經途所亘四萬有餘。躬",
    "T50n2060_003:0440b22": "齎梵本望並翻盡。不言英彥有墜綸言。",
    "T50n2060_003:0440b23": "本志頹然雅懷莫訴。因而搆疾自知不救。",
    "T50n2060_003:0440b24": "分散衣資造諸淨業。端坐觀佛遺表施身。",
    "T50n2060_003:0440b25": "下勅特聽。尋爾而卒於勝光寺。春秋六十有",
    "T50n2060_003:0440b26": "九。東宮下令給二十人。輿屍坐送至于山",
    "T50n2060_003:0440b27": "所。闍維既了。沙門玄謨收拾餘骸。為之起",
    "T50n2060_003:0440b28": "塔於勝光寺。在乘師塔東。即貞觀七年四月",
    "T50n2060_003:0440b29": "六日也。有識同嗟法輪輟軫。四年之譯三帙",
    "T50n2060_003:0440c01": "獻功。掩抑慧燈望照惑累。用茲弘道未",
    "T50n2060_003:0440c02": "敢有聞。既而人喪法崩歸𮘧斯及。伊我東",
    "T50n2060_003:0440c03": "鄙匪咎西賢。悲夫。",
    "T50n2060_003:0440c04": "釋慧賾。俗姓李。荊州江陵人。早悟非常神思",
    "T50n2060_003:0440c05": "鋒逸。九歲投本邑隱法師出家。隱體其精",
    "T50n2060_003:0440c06": "爽異倫。即度為沙彌。講授之暇誨以幽奧。",
    "T50n2060_003:0440c07": "賾領牒玄理曾不再思。執卷誦文紙盈四",
    "T50n2060_003:0440c08": "十。荊楚秀望欽而美之。初從隱聽涅槃法",
    "T50n2060_003:0440c09": "華。後別聽三論。皆剖析新奇。抗擬摽會。",
    "T50n2060_003:0440c10": "開皇中年江陵寺。大興法席群師雲赴。道",
    "T50n2060_003:0440c11": "俗以賾嘉績夙成。咸欲觀其器略。共請為",
    "T50n2060_003:0440c12": "法主。顧惟披導有旨。因而踐焉。甫年十二。",
    "T50n2060_003:0440c13": "創開涅槃。比事吐詞義高常伯。論難相繼。",
    "T50n2060_003:0440c14": "辯答冷然。少長莫不緘心。頌聲載路。荊州",
    "T50n2060_003:0440c15": "刺史宜龍公元壽。聞其幼譽。驚挺親駕謁焉。",
    "T50n2060_003:0440c16": "素倍前聞大相褒賞。以事奏聞云。希世卓",
    "T50n2060_003:0440c17": "秀者也。登即有詔。令本州備禮所在恭",
    "T50n2060_003:0440c18": "送。既達京輦殊蒙慰引。賜納僧伽梨并衣",
    "T50n2060_003:0440c19": "一襲。仍令住清禪寺。從容法侶敦悅玄",
    "T50n2060_003:0440c20": "儒。才藻屢揚汲引無竭。預有衣冠士族。皆",
    "T50n2060_003:0440c21": "來展造門庭。莫不讚其洽聞博達。機捷之",
    "T50n2060_003:0440c22": "謂也。末厭煩梗思濟清神。乃從應禪",
    "T50n2060_003:0440c23": "師。稟資心學。掩關兩載。情𮛫諸門。遂語默",
    "T50n2060_003:0440c24": "於賢聖之間。談授於經緯之理。值隋氏云喪",
    "T50n2060_003:0440c25": "法事淪亡。道闋當年情欣栖靜。以大業末",
    "T50n2060_003:0440c26": "歲。移卜終南之高冠嶺。因巖構室疎素形",
    "T50n2060_003:0440c27": "心。會唐運勃興蒼生攸濟。賾不滯物我。來",
    "T50n2060_003:0440c28": "從帝城。講誨暫揚。傾都請道。武德年內釋",
    "T50n2060_003:0440c29": "侶云繁。屢建法筵皆程氣宇。時延興寺。百",
    "T50n2060_003:0441a01": "座講仁王經。王公卿士並從盛集。沙門吉藏",
    "T50n2060_003:0441a02": "爰竪論宗。聲辯天臨貴賤傾目。賾纔施銳",
    "T50n2060_003:0441a03": "責。言清理詣思動幾微神彩驚越四部",
    "T50n2060_003:0441a04": "駭心百辟。藏顧而歎曰。非惟論辯難繼。抑",
    "T50n2060_003:0441a05": "亦銀鉤罕蹤。今上在蕃親觀論府。深相結",
    "T50n2060_003:0441a06": "納擬為師友。六使來召令赴別第。賾以生",
    "T50n2060_003:0441a07": "名殺身之累。由來有人。退讓餘詞一不聞",
    "T50n2060_003:0441a08": "命。及貞觀開譯。詔簡名僧眾以文筆知名",
    "T50n2060_003:0441a09": "兼又統詳論旨。乃任為翻論之筆。譯訖奏",
    "T50n2060_003:0441a10": "聞。有勅賜帛百匹衣服一具。賾又著論序",
    "T50n2060_003:0441a11": "曰般若燈論者。一名中論。本有五百偈。借",
    "T50n2060_003:0441a12": "燈為名者。無分別智有寂照之功也。舉中",
    "T50n2060_003:0441a13": "標目者。鑑亡緣觀等離二邊也。然則燈本",
    "T50n2060_003:0441a14": "無心智也。亡照法性平等。中義在斯。故寄",
    "T50n2060_003:0441a15": "論以明之也。若夫尋論滯旨。執俗迷真。",
    "T50n2060_003:0441a16": "顛倒斷常之間。造次有無之內。守名喪實",
    "T50n2060_003:0441a17": "攀葉亡根者。豈欲爾哉。蓋有由矣。請試陳",
    "T50n2060_003:0441a18": "之。若乃構分別之因。招虛妄之果。惑累熏",
    "T50n2060_003:0441a19": "其內識。惡友結其外緣。致使慢聳崇山見",
    "T50n2060_003:0441a20": "深滄海恚火難觸詞鋒罕當。聞說有而快",
    "T50n2060_003:0441a21": "心。聽談空而起謗。六種偏執各謂非偏。五",
    "T50n2060_003:0441a22": "百論師諍陳異論。或將邪亂正。或以偽齊",
    "T50n2060_003:0441a23": "真。識似悟而翻迷。教雖通而更壅。可謂捐",
    "T50n2060_003:0441a24": "珠翫石。棄寶負薪。觀畫怖龍。尋迹怯",
    "T50n2060_003:0441a25": "象。愛好如此。良可悲夫。龍樹菩薩救世挺",
    "T50n2060_003:0441a26": "生。呵嗜慾而發心。閱深經而自鄙。蒙獨",
    "T50n2060_003:0441a27": "尊之懸記。然法炬於閻浮。且其地越初依。",
    "T50n2060_003:0441a28": "功超伏位。既窮一實且究二能。佩兩印而",
    "T50n2060_003:0441a29": "定百家。混三空而齊萬物。點塵劫數歷",
    "T50n2060_003:0441b01": "試諸難。悼彼群迷故作斯論。文玄旨妙破",
    "T50n2060_003:0441b02": "巧申工。被之鈍根多生怯退。有分別明菩",
    "T50n2060_003:0441b03": "薩者。大乘法將體道居衷。遐覽真言為其",
    "T50n2060_003:0441b04": "釋論。開祕密藏賜如意珠。略廣相成師",
    "T50n2060_003:0441b05": "資互顯。至如自乘異執欝起千端。外道殊",
    "T50n2060_003:0441b06": "計紛然萬緒。驢乘競馳於駕駟。螢火爭耀",
    "T50n2060_003:0441b07": "於龍燭。莫不標其品類顯厥師宗。玉石既",
    "T50n2060_003:0441b08": "分玄黃也判。西域染翰乃有數家。考實析",
    "T50n2060_003:0441b09": "微此為精詣。若含通本末有六千偈。梵文",
    "T50n2060_003:0441b10": "如此。翻則減之。我皇帝。神道邁於羲皇。陶",
    "T50n2060_003:0441b11": "鑄侔於造化。崇本息末。無為太平。守母存",
    "T50n2060_003:0441b12": "子不言而治。以為聖教東流年淹數百。而",
    "T50n2060_003:0441b13": "億象所負闕者猶多。希見未聞勞於寤",
    "T50n2060_003:0441b14": "寐。中天竺國三藏法師波頗蜜多羅。學兼半",
    "T50n2060_003:0441b15": "滿博綜群詮。喪我怡神搜玄養性。遊方在",
    "T50n2060_003:0441b16": "念利物為懷。故能附弋傳身舉煙命伴。",
    "T50n2060_003:0441b17": "冐氷霜而越葱嶺。犯風熱而度沙河。時",
    "T50n2060_003:0441b18": "積五年途經四萬。以大唐貞觀元年。頂戴",
    "T50n2060_003:0441b19": "梵文至止京輦。昔秦徵童壽苦用戎兵。漢",
    "T50n2060_003:0441b20": "請摩騰遠勞蕃使。詎可方茲感應道契冥",
    "T50n2060_003:0441b21": "符。家國休祥德人爰降。有司奏見。殊悅帝",
    "T50n2060_003:0441b22": "心。勅住興善勝光。即傳新經之始。仍召義",
    "T50n2060_003:0441b23": "學沙門及王公宰輔。對翻此論。研覈幽旨。",
    "T50n2060_003:0441b24": "去華存實。目擊則欣其會理。函杖則究",
    "T50n2060_003:0441b25": "其是非。文雖定而覆詳。義乃明而重審。歲",
    "T50n2060_003:0441b26": "在壽星。檢勘云畢。其為論也。觀明中道。",
    "T50n2060_003:0441b27": "而存中失觀。空顯第一而得一乖空。然",
    "T50n2060_003:0441b28": "司南之車本示迷者。照膽之鏡為鑑邪人。",
    "T50n2060_003:0441b29": "無邪則鏡無所施。不迷則車不為用。斯",
    "T50n2060_003:0441c01": "論破申。其猶此矣。雖復斥內遮外盡妄",
    "T50n2060_003:0441c02": "窮真。而存乎妙存。破如可破。蕩蕩焉。恢",
    "T50n2060_003:0441c03": "恢焉。迎之靡測其源。順之罔知其末。信",
    "T50n2060_003:0441c04": "是鎣心神之砥礪。越溟海之舟輿。駭昏",
    "T50n2060_003:0441c05": "識之雷霆。照幽途之日月者矣。此土先有",
    "T50n2060_003:0441c06": "中論四卷。本偈大同。賓頭盧伽為之注解",
    "T50n2060_003:0441c07": "晦其部執。學者昧焉。此論既興可為龜鏡。",
    "T50n2060_003:0441c08": "庶明達君子。詳而味之。序成未即聞上。帝",
    "T50n2060_003:0441c09": "勅祕書監虞世南作序。見賾之所製。嘆",
    "T50n2060_003:0441c10": "咽無以加焉。因奏聞上。仍以序列于卷",
    "T50n2060_003:0441c11": "首。所在傳寫緘于經藏。以貞觀十年四月六",
    "T50n2060_003:0441c12": "日終於所住。春秋五十有七。葬于京郊之",
    "T50n2060_003:0441c13": "東。列隧立碑頌其芳德。太常博士褚亮為",
    "T50n2060_003:0441c14": "文。自賾之知道。倫等崇其辯機。時俗以",
    "T50n2060_003:0441c15": "擬慧乘。固為篤論。詞注難窮。無施不遂。",
    "T50n2060_003:0441c16": "講華嚴大品涅槃大智度攝大乘及中百諸",
    "T50n2060_003:0441c17": "論。皆筌釋章部決滯有聞。又誦涅槃法",
    "T50n2060_003:0441c18": "華。音文淳美。時為眾述。清囀動神。又抽",
    "T50n2060_003:0441c19": "減什物。用寫藏經。尋閱纔止便修虔奉。又",
    "T50n2060_003:0441c20": "善導達眾首舒暢物情。為諸文雄之所稱",
    "T50n2060_003:0441c21": "敘。特明古迹偏曉書畫。京華士子屢陳真",
    "T50n2060_003:0441c22": "偽。皆資其口實定其人世。文章詞體頗預",
    "T50n2060_003:0441c23": "能流。草𮨕筆功名疏臺府。每有官供勝集。",
    "T50n2060_003:0441c24": "必召而處其中。公卿執紙請書填赴。賾隨",
    "T50n2060_003:0441c25": "紙賦筆飛驟如風。藻蔚雄態綺華當世。故",
    "T50n2060_003:0441c26": "在所流詠耽玩極多。懸諸屏障。或銘座右。",
    "T50n2060_003:0441c27": "著集八卷行世。",
    "T50n2060_003:0441c28": "釋慧淨。俗姓房氏。常山真定人也。家世儒宗。",
    "T50n2060_003:0441c29": "鄉邦稱美。淨即隋朝國子博士徽遠之猶子",
    "T50n2060_003:0442a01": "也。生知天挺雅懷篇什。風格標峻器宇沖邈。",
    "T50n2060_003:0442a02": "年在弱歲早習丘墳。便曉文頌榮冠閭里。",
    "T50n2060_003:0442a03": "十四出家。志業弘遠。日頌八千餘言。總持",
    "T50n2060_003:0442a04": "詞義罕有其比。遊聽講肆諮質碩疑。徵",
    "T50n2060_003:0442a05": "究幽微每臻玄極。聽大智度及餘經部。神",
    "T50n2060_003:0442a06": "釆孤拔見聞驚異。有志念論師。馳名東夏。",
    "T50n2060_003:0442a07": "時號窮小乘之巖穴也。乃從聽習雜心婆",
    "T50n2060_003:0442a08": "沙。學周兩遍大義精通。根葉搜求務括清",
    "T50n2060_003:0442a09": "致。由是嘉聲遠布。學徒欽屬。開皇之末來",
    "T50n2060_003:0442a10": "儀帝城。屢折重關更馳名譽。大業初歲。",
    "T50n2060_003:0442a11": "因尋古迹至於槐里。遇始平令楊宏集諸",
    "T50n2060_003:0442a12": "道。俗於智藏寺欲令道士先開道經。于時",
    "T50n2060_003:0442a13": "法侶雖殷。無敢抗者。淨聞而謂曰。明府盛",
    "T50n2060_003:0442a14": "結四部銓衡兩教。竊有未喻。請諮所疑。何",
    "T50n2060_003:0442a15": "者賓主之禮自有常倫。其猶冠屨不可顛",
    "T50n2060_003:0442a16": "倒。豈於佛寺而令道士先為主乎。明府教",
    "T50n2060_003:0442a17": "義有序。請不墜績。令曰有旨哉。幾誤諸",
    "T50n2060_003:0442a18": "後即令僧居先坐。得無辱矣。有道士于永",
    "T50n2060_003:0442a19": "通。頗挾時譽。令懷所重。次立義曰。有物混",
    "T50n2060_003:0442a20": "成先天地生。吾不知其名。字之曰道。令",
    "T50n2060_003:0442a21": "即命言申論。仍曰。法師必須詞理切對。不",
    "T50n2060_003:0442a22": "得犯平頭上尾。于時令冠平帽。淨因戲曰。",
    "T50n2060_003:0442a23": "貧道既不冠帽。寧犯平頭。令曰。若不犯平",
    "T50n2060_003:0442a24": "頭。當犯上尾。淨曰。貧道脫屣昇床。自可",
    "T50n2060_003:0442a25": "上而無尾。明府解巾冠帽。可謂平而無",
    "T50n2060_003:0442a26": "頭。令有靦容。淨因問通曰有物混成。為體",
    "T50n2060_003:0442a27": "一故混。為體異故混。若體一故混。正混之",
    "T50n2060_003:0442a28": "時已自成一。則一非道生。若體異故混。未",
    "T50n2060_003:0442a29": "混之時已自成二。則二非一起先生道冠",
    "T50n2060_003:0442b01": "餘列。請為稽疑。於是通遂茫然。忸怩無對。",
    "T50n2060_003:0442b02": "淨曰。先生既能開關延敵。正當鼓怒餘勇。",
    "T50n2060_003:0442b03": "安得事如桃李更生荊棘。仍顧令曰。明府",
    "T50n2060_003:0442b04": "既為道助。何以救之。令遂𧹞然。爾後頻有",
    "T50n2060_003:0442b05": "援救。皆應機偃仆。罔非覆軌。自爾大小雙",
    "T50n2060_003:0442b06": "玩研味逾深。注述之餘尋繹無暇。却掃閑室",
    "T50n2060_003:0442b07": "統略舊宗。纘述雜心玄文。為三十卷。包",
    "T50n2060_003:0442b08": "括群典籠罩古今。四遠英猷皆參沈隱。末",
    "T50n2060_003:0442b09": "又以俱舍所譯詞旨宏富雖有陳迹未盡",
    "T50n2060_003:0442b10": "研求。乃無師獨悟思擇名理。為之文疏三十",
    "T50n2060_003:0442b11": "餘卷。遂使經部妙義接紐明時。罽賓正宗",
    "T50n2060_003:0442b12": "傳芳季緒。學士頴川庾初孫。請註金剛般",
    "T50n2060_003:0442b13": "若。乃為釋文舉義。欝為盛作。窮真俗之教",
    "T50n2060_003:0442b14": "原。盡大乘之祕要。遐邇流布書寫誦持。文",
    "T50n2060_003:0442b15": "學詞林傳諸心口聲績相美接肩恒聞。太",
    "T50n2060_003:0442b16": "常博士褚亮。英藻清拔名譽早聞。欽此芳猷",
    "T50n2060_003:0442b17": "為之序引。其詞曰。若夫大塊均形。役智從",
    "T50n2060_003:0442b18": "物。情因習改。性與慮遷。然則達鑒窮覽。皎",
    "T50n2060_003:0442b19": "乎先覺。炳慧炬以出重昏。拔愛河而昇彼",
    "T50n2060_003:0442b20": "岸。與夫輪轉萬劫蓋染六塵。流遁以徇",
    "T50n2060_003:0442b21": "無涯。踳駮而趨捷逕。不同日而言也。頴",
    "T50n2060_003:0442b22": "川庾初孫。早弘篤信。以為般若所明歸於",
    "T50n2060_003:0442b23": "正道。顯大乘之名相。標不住之宗極。出乎",
    "T50n2060_003:0442b24": "心慮之表。絕於言像之外。是以結髮受持",
    "T50n2060_003:0442b25": "多歷年所。雖妙音演說成誦不虧。而靈源",
    "T50n2060_003:0442b26": "邃湛或有未悟。嗟迷方之弗遠。睠砥途",
    "T50n2060_003:0442b27": "而太息。屬有慧淨法師。博通奧義。辯同炙",
    "T50n2060_003:0442b28": "輠理究連環。庾生入室研幾。伏膺善誘。乘",
    "T50n2060_003:0442b29": "此誓願仍求註述。法師懸鏡忘疲。衢罇自",
    "T50n2060_003:0442c01": "滿。上憑神應之道。傍盡心機之用。敷暢微",
    "T50n2060_003:0442c02": "言宣揚至理。曩日舊疑渙焉氷釋。今茲妙義",
    "T50n2060_003:0442c03": "朗若霞開。為像法之梁棟。變群生之耳目。",
    "T50n2060_003:0442c04": "辭峯秀上。映鷲岳而相高。言泉激壯。赴龍",
    "T50n2060_003:0442c05": "宮而競遠。且夫釋教西興。道源東注。世閱",
    "T50n2060_003:0442c06": "賢智才兼優洽。精該叡旨罕見其人。今",
    "T50n2060_003:0442c07": "則沙門重闡。藉甚當世。想此玄宗欝為",
    "T50n2060_003:0442c08": "稱首。歲惟閹茂始創懷油。月躔仲呂爰",
    "T50n2060_003:0442c09": "茲絕筆。緇俗攸仰軒蓋成陰。扣鍾隨其大",
    "T50n2060_003:0442c10": "小。鳴劍發其光釆。一時學侶專門受業。同",
    "T50n2060_003:0442c11": "涉波瀾遞相傳授。方且顧蔑林遠。俯視安",
    "T50n2060_003:0442c12": "生。獨步高衢對揚正法。遼東真本。望懸金",
    "T50n2060_003:0442c13": "而不刊。指南所寄。藏群玉而無朽。豈不",
    "T50n2060_003:0442c14": "盛哉。豈不盛哉。武德初歲。時為三府官",
    "T50n2060_003:0442c15": "寮上下咸集延興。京城大德競陳言論。有",
    "T50n2060_003:0442c16": "清禪法師。立破空義。聲色奮發厲逸當時。",
    "T50n2060_003:0442c17": "相府記室王敬業。啟上曰。登座法師義鋒難",
    "T50n2060_003:0442c18": "對。非紀國慧淨無以挫其銳者。即令對",
    "T50n2060_003:0442c19": "論。淨曰。今在英雄之側。廁龍象之間。奉對",
    "T50n2060_003:0442c20": "上人難為高論。雖然敢藉斂秋霜之威。",
    "T50n2060_003:0442c21": "布春雨之澤。使慧淨諮質小疑。令法師揄",
    "T50n2060_003:0442c22": "揚大慧。豈非佛法之盛哉。因問曰。未審破",
    "T50n2060_003:0442c23": "空。空有何破。答曰。以空破空非以有破。",
    "T50n2060_003:0442c24": "難曰。執空為病。還以空破。是則執有為",
    "T50n2060_003:0442c25": "病。還以有除。覆却往還遂無以解。貞觀二",
    "T50n2060_003:0442c26": "年新經既至。將事傳譯。下勅所司搜選名",
    "T50n2060_003:0442c27": "德。淨當斯集。筆受大莊嚴論。詞旨深妙曲",
    "T50n2060_003:0442c28": "盡梵言。宗本既成。并纘文疏為三十卷。義",
    "T50n2060_003:0442c29": "冠古今。英聲藉甚。三藏法師對僕射房玄",
    "T50n2060_003:0443a01": "齡鴻臚唐儉庶子杜正倫于志寧。撫淨背而",
    "T50n2060_003:0443a02": "歎曰。此乃東方菩薩也。自非精爽天拔。何",
    "T50n2060_003:0443a03": "以致斯言之極哉。其為異域見欽如此。",
    "T50n2060_003:0443a04": "至貞觀十年。本寺開講。王公宰輔才辯有",
    "T50n2060_003:0443a05": "聲者。莫不畢集。時以為榮望也。京輔停輪",
    "T50n2060_003:0443a06": "盛言陳抗。皆稱機判委綽有餘逸。黃巾蔡",
    "T50n2060_003:0443a07": "子晃成世英。道門之秀。纔申論擊因遂徵",
    "T50n2060_003:0443a08": "求。自覆義端失其宗緒。淨乃安詞調引。晃",
    "T50n2060_003:0443a09": "等飲氣而旋。合坐解頤貴識同美。爾後專",
    "T50n2060_003:0443a10": "當法匠結眾敷弘。標放明穆聲懋臺府。梁",
    "T50n2060_003:0443a11": "國公房玄齡。求為法友。義結俗兄。晨夕參",
    "T50n2060_003:0443a12": "謁躬盡虔敬。四事供給備展翹誠。淨體斯",
    "T50n2060_003:0443a13": "榮問。忘身為法。又撰法華經纘述十卷。勝",
    "T50n2060_003:0443a14": "鬘仁王般若溫室盂蘭盆上下生各出要纘。",
    "T50n2060_003:0443a15": "盛行於世。並文義綺密。高彥推之。故其每",
    "T50n2060_003:0443a16": "有弘通。光揚佛日。緇素雲踊慶所洽聞。于",
    "T50n2060_003:0443a17": "時大法廣弘充溢天壤。頗亦淨之功也。然末",
    "T50n2060_003:0443a18": "代所學庸淺者多。若不關外則言無所厝。",
    "T50n2060_003:0443a19": "如能摧伏異道。必以此學為初。每以一分",
    "T50n2060_003:0443a20": "之功遊心文史。讚引成務兼濟其神。而性",
    "T50n2060_003:0443a21": "慕風流。情寄仁厚。泛愛為心忘己接物。",
    "T50n2060_003:0443a22": "舒寫言晤終日無疲。故使遠近聞風參請",
    "T50n2060_003:0443a23": "填委。皆應變接敘。神悅而歸。或筆賦緣情",
    "T50n2060_003:0443a24": "觸興斯舉。留連旬日動成文會。和琳法師",
    "T50n2060_003:0443a25": "初春法集之作曰。鷲嶺光前選。祇園表昔",
    "T50n2060_003:0443a26": "恭。哲人崇踵武。弘道會群龍。高座登蓮",
    "T50n2060_003:0443a27": "葉。麈尾振霜松。塵飛揚雅梵。風度引疎",
    "T50n2060_003:0443a28": "鍾。靜言澄義海。發論上詞鋒。心虛道易",
    "T50n2060_003:0443a29": "合。跡廣席難重。和風動淑氣。麗日啟時",
    "T50n2060_003:0443b01": "雍。高才掞雅什。顧己濫朋從。因茲仰積",
    "T50n2060_003:0443b02": "善。靈華庶可逢。又與英才言聚。賦得昇天",
    "T50n2060_003:0443b03": "行。詩曰。馭風過閬苑。控鶴下瀛洲。欲採",
    "T50n2060_003:0443b04": "三芝秀。先從千仞遊。駕鳳吟虛管。乘槎",
    "T50n2060_003:0443b05": "泛淺流。頹齡一已駐。方驗大椿秋。又和",
    "T50n2060_003:0443b06": "盧贊府遊紀國道場詩曰。日光通漢室。星",
    "T50n2060_003:0443b07": "彩晦周朝。法城從此構。香閣本岧嶢。珠",
    "T50n2060_003:0443b08": "盤仰承露。剎鳳俯摩宵。落照侵虛牖。長虹",
    "T50n2060_003:0443b09": "拕跨橋。高才暫騁目。雲藻遂飄颻。欲追千",
    "T50n2060_003:0443b10": "里驥。終是謝連鏕。又於冬日普光寺臥疾。",
    "T50n2060_003:0443b11": "值雪簡諸舊遊。詩曰。臥痾苦留滯。闢戶",
    "T50n2060_003:0443b12": "望遙天。寒雲舒復卷。落雪斷還連。凝華照",
    "T50n2060_003:0443b13": "書閣。飛素婉琴弦。迴飄洛神賦。皓映齊紈",
    "T50n2060_003:0443b14": "篇。縈階如鶴舞。拂樹似花鮮。從賞豐年",
    "T50n2060_003:0443b15": "瑞。沈憂終自憐。於是帝朝宰貴趙公燕公以",
    "T50n2060_003:0443b16": "下名臣和繫將百許首。中書舍人李義府。文",
    "T50n2060_003:0443b17": "苑之英秀者也。美之不已。為詩序云。由",
    "T50n2060_003:0443b18": "斯聲唱更高。玄儒屬目。翰林文士推承冠",
    "T50n2060_003:0443b19": "絕。競述新製請擿瑕累。淨以人之作者差",
    "T50n2060_003:0443b20": "非奇挺。乃搜採近代藻銳者。撰詩英華。一",
    "T50n2060_003:0443b21": "帙十卷。識者懷鉛探其冠冕。吳王諮議劉",
    "T50n2060_003:0443b22": "孝孫。文才翹拔。為之序曰。釋教之為義",
    "T50n2060_003:0443b23": "也大矣哉。智識所不能名言。視聽所不得",
    "T50n2060_003:0443b24": "聞見。馬鳴龍樹。弘聖旨於前。慧遠道安。闡",
    "T50n2060_003:0443b25": "微言於後。至於紹高蹤而孤引。踵逸軌以",
    "T50n2060_003:0443b26": "遐征。誰之謂歟慧淨法師即其人矣。法師淳",
    "T50n2060_003:0443b27": "和稟氣川岳降精。神解內融心幾外朗。髫年",
    "T50n2060_003:0443b28": "對日丱歲參玄。擢本森梢。干雲階乎尺木。",
    "T50n2060_003:0443b29": "長瀾淼漫。浴日道乎濛泉。而慧炬夙明禪",
    "T50n2060_003:0443c01": "枝早茂。臨閱川而軫慮。睠定水以怡神。",
    "T50n2060_003:0443c02": "慨彼勞生悟茲常樂。三乘奧義煥矣氷消。",
    "T50n2060_003:0443c03": "二諦法門怡然理順。俄而發軔東夏。杖錫",
    "T50n2060_003:0443c04": "西秦。至於講肆法筵。聆嘉聲而響赴。剖疑",
    "T50n2060_003:0443c05": "析滯。服高義而景從。明鏡屢照而不疲。鴻",
    "T50n2060_003:0443c06": "鍾待扣而斯應。窮涯盈量。虛往實歸。誠佛",
    "T50n2060_003:0443c07": "法之棟梁。實僧徒之領袖者也。余昔遊京",
    "T50n2060_003:0443c08": "輦。得申景慕。寥寥淨域披雲而見光景。落",
    "T50n2060_003:0443c09": "落閑居入室而生虛白。法師導余以實際。",
    "T50n2060_003:0443c10": "誘余以真如。挹海不知其淺深。學山徒",
    "T50n2060_003:0443c11": "仰其峻極。嘗以法師敷演之暇。商確翰林。",
    "T50n2060_003:0443c12": "若乃園柳天榆之篇。阿閣綺窓之詠。魏王北",
    "T50n2060_003:0443c13": "山陳思南國。嗣宗之賦明月。彭澤之摛",
    "T50n2060_003:0443c14": "微雨。逮乎顏謝掞藻任沈遒文。足以理會",
    "T50n2060_003:0443c15": "八音。言諧四始。咸遞相祖述。欝為龜鏡。豈",
    "T50n2060_003:0443c16": "獨光於曩代而無繼軌者乎。近世文人才",
    "T50n2060_003:0443c17": "華間出。周武帝振彼雄圖削平漳滏。隋高",
    "T50n2060_003:0443c18": "祖韞茲英略戡定江淮。混一車書大開",
    "T50n2060_003:0443c19": "學校。溫邢譽高於東夏。徐庾價重於南荊。",
    "T50n2060_003:0443c20": "王司空孤秀一時。沈恭子標奇絕代。凡此",
    "T50n2060_003:0443c21": "英彥安可闕如。自參墟啟祚重光景曜。大",
    "T50n2060_003:0443c22": "弘文德道冠前王。薖軸之士風趣。林󱐙之",
    "T50n2060_003:0443c23": "賓雲集。故能抑揚漢徹孕育曹丕。文雅欝",
    "T50n2060_003:0443c24": "興於茲為盛。余雖不敏竊有志焉。既而",
    "T50n2060_003:0443c25": "舟󱐙潛移。悼陵谷而遷貿。居諸易晚。惻人",
    "T50n2060_003:0443c26": "世之難常。固請法師暫迴清鑒。採摭詞什",
    "T50n2060_003:0443c27": "耘剪蘩蕪。蓋君子不常矜莊。刪詩未為斯",
    "T50n2060_003:0443c28": "玷。自劉廷尉所撰詩苑之後。纂而續焉。頴",
    "T50n2060_003:0443c29": "川庾初孫。學該墳素行齊顏閔。京兆韋山",
    "T50n2060_003:0444a01": "甫。耿介有奇節。弋獵綜群言。與法師周旋",
    "T50n2060_003:0444a02": "情踰膠漆。覩斯盛事咸共讚成。生也有",
    "T50n2060_003:0444a03": "涯。庾侯長逝。永言怛化。不覺流襟。頃觀其",
    "T50n2060_003:0444a04": "遺文久為陳迹。今亦次乎污簡貽諸後昆。",
    "T50n2060_003:0444a05": "法師式遵舊章纂斯鴻烈。余聊因暇日敬",
    "T50n2060_003:0444a06": "述芳猷。俾郢唱楚謠同管絃而播響。春華",
    "T50n2060_003:0444a07": "秋實與天地而長存。遂使七貴揖其嘉猷。",
    "T50n2060_003:0444a08": "五眾欣其慧識。凡預能流家藏一本。自爾",
    "T50n2060_003:0444a09": "國家盛集必預前驅。每入王宮頻登上席。",
    "T50n2060_003:0444a10": "簡在帝心群官攸敬。皇儲久餐德素。乃以",
    "T50n2060_003:0444a11": "貞觀十三年集諸官臣及三教學士於弘文",
    "T50n2060_003:0444a12": "殿。延淨開闡法華。道士蔡晃講道論好獨",
    "T50n2060_003:0444a13": "秀。玄宗下令遣與抗論。晃即整容問曰。經",
    "T50n2060_003:0444a14": "稱序品第一。未審序第何分。淨曰。如來入",
    "T50n2060_003:0444a15": "定徵瑞放光現奇動地雨花。假遠開近。",
    "T50n2060_003:0444a16": "為破二之洪基。作明一之由漸。故為序也。",
    "T50n2060_003:0444a17": "第者為居。一者為始。序最居先。故稱第",
    "T50n2060_003:0444a18": "一。晃曰。第者弟也。為第則不得稱一。言",
    "T50n2060_003:0444a19": "一則不得稱第。兩字牟盾何以會通。淨",
    "T50n2060_003:0444a20": "曰。向不云乎第者為居。一者為始。先生既",
    "T50n2060_003:0444a21": "不領前宗。而謬陳後難。便是自難。何成",
    "T50n2060_003:0444a22": "難人。晃曰。言不領者請為重釋。淨啟令曰。",
    "T50n2060_003:0444a23": "昔有二人。一名蛇奴。道帚忘掃。一名身",
    "T50n2060_003:0444a24": "子。一聞千解。然則蛇奴再聞不悟。身子一唱",
    "T50n2060_003:0444a25": "便領。此非授道不明。但是納法非俊。晃",
    "T50n2060_003:0444a26": "曰。法師言不出脣何所可領。淨曰。菩薩說",
    "T50n2060_003:0444a27": "法聲振十方。道士在坐如迷如醉。豈直形",
    "T50n2060_003:0444a28": "體聾瞽。其智抑亦有之。晃曰。野干說法何由",
    "T50n2060_003:0444a29": "可聞。淨曰。天宮嚴衛理絕狩蹤。道士魂",
    "T50n2060_003:0444b01": "迷謂人為畜。時有國子祭酒孔頴達。心存",
    "T50n2060_003:0444b02": "道黨。潛扇蠅言曰。佛家無諍。法師何以構",
    "T50n2060_003:0444b03": "斯。淨啟令曰。如來在日已有斯事。佛破外",
    "T50n2060_003:0444b04": "道。外道不通反謂佛曰。汝常自言平等。今",
    "T50n2060_003:0444b05": "既以難破我。即是不平。何謂平等。佛為",
    "T50n2060_003:0444b06": "通曰。以我不平破汝不平。汝若得平即我",
    "T50n2060_003:0444b07": "平也。而今亦爾。以淨之諍破彼之諍。彼得",
    "T50n2060_003:0444b08": "無諍即淨無諍也。于時皇儲語祭酒曰。君",
    "T50n2060_003:0444b09": "既勦說。真為道黨。淨啟令曰。慧淨常聞。君",
    "T50n2060_003:0444b10": "子不黨其知。祭酒亦黨乎。皇儲怡然大笑。",
    "T50n2060_003:0444b11": "合坐歡踊。令曰。不徒法樂已至於斯。故淨",
    "T50n2060_003:0444b12": "之樞機。三教發悟。一斯類也。頻入宮闈與",
    "T50n2060_003:0444b13": "道抗論。談柄暫撝。四坐驚讋。蔡晃等既是",
    "T50n2060_003:0444b14": "道門鋒領。屢逢屈挫心聲俱靡。皇儲目屬",
    "T50n2060_003:0444b15": "淨之神銳難加也。乃請為普光寺任。下令",
    "T50n2060_003:0444b16": "曰。紀國寺上座慧淨法師名稱高遠行業著",
    "T50n2060_003:0444b17": "聞。綱紀伽藍必有弘益。請知寺任。淨以弘",
    "T50n2060_003:0444b18": "宣為務。樂於寂止。雖蒙榮告情所未安。",
    "T50n2060_003:0444b19": "乃委固辭不蒙允許。慨斯恩迫致啟謝曰。",
    "T50n2060_003:0444b20": "伏奉恩令。以慧淨為普光寺主。仍知本寺",
    "T50n2060_003:0444b21": "上座事。奉旨驚惶罔知攸措。但慧淨不揆",
    "T50n2060_003:0444b22": "庸短。少專經論。用心過分因構沈痾。暨",
    "T50n2060_003:0444b23": "犬馬齒隆衰弊日甚。賴全生納養。僅時敷",
    "T50n2060_003:0444b24": "說。磨鈍策蹇濫被吹噓。至於提頓綱維。由",
    "T50n2060_003:0444b25": "來未悟。整齊僧眾素所不閑。恩遣曳此庸",
    "T50n2060_003:0444b26": "衰總彼殷務。竊悲魚鹿易處。失燥濕之",
    "T50n2060_003:0444b27": "宜。方圓改質。乖任物之性。既情不逮。事實",
    "T50n2060_003:0444b28": "迫於心。撫躬驚惕不遑啟處。然恩旨隆渥",
    "T50n2060_003:0444b29": "罔敢辭讓。謹以謝聞。伏增戰悚。令答曰。忽",
    "T50n2060_003:0444c01": "辱來書。甚以傾慰。三覆之後自覺欣然。竊",
    "T50n2060_003:0444c02": "聞。如來雖迹起人間。而道籠天外。神功妙",
    "T50n2060_003:0444c03": "力不可思議。寂爾無為。則言語道斷。湛然",
    "T50n2060_003:0444c04": "常住。則心行處滅。但為眾生煩惱漂沒愛",
    "T50n2060_003:0444c05": "河不得不大拯橫流令登彼岸故。出入",
    "T50n2060_003:0444c06": "三界昇降六天經營十方良為於此。若夫",
    "T50n2060_003:0444c07": "鹿園福地鷲嶺靈山。灑甘露於禪林。轉法輪",
    "T50n2060_003:0444c08": "於淨域。付囑菩薩濟拔黔黎。然後放光面",
    "T50n2060_003:0444c09": "門滅影雙樹。寶船雖沒遺教猶存。即是如",
    "T50n2060_003:0444c10": "來法身無有異也。然人能弘道非道弘人。",
    "T50n2060_003:0444c11": "遠有彌勒文殊。親承音旨。近則圖澄羅什。",
    "T50n2060_003:0444c12": "發明經教。五百一賢信非徒說。千里一遇",
    "T50n2060_003:0444c13": "差匪虛言。法師昔在俗緣門稱通德。飛",
    "T50n2060_003:0444c14": "纓東序鳴玉上庠。故得垂裕後昆傳芳猶",
    "T50n2060_003:0444c15": "子。當以詩稱三百不離於苦空。曲禮三",
    "T50n2060_003:0444c16": "千未免於生滅。故發弘誓願迴向菩提。落",
    "T50n2060_003:0444c17": "彼兩髦披茲三服。至如大乘小乘之偈。廣說",
    "T50n2060_003:0444c18": "略說之文。十誦僧祇八部波若。天親無著",
    "T50n2060_003:0444c19": "之論。法門句義之談。皆剖判胸懷激揚清",
    "T50n2060_003:0444c20": "濁。至於光臨講座開置法筵。釋義入神",
    "T50n2060_003:0444c21": "隨類俱解。寫懸河之辯。動連環之辭。碧雞",
    "T50n2060_003:0444c22": "譽於漢臣。白馬稱於傲吏。以今方古彼復",
    "T50n2060_003:0444c23": "何人。所以仰請法師為普光寺主。兼知紀",
    "T50n2060_003:0444c24": "國寺上座事。又聞。若獨善之心有限。則濟物",
    "T50n2060_003:0444c25": "之理不弘。彼我之意未忘。則他自之情不",
    "T50n2060_003:0444c26": "坦。且普光紀國俱是道場。舊住新居有何差",
    "T50n2060_003:0444c27": "別。法師來狀云。魚鹿易處。失燥濕之宜。斯",
    "T50n2060_003:0444c28": "乃意在謙虛。假稱珍怪。昔聞。流水長者。遂",
    "T50n2060_003:0444c29": "能救十千之魚。曠野獵師。豈得害三歸之",
    "T50n2060_003:0445a01": "鹿。但使筌蹄不用。則言象自忘。淨又謝曰。",
    "T50n2060_003:0445a02": "重蒙令旨。恩渥載隆。追深悚怍。但慧淨學",
    "T50n2060_003:0445a03": "慚照雪解愧傳燈。濫叨榮幸坐致非望。復",
    "T50n2060_003:0445a04": "蒙垂茲神翰。播斯弘誘。文麗辰象調諧金",
    "T50n2060_003:0445a05": "石。加以恩兼道俗澤總存亡。獎進高深譬",
    "T50n2060_003:0445a06": "超山海。循環百遍悲憙交懷。徒知銘感。豈",
    "T50n2060_003:0445a07": "陳螢露。頻煩曲降。顧己多慚。謹以謝聞。",
    "T50n2060_003:0445a08": "用增怵惕。登又下令。與普光寺眾曰。蓋",
    "T50n2060_003:0445a09": "聞正法沒於西域。像教被於東華。古往今來",
    "T50n2060_003:0445a10": "多歷年所。而難陀迦葉馬鳴龍樹。既同瓶",
    "T50n2060_003:0445a11": "瀉。有若燈傳。故得妙旨微言垂文見意。",
    "T50n2060_003:0445a12": "是以三十二相遍滿人天。十二部經敷揚剎",
    "T50n2060_003:0445a13": "土。由其路者。則高騁四衢之上。迷其塗",
    "T50n2060_003:0445a14": "者。則輪迴六趣之中。理窟法門玄宗祕藏。",
    "T50n2060_003:0445a15": "非天下之至賾。孰能與於此乎。皇帝以神",
    "T50n2060_003:0445a16": "道。設教利益群生。故普建仁祠紹隆正",
    "T50n2060_003:0445a17": "覺。卜茲勝地立此伽藍。請赤縣之名僧。徵",
    "T50n2060_003:0445a18": "帝城之上首。山林之士擁錫來遊。朝廷之賓",
    "T50n2060_003:0445a19": "摳衣趨座。義筵濟濟法侶詵詵。寔聚落之福",
    "T50n2060_003:0445a20": "田黔黎之壽域。加以叢楹疊檊寶塔華臺。洪",
    "T50n2060_003:0445a21": "鍾扣而弗諠。清梵唱而逾靜。若夫盧舍那",
    "T50n2060_003:0445a22": "佛坐普光法堂。靈相葳蕤神變肹響。以今",
    "T50n2060_003:0445a23": "方古闇與冥符。名器之間豈容虛立。然僧徒",
    "T50n2060_003:0445a24": "結集須有綱紀。詢諸大眾罕值其人。積",
    "T50n2060_003:0445a25": "日搜揚頗有僉議。咸云。紀國寺上座慧淨。",
    "T50n2060_003:0445a26": "自性清淨本來有之。風神秀徹非適今也。",
    "T50n2060_003:0445a27": "至於龍宮寶藏象力尊經。皆挺自生知。無",
    "T50n2060_003:0445a28": "師獨悟。豈止四諦一乘之說。七處八會之談。",
    "T50n2060_003:0445a29": "要其指歸得其真趣而已。固亦滌除玄覽",
    "T50n2060_003:0445b01": "老氏之至言。潔靜精微宣尼之妙義。莫不",
    "T50n2060_003:0445b02": "窮理盡性尋根討源。其德行也如彼。其學",
    "T50n2060_003:0445b03": "業也如此。今請為普光寺主仍知本寺。",
    "T50n2060_003:0445b04": "法師比者逡巡靜退不肯降重。慇懃苦請方",
    "T50n2060_003:0445b05": "始剋從。但菩薩之家體尚和合。若得無諍三",
    "T50n2060_003:0445b06": "昧。自然永離十纏。亦願合寺諸師共弘此",
    "T50n2060_003:0445b07": "意。其迎請之禮任依僧法。又令所司建講",
    "T50n2060_003:0445b08": "設齋。并請法師廣開義理。淨以僚寀大集",
    "T50n2060_003:0445b09": "光榮一旦。非夫經力何以致斯。乃創開法",
    "T50n2060_003:0445b10": "華末陳大論。英達高勝擁萃門筵。故能",
    "T50n2060_003:0445b11": "接誘玄素撫承學識。傳詞馳論大響嘉猷。",
    "T50n2060_003:0445b12": "縱達清言光前絕後。太子中舍辛諝。學該",
    "T50n2060_003:0445b13": "文史。傲誕自矜。題章著翰莫敢當擬。預有",
    "T50n2060_003:0445b14": "殺青諝必裂之于地。謂僧中之無人也。",
    "T50n2060_003:0445b15": "淨憤斯輕侮。乃裁論擬之。文云。紀國寺釋",
    "T50n2060_003:0445b16": "慧淨敬酬東宮辛中舍曰。披覽高論博究精",
    "T50n2060_003:0445b17": "微。旨贍文華驚心眩目。辯超炙輠理跨連",
    "T50n2060_003:0445b18": "環。幽難勃以縱橫。掞藻紛其駱驛。映雲霞",
    "T50n2060_003:0445b19": "而比爛。叶金石以相諧。絢矣文章。沖乎探",
    "T50n2060_003:0445b20": "賾。非夫哲士誰其溢心。瞻彼上人固難與",
    "T50n2060_003:0445b21": "對。輕持不敏敢述朝聞。豈曰稽疑寧酬客",
    "T50n2060_003:0445b22": "難也。來論云。一音演說各隨類解。蠕動眾",
    "T50n2060_003:0445b23": "生皆有佛性。然則佛陀之與先覺。語從俗",
    "T50n2060_003:0445b24": "異。智慧之與般若。義本玄同。習智覺若非",
    "T50n2060_003:0445b25": "勝因。念佛慧豈登妙果。答曰。大矣哉斯舉",
    "T50n2060_003:0445b26": "也。深固幽遠杳冥難測。吾子為信乎為疑",
    "T50n2060_003:0445b27": "乎。其信也豈不然乎哉。其疑也豈不深乎哉。",
    "T50n2060_003:0445b28": "然則下士不笑。不足以為道。淺智不謗。不",
    "T50n2060_003:0445b29": "足以為深。仰度高明。固無笑謗矣。但其",
    "T50n2060_003:0445c01": "言濩落理涉嫌疑。今當為子略陳梗概。若",
    "T50n2060_003:0445c02": "乃問同答異。文郁郁於孔書。名一義乖。理",
    "T50n2060_003:0445c03": "堂堂於釋教。若名同不許義異。則問一不",
    "T50n2060_003:0445c04": "得答殊。此例既昇。彼並自沒。如其未喻更",
    "T50n2060_003:0445c05": "為提撕。夫以住無所住。萬善所以兼修。為",
    "T50n2060_003:0445c06": "無不為。一音所以齊應。豈止絕聖棄智抱",
    "T50n2060_003:0445c07": "一守雌。冷然獨善義無兼濟。較言優劣其",
    "T50n2060_003:0445c08": "可倫乎。二宗既辯百難斯滯。來論云。必謂",
    "T50n2060_003:0445c09": "彼此名言遂可分別。一音各解乃翫空談。答",
    "T50n2060_003:0445c10": "曰。誠如來旨亦須分別。竊以逍遙一也。鵬",
    "T50n2060_003:0445c11": "鷃不可齊乎九萬。榮枯同也。椿菌不可齊",
    "T50n2060_003:0445c12": "乎八千。而況爝火之侔日月。浸灌之方時",
    "T50n2060_003:0445c13": "雨。寧以分同明潤。而遂均其曜澤哉。至若",
    "T50n2060_003:0445c14": "山毫一其小大。彭殤均其壽夭。莚楹亂",
    "T50n2060_003:0445c15": "其橫竪。施厲混其妍蚩。斯由相待不定",
    "T50n2060_003:0445c16": "相奪可忘。莊生所以絕其有封非謂未始",
    "T50n2060_003:0445c17": "無物。斯則以余分別攻子分別。子忘分別",
    "T50n2060_003:0445c18": "即余忘分別矣。君子劇談幸無謔論。一言",
    "T50n2060_003:0445c19": "易失駟馬難追。斯文誡矣。深可慎哉。來論",
    "T50n2060_003:0445c20": "云。諸行無常觸類緣起。復心有待資氣涉",
    "T50n2060_003:0445c21": "求。然則我淨受於熏修。慧定成於繕刻。答",
    "T50n2060_003:0445c22": "曰。無常者。故吾去也。緣起者。新吾來也。故",
    "T50n2060_003:0445c23": "吾去矣吾豈常乎。新吾來矣吾豈斷乎。新故",
    "T50n2060_003:0445c24": "相傳。假熏修以成淨。美惡更代。非繕刻而",
    "T50n2060_003:0445c25": "難功。是則生滅破於斷常。因果顯乎中觀。",
    "T50n2060_003:0445c26": "欝乎宗也。談乎妙也。斯實莊釋玄同。東西理",
    "T50n2060_003:0445c27": "會。而吾子去彼取此。得無謬乎。來論云。續",
    "T50n2060_003:0445c28": "鳧截鶴庸詎真如。草化蜂飛何居弱喪。答",
    "T50n2060_003:0445c29": "曰。夫自然者。報分也。熏修者。業理也。報分",
    "T50n2060_003:0446a01": "已定。二鳥無羨於短長。業理資緣。兩蟲有",
    "T50n2060_003:0446a02": "待而飛化。然則事像易疑。沈冥難曉。幽求",
    "T50n2060_003:0446a03": "之士淪惑罔息。至若道圓四果尚昧衣珠。",
    "T50n2060_003:0446a04": "位隆十地猶昏羅縠。聖賢固其若此。而況",
    "T50n2060_003:0446a05": "庸庸者乎。自非鑒鏡三明雄飛七辯。安能",
    "T50n2060_003:0446a06": "妙契玄極敷究幽微。貧道藉以受業家門。",
    "T50n2060_003:0446a07": "朋從是寄。悕能擇善敢進芻蕘。如或鏗",
    "T50n2060_003:0446a08": "然願詳金牒矣。於是廊廟貴達。重仰高",
    "T50n2060_003:0446a09": "風。人藏一本緘諸懷袖。同聚談宴以為言",
    "T50n2060_003:0446a10": "先。辛侯由茲頂戴。頓祛邪網。帝里榮勝望",
    "T50n2060_003:0446a11": "日披雲。各撤金帛樹興來福。沙門法琳。包",
    "T50n2060_003:0446a12": "括經史摛掞昔聞。承破邪疑迺致書曰。近",
    "T50n2060_003:0446a13": "覽所報辛中舍折疑論。詞義包舉比喻超絕。",
    "T50n2060_003:0446a14": "璀璨眩離朱之目。鏗鏘駭師曠之耳。固以妙",
    "T50n2060_003:0446a15": "盡環中事殫辯囿。譬玉衡之齊七政。猶",
    "T50n2060_003:0446a16": "溟海之統百川。煥煥乎。巍巍乎。言過視聽",
    "T50n2060_003:0446a17": "之外。理出思議之表。足可杜諸見之門開",
    "T50n2060_003:0446a18": "得意之路者也。至如住無所住。兼修之義在",
    "T50n2060_003:0446a19": "焉。為無不為。齊應之功弘矣。將令守雌",
    "T50n2060_003:0446a20": "顏厚獨善靦容。乃理異之顯哉。豈玄同之可",
    "T50n2060_003:0446a21": "得。夫立像以表意。得意則象忘。若忘其",
    "T50n2060_003:0446a22": "所忘則彼此之情斯泯。非忘其不忘。小",
    "T50n2060_003:0446a23": "大之殊有異。是知日月既出。無用爝火之",
    "T50n2060_003:0446a24": "光。時雨既降。何煩浸灌之澤。故云彼此可",
    "T50n2060_003:0446a25": "忘非無此也。故吾去也。因故去而辯無常。",
    "T50n2060_003:0446a26": "新吾來也。藉新來以談緣起。非新非故熏",
    "T50n2060_003:0446a27": "修之義莫成。無繕無剋美惡之功孰著。蓋",
    "T50n2060_003:0446a28": "以生滅破彼斷常之迷。寄因果示其中觀",
    "T50n2060_003:0446a29": "之路。斷常見息則弱喪同歸。中觀理融則真",
    "T50n2060_003:0446b01": "如自顯。或談業理以明熏習。乍開報分以",
    "T50n2060_003:0446b02": "釋自然。意出情端旨超文外。報分有在。鳧",
    "T50n2060_003:0446b03": "鶴自忘其短長。業理相因。草蜂各任其飛",
    "T50n2060_003:0446b04": "化。可謂於無名相中假名相說。體真會",
    "T50n2060_003:0446b05": "俗。豈不然歟。辛中舍天挺之才。未等若",
    "T50n2060_003:0446b06": "人盡理之說。子期可慚於喪偶。顏生有",
    "T50n2060_003:0446b07": "愧其坐忘。可以息去取之兩端。泯顛沛之",
    "T50n2060_003:0446b08": "一致。楚既得之。齊亦未為失也。法師博物",
    "T50n2060_003:0446b09": "不群智思無限。當今獨步即日梁棟。既為眾",
    "T50n2060_003:0446b10": "所知識。實亦名稱普聞。加以累謁金門頻",
    "T50n2060_003:0446b11": "登上席。扇玄風於鶴籥。振法鼓於龍樓。七",
    "T50n2060_003:0446b12": "貴挹其波瀾。五師推其神俊。既聳垂天之",
    "T50n2060_003:0446b13": "翼。又縱橫海之鱗。支遁之匹。王何寧堪並",
    "T50n2060_003:0446b14": "駕。帛祖之方。嵆阮未足連衡。用古儔今。",
    "T50n2060_003:0446b15": "君有之矣。琳謝病南山棲心幽谷。非出非",
    "T50n2060_003:0446b16": "處。蕩慮於風雲。無見無聞。寄情於泉石。",
    "T50n2060_003:0446b17": "遇觀名作實遣繁憂。乍覽瓊章用祛痼",
    "T50n2060_003:0446b18": "疾。徘徊吟諷循環卷舒。奉蘊懷袖之中。不",
    "T50n2060_003:0446b19": "覺紙勞字故。略申片意。謹此白書。其所著",
    "T50n2060_003:0446b20": "述賦詞。為諸道賢稱美如此。及貞觀十九",
    "T50n2060_003:0446b21": "年更崇翻譯。所司簡約。又無聯類。下召",
    "T50n2060_003:0446b22": "追赴。謝病乃止。今春秋六十有八。聲問轉",
    "T50n2060_003:0446b23": "高。心疾時動。或停法雨暫有登臨雲屯學",
    "T50n2060_003:0446b24": "舘。義侶則掇其冠冕。文句則定其短長。詞",
    "T50n2060_003:0446b25": "釆則揭其菁華。音韻則響其諧調。神氣高",
    "T50n2060_003:0446b26": "爽足引懦夫。牆宇崇深彌開廉士。斯並目",
    "T50n2060_003:0446b27": "敘而即筆。故不盡其纖隱云。",
    "T50n2060_003:0446b28": "續高僧傳卷第三"
}