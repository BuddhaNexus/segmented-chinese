{
    "T40n1812_002:0590a23": "天台菩薩戒疏中",
    "T40n1812_002:0590a25": "天台沙門明曠刪補",
    "T40n1812_002:0590a26": "次明四十八輕。簡異十重故得輕名。非無過",
    "T40n1812_002:0590a27": "累故名為垢。於中為三。初結前生後。次別釋。",
    "T40n1812_002:0590a28": "三總結。初如文。次釋為五。初三十為三。次二",
    "T40n1812_002:0590a29": "九為二。初十又二。初釋。次結勸指廣。初釋為",
    "T40n1812_002:0590b01": "十。初不敬師長戒。菩薩理應謙卑敬養一切",
    "T40n1812_002:0590b02": "有情。況於師長輕慢違行之甚。故制居首。別",
    "T40n1812_002:0590b03": "具四緣。一是師長。二知是。三故起輕慢。四身",
    "T40n1812_002:0590b04": "心不敬便犯。就文為三。初標名勸受。次既得。",
    "T40n1812_002:0590b05": "下示行令持。三而菩薩下止作結犯。初文國",
    "T40n1812_002:0590b06": "王即人中粟散王也。轉輪即鐵銅等聖王也。",
    "T40n1812_002:0590b07": "鐵輪王一天下。銅輪王二天下。銀輪王三天",
    "T40n1812_002:0590b08": "下。金輪王四天下。文武百官此等貴位若不",
    "T40n1812_002:0590b09": "受戒鬼神不護。何以統御蒼生。故勸應先受",
    "T40n1812_002:0590b10": "等。言諸佛歡喜者順諸佛律儀義當咸歡喜。",
    "T40n1812_002:0590b11": "次文言上座等者。僧中上首善御大眾亦當師",
    "T40n1812_002:0590b12": "義。和上阿闍梨略如前釋。同學上座名大同",
    "T40n1812_002:0590b13": "學。同一正見名為同見。同一行者當名為同",
    "T40n1812_002:0590b14": "行。而菩薩下止作結犯。言憍心等者自高為",
    "T40n1812_002:0590b15": "憍輕他曰慢。二名癡由止孝順故憍慢也。以",
    "T40n1812_002:0590b16": "自等者舉重況輕。應賣身以酬近成之澤。況",
    "T40n1812_002:0590b17": "生輕慢。故結犯也。七寶者一金二銀三瑠璃",
    "T40n1812_002:0590b18": "四頗梨五赤珠六車璩七瑪碯。百物者通舉",
    "T40n1812_002:0590b19": "所有也。若不爾者若不孝順恭敬供養等耳。",
    "T40n1812_002:0590b20": "第二不飲酒戒。酒是惛狂之藥。重過由此",
    "T40n1812_002:0590b21": "而生故制罪也。別具四緣。一是真酒。二真",
    "T40n1812_002:0590b22": "酒想。三無重病緣。四入口便犯。律中不通",
    "T40n1812_002:0590b23": "誤飲。此文乃制故。就文為又二。初標名舉過",
    "T40n1812_002:0590b24": "制令止惡。次若故下遺制結犯。初言酒器者",
    "T40n1812_002:0590b25": "盛酒空器也。空器尚犯況勸酒耶。獄出報生",
    "T40n1812_002:0590b26": "雜類乃至蛐蟮。故云無手。教人等令飲尚乃",
    "T40n1812_002:0590b27": "不應何況自飲。故並結犯。結犯可知。",
    "T40n1812_002:0590b28": "第三食肉戒。菩薩理忘身濟物。何容反食眾",
    "T40n1812_002:0590b29": "生身分故制罪也。別具三緣。一是有情之肉。",
    "T40n1812_002:0590c01": "二起肉想。三入口便犯。就文為二。初標名彰",
    "T40n1812_002:0590c02": "過制令止惡。次若故食下遣制結犯。",
    "T40n1812_002:0590c03": "第四食五辛戒。菩薩所居身口香潔。反食薰",
    "T40n1812_002:0590c04": "穢賢聖遠之。是故制犯。別具四緣。一是五辛。",
    "T40n1812_002:0590c05": "二五辛想。三無重病緣。四食便犯。就文為二。",
    "T40n1812_002:0590c06": "初標人列名制令止惡。次若故下違制結犯。",
    "T40n1812_002:0590c07": "初文一大[卄/秝](俗云葫是)。二革葱(即韮薤等)。三薤(只是葱等)。四蘭葱",
    "T40n1812_002:0590c08": "([卄/秝]野[卄/秝]等)。五興渠(荖蒠[卄/孝]蒺)。次結犯如文。",
    "T40n1812_002:0590c09": "第五不教懺悔戒。菩薩愍物應舉過示人令",
    "T40n1812_002:0590c10": "其改往務存清潔用先正道。下救黎元上維",
    "T40n1812_002:0590c11": "聖法以報佛恩為益甚。故制令慎。別具五緣。",
    "T40n1812_002:0590c12": "一是犯戒之境。二知彼所犯。三無別違緣(謂惡律多",
    "T40n1812_002:0590c13": "等)。四作覆藏心。五共同法事便犯。就文為二。",
    "T40n1812_002:0590c14": "初標名列事制作。次而菩薩下止作結犯。五",
    "T40n1812_002:0590c15": "戒者一不殺二不盜三不邪婬四不妄語五不",
    "T40n1812_002:0590c16": "飲酒。食肉終身制五名為五戒。八戒者一不",
    "T40n1812_002:0590c17": "殺二不盜三不婬四五同上六不坐臥高廣大",
    "T40n1812_002:0590c18": "床七不著花香瓔珞及油塗身八不自作樂及",
    "T40n1812_002:0590c19": "故往觀聽(過中食為本也)。此八戒隨受長短。若全若",
    "T40n1812_002:0590c20": "分並皆得也。加捉錢寶及過中食即十戒也。",
    "T40n1812_002:0590c21": "毀禁者犯二百五十等。七逆如下釋。八難者",
    "T40n1812_002:0590c22": "一地獄二餓鬼三畜生四北州五長壽天六世",
    "T40n1812_002:0590c23": "智辨聰七諸根不具八佛前佛後。此八是果。",
    "T40n1812_002:0590c24": "果由因剋見所犯因可令懺悔。其因者何。謂",
    "T40n1812_002:0590c25": "毀戒墮獄因。慳貪餓鬼因。無慚畜生因。為求",
    "T40n1812_002:0590c26": "人間長壽持三歸五戒即北州因。為求天樂",
    "T40n1812_002:0590c27": "持八戒等即長壽天因。不為解脫集學世俗",
    "T40n1812_002:0590c28": "防護三業即世智辨聰因。折損有情身分毀",
    "T40n1812_002:0590c29": "謗正法諸根不具因。不思惟修習大小觀法",
    "T40n1812_002:0591a01": "生佛前佛後因。應學佛慈悲示令改往。萬行",
    "T40n1812_002:0591a02": "宗趣三德為依。若自若他標心五悔。懺悔居",
    "T40n1812_002:0591a03": "其首舉一攝諸故云應教懺悔。次文同住者",
    "T40n1812_002:0591a04": "同處也。貪利等同名同僧利養。布薩者此云",
    "T40n1812_002:0591a05": "淨住。餘文可見。",
    "T40n1812_002:0591a06": "第六不供給請法戒。諸佛所師所謂法。尊人",
    "T40n1812_002:0591a07": "重法進道卑心。而反踞傲輕慢人法。失道之",
    "T40n1812_002:0591a08": "本莫不因茲。故制犯也。別具四緣。一見大乘",
    "T40n1812_002:0591a09": "解行之人。二知是。三故起慢心。四不供養請",
    "T40n1812_002:0591a10": "法便犯。就文為二。初標名敘事勸作。次止作",
    "T40n1812_002:0591a11": "結犯。初文邑者村也。故管仲相齊三十家為",
    "T40n1812_002:0591a12": "一邑。三時者小食中食及非時漿等。日食三",
    "T40n1812_002:0591a13": "兩金等者舉重呪輕。末代知法替補佛處。波",
    "T40n1812_002:0591a14": "崙啟髓於無竭。善財忘疲於法界。況捨金等",
    "T40n1812_002:0591a15": "意令重法情深舉為況耳。三時者一日之中",
    "T40n1812_002:0591a16": "分初中後。若不下止作結犯如文。",
    "T40n1812_002:0591a17": "第七懈怠不肯聽法戒。初心菩薩觸事面牆。",
    "T40n1812_002:0591a18": "理須四方尋師學道。而反住處有講不聰。日",
    "T40n1812_002:0591a19": "夜抱迷身心越逸空納信施。當報非他故制",
    "T40n1812_002:0591a20": "犯也。別具四緣。一自不解法。二有講大乘處。",
    "T40n1812_002:0591a21": "三自知有。四故不聽受便犯。就文為二。初標",
    "T40n1812_002:0591a22": "人法列處而勸聽受。即制作成持。次若不下",
    "T40n1812_002:0591a23": "止作結犯。前後例知。初文云有講法者通標",
    "T40n1812_002:0591a24": "戒定慧法。毘尼下別列。毘尼即律。多詮戒學。",
    "T40n1812_002:0591a25": "經詮定慧即大三學。次文可知。",
    "T40n1812_002:0591a26": "第八背正向邪戒。菩薩大士佛性為心。背大",
    "T40n1812_002:0591a27": "乘習學邪小罪逾七逆。外道為儔故制犯也。",
    "T40n1812_002:0591a28": "別具四緣。一是大乘戒定慧法。二作彼想。三",
    "T40n1812_002:0591a29": "言乖心背。四捨圓學偏便犯。就文為二。初標",
    "T40n1812_002:0591b01": "心口背正。次而受持下舉過結犯。初文言常",
    "T40n1812_002:0591b02": "住經律等者俱是大乘。詮實相理名常住也。",
    "T40n1812_002:0591b03": "文言惡見者二乘空邊之惡。外道有邊之惡。",
    "T40n1812_002:0591b04": "並名為惡。故涅槃經迦葉自敘。未聞圓常四",
    "T40n1812_002:0591b05": "德之前名邪見人。邪豈非惡。而受持三字冠",
    "T40n1812_002:0591b06": "下諸句。受持一切禁戒者非正律儀。鷄狗等",
    "T40n1812_002:0591b07": "戒不為解脫並名邪見。邪見多含故云一切",
    "T40n1812_002:0591b08": "等。",
    "T40n1812_002:0591b09": "第九不瞻病苦戒。菩薩之人大悲為體。見病",
    "T40n1812_002:0591b10": "不救彼此傷慈。退失菩提。良由於此。別具四",
    "T40n1812_002:0591b11": "緣。一是病苦。二病苦想。三自無病等之緣。四",
    "T40n1812_002:0591b12": "嫌心捨去便犯。就文為二。初標名敘事制作。",
    "T40n1812_002:0591b13": "次而菩薩下止作結犯。初言八福田者。三",
    "T40n1812_002:0591b14": "寶為三父母為五六病人七曠路穿井八津濟",
    "T40n1812_002:0591b15": "造橋。聖人四果及和上等並僧寶攝。故大乘",
    "T40n1812_002:0591b16": "經中菩薩二乘並名僧也。此從所濟尤要不",
    "T40n1812_002:0591b17": "從福田濃淡。亦如法華。罵佛罪輕毀人罪重。",
    "T40n1812_002:0591b18": "有待之身對讚毀緣心易轉故。次文可見。",
    "T40n1812_002:0591b19": "第十畜諸殺具戒。害生之器名為殺具。藏舉",
    "T40n1812_002:0591b20": "收攝故名為畜。菩薩常應捨諸所有。反畜殺",
    "T40n1812_002:0591b21": "具擬損眾生。日夜增罪名惡無作。是故制也。",
    "T40n1812_002:0591b22": "別具四緣。一是殺具。二知是。三無開緣(律中開畜。",
    "T40n1812_002:0591b23": "為誑賊故)。四故畜經日便犯。就文為三。初標名列事",
    "T40n1812_002:0591b24": "制止。次舉重況輕。三違制結犯。初言刀杖等",
    "T40n1812_002:0591b25": "者本為害生作者是也。但是殺器皆不得畜",
    "T40n1812_002:0591b26": "故云一切。次而菩薩下舉重況輕。律云以怨",
    "T40n1812_002:0591b27": "除怨怨終不除。唯有解怨怨乃息耳。怨若未",
    "T40n1812_002:0591b28": "害誠心敬養。若已被害自達宿緣。怨怨相報",
    "T40n1812_002:0591b29": "酬之反。故殺父母制不加報。若故下違制結",
    "T40n1812_002:0591c01": "犯。",
    "T40n1812_002:0591c02": "如是下結勸。指廣言六品者。梵網大本有六",
    "T40n1812_002:0591c03": "六品恐是品名。以彼品中明六根等六六法",
    "T40n1812_002:0591c04": "故名六六品。彼猶廣釋是故指之。第二二十",
    "T40n1812_002:0591c05": "為二。初釋次結勸指廣初文自十。初通國使",
    "T40n1812_002:0591c06": "命戒。第十一傳信往還名通國使命。命即使",
    "T40n1812_002:0591c07": "也。[衛-韋+含]上人之命故名為使。菩薩理應靜緣進",
    "T40n1812_002:0591c08": "業善和諍訟慈救為懷。今乃通致四方使命交",
    "T40n1812_002:0591c09": "戰。既成邪命殊乖道儀是故制也。別具四緣。",
    "T40n1812_002:0591c10": "一二國二軍。二為利養等。三傳言彼此。四二",
    "T40n1812_002:0591c11": "國交戰便犯。就文為二。初標人列過。興師者",
    "T40n1812_002:0591c12": "(所類反)。謂將師也。次而菩薩下舉況結犯。言國賊",
    "T40n1812_002:0591c13": "者合會相殺。義之如賊。",
    "T40n1812_002:0591c14": "第十二傷慈販賣戒。菩薩資身理須如法不",
    "T40n1812_002:0591c15": "違慈救。今販賣人畜市易棺材招世譏嫌。深",
    "T40n1812_002:0591c16": "乖道望故制犯也。別具四緣。一是非法之物。",
    "T40n1812_002:0591c17": "二知是。三興易。四事成便犯。就文為二。初標",
    "T40n1812_002:0591c18": "名顯過。次舉過結犯。初言良人奴婢者二類",
    "T40n1812_002:0591c19": "不同。他人劫來傳傳興販。若劫者盜戒所收。",
    "T40n1812_002:0591c20": "六畜者牛馬猪羊鷄犬。且據家養者為言。次",
    "T40n1812_002:0591c21": "若故下結犯如文。",
    "T40n1812_002:0591c22": "第十三無根重罪謗他戒。闕見聞疑名為無",
    "T40n1812_002:0591c23": "根。重罪加誣稱之為謗。菩薩運懷互相讚美。",
    "T40n1812_002:0591c24": "使法門光顯勝德外彰。今反加誣塵黷賢善",
    "T40n1812_002:0591c25": "外招譏醜。惱境非輕故制犯也。別具八緣。一",
    "T40n1812_002:0591c26": "前人無所犯事。二知無犯。三無見聞疑。四知",
    "T40n1812_002:0591c27": "無見聞疑。五起惡心。六心加誣重罪。七有所",
    "T40n1812_002:0591c28": "對境。八言章了了便犯。就文為三。初標名顯",
    "T40n1812_002:0591c29": "過。次教起對治三舉過結犯。初言惡心者妬",
    "T40n1812_002:0592a01": "賢嫉能非為利益並名為惡。良人等者外相",
    "T40n1812_002:0592a02": "無惡曰良。內心調柔為善。大乘戒定智慧之",
    "T40n1812_002:0592a03": "法自軌軌他。受持讀誦解說書寫並名法師。",
    "T40n1812_002:0592a04": "曾蒙訓誨。三尊七證依止上經。並師僧攝。末",
    "T40n1812_002:0592a05": "代佛法付囑國王大臣官長貴勢之人。外護",
    "T40n1812_002:0592a06": "之恩常須頂荷。願行相資及晷無忘寧容謗",
    "T40n1812_002:0592a07": "說。次於父母下教起對治。孝順於尊慈悲於",
    "T40n1812_002:0592a08": "下。既稟佛戒於師僧等。類若六親故云父母",
    "T40n1812_002:0592a09": "等。謂和上同父母闍梨如伯叔兄弟等。三而",
    "T40n1812_002:0592a10": "反下舉過結犯。墮不如意處者地獄別名也。",
    "T40n1812_002:0592a11": "說謗於他令意減損名不如意。此即因也。當",
    "T40n1812_002:0592a12": "報三途自意不如即是果也。",
    "T40n1812_002:0592a13": "第十四放火燒戒。火性焚蕩損物非輕也。既",
    "T40n1812_002:0592a14": "已非時寧容故放。所以制犯。別具五緣。一是",
    "T40n1812_002:0592a15": "山林。二知是。三起惡心罪。四非開時。五故放",
    "T40n1812_002:0592a16": "便犯。就文為三。初標名列過。次不得下正制",
    "T40n1812_002:0592a17": "止惡。三若故燒下違制結犯。初又二。初列無",
    "T40n1812_002:0592a18": "主物。初言惡心者報酬嫉財畋獵等也。為護",
    "T40n1812_002:0592a19": "生命。有情無情此時興盛故制時也。次若",
    "T40n1812_002:0592a20": "燒下列有主物。約損財邊不論時節。二三如",
    "T40n1812_002:0592a21": "文。",
    "T40n1812_002:0592a22": "第十五化法違宗戒。授人軌範名為化法。乖",
    "T40n1812_002:0592a23": "本所學故曰違宗。大士弘願須授大乘使群",
    "T40n1812_002:0592a24": "生反源。三寶無贊今反教邪小。陷溺前人情",
    "T40n1812_002:0592a25": "過不輕是故聖制。故淨名云。以大悲心讚于",
    "T40n1812_002:0592a26": "大乘。念報佛恩不斷三寶。然後說法。別具四",
    "T40n1812_002:0592a27": "緣。一對前緣。二起惡心。三教邪小法。四前人",
    "T40n1812_002:0592a28": "領受便犯。就文為二。初標名敘事制教大乘。",
    "T40n1812_002:0592a29": "次而菩薩下舉過結犯。初言自者從也。始從",
    "T40n1812_002:0592b01": "佛弟子終至一切也。使發菩提心者通初心",
    "T40n1812_002:0592b02": "也。次列三位略十地等。並應令知故云一一",
    "T40n1812_002:0592b03": "等。次文可見。",
    "T40n1812_002:0592b04": "第十六規利倒說戒。因法求財名為規利。前",
    "T40n1812_002:0592b05": "後不次名為倒說。虛己濟物菩薩本懷。順教",
    "T40n1812_002:0592b06": "宣愓無違聖旨。今乃反規財利倒說真乘。出",
    "T40n1812_002:0592b07": "自胸矜妄稱佛教。既招罪釁自陷陷他故制",
    "T40n1812_002:0592b08": "犯也。別具四緣。一有求法之人。二自解大法。",
    "T40n1812_002:0592b09": "三為利養。四倒正法便犯。就文為三。初標名",
    "T40n1812_002:0592b10": "制學。次見後下教用化方。三而菩薩下舉過",
    "T40n1812_002:0592b11": "結犯。初言好心者緣理發心自他兼濟名為",
    "T40n1812_002:0592b12": "好心。先制集學菩薩律儀故云大乘等。次令",
    "T40n1812_002:0592b13": "敷演訓物故云廣開解義味。所詮之旨為義",
    "T40n1812_002:0592b14": "義理適神名味。次教用化法中。先令為說苦",
    "T40n1812_002:0592b15": "行意在使其重法輕生。非謂即捨身命燒身",
    "T40n1812_002:0592b16": "臂指。若即捨身法為誰說。次然後下教令為",
    "T40n1812_002:0592b17": "其說法儀式。言次第者圓乘階位行解宛然。",
    "T40n1812_002:0592b18": "不同暗者言無修證。既迷真俗三學失儀。犯",
    "T40n1812_002:0592b19": "說非犯非犯說犯。以空為有現有言空。順物",
    "T40n1812_002:0592b20": "乖聖意在苟求即非次第。非次名倒故結犯",
    "T40n1812_002:0592b21": "也。言謗三寶者說三寶空背鱠經屏皆因於",
    "T40n1812_002:0592b22": "此。謗豈過之。",
    "T40n1812_002:0592b23": "第十七恃勢求財戒。託附官威名為恃勢。乞",
    "T40n1812_002:0592b24": "索取物名曰求財。菩薩理應給濟群有不惜",
    "T40n1812_002:0592b25": "身命無悋纖毫。今反依附勝人強乞財物。逼",
    "T40n1812_002:0592b26": "惱前境不顧所宜。是故聖制。別具六緣。一自",
    "T40n1812_002:0592b27": "為名利。二親近王等。三恃勢。四逼惱求財。五",
    "T40n1812_002:0592b28": "前人強與。六領受便犯。就文為二。初標名列",
    "T40n1812_002:0592b29": "過。次都無下舉過結犯。初言自為等者求名",
    "T40n1812_002:0592c01": "利擁己也。惡求者邪命自活並名為惡求。無",
    "T40n1812_002:0592c02": "厭足故曰多求。次文言無慈心者於境生惱",
    "T40n1812_002:0592c03": "名無慈心。不從佛教少欲知足名無孝順。",
    "T40n1812_002:0592c04": "第十八無知為師戒。索非所解名曰無知。妄",
    "T40n1812_002:0592c05": "稱物軌故云師也。菩薩理應藏名隱德庶事",
    "T40n1812_002:0592c06": "推仁。今反不學無知。詐為師範自累累人故",
    "T40n1812_002:0592c07": "聖制也。別具四緣。一性非暗鈍。二故不習學。",
    "T40n1812_002:0592c08": "三隱愚詐智。四自為他師便犯。就文為三。初",
    "T40n1812_002:0592c09": "標名制學。次而菩薩下示其過非。三一一下",
    "T40n1812_002:0592c10": "舉過結犯。初文通制三學故云十二部經。次",
    "T40n1812_002:0592c11": "日夜下別制誦戒。十二部經者新名十二分",
    "T40n1812_002:0592c12": "教。謂大小教各有其分開權顯實無非一圓",
    "T40n1812_002:0592c13": "十二分也。一修多羅。此云法本。即長行直說",
    "T40n1812_002:0592c14": "也。二伽陀。此云不重頌。即孤起偈。如深達罪",
    "T40n1812_002:0592c15": "福相等是也。三本事。梵云伊帝目多伽。即說",
    "T40n1812_002:0592c16": "他因緣事也。四本生者。梵云闍陀伽。即佛自",
    "T40n1812_002:0592c17": "說因時生事。五未曾有者梵云阿浮陀達磨。",
    "T40n1812_002:0592c18": "即佛現神變眾生驚駭而得此名。六因緣者",
    "T40n1812_002:0592c19": "梵云尼陀那。因事制戒因問而為說也。七譬",
    "T40n1812_002:0592c20": "喻者梵云阿波陀那。八祇夜此云重頌。頌長",
    "T40n1812_002:0592c21": "行也。九優婆提舍。此云論議。問答往復也。十",
    "T40n1812_002:0592c22": "方廣者梵云毘佛略(來夜反)。即廣平之理也。十",
    "T40n1812_002:0592c23": "一無問自說。梵云優陀那。十二授記梵云和",
    "T40n1812_002:0592c24": "伽羅那。故知此戒結華嚴經通具十二。思之",
    "T40n1812_002:0592c25": "可知。佛性之性者。解理即佛性。佛性即我性",
    "T40n1812_002:0592c26": "故云也。戒之本源故偏舉耳。次文言偈者如",
    "T40n1812_002:0592c27": "前略釋。因緣者如十重等各有因緣。三舉過",
    "T40n1812_002:0592c28": "結犯如文。",
    "T40n1812_002:0592c29": "離間賢善戒。第十九。稟性柔和名為賢善。乖",
    "T40n1812_002:0593a01": "隔彼此故云間。善和諍說訟菩薩所宜。今反",
    "T40n1812_002:0593a02": "離間欺謗妨癈正修故聖制也。別具四緣。一",
    "T40n1812_002:0593a03": "是賢善。二起兩舌離間之心。三傳言往來。四",
    "T40n1812_002:0593a04": "前人領解便犯。言比丘者乞士破煩惱怖魔",
    "T40n1812_002:0593a05": "始終名比丘也。",
    "T40n1812_002:0593a06": "第二十不行救生戒。別具四緣。一見殺生。二",
    "T40n1812_002:0593a07": "無慈心。三有死亡衰厄。四有如法法師不請",
    "T40n1812_002:0593a08": "講解便犯。就文為二。初標名敘事。次若不下",
    "T40n1812_002:0593a09": "止作結犯。初又二。初明非親慈救。次若父母",
    "T40n1812_002:0593a10": "下明慈濟六親。初言一切地水等者。謂眾生",
    "T40n1812_002:0593a11": "身皆稟四大。過現雖殊所稟無別。故殺彼今",
    "T40n1812_002:0593a12": "之四大即是殺我過去之故身也。餘二如文。",
    "T40n1812_002:0593a13": "次如是下結勸指廣如文。第三三十為二。初",
    "T40n1812_002:0593a14": "別釋。次結勸指廣。初文自十。",
    "T40n1812_002:0593a15": "第二十一無慈報酬戒。行乖與樂名曰無慈。",
    "T40n1812_002:0593a16": "故心復怨名稱報酬也。菩薩理應怨親平等",
    "T40n1812_002:0593a17": "常懷忍辱無捨慈悲。今乃復酬以暢嗔恚。沈",
    "T40n1812_002:0593a18": "淪苦海累劫怨酬何名出家入道之士故聖制",
    "T40n1812_002:0593a19": "也。別具四緣。一是怨境。二起嗔心。三興方",
    "T40n1812_002:0593a20": "便。四酬竟便便犯。就文為三。初標名舉過",
    "T40n1812_002:0593a21": "制止。次尚不下舉輕況重。三而出家下舉過",
    "T40n1812_002:0593a22": "結犯。初言殺生報生者殺命長生永乖乖佛",
    "T40n1812_002:0593a23": "教旨。怨息無由故云不順孝道。次文言尚不",
    "T40n1812_002:0593a24": "等者出家制不得畜。在家開畜。不得非理打",
    "T40n1812_002:0593a25": "罵起業。況故等者正況復酬。既一切男女是",
    "T40n1812_002:0593a26": "我父母及我故身。今乃以殺相酬義當於迹",
    "T40n1812_002:0593a27": "故通云七。重外加一輕垢也。三結犯中有本",
    "T40n1812_002:0593a28": "無出家字。天宮云。據梵網大本合有。凡發大",
    "T40n1812_002:0593a29": "心稟菩薩戒並名出家菩薩。故淨名云。夫",
    "T40n1812_002:0593b01": "出家者為無為法等(云云)。",
    "T40n1812_002:0593b02": "第二十二輕慢法師戒。訓誨有軌名為法師。",
    "T40n1812_002:0593b03": "故不虔恭名為輕慢。菩薩理應輕生重法。雪",
    "T40n1812_002:0593b04": "山從鬼請。天帝拜畜為師。慢如高山雨水不",
    "T40n1812_002:0593b05": "停早如江海萬流歸集。今棄其所知觀其種",
    "T40n1812_002:0593b06": "姓失大法利故聖制也。別具四緣。一新學無",
    "T40n1812_002:0593b07": "知。二他卑有德。三自恃生慢。四不往諮受便",
    "T40n1812_002:0593b08": "犯。前明現講不聽此制不別諮受。就文為三。",
    "T40n1812_002:0593b09": "初標名舉過。次其法師下出所慢之境。三而",
    "T40n1812_002:0593b10": "新學下舉過結犯。初言有智等者解知世法。",
    "T40n1812_002:0593b11": "文無再覽故云聰明。曾有職任而云高貴。當",
    "T40n1812_002:0593b12": "世聖族名為大姓。了達經史稱之大解。招世",
    "T40n1812_002:0593b13": "財食名為大福。饒財下釋大福義。以此下總",
    "T40n1812_002:0593b14": "結慢意以猶用也。用此聰明乃至大福而生",
    "T40n1812_002:0593b15": "憍慢。次文可見。三結犯中。言第一義諦者圓",
    "T40n1812_002:0593b16": "常之理為教行本。故偏舉之。教行無依非好",
    "T40n1812_002:0593b17": "師也。",
    "T40n1812_002:0593b18": "第二十三輕人僻說戒。菩薩理應謙虛攝物",
    "T40n1812_002:0593b19": "不憚劬勞。今乃依倚勝人恃勢輕物故制犯",
    "T40n1812_002:0593b20": "也。別具四緣。一自稱大乘。二新學請問。三恃",
    "T40n1812_002:0593b21": "勢輕慢。四不好為答便犯。就文為三。初明求",
    "T40n1812_002:0593b22": "法之人。次若法師下明自恃之相。三而新學",
    "T40n1812_002:0593b23": "下舉非結犯。初文中初明時節故云佛滅度",
    "T40n1812_002:0593b24": "後。發圓三聚四弘之心是以言好。言於諸等",
    "T40n1812_002:0593b25": "者示其勝境。故經云。敬像如真佛得福亦復",
    "T40n1812_002:0593b26": "然。於佛像前自制要期領納戒品名為自誓。",
    "T40n1812_002:0593b27": "好相者如下明之。便得受戒者得好相竟。即",
    "T40n1812_002:0593b28": "自受三歸自宣懺悔自受十戒自牒羯磨。但",
    "T40n1812_002:0593b29": "出自口與師為異。言若現前等者明從師身",
    "T40n1812_002:0593c01": "有戒故不須好相。餘二如文。",
    "T40n1812_002:0593c02": "第二十四捨真集偽戒。菩薩理應依於了義",
    "T40n1812_002:0593c03": "棄凡小之瓦礫取如意之寶珠。今反背真集",
    "T40n1812_002:0593c04": "偽障道尤故制犯也。別具三緣。一有大乘。二",
    "T40n1812_002:0593c05": "不修學。三集邪小便犯。就文為三。初總標名",
    "T40n1812_002:0593c06": "列出不集之法。次而捨下舉譬顯於捨正學",
    "T40n1812_002:0593c07": "邪。三是斷下舉非結犯。初言正見等者。正見",
    "T40n1812_002:0593c08": "能知之智。正性即所緣之境。正法身者境智",
    "T40n1812_002:0593c09": "不二。應物現形無非正法。故經云。吾今此身",
    "T40n1812_002:0593c10": "即法身也。大乘所詮宗極於此。從因至果無",
    "T40n1812_002:0593c11": "出三身。故舉不學勸令修習。次文者無作道",
    "T40n1812_002:0593c12": "品七科法門譬於七寶。自此之外非圓實道",
    "T40n1812_002:0593c13": "並名邪見。由不體權。是故結犯。達權即實順",
    "T40n1812_002:0593c14": "佛化儀。四悉適時正助合行。邪正理一則非",
    "T40n1812_002:0593c15": "犯限。經云以方便生是菩薩解。三結犯中言",
    "T40n1812_002:0593c16": "斷佛性者。理性體遍於偏圓。由心隔異捨此",
    "T40n1812_002:0593c17": "學彼。行三因性而不現行故為斷。性德天然",
    "T40n1812_002:0593c18": "常住不變何斷之有。今從修得結非成犯。",
    "T40n1812_002:0593c19": "第二十五不善和眾戒。制御法侶行藏得名",
    "T40n1812_002:0593c20": "所名為和眾。統領乖戒而云不善。既為眾生",
    "T40n1812_002:0593c21": "須合軌儀守護資財善和諍訟。今反訓誘非",
    "T40n1812_002:0593c22": "法乖各僧徒。是故聖制。別具三緣。一身為眾",
    "T40n1812_002:0593c23": "主。二無慈護心。三令眾不和及損三寶物便",
    "T40n1812_002:0593c24": "犯。就文為三。初標列眾主。次應生下制令依",
    "T40n1812_002:0593c25": "法。而反下違制結犯。初出時節。即如來滅後",
    "T40n1812_002:0593c26": "遺法住持要藉眾主故偏舉之。一傳教之人",
    "T40n1812_002:0593c27": "謂說法主。二住持人謂行法主。三綱維處眾",
    "T40n1812_002:0593c28": "謂僧房主。四引導內外修治塔寺謂教化主。",
    "T40n1812_002:0593c29": "五傳授禪要謂坐禪主。六領眾遊方謂行來",
    "T40n1812_002:0594a01": "主。次文二意。一制令和眾。二制守財物。三結",
    "T40n1812_002:0594a02": "犯中由無法訓眾乃令自他不用而用名為無",
    "T40n1812_002:0594a03": "度。自無盜心但結輕垢。若其潤己及三寶混",
    "T40n1812_002:0594a04": "和亦同聲門互用得重。",
    "T40n1812_002:0594a05": "第二十六待賓乖式戒。凡是釋侶方外之賓",
    "T40n1812_002:0594a06": "衣鉢自隨己。法界為主之法接待有方。庶得",
    "T40n1812_002:0594a07": "解其疲勞資給闕乏。今乃知事越僧法眾利不",
    "T40n1812_002:0594a08": "均。同師之義永乖。十方僧次徒設。損財失法",
    "T40n1812_002:0594a09": "是故聖制。具四緣。一先住僧房等。二有出家",
    "T40n1812_002:0594a10": "菩薩僧。三知是。四不供給獨受利養便犯。就",
    "T40n1812_002:0594a11": "文為三。初舉同類人處。次先住下制令供給",
    "T40n1812_002:0594a12": "依次差請。三而先住下舉非結過。初文五處。",
    "T40n1812_002:0594a13": "一僧坊中即出家菩薩所住之處。二舍宅城",
    "T40n1812_002:0594a14": "邑即在家菩薩所住之處。亦是俗家有僧居",
    "T40n1812_002:0594a15": "處。三國王宅者即王家中。四乃至者謂非常",
    "T40n1812_002:0594a16": "居處一夏同住。住處既多不可遍說故云乃",
    "T40n1812_002:0594a17": "至。五大會中謂設會處見後來菩薩皆須接",
    "T40n1812_002:0594a18": "待。次文中初制迎送供給。初明有物事事給",
    "T40n1812_002:0594a19": "與。次明無物割肉賣身。謂傭力資給等賣身",
    "T40n1812_002:0594a20": "通在家出家二眾。賣於男女多局在家。若有",
    "T40n1812_002:0594a21": "等者制同利養。故言有利養分等。三結犯中",
    "T40n1812_002:0594a22": "違教不仁故喻畜生。非求聖果之徒云非沙",
    "T40n1812_002:0594a23": "門。沙門桑門西國出家之通號也。四姓出家",
    "T40n1812_002:0594a24": "同稱釋種。既乖法式釋門不收故云非釋種",
    "T40n1812_002:0594a25": "姓。",
    "T40n1812_002:0594a26": "第二十七別受他請戒。佛性平等僧貴和同。",
    "T40n1812_002:0594a27": "財利無偏如水乳合。今別受請令施不均自",
    "T40n1812_002:0594a28": "獲侵奪之愆。施主失平等之福。彼此俱損是",
    "T40n1812_002:0594a29": "故聖制。故應供行經云。受別請者定失四果。",
    "T40n1812_002:0594b01": "七劫不見佛。五百大鬼遮其前五百大鬼隨",
    "T40n1812_002:0594b02": "其後。為僧寶中有佛化僧四道果僧菩薩之",
    "T40n1812_002:0594b03": "僧七賢僧凡夫僧。欲令四方施主得如是。制",
    "T40n1812_002:0594b04": "不得受別請也。別具四緣。一身在眾二施主",
    "T40n1812_002:0594b05": "別請。三受。四取物便犯。就文為二。初明不應",
    "T40n1812_002:0594b06": "之意。次自己用下舉過結犯。初言屬十方現",
    "T40n1812_002:0594b07": "前僧也。言八福田者聖人即四果等并及師",
    "T40n1812_002:0594b08": "僧寶攝。僧雖是八中之一義含多種之人。佛",
    "T40n1812_002:0594b09": "亦示在僧中故云諸佛僧。即父母十方病僧",
    "T40n1812_002:0594b10": "通有物分。不出法及橋并三福田者。十方僧",
    "T40n1812_002:0594b11": "物義不該彼但通於五。故云及八福田中乃",
    "T40n1812_002:0594b12": "至父母病人物。次結犯者十方人多。又無盜",
    "T40n1812_002:0594b13": "心犯輕垢耳。",
    "T40n1812_002:0594b14": "第二十八別請僧戒。凡求勝福須託僧次良",
    "T40n1812_002:0594b15": "田情無曲私施有平等。今乃別請知己簡棄",
    "T40n1812_002:0594b16": "餘人。非唯闕法供之通心。蓋是俗中之曲廗。",
    "T40n1812_002:0594b17": "彼此我招過是以制之。別具六緣。一自是施",
    "T40n1812_002:0594b18": "主。二設眾會。三有僧眾。四故別請。五行親。",
    "T40n1812_002:0594b19": "六取物便犯。若僧次外及他力所逼要令別",
    "T40n1812_002:0594b20": "請無犯。就文為三。初列請僧之人應求示導。",
    "T40n1812_002:0594b21": "次知事下正明請法。三若別下違制結犯。初",
    "T40n1812_002:0594b22": "文舉其三類犯局二眾。一切檀越不受戒。人",
    "T40n1812_002:0594b23": "順教得福違則無罪。次文言即得十方賢聖",
    "T40n1812_002:0594b24": "僧者。心普理通一攝一切。言而世人等者故",
    "T40n1812_002:0594b25": "優婆塞戒經云。鹿子母別請五百羅漢。鹿子",
    "T40n1812_002:0594b26": "令阿難送食與佛。佛問阿難。鹿子僧次請一",
    "T40n1812_002:0594b27": "人不。阿難言。癡人雖請五百羅漢不如佛次",
    "T40n1812_002:0594b28": "一人。第三結犯中言是外道法者。佛法之外",
    "T40n1812_002:0594b29": "名外道法。非外外也。律約聲聞開受別請。故",
    "T40n1812_002:0594c01": "知七佛並約聞菩薩無別請法。七佛者皆在",
    "T40n1812_002:0594c02": "此土應化示迹。百劫之內長壽諸天咸所曾",
    "T40n1812_002:0594c03": "見多引為證。欲使信者有所憑故。謂過去九",
    "T40n1812_002:0594c04": "十劫初一佛名毘婆尸。亦名維衛。中間諸劫",
    "T40n1812_002:0594c05": "無佛。至第三十一劫有二佛出。一名尸棄亦",
    "T40n1812_002:0594c06": "名式。二名毘舍浮亦名墮葉。此第九十一賢",
    "T40n1812_002:0594c07": "劫千佛應出。四佛已過。一拘留孫。二拘那含",
    "T40n1812_002:0594c08": "牟尼。三迦葉。四釋迦。",
    "T40n1812_002:0594c09": "第二十九邪命自活戒。邪法活命故云邪命。",
    "T40n1812_002:0594c10": "有四種。一方邪謂通國使命。二維邪謂醫",
    "T40n1812_002:0594c11": "方卜相。三仰邪仰觀星宿。四下邪謂種植",
    "T40n1812_002:0594c12": "根栽五穀等類。菩薩理應慈心愍物。諸有",
    "T40n1812_002:0594c13": "所作福不唐捐如何為利。邪求兼行惡術不",
    "T40n1812_002:0594c14": "淨活命無慈損生。下信心上乖聖旨所以制",
    "T40n1812_002:0594c15": "犯。別具三緣。一為利養。二習惡妓術。三所",
    "T40n1812_002:0594c16": "為事訖便犯。就文為三。初標邪命之心。二反",
    "T40n1812_002:0594c17": "賣下列邪命之事。三都無下舉非結犯。初如",
    "T40n1812_002:0594c18": "文。次文初列邪命方法。坐居店肆眩惑於人",
    "T40n1812_002:0594c19": "名販賣男女。亦有賣男色與於女也。自手作",
    "T40n1812_002:0594c20": "食者惡觸非法。自磨自舂者壞生兼惡觸。此",
    "T40n1812_002:0594c21": "並下邪隨類淨之則通自手避譏謙故。占相",
    "T40n1812_002:0594c22": "等者占色相聲判釋祿命因。捨正歸邪求官",
    "T40n1812_002:0594c23": "護職。或自染習損壞道儀。或為人解夢說凶",
    "T40n1812_002:0594c24": "噵吉。令其邪倒求神禱鬼。或占胎內是男是",
    "T40n1812_002:0594c25": "女。呪謂呪咀左道為利損物殯命。術即邪術",
    "T40n1812_002:0594c26": "符書厭禱禁斷勝緣。或動道俗並是維邪及",
    "T40n1812_002:0594c27": "仰邪攝。術通星像故。言功巧者書畫彫剋",
    "T40n1812_002:0594c28": "泥素竹木緣務妨道故。調鷹下次列惡伎。縫",
    "T40n1812_002:0594c29": "合鷹眼令喫氈毛等使其調順以擬畋獵。和",
    "T40n1812_002:0595a01": "合百種等毒藥非一言百。損命害物通得毒",
    "T40n1812_002:0595a02": "名。蛇毒者取於蛇毒以傷物命。生金銀毒",
    "T40n1812_002:0595a03": "者藥名也。謂生金銀即是毒也。蠱毒者世相",
    "T40n1812_002:0595a04": "傳云。取百種虫蛇置一甕中相食強者即名",
    "T40n1812_002:0595a05": "為蠱。故有猫等不同並損物命亦下邪攝。三",
    "T40n1812_002:0595a06": "結犯如文。",
    "T40n1812_002:0595a07": "第三十時月媒嫁戒。持戒如護明珠。今反謗",
    "T40n1812_002:0595a08": "說空媒嫁男女。致令年三月六行殺盜非違",
    "T40n1812_002:0595a09": "法慢時長自他惡。是故聖制。別具四緣。一惡",
    "T40n1812_002:0595a10": "說空。二通致男女。三是年三月六之時也。四",
    "T40n1812_002:0595a11": "自他行殺盜等便犯。自行雙結二罪。為他之",
    "T40n1812_002:0595a12": "因但結輕垢。就文為三。初總標犯境。次於六",
    "T40n1812_002:0595a13": "齋日下出所犯之時。三作殺生下違制結犯。",
    "T40n1812_002:0595a14": "初言惡心者說無三寶也。內無信心執空行",
    "T40n1812_002:0595a15": "惡委博養生。故云詐現親附。次出行在有中",
    "T40n1812_002:0595a16": "之相。故云為白衣等。次文中言六齋日者初",
    "T40n1812_002:0595a17": "八十四十五二十三二十九三十。智論問曰",
    "T40n1812_002:0595a18": "何故六齋日制受八戒。答是惡鬼奪命不吉",
    "T40n1812_002:0595a19": "之日故。劫初聖人相教令持齋受戒避八凶",
    "T40n1812_002:0595a20": "衰。四天王經中說。此之六日使者太子及四",
    "T40n1812_002:0595a21": "天王自下觀察。若持齋戒孝順父母上白帝",
    "T40n1812_002:0595a22": "釋。諸天心悅增益天眾。減損脩羅鬼神遠去",
    "T40n1812_002:0595a23": "住處安穩。若不爾者諸天不悅。言減損諸天",
    "T40n1812_002:0595a24": "修羅盛。天地本起經說。劫初有異梵子修外",
    "T40n1812_002:0595a25": "道行。於此六日割肉出血以著火中。過十二",
    "T40n1812_002:0595a26": "歲為天王所責願生惡子。當時火中有八鬼",
    "T40n1812_002:0595a27": "出身黑眼赤有大光明。一切鬼神皆從此生。",
    "T40n1812_002:0595a28": "故劫初聖人制此六日持齋受戒。善生經云。",
    "T40n1812_002:0595a29": "是外道祠祀之日也。年三長齋月者正月是",
    "T40n1812_002:0595b01": "眾生現生之初。五月是興盛之中。九月是欲",
    "T40n1812_002:0595b02": "藏之始。又世傳云。天帝分月判四天下。正月",
    "T40n1812_002:0595b03": "南天二月西天三月北天四月東天五月南",
    "T40n1812_002:0595b04": "天。乃至九月還至南天。雖未見正教深有其",
    "T40n1812_002:0595b05": "理。三結犯如文。次如是下結勸指廣。言制戒",
    "T40n1812_002:0595b06": "品者大本之中有此品也。次明二二九為二。",
    "T40n1812_002:0595b07": "初九又二。初正釋。次結勸指廣。",
    "T40n1812_002:0595b08": "第三十一不行救贖戒。菩薩發心慈救為本。",
    "T40n1812_002:0595b09": "況見尊危輕心棄捨。內闕孝心外乖慈愍故",
    "T40n1812_002:0595b10": "制犯也。別具四緣。一見三寶等在危。二生知",
    "T40n1812_002:0595b11": "見想。三無慈愍心。四不救贖便犯。就文為三。",
    "T40n1812_002:0595b12": "初標名約時列危難事。言父母者諸佛菩薩",
    "T40n1812_002:0595b13": "能生法身。故彼形像即父母形像。而菩薩下",
    "T40n1812_002:0595b14": "制作成持。三若不下違制結犯並如文。",
    "T40n1812_002:0595b15": "第三十二畜造非滅戒。菩薩畜造須合軌儀",
    "T40n1812_002:0595b16": "內有仁慈外無侵害。今反畜造非法之物販",
    "T40n1812_002:0595b17": "賣與人。自他增過故制犯也。別具四緣。一是",
    "T40n1812_002:0595b18": "非法物。二恃勢。三惡心。四故畜販賣便犯。就",
    "T40n1812_002:0595b19": "文為二。初標名列不應之事。次若故下違制",
    "T40n1812_002:0595b20": "結犯。初有六。一販賣殺具。二畜輕秤小斗。三",
    "T40n1812_002:0595b21": "因勢取財。四害心繫縛人畜。五破壞成功。六",
    "T40n1812_002:0595b22": "長養猫狗。此之六物並能損害故制畜用。財",
    "T40n1812_002:0595b23": "物入手屬前盜戒。今從不應故結輕垢。結犯",
    "T40n1812_002:0595b24": "如文。",
    "T40n1812_002:0595b25": "三十三觀聽惡作戒。菩薩理應靜處思微執",
    "T40n1812_002:0595b26": "持聖典。今反觀聽非法身行惡作乖法招譏",
    "T40n1812_002:0595b27": "故制犯也。別具三緣。一有所對事。二惡心視",
    "T40n1812_002:0595b28": "聽。三見聞便犯。就文為三。初標能犯之心。二",
    "T40n1812_002:0595b29": "觀一切下舉過防禁。三若故下違制結犯。初",
    "T40n1812_002:0595c01": "言惡心者不為和解慶快無明名惡心也。次",
    "T40n1812_002:0595c02": "文多意。初觀鬪者鬪謂鬪打俱通身口。軍陣",
    "T40n1812_002:0595c03": "兵將即王者軍劫賊等。鬪即賊等軍。若自若",
    "T40n1812_002:0595c04": "教若試若戲並不得觀故云等也。亦不得下",
    "T40n1812_002:0595c05": "止聽音樂。若他為供養順世觀聽無染不犯。",
    "T40n1812_002:0595c06": "不得下止雜戲也。樗蒲四數圍碁可知。波羅",
    "T40n1812_002:0595c07": "塞戲者西國兵戲。二人各使二十玉象。此方",
    "T40n1812_002:0595c08": "亦有畫板為道。以牙為子諍得要路即為勝",
    "T40n1812_002:0595c09": "也。彈碁者以指彈碁子得遠為勝。六博者只",
    "T40n1812_002:0595c10": "雙六也。拍毬者趯(他曆反跳貌也)。毬打毬也。亦云拍",
    "T40n1812_002:0595c11": "毬其義一也擲石者時云擲石者時云擲扡(墮和",
    "T40n1812_002:0595c12": "反)。投壺者投錢杖等於彼孔中入者為籌。牽道",
    "T40n1812_002:0595c13": "者時云圍直。二人相對各十二子。直三則敗",
    "T40n1812_002:0595c14": "故名牽道。八道行成者八道交絡行當如城",
    "T40n1812_002:0595c15": "也。爪鏡等者止邪術也。西國術師以藥塗",
    "T40n1812_002:0595c16": "爪中現吉凶也。芝草等者此等三事以呪呪",
    "T40n1812_002:0595c17": "之知吉凶故。髑髏者西國外道打人頭骨決",
    "T40n1812_002:0595c18": "知死生因緣等。此方亦有事髑髏神說世休",
    "T40n1812_002:0595c19": "否。卜筮者決疑也。並是邪術誑惑人心世世",
    "T40n1812_002:0595c20": "染習無益自他故制犯也。盜賊使命者為賊",
    "T40n1812_002:0595c21": "所使助成盜事。從助緣邊故結輕垢。若成盜",
    "T40n1812_002:0595c22": "業理在重收。三違制結犯如文。",
    "T40n1812_002:0595c23": "三十四繫念小乘戒。菩薩之心四弘無間。是",
    "T40n1812_002:0595c24": "非污雜大道難期故制犯也。別具三緣。一不",
    "T40n1812_002:0595c25": "勤護大。二緣念小宗。三捨大忻小一念便犯。",
    "T40n1812_002:0595c26": "就文為二。初標名立制。次若起下違制結犯。",
    "T40n1812_002:0595c27": "初言護持等者護即守護持謂念持。持有二",
    "T40n1812_002:0595c28": "種由止惡故戒體無缺名為止持。順教而修",
    "T40n1812_002:0595c29": "令戒光潔名為作持。二持名戒皆由護成。故",
    "T40n1812_002:0596a01": "三業俱運名護持禁戒。故約四儀制身心。六",
    "T40n1812_002:0596a02": "時讀誦以禁口。法雨外資心緣理性。堅固難",
    "T40n1812_002:0596a03": "動故喻金剛。大小等持如浮囊也。涅槃經云。",
    "T40n1812_002:0596a04": "譬如有人帶持浮囊欲度大海。爾時海中有",
    "T40n1812_002:0596a05": "一羅剎來乞浮囊。初則全乞乃至微塵悉皆",
    "T40n1812_002:0596a06": "不與。此譬大小等持之相。分段變易二死深",
    "T40n1812_002:0596a07": "廣譬如大海。證三德果猶如彼岸。戒浮囊無",
    "T40n1812_002:0596a08": "缺彼岸有期。損如針孔愛見之水漸入身心。",
    "T40n1812_002:0596a09": "因小致大。六道輪迴喪失慧命名沒海而死。",
    "T40n1812_002:0596a10": "如草繫比丘者顯成上義。為護輕遮殉命不",
    "T40n1812_002:0596a11": "毀故。莊嚴論中賊盜王物遇見比丘恐露其",
    "T40n1812_002:0596a12": "事。自商議云。我聞比丘不壞生草牽向路傍",
    "T40n1812_002:0596a13": "以草縛之。王出遊獵說偈問云。我觀此比丘",
    "T40n1812_002:0596a14": "肥壯而多力以何因緣故草繫不轉側。比丘",
    "T40n1812_002:0596a15": "答言。我觀此草時此草甚微脆。我若轉側時",
    "T40n1812_002:0596a16": "恐違如來制。王乃解放。發願護法。念念不去",
    "T40n1812_002:0596a17": "心者捨也。心心相續不捨剎那。緣一體三寶",
    "T40n1812_002:0596a18": "發四弘誓願故云常生等。次結犯中言外道",
    "T40n1812_002:0596a19": "者二乘即外道也。圓道之外故名外道。三十",
    "T40n1812_002:0596a20": "五不發十願戒。菩薩發願使心不退行有旨",
    "T40n1812_002:0596a21": "歸。故不發願而制犯也。別具二緣。一不發願。",
    "T40n1812_002:0596a22": "二發而癈忘便犯。就文為三。初標名總舉大",
    "T40n1812_002:0596a23": "數故云一切。次孝順下別列十願。三若一切",
    "T40n1812_002:0596a24": "下違制結犯如文。次別列中孝順父母師僧",
    "T40n1812_002:0596a25": "為二。三願得好師友。四願常教我大乘。五願",
    "T40n1812_002:0596a26": "常教我十住。六願常教我十迴向。八願常教",
    "T40n1812_002:0596a27": "我十地。九願使我開解如法修行。十願堅持",
    "T40n1812_002:0596a28": "佛戒。堅持佛戒通於初後。故知十願因果具",
    "T40n1812_002:0596a29": "足。妙覺是所期之極修證究竟故略不列。既",
    "T40n1812_002:0596b01": "備自行因果自利利他即具化他能所。開解",
    "T40n1812_002:0596b02": "修行何法不具。一期化法咸攝其中。是故誡",
    "T40n1812_002:0596b03": "勸剎那不捨故云念念不去。結犯如文。"
}