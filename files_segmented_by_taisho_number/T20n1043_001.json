{
    "T20n1043_001:0034b07": "請觀世音菩薩消伏毒害陀羅尼",
    "T20n1043_001:0034b08": "呪經",
    "T20n1043_001:0034b10": "東晉天竺居士竺難提晉言法喜譯",
    "T20n1043_001:0034b11": "如是我聞。一時佛住毘舍離菴羅樹園大林",
    "T20n1043_001:0034b12": "精舍重閣講堂。與千二百五十比丘。皆阿羅",
    "T20n1043_001:0034b13": "漢諸漏已盡。不受後有如鍊真金。身心澄靜",
    "T20n1043_001:0034b14": "六通無礙。其名曰大智舍利弗摩訶目揵連。",
    "T20n1043_001:0034b15": "摩訶迦葉摩訶迦旃延。須菩提阿[少/兔]樓馱。劫",
    "T20n1043_001:0034b16": "賓那橋梵波提。畢陵伽婆蹉薄拘羅。難陀阿",
    "T20n1043_001:0034b17": "難陀羅睺羅。如是等眾所知識。常為天龍八",
    "T20n1043_001:0034b18": "部所敬。復有菩薩摩訶薩二萬人俱。大智本",
    "T20n1043_001:0034b19": "行皆悉成就。調伏諸根滿足六度。具佛威儀",
    "T20n1043_001:0034b20": "心大如海。其名曰文殊師利童子寶月童子。",
    "T20n1043_001:0034b21": "月光童子寶積童子。曰藏童子。跋陀婆羅菩",
    "T20n1043_001:0034b22": "薩。與其同類十六人俱。彌勒菩薩如是等菩",
    "T20n1043_001:0034b23": "薩摩訶薩二萬人。爾時世尊與四眾天龍八",
    "T20n1043_001:0034b24": "部人非人等恭敬圍遶。時毘舍離國一切人",
    "T20n1043_001:0034b25": "民遇大惡病。一者眼赤如血。二者兩耳出膿。",
    "T20n1043_001:0034b26": "三者鼻中流血。四者舌噤無聲。五者所食之",
    "T20n1043_001:0034b27": "物化為麁澁。六識閉塞猶如醉人。有五夜叉",
    "T20n1043_001:0034b28": "名訖拏迦羅。面黑如墨而有五眼。狗牙上出",
    "T20n1043_001:0034b29": "吸人精氣。時毘舍離大城之中。有一長者名",
    "T20n1043_001:0034c01": "曰月蓋。與其同類五百長者。俱詣佛所到佛",
    "T20n1043_001:0034c02": "所已頭面作禮却住一面。白言世尊。此國人",
    "T20n1043_001:0034c03": "民遇大惡病。良醫耆婆盡其道術所不能救。",
    "T20n1043_001:0034c04": "唯願天尊慈愍一切。救濟病苦令得無患。爾",
    "T20n1043_001:0034c05": "時世尊告長者言。去此不遠正主西方。有",
    "T20n1043_001:0034c06": "佛世尊名無量壽。彼有菩薩名觀世音及大",
    "T20n1043_001:0034c07": "勢至。恒以大悲憐愍一切救濟苦厄。汝今應",
    "T20n1043_001:0034c08": "當五體投地向彼作禮。燒香散華繫念數息。",
    "T20n1043_001:0034c09": "令心不散經十念頃。為眾生故當請彼佛及",
    "T20n1043_001:0034c10": "二菩薩。說是語時於佛光中。得見西方無量",
    "T20n1043_001:0034c11": "壽佛并二菩薩。如來神力佛及菩薩俱到此",
    "T20n1043_001:0034c12": "國。往毘舍離住城門閫。佛二菩薩與諸大眾",
    "T20n1043_001:0034c13": "放大光明。照毘舍離皆作金色。爾時毘舍離",
    "T20n1043_001:0034c14": "人。即具楊枝淨水。授與觀世音菩薩。大悲",
    "T20n1043_001:0034c15": "觀世音。憐愍救護一切眾生故而說呪曰。普",
    "T20n1043_001:0034c16": "教一切眾生而作是言。汝等今者應當一心",
    "T20n1043_001:0034c17": "稱。南無佛南無法南無僧。南無觀世音菩薩",
    "T20n1043_001:0034c18": "摩訶薩。大悲大名稱救護苦厄者。如此三稱",
    "T20n1043_001:0034c19": "三寶。三稱觀世音菩薩名。燒眾名香五體投",
    "T20n1043_001:0034c20": "地。向於西方一心一意令氣息定。為免苦",
    "T20n1043_001:0034c21": "厄請觀世音。合十指掌而說偈言。",
    "T20n1043_001:0034c22": "　願救我苦厄　　大悲覆一切",
    "T20n1043_001:0034c23": "　普放淨光明　　滅除癡暗冥",
    "T20n1043_001:0034c24": "　為免殺害苦　　煩惱及眾病",
    "T20n1043_001:0034c25": "　必來至我所　　施我大安樂",
    "T20n1043_001:0034c26": "　我今稽首禮　　聞名救厄者",
    "T20n1043_001:0034c27": "　我今自歸依　　世間慈悲父",
    "T20n1043_001:0034c28": "　唯願必定來　　免我三毒苦",
    "T20n1043_001:0034c29": "　施我今世樂　　及與大涅槃",
    "T20n1043_001:0035a01": "白佛言世尊。如是神呪必定吉祥。乃是過去",
    "T20n1043_001:0035a02": "現在未來十方諸佛大慈大悲陀羅尼印。聞",
    "T20n1043_001:0035a03": "此呪者眾苦永盡。常得安樂遠離八難。得念",
    "T20n1043_001:0035a04": "佛定現前見佛。我今當說十方諸佛救護眾",
    "T20n1043_001:0035a05": "生神呪。",
    "T20n1043_001:0035a06": "多耶咃(強鵝反)嗚呼膩(名好喉鬼)摸呼膩(名為癡鬼)閻",
    "T20n1043_001:0035a07": "婆膩(名怕人鬼)耽婆膩(名叛人鬼)安茶詈(名不白鬼)般茶",
    "T20n1043_001:0035a08": "詈(名為白鬼)首埤帝(名為青鬼)般般茶茶囉囉(名鬼母前鬼母)",
    "T20n1043_001:0035a09": "婆私膩多姪咃(如是)伊梨寐梨(名為去鬼)提梨首",
    "T20n1043_001:0035a10": "梨(名叛人鬼)加波梨(名戴髑髏鬼及縛著兩頰)佉鞮端耆(名食兒鬼)",
    "T20n1043_001:0035a11": "旃陀梨(名就人鬼)摩蹬耆(名師子頭鬼魔王鬼師子頭)勒叉勒叉",
    "T20n1043_001:0035a12": "(守護一切眾生)薩婆薩埵薩婆婆耶埤(云一切可鬼)紗",
    "T20n1043_001:0035a13": "訶(云[穩禾]去)多茶咃伽帝伽帝膩伽帝(云已去也)修",
    "T20n1043_001:0035a14": "留毘修留毘(去莫來莫來也)勒叉勒叉(云守護)薩婆婆",
    "T20n1043_001:0035a15": "耶埤紗訶(云[穩禾]去)",
    "T20n1043_001:0035a16": "白佛言世尊如此神呪。乃是十方三世無量",
    "T20n1043_001:0035a17": "諸佛之所宣說。誦持此呪者。常為諸佛諸大",
    "T20n1043_001:0035a18": "菩薩之所護持免離怖畏刀杖毒害。及與疾",
    "T20n1043_001:0035a19": "病令得無患。說是語時毘舍離人平復如本。",
    "T20n1043_001:0035a20": "爾時世尊憐愍眾生覆護一切。重請觀世音",
    "T20n1043_001:0035a21": "菩薩。說消伏毒害陀羅尼呪。爾時觀世音菩",
    "T20n1043_001:0035a22": "薩。大悲熏心承佛神力。而說破惡業障消伏",
    "T20n1043_001:0035a23": "毒害陀羅尼呪。",
    "T20n1043_001:0035a24": "南無佛陀　南無達摩　南無僧伽　南無",
    "T20n1043_001:0035a25": "觀世音菩提薩埵摩訶薩埵大慈大悲唯願愍",
    "T20n1043_001:0035a26": "我救護苦惱亦救一切怖畏眾生令得大護。",
    "T20n1043_001:0035a27": "多姪咃　陀呼膩(名大鬼)摸呼膩(名水鬼)閻婆",
    "T20n1043_001:0035a28": "膩躭婆膩阿婆凞(虛抵反名人嗔鬼)摸呼膩(此鬼口出",
    "T20n1043_001:0035b01": "火名曰光鬼)安茶梨(名曰花鬼)般茶梨(此鬼身白名曰白鬼)輸鞞",
    "T20n1043_001:0035b02": "帝(名極白鬼)般茶囉婆私膩休休樓樓(三頭鬼)安",
    "T20n1043_001:0035b03": "茶梨兜兜樓樓(名三頭兒鬼)般茶梨(名母黑兒白鬼)周周",
    "T20n1043_001:0035b04": "樓樓(入山中去不殺周周樓樓名好偷人小兒山中住鬼)膩槃茶梨(名出白鬼)",
    "T20n1043_001:0035b05": "豆豆富富(豆豆名欲便去鬼富富名不更來鬼)般茶囉婆私膩",
    "T20n1043_001:0035b06": "矧墀(殯資反名億鬼)跈墀(乃軫反名不億鬼)膩跈墀(名最憶鬼)薩",
    "T20n1043_001:0035b07": "婆阿婆耶羯多薩婆涅婆婆陀伽(莫著疑人)阿婆",
    "T20n1043_001:0035b08": "耶(莫作鬼)卑離陀(云餓鬼)閉殿娑訶(莫來[穩禾]去)一切怖",
    "T20n1043_001:0035b09": "畏一切毒害一切惡鬼虎狼師子聞此呪時口",
    "T20n1043_001:0035b10": "即閉塞不能為害。破梵行人作十惡業。聞此",
    "T20n1043_001:0035b11": "呪時蕩除糞穢還得清淨。設有業障濁惡不",
    "T20n1043_001:0035b12": "善。稱觀世音菩薩誦持此呪。即破業障現前",
    "T20n1043_001:0035b13": "見佛。佛告阿難若有四部弟子。受持觀世音",
    "T20n1043_001:0035b14": "菩薩名。誦念消伏毒害陀羅尼。行此呪者身",
    "T20n1043_001:0035b15": "常無患心亦無病。設使大火從四面來焚燒",
    "T20n1043_001:0035b16": "己身。誦持此呪故龍王降雨即得解脫。設火",
    "T20n1043_001:0035b17": "焚身節節疼痛。一心稱觀世音菩薩名號。三",
    "T20n1043_001:0035b18": "誦此呪即得除愈。設復穀貴飢饉王難。惡獸",
    "T20n1043_001:0035b19": "盜賊迷於道路。牢獄繫閉杻械枷鎖被五繫",
    "T20n1043_001:0035b20": "縛。入於大海黑風迴波。水色之山夜叉羅剎",
    "T20n1043_001:0035b21": "之難。毒藥刀劍臨當刑戮。過去業緣現造眾",
    "T20n1043_001:0035b22": "惡。以是因緣受一切苦極大怖畏。應當一心",
    "T20n1043_001:0035b23": "稱觀世音菩薩名號。并誦此呪一遍至七遍",
    "T20n1043_001:0035b24": "消伏毒害。惡業惡行不善惡聚。如火焚薪永",
    "T20n1043_001:0035b25": "盡無餘。以是因緣此觀世音菩薩所說神呪。",
    "T20n1043_001:0035b26": "名施一切眾生甘露妙藥。得無病畏不橫死",
    "T20n1043_001:0035b27": "畏不被繫縛畏。貪欲嗔恚愚癡三毒等畏。是",
    "T20n1043_001:0035b28": "故此娑婆世界。皆號觀世音菩薩為施無畏",
    "T20n1043_001:0035c01": "者。此陀羅尼灌頂章句無上梵行。畢定吉祥",
    "T20n1043_001:0035c02": "大功德海。眾生聞者獲大安樂應當闇誦。若",
    "T20n1043_001:0035c03": "欲誦之應當持齋。不飲酒不噉肉。以灰塗身",
    "T20n1043_001:0035c04": "澡浴清淨。不食興渠五辛。能熏之物悉不食",
    "T20n1043_001:0035c05": "之。婦女穢污皆悉不往。常念十方佛及七",
    "T20n1043_001:0035c06": "佛世尊。一心稱觀世音菩薩誦持此呪。現身",
    "T20n1043_001:0035c07": "得見觀音菩薩。一切善願皆得成就。後生佛",
    "T20n1043_001:0035c08": "前長與苦別。佛告阿難王舍大城有一女人。",
    "T20n1043_001:0035c09": "惡鬼所持名旃陀利。彼鬼晝夜作丈夫形來",
    "T20n1043_001:0035c10": "嬈此女。鬼精著身生五百鬼子。汝憶是事不。",
    "T20n1043_001:0035c11": "我於爾時教此女人。稱觀世音菩薩。善心相",
    "T20n1043_001:0035c12": "續入善境界。阿難當知如此菩薩威神之力",
    "T20n1043_001:0035c13": "惡鬼消伏。得見我身無比色像。我於爾時一",
    "T20n1043_001:0035c14": "一毛孔現寶蓮華。無數化佛異口同音。稱讚",
    "T20n1043_001:0035c15": "大悲施無畏者。令女受持讀誦通利。此呪功",
    "T20n1043_001:0035c16": "德三障永盡。免三界獄火不受眾苦。四百四",
    "T20n1043_001:0036a01": "病一時不起。設有眾生入陣鬪戰臨當被害。",
    "T20n1043_001:0036a02": "誦念此呪稱於大悲觀世音菩薩名。如鷹隼",
    "T20n1043_001:0036a03": "飛即得解脫。若有眾生受大苦惱。閉在囹圄",
    "T20n1043_001:0036a04": "杻械枷鎖。及諸刑罰一日乃至十日。一月乃",
    "T20n1043_001:0036a05": "至五月。應當淨心係念一處。稱觀世音菩",
    "T20n1043_001:0036a06": "薩歸依三寶。三稱我名誦大吉祥六字章句",
    "T20n1043_001:0036a07": "救苦神呪。而說呪曰。",
    "T20n1043_001:0036a08": "多姪咃　安陀詈　般茶詈　枳由詈(名著瓔珞",
    "T20n1043_001:0036a09": "鬼)檀陀詈(名捉鐵捧鬼)羶陀詈(名捉釿鬼)底耶婆陀(名與人光",
    "T20n1043_001:0036a10": "鬼)耶賒婆陀(名聞鬼)頗羅膩祇(名長出齒鬼)難多詈",
    "T20n1043_001:0036a11": "(名大身鬼)婆伽詈(名大面鬼)阿盧禰(名閉目鬼)薄鳩詈(名著鍾鬼此鬼",
    "T20n1043_001:0036a12": "兩耳著大鍾)摸鳩隷(名披頭鬼)兜毘隷(名住石窟鬼)紗呵",
    "T20n1043_001:0036a13": "爾時世尊說是神呪已。告阿難言。若善男子",
    "T20n1043_001:0036a14": "善女人四部弟子。得聞觀世音菩薩名號。并",
    "T20n1043_001:0036a15": "受持讀誦六字章句。若行曠野迷失道徑。誦",
    "T20n1043_001:0036a16": "此呪故觀世音菩薩。大悲熏心化為人像。示",
    "T20n1043_001:0036a17": "其道路令得安隱。若當飢渴化作泉井。果蓏",
    "T20n1043_001:0036a18": "飲食令得飽滿。設復有人遇大禍對。亡失國",
    "T20n1043_001:0036a19": "土妻子財產與怨憎會。稱觀世音菩薩名號。",
    "T20n1043_001:0036a20": "誦念此呪數息係念。無分散意經七七日。時",
    "T20n1043_001:0036a21": "大悲者化為天像。及作大力鬼神王像。接還",
    "T20n1043_001:0036a22": "本土令得安隱。若復有人入海採寶空山曠",
    "T20n1043_001:0036a23": "野逢值虎狼師子毒虫蝮蝎。夜叉羅剎拘槃",
    "T20n1043_001:0036a24": "茶。及諸惡鬼噉精氣者。三稱觀世音菩薩名",
    "T20n1043_001:0036a25": "號。及誦此呪即得解脫。若有婦人生產難者",
    "T20n1043_001:0036a26": "臨當命終。三稱觀世音菩薩名號。并誦持此",
    "T20n1043_001:0036a27": "呪即得解脫。遇大惡賊盜其財物。三稱觀世",
    "T20n1043_001:0036a28": "音菩薩名號誦持此呪。賊即慈心復道而去。",
    "T20n1043_001:0036a29": "阿難當知。如此菩薩及是神呪畢定吉祥。常",
    "T20n1043_001:0036b01": "能消伏一切毒害真實不虛。普施三界一切",
    "T20n1043_001:0036b02": "眾生令無怖畏。作大擁護今世受樂。後世生",
    "T20n1043_001:0036b03": "處見佛聞法速得解脫。此呪威神巍巍無量。",
    "T20n1043_001:0036b04": "能令眾生免地獄苦。餓鬼苦畜生苦。阿修羅",
    "T20n1043_001:0036b05": "苦及八難苦。如水滅火永盡無餘。阿難當知。",
    "T20n1043_001:0036b06": "若有受持觀世音菩薩名并持此呪。獲大善",
    "T20n1043_001:0036b07": "利消伏毒害。今世後世不吉祥事永盡無餘。",
    "T20n1043_001:0036b08": "持戒精進念定總持皆悉具足。阿難當知若",
    "T20n1043_001:0036b09": "有聞此六字章句救苦醫王無上神呪。稱觀",
    "T20n1043_001:0036b10": "世音菩薩大悲名字罪垢消除。即於現身得",
    "T20n1043_001:0036b11": "見八十億諸佛皆來授手。為說大悲施無畏",
    "T20n1043_001:0036b12": "者功德神力并六字章句。以見佛故即得無",
    "T20n1043_001:0036b13": "忘旋陀羅尼。爾時世尊而說偈言。",
    "T20n1043_001:0036b14": "　大悲大名稱　　吉祥安樂人",
    "T20n1043_001:0036b15": "　恒說吉祥句　　救濟極苦者",
    "T20n1043_001:0036b16": "　眾生若聞名　　離苦得解脫",
    "T20n1043_001:0036b17": "　亦遊戲地獄　　大悲代受苦",
    "T20n1043_001:0036b18": "　或處畜生中　　化作畜生形",
    "T20n1043_001:0036b19": "　教以大智慧　　令發無上心",
    "T20n1043_001:0036b20": "　或處阿修羅　　軟言調伏心",
    "T20n1043_001:0036b21": "　令除憍慢習　　疾至無為岸",
    "T20n1043_001:0036b22": "　現身作餓鬼　　手出香色乳",
    "T20n1043_001:0036b23": "　飢渴逼切者　　施令得飽滿",
    "T20n1043_001:0036b24": "　大慈大悲心　　遊戲於五道",
    "T20n1043_001:0036b25": "　恒以善集慧　　普教一切眾",
    "T20n1043_001:0036b26": "　無上勝方便　　令離生死苦",
    "T20n1043_001:0036b27": "　常得安樂處　　到大涅槃岸",
    "T20n1043_001:0036b28": "爾時世尊說是語已。告阿難言。是六字章句",
    "T20n1043_001:0036b29": "畢定吉祥真實不虛。若有聞者獲大善利得",
    "T20n1043_001:0036c01": "無量功德。說是語已。王舍大城有一比丘名",
    "T20n1043_001:0036c02": "優波斯那。精進勇猛勤行難行苦行。如救頭",
    "T20n1043_001:0036c03": "然。在寒林中與無央數大眾圍繞。自說往昔",
    "T20n1043_001:0036c04": "作諸惡行殺生無量。聞觀世音菩薩六字章",
    "T20n1043_001:0036c05": "句正念思惟觀心心脈使想一處見觀世音",
    "T20n1043_001:0036c06": "菩薩即得解脫成阿羅漢。云何當得見觀世",
    "T20n1043_001:0036c07": "音菩薩及十方佛。若欲得見。端身正心使心",
    "T20n1043_001:0036c08": "不動心氣相續。以左手置右手上。舉舌向腭",
    "T20n1043_001:0036c09": "令息調勻。使氣不麁不細安祥。徐數從一",
    "T20n1043_001:0036c10": "至十成就息念。無分散意使氣不麁。亦不外",
    "T20n1043_001:0036c11": "向不澁不滑。如嬰兒飲乳吸氣[口*數]之。不青不",
    "T20n1043_001:0036c12": "白調和得中。從於心端四十脈下取一中脈。",
    "T20n1043_001:0036c13": "令氣從中安隱得至十四脈中。從大脈生至",
    "T20n1043_001:0036c14": "於舌下。復從舌脈出至於舌端。不青不白不",
    "T20n1043_001:0036c15": "黃不黑。如琉璃器正長八寸。至於鼻端還入",
    "T20n1043_001:0036c16": "心根令心明淨。佛告諸比丘。此大精進勇猛",
    "T20n1043_001:0036c17": "寶憧六字章句。消伏毒害大悲功德。觀世音",
    "T20n1043_001:0036c18": "菩薩以此數息。心定力故如駛水流。疾疾得",
    "T20n1043_001:0036c19": "見觀世音菩薩及十方佛。佛告諸比丘汝等",
    "T20n1043_001:0036c20": "善聽。欲服甘露無上法味。若諸比丘已得出",
    "T20n1043_001:0036c21": "家。當自攝身不壞威儀。端坐正受無外向意。",
    "T20n1043_001:0036c22": "觀於苦空無常敗壞不久磨滅。修五門禪當自",
    "T20n1043_001:0036c23": "觀身。從頭至足一一節間。皆令係念停住不",
    "T20n1043_001:0036c24": "散。諦觀眾節如芭蕉樹內外俱空。當知色受",
    "T20n1043_001:0036c25": "想行識亦復如是。佛說是語時。尊者舍利弗。",
    "T20n1043_001:0036c26": "在寒林中還坐樹下。已解佛意端坐正受。入",
    "T20n1043_001:0036c27": "于三昧身真金色。令無數人見者歡喜發菩",
    "T20n1043_001:0036c28": "提心。時優波斯那即從座起。至尊者舍利弗",
    "T20n1043_001:0036c29": "所。頭面著地接足作禮。白言尊者。向者如來",
    "T20n1043_001:0037a01": "讚歎數息。以是因緣獲大善利。云何數息唯",
    "T20n1043_001:0037a02": "願尊者為我解說。眼眼識與色相應云何攝",
    "T20n1043_001:0037a03": "住。耳耳識與聲相應云何攝住。鼻鼻識與香",
    "T20n1043_001:0037a04": "相應云何攝住。舌舌識與味相應云何攝住。",
    "T20n1043_001:0037a05": "意意識與攀緣相應云何攝住。諸顛倒想與",
    "T20n1043_001:0037a06": "顛倒相應云何攝住。色聲香味觸與細滑相",
    "T20n1043_001:0037a07": "應云何攝住。而此識賊如猨猴走。遊戲六",
    "T20n1043_001:0037a08": "根遍緣諸法云何攝住。時舍利弗告優波斯",
    "T20n1043_001:0037a09": "那。汝今當觀地大地無堅性。水大水性不住。",
    "T20n1043_001:0037a10": "風大風性無礙。從顛倒有火大火性不實。假",
    "T20n1043_001:0037a11": "因緣生色受想行識。一一性相同於水火風",
    "T20n1043_001:0037a12": "等。皆悉入於如實之際。時優波斯那聞是語",
    "T20n1043_001:0037a13": "已。身如水火得四大定。通達五陰空無所有。",
    "T20n1043_001:0037a14": "殺諸結賊豁然意解。得阿羅漢身中出火。即",
    "T20n1043_001:0037a15": "自碎身入般涅槃。時舍利弗收其舍利。於上",
    "T20n1043_001:0037a16": "起塔已。為佛作禮白佛言世尊。佛說禪定第",
    "T20n1043_001:0037a17": "一甘露無上法味。若有服者身如琉璃毛孔",
    "T20n1043_001:0037a18": "見佛。觀無明行乃至老死。一一性相皆悉不",
    "T20n1043_001:0037a19": "實。如空谷響如芭蕉樹無堅實。如熱時焰如",
    "T20n1043_001:0037a20": "野馬行。如乾闥婆城如水上泡。如幻如化如",
    "T20n1043_001:0037a21": "露如電。一一諦觀十二因緣成緣覺道。或入",
    "T20n1043_001:0037a22": "寂定琉璃三昧。見佛無數發無上心。修童真",
    "T20n1043_001:0037a23": "行住不退轉佛告舍利弗。如優波斯那聞我",
    "T20n1043_001:0037a24": "說是大悲章句數息定法。破無數億洞然之",
    "T20n1043_001:0037a25": "惡。成阿羅漢具戒定智解脫知見。身出水火",
    "T20n1043_001:0037a26": "碎身滅度。令無數人發大善心。舍利弗當知",
    "T20n1043_001:0037a27": "若善男子善女人。得聞觀世音菩薩大悲名",
    "T20n1043_001:0037a28": "號。及消伏毒害六字章句。數息係念淨行之",
    "T20n1043_001:0037a29": "法。除無數劫所造惡業破惡業障。現身得",
    "T20n1043_001:0037b01": "見無量無邊諸佛。聞說妙法隨意無礙。發三",
    "T20n1043_001:0037b02": "種清淨三菩提心。若有宿世罪業因緣。及現",
    "T20n1043_001:0037b03": "所造極重惡行。夢中得見觀世音菩薩。如大",
    "T20n1043_001:0037b04": "猛風吹於重雲皆悉四散。得離重罪惡業生",
    "T20n1043_001:0037b05": "諸佛前。佛說是語已告舍利弗。我今為此受",
    "T20n1043_001:0037b06": "持觀世音菩薩名號。消伏毒害無上章句。說",
    "T20n1043_001:0037b07": "偈讚歎。",
    "T20n1043_001:0037b08": "　我勅提頭賴吒等　　慈心擁護受持經",
    "T20n1043_001:0037b09": "　令聞大悲名號人　　譬如天子法臣護",
    "T20n1043_001:0037b10": "　我勅海龍伊羅鉢　　慈心擁護受持經",
    "T20n1043_001:0037b11": "　如護眼目愛己子　　晝夜六時不遠離",
    "T20n1043_001:0037b12": "　我勅閻婆羅剎子　　無數毒龍及龍女",
    "T20n1043_001:0037b13": "　慈心擁護持經者　　如愛頂腦不敢觸",
    "T20n1043_001:0037b14": "　我勅毘留勒迦王　　慈心擁護持經者",
    "T20n1043_001:0037b15": "　如母愛子心無厭　　晝夜擁護行住俱",
    "T20n1043_001:0037b16": "　我勅難陀跋難陀　　娑伽羅王優波陀",
    "T20n1043_001:0037b17": "　慈心擁護持經者　　恭敬供養接足禮",
    "T20n1043_001:0037b18": "　譬如諸天奉帝釋　　亦如孝子敬父母",
    "T20n1043_001:0037b19": "　猶如貧人護財寶　　如盲須眼及正導",
    "T20n1043_001:0037b20": "　我勅一切諸鬼神　　小龍毒蛇毒害獸",
    "T20n1043_001:0037b21": "　一切惡人惡口者　　違逆此呪起不善",
    "T20n1043_001:0037b22": "　現身白癩膿血流　　後墮地獄長夜苦",
    "T20n1043_001:0037b23": "　是故應當慈心護　　受持讀誦灌頂句",
    "T20n1043_001:0037b24": "　地獄清淨如蓮華　　餓鬼破碎無八難",
    "T20n1043_001:0037b25": "　後生佛前入三昧　　畢定當得不退轉",
    "T20n1043_001:0037b26": "　普施一切大安樂　　教諸眾生修十地",
    "T20n1043_001:0037b27": "　我從過去無數佛　　聞是消伏毒害呪",
    "T20n1043_001:0037b28": "　消除三障無諸惡　　五眼具足成菩提",
    "T20n1043_001:0037b29": "　永與三界作父母　　施其安樂得止息",
    "T20n1043_001:0037c01": "　若有聞我名號者　　亦聞大悲觀世音",
    "T20n1043_001:0037c02": "　誦持此呪離諸惡　　不墮地獄及畜生",
    "T20n1043_001:0037c03": "　蓮華化生為父母　　心淨柔軟無塵垢",
    "T20n1043_001:0037c04": "　必聞無上大慧明　　心定如地不可動",
    "T20n1043_001:0037c05": "　一切佛出世　　明照如日月",
    "T20n1043_001:0037c06": "　身出大智光　　如燒紫金山",
    "T20n1043_001:0037c07": "　三十二相中　　流出八十好",
    "T20n1043_001:0037c08": "　譬如須彌山　　映顯于大海",
    "T20n1043_001:0037c09": "　眾生聞名者　　永離三惡道",
    "T20n1043_001:0037c10": "　得住無為處　　常樂大涅槃",
    "T20n1043_001:0037c11": "　一切佛興世　　安樂眾生故",
    "T20n1043_001:0037c12": "　異口各各身　　端坐金剛座",
    "T20n1043_001:0037c13": "　口出五色光　　蓮華葉形舌",
    "T20n1043_001:0037c14": "　讚歎大悲者　　調御師子法",
    "T20n1043_001:0037c15": "　護世觀世音　　畢定消毒害",
    "T20n1043_001:0037c16": "　淨於三毒根　　成佛道無疑",
    "T20n1043_001:0037c17": "爾時世尊說此偈已。為受持觀世音菩薩名",
    "T20n1043_001:0037c18": "者擁護此經故。說灌頂吉祥陀羅尼而說呪",
    "T20n1043_001:0037c19": "曰。",
    "T20n1043_001:0037c20": "多姪咃　烏耽毘詈(名住山外鬼)兜毘詈(名住山窟鬼)耽",
    "T20n1043_001:0037c21": "埤(名爛目鬼)波羅耽埤(名食殘果鬼住一切果樹下食殘)捺吒修捺",
    "T20n1043_001:0037c22": "吒(名好偷鬼)枳跋吒(名殺魚鬼)牟那耶(名出家鬼)三摩耶(名三昧鬼)",
    "T20n1043_001:0037c23": "檀提(名捉杖鬼)膩羅枳尸(名好髮女鬼)婆羅鳩卑(名住破肌鬼)",
    "T20n1043_001:0037c24": "烏詈(名瓔鬼)欀瞿詈(名尾鬼)紗訶",
    "T20n1043_001:0037c25": "佛告舍利弗如此灌頂陀羅尼章句畢定吉祥",
    "T20n1043_001:0037c26": "若有得聞受持讀誦。破惡業障終不橫死。舍",
    "T20n1043_001:0037c27": "利弗白佛言世尊。如此神呪大吉祥句。普施",
    "T20n1043_001:0037c28": "一切無所怖畏。世尊往昔從何佛所得聞此",
    "T20n1043_001:0037c29": "句。唯願世尊分別解說。使未來世普得聞知。",
    "T20n1043_001:0038a01": "獲大安樂免離橫死。刀杖毒藥水火盜賊",
    "T20n1043_001:0038a02": "所不能害。佛告舍利弗我從過去無量佛所。",
    "T20n1043_001:0038a03": "得聞此句受持讀誦。即得超越八千萬劫生",
    "T20n1043_001:0038a04": "死之罪。又念過去八十萬劫。有佛世尊名一",
    "T20n1043_001:0038a05": "切世間勝。十號具足。彼佛世尊為我演說如",
    "T20n1043_001:0038a06": "上章句。我即數息使心不散。[火*霍]然音解消伏",
    "T20n1043_001:0038a07": "結使。得無生法忍住首楞嚴三昧。若善男子",
    "T20n1043_001:0038a08": "善女人得聞此經。受持讀誦書寫解說。即得",
    "T20n1043_001:0038a09": "超越無量無數阿僧祇劫生死之罪。消伏毒",
    "T20n1043_001:0038a10": "害不與禍對。佛說是語時。五百長者子得無",
    "T20n1043_001:0038a11": "生法忍。無數人天發阿耨多羅三藐三菩提",
    "T20n1043_001:0038a12": "心。舍利弗阿難等白佛言。世尊此觀佛三昧",
    "T20n1043_001:0038a13": "海。請觀世音菩薩消伏毒害陀羅尼呪。所",
    "T20n1043_001:0038a14": "至到處一切吉祥。如梵天王眾所愛敬。佛告",
    "T20n1043_001:0038a15": "阿難如是如是如汝所說若善男子善女人。",
    "T20n1043_001:0038a16": "得聞此經首題名字。常得見佛及諸菩薩。具",
    "T20n1043_001:0038a17": "足善根生淨佛國。說此品時。八十億天子天",
    "T20n1043_001:0038a18": "女及龍鬼神。皆悉歡喜發菩提心。舍利弗阿",
    "T20n1043_001:0038a19": "難等。聞佛所說禮佛而退。",
    "T20n1043_001:0038a20": "請觀世音菩薩消伏毒害陀羅尼呪經"
}