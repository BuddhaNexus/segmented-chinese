{
    "X72n1440_003:0659c01": "鼓山為霖禪師還山錄卷三",
    "X72n1440_003:0659c02": "侍者　法雲　錄",
    "X72n1440_003:0659c03": "佛事",
    "X72n1440_003:0659c04": "還山禮開山興聖晏國師塔",
    "X72n1440_003:0659c05": "八百年前老古錐。通霄一路幾人知。古今無間真消",
    "X72n1440_003:0659c06": "息。但看今朝覿面時。覿面一句作麼生。遂燒香。",
    "X72n1440_003:0659c07": "禮先師老和尚塔",
    "X72n1440_003:0659c08": "癡兒不解事。處處揚家醜。今日忽歸來。一物無所有。",
    "X72n1440_003:0659c09": "此一瓣香爇塔前。青松白石還依舊。",
    "X72n1440_003:0659c10": "達磨初祖忌",
    "X72n1440_003:0659c11": "九年面壁。一句安心。以訛傳訛。直至於今。謾言隻履",
    "X72n1440_003:0659c12": "西歸去。徧界腥風起少林。",
    "X72n1440_003:0659c13": "壽昌師翁忌",
    "X72n1440_003:0659c14": "黃龍峯與屴崱峯鬬額。大好山與山不好廝罵。今日",
    "X72n1440_003:0659c15": "應時及節。不免一齊列下。一杯青茗一爐香。千古萬",
    "X72n1440_003:0659c16": "古作話&#;。",
    "X72n1440_003:0659c17": "真寂師太忌",
    "X72n1440_003:0659c18": "出山已有年。處處逢歸忌。今日忽歸來。亦復難迴避。",
    "X72n1440_003:0659c19": "大眾。真寂老人來也。梅華不鬬雪。向日競敷榮。",
    "X72n1440_003:0659c20": "先師老和尚忌",
    "X72n1440_003:0659c21": "吾師昔日不去去。今朝依舊不來來。坐斷上頭無貴",
    "X72n1440_003:0659c22": "位。寒梅雪裏一枝開。",
    "X72n1440_003:0659c23": "掃廩山蘊空老祖塔",
    "X72n1440_003:0659c24": "巍巍祖塔千峯上。脚下青青盡好山。今日重來掃寒",
    "X72n1440_003:0660a01": "葉。慈容半掩白雲間。",
    "X72n1440_003:0660a02": "掃壽昌無明師翁塔",
    "X72n1440_003:0660a03": "多年不掃師翁塔。師翁塔影遍三千。今日瓣香重舉",
    "X72n1440_003:0660a04": "似。黃龍峯頂浪滔天。",
    "X72n1440_003:0660a05": "掃雲棲蓮池老師太塔(二首)",
    "X72n1440_003:0660a06": "付衣付拂徧天下。舉國禪流盡若狂。不是吾翁開淨",
    "X72n1440_003:0660a07": "業。未知何處問津梁。",
    "X72n1440_003:0660a08": "乙卯之秋翁正生。乙卯之冬孫正滅。翁孫覿面忽相",
    "X72n1440_003:0660a09": "逢。拈出紅爐一點雪。",
    "X72n1440_003:0660a10": "掃瓶窑聞谷老師太塔(二首)",
    "X72n1440_003:0660a11": "鼓山寶善與瓶窑。三處參承敢憚遙。大法蒙翁親指",
    "X72n1440_003:0660a12": "示。蚊虻飲海愧難消。",
    "X72n1440_003:0660a13": "師翁滅度五十載。三度心香爇塔前。若問吾翁端的",
    "X72n1440_003:0660a14": "旨。千峯環拱白雲邊。",
    "X72n1440_003:0660a15": "掃古德老法師塔(二首)",
    "X72n1440_003:0660a16": "雲棲門下古彌陀。弘闡西方功最多。我憶當年曾預",
    "X72n1440_003:0660a17": "席。至今法語尚哆啝。",
    "X72n1440_003:0660a18": "今年年是昔年年。一片栴檀爇塔前。莫謂死生成永",
    "X72n1440_003:0660a19": "別。須知師道絕中邊。",
    "X72n1440_003:0660a20": "掃新伊老法師塔(二首)",
    "X72n1440_003:0660a21": "五十年前曾送難。蒙師剖訣了無疑。台衡性相家傳",
    "X72n1440_003:0660a22": "遠。法雨洋洋宇內知。",
    "X72n1440_003:0660a23": "今日遙持一瓣香。法華山上禮空王。謾言閩浙隔千",
    "X72n1440_003:0660a24": "里。試看青煙透上方。",
    "X72n1440_003:0660b01": "掃靈源老法師塔(二首)",
    "X72n1440_003:0660b02": "台相親傳自土橋。幅巾登座自逍遙。晚年始具比丘",
    "X72n1440_003:0660b03": "相。法澤汪洋似海潮。",
    "X72n1440_003:0660b04": "昭慶堂中親送別。涅槃瑞相世希聞。而今白塔埋青",
    "X72n1440_003:0660b05": "草。千里心香何處焚。",
    "X72n1440_003:0660b06": "掃雪松老法師塔(二首)",
    "X72n1440_003:0660b07": "當年問道至崇光。半載相依論議揚。頻舉色香中道",
    "X72n1440_003:0660b08": "義。一家教觀已圓彰。",
    "X72n1440_003:0660b09": "龍樹菴中白塔存。法身無恙已忘言。瓣香覿面親拈",
    "X72n1440_003:0660b10": "出。月印澄潭豈有痕。",
    "X72n1440_003:0660b11": "先師老和尚百一十歲慶忌拈香",
    "X72n1440_003:0660b12": "師年百一十。遍界放光明。石鼓雲中吼。泥牛海底鳴。",
    "X72n1440_003:0660b13": "非凡亦非聖。無滅亦無生。無量百千劫。古木鎮常榮。",
    "X72n1440_003:0660b14": "只如今日特申慶讚一句作麼生。良久云。我適曾供",
    "X72n1440_003:0660b15": "養。今復還親覲。",
    "X72n1440_003:0660b16": "偈",
    "X72n1440_003:0660b17": "宗門懷古十首(有引)",
    "X72n1440_003:0660b18": "禪風已頹。勢莫可挽。乃作懷古十首。用寄仰止之",
    "X72n1440_003:0660b19": "思。與有志者共之。",
    "X72n1440_003:0660b20": "潭州隱山和尚",
    "X72n1440_003:0660b21": "此山無路誰能入。洞密忽來開闢之。覿面清風拂白",
    "X72n1440_003:0660b22": "月。茅菴何用更深移。",
    "X72n1440_003:0660b23": "亮座主",
    "X72n1440_003:0660b24": "喚得虗空解講經。伎心盡處更醒醒。西山一去無消",
    "X72n1440_003:0660c01": "息。萬古峯巒色轉青。",
    "X72n1440_003:0660c02": "明州大梅山法常禪師",
    "X72n1440_003:0660c03": "曾向西江親得旨。大梅深處善藏身。浮雲反覆心無",
    "X72n1440_003:0660c04": "改。松食荷衣道不貧。",
    "X72n1440_003:0660c05": "襄州龐居士",
    "X72n1440_003:0660c06": "有男有女不婚嫁。共向諸方論道情。百萬家財付湘",
    "X72n1440_003:0660c07": "水。漉籬從此起家聲。",
    "X72n1440_003:0660c08": "船子和尚",
    "X72n1440_003:0660c09": "匡徒領眾非吾事。得箇金鱗即便休。一自釣船翻却",
    "X72n1440_003:0660c10": "後。青山綠水共悠悠。",
    "X72n1440_003:0660c11": "陳尊宿",
    "X72n1440_003:0660c12": "臨濟雲門遭活陷。藏身露影孰能。知閒房古寺編蒲",
    "X72n1440_003:0660c13": "屨。惡辣機鋒閃電遲。",
    "X72n1440_003:0660c14": "芙蓉楷禪師",
    "X72n1440_003:0660c15": "太陽道至師方盛。舍命傳持豈受名。寧犯逆鱗甘貶",
    "X72n1440_003:0660c16": "謫。曹溪從此又澄清。",
    "X72n1440_003:0660c17": "清素尊宿",
    "X72n1440_003:0660c18": "執侍慈明十數秋。遵師遺命自埋頭。龍安狹路相逢",
    "X72n1440_003:0660c19": "著。末句傳來滿面羞。",
    "X72n1440_003:0660c20": "石頭菴主",
    "X72n1440_003:0660c21": "義虎翻身事不輕。綠蘿深處謝閒名。謾言禪逸福不",
    "X72n1440_003:0660c22": "逮。贏得高眠夢幾生。",
    "X72n1440_003:0660c23": "高峯和尚",
    "X72n1440_003:0660c24": "枕頭落地有何事。直入千峯自掩關。以死為期君不",
    "X72n1440_003:0661a01": "見。高風萬仞絕躋攀。",
    "X72n1440_003:0661a02": "鼓山即景(四首)",
    "X72n1440_003:0661a03": "萬松遶寺",
    "X72n1440_003:0661a04": "萬松浮翠擁禪林。龍象家山自古今。不用老僧頻指",
    "X72n1440_003:0661a05": "點。風濤日夜為傳心。",
    "X72n1440_003:0661a06": "喝水遺蹤",
    "X72n1440_003:0661a07": "削壁天開巴峽同。怒雷常吼此山中。誰云水是無情",
    "X72n1440_003:0661a08": "物。一喝回頭萬籟空。",
    "X72n1440_003:0661a09": "靜夜鐘聲",
    "X72n1440_003:0661a10": "鯨鐘百尺危樓上。寂寂三更月色新。遙杵一聲山嶽",
    "X72n1440_003:0661a11": "震。等閒驚起坐禪人。",
    "X72n1440_003:0661a12": "深更佛號",
    "X72n1440_003:0661a13": "此身拋在匡床上。夢去橫生執著情。佛號一聲親喚",
    "X72n1440_003:0661a14": "惺。方知這裏已天明。",
    "X72n1440_003:0661a15": "乙丑春日謝簡生廣文偕啟鑰開士入山見",
    "X72n1440_003:0661a16": "訪。同遊喝水巖。烹龍泉。上鳳坡。縱觀諸勝并",
    "X72n1440_003:0661a17": "讀石壁先賢遺蹟。不勝古今之慨",
    "X72n1440_003:0661a18": "喜翁訪我鼓山中。此日偕遊興自同。石上古人皆已",
    "X72n1440_003:0661a19": "已。亭邊過客尚匇匇。龍頭活水烹新火。鳳尾蒼苔踏",
    "X72n1440_003:0661a20": "舊蹤。極目縱觀何所有。長江日夜競趨東。",
    "X72n1440_003:0661a21": "臧喟亭中翰入山見訪。劇談淨土。作此似之",
    "X72n1440_003:0661a22": "葉落驚秋早。逢君話道遲。謾疑佛語妄。須信自心迷。",
    "X72n1440_003:0661a23": "忍界平終險(娑婆此云堪忍)。樂邦遠可期。劉雷蓮社首(晉劉遺民．",
    "X72n1440_003:0661a24": "雷次宗入廬山蓮社。遺民先生淨土。遠公終時見遺民侍阿彌陀佛來迎曰。師先我發心。來何遲耶)。千",
    "X72n1440_003:0661b01": "古有芳規。",
    "X72n1440_003:0661b02": "壽陳濟之居士",
    "X72n1440_003:0661b03": "一別十餘年。此世幾更變。今日忽歸來。喜君重覿面。",
    "X72n1440_003:0661b04": "惟君豪氣王。靈機如掣電。即此徵壽元。時辰能自轉。",
    "X72n1440_003:0661b05": "嗟余衰頹甚。百無一可羨。終日唯閉門。課經一兩卷。",
    "X72n1440_003:0661b06": "聞君六十五。華堂置高宴。賓客如雲從。懽聲動畿甸。",
    "X72n1440_003:0661b07": "匇匇述俚言。為君祝綿衍。一展雪壁中。相看兩不厭。",
    "X72n1440_003:0661b08": "壽王海印州守",
    "X72n1440_003:0661b09": "林下休官喜見君。年高七十已稀聞。心同止水涵虗",
    "X72n1440_003:0661b10": "碧。貌似神仙淨俗氛。桃李花開春正暖。煙霞興逸道",
    "X72n1440_003:0661b11": "方殷。遙思堂上羣英集。共仰南山篆彩雲。",
    "X72n1440_003:0661b12": "吳石凝居士入山圓戒適值六袠大壽偈以",
    "X72n1440_003:0661b13": "祝之",
    "X72n1440_003:0661b14": "花甲初周日。親登石鼓壇。頓圓三聚竟。豈憚四弘難。",
    "X72n1440_003:0661b15": "事事菩提滿。心心法界寬。壽山高萬仞。喜與眾同觀。",
    "X72n1440_003:0661b16": "送素中耆德還真寂(二首)",
    "X72n1440_003:0661b17": "親自雲棲法窟來。源深流遠思悠哉。兩山監寺施全",
    "X72n1440_003:0661b18": "力。行業巍巍絕點埃。",
    "X72n1440_003:0661b19": "此去正當初夏日。歸心無計為君留。危灘百折俱遊",
    "X72n1440_003:0661b20": "遍。始信家山在上頭。",
    "X72n1440_003:0661b21": "願施",
    "X72n1440_003:0661b22": "有錢無施心。有心無錢施。求者絡繹來。白眼空相視。",
    "X72n1440_003:0661b23": "由昔有慳病。感此不如意。願伏藏隨身。生生恣給濟。",
    "X72n1440_003:0661b24": "浴佛偈",
    "X72n1440_003:0661c01": "念念護明下生。時時悉達出世。香海灌沐金軀。法界",
    "X72n1440_003:0661c02": "周流不異。我觀大地眾生。與佛平等無二。垢淨一時",
    "X72n1440_003:0661c03": "洗却。當處頓超覺地。",
    "X72n1440_003:0661c04": "輓謝廣文簡生居士(二首)",
    "X72n1440_003:0661c05": "底事相期已念年。切磋往復痛加鞭。一朝葉落歸根",
    "X72n1440_003:0661c06": "去。笑破羲皇未畫前。",
    "X72n1440_003:0661c07": "一性圓明無起滅。死生來去悉皆真。樂邦慈父親垂",
    "X72n1440_003:0661c08": "手。又見華開劫外春。",
    "X72n1440_003:0661c09": "答天河老衲(二首)",
    "X72n1440_003:0661c10": "錦鱗簇簇金波上。跳躍無因上直鈎。唯有不貪香餌",
    "X72n1440_003:0661c11": "者。始堪擕手話同游。",
    "X72n1440_003:0661c12": "老僧八十世尤稀。詩頌盈編慧業微。須信當時賣柴",
    "X72n1440_003:0661c13": "漢。不諳一字却傳衣。",
    "X72n1440_003:0661c14": "輓惟深耆德(二首)",
    "X72n1440_003:0661c15": "却憶昔年曾問法。滔滔雄辨見當機。聖人有所不知",
    "X72n1440_003:0661c16": "處。正在如今撒手時。",
    "X72n1440_003:0661c17": "紫雲深處建蘭若。彈指功成願行深。八十歸家何所",
    "X72n1440_003:0661c18": "有。遺風餘韻撼叢林。",
    "X72n1440_003:0661c19": "送遠齋禪師遊五臺(二首)",
    "X72n1440_003:0661c20": "此去臺山路七千。吉祥步步與同緣。金剛窟內重相",
    "X72n1440_003:0661c21": "見。拂袖歸來氣藹然。",
    "X72n1440_003:0661c22": "翠微深處久安禪。南北東西不涉緣。一旦六環飛出",
    "X72n1440_003:0661c23": "後。天華飄渺落階前。",
    "X72n1440_003:0661c24": "壽郁文靜主華甲初度",
    "X72n1440_003:0662a01": "髫年入道事空王。抖搜塵埃染戒香。已了三心不可",
    "X72n1440_003:0662a02": "得。方明一性自圓彰。雲邊種竹存虗節。嶺上栽松傲",
    "X72n1440_003:0662a03": "雪霜。六甲循環數莫盡。滔滔歲月等滄浪。",
    "X72n1440_003:0662a04": "示毒海闍黎四偈(有引)",
    "X72n1440_003:0662a05": "毒海闍黎。少年讀經。不由師訓即能通貫文義。況",
    "X72n1440_003:0662a06": "今日乎。其聞熏種子有自來矣。乙丑春再上鼓山",
    "X72n1440_003:0662a07": "同住兩載。將別去。無可為贈。乃作四偈送之。然語",
    "X72n1440_003:0662a08": "固鄙拙。大約家常荼飯日用所需不可少耳。闍黎",
    "X72n1440_003:0662a09": "勉旃。",
    "X72n1440_003:0662a10": "宗教凋零日。秉志在堅貞。一片無瑕玉。勿使玷青蠅。",
    "X72n1440_003:0662a11": "靈山標月指。既已解傳持。隨識不隨智。蓮華沒汙泥。",
    "X72n1440_003:0662a12": "詮旨雖無異。水乳亦須分。鵝王能擇乳。自不墮鵝羣。",
    "X72n1440_003:0662a13": "蠱毒鄉中水。輕沾即爛腸。若能傾吐盡。噴水百華香。",
    "X72n1440_003:0662a14": "高固齋居士遊粵東謁大司馬吳公偈以送",
    "X72n1440_003:0662a15": "之",
    "X72n1440_003:0662a16": "送君遊古粵。正值炎夏時。荔熟香盈路。雲開月到池。",
    "X72n1440_003:0662a17": "人生貴志合。道玅在心知。吐握相遲久。行行慰所思。",
    "X72n1440_003:0662a18": "藍公漪山人過訪以詩見贈次韻奉答",
    "X72n1440_003:0662a19": "夙擅青藍譽。紛傳喬梓名。筆端天籟發。胸次臥龍鳴。",
    "X72n1440_003:0662a20": "夜靜月如洗。秋來氣倍清。何時重聚首。促膝話無生。",
    "X72n1440_003:0662a21": "琉球國中山王求偈書此贈之",
    "X72n1440_003:0662a22": "巍巍宮闕涌中山。山海高深自作關。玉葉千秋傳益",
    "X72n1440_003:0662a23": "盛。金甌永固治常閒。鳥啼華笑真機發。魚躍鳶飛大",
    "X72n1440_003:0662a24": "道還。遙憶唐虞垂拱世。淳風猶喜在其間。",
    "X72n1440_003:0662b01": "輓王海印州守(二首)",
    "X72n1440_003:0662b02": "遺文惠我談真壽。手墨淋漓尚未乾。忽報君歸天際",
    "X72n1440_003:0662b03": "去。清風襲我骨毛寒。",
    "X72n1440_003:0662b04": "壽相元空一性存。金剛不壞玅難言。四山推倒同尸",
    "X72n1440_003:0662b05": "解。剎剎塵塵不二門。",
    "X72n1440_003:0662b06": "贈莆田林玉山文學",
    "X72n1440_003:0662b07": "秋風方鼓翼。鵬舉竟何之。天爵根忠信。人文起孝慈。",
    "X72n1440_003:0662b08": "萱堂年老老。菽水奉孜孜。長思貴己者。得此復奚為。",
    "X72n1440_003:0662b09": "為王明侯文學題南湖小影",
    "X72n1440_003:0662b10": "西南兩湖皆禹蹟。南湖深遠無人識。一旦重開面目",
    "X72n1440_003:0662b11": "全。與君面目何相即。",
    "X72n1440_003:0662b12": "贈日國玄光禪師",
    "X72n1440_003:0662b13": "毫相放光來震旦。獨菴獨語徧叢林。荷擔大法施全",
    "X72n1440_003:0662b14": "力。宗說圓明貫古今。",
    "X72n1440_003:0662b15": "淨土(四首)",
    "X72n1440_003:0662b16": "愛重繫娑婆。愛斷生極樂。心淨佛土淨。此語終不錯。",
    "X72n1440_003:0662b17": "若欲淨自心。須知心本淨。只因隨妄念。如塵翳明鏡。",
    "X72n1440_003:0662b18": "即此清淨心。念彼清淨佛。因真果亦真。不用生疑惑。",
    "X72n1440_003:0662b19": "千經與萬論。共指西方路。今古往生者。不可知其數。",
    "X72n1440_003:0662b20": "無垢佛",
    "X72n1440_003:0662b21": "自性天真佛。原不涉途程。無垢還同垢。金塵落眼睛。",
    "X72n1440_003:0662b22": "離垢佛",
    "X72n1440_003:0662b23": "無始未曾悟。塵垢久深埋。離法同磨鏡。靈光漸漸開。",
    "X72n1440_003:0662b24": "總偈",
    "X72n1440_003:0662c01": "性淨云無垢。修淨得名離。修性無差互。木馬火中嘶。",
    "X72n1440_003:0662c02": "贈陳越山居士淨業",
    "X72n1440_003:0662c03": "馬鳴龍樹有真傳。禪淨圓明不墮邊。是佛是心原一",
    "X72n1440_003:0662c04": "體。非心非佛本無偏。四季洗珠須換線。專勤淨業勿",
    "X72n1440_003:0662c05": "添緣。西方大道如天濶。驀直歸來路坦然。",
    "X72n1440_003:0662c06": "頌女子出定示濟汪禪人",
    "X72n1440_003:0662c07": "不出而出。出而不出。大小女子。本無面目。出與不出",
    "X72n1440_003:0662c08": "不干他。石人眼裏不著沙。可憐逐逐風塵者。笑倒靈",
    "X72n1440_003:0662c09": "山老作家。",
    "X72n1440_003:0662c10": "贊",
    "X72n1440_003:0662c11": "世尊出山像贊",
    "X72n1440_003:0662c12": "雪山六載忍饑凍。贏得閒名滿世間。大驚小怪呼成",
    "X72n1440_003:0662c13": "佛。多少人天被熱瞞。我觀如來真實相。危然默坐蒲",
    "X72n1440_003:0662c14": "團上。身心寂滅等虗空。贊之毀之俱是誑。究竟推尋",
    "X72n1440_003:0662c15": "不可得。不可得中只麼得。雲門當時欲行棒。不知早",
    "X72n1440_003:0662c16": "已先著賊。",
    "X72n1440_003:0662c17": "阿彌陀佛接引贊(為龔岸齋居士題)",
    "X72n1440_003:0662c18": "我佛真身周法界。徧入眾生心想中。行人一念念佛",
    "X72n1440_003:0662c19": "時。無量壽尊全體現。我身佛身無有二。互相攝入盡",
    "X72n1440_003:0662c20": "無餘。同時徧滿法界中。接引羣生歸淨土。佛子應作",
    "X72n1440_003:0662c21": "如是觀。亦應發此廣大願。願觀親從法界流。盡未來",
    "X72n1440_003:0662c22": "際無間斷。",
    "X72n1440_003:0662c23": "賓頭盧尊者贊",
    "X72n1440_003:0662c24": "親受靈山囑付來。留身應供福田開。時時到此形枯",
    "X72n1440_003:0663a01": "稿。肉眼模糊莫浪猜。",
    "X72n1440_003:0663a02": "曾聞尊者親見佛。策起眉毛會也麼。覿面相呈君不",
    "X72n1440_003:0663a03": "見。風吹別調又蹉跎。",
    "X72n1440_003:0663a04": "十八羅漢贊",
    "X72n1440_003:0663a05": "兩株松下。一箇老僧。支頤而坐。心地如冰。童子手中",
    "X72n1440_003:0663a06": "經未展。箇中字義已分明。(松下趺坐)",
    "X72n1440_003:0663a07": "手持錫杖。指點阿誰。兩箇侍者。大隨小隨。他家眷屬",
    "X72n1440_003:0663a08": "一羣子。付與空王老古錐。(二獸相隨)",
    "X72n1440_003:0663a09": "穩坐樹頭。無法可說。捧珠以獻。分明漏洩。驀劄相逢。",
    "X72n1440_003:0663a10": "證龜作鼈。(說法獻珠)",
    "X72n1440_003:0663a11": "一老一少。非師非弟。喃喃共語。論第一義。手卷貝葉",
    "X72n1440_003:0663a12": "各持來。大似軒轅書契。(二人偶語)",
    "X72n1440_003:0663a13": "這箇業畜。調來可駕。要騎便騎。要下即下。等閒撞著",
    "X72n1440_003:0663a14": "木人。不免將他一嚇。(跨獸出山)",
    "X72n1440_003:0663a15": "四箇老古錐。聚頭說甚麼。即心即佛可憐生。非心非",
    "X72n1440_003:0663a16": "佛尤懡[怡-台+羅]。唯有梧桐葉正濃。清風襲襲樹頭過。(四人聚論)",
    "X72n1440_003:0663a17": "奇形怪獸。何異家犬。跨之西東。即近而遠。弟子持爐",
    "X72n1440_003:0663a18": "引導前。兩箇回頭意欲返。(騎獸欲返)",
    "X72n1440_003:0663a19": "三人同心。一具度海。業浪翻空。晏然自在。縱橫出沒",
    "X72n1440_003:0663a20": "任優游。何曾打溼這布袋。(三人度海)",
    "X72n1440_003:0663a21": "神龍出海。雪浪滔天。穩坐其中。出沒自然。五濁惡世",
    "X72n1440_003:0663a22": "浪尤險。幾箇男兒得出纏。(海中騎龍)",
    "X72n1440_003:0663a23": "威獰之性。久已調伏。蹲踞巖前。何異家畜。大空不在",
    "X72n1440_003:0663a24": "小空來。向道目前無一物。(巖前伏虎)",
    "X72n1440_003:0663b01": "跨著貔貅。一任遨遊。隨流得玅。樂矣忘憂。問渠家在",
    "X72n1440_003:0663b02": "何處。從來不與汝同儔。(跨獸遨遊)",
    "X72n1440_003:0663b03": "六祖大鑑禪師贊",
    "X72n1440_003:0663b04": "獦獠傳衣。一字不識。宗通說通。中天杲日。二支五派。",
    "X72n1440_003:0663b05": "曹溪浪沸。源遠流長。今古洋溢。夫是之謂第六代祖。",
    "X72n1440_003:0663b06": "八十生來大知識。",
    "X72n1440_003:0663b07": "廬山遠公法師贊",
    "X72n1440_003:0663b08": "護法菩薩。來居東方。神以誠致。道以德揚。荷負大教。",
    "X72n1440_003:0663b09": "開闢蓮邦。至今池上。白藕華香。",
    "X72n1440_003:0663b10": "清凉國師贊",
    "X72n1440_003:0663b11": "乘願而來。續佛慧命。入法界海。佩毗盧印。東流聖教。",
    "X72n1440_003:0663b12": "非師莫定。雜華大經。非師孰正。疏之鈔之。字字心鏡。",
    "X72n1440_003:0663b13": "涌真法乳。哺真法胤。巍巍五頂。草木皆香。萬年堅冰。",
    "X72n1440_003:0663b14": "毛骨清凉。",
    "X72n1440_003:0663b15": "棗栢李長者贊",
    "X72n1440_003:0663b16": "生為帝胄。隱於方山。掀如來藏。破祖師關。即俗而真。",
    "X72n1440_003:0663b17": "即事而理。論法界經。字字歸己。天女送供。猛虎馱經。",
    "X72n1440_003:0663b18": "心境俱寂。游雜華林。一念無生。超賢越聖。當陽拈出。",
    "X72n1440_003:0663b19": "毗盧正印。",
    "X72n1440_003:0663b20": "陳越山居士贊",
    "X72n1440_003:0663b21": "好道根天性。舉事出剛腸。為人如為己。知微亦知彰。",
    "X72n1440_003:0663b22": "五車既讀盡。三藏復參詳。祖父家傳遠。為佛作金湯。",
    "X72n1440_003:0663b23": "曾蓮居居士行樂贊",
    "X72n1440_003:0663b24": "這漢子。自何來。靈苗智種厚培栽。特入娑婆行一徧。",
    "X72n1440_003:0663c01": "紅塵堆裏不沾埃。無量壽。放光明。願王六八攝羣生。",
    "X72n1440_003:0663c02": "佛號一聲才脫口。寶蓮臺上已標名。摩尼珠。已入手。",
    "X72n1440_003:0663c03": "晝夜循環無近久。一朝捻破見渠儂。方知這箇是本",
    "X72n1440_003:0663c04": "有。這漢子。自樂天。寬袍博袖任翩翩。神彩煥然誰認",
    "X72n1440_003:0663c05": "得。亭亭出水一青蓮。",
    "X72n1440_003:0663c06": "曾公霑居士行樂贊",
    "X72n1440_003:0663c07": "五陵公子。各競紛華。滔滔不返。窮欲極奢。惟我曾子。",
    "X72n1440_003:0663c08": "生於貴胄。恬澹怡神。聲色莫囿。娑婆界上。徐步經行。",
    "X72n1440_003:0663c09": "摩尼在手。常放光明。憶念彌陀。是大悲父。處處提擕。",
    "X72n1440_003:0663c10": "勝於慈母。黃金地上。七寶池中。蓮開四色。陣陣香風。",
    "X72n1440_003:0663c11": "一聲佛號。攝無量佛。佛佛現前。原非他物。即心即佛。",
    "X72n1440_003:0663c12": "即佛即心。靈明淨玅。葢古葢今。",
    "X72n1440_003:0663c13": "曾公永居士行樂贊",
    "X72n1440_003:0663c14": "少年公子事鉛槧。幾入文場恣鏖戰。誓將唾手取功",
    "X72n1440_003:0663c15": "名。筆陣鋒鋩如閃電。乃知瞿曇勝玅門。研窮至理徹",
    "X72n1440_003:0663c16": "根源。不為游絲繫大象。變化擬追北溟鯤。復知徑路",
    "X72n1440_003:0663c17": "在淨業。此是法王真秘訣。萬修萬到信無疑。廣長舌",
    "X72n1440_003:0663c18": "相真實說。又具同體大悲心。西航渡子自標名。普載",
    "X72n1440_003:0663c19": "羣生登覺岸。是謂無生無不生。吾觀世上奇男子。文",
    "X72n1440_003:0663c20": "心美質人難比。那能一念自回機。肯向箇中究實理。",
    "X72n1440_003:0663c21": "曾子夙植慧根深。伯仲同修更邁倫。世出世間無罣",
    "X72n1440_003:0663c22": "礙。塤箎迭奏韻長新。",
    "X72n1440_003:0663c23": "普通年蓮社圖贊(有敘)",
    "X72n1440_003:0663c24": "茫茫苦海。回頭登岸者寧有幾人。狠狠殺機。垂念",
    "X72n1440_003:0664a01": "含生者實為罕見。普通延平古剎城中諸善男子。",
    "X72n1440_003:0664a02": "每月兩集覺皇寶殿。同修念佛放生法門。放生也。",
    "X72n1440_003:0664a03": "全自己一念慈悲之心。出含生刀砧之苦。念佛也。",
    "X72n1440_003:0664a04": "復本源廣大清淨之性。立華開見佛之因。事出一",
    "X72n1440_003:0664a05": "時。功存永劫。真娑婆界中不思議功德也。會中諸",
    "X72n1440_003:0664a06": "善友繪畵蓮社圖一幅。張於寺中以志一時盛事。",
    "X72n1440_003:0664a07": "傳余陋質坐於中方。而諸公各肖其像圍遶座下。",
    "X72n1440_003:0664a08": "俾見者儼然極樂國中諸上善人俱會一處。經聲",
    "X72n1440_003:0664a09": "佛號琅琅然。喚醒夢中之人。魚躍鳶飛飄飄然。裂",
    "X72n1440_003:0664a10": "破漫天之網。植人天勝福。立淨土正因。端基於是",
    "X72n1440_003:0664a11": "矣。贊曰。",
    "X72n1440_003:0664a12": "三界火宅。熱惱攸長。一聲佛號。當處清凉。蠢茲異類。",
    "X72n1440_003:0664a13": "受屠割苦。一念慈悲。縱之天府。維茲二者。人天勝田。",
    "X72n1440_003:0664a14": "勤修不懈。福慧綿延。究竟同歸。西方極樂。蓮華化生。",
    "X72n1440_003:0664a15": "因果不錯。諸上善人。俱會一處。世世生生。以法相遇。",
    "X72n1440_003:0664a16": "咨爾佛子。廣化同仁。同修同證。斯道利貞。",
    "X72n1440_003:0664a17": "體如堅公道影贊",
    "X72n1440_003:0664a18": "童真入道。六十餘年。居塵不染。有若青蓮。密修禪淨。",
    "X72n1440_003:0664a19": "心無間然。來往石鼓。逸興翩翩。德望既著。掌教於延。",
    "X72n1440_003:0664a20": "夫是之謂體如如而不動。歷萬變而常堅者也。",
    "X72n1440_003:0664a21": "惟靜和尚贊",
    "X72n1440_003:0664a22": "這箇漢。實希奇。得先師不傳之秘。息末世躁進之機。",
    "X72n1440_003:0664a23": "十載住山一鎮之以靜。念期弘戒普攝之以慈。言行",
    "X72n1440_003:0664a24": "既寡。尤悔道德。直造玄微。噫。來學滔滔去不返。幾人",
    "X72n1440_003:0664b01": "於此仰真規。",
    "X72n1440_003:0664b02": "自贊",
    "X72n1440_003:0664b03": "這漢子。沒來由。末法無端強出頭。向孤峯頂上直鈎",
    "X72n1440_003:0664b04": "釣鯉。入大洋海底撥火煑漚。事人之所不事。憂人之",
    "X72n1440_003:0664b05": "所不憂。獨立天壤之內。三十年覔不得一箇同儔。似",
    "X72n1440_003:0664b06": "恁麼。不唧[口*留]。只好貶向那畔。又那畔。安用形。上紙墨",
    "X72n1440_003:0664b07": "觸汙他眸。呵呵。古洞且存這一滴。莫教舉世盡隨流。"
}