{
    "T10n0309_004:0989c25": "十住斷結經卷第四",
    "T10n0309_004:0989c27": "姚秦涼州沙門竺佛念譯",
    "T10n0309_004:0989c28": "10 成道品成道品第十",
    "T10n0309_004:0989c29": "是時最勝菩薩復白佛言：「世尊！云何十住菩",
    "T10n0309_004:0990a01": "薩於十地中而淨其行？」是時世尊告最勝曰：",
    "T10n0309_004:0990a02": "「所謂菩薩修神妙道廣度眾生，以性空法暢",
    "T10n0309_004:0990a03": "演文字，進修禁戒，其德無量不可思議亦無",
    "T10n0309_004:0990a04": "有限，一切世人所不能及，天龍鬼神及神尊",
    "T10n0309_004:0990a05": "者，無能齊限，稱歎其德。賢聖默然初無所說，",
    "T10n0309_004:0990a06": "若有所演悉成章句；示現神足到十方國，面",
    "T10n0309_004:0990a07": "覲禮敬諸佛世尊；復入定意解脫正受，周普",
    "T10n0309_004:0990a08": "恒沙諸佛國土；見諸正覺聞奇異要，皆悉過",
    "T10n0309_004:0990a09": "度邪部之業；志若安明亦不傾動，心如虛空",
    "T10n0309_004:0990a10": "無所想念；分別曉了法界起滅，其所說法皆",
    "T10n0309_004:0990a11": "應聖印；遊諸正受初無差違；十方諸佛所說",
    "T10n0309_004:0990a12": "言教，與聖法律不相違背，所出音聲微妙殊",
    "T10n0309_004:0990a13": "絕；觀諸世界等若虛空；意念充滿解脫之門；",
    "T10n0309_004:0990a14": "補處菩薩辯才通達義應識機，心與道慧而",
    "T10n0309_004:0990a15": "共相應。何謂為心？何謂道慧？周流世典現入",
    "T10n0309_004:0990a16": "邪業，是謂為心；專精一意在度世法，是謂道",
    "T10n0309_004:0990a17": "慧。捨慳布施使無想報，調意和順審諦安詳，",
    "T10n0309_004:0990a18": "是謂為心；正入寂寞不興諸想，澹泊自守不",
    "T10n0309_004:0990a19": "離聖典，是謂道慧。若在生死務修其法，雖處",
    "T10n0309_004:0990a20": "其中亦不厭惡，是菩薩心；若復菩薩在八難",
    "T10n0309_004:0990a21": "中不閑之處，不起顛倒有二見心，悉能度於",
    "T10n0309_004:0990a22": "始終之病，是謂道慧。於世俗法嗟歎泥洹無",
    "T10n0309_004:0990a23": "為之道，所造功德終不唐捐，是謂為心；菩薩",
    "T10n0309_004:0990a24": "遊於諸法之空，達了清淨而無所有，是謂道",
    "T10n0309_004:0990a25": "慧。觀乎前人隨其本意，而為分別所應之",
    "T10n0309_004:0990a26": "法，是謂為心；菩薩入定觀一法慧，同于百千",
    "T10n0309_004:0990a27": "諸法之相，是謂道慧。決意惠施不惜所有，國",
    "T10n0309_004:0990a28": "財妻子無所愛悋，是謂為心；處在平等無三",
    "T10n0309_004:0990a29": "乘道，淨于道場盡歸佛道，是謂道慧。是謂十",
    "T10n0309_004:0990b01": "住菩薩大士，道心所入靡不周備，守護身口",
    "T10n0309_004:0990b02": "不令放逸，歎譽具足八大人念，當念少欲止",
    "T10n0309_004:0990b03": "足之行，奉修禁戒而無沾污，能為眾生淨於",
    "T10n0309_004:0990b04": "塵垢。若見眾生每自歎己毀辱他人，自大貢",
    "T10n0309_004:0990b05": "高憍慢豪貴，懷婬怒癡不善之法，如斯之類，",
    "T10n0309_004:0990b06": "便能與說忍辱之德，皆使眾生隨時自致無",
    "T10n0309_004:0990b07": "所從生法忍於中立。勤愍困厄不及道者，意",
    "T10n0309_004:0990b08": "猛精進心不退轉，分別一切德本之業，不見",
    "T10n0309_004:0990b09": "集聚共合偶者，復不見散有若干別，所興福",
    "T10n0309_004:0990b10": "業而無所住非不有住，悉與相應而無所應，",
    "T10n0309_004:0990b11": "不見有應不見無應，無應不應是謂審諦。心",
    "T10n0309_004:0990b12": "常娛樂禪思脫門，思惟四食除去染著，觀察",
    "T10n0309_004:0990b13": "盡滅不起定意，所聞強記輒能諷誦，慧無所",
    "T10n0309_004:0990b14": "亂分別根原無有處所，欲尋其本亦不可得，",
    "T10n0309_004:0990b15": "為眾生宣三十七品，解空無相無願之行，常",
    "T10n0309_004:0990b16": "能奉持崇于佛道，隨諸報應令得道果，諸佛",
    "T10n0309_004:0990b17": "世尊所可宣說亦無若干，所因興出斯是真",
    "T10n0309_004:0990b18": "諦，乃至滅度亦復如是，無有他想雜念之心，",
    "T10n0309_004:0990b19": "是謂最勝十住菩薩善權方便無所弊礙。以",
    "T10n0309_004:0990b20": "無礙道修于等覺，而為眾生轉其法輪，令不",
    "T10n0309_004:0990b21": "退轉堅固之地。十住菩薩立堅固誓，接度眾",
    "T10n0309_004:0990b22": "生而無有難，譬若工巧造印章人，知人姓",
    "T10n0309_004:0990b23": "字便為剋記，隨類記識亦不錯誤。菩薩大士",
    "T10n0309_004:0990b24": "亦復如是，以賢聖印而印生死，隨器成辦終",
    "T10n0309_004:0990b25": "不謬誤。復當審諦思惟此義，印非泥本",
    "T10n0309_004:0990b26": "泥非印原，然能示現名號姓字。菩薩聖慧亦",
    "T10n0309_004:0990b27": "復如是，執慧寶印印可眾生，隨器布現使成",
    "T10n0309_004:0990b28": "名號，便能出生三乘道教。如於良田種于穀",
    "T10n0309_004:0990b29": "子，莖節萌芽展轉成長，穀敗芽生無復本體，",
    "T10n0309_004:0990c01": "深自思惟芽非本子亦不離本。菩薩大士亦",
    "T10n0309_004:0990c02": "復如是，因緣合會乃應法律，觀諸眾生所",
    "T10n0309_004:0990c03": "興瑕穢三患六礙十二因緣，邪疑身見顛倒",
    "T10n0309_004:0990c04": "之想，便為演說苦空非身無常之法，然後乃",
    "T10n0309_004:0990c05": "說如爾法性，分別苦諦習盡道諦，離於重擔",
    "T10n0309_004:0990c06": "永獲寂滅。復當思惟原究本末，因其所生乃",
    "T10n0309_004:0990c07": "有斯患，悉由無明無黠慧法，致于老病生死",
    "T10n0309_004:0990c08": "苦惱；我當方便煎消其病，漸漸令入賢聖",
    "T10n0309_004:0990c09": "法律，以滅無明生老病死永無有餘。講演空",
    "T10n0309_004:0990c10": "觀寂然之法，皆使有歸令得恃怙，廣其慧明",
    "T10n0309_004:0990c11": "至於解脫，悉共崇習微妙之智，了淫怒癡等",
    "T10n0309_004:0990c12": "無差特，尋其原本亦不可別，以獲消滅眾想",
    "T10n0309_004:0990c13": "之念，終不懷恨生增減心，得離一切諸種陰",
    "T10n0309_004:0990c14": "蓋縛著結使，無復罣礙。心常遊於解脫之門，",
    "T10n0309_004:0990c15": "嗟歎三寶功德之業，常念遠離貪欲之患，堪",
    "T10n0309_004:0990c16": "為眾生宣布功勳。菩薩精進於彼無疑，示現",
    "T10n0309_004:0990c17": "空慧而開導之，凡所學法盡無所著，以次成",
    "T10n0309_004:0990c18": "就於不退轉。頒宣經道淨修佛座，招引眾生",
    "T10n0309_004:0990c19": "來入佛境，令得滅度永無起滅。是謂菩薩無",
    "T10n0309_004:0990c20": "上眾祐要典，如是菩薩當作是觀。「十住所入",
    "T10n0309_004:0990c21": "不可思議，修于平等不二之門，達於三世不",
    "T10n0309_004:0990c22": "斷三寶，除去三垢成三脫門。菩薩於彼示不",
    "T10n0309_004:0990c23": "思議，從初發意至于十住，常歎開士所修禁",
    "T10n0309_004:0990c24": "戒，德香之熏靡不周遍，彈指之頃皆悉曉了",
    "T10n0309_004:0990c25": "音響之義，於諸通慧而得成就，悉能講演無",
    "T10n0309_004:0990c26": "量法要，於諸文字解無所著亦無識想，尋其",
    "T10n0309_004:0990c27": "處所了無窠窟。若有學人繫識在色心不違",
    "T10n0309_004:0990c28": "之，常懷希望縛著不捨，遊於生死周旋往來，",
    "T10n0309_004:0990c29": "意常迷荒不能自拔，有此結網則墜生死，輪",
    "T10n0309_004:0991a01": "轉五道無復休息。菩薩執正御諸亂想，不為",
    "T10n0309_004:0991a02": "五陰之所流馳斷諸陰蓋，亦不使色痛想行",
    "T10n0309_004:0991a03": "識令有起滅，思惟安般出入息念；復當分別",
    "T10n0309_004:0991a04": "四大造色，地水火風各有其性，若使彼識不",
    "T10n0309_004:0991a05": "在五處，便能成就不壞法界，識不流馳十二",
    "T10n0309_004:0991a06": "塵勞，眼色耳聲鼻香舌味身更意法，是謂無",
    "T10n0309_004:0991a07": "漏慧根之識，非為生死染污之識。若能消滅",
    "T10n0309_004:0991a08": "外不馳騁，於一切法則無希望，設有所猗便",
    "T10n0309_004:0991a09": "生識想，有所僥倖亦名為識。菩薩起學無所",
    "T10n0309_004:0991a10": "受入，心不生念無所慕樂，所施功勞不望其",
    "T10n0309_004:0991a11": "報，有為有漏斯為識種，修無為行乃謂無識。",
    "T10n0309_004:0991a12": "菩薩闡揚慧明之燈，竪無為炬放大光明，顯",
    "T10n0309_004:0991a13": "示殊勝無等之教，為求質直不求文飾。住",
    "T10n0309_004:0991a14": "于道業其身自然無能及者，能顯一切諸佛",
    "T10n0309_004:0991a15": "國土，於中示現獨步無畏，復於諸法永無所",
    "T10n0309_004:0991a16": "獲，亦不選擇見有高下，心應自在不懷怯弱，",
    "T10n0309_004:0991a17": "隨其音響而教化之。若為眾生說深法要，捨",
    "T10n0309_004:0991a18": "離一切所興因緣，悉了眾生心之所念，志性",
    "T10n0309_004:0991a19": "所趣善惡之法。皆能周普諸佛國土，諸佛世",
    "T10n0309_004:0991a20": "尊所修平等，不見眾生佛國清淨，若見有行",
    "T10n0309_004:0991a21": "則毀法界，是故菩薩心無所住；若覩眾生住",
    "T10n0309_004:0991a22": "于起分，則於法性自生識累，不起不滅識無",
    "T10n0309_004:0991a23": "所住，是謂清淨無為道慧。設無道慧平等之",
    "T10n0309_004:0991a24": "法，諸佛世尊終不愍哀興出於世。菩薩弘誓",
    "T10n0309_004:0991a25": "行業無本，亦不住本達於自然，不有精勤有",
    "T10n0309_004:0991a26": "所成辦，不見疲厭有懈怠者，於平等觀無生",
    "T10n0309_004:0991a27": "無滅，勇猛精進受菩薩莂，悉能分別經典本",
    "T10n0309_004:0991a28": "末，採取要慧除去塵勞，觀察生死及與滅度",
    "T10n0309_004:0991a29": "不以為異。恒自懷抱深經之義，探採遠近寂",
    "T10n0309_004:0991b01": "然無迹，雖度眾生亦無想識，親善知識心無",
    "T10n0309_004:0991b02": "所著，不計吾我及與壽命，分別思惟空無相",
    "T10n0309_004:0991b03": "願不起不滅。若在欲界思惟欲愛穢臭不淨，",
    "T10n0309_004:0991b04": "色無色界受形之處達知不淨。因欲開化迷",
    "T10n0309_004:0991b05": "惑之徒，故為說此真諦之義；分別空無悉無",
    "T10n0309_004:0991b06": "處所，不見造作有形質者，無作不作不見依",
    "T10n0309_004:0991b07": "猗，住無所住亦無根本，亦復不見受三惡",
    "T10n0309_004:0991b08": "趣，不見生天食封自然，顯示徑路使入道義，",
    "T10n0309_004:0991b09": "無所希望悉無所行。於諸法觀自致自然，諸",
    "T10n0309_004:0991b10": "法之相不可究竟，亦如虛空而無邊際。十住",
    "T10n0309_004:0991b11": "菩薩教人惠施不興想礙，持戒忍辱精進一",
    "T10n0309_004:0991b12": "心，宣暢智慧善權方便，慈悲喜護救攝貧匱",
    "T10n0309_004:0991b13": "建立大道。「十住菩薩雖未昇于如來正座，已",
    "T10n0309_004:0991b14": "能究暢慧海之源，莊嚴土地修清淨國，放大",
    "T10n0309_004:0991b15": "光明普致眾生，訓以正法悉歸於道，建立慧",
    "T10n0309_004:0991b16": "業而獲大乘。十方諸佛恒將護之，常以威神",
    "T10n0309_004:0991b17": "助揚其德，乃至作佛成一切智為無上道，不",
    "T10n0309_004:0991b18": "使魔眾而得其便。十住菩薩以自覺知功德",
    "T10n0309_004:0991b19": "具滿，欲成作佛坐樹王下，先當修行習四意",
    "T10n0309_004:0991b20": "止，分別身意各各有性，便自觀身起滅興衰，",
    "T10n0309_004:0991b21": "心自慶賀永離苦惱，觀身因緣成精進定，思",
    "T10n0309_004:0991b22": "惟此身報應之對，因緣合成散則磨滅，知身",
    "T10n0309_004:0991b23": "無主亦不可貪，何為生意著此色身？莫隨",
    "T10n0309_004:0991b24": "五陰四大諸入之所迷惑，是身為空，不見四",
    "T10n0309_004:0991b25": "大吾我之法。累劫積行今始乃得，何為著此",
    "T10n0309_004:0991b26": "無堅固身危脆之物？我今當受如來色身及",
    "T10n0309_004:0991b27": "佛法身，夫色身者功德之聚，猶如金剛不可",
    "T10n0309_004:0991b28": "沮壞，十方世界恒沙之數，滿中世俗有漏之",
    "T10n0309_004:0991b29": "身，不及如來色身一毛之德。菩薩自念以無",
    "T10n0309_004:0991c01": "量德成此色身，今因此形當受如來佛法之",
    "T10n0309_004:0991c02": "身，雖涉生死往返五道，受苦無量不可稱限，",
    "T10n0309_004:0991c03": "今受如來色身之體，不念曩日更苦惱患，自",
    "T10n0309_004:0991c04": "今永與諸塵勞別，不復貪著五欲之中，觀己",
    "T10n0309_004:0991c05": "身已觀他人身悉無處所，修其淨行而無瑕",
    "T10n0309_004:0991c06": "穢，是謂菩薩修習己身意止之法。「云何菩薩",
    "T10n0309_004:0991c07": "復當思惟痛意止之法？於是菩薩從初發意",
    "T10n0309_004:0991c08": "至于成佛，於其中間所更苦痛不可限量，專",
    "T10n0309_004:0991c09": "心建志慕求佛道，不以苦痛經歷心懷；若見",
    "T10n0309_004:0991c10": "苦人趣惡處者，便能拔濟使不受苦，恒念眾",
    "T10n0309_004:0991c11": "生不能自寤，終不隨欲而與繫著。我昔以",
    "T10n0309_004:0991c12": "來所更痛痒，非真非有悉無所生，若使遭遇",
    "T10n0309_004:0991c13": "不苦不樂痛，此名無記不可字名。夫人習近",
    "T10n0309_004:0991c14": "著樂痛者，便自遠離如來之座，不應如來賢",
    "T10n0309_004:0991c15": "聖戒律，自今永息不復生痛，使諸眾生觀痛",
    "T10n0309_004:0991c16": "無主。若彼眾生於色起痛，若好若醜善色惡",
    "T10n0309_004:0991c17": "色，地水火風四大造色，達知虛寂而無所有。",
    "T10n0309_004:0991c18": "或有眾生先痛後樂，或有先樂後痛，當說深",
    "T10n0309_004:0991c19": "經使護痛痒。眼耳鼻舌身意所與色聲香",
    "T10n0309_004:0991c20": "味細滑之法，從因緣起從因緣滅，思惟苦樂",
    "T10n0309_004:0991c21": "悉無苦樂。復當分別內外之痛，或有樂痛於",
    "T10n0309_004:0991c22": "現在生，或已過去或將來世而有生者；或有",
    "T10n0309_004:0991c23": "樂痛從愛結生，轉增識著不能捨離；或有樂",
    "T10n0309_004:0991c24": "痛從癡愛生，思惟正觀乃得消滅；或有樂痛",
    "T10n0309_004:0991c25": "因邪疑惑轉轉滋長，以四非常深遠之慧除",
    "T10n0309_004:0991c26": "使不生；或有樂痛從四受生，以無想定而除",
    "T10n0309_004:0991c27": "諸受；或有樂痛從五蓋生，便當思惟七覺意",
    "T10n0309_004:0991c28": "法永使無餘；或有樂痛因六身法生，分別於",
    "T10n0309_004:0991c29": "空無相無願；或有樂痛從七識生，當建精進",
    "T10n0309_004:0992a01": "不造彼緣；或有樂痛因世八法生，常當下意",
    "T10n0309_004:0992a02": "不自貢高；或有樂痛從九惱生，當自勗勉永",
    "T10n0309_004:0992a03": "離九處；或有樂痛從十患生，當除望求不念",
    "T10n0309_004:0992a04": "橫貨；或有樂痛從七瀾四使生，便當思惟",
    "T10n0309_004:0992a05": "智慧大明；或有樂痛從九眾生居及三觀生，",
    "T10n0309_004:0992a06": "便當執意入空寂定；或有樂痛非過去現在",
    "T10n0309_004:0992a07": "因未來愛，非未來現在因過去愛，非過去",
    "T10n0309_004:0992a08": "未來因現在愛，或非過去因未來現在愛，或",
    "T10n0309_004:0992a09": "非未來因過去現在愛，或非現在因未來過",
    "T10n0309_004:0992a10": "去愛，菩薩於彼思惟七處三觀之法，滅此十",
    "T10n0309_004:0992a11": "三隆熾之毒。於是菩薩復當思惟樂痛所興，",
    "T10n0309_004:0992a12": "或有樂痛由八邪見及六識身共相受入便",
    "T10n0309_004:0992a13": "生樂痛，遂增陰衰諸入之種，是謂菩薩以解",
    "T10n0309_004:0992a14": "脫觀分別此痛永使無餘；或有樂痛與十不",
    "T10n0309_004:0992a15": "善穢陋之法共相因緣，慧業所斷五疑羅網，",
    "T10n0309_004:0992a16": "於現在生即現在滅，若未來生亦現在滅，若",
    "T10n0309_004:0992a17": "過去生亦現在滅，是謂菩薩以解脫觀便能",
    "T10n0309_004:0992a18": "除却十五疑網。「云何菩薩復常思惟意止之",
    "T10n0309_004:0992a19": "法？於是菩薩執意御亂心不流馳，有所造作",
    "T10n0309_004:0992a20": "必有所緣，自觀己意觀他人心，其意正等不",
    "T10n0309_004:0992a21": "懷增減，所適之方行步出入舉動安詳，常自",
    "T10n0309_004:0992a22": "專精守護其心，有緣眾生無緣起滅，無緣眾",
    "T10n0309_004:0992a23": "生有緣起滅，於己緣起自緣滅之，他緣起滅",
    "T10n0309_004:0992a24": "因他緣滅；或緣起滅亦不在內復不在外，亦",
    "T10n0309_004:0992a25": "復不在住兩中間，於中出生有緣起滅有非",
    "T10n0309_004:0992a26": "緣起滅；或因貪淫瞋恚愚癡，七使七慢七識",
    "T10n0309_004:0992a27": "止處，七解七觀七忍慧業，若因此處有緣起",
    "T10n0309_004:0992a28": "滅有非緣起滅，斯皆由心因心而生，此四十",
    "T10n0309_004:0992a29": "五盲闇之法，意識所造不自覺知，意不知意",
    "T10n0309_004:0992b01": "誰為意本，既無根本何有意哉？菩薩分別心",
    "T10n0309_004:0992b02": "意識法，通達往來而無處所，是謂菩薩以解",
    "T10n0309_004:0992b03": "脫觀知心緣本而不可得。亦不見心與善惡",
    "T10n0309_004:0992b04": "合，無合不合應解脫觀。又復思惟十二因緣，",
    "T10n0309_004:0992b05": "甚為深遠不可究盡，所種之果不失報應，於",
    "T10n0309_004:0992b06": "諸法界心無染著，設觀法界從因緣起，了知",
    "T10n0309_004:0992b07": "諸法無有真諦，自然寂淨將養自守，心所",
    "T10n0309_004:0992b08": "造化而無形質而不可見，尋其相貌亦無色",
    "T10n0309_004:0992b09": "像，聖慧通達，便入不起無所生法，不住聲聞",
    "T10n0309_004:0992b10": "緣覺之地，常自執意遊諸佛法，內自思惟",
    "T10n0309_004:0992b11": "踊躍無量，吾今乃得降伏於心，捨生死著入",
    "T10n0309_004:0992b12": "智慧海，斯由其心得獲無上正真之道成最",
    "T10n0309_004:0992b13": "正覺，是謂菩薩於意止法而得自在。「云何菩",
    "T10n0309_004:0992b14": "薩於法意止而分別觀？於是菩薩修習止法",
    "T10n0309_004:0992b15": "初不忘失，至成佛道而不放捨，內自觀法",
    "T10n0309_004:0992b16": "外觀人法，菩薩悉知諸法之相一而不二亦",
    "T10n0309_004:0992b17": "不若干，皆歸於空無相無願，遠離邪見平等",
    "T10n0309_004:0992b18": "諸法，分別十二緣起之本，常念法界成敗興",
    "T10n0309_004:0992b19": "衰，有漏無漏有為無為，善法惡法有記無記。",
    "T10n0309_004:0992b20": "是時菩薩思惟觀察，不隨法界自生識想，不",
    "T10n0309_004:0992b21": "見非法而有吾我，亦不興念計人壽命。或有",
    "T10n0309_004:0992b22": "菩薩自興法想習著吾我，養育其命思惟斷",
    "T10n0309_004:0992b23": "滅，無常謂有常，天下物類皆悉常在，於無",
    "T10n0309_004:0992b24": "常中計無合散。或於法中生顛倒想，無自常",
    "T10n0309_004:0992b25": "無有自常有，無不生有有不生無，無自然生",
    "T10n0309_004:0992b26": "無自然滅，有自然生有自然滅，無不能見我",
    "T10n0309_004:0992b27": "自然有，有不能見我自然無。十住菩薩明慧",
    "T10n0309_004:0992b28": "達觀分別有無，斷滅計常我人壽命，平等空",
    "T10n0309_004:0992b29": "無而無所有，最妙第一空觀察之，第一性空",
    "T10n0309_004:0992c01": "亦不生有，有自常有，不知無之所無，無自常",
    "T10n0309_004:0992c02": "無，不知有之所有；菩薩思惟以慧分別，有性",
    "T10n0309_004:0992c03": "自空無亦自空，無不造有有不造無，著有無",
    "T10n0309_004:0992c04": "者是生死法，非最第一泥洹之要。無自無空",
    "T10n0309_004:0992c05": "無不知無無自性空，有自有空有不知有有",
    "T10n0309_004:0992c06": "自性空，有則是無無則是有，是謂菩薩於諸",
    "T10n0309_004:0992c07": "法性一一分別。思惟挍計是常非常生滅著",
    "T10n0309_004:0992c08": "斷，有為無為有漏無漏，善法惡法有記無記，",
    "T10n0309_004:0992c09": "一切諸法有名號者無名號者，皆悉虛寂亦",
    "T10n0309_004:0992c10": "無起滅，而自觀法觀他人法，於諸想著亦無",
    "T10n0309_004:0992c11": "思想，解空無相無願之法，於法界中推求佛",
    "T10n0309_004:0992c12": "法及與禁戒，悉無處所亦無徑路，不見度人",
    "T10n0309_004:0992c13": "逮解脫者，亦復不見沒在生死，於中開導一",
    "T10n0309_004:0992c14": "切眾生，便能興起無蓋大哀，療諸塵勞了諸",
    "T10n0309_004:0992c15": "纏結。空無所有，分別五趣訓以平等，雖處塵",
    "T10n0309_004:0992c16": "欲不懷怯弱，曉了三毒無所罣礙，逮此處者",
    "T10n0309_004:0992c17": "名曰大士，住不思議權現之道，苦習盡道普",
    "T10n0309_004:0992c18": "歸自然。於自然中不見起滅，盡意如空而無",
    "T10n0309_004:0992c19": "所有不念住處，推求法界及虛空界，眾生處",
    "T10n0309_004:0992c20": "所悉無所住，一切諸法等若空界，是謂菩薩",
    "T10n0309_004:0992c21": "隨時將導順於道法，雖度眾生亦不見度。若",
    "T10n0309_004:0992c22": "有菩薩自觀身法觀他人法，能自制意遊於",
    "T10n0309_004:0992c23": "智慧，解知諸法悉歸解脫，便能將導一切眾",
    "T10n0309_004:0992c24": "生，顯發無上正真之道，使獲無為自然之法，",
    "T10n0309_004:0992c25": "不見所生亦不不生，雖處所生思惟所生，不",
    "T10n0309_004:0992c26": "捨無生無起滅法，是謂菩薩於法意止而得",
    "T10n0309_004:0992c27": "自在。」佛復告最勝：「十住菩薩復當思惟四意",
    "T10n0309_004:0992c28": "斷法，常念分別現在目前，未興惡法制令不",
    "T10n0309_004:0992c29": "生，已興惡者方便滅之，未生善法求令生之，",
    "T10n0309_004:0993a01": "已生善法重令增多，常當修習勤行精進，自",
    "T10n0309_004:0993a02": "攝其心使不流馳，古昔以來所積功德，不失",
    "T10n0309_004:0993a03": "威儀禮節之法，所行平等以能撿心思惟正",
    "T10n0309_004:0993a04": "諦。禍中重者三不善根墮入惡趣，輪轉五道",
    "T10n0309_004:0993a05": "無有休息；是故菩薩勤修精進，便能消滅惡",
    "T10n0309_004:0993a06": "不善根，不復重來興起亂想，常自觀察不善",
    "T10n0309_004:0993a07": "報應，斯是穢行非是真道，吾今以離非法之",
    "T10n0309_004:0993a08": "行，習第一義而盡塵勞永除瞋恚。分別十二",
    "T10n0309_004:0993a09": "因緣之根，未有善法建立功德，令生萌芽使",
    "T10n0309_004:0993a10": "不敗朽，其心清淨亦無瑕玼，不猗三界縛",
    "T10n0309_004:0993a11": "著諸礙，離於所著永無所著，常能勸率至",
    "T10n0309_004:0993a12": "一切智，於諸深慧不有損減，所以得致功德",
    "T10n0309_004:0993a13": "之本，皆由精勤而成道果，是謂菩薩於四意",
    "T10n0309_004:0993a14": "斷而得自在。「於是菩薩復當思惟分別神足，",
    "T10n0309_004:0993a15": "菩薩雖獲神足定意，臨欲成道於第十地要",
    "T10n0309_004:0993a16": "當習定。如初所學專意入定，思惟四等加愍",
    "T10n0309_004:0993a17": "眾生，彼自稱身亦稱心意，轉入一禪次入二",
    "T10n0309_004:0993a18": "禪，復還攝意從初禪起入第三禪，於中思惟",
    "T10n0309_004:0993a19": "專精一意，從三禪起復入初禪，於禪現變而",
    "T10n0309_004:0993a20": "現神足，從一禪起入第四禪；是時菩薩於四",
    "T10n0309_004:0993a21": "禪中，便試神足以身舉心以心舉身，初如芥",
    "T10n0309_004:0993a22": "子轉如麻豆，漸漸轉高大如胡桃，如是勤加",
    "T10n0309_004:0993a23": "至三七日，身心輕便無所罣礙。所以菩薩",
    "T10n0309_004:0993a24": "重入定意而試神足，可依此神足化一億人，",
    "T10n0309_004:0993a25": "立不退轉成神足定。是時菩薩復自示現廣",
    "T10n0309_004:0993a26": "布神足而無窮極，從閻浮地至第一天第二",
    "T10n0309_004:0993a27": "第三，乃至六天諸天見已各生此心：『今此菩",
    "T10n0309_004:0993a28": "薩自現神足，所演光明靡所不照，我等諸天",
    "T10n0309_004:0993a29": "各相勸令，擁護菩薩使成佛道。』或以天華雜",
    "T10n0309_004:0993b01": "香天衣被服自然甘露而供養者。於中開化",
    "T10n0309_004:0993b02": "諸天人民，必志神足而有長益，過去恒沙諸",
    "T10n0309_004:0993b03": "菩薩等，修習十住而淨其行，皆於此處而試",
    "T10n0309_004:0993b04": "神足，一心觀察伺求方便能現眾變，以精進",
    "T10n0309_004:0993b05": "力輒成就道，所為自在無能違逆，所欲化者",
    "T10n0309_004:0993b06": "到便降伏，究竟根原皆使充足使獲果報，魔",
    "T10n0309_004:0993b07": "若魔天不能傾動。是時菩薩以天眼觀三千",
    "T10n0309_004:0993b08": "大千世界，有淫怒癡無淫怒癡，有清淨行",
    "T10n0309_004:0993b09": "無清淨行，有定意者無定意者，有亂意者無",
    "T10n0309_004:0993b10": "亂意者，菩薩悉知而為分別諸根所趣。復以",
    "T10n0309_004:0993b11": "天耳聞眾生聲，悉能隨次知音響通而教化",
    "T10n0309_004:0993b12": "之。以神足力入定三昧，見一切人志性所",
    "T10n0309_004:0993b13": "趣，自覩原本所從來處，是為菩薩行于神",
    "T10n0309_004:0993b14": "足。「於是菩薩復當思惟分別根、力、七覺意法、",
    "T10n0309_004:0993b15": "八賢聖道，信念精進定意慧根，菩薩常以玄",
    "T10n0309_004:0993b16": "通之智，觀察眾生頗有成就根力覺道諸神",
    "T10n0309_004:0993b17": "通慧。是時菩薩以他心慧觀前眾生，或有具",
    "T10n0309_004:0993b18": "足成就信根，常習八道平等之法，心懷正見",
    "T10n0309_004:0993b19": "不處魔界，信知生死苦痛無量，復知泥洹快",
    "T10n0309_004:0993b20": "樂無為，信有三尊世間大明，不信外道九十",
    "T10n0309_004:0993b21": "六徑，於諸通慧而無狐疑，積功累德熾燃正",
    "T10n0309_004:0993b22": "法，於中建立直信無難。復以玄通無罣礙",
    "T10n0309_004:0993b23": "智，觀彼眾生晝夜勤力修精進根，坐臥經行",
    "T10n0309_004:0993b24": "心無懈怠，以獲精進則具諸根，猶如天衣周",
    "T10n0309_004:0993b25": "匝四方，上下正等而無差違。時若有人從一",
    "T10n0309_004:0993b26": "面來，捉衣一角舉而移之，餘三角者皆悉隨",
    "T10n0309_004:0993b27": "從。精進根者亦復如是，設有修習精進根者，",
    "T10n0309_004:0993b28": "當知具足一切諸法，以有精進便成念根；心",
    "T10n0309_004:0993b29": "不錯亂名曰定根；常以方便攝意守一，分別",
    "T10n0309_004:0993c01": "善惡心如虛空，是謂慧根。十住菩薩入玄",
    "T10n0309_004:0993c02": "通定，豫知眾生受胎之相，分別男女男根女",
    "T10n0309_004:0993c03": "根，一生十生百生千生，至無數生皆能曉了",
    "T10n0309_004:0993c04": "而無窮極，是謂菩薩具足道門。思惟諸住智",
    "T10n0309_004:0993c05": "辯難及，當念感動十方國土；復當遊於諸佛",
    "T10n0309_004:0993c06": "國土示現光明，有見光者皆得蒙度；復當於",
    "T10n0309_004:0993c07": "諸國土興立法律，普使遵奉賢聖經典；亦當",
    "T10n0309_004:0993c08": "安利國土人民導引法味聞無厭足，常當曉",
    "T10n0309_004:0993c09": "了國土人民種姓成就不別眷屬；亦當觀",
    "T10n0309_004:0993c10": "知眾生心意，便為演說六度無極；復當禁制",
    "T10n0309_004:0993c11": "眾生亂念，漸漸延致一切眾生，自為導首牽",
    "T10n0309_004:0993c12": "引眾生入善法慧，常念入定不失神足，修己",
    "T10n0309_004:0993c13": "神通分別三世知去來今；復當思惟學佛深",
    "T10n0309_004:0993c14": "藏無邊際慧；亦當學習具諸佛法，學了諸法",
    "T10n0309_004:0993c15": "而無染著，學演無底開七寶藏，學以神智成",
    "T10n0309_004:0993c16": "其剎土，學習光明普照十方，得佛定意感動",
    "T10n0309_004:0993c17": "國土，學權方便化諸外道，學於禁戒成就道",
    "T10n0309_004:0993c18": "果，學當集會而轉法輪，己身所學成一切智，",
    "T10n0309_004:0993c19": "已成所學而無所學。」佛告最勝：「是謂菩薩修",
    "T10n0309_004:0993c20": "十住行，進成作佛嚴治國土，降神兜術權化",
    "T10n0309_004:0993c21": "天人，示現殊異奇勝之法，觀察種姓託生",
    "T10n0309_004:0993c22": "何國，從兜術天來下世間，三十六返周旋往",
    "T10n0309_004:0993c23": "來而化天人，於中度脫無數眾生，以權方便",
    "T10n0309_004:0993c24": "獨步三界而無恐懼，最後下降六年苦行，專",
    "T10n0309_004:0993c25": "心苦體枯木不別。吾雖示現在此苦行，然我",
    "T10n0309_004:0993c26": "乃在無號佛土，於彼教化八十四億那術天",
    "T10n0309_004:0993c27": "人，皆使建立不退轉地。此土眾生見我形者，",
    "T10n0309_004:0993c28": "謂為命過不成命根，行過眾生，積薪焚燒不",
    "T10n0309_004:0993c29": "能使然，善權一心轉進聖慧，不捨眾生諸所",
    "T10n0309_004:0994a01": "好慕，除諸不要哀愍不及，是故菩薩現于苦",
    "T10n0309_004:0994a02": "行。十住菩薩於十地中，開化眾生不別生死，",
    "T10n0309_004:0994a03": "所度人民與成佛等，若使菩薩意欲速成無",
    "T10n0309_004:0994a04": "上道者，如彈指頃身黃金色，具足十力、四無",
    "T10n0309_004:0994a05": "所畏、十八不共殊勝之法。菩薩眷屬一日成",
    "T10n0309_004:0994a06": "就，不求國土種類好惡，但以眾生心懷貢高，",
    "T10n0309_004:0994a07": "輕彼尊己不捨自大。是以菩薩現受胞胎隨",
    "T10n0309_004:0994a08": "世權化，在所至到多所饒益。十住菩薩無菩",
    "T10n0309_004:0994a09": "薩號即當稱之，號曰如來、至真、等正覺、明行",
    "T10n0309_004:0994a10": "成為、善逝、世間解、無上士、道法御、天人師，號",
    "T10n0309_004:0994a11": "佛、世尊，無量福會諸佛所護諸天宿衛，所講",
    "T10n0309_004:0994a12": "說法要有緣本，隨時應適終不唐舉。「最勝當",
    "T10n0309_004:0994a13": "知！所以名曰無號佛土者，去此東南七十七",
    "T10n0309_004:0994a14": "億江河沙等諸佛國土，彼有世界名曰仁賢，",
    "T10n0309_004:0994a15": "佛名善眼，彼無聲聞緣覺之道，以無名號無",
    "T10n0309_004:0994a16": "生滅法而相教授，知解脫空不計解脫，聞空",
    "T10n0309_004:0994a17": "尋解通利無難，亦無三毒淫怒癡病，總持",
    "T10n0309_004:0994a18": "強記亦不可盡。吾於彼土施為佛事，此彼眾",
    "T10n0309_004:0994a19": "生亦不知吾身為所住。是謂菩薩多所潤及，",
    "T10n0309_004:0994a20": "是謂最勝十住菩薩於十地中而淨其行。」",
    "T10n0309_004:0994a21": "11 滅心品滅心品第十一",
    "T10n0309_004:0994a22": "是時最勝菩薩前白佛言：「云何菩薩觀無常",
    "T10n0309_004:0994a23": "義諦分別空，解了己身內外無主？又心自在",
    "T10n0309_004:0994a24": "所作具足？」爾時世尊告最勝曰：「菩薩所遊心",
    "T10n0309_004:0994a25": "無所著，論講諸法無所罣礙，達知人根是",
    "T10n0309_004:0994a26": "夢幻法，皆了一切眾生之心善惡之念，因緣",
    "T10n0309_004:0994a27": "報應來者遊去，若淨不淨苦樂好醜，順逆縛",
    "T10n0309_004:0994a28": "解定亂窠窟，悉能知之。先以曉了虛而不實，",
    "T10n0309_004:0994a29": "復以宿命神通之道，如應說法令知空寂，神",
    "T10n0309_004:0994b01": "足無滯靡所不覩，是謂菩薩觀達本無；或現",
    "T10n0309_004:0994b02": "佛身而取滅度，現以方便不永滅度。盡知眾",
    "T10n0309_004:0994b03": "生本末清淨；或現分離散落異處因為說法，",
    "T10n0309_004:0994b04": "知為惡露臭處不淨，計常之人令除愛著；復",
    "T10n0309_004:0994b05": "歎盡漏至泥洹門，設漏不盡亦不受證；復",
    "T10n0309_004:0994b06": "為眾生讚歎無漏，一切萌兆致無盡慧，行大",
    "T10n0309_004:0994b07": "慈哀御禪三昧，遊止三四至四空定，逮空無",
    "T10n0309_004:0994b08": "相不願之法，修三十七道品之德，善權方便",
    "T10n0309_004:0994b09": "靡不開化，觀彼眾生在至八難，除去塵勞永",
    "T10n0309_004:0994b10": "使無垢；復以無礙賢聖之道，入於生死使",
    "T10n0309_004:0994b11": "至泥洹，亦以權慧大智之法，兼化緣覺聲聞",
    "T10n0309_004:0994b12": "之乘，隨從勸進令至道場；若在憒亂煩惱之",
    "T10n0309_004:0994b13": "中，教人行寂不興眾想；若有眾生計諸所著，",
    "T10n0309_004:0994b14": "有數無數現無所有，亦使諸人逮無所著，雖",
    "T10n0309_004:0994b15": "處境界周旋往來，不興想著無所罣礙。常與",
    "T10n0309_004:0994b16": "眾生說微妙法，有漏無漏有為無為善法惡",
    "T10n0309_004:0994b17": "法，悉了知之亦無罣礙；復以無礙無漏慧",
    "T10n0309_004:0994b18": "本，曉了眾生心行法本，隨彼形像安處無為，",
    "T10n0309_004:0994b19": "隨習俗教令解明法，心意識想不使起滅，權",
    "T10n0309_004:0994b20": "慧適化常得自在，是謂最勝菩薩行觀。解了",
    "T10n0309_004:0994b21": "身本內外無主，念常修行懷來無厭自獲永",
    "T10n0309_004:0994b22": "安；復使眾生蒙其福祐，行大慈悲不懷怯弱，",
    "T10n0309_004:0994b23": "然後乃致解身無主，及內外法亦復如是。視",
    "T10n0309_004:0994b24": "其眾生如己骨肉，有所求索先彼後己，大哀",
    "T10n0309_004:0994b25": "堅強所濟不虛，皆使得立奇特之德，心識寂",
    "T10n0309_004:0994b26": "淨亦不動轉，觀察身本無可貪者。復為眾",
    "T10n0309_004:0994b27": "生而說不淨，是身如城終無盈虛，身如溝澗",
    "T10n0309_004:0994b28": "時時流溢，身如熾火吞薪無厭，亦如江湖投",
    "T10n0309_004:0994b29": "海無滿。「如是，最勝！菩薩教誨分別思惟知之",
    "T10n0309_004:0994c01": "不淨，亦使前人興不淨想，深入辯才亦無滯",
    "T10n0309_004:0994c02": "礙，逮得總持無所遺忘，所教之言不失次第，",
    "T10n0309_004:0994c03": "常得審諦正受三昧，恒入寂然諸度無極，降",
    "T10n0309_004:0994c04": "伏魔怨去邪亂想。如是最勝！菩薩觀身，達知",
    "T10n0309_004:0994c05": "內外無有處所，亦如幻化影響焰光，入真諦",
    "T10n0309_004:0994c06": "法分別法界，遠離貪塵勤修正覺空無相願，",
    "T10n0309_004:0994c07": "知一切法生亦無生無生亦無生，雖處於生",
    "T10n0309_004:0994c08": "而無有二，隨其所生開導度之，執志勇猛不",
    "T10n0309_004:0994c09": "捨道意，坐樹王下而自誓願：『吾今自盟，若我",
    "T10n0309_004:0994c10": "不成等正覺者，終不起于座也。』持心平等不",
    "T10n0309_004:0994c11": "捨佛道，常處三界亦無所著，自觀內法觀他",
    "T10n0309_004:0994c12": "人物亦復如是，念求審諦清淨之慧，了知常",
    "T10n0309_004:0994c13": "想悉無常想。「復次最勝！菩薩自念：『如吾今日，",
    "T10n0309_004:0994c14": "受有漏形何由而獲？斯由永劫積德不惓，合",
    "T10n0309_004:0994c15": "集智業乃致此身。』不念緣覺聲聞之道，若",
    "T10n0309_004:0994c16": "有人來而趣向之，心不恐懼亦不狐疑。行於",
    "T10n0309_004:0994c17": "布施去眾亂想，內自思惟：『使我得成等正",
    "T10n0309_004:0994c18": "覺時，相好嚴身作黃金色。』復訓眾生使立禁",
    "T10n0309_004:0994c19": "戒不墮惡趣，順忍不起根門不亂，勤加精進",
    "T10n0309_004:0994c20": "捨自大心，三昧正受心不流馳，修成大智遠",
    "T10n0309_004:0994c21": "離欲塵，以權訓誨達無邊際，聖智之業未曾",
    "T10n0309_004:0994c22": "漏失，所住牢固如佛之住，分別辯才隨順應",
    "T10n0309_004:0994c23": "義，遊心總持不損道教，充滿眾生一切所願，",
    "T10n0309_004:0994c24": "進御退轉使不墮落，所陳言教與禁相應，既",
    "T10n0309_004:0994c25": "自無隙不說彼短，行菩薩道常省己過，寧喪",
    "T10n0309_004:0994c26": "命根不毀彼此。若有眾生自來歸命不以為",
    "T10n0309_004:0994c27": "歡，設不來者亦不憂慼，聞善不喜聞惡不怒，",
    "T10n0309_004:0994c28": "將順一切令至道場終成佛道。不違禁戒先",
    "T10n0309_004:0994c29": "救彼危不自求安，施以七寶惠而不悔，入深",
    "T10n0309_004:0995a01": "法要神通無礙。復以神力觀眾生根深淺高",
    "T10n0309_004:0995a02": "下，分別聖慧而為敷演。行無所著亦無窮盡，",
    "T10n0309_004:0995a03": "雖在緣起心不染著一切諸漏不以為證，觀",
    "T10n0309_004:0995a04": "察法性而無吾我，正法寂寞清淨無著，三",
    "T10n0309_004:0995a05": "世興衰法無所住，不見過去永以滅盡，不察",
    "T10n0309_004:0995a06": "當來有對無對，不念現在而常存者。如是",
    "T10n0309_004:0995a07": "最勝！菩薩遍觀億姟京兆，法無所起法無",
    "T10n0309_004:0995a08": "所滅，身行清淨而不為惡，口言清淨念常",
    "T10n0309_004:0995a09": "至誠，意在清白不犯十惡，是謂菩薩應度無",
    "T10n0309_004:0995a10": "極，便為諸佛而見授決，慧根巍巍功德熾盛，",
    "T10n0309_004:0995a11": "居十住位定不退轉，奉遵於法亦不差違，情",
    "T10n0309_004:0995a12": "性和順所行具足，逮佛十力志若金剛，了於",
    "T10n0309_004:0995a13": "法本有起有滅，曉一切人心病輕重，眾生若",
    "T10n0309_004:0995a14": "干性行不同，所受果報能悉分明。「云何菩薩",
    "T10n0309_004:0995a15": "而受果報？手執慧明除其大冥思惟果證，最",
    "T10n0309_004:0995a16": "勝當知！持強記劍刈去疑聚，有所興造皆是",
    "T10n0309_004:0995a17": "果證。因其果證修行廣施，持戒完具如吉祥",
    "T10n0309_004:0995a18": "瓶，心行忍辱如頻頭大士，精進超殊猶善顏",
    "T10n0309_004:0995a19": "王，禪定入微空慧菩薩是也。慧心果證不可",
    "T10n0309_004:0995a20": "移轉，菩薩惠施平等無二，不見吾我有若",
    "T10n0309_004:0995a21": "干想，於諸人物亦復平等，人物以等得諸法",
    "T10n0309_004:0995a22": "等，了法平等正覺亦等，戒忍精進一心智慧，",
    "T10n0309_004:0995a23": "悉解平等而無若干，了一切生亦無所生，生",
    "T10n0309_004:0995a24": "亦不生不生亦不生，解生無生乃應法性。是",
    "T10n0309_004:0995a25": "謂，最勝！菩薩達觀實窮一切真正大法，不興",
    "T10n0309_004:0995a26": "塵勞而與共俱，捨一切生不見所生，既自布",
    "T10n0309_004:0995a27": "施不見所施。或有菩薩以施求道，又以想著",
    "T10n0309_004:0995a28": "欲得滅度，斯由雜毒還在生死。『計吾往古無",
    "T10n0309_004:0995a29": "數劫時，曾於此界作轉輪王飛行皇帝，隨意",
    "T10n0309_004:0995b01": "所念自然在前無敢違者，子孫相繼經六十",
    "T10n0309_004:0995b02": "九中劫，其間行施戒忍精進一心智慧，興",
    "T10n0309_004:0995b03": "七寶塔高至梵天彌滿世界。時世有佛號名",
    "T10n0309_004:0995b04": "勇進，翼從羅漢九十億百千那術，菩薩大士",
    "T10n0309_004:0995b05": "不可稱計，吾自躬身四事供養，衣被飯食床",
    "T10n0309_004:0995b06": "褥臥具病瘦醫藥，國財妻子象馬七珍，奴僕",
    "T10n0309_004:0995b07": "走使下及民吏，盡持供養彼佛世尊。時我所",
    "T10n0309_004:0995b08": "施有染著心，由是墜落處在生死，唐勞其功",
    "T10n0309_004:0995b09": "不獲其報，欲計彼時所興功德如毫釐許，今",
    "T10n0309_004:0995b10": "存在者未之見也。』如是，最勝！菩薩惠施，施亦",
    "T10n0309_004:0995b11": "有施施亦無施，亦不見施亦不見非施，施亦",
    "T10n0309_004:0995b12": "非施非施亦非施，於施等者得諸法等，解施",
    "T10n0309_004:0995b13": "無施乃應自然，戒忍精進一心智慧，亦復如",
    "T10n0309_004:0995b14": "是。了智空寂亦不有智，於智無智乃應智慧。",
    "T10n0309_004:0995b15": "「復次最勝！菩薩復當思惟法寶。云何法寶？所",
    "T10n0309_004:0995b16": "謂四意止、四意斷、四神足、五根、五力、七覺意、八",
    "T10n0309_004:0995b17": "直行、神通三昧、諸度無極。一一分別而無吾",
    "T10n0309_004:0995b18": "我，蠲除闇冥使知大明，建立慧智開化眾生，",
    "T10n0309_004:0995b19": "棄諸重擔而無猶豫，修奉禁戒身意寂然。復",
    "T10n0309_004:0995b20": "當思惟建立慧珍，亦不生心而有所猗，意離",
    "T10n0309_004:0995b21": "三世亦無內外，不猗陰蓋四大諸入，取證滅",
    "T10n0309_004:0995b22": "度不見滅度，七覺意花以為花鬘，賢聖八品",
    "T10n0309_004:0995b23": "以為果報，莊嚴道場以為室宅，導進眾生引",
    "T10n0309_004:0995b24": "至無極，淡泊寂然無老病死，亦無憂喜眾苦",
    "T10n0309_004:0995b25": "之惱，獨步三界而無所畏。觀諸人物悉皆清",
    "T10n0309_004:0995b26": "淨，我人清淨人物亦淨，了達清淨而無所有。",
    "T10n0309_004:0995b27": "菩薩從初發意以來，當念清淨起微妙意，於",
    "T10n0309_004:0995b28": "其中間終不復生淫怒癡意，亦不施心當嬈",
    "T10n0309_004:0995b29": "眾生，亦復不興二乘之心，在於大眾方為上",
    "T10n0309_004:0995c01": "首，雖處豪貴亦不貢高，護於眾生不捨眾生，",
    "T10n0309_004:0995c02": "本無之心各各無實，心無有心亦無結網，是",
    "T10n0309_004:0995c03": "為菩薩金剛之意而不可沮。長養善法使不",
    "T10n0309_004:0995c04": "漏失，思惟深妙弘誓曠大不可思議，察一切",
    "T10n0309_004:0995c05": "性不見所起，亦復不見有成就者。觀世幻事",
    "T10n0309_004:0995c06": "皆不真實，以清淨觀斯是顛倒，不隨諸法應",
    "T10n0309_004:0995c07": "與不應復不捨之。有雜索者不見現在有所",
    "T10n0309_004:0995c08": "積聚，不見去來出有所由，去亦無端來亦無",
    "T10n0309_004:0995c09": "緒，分別現在皆無處所，尋究正法而不可得。",
    "T10n0309_004:0995c10": "菩薩建意要在顛倒，不成之想是菩薩要，六",
    "T10n0309_004:0995c11": "十二邪是菩薩要，身想戒見是菩薩要，沈吟",
    "T10n0309_004:0995c12": "猶豫是菩薩要，貿求天福是菩薩要，或入泥",
    "T10n0309_004:0995c13": "犁不計有苦是菩薩要，或復變身入餓鬼中",
    "T10n0309_004:0995c14": "及畜生道是菩薩要。菩薩雖處五無間中，於",
    "T10n0309_004:0995c15": "中拔濟苦痛眾生，安處無為長存永樂，亦無",
    "T10n0309_004:0995c16": "起滅亂想之患，思惟法界亦不可得。所以者",
    "T10n0309_004:0995c17": "何？人由法生法由人興，自起自滅亦無死本，",
    "T10n0309_004:0995c18": "人不離性性不離人，人物自然不見蹤跡。吾",
    "T10n0309_004:0995c19": "我壽命亦復如是，吾我自然諸法自然，法以",
    "T10n0309_004:0995c20": "自然道亦自然，解知如是空達觀者，便得自",
    "T10n0309_004:0995c21": "然積聚之道。所謂自然積聚道者，妙觀無二",
    "T10n0309_004:0995c22": "亦不見二。「菩薩復有速疾三昧，入此三昧者",
    "T10n0309_004:0995c23": "彈指之頃遊於十方恒沙諸佛國土，禮事供",
    "T10n0309_004:0995c24": "養諸佛世尊，還在故處人無覺者，尋於座上",
    "T10n0309_004:0995c25": "即如其像三昧正受到于東方億百那術江",
    "T10n0309_004:0995c26": "河沙等諸佛剎土，禮事供養諸佛世尊，問訊",
    "T10n0309_004:0995c27": "聽受微妙之法，忽然西過復至無量江河沙",
    "T10n0309_004:0995c28": "佛國，禮事供養諸佛世尊已，尋復南至無",
    "T10n0309_004:0995c29": "量國土，即還北方無量國土，四維上下亦復",
    "T10n0309_004:0996a01": "如是，於大眾中一坐一起無覺知者。如是最",
    "T10n0309_004:0996a02": "勝！菩薩入此正受定意，彈指之頃遊于十方",
    "T10n0309_004:0996a03": "無量剎土，忽然還至在于本位，時坐眾生無",
    "T10n0309_004:0996a04": "覺之者。如吾今日於大眾中敷說法義，有二",
    "T10n0309_004:0996a05": "億菩薩不起于座，各各遊至十方剎土，今各",
    "T10n0309_004:0996a06": "還來在于斯坐，聽法眾生無能覺者，皆由菩",
    "T10n0309_004:0996a07": "薩行純淑故。」是時最勝前白佛言：「斯正士等",
    "T10n0309_004:0996a08": "所入三昧為號何等，令諸菩薩周遊往返速",
    "T10n0309_004:0996a09": "疾乃爾？」是時世尊告最勝曰：「且捨菩薩所入",
    "T10n0309_004:0996a10": "三昧，復有三昧名無礙通，是諸佛世尊常所",
    "T10n0309_004:0996a11": "遊居，如來入此三昧已，出入息頃遊於億百",
    "T10n0309_004:0996a12": "千姟江河沙等諸佛剎土，亦使十方諸佛世",
    "T10n0309_004:0996a13": "尊來內此界，不嬈眾生有覺知者，或持十方",
    "T10n0309_004:0996a14": "一切海水，移在虛空如懸明珠無不見者，不",
    "T10n0309_004:0996a15": "使水性有驚恐者，斯名無礙通慧三昧。」時二",
    "T10n0309_004:0996a16": "億中上首大士，有一菩薩名曰海藏，在于座",
    "T10n0309_004:0996a17": "上便自思惟：「如來必欲使我現於三昧神力。」",
    "T10n0309_004:0996a18": "即從坐起往詣高座眾會之前，稽首禮佛并",
    "T10n0309_004:0996a19": "諸上尊，則住佛前叉手白言：「佛道深遠不可",
    "T10n0309_004:0996a20": "喻及，無上正真之道實為難逮，如今我觀一",
    "T10n0309_004:0996a21": "切菩薩，及四部眾諸尊神天并來會者，見此",
    "T10n0309_004:0996a22": "菩薩於大眾中而師子吼，又且眾人飢虛於",
    "T10n0309_004:0996a23": "法來甚久矣，今時難遇，欲有所問，若見聽者",
    "T10n0309_004:0996a24": "乃敢發言。」佛告海藏：「隨汝疑網而問，如來悉",
    "T10n0309_004:0996a25": "當為汝分別說之，使諸菩薩及一切會令得",
    "T10n0309_004:0996a26": "悅豫，當以智劍之大火，燒汝愚癡之叢林。」",
    "T10n0309_004:0996a27": "是時海藏菩薩復白佛言：「唯然世尊。」向在座",
    "T10n0309_004:0996a28": "上心獨思惟而自念言：「斯諸二億正士，積善",
    "T10n0309_004:0996a29": "甚久功德具足，降調心意志存道法，累諸善",
    "T10n0309_004:0996b01": "本獲此正受，從無數劫，承事諸佛禮事供養，",
    "T10n0309_004:0996b02": "神通菩薩而此正士為眾生故，象馬七珍而",
    "T10n0309_004:0996b03": "已惠施，皆使生類得成佛道，或以退轉不堅",
    "T10n0309_004:0996b04": "固者，行此定意正受三昧。復有菩薩以塵勞",
    "T10n0309_004:0996b05": "故深入生死，欲使眾生永無苦痛；或有菩薩",
    "T10n0309_004:0996b06": "入慈三昧，令彼眾生長離憎嫉；復有菩薩興",
    "T10n0309_004:0996b07": "發悲心，使彼眾生解無常義；或有菩薩遊喜",
    "T10n0309_004:0996b08": "定意有瞻覩者令解空寂；復有菩薩發金剛",
    "T10n0309_004:0996b09": "心皆使眾生成弘誓意；復有菩薩廣大其志",
    "T10n0309_004:0996b10": "迎致一切入己剎土；復有菩薩以身法本令",
    "T10n0309_004:0996b11": "彼眾生初中竟善；復有菩薩八不閑處興顯",
    "T10n0309_004:0996b12": "三寶使不斷絕，或有菩薩以權方便隨前眾",
    "T10n0309_004:0996b13": "生應變適化；復有菩薩閑居靜處觀有為法",
    "T10n0309_004:0996b14": "如幻如化，或有菩薩樂在空慧觀此形體如",
    "T10n0309_004:0996b15": "彼牆壁，或有菩薩心意質直所行清淨亦無",
    "T10n0309_004:0996b16": "穢污；復有菩薩情性至密所遊之方而無漏",
    "T10n0309_004:0996b17": "失；復有菩薩心趣一道，不使眾生聞三乘之",
    "T10n0309_004:0996b18": "名；復有菩薩志樂解，明洗浴前人永無塵",
    "T10n0309_004:0996b19": "穢。」爾時世尊在大眾中讚歎彼菩薩曰：「善哉",
    "T10n0309_004:0996b20": "善哉！海藏菩薩！乃能吾前於大眾中而師子",
    "T10n0309_004:0996b21": "吼，歎譽菩薩所入定意，使來會者悉得聞知",
    "T10n0309_004:0996b22": "斯諸正士所遊定意三昧正受，不可思議無",
    "T10n0309_004:0996b23": "能逮者，非是二乘所能思量。菩薩積德不自",
    "T10n0309_004:0996b24": "為已，念拔眾生受苦惱者，正使三千大千剎",
    "T10n0309_004:0996b25": "土，其中風起彌滿世界，周旋速疾如隨嵐風，",
    "T10n0309_004:0996b26": "設有人撿道跡之人，心欲專逝於中往來，尋",
    "T10n0309_004:0996b27": "能成辦而無罣礙，況復菩薩神通大士三昧",
    "T10n0309_004:0996b28": "正受而可思議，轉念之間以過恒沙無量剎",
    "T10n0309_004:0996b29": "土，復以六度十善之法，教化眾生訓以善道，",
    "T10n0309_004:0996c01": "其心永安不可動轉，志行寂靜亦無錯亂，若",
    "T10n0309_004:0996c02": "興心行亦無能及，斯由前世眾德具足，志行",
    "T10n0309_004:0996c03": "庠序不別種類，大慈無盡亦無窮極，一切諸",
    "T10n0309_004:0996c04": "法常自存在，眾生不達謂有興衰。法法自生",
    "T10n0309_004:0996c05": "法法自滅，法不生法法不滅法，法生法滅性",
    "T10n0309_004:0996c06": "不移轉，斯是菩薩大士之道，非諸凡俗之所",
    "T10n0309_004:0996c07": "及也。眾生之類在於生死不達道本，謂為法",
    "T10n0309_004:0996c08": "性而有變易。設當爾者此事不然。菩薩從初",
    "T10n0309_004:0996c09": "發意以來，行施行戒眾德具足，所獲果報得",
    "T10n0309_004:0996c10": "成道者，由解空觀虛無寂靜，宣揚去來神妙",
    "T10n0309_004:0996c11": "行業皆悉成辦，入諸菩薩所修行地，遊於殊",
    "T10n0309_004:0996c12": "勝無量佛國，勸發眾生度生死岸，曉了根門",
    "T10n0309_004:0996c13": "隨時適化靡所不濟；或以世俗威儀禮節，或",
    "T10n0309_004:0996c14": "以神足神通道慧育養生類，分別六情塵勞",
    "T10n0309_004:0996c15": "興衰，眼耳鼻口身意所起，眼亦無常亦無真",
    "T10n0309_004:0996c16": "實，去亦無處來亦無跡，耳鼻口身意亦復如",
    "T10n0309_004:0996c17": "是。過去當來現在之法，亦不見生亦不見滅，",
    "T10n0309_004:0996c18": "群生愚惑計有常想。何以故？最勝當知！菩",
    "T10n0309_004:0996c19": "薩大士權智普備，行於無量諸度無極，立成",
    "T10n0309_004:0996c20": "信地廣修諸法，為諸如來所見稱歎，除去妄",
    "T10n0309_004:0996c21": "想得無量智，辯才無礙常懷慚愧，觀法無起",
    "T10n0309_004:0996c22": "不見動搖；或以相好莊嚴佛土，所行與法不",
    "T10n0309_004:0996c23": "相違錯，入於甚深一切道智，諮嗟聽法亦無",
    "T10n0309_004:0996c24": "厭足，權智隻步降伏眾魔；或至有想無想之",
    "T10n0309_004:0996c25": "處，或至梵天帝釋宮舍，或至十方恒沙國土，",
    "T10n0309_004:0996c26": "所遊之方興有佛法，所設玄遠不可思議；除",
    "T10n0309_004:0996c27": "去慢惰亦無是非。」爾時世尊復告最勝：「菩薩",
    "T10n0309_004:0996c28": "達士修於無量正覺法門，四意止、四意斷、四神",
    "T10n0309_004:0996c29": "足、五根、五力、七覺意、八直行，總持強記而無",
    "T10n0309_004:0997a01": "缺漏，以法意止有為無為有記無記有漏無",
    "T10n0309_004:0997a02": "漏，十力具足諸法無畏，三昧正受斷除陰蓋，",
    "T10n0309_004:0997a03": "曉了分別不退轉地；復以三昧正受之力，超",
    "T10n0309_004:0997a04": "越慧業五十七法，菩薩當念使不忘失。若人",
    "T10n0309_004:0997a05": "布施求諸天福，或求鬼神諸龍宮中，或以施",
    "T10n0309_004:0997a06": "心生四天王，復有欲得生二十八鬼神將軍，",
    "T10n0309_004:0997a07": "斯皆不真不獲其願。」爾時世尊便與最勝，而",
    "T10n0309_004:0997a08": "說斯偈：",
    "T10n0309_004:0997a09": "「身淨不行惡，　　口行無四殃，",
    "T10n0309_004:0997a10": "意法不念罪，　　是菩薩總持。",
    "T10n0309_004:0997a11": "頒宣無量德，　　永無慳貪心，",
    "T10n0309_004:0997a12": "神通除闇冥，　　是菩薩總持。",
    "T10n0309_004:0997a13": "教人布施時，　　無令有願求，",
    "T10n0309_004:0997a14": "失願墮三塗，　　功勞唐有捐。",
    "T10n0309_004:0997a15": "吾昔求正覺，　　想著經劫限，",
    "T10n0309_004:0997a16": "方便涉生死，　　五道為遊觀。",
    "T10n0309_004:0997a17": "復於阿僧祇，　　造修立德本，",
    "T10n0309_004:0997a18": "由不得自在，　　遊戲四淵池。",
    "T10n0309_004:0997a19": "今雖得成佛，　　獨王三千界，",
    "T10n0309_004:0997a20": "斯緣去想念，　　得入玄路門。",
    "T10n0309_004:0997a21": "道場放金光，　　億神來歸命，",
    "T10n0309_004:0997a22": "隨沙門善神，　　皆來而自歸。",
    "T10n0309_004:0997a23": "「是故最勝！當念專意除去想求，解了法界一",
    "T10n0309_004:0997a24": "相無形，修治佛土明慧不斷，不勸助業普施",
    "T10n0309_004:0997a25": "一切，無施無聖了無所生，平等一乘不見若",
    "T10n0309_004:0997a26": "干。最勝！復當分別四諦，苦由何生復由何滅？",
    "T10n0309_004:0997a27": "此五陰身苦之根本，以審諦觀當求滅之；習",
    "T10n0309_004:0997a28": "由苦生盡滅無餘，邪疑倒見有六十二，以無",
    "T10n0309_004:0997a29": "量智解無處所。復以四諦觀十二緣起從何",
    "T10n0309_004:0997b01": "生復從何滅？漸漸思惟乃知淨寂，身口意行",
    "T10n0309_004:0997b02": "亦復無主，亦無受者亦無來去亦無住處，從",
    "T10n0309_004:0997b03": "須陀洹上至正覺，亦復如是分別欲界色無",
    "T10n0309_004:0997b04": "色界。復次最勝！菩薩思惟知苦出要，苦習",
    "T10n0309_004:0997b05": "出要苦盡出要苦道出要，如實思惟。復當分",
    "T10n0309_004:0997b06": "別十六聖法甚深難測，三十六物惡露不淨，",
    "T10n0309_004:0997b07": "宣揚無上道果之慧，頒示訓誨導之以漸，諸",
    "T10n0309_004:0997b08": "佛深藏靡不貫達，所出言教終不虛發。或現",
    "T10n0309_004:0997b09": "大財殊特長者，因其所施攝取眾生，周旋往",
    "T10n0309_004:0997b10": "返令成其道；或以香華光明幡蓋，廣顯照曜",
    "T10n0309_004:0997b11": "皆使周遍；復以神足感動諸天，宣及佛道使",
    "T10n0309_004:0997b12": "趣一乘，故我累劫不以為拘；復現聲聞緣覺",
    "T10n0309_004:0997b13": "之道，託居山澤不現滅度；復入龍宮化諸龍",
    "T10n0309_004:0997b14": "子得在道撿。如是最勝！菩薩功業不可稱限，",
    "T10n0309_004:0997b15": "非口所宣非意思惟。或時菩薩生轉輪王家，",
    "T10n0309_004:0997b16": "天上世界悉蒙將導復受十善，若見眾生在",
    "T10n0309_004:0997b17": "飢儉中，輒以甘露令充其乏，荷負眾惱離愛",
    "T10n0309_004:0997b18": "欲中，菩薩比像不可稱量。「復次最勝！菩薩",
    "T10n0309_004:0997b19": "當念千七百定意法門，令諸無著得成正覺。",
    "T10n0309_004:0997b20": "復有光明定意法門，令菩薩逮總持顯要；復",
    "T10n0309_004:0997b21": "有道樹蔭蓋定意法門，三千世界蒙獲覆蓋；",
    "T10n0309_004:0997b22": "復有雨世神珠定意法門，放百千億無數光",
    "T10n0309_004:0997b23": "明，一一光明出若干種苦空非身無我音響，",
    "T10n0309_004:0997b24": "聞音聲者皆發無上無見之心；復有水精無",
    "T10n0309_004:0997b25": "像定意法門，令十方世洞然一色，加出若干",
    "T10n0309_004:0997b26": "音樂之聲，其聞音者自識宿命，知所從來處",
    "T10n0309_004:0997b27": "所窠窟；復有月盛滿足光明，在眾獨曜如月",
    "T10n0309_004:0997b28": "在星；復有日精光明，現眾生眼令知進趣；",
    "T10n0309_004:0997b29": "復有威神光明，授大乘決無能知者；復有無",
    "T10n0309_004:0997c01": "見頂相光明定意法門，在眾獨尊興恭敬故；",
    "T10n0309_004:0997c02": "復有舌相光明定意法門，處眾信用無誹謗",
    "T10n0309_004:0997c03": "故。如是最勝！菩薩所入比像千七百定意光",
    "T10n0309_004:0997c04": "明法門無量清淨，即於座上無數之眾聞斯",
    "T10n0309_004:0997c05": "法者，發於無上正真道意，自昔以來未曾聞",
    "T10n0309_004:0997c06": "見。」是時東方去此無數恒沙世界，有一菩薩",
    "T10n0309_004:0997c07": "名曰寶勇，將諸眷屬前後圍繞，至此忍土前",
    "T10n0309_004:0997c08": "至佛所，頭面禮足在一面立，叉手向佛而歎",
    "T10n0309_004:0997c09": "頌曰：",
    "T10n0309_004:0997c10": "「和顏色殊特，　　人中尊第一，",
    "T10n0309_004:0997c11": "塵勞無垢穢，　　施以無量德。",
    "T10n0309_004:0997c12": "其明照百億，　　鮮潔知無涯，",
    "T10n0309_004:0997c13": "慈悲一切人，　　獨步王三千。",
    "T10n0309_004:0997c14": "我等今日來，　　欲聞甘露慧，",
    "T10n0309_004:0997c15": "願演時得濟，　　如渴奔流泉。",
    "T10n0309_004:0997c16": "導師時乃至，　　如彼優曇鉢，",
    "T10n0309_004:0997c17": "我等病根人，　　為救為作護。",
    "T10n0309_004:0997c18": "今我從來處，　　去此無數土，",
    "T10n0309_004:0997c19": "飢虛甚積久，　　願為宣示之。」",
    "T10n0309_004:0997c20": "是時寶勇菩薩，以此偈讚佛已，復禮佛足各",
    "T10n0309_004:0997c21": "次第坐。爾時世尊告來會者：「諦聽諦聽，善思",
    "T10n0309_004:0997c22": "念之！吾當分別說於菩薩無生滅行，上中下",
    "T10n0309_004:0997c23": "善戢在心懷。」時諸菩薩白世尊曰：「願樂欲聞。」",
    "T10n0309_004:0997c24": "世尊告曰：「道者非生生亦非道，無想是道想",
    "T10n0309_004:0997c25": "亦非道，無者是道有者非道，無著是道著者",
    "T10n0309_004:0997c26": "非道，有欲成道斯亦非道，無成無欲乃謂為",
    "T10n0309_004:0997c27": "道，意繫根門亦非真道，除根門者乃謂為道。」",
    "T10n0309_004:0997c28": "時會菩薩，復生此念：「云何名為無生滅行，復",
    "T10n0309_004:0997c29": "言是道？今言泥洹豈非道乎？」爾時世尊復知",
    "T10n0309_004:0998a01": "大會心之所念，告眾菩薩曰：「云何泥洹異於",
    "T10n0309_004:0998a02": "道乎？」對曰：「非也。」「若使泥洹不異於道，何以",
    "T10n0309_004:0998a03": "故言斯是泥洹斯是道耶？此是無為此是滅",
    "T10n0309_004:0998a04": "盡，此是快樂安隱之處；或復稱言此是名色",
    "T10n0309_004:0998a05": "六入，此興則興此滅則滅；復是泥洹道耶？」對",
    "T10n0309_004:0998a06": "曰：「非也。世尊！」佛告曰：「善哉善哉！如汝所言！道",
    "T10n0309_004:0998a07": "非泥洹泥洹非道，生是滅本然滅非生，道是",
    "T10n0309_004:0998a08": "泥洹之本，然泥洹亦非道也，名色六入亦復",
    "T10n0309_004:0998a09": "如是。」爾時眾會，聞斯說法無生滅行定意觀",
    "T10n0309_004:0998a10": "時，皆逮得無生滅心不復退轉。",
    "T10n0309_004:0998a11": "十住斷結經卷第四"
}