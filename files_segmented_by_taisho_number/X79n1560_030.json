{
    "X79n1560_030:0552a03": "禪林僧寶傳卷第三十",
    "X79n1560_030:0552a05": "宋明白庵居沙門　惠洪　撰",
    "X79n1560_030:0552a06": "寶峯英禪師",
    "X79n1560_030:0552a07": "禪師名洪英。出於陳氏。邵武人。幼警敏讀書。五行",
    "X79n1560_030:0552a08": "俱下。父母鍾愛之。使為書生。英不食。自誓懇。求出家。",
    "X79n1560_030:0552a09": "及成大僧。即行訪道。東游至曹山。依止耆年雅公。久",
    "X79n1560_030:0552a10": "之辭去。登雲居。眷巖壑勝絕。為終焉之計。閱華嚴十",
    "X79n1560_030:0552a11": "明論。至為真智慧無體性。不能自知無性。故為無性",
    "X79n1560_030:0552a12": "之性。不能自知無性。故名曰無明。華嚴第六地。曰不",
    "X79n1560_030:0552a13": "了第一義。故號曰無明。將知真智慧本無性。故不能",
    "X79n1560_030:0552a14": "自了。若遇了緣而了。則無明滅矣。是謂成佛要門。願",
    "X79n1560_030:0552a15": "以此。法紹隆佛種。然今諸方。誰可語此。良久喜曰。有",
    "X79n1560_030:0552a16": "積翠老在。即日造黃檗。謁南禪師于積翠。夜語達旦。",
    "X79n1560_030:0552a17": "南公加敬而已。時座下龍象雜還。而英議論。甞傾四",
    "X79n1560_030:0552a18": "座。聲名籍甚。甞遊西山。遇南昌潘居士。同宿雙嶺。居",
    "X79n1560_030:0552a19": "士曰。龍潭見天皇時節。冥合孔子。英驚問何以驗之。",
    "X79n1560_030:0552a20": "曰。孔子曰。二三子以我為隱乎。吾無隱乎爾。吾無行",
    "X79n1560_030:0552a21": "而不與二三子者。是丘也。師以為如何。英笑曰。楚人",
    "X79n1560_030:0552a22": "以山雞為鳳。世傳以為笑。不意居士。此語相類。汝擎",
    "X79n1560_030:0552a23": "茶來。我為汝接。汝行益來。我為汝受。汝問訊。我起手。",
    "X79n1560_030:0552a24": "若言是說。說箇什麼。若言不說。龍潭何以便悟。此所",
    "X79n1560_030:0552b01": "謂無法可說。是名說法。以世尊之辯。亦不能加此兩",
    "X79n1560_030:0552b02": "句耳。學者但求解會。譬如以五色。圖畫虗空。鳥窠無",
    "X79n1560_030:0552b03": "佛法可傳授。不可默坐。閑拈布毛吹之。侍者便悟。學",
    "X79n1560_030:0552b04": "者乃曰。拈起布毛。全體發露。似此見解。未出教乘。其",
    "X79n1560_030:0552b05": "可稱祖師門下客。哉九峯被人問。深山裏有佛法也",
    "X79n1560_030:0552b06": "無。不得已曰有。及被窮詰無可有。乃曰。石頭大者大。",
    "X79n1560_030:0552b07": "小者小。學者卜度曰。剎說眾生說。三世熾然說。審如",
    "X79n1560_030:0552b08": "是教乘自足。何必更問祖師意旨耶。要得脫體明去。",
    "X79n1560_030:0552b09": "譬如眼病人。求醫治之。醫者但能去翳膜。不曾以光",
    "X79n1560_030:0552b10": "明與之。居士推床驚曰。吾憂積翠法道。未有繼者。今",
    "X79n1560_030:0552b11": "知盡在子躬厚自愛。雙嶺順禪師問。庵中老師。好問",
    "X79n1560_030:0552b12": "學者。併却咽喉唇吻。道取一句。首座曾道得麼。英乾",
    "X79n1560_030:0552b13": "笑已。而有偈曰。阿家嘗醋三赤喙。新婦洗面摸著鼻。",
    "X79n1560_030:0552b14": "道吾答話得腰裩。玄沙開書是白紙。於是順公屈服。",
    "X79n1560_030:0552b15": "以為名下無虗士。有同參在石門。分座接納。英作偈",
    "X79n1560_030:0552b16": "寄之曰。萬鍛爐中鐵蒺[卄/梨]。直須高價莫饒伊。橫來竪",
    "X79n1560_030:0552b17": "去呵呵笑。一任傍人皷是非。凞寧元年。首眾僧于盧",
    "X79n1560_030:0552b18": "山圓通寺。學者歸之如南公。明年春。南公下世。冬十",
    "X79n1560_030:0552b19": "月英開法於石門。又明年六月。知事紛爭。止之不可。",
    "X79n1560_030:0552b20": "初九日謂眾曰。領眾不肅。正坐無悳。吾有媿黃龍。呼",
    "X79n1560_030:0552b21": "維那。鳴鐘眾集。敘行脚始末曰。吾滅後火化。以骨石",
    "X79n1560_030:0552b22": "藏普通塔。明生死不離清眾也。言卒而逝。閱世五十",
    "X79n1560_030:0552b23": "有九。坐四十三夏。",
    "X79n1560_030:0552b24": "贊曰。英厭紛爭之眾。而趨死。又誡以骨石藏普通塔。",
    "X79n1560_030:0552c01": "其以死生為兒戲乎。晉魏舒喪其室。一慟而止。曰。吾",
    "X79n1560_030:0552c02": "不及莊周遠甚。桓溫殷浩兒時戲。溫弃鞭。而浩取之。",
    "X79n1560_030:0552c03": "溫後喜曰。吾固知浩出吾下。古人哭泣戲劇之間。自",
    "X79n1560_030:0552c04": "驗其材如此。英嘆領眾不肅。而媿黃龍。自鞭不赦。可",
    "X79n1560_030:0552c05": "以為法哉。",
    "X79n1560_030:0552c06": "保寧璣禪師",
    "X79n1560_030:0552c07": "禪師名圓璣。福州林氏。子生方晬而孤。舅收毓之。年",
    "X79n1560_030:0552c08": "十六。視瞻精彩。福清應天僧傳捧見之。異焉曰。若從",
    "X79n1560_030:0552c09": "我遊乎。璣仰視欣然。為負杖笠去歸。俄試所習得度。",
    "X79n1560_030:0552c10": "游東吳。依天衣懷。懷歿。師事黃檗南禪師。密授記莂。",
    "X79n1560_030:0552c11": "璣天姿精勤。荷擔叢林。不知寒暑。墾荒地為良田。蒔",
    "X79n1560_030:0552c12": "松杉為美幹。守一職。十年不易。南公稱以為本色出",
    "X79n1560_030:0552c13": "家兒。及遷黃龍。携璣與俱。熈寧二年。南公歿。建塔畢。",
    "X79n1560_030:0552c14": "辭去。東林總公。命為堂中第一座。人望益峻。信之龜",
    "X79n1560_030:0552c15": "峯。潭之大溈。爭迎致。而璣堅臥不答。寶覺禪師。欲以",
    "X79n1560_030:0552c16": "繼黃龍法席。璣掉頭掣肘徑去。寶覺不強也。人問其",
    "X79n1560_030:0552c17": "故。對曰。先師誡我。未登五十。不可為人。璣客於歸宗。",
    "X79n1560_030:0552c18": "時年四十八矣。佛印元公。勸之以應翠巖之命。從南",
    "X79n1560_030:0552c19": "昌帥謝景溫師直請也。又十年。移住圓通。從金陵帥",
    "X79n1560_030:0552c20": "朱彥世英請也。崇寧二年。世英復守金陵。會保寧虗",
    "X79n1560_030:0552c21": "席。移璣自近。江淮縉紳。都會休沐。車騎填門。奕棊煑",
    "X79n1560_030:0552c22": "茗。如蘭叢。如玉樹。而璣爼豆其中。兀如枯株。然談劇",
    "X79n1560_030:0552c23": "有味。睢陽許顗彥周。銳於參道。見璣作禮。璣曰。莫將",
    "X79n1560_030:0552c24": "閑事掛心頭。彥周曰。如何是閑事。答曰。參禪學道是。",
    "X79n1560_030:0553a01": "於是彥周開悟。良久曰。大道甚坦夷。何用許多言句",
    "X79n1560_030:0553a02": "葛藤乎。璣呼侍者。理前語問之。侍者瞠而却。璣謂彥",
    "X79n1560_030:0553a03": "周曰。言句葛藤。又不可廢也。疾學者味著文字。作偈",
    "X79n1560_030:0553a04": "曰。不學文章不讀書。頺然終日自如愚。雖然百事不",
    "X79n1560_030:0553a05": "通曉。是馬何曾喚作驢。政和五年。易保寧為神霄。即",
    "X79n1560_030:0553a06": "日退庵於城南。八年九月示微病。二十二日浴罷。說",
    "X79n1560_030:0553a07": "偈而逝。閱世八十有三。坐六十三夏。闍維有終不壞",
    "X79n1560_030:0553a08": "者二。而糝以五色舍利。塔于雨華臺之左。",
    "X79n1560_030:0553a09": "贊曰。璣雅自號無學老。而書偈於所居之壁。曰。無學",
    "X79n1560_030:0553a10": "庵中老。平生百不能。忖思多幸處。至老得為僧。宣和",
    "X79n1560_030:0553a11": "元年正月。",
    "X79n1560_030:0553a12": "詔下。髮天下僧尼。為德士女德。而璣化去。已逾年矣。",
    "X79n1560_030:0553a13": "夫豈苟然哉。",
    "X79n1560_030:0553a14": "黃龍佛壽清禪師",
    "X79n1560_030:0553a15": "禪師名惟清。字覺天。號靈源叟。生南州武寧陳氏。方",
    "X79n1560_030:0553a16": "垂髫上學。日誦數千言。吾伊上口。有異比丘過書肆。",
    "X79n1560_030:0553a17": "見之。引手熟視之。大驚曰。菰蒲中有此兒耶。告其父",
    "X79n1560_030:0553a18": "母。聽出家從之。師事戒律師。年十七為大僧。聞延恩",
    "X79n1560_030:0553a19": "院耆宿法安。見本色人。上謁願留就學。安曰。汝苦海",
    "X79n1560_030:0553a20": "法船也。我尋常溝壑耳。豈能藏哉。黃龍寶覺心禪師。",
    "X79n1560_030:0553a21": "是汝之師。亟行毋後。時公至黃龍。泯泯與眾作息。問",
    "X79n1560_030:0553a22": "答茫然。不知端倪。夜誓諸佛前曰。倘有省發。願盡形",
    "X79n1560_030:0553a23": "壽。以法為檀。世世力弘大法。初閱玄沙語。倦而倚壁。",
    "X79n1560_030:0553a24": "起經行。步促遺履。俯取之乃大悟。以所悟告寶覺。寶",
    "X79n1560_030:0553b01": "覺曰。從緣入者永無退失。然新得法空者。多喜悅致",
    "X79n1560_030:0553b02": "散亂。令就侍者房熟寐。公風神洞氷雪。而趣識卓絕",
    "X79n1560_030:0553b03": "流輩。龍圖徐禧德占。太史黃庭堅魯直。皆師友之。其",
    "X79n1560_030:0553b04": "見寶覺。得記莂。乃公為之地。寶覺鍾愛。至忘其為師。",
    "X79n1560_030:0553b05": "議論商略。如交友。諸方號清侍者。如趙州文遠。南院",
    "X79n1560_030:0553b06": "守廓。張丞相商英。始奉使江西。高其為人。厚禮致。以",
    "X79n1560_030:0553b07": "居洪州觀音。不赴。又十年淮南使者朱京世昌。請住",
    "X79n1560_030:0553b08": "舒州太平。乃赴。衲子爭趨之。其盛不減圓通。在法雲",
    "X79n1560_030:0553b09": "長蘆時。寶覺春秋高。江西使者王桓。遷公居黃龍。不",
    "X79n1560_030:0553b10": "辭而往。未幾寶覺歿。即移疾居昭默堂。頺然坐一室。",
    "X79n1560_030:0553b11": "天下想其標致。摩雲昂霄。余時以法門昆弟。預聞其",
    "X79n1560_030:0553b12": "論。曰。今之學者。未脫生死。病在什麼處。在偷心未死",
    "X79n1560_030:0553b13": "耳。然非其罪。為師者之罪也。如漢高帝。紿韓信而殺",
    "X79n1560_030:0553b14": "之。信雖曰死。其心果死乎。古之學者。言下脫生死。效",
    "X79n1560_030:0553b15": "在什麼處。在偷心已死。然非學者自能爾。實為師者。",
    "X79n1560_030:0553b16": "鉗鎚妙密也。如梁武帝御大殿。見侯景不動聲炁。而",
    "X79n1560_030:0553b17": "景之心已枯竭。無餘矣。諸方所說。非不美麗。要之如",
    "X79n1560_030:0553b18": "趙昌畫花逼真。非真花也。其指法巧譬。類如此。閑居",
    "X79n1560_030:0553b19": "十五年。天下禪學者。知而親依之可也。公卿大夫。何",
    "X79n1560_030:0553b20": "自而知。亦爭親近之乎。非雷非霆。而聲名常在人耳。",
    "X79n1560_030:0553b21": "何修而臻此哉。平生至誠。惻怛于道而已。政和七年",
    "X79n1560_030:0553b22": "九月十八日。食罷掩房。遣呼以棲首座至。敘說決別。",
    "X79n1560_030:0553b23": "乃起浴更衣。以手指頂。侍者為淨髮訖。安坐而寂。前",
    "X79n1560_030:0553b24": "十日。自作無生常住真歸告銘曰。賢劫第四尊。釋迦",
    "X79n1560_030:0553c01": "文佛直下。第四十八世孫惟清。雖從本覺應緣出生。",
    "X79n1560_030:0553c02": "而了緣即空。初無自性。氏族親里。莫得而詳。但以正",
    "X79n1560_030:0553c03": "因一念。為所宗承。是廁釋迦之遠孫。其號靈源叟。據",
    "X79n1560_030:0553c04": "自了因。所了妙性。無名字中。示稱謂耳。亦臨濟無位",
    "X79n1560_030:0553c05": "真人。傅大士之心王類矣。亦正法眼藏。涅槃妙心。唯",
    "X79n1560_030:0553c06": "證乃知。餘莫能測者歟。所以六祖問讓和尚。什麼處",
    "X79n1560_030:0553c07": "來。曰嵩山來。祖曰。什麼物恁麼來。曰。說似一物即不",
    "X79n1560_030:0553c08": "中。祖曰。還假修證否。曰。修證即不無。污染即不得。祖",
    "X79n1560_030:0553c09": "曰。即此不污染。是諸佛之護念。汝既如是。吾亦如是。",
    "X79n1560_030:0553c10": "茲盖獨標清淨法身。以遵教外別傳之宗。而揀云。報",
    "X79n1560_030:0553c11": "化非真佛。亦非說法者。然非無報化大功大用。謂若",
    "X79n1560_030:0553c12": "解通報化。而不頓見法身。則滯污染緣。乖護念旨。理",
    "X79n1560_030:0553c13": "必警省耳。夫少室道行。光騰後裔。則有雲門偃。奮雄",
    "X79n1560_030:0553c14": "音絕唱于國中。臨濟玄。振大用大機。於天下。皆得正",
    "X79n1560_030:0553c15": "傳。世咸宗奉。惟清望臨濟。九世祖也。今宗教衰喪。其",
    "X79n1560_030:0553c16": "未盡絕滅者。唯二家微派。斑斑有焉。然名多媿實。顧",
    "X79n1560_030:0553c17": "適當危寄。而朝露身緣。勢迫晞墜。因力病釋俗從真。",
    "X79n1560_030:0553c18": "敘如上事。以授二三子。吾委息後。當用依稟觀究。即",
    "X79n1560_030:0553c19": "不違先聖法門。而自見深益。慎勿隨末法所尚。乞空",
    "X79n1560_030:0553c20": "文於有位。求為銘誌。張飾說。以浼吾。至囑至囑。因自",
    "X79n1560_030:0553c21": "所敘。曰無生常住真歸誥。且繫之以銘。銘曰。無涯湛",
    "X79n1560_030:0553c22": "海。瞥起一漚。亘乎百年。曷浮曷休。廣莫清漢。歘生片",
    "X79n1560_030:0553c23": "雲。有無起滅。隱顯何分。了茲二者。即見實相。十世古",
    "X79n1560_030:0553c24": "今。始終現量。吾銘此旨。昭示汝曹。泥多佛大。水長船",
    "X79n1560_030:0554a01": "高。公遺言。藏骨石於海會。示生死不與眾隔也。門弟",
    "X79n1560_030:0554a02": "子確誠克奉藏之。而增修其舊。不敢違其誡。公賜號",
    "X79n1560_030:0554a03": "佛壽。從樞密鄧公。洵武請也。",
    "X79n1560_030:0554a04": "贊曰。初靈源訃至。讀其自作誌銘。嘆曰。何疾世(或云何疾",
    "X79n1560_030:0554a05": "法之弊)。自珍其道之深乎。收涕為之詞曰。今年九月十",
    "X79n1560_030:0554a06": "有八。清淨淨身忽衰颯。生死鶻崙誰劈破。披露夢中",
    "X79n1560_030:0554a07": "根境法。無生塔成自作銘。人言無虧寧有成。一切法",
    "X79n1560_030:0554a08": "空尚曰座。此塔安得離色聲。障雲方增佛日晚。長蹉",
    "X79n1560_030:0554a09": "更失人天眼。但餘荷負大法心。乞與叢林照古今。",
    "X79n1560_030:0554a11": "禪林僧寶傳卷第三十(終)",
    "X79n1560_030:0554a17": "補禪林僧寶傳",
    "X79n1560_030:0554a19": "舟峰庵沙門　慶老　撰",
    "X79n1560_030:0554a20": "五祖演禪師",
    "X79n1560_030:0554a21": "禪師諱法演。綿州巴西鄧氏。少落髮受具。預城都講",
    "X79n1560_030:0554a22": "席。習百法唯識論。窺其奧置之曰。膠柱安能鼓瑟乎。",
    "X79n1560_030:0554a23": "即行游方所至。無足當其意者。抵浮山謁遠錄公。久",
    "X79n1560_030:0554a24": "之無所發明。遠曰。吾老矣。白雲端爐鞴。不可失也。演",
    "X79n1560_030:0554b01": "唯諾徑造。白雲端曰。川藞苴汝來耶。演拜而就列。一",
    "X79n1560_030:0554b02": "日舉。僧問南泉。摩尼珠語。以問端。端叱之。演領悟。汗",
    "X79n1560_030:0554b03": "流被體。乃獻投機頌曰。山前一片閑田地。叉手叮嚀",
    "X79n1560_030:0554b04": "問祖翁。幾度賣來還自買。為憐松竹引清風。端頷之",
    "X79n1560_030:0554b05": "曰。栗棘蓬禪。屬子矣。演掌磨。有僧視磨急轉。指以問",
    "X79n1560_030:0554b06": "演。此神通耶。法爾耶。演褰衣旋磨一帀。端甞示眾云。",
    "X79n1560_030:0554b07": "古人道。如鏡鑄像。像成後。鏡在什麼處。眾下語不契。",
    "X79n1560_030:0554b08": "演作街坊。自外來。端舉示演。演前問訊曰。也不爭多。",
    "X79n1560_030:0554b09": "端笑曰。須是道者始得。初住四面。遷白雲。上堂云。汝",
    "X79n1560_030:0554b10": "等諸人。見老和尚。皷動唇舌。豎起拂子。便作勝解。及",
    "X79n1560_030:0554b11": "乎山禽聚集。牛動尾巴。却將作等閑。殊不知簷聲不",
    "X79n1560_030:0554b12": "斷前旬雨。電影還連後夜雷。又云。悟了同未悟。歸家",
    "X79n1560_030:0554b13": "尋舊路。一字是一字。一句是一句。自小不脫空。兩歲",
    "X79n1560_030:0554b14": "學移步。湛水生蓮華。一年生一度。又云。賤賣擔板漢。",
    "X79n1560_030:0554b15": "貼秤麻三斤。百千年滯貨。何處著渾身。張丞相謂。其",
    "X79n1560_030:0554b16": "應機接物。孤峭徑直。不犯刊削。其知言耶。演出世四",
    "X79n1560_030:0554b17": "十餘年。晚住太平。移東山。崇寧三年六月二十五日。",
    "X79n1560_030:0554b18": "上堂辭眾。時山門有土木之工。演躳自督役。誡曰。汝",
    "X79n1560_030:0554b19": "等好作息。吾不復來矣。歸方丈。淨髮澡浴。旦日吉祥",
    "X79n1560_030:0554b20": "而逝。闍維得舍利甚夥。塔于東山之南。蓋年八十餘。",
    "X79n1560_030:0554b21": "先是五祖遺記曰。吾滅後可留真身。吾手啟而舉。吾",
    "X79n1560_030:0554b22": "再出矣。演住山時。塑手泥淶(音來)中裂。相去容匕。眾咸",
    "X79n1560_030:0554b23": "異之。演甞拜塔。以手指云。當時與麼全身去。今日重",
    "X79n1560_030:0554b24": "來記得無。復云。以何為驗以此為驗。遂作禮。及其將",
    "X79n1560_030:0554c01": "亡也。山摧石隕。四十里內。巖谷震吼。得法子。曰惠勤。",
    "X79n1560_030:0554c02": "曰克勤。曰清遠。皆知名當世云。",
    "X79n1560_030:0554c03": "贊曰。臨濟七傳而得石霜圓。圓之子。一為積翠南。一",
    "X79n1560_030:0554c04": "為楊歧會。南之設施。如坐四達之衢。聚珍怪百物而",
    "X79n1560_030:0554c05": "鬻之。遺簪墮珥。隨所揬焉。駸駸末流。冒其氏者。未可",
    "X79n1560_030:0554c06": "以一二數也。會乃如玉人之治璠璵。珷玞廢矣。故其",
    "X79n1560_030:0554c07": "子孫。皆光明照人。克世其家。盖碧落碑無贋本也。",
    "X79n1560_030:0554c08": "雲巖新禪師",
    "X79n1560_030:0554c09": "禪師諱悟新。王氏。韶州曲江人。魁岸黑面。如梵僧。壯",
    "X79n1560_030:0554c10": "依佛陀院落髮。以氣節蓋眾。好面折人。初謁棲賢秀",
    "X79n1560_030:0554c11": "鐵面。秀問。上座甚處人。對曰。廣南韶州。又問。曾到雲",
    "X79n1560_030:0554c12": "門否。對曰。曾到。又問。曾到靈樹否。對曰。曾到。秀曰。如",
    "X79n1560_030:0554c13": "何是靈樹枝條。對曰。長底自長。短底自短。秀曰。廣南",
    "X79n1560_030:0554c14": "蠻。莫亂說。新曰。向北驢。只恁麼。拂袖而出。秀器之。而",
    "X79n1560_030:0554c15": "新無留意。乃之黃龍。謁寶覺禪師。談辯無所抵捂。寶",
    "X79n1560_030:0554c16": "覺曰。若之技止此耶。是固說食耳。渠能飽人乎。新窘",
    "X79n1560_030:0554c17": "無以進。從容白曰。悟新到此。弓折箭盡。願和尚慈悲。",
    "X79n1560_030:0554c18": "指箇安樂處。寶覺曰。一塵飛而翳天。一芥墮而覆地。",
    "X79n1560_030:0554c19": "安樂處。政忌上座許多骨董。直須死却無量劫來偷",
    "X79n1560_030:0554c20": "心。乃可耳。新趨出。一日默坐下板。會知事捶行者。新",
    "X79n1560_030:0554c21": "聞杖聲。忽大悟。奮起忘納其屨。趨方丈見寶覺。自譽",
    "X79n1560_030:0554c22": "曰。天下人總是學得底。某甲是悟得底。寶覺笑曰。選",
    "X79n1560_030:0554c23": "佛得甲科。何可當也。新自是號為死心叟。榜其居曰",
    "X79n1560_030:0554c24": "死心室。蓋識悟也。久之去游湘西。是時喆禪師。領嶽",
    "X79n1560_030:0555a01": "麓。新往造焉。喆問。是凡是聖。對曰。非凡非聖。喆曰。是",
    "X79n1560_030:0555a02": "什麼。對曰。高著眼。喆曰。恁麼。則南山起雲。北山下雨。",
    "X79n1560_030:0555a03": "對曰。且道是凡是聖。喆曰。爭奈頭上漫漫。脚下漫漫。",
    "X79n1560_030:0555a04": "新仰屋作噓聲。喆曰。氣急殺人。對曰。恰是。拂袖便出。",
    "X79n1560_030:0555a05": "謁法昌遇禪師。遇問。近離甚處。對曰。某甲自黃龍來。",
    "X79n1560_030:0555a06": "遇云。還見心禪師麼。對曰。見。遇曰什麼處見。對曰。吃",
    "X79n1560_030:0555a07": "粥吃飯處見。遇插火箸於爐中云。這箇又作麼生。新",
    "X79n1560_030:0555a08": "拽脫火箸。便行。新初住雲巖。已而遷翠巖。翠巖舊有",
    "X79n1560_030:0555a09": "淫祠。鄉人禳禬。酒胾汪濊無虗日。新誡知事毀之。知",
    "X79n1560_030:0555a10": "事辭以不敢掇禍。新怒曰。使能作禍。吾自當之。乃躬",
    "X79n1560_030:0555a11": "自毀拆。俄有巨蟒盤臥內。引首作吞噬之狀。新叱之",
    "X79n1560_030:0555a12": "而遯。新安寢無他。未幾再領雲巖。建經藏。太史黃公",
    "X79n1560_030:0555a13": "庭堅為作記。有以其親墓誌。鑱于碑陰者。新恚罵曰。",
    "X79n1560_030:0555a14": "陵侮不避禍若是。語未卒。電光翻屋。雷擊自戶入。折",
    "X79n1560_030:0555a15": "其碑陰中分之。視之已成灰燼。而藏記安然無損。晚",
    "X79n1560_030:0555a16": "遷住黃龍。學其雲委。屬疾退居晦堂。夜參竪起拂子",
    "X79n1560_030:0555a17": "云。看看拂子病。死心病。拂子安。死心安。拂子穿却死",
    "X79n1560_030:0555a18": "心。死心穿却拂子。正當恁麼時。喚作拂子。又是死心。",
    "X79n1560_030:0555a19": "喚作死心。又是拂子。畢竟喚作什麼。良久云。莫把是",
    "X79n1560_030:0555a20": "非來辯我。浮生穿鑾不相干。有乞末後句者。新與偈",
    "X79n1560_030:0555a21": "云。末後一句子。直須心路絕。六根門既空。萬法無生",
    "X79n1560_030:0555a22": "滅。于此徹其源。不須求解脫。生平愛罵人。只為長快",
    "X79n1560_030:0555a23": "活。政和五年十二月十三日晚。小參說偈。十五日。泊",
    "X79n1560_030:0555a24": "然坐逝。訃聞諸方。衲子為之嗚咽流涕。荼毗得舍利",
    "X79n1560_030:0555b01": "五色。閱世七十二。坐四十五夏。塔于晦堂之後。",
    "X79n1560_030:0555b02": "贊曰。餘閱死心悟門。政所謂渴驢奔泉。怒猊抉石者",
    "X79n1560_030:0555b03": "也。當其凡聖情盡。佛祖在所詆訶。況餘子乎。山谷謂。",
    "X79n1560_030:0555b04": "其雍雍肅肅。觀者拱手。此老葢亦憚之矣。",
    "X79n1560_030:0555b05": "南嶽石頭志庵主",
    "X79n1560_030:0555b06": "公諱懷志。出于婺州金華吳氏。性夷粹。聰警絕人。年",
    "X79n1560_030:0555b07": "十四。去依智慧院寶偁為童子。二十二試所習落髮。",
    "X79n1560_030:0555b08": "預講肆十二年。宿學爭下之。甞欲會通諸宗異義。為",
    "X79n1560_030:0555b09": "書傳世。以端正一代時教之本意。有禪者問曰。杜順",
    "X79n1560_030:0555b10": "乃賢首宗祖師也。而談法身。則曰。懷州牛喫禾。益州",
    "X79n1560_030:0555b11": "馬腹脹。此偈合歸天台何義耶。志不能對。即行游方。",
    "X79n1560_030:0555b12": "晚至洞山。謁真淨文禪師。問。古人一喝。不作一喝用。",
    "X79n1560_030:0555b13": "意旨如何。文公呵叱之。志趨出。文笑呼曰。淛子。齋後",
    "X79n1560_030:0555b14": "游山好。志領悟。久之辭去。真淨曰。子禪雖逸格。惜緣",
    "X79n1560_030:0555b15": "不勝耳。志識其意。拜賜而行。至袁州。州人請居楊歧。",
    "X79n1560_030:0555b16": "挽留之。掣肘而去。游湘上。潭牧聞其名。請居上封北",
    "X79n1560_030:0555b17": "禪。皆不受。庵於衡嶽二十餘年。士大夫經由。造其居。",
    "X79n1560_030:0555b18": "不甚顧答。人問其故。曰。彼富貴人。辯愽多聞。我粥飯",
    "X79n1560_030:0555b19": "僧耳。口吻遲鈍。無可說。自然憨癡去。有偈曰。萬機俱",
    "X79n1560_030:0555b20": "能付癡憨。蹤跡時容野鹿參。不脫麻衣拳作枕。幾生",
    "X79n1560_030:0555b21": "夢在綠蘿庵。又問曰。師住山多年。有何旨趣。對曰。山",
    "X79n1560_030:0555b22": "中住。獨掩柴門無別趣。三塊柴頭品字煨。不用援毫",
    "X79n1560_030:0555b23": "文彩露。崇寧元年冬。徧辭山中之人。曳杖徑去。留之",
    "X79n1560_030:0555b24": "不可。曰。龍安照禪師。吾友也。偶念見之耳。龍安聞其",
    "X79n1560_030:0555c01": "肯。來使人自長沙迎之。居于最樂堂。明年六月晦。問",
    "X79n1560_030:0555c02": "侍者日早莫。曰。已夕矣。笑曰。夢境相逢。我睡已覺。汝",
    "X79n1560_030:0555c03": "但莫負叢林。即是報佛恩德。言訖而寂。茶毗收骨石。",
    "X79n1560_030:0555c04": "塔于乳峰之下。閱世六十四年。坐四十三夏。",
    "X79n1560_030:0555c05": "贊曰。石頭道人。以夷粹之資。入道穩實。其去新豐。而",
    "X79n1560_030:0555c06": "游湘西也。以水聲林影自娛。謹守其師之言。不為世",
    "X79n1560_030:0555c07": "用。譬之雲行鳥飛。初無留礙。故當時公卿貴人。莫能",
    "X79n1560_030:0555c08": "親疎之。豈常人哉。彼視咿嚘取容。賣佛祖以漁利者。",
    "X79n1560_030:0555c09": "顧不太息耶。甘露滅。既論譔其出處之詳。又列之林",
    "X79n1560_030:0555c10": "間錄中。葢有所激云耳。",
    "X79n1560_030:0555c12": "補禪林僧寶傳(終)。",
    "X79n1560_030:0555c16": "　甞觀八十餘員老　　惡跡那堪向外揚",
    "X79n1560_030:0555c17": "　底事傳為希世寶　　重新拈出在榑桑",
    "X79n1560_030:0555c18": "義心禪者募緣。將唐本僧寶傳抄寫。重新鋟梓。巨廣",
    "X79n1560_030:0555c19": "其傳。貴後之覧者。如獲司南之車。可以追配古人之",
    "X79n1560_030:0555c20": "萬一。庶真風之不墜也。",
    "X79n1560_030:0555c21": "旹永仁乙未孟秋。蜀苾蒭鏡堂叟　覺圓　書。",
    "X79n1560_030:0555c22": "　僧寶人人滄海珠　　寂音已是強名模",
    "X79n1560_030:0555c23": "　覺庵父子訛傳處　　狼藉諸方掩得無",
    "X79n1560_030:0555c24": "遇時甫板行　寂音尊者所著僧瑤。意歸北山。未幾",
    "X79n1560_030:0556a01": "時偶墮他人之手。甫且死。弟子守淨行人。尋訪得之。",
    "X79n1560_030:0556a02": "遂了其師初心。住靈隱(廣聞)。因出此帋。乃為之書。瑤",
    "X79n1560_030:0556a03": "卯嘉平。",
    "X79n1560_030:0556a04": "　尊者存心不易論　　要教舊話得新聞",
    "X79n1560_030:0556a05": "　非惟特地酧先志　　且願流通此法門",
    "X79n1560_030:0556a06": "淨老宿以令師昔所刊僧瑤傳板。捨歸靈隱旃檀林。",
    "X79n1560_030:0556a07": "使　佛祖慧命流通。炷香求語。以此證之。虗堂老衲",
    "X79n1560_030:0556a08": "　智愚　書。"
}