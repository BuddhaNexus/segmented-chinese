{
    "T15n0643_006:0674b02": "佛說觀佛三昧海經卷第六",
    "T15n0643_006:0674b04": "東晉天竺三藏佛陀跋陀羅譯",
    "T15n0643_006:0674b05": "觀四無量心品第五",
    "T15n0643_006:0674b06": "爾時世尊說是語時，佛心力故，十種白光從",
    "T15n0643_006:0674b07": "佛心出，其光遍照十方世界，一一光中無量",
    "T15n0643_006:0674b08": "化佛乘寶蓮華。時會大眾見佛光明，如頗",
    "T15n0643_006:0674b09": "梨水或見如乳，見諸化佛從佛胸出入於佛",
    "T15n0643_006:0674b10": "臍，遊佛心間乘大寶船，經往五道受罪人",
    "T15n0643_006:0674b11": "所，一一罪人見諸化佛，如己父母善友所親，",
    "T15n0643_006:0674b12": "漸漸為說出世間法。是時空中有大音聲告",
    "T15n0643_006:0674b13": "諸大眾：「汝等今者應觀佛心，諸佛心者是大",
    "T15n0643_006:0674b14": "慈也，大慈所緣緣苦眾生。」",
    "T15n0643_006:0674b15": "佛告阿難：「云何名慈心？慈心者：應當繫念",
    "T15n0643_006:0674b16": "緣苦眾生。苦眾生者，謂三惡道極苦惱者。」",
    "T15n0643_006:0674b17": "佛說是語，時會大眾，見於地獄、餓鬼、畜生，解",
    "T15n0643_006:0674b18": "脫相三昧力故，令諸眾生自識宿命，見受苦",
    "T15n0643_006:0674b19": "者皆是前世無量劫中，父母師徒諸善親",
    "T15n0643_006:0674b20": "友，見已啼泣，為佛作禮白言：「世尊！我等今者",
    "T15n0643_006:0674b21": "因佛力故見苦眾生，悉是我等父母師長。」佛",
    "T15n0643_006:0674b22": "告大眾：「三界眾生輪迴六趣，如旋火輪，或",
    "T15n0643_006:0674b23": "為父母、兄弟、宗親，三界一切無不是汝所親",
    "T15n0643_006:0674b24": "之者，云何起意生殺嫉心？」作是語已，淨飯王",
    "T15n0643_006:0674b25": "等一切大眾白佛言：「世尊！云何名為慈心三",
    "T15n0643_006:0674b26": "昧，惟願世尊為我略說。」",
    "T15n0643_006:0674b27": "佛告大眾：「夫慈心者，應當起想先緣所親，繫",
    "T15n0643_006:0674b28": "念之時念己父母受諸苦惱有不孝者；念",
    "T15n0643_006:0674b29": "己妻子、所愛眾生受諸苦惱；有見眾生，癩病",
    "T15n0643_006:0674c01": "癰瘡。見已作念：『當云何救？』一想成已應作二",
    "T15n0643_006:0674c02": "想；二想成已應作三想；三想成已滿一室想；",
    "T15n0643_006:0674c03": "一室想成已滿於僧坊；一僧坊成已滿一由",
    "T15n0643_006:0674c04": "旬；一由旬成已滿一閻浮提；閻浮提成已滿",
    "T15n0643_006:0674c05": "弗婆提；弗婆提成已滿三天下，如是漸廣滿",
    "T15n0643_006:0674c06": "十方界。",
    "T15n0643_006:0674c07": "「見東方眾生盡是其父；見西方眾生悉是其",
    "T15n0643_006:0674c08": "母；見南方眾生悉是其兄；見北方眾生悉是",
    "T15n0643_006:0674c09": "其弟；見下方眾生悉是妻子；見上方眾生悉",
    "T15n0643_006:0674c10": "是師長；其餘四維悉是沙門、婆羅門等。見是",
    "T15n0643_006:0674c11": "眾生皆受苦惱，或遇重病；或見在於刀山劍",
    "T15n0643_006:0674c12": "樹火車爐炭。一切苦事見已悲泣，欲拔其苦",
    "T15n0643_006:0674c13": "自作我想，乘寶蓮華詣諸人所，調身按摩為",
    "T15n0643_006:0674c14": "洗癩瘡，見地獄火憂悲雨淚欲滅其火。見諸",
    "T15n0643_006:0674c15": "餓鬼，刺身出血化作乳想，供給餓鬼令得飽",
    "T15n0643_006:0674c16": "滿，既飽滿已為其說法，讚佛、讚法、讚比丘僧，",
    "T15n0643_006:0674c17": "作是讚已益更憂悲心無暫捨。如是慈心極",
    "T15n0643_006:0674c18": "令通利，事事廣說如慈三昧，如是慈心名習",
    "T15n0643_006:0674c19": "慈者。「既習慈已次當行悲，悲者見眾受苦，",
    "T15n0643_006:0674c20": "如箭入心如破眼目，心極悲苦遍體雨血欲",
    "T15n0643_006:0674c21": "拔彼苦，如此悲者有百億門，廣說如大悲三",
    "T15n0643_006:0674c22": "昧。「行慈悲已次行大喜，見諸眾生安隱受樂，",
    "T15n0643_006:0674c23": "心生歡喜如己無異。「既生喜已次行捨法，是",
    "T15n0643_006:0674c24": "諸眾生無來去相從心想生（心想生者，因緣",
    "T15n0643_006:0674c25": "和合假名為心）。如此心想猶如狂華從顛倒",
    "T15n0643_006:0674c26": "起，苦從想起、樂從想生，心如芭蕉中無堅實，",
    "T15n0643_006:0674c27": "廣說如經十譬。作是觀時不見身心，見一切",
    "T15n0643_006:0674c28": "法同如實性，是名菩薩身、受、心、法。依因此法",
    "T15n0643_006:0674c29": "廣修三十七助菩提分，若取證者是聲聞法，",
    "T15n0643_006:0675a01": "不取證者是菩薩法。」作是語已佛心光明益",
    "T15n0643_006:0675a02": "更明顯，從佛心端諸光明中生諸寶華，一一",
    "T15n0643_006:0675a03": "寶華恒沙寶華以為眷屬；一一華上無量無",
    "T15n0643_006:0675a04": "邊微妙化佛，方身丈六如釋迦文。此相現時，",
    "T15n0643_006:0675a05": "佛身毛孔八萬四千諸寶蓮華；一一華上八",
    "T15n0643_006:0675a06": "萬四千諸大化佛身量無邊，如是化佛身諸",
    "T15n0643_006:0675a07": "毛孔，及心光明亦如向說。",
    "T15n0643_006:0675a08": "如是光明遍照十方，從佛頂入從佛眉間白",
    "T15n0643_006:0675a09": "毫相出；從白毫出遍照十方猶如金幢，令",
    "T15n0643_006:0675a10": "十方地作真金色，卷諸化佛入佛口中從",
    "T15n0643_006:0675a11": "佛口出，亦照十方來入佛胸；從佛胸出復照",
    "T15n0643_006:0675a12": "十方來入佛臍。此光入時，佛身之內如琉璃",
    "T15n0643_006:0675a13": "水澄清不動，三界五道一切眾生映現佛心，",
    "T15n0643_006:0675a14": "見諸化佛乘大寶臺，猶如寶船遊佛心間，一",
    "T15n0643_006:0675a15": "一化佛讚說不殺、讚歎念佛、讚歎念法、讚歎",
    "T15n0643_006:0675a16": "念僧、讚歎念戒、讚歎念施、讚歎念天、讚六和",
    "T15n0643_006:0675a17": "敬、讚慈三昧。「如此六念能生善法，此六念者",
    "T15n0643_006:0675a18": "是諸佛因，佛心者是六念心，因六和敬而得",
    "T15n0643_006:0675a19": "此法，欲成佛道當學佛心。」",
    "T15n0643_006:0675a20": "說是語已，如來身光倍更明顯，佛身化佛及",
    "T15n0643_006:0675a21": "寶蓮華數不可知，一一華光如雜華說。「如是",
    "T15n0643_006:0675a22": "觀者名為正觀，若異觀者名為邪觀。佛滅度",
    "T15n0643_006:0675a23": "後佛諸弟子，修六念者名念佛心。念佛心者",
    "T15n0643_006:0675a24": "除十二億劫生死之罪，作是觀者生生之處，",
    "T15n0643_006:0675a25": "終不邪見心不僻謬，恒得值遇無生菩薩。如",
    "T15n0643_006:0675a26": "是之人若生邊地無佛法處，念佛功力自然",
    "T15n0643_006:0675a27": "悟解成辟支佛。」爾時世尊說是語已，還攝身",
    "T15n0643_006:0675a28": "光如本無異。",
    "T15n0643_006:0675a29": "佛告父王：「如大人相白毫光明及一切相，有",
    "T15n0643_006:0675b01": "能逆觀、順觀、分別觀者，全觀圓光及丈六者，",
    "T15n0643_006:0675b02": "但發是心如見不見除却眾罪，如向所說。",
    "T15n0643_006:0675b03": "設有施主具五神通，得如意珠飛遍十方，十",
    "T15n0643_006:0675b04": "方世界一一世界，眾生之數不可得知，但以",
    "T15n0643_006:0675b05": "無量無邊總為其數。如是眾生皆是羅漢，是",
    "T15n0643_006:0675b06": "大施主盡算數劫，供養賢聖四事無乏，是人",
    "T15n0643_006:0675b07": "得福寧為多不？」父王白言：「但使供養一方羅",
    "T15n0643_006:0675b08": "漢得福無量，何況十方無量羅漢！」",
    "T15n0643_006:0675b09": "佛告父王：「正使有人成熟邪見眾生，數如上",
    "T15n0643_006:0675b10": "說，皆令彼人得羅漢道、三明六通具八解脫，",
    "T15n0643_006:0675b11": "不如發心趣向佛慧，念佛須臾。」佛說是語時，",
    "T15n0643_006:0675b12": "釋子眾中一億釋子，發阿耨多羅三藐三菩",
    "T15n0643_006:0675b13": "提心，自誓不求聲聞、辟支佛道，白佛言：「世尊！",
    "T15n0643_006:0675b14": "諸佛身分乃至一毛無量化佛，諸聲聞身如",
    "T15n0643_006:0675b15": "燋敗種，為何所益？」",
    "T15n0643_006:0675b16": "觀四威儀品第六之一",
    "T15n0643_006:0675b17": "爾時世尊於大眾中，即便起行足步虛空，父",
    "T15n0643_006:0675b18": "王觀見心甚歡喜亦隨佛行。佛舉足時足下",
    "T15n0643_006:0675b19": "千輻相輪，一一輪相皆雨八萬四千眾寶蓮",
    "T15n0643_006:0675b20": "華；一一蓮華復化八萬四千億那由他華；一",
    "T15n0643_006:0675b21": "一蓮華化為一臺；一一華臺一一華葉，遍覆",
    "T15n0643_006:0675b22": "十方無量世界；一一蓮華八萬四千葉，釋迦",
    "T15n0643_006:0675b23": "牟尼足步虛空悉雨寶華，如是眾華復有無",
    "T15n0643_006:0675b24": "量微塵數佛足步虛空。父王見已心大歡喜",
    "T15n0643_006:0675b25": "得阿那含，五體投地為佛作禮。時會大眾皆",
    "T15n0643_006:0675b26": "覩此事白佛：「世尊！十方世界無數化佛，何",
    "T15n0643_006:0675b27": "者真佛？誰是化佛？」",
    "T15n0643_006:0675b28": "佛告大眾：「諸佛如來入空寂處，解脫三昧隨",
    "T15n0643_006:0675b29": "意自在，無有真、化。所以者何？佛心空寂，復入",
    "T15n0643_006:0675c01": "空寂解脫光明王三昧。此定力故，諸佛如來",
    "T15n0643_006:0675c02": "化無邊身，無邊身者是薩婆若；薩婆若者名",
    "T15n0643_006:0675c03": "無著三昧；無著三昧故如來現行，若現乞食、",
    "T15n0643_006:0675c04": "若或經行，如是二法饒益眾生。若有眾生，佛",
    "T15n0643_006:0675c05": "在世時見佛行者，步步之中見千輻輪相，除",
    "T15n0643_006:0675c06": "却千劫極重惡罪。佛去世後，三昧正受想佛",
    "T15n0643_006:0675c07": "行者，亦除千劫極重惡業，雖不想行見佛跡",
    "T15n0643_006:0675c08": "者、見像行者，步步亦除千劫極重惡業。」佛告",
    "T15n0643_006:0675c09": "阿難：「汝從今日持如來語遍告弟子：『佛滅度",
    "T15n0643_006:0675c10": "後，造好形像令身相足，亦作無量化佛色像，",
    "T15n0643_006:0675c11": "及通身光及畫佛跡，以微妙彩及頗梨珠",
    "T15n0643_006:0675c12": "安白毫處，令諸眾生得見是相，但見此相心",
    "T15n0643_006:0675c13": "生歡喜，此人除却百億那由他恒河沙劫生",
    "T15n0643_006:0675c14": "死之罪。』」說此語已如來還坐。",
    "T15n0643_006:0675c15": "父王復問佛：「出世間有何利事，能令眾生得",
    "T15n0643_006:0675c16": "安樂耶？」爾時世尊告大王言：「舍衛城中須",
    "T15n0643_006:0675c17": "達長者，有一老母名毘低羅，謹勤家業，長",
    "T15n0643_006:0675c18": "者勅使守執庫鑰，出內取與一切委之。須",
    "T15n0643_006:0675c19": "達長者請佛及僧，供給所須。時病比丘多所",
    "T15n0643_006:0675c20": "求索，老母慳貪瞋嫌佛法及與眾僧，而作是",
    "T15n0643_006:0675c21": "言：『我家長者愚癡迷惑受沙門術，是諸乞士",
    "T15n0643_006:0675c22": "多求無厭，何道之有？』作是語已復發惡願：『何",
    "T15n0643_006:0675c23": "時當得不聞佛名、不聞僧名、不見剃髮染衣",
    "T15n0643_006:0675c24": "之人？』如是惡聲一人聞已，復聞二人，展轉",
    "T15n0643_006:0675c25": "遍滿舍衛城中。「末利夫人聞此語已，而作是",
    "T15n0643_006:0675c26": "言：『云何須達如好蓮華人所樂見？云何復有",
    "T15n0643_006:0675c27": "毒蛇護之？』作是語已勅須達言：『遣汝婦來，吾",
    "T15n0643_006:0675c28": "欲與語。』阿那邠坻馳詣王宮，到作禮畢却住",
    "T15n0643_006:0675c29": "一面，末利夫人命令就座，坐已語言：『汝家",
    "T15n0643_006:0676a01": "老婢惡口誹謗，何不驅擯？』阿那邠坻跪白：",
    "T15n0643_006:0676a02": "『夫人！佛日出世多所潤益，鴦掘摩羅大惡",
    "T15n0643_006:0676a03": "之人，尼提賤人氣噓栴陀羅，佛能調伏，何",
    "T15n0643_006:0676a04": "況老婢而不能調？』末利夫人聞是語已，心大",
    "T15n0643_006:0676a05": "歡喜：『我欲請佛，汝遣婢來，明日食時，請佛及",
    "T15n0643_006:0676a06": "僧，於宮供養。』長者遣婢持滿瓶金摩尼珠",
    "T15n0643_006:0676a07": "蓋，勸助王家供養眾僧，告言：『可信，汝持此",
    "T15n0643_006:0676a08": "物貢上王家。』婢聞是語，歡喜踊躍持寶瓶走。",
    "T15n0643_006:0676a09": "末利夫人見彼婢來：『此邪見人佛當教化，我",
    "T15n0643_006:0676a10": "見此人受化之時必獲法利。』",
    "T15n0643_006:0676a11": "「爾時世尊從正門入，難陀在左，阿難在右，",
    "T15n0643_006:0676a12": "羅睺佛後，老母見佛心驚毛竪：『可惡此人",
    "T15n0643_006:0676a13": "隨我後至。』即時欲退，從狗竇出，狗竇即閉，四",
    "T15n0643_006:0676a14": "方小巷一時閉塞，惟正路開，老母覆面以",
    "T15n0643_006:0676a15": "扇自障不憙見佛。佛在其前，令扇如鏡無所",
    "T15n0643_006:0676a16": "障礙。迴頭東視東方有佛；南視南方有佛；",
    "T15n0643_006:0676a17": "西視西方有佛；北視北方有佛；舉頭仰看上",
    "T15n0643_006:0676a18": "方有佛；低頭伏地地化為佛；以手覆面時手",
    "T15n0643_006:0676a19": "十指皆化為佛。老母閉目心眼即開，見虛空",
    "T15n0643_006:0676a20": "中一切化佛滿十方界。「此相現時舍衛城中，",
    "T15n0643_006:0676a21": "有二十五旃陀羅女，五十婆羅門女及諸雜",
    "T15n0643_006:0676a22": "類，并末利夫人宮中合五百女，心生誹謗不",
    "T15n0643_006:0676a23": "信佛法，見佛如來足步虛空，為於老母現無",
    "T15n0643_006:0676a24": "數身，心大歡喜裂邪見網，頭腦頂禮世尊足",
    "T15n0643_006:0676a25": "下。",
    "T15n0643_006:0676a26": "「爾時世尊！以梵音聲，安慰諸女告言：『諸女！",
    "T15n0643_006:0676a27": "汝今可稱釋迦牟尼，稱我名故觀我身相可",
    "T15n0643_006:0676a28": "得解脫。』作是語已諸女同聲稱：『南無佛！』佛放",
    "T15n0643_006:0676a29": "眉間白毫相光照諸女心，女見佛行威儀詳",
    "T15n0643_006:0676b01": "序，足下雨華猶如華蓋，化佛如林不可稱計，",
    "T15n0643_006:0676b02": "諸女見已發阿耨多羅三藐三菩提心。老母",
    "T15n0643_006:0676b03": "見佛邪見不信，猶能除却八十萬億劫生死",
    "T15n0643_006:0676b04": "之罪，況復善意恭敬禮拜？「爾時老母，以得見",
    "T15n0643_006:0676b05": "佛巷陌還開，疾走歸家白大家言：『我於今日",
    "T15n0643_006:0676b06": "遇大惡對沙門瞿曇，在王宮門多眾之前，作",
    "T15n0643_006:0676b07": "諸妖幻。身如金山眾華映飾，目踰青蓮有萬",
    "T15n0643_006:0676b08": "億光不可具見，沙門善幻世間無比，大家年",
    "T15n0643_006:0676b09": "少可不憙見。』作是語已入木籠中，以百張皮",
    "T15n0643_006:0676b10": "覆木籠上，白[疊*毛]纏頭却臥闇處。「爾時世尊",
    "T15n0643_006:0676b11": "還祇陀林，末利夫人白言：『世尊！願化邪女莫",
    "T15n0643_006:0676b12": "還精舍。』佛告末利：『此女罪重於佛無緣，於羅",
    "T15n0643_006:0676b13": "睺羅有大因緣，佛今日行為其除罪。』作是語",
    "T15n0643_006:0676b14": "已即還精舍，告羅睺羅：『汝詣須達大長者家",
    "T15n0643_006:0676b15": "度惡老母。』作是語時千二百五十沙門皆作",
    "T15n0643_006:0676b16": "是言：『我等今日願欲隨從。』",
    "T15n0643_006:0676b17": "「爾時羅睺承佛威神入如意定，禮拜既畢遶",
    "T15n0643_006:0676b18": "佛七匝，即自化身作轉輪聖王，阿難侍左、難",
    "T15n0643_006:0676b19": "陀侍右，千二百五十比丘化為千子。阿難為",
    "T15n0643_006:0676b20": "典藏臣，難陀為主兵臣，七寶四兵皆悉具",
    "T15n0643_006:0676b21": "足。時金輪寶在虛空中乘蓮華臺，徑往須達",
    "T15n0643_006:0676b22": "大長者家。夜叉唱言：『聖王出世，擯諸惡人，宣",
    "T15n0643_006:0676b23": "揚善法。』老母聞已心大歡喜：『聖王出者有",
    "T15n0643_006:0676b24": "如意珠，無所求索此當可言。』",
    "T15n0643_006:0676b25": "「爾時聖王椎鍾鳴鼓乘大寶輿至須達家，老",
    "T15n0643_006:0676b26": "母見已甚大歡喜：『聖王出世多所潤益，識別",
    "T15n0643_006:0676b27": "善惡，必當不為沙門所惑。』從木籠出敬禮聖",
    "T15n0643_006:0676b28": "王。聖王即遣主寶藏臣往至女所告言：『姊妹！",
    "T15n0643_006:0676b29": "汝宿有福應王者相，聖王今者欲以姊妹為",
    "T15n0643_006:0676c01": "玉女寶。』老母白言：『我身卑賤猶如糞穢，聖王",
    "T15n0643_006:0676c02": "顧問喜慶無量，何所堪任應玉女寶？若見",
    "T15n0643_006:0676c03": "念者勅我大家，放我令脫所賜已多。』",
    "T15n0643_006:0676c04": "「爾時聖王告須達言：『卿家老女眾相巍巍，吾",
    "T15n0643_006:0676c05": "今欲以充玉女寶。』須達白言：『惟命是從，願",
    "T15n0643_006:0676c06": "上大王。』老婢聞放喜悅非常。聖王即便以",
    "T15n0643_006:0676c07": "如意珠照耀女面，令女自見如玉女寶，倍大",
    "T15n0643_006:0676c08": "歡喜而作是言：『諸沙門等高談大語，自言有",
    "T15n0643_006:0676c09": "道無一效驗。聖王出世弘利處多，令我老",
    "T15n0643_006:0676c10": "弊如玉女寶。』作是語已五體投地禮於聖",
    "T15n0643_006:0676c11": "王。時典藏臣宣王優令揚十善法，女聞十",
    "T15n0643_006:0676c12": "善心大歡喜，即作是念：『聖王所說義無不",
    "T15n0643_006:0676c13": "善。』為王作禮，悔過自責心即調伏。「時羅睺",
    "T15n0643_006:0676c14": "羅還復本身，老母舉頭見千二百五十比丘，",
    "T15n0643_006:0676c15": "即作此言：『佛法清淨不捨眾生，如我弊惡猶",
    "T15n0643_006:0676c16": "尚化度。』作是語已求受五戒。時羅睺羅為說",
    "T15n0643_006:0676c17": "三歸受五戒法，母聞此法未舉頭頃成須陀",
    "T15n0643_006:0676c18": "洹。地神歡喜從地踊出告須達言：『善哉長",
    "T15n0643_006:0676c19": "者！裂邪見網，如來出世正為此耳！』",
    "T15n0643_006:0676c20": "「時羅睺羅將此老母詣祇陀林，到已見佛身",
    "T15n0643_006:0676c21": "相紫金，歡喜合掌為佛作禮，懺悔前罪求",
    "T15n0643_006:0676c22": "佛出家。佛告羅睺：『汝將此母詣憍曇彌。』未",
    "T15n0643_006:0676c23": "至中間，羅睺為說苦、空、非常、無我等法，老母",
    "T15n0643_006:0676c24": "聞已頭髮自落成比丘尼，三明六通具八解",
    "T15n0643_006:0676c25": "脫，身昇虛空作十八變。「波斯匿王末利夫人，",
    "T15n0643_006:0676c26": "見此變化心大歡喜：『善哉！佛日出現世間破",
    "T15n0643_006:0676c27": "無明闇，能令邪見得應真道。』作是語已為佛",
    "T15n0643_006:0676c28": "作禮白言：『世尊！如此老母宿有何罪，生卑",
    "T15n0643_006:0676c29": "賤處為人婢使；復何福慶值遇世尊，如好",
    "T15n0643_006:0677a01": "白[疊*毛]易受染色，應時即得阿羅漢道？』」",
    "T15n0643_006:0677a02": "「佛告大王：『諦聽諦聽，善思念之！如來為王分",
    "T15n0643_006:0677a03": "別解說。過去久遠無數劫時，有佛世尊名一",
    "T15n0643_006:0677a04": "寶蓋燈王如來，十號具足。彼佛滅後於像法",
    "T15n0643_006:0677a05": "中，有王名曰雜寶華光，其王有子名曰快見，",
    "T15n0643_006:0677a06": "求欲出家父即聽許，王子詣山到僧坊中求",
    "T15n0643_006:0677a07": "欲出家。時有比丘聰明多智深解實相，受",
    "T15n0643_006:0677a08": "為弟子。復有比丘名德華光，善說法要誘進",
    "T15n0643_006:0677a09": "初學。王子比丘雖復出家猶懷憍慢，和上",
    "T15n0643_006:0677a10": "為說甚深妙法般若波羅蜜大空之義，王子",
    "T15n0643_006:0677a11": "聞已謬解邪說，比丘滅後即作此言：「我大和",
    "T15n0643_006:0677a12": "上空無智慧，但能讚歎虛無空事，願我後生",
    "T15n0643_006:0677a13": "不樂見也；我阿闍梨智慧辯才，願於生生為",
    "T15n0643_006:0677a14": "善知識。」王子比丘作是語已，法說非法、非法",
    "T15n0643_006:0677a15": "說法，教諸徒眾皆行邪見，雖持禁戒威儀不",
    "T15n0643_006:0677a16": "缺，以謬解故命終之後，如射箭頃墮阿鼻獄，",
    "T15n0643_006:0677a17": "八十億劫恒受苦惱，罪畢乃出為貧賤人，五",
    "T15n0643_006:0677a18": "百身中聾癡無目，千二百身恒為人婢。』佛說",
    "T15n0643_006:0677a19": "是時，末利夫人有五百婢，懺悔自責發菩提",
    "T15n0643_006:0677a20": "心，願於來世解深空法。",
    "T15n0643_006:0677a21": "「佛告大王：『爾時和上者今我身是！阿闍梨者",
    "T15n0643_006:0677a22": "今羅睺羅是！王子比丘此老母是！徒眾弟子，",
    "T15n0643_006:0677a23": "今日邪見女等，發菩提心者是！』佛說此時，舍",
    "T15n0643_006:0677a24": "衛城中二萬優婆塞，發菩提心得念佛定，",
    "T15n0643_006:0677a25": "常於定中見佛說法。」佛告父王：「邪見惡人見",
    "T15n0643_006:0677a26": "佛行時，尚得如此無量福德，何況觀佛行及",
    "T15n0643_006:0677a27": "像行者？」",
    "T15n0643_006:0677a28": "父王白佛：「佛母摩耶生忉利天，佛今光相神",
    "T15n0643_006:0677a29": "通具足，云何當往為母說法？」佛告大王：「如",
    "T15n0643_006:0677b01": "來當如轉輪聖王足行之法，從閻浮提上忉",
    "T15n0643_006:0677b02": "利天，問訊檀越為說妙法。」",
    "T15n0643_006:0677b03": "爾時會中有菩薩摩訶薩，名曰持地，即從座",
    "T15n0643_006:0677b04": "起，入首楞嚴三昧，三昧力故從金剛際，金剛",
    "T15n0643_006:0677b05": "為輪、金剛為根、金剛為花，花花相次出閻浮",
    "T15n0643_006:0677b06": "提。時四龍王：難陀、跋難陀、阿耨達多、娑伽羅",
    "T15n0643_006:0677b07": "龍王等，各持七寶詣持地所，奉上七寶，為佛",
    "T15n0643_006:0677b08": "世尊作三道寶階，左白銀、右頗梨、中黃金。從",
    "T15n0643_006:0677b09": "閻浮提金剛地際上忉利宮，一一寶階七重",
    "T15n0643_006:0677b10": "欄楯，是諸欄楯百億寶成，百億光明；一一",
    "T15n0643_006:0677b11": "光明百億寶花；一一花中無量樂器自然踊",
    "T15n0643_006:0677b12": "出。爾時持地以恒河沙七寶蓮華敷佛蹈",
    "T15n0643_006:0677b13": "處，於階道側竪諸寶幢，無量寶幡懸其幢",
    "T15n0643_006:0677b14": "頭，百億寶蓋彌覆其上，忉利諸天雨曼陀羅",
    "T15n0643_006:0677b15": "華、摩訶曼陀羅華、曼殊沙華、摩訶曼殊沙華，",
    "T15n0643_006:0677b16": "嚴飾其間。時梵天王手擎香爐，與萬梵俱侍",
    "T15n0643_006:0677b17": "立階側；一一香烟如琉璃雲，彌滿虛空，於",
    "T15n0643_006:0677b18": "其雲中百千妓樂不鼓自鳴。難陀龍等，持海",
    "T15n0643_006:0677b19": "此岸栴檀末香漫散道中，香光上出如金光",
    "T15n0643_006:0677b20": "焰，高一多羅樹化為金臺：無量諸天，持天",
    "T15n0643_006:0677b21": "瓔珞嚴飾階道，如是供具不可稱計。",
    "T15n0643_006:0677b22": "爾時世尊於閻浮提執持三衣，告勅阿難、難",
    "T15n0643_006:0677b23": "陀、羅睺羅等五百比丘，足步大地，始舉足時",
    "T15n0643_006:0677b24": "地六種動；下足之時，地生寶宮如梵王宮，宮",
    "T15n0643_006:0677b25": "宮相次懸在空中，隨映佛後在階道側。持地",
    "T15n0643_006:0677b26": "菩薩并彌勒等一千菩薩一時合掌，以萬億",
    "T15n0643_006:0677b27": "音歌詠如來無量德行。爾時梵王無數百千",
    "T15n0643_006:0677b28": "諸梵天等，手擎香爐無量妓樂，以供養佛",
    "T15n0643_006:0677b29": "立侍左階；釋提桓因無數天子百千天女，鼓",
    "T15n0643_006:0677c01": "樂絃歌亦立左階；無數聲聞菩薩大眾侍立",
    "T15n0643_006:0677c02": "右階。爾時世尊放大光明照階道邊，其光如",
    "T15n0643_006:0677c03": "雲百千億色猶如重閣，佛處其中八萬四千",
    "T15n0643_006:0677c04": "化佛圍繞，五百分身諸佛與佛政等，執持",
    "T15n0643_006:0677c05": "衣鉢威儀詳序，分身諸佛，亦有阿難、難陀",
    "T15n0643_006:0677c06": "以為侍者。時魔波旬，於虛空中與諸魔眾，",
    "T15n0643_006:0677c07": "讚誦妙偈歎如來功德。釋提桓因白摩耶言：",
    "T15n0643_006:0677c08": "「如來世雄，為報恩故來至此處。」摩耶夫人",
    "T15n0643_006:0677c09": "聞佛已來，遣諸天女持諸天寶及天妓樂、曼",
    "T15n0643_006:0677c10": "陀羅華，在階道邊以迎世尊。",
    "T15n0643_006:0677c11": "爾時如來舉足下足無數宮殿，一一宮殿五",
    "T15n0643_006:0677c12": "百化佛結加趺坐；一一如來五百菩薩以為",
    "T15n0643_006:0677c13": "侍者。",
    "T15n0643_006:0677c14": "爾時五百分身諸釋迦文入忉利天宮，諸天",
    "T15n0643_006:0677c15": "歡喜而說此偈：",
    "T15n0643_006:0677c16": "「毘婆尸佛！　　吉祥中尊；　　亦放光明，",
    "T15n0643_006:0677c17": "　來至此處。　　尸棄如來！　　大吉祥尊；",
    "T15n0643_006:0677c18": "　化身無數，　　來至此處。　　毘舍滿月！",
    "T15n0643_006:0677c19": "　放白毫光；　　普照一切，　　來至此處。",
    "T15n0643_006:0677c20": "　拘樓孫佛！　　面門出光；　　照十方界，",
    "T15n0643_006:0677c21": "　來至此處。　　迦那含佛！　　化身無數，",
    "T15n0643_006:0677c22": "　放大光明；　　來至此處。　　迦葉世尊！",
    "T15n0643_006:0677c23": "　身如寶臺；　　足步虛空，　　來至此處。",
    "T15n0643_006:0677c24": "　釋迦牟尼！　　分身五百，　　無數化佛；",
    "T15n0643_006:0677c25": "　照耀一切，　　來至此處。",
    "T15n0643_006:0677c26": "　彌勒菩薩！　　賢劫尊者！　　亦放光明，",
    "T15n0643_006:0677c27": "　當至此處；　　此處吉祥，　　安隱無為。",
    "T15n0643_006:0677c28": "　諸佛所遊，　　牟尼生地；　　名涅槃窟，",
    "T15n0643_006:0677c29": "　慧者智度。」",
    "T15n0643_006:0678a01": "爾時世尊入忉利宮，即放眉間白毫相光，其",
    "T15n0643_006:0678a02": "光化作七寶大蓋覆摩耶上，七寶飾床奉摩",
    "T15n0643_006:0678a03": "耶坐。佛母摩耶見佛入宮，合掌恭敬為佛作",
    "T15n0643_006:0678a04": "禮，五百化佛一時申手，諸天扶持不聽禮敬，",
    "T15n0643_006:0678a05": "八萬四千諸化如來皆悉起立。爾時摩耶夫",
    "T15n0643_006:0678a06": "人宮中，自然踊出五百億光，此光明中有大",
    "T15n0643_006:0678a07": "寶臺，一一臺上有十方佛。如是諸佛，自說名",
    "T15n0643_006:0678a08": "字安慰佛母。東方善德佛，持妙寶花散釋迦",
    "T15n0643_006:0678a09": "牟尼及摩耶上，化成花蓋，此花蓋中百億化",
    "T15n0643_006:0678a10": "佛，合掌起立問訊佛母；南方栴檀德佛，持寶",
    "T15n0643_006:0678a11": "蓮花散釋迦牟尼及散佛母上，化成花蓋，於",
    "T15n0643_006:0678a12": "花蓋中無數化佛，合掌起立問訊佛母；西方",
    "T15n0643_006:0678a13": "無量明佛，以寶蓮花散釋迦牟尼及佛母上，",
    "T15n0643_006:0678a14": "化成花蓋，無數化佛合掌起立問訊佛母；北",
    "T15n0643_006:0678a15": "方相德佛，以寶蓮花散釋迦牟尼及佛母上，",
    "T15n0643_006:0678a16": "化成花蓋，無數化佛合掌起立問訊佛母。東",
    "T15n0643_006:0678a17": "南方無憂德佛、西南方寶施佛、西北方花",
    "T15n0643_006:0678a18": "德佛、東北方三乘行佛、上方廣眾德佛、下方",
    "T15n0643_006:0678a19": "明德佛，如是等佛各以寶花，散釋迦牟尼佛",
    "T15n0643_006:0678a20": "上及散佛母，化成花蓋，一一蓋中無數化佛，",
    "T15n0643_006:0678a21": "合掌起立問訊佛母。時忉利宮滿中化佛，佛",
    "T15n0643_006:0678a22": "母摩耶頂上自然出眾供具，無量幢幡供養",
    "T15n0643_006:0678a23": "諸佛。時幢幡中有妙音聲，讚佛、讚法、讚比丘",
    "T15n0643_006:0678a24": "僧。佛告阿難：「是名如來從閻浮提昇忉利宮，",
    "T15n0643_006:0678a25": "色相光明諸神化事。佛滅度後佛諸弟子，若",
    "T15n0643_006:0678a26": "如是觀是名正觀，若異觀者名為邪觀。作",
    "T15n0643_006:0678a27": "此觀者，除一億劫生死之罪，臨命終時見",
    "T15n0643_006:0678a28": "十方佛，必生他方淨佛國土」。佛告阿難：「汝",
    "T15n0643_006:0678a29": "持是語，為未來世諸眾生等當廣宣說，聞此",
    "T15n0643_006:0678b01": "語者、思是義者，當知是人十方諸佛之所覆",
    "T15n0643_006:0678b02": "護，命終必當生諸佛前。」",
    "T15n0643_006:0678b03": "佛告父王：「云何名如來從忉利天下閻浮提",
    "T15n0643_006:0678b04": "時光相變應？我初下時，無數天子百千天女",
    "T15n0643_006:0678b05": "侍從世尊，獨見一佛圓光一尋放千光明，足",
    "T15n0643_006:0678b06": "步虛空躡階而下。時佛光中七佛像現，從",
    "T15n0643_006:0678b07": "佛光出導佛前行。時優填王，戀慕世尊鑄",
    "T15n0643_006:0678b08": "金為像，聞佛當下，象載金像來迎世尊！蓮華",
    "T15n0643_006:0678b09": "色比丘尼化作瑠璃山，結加趺坐在山窟中，",
    "T15n0643_006:0678b10": "無量供具奉迎世尊！爾時金像，從象上下猶",
    "T15n0643_006:0678b11": "如生佛，足步虛空足下雨華，亦放光明來迎",
    "T15n0643_006:0678b12": "世尊！時鑄金像，合掌叉手為佛作禮。爾時",
    "T15n0643_006:0678b13": "世尊！亦復長跪合掌向像，時虛空中百千化",
    "T15n0643_006:0678b14": "佛，亦皆合掌長跪向像。",
    "T15n0643_006:0678b15": "「爾時世尊而語像言：『汝於來世大作佛事，",
    "T15n0643_006:0678b16": "我滅度後，我諸弟子以付囑汝。』空中化佛，",
    "T15n0643_006:0678b17": "異口同音咸作是言：『若有眾生於佛滅後造",
    "T15n0643_006:0678b18": "立形像，幡、花、眾香持用供養，是人來世必",
    "T15n0643_006:0678b19": "得念佛清淨三昧。若有眾生知佛下時種種",
    "T15n0643_006:0678b20": "相貌，繫念思惟必自得見。』」佛告阿難：「佛",
    "T15n0643_006:0678b21": "滅度後佛諸弟子，知佛如來下忉利天及見",
    "T15n0643_006:0678b22": "佛像，除却千劫極重惡業。如是觀者名為正",
    "T15n0643_006:0678b23": "觀，若異觀者名為邪觀。」",
    "T15n0643_006:0678b24": "佛說觀佛三昧海經卷第六"
}