{
    "T21n1301_001:0410b24": "No. 1301",
    "T21n1301_001:0410b25": "舍頭諫太子二十八宿經一名虎耳經",
    "T21n1301_001:0410b27": "西晉三藏竺法護譯",
    "T21n1301_001:0410b28": "聞如是。一時佛遊舍衛國祇樹給孤獨園。時",
    "T21n1301_001:0410b29": "賢者阿難。明旦著衣持鉢。入城分衛。飯食既",
    "T21n1301_001:0410c01": "訖。詣中流泉。有𣧑呪女。名曰波機提　晉曰志性",
    "T21n1301_001:0410c02": "趣流泉汲。阿難見之。便從求飲言。唯大姊以",
    "T21n1301_001:0410c03": "水相惠。其女報曰。我𣧑呪家。阿難答曰。唯",
    "T21n1301_001:0410c04": "水相施吾不問𣧑與不𣧑。女即與水。阿難飲",
    "T21n1301_001:0410c05": "已。便捨退還。適去不久。女思察之。阿難手",
    "T21n1301_001:0410c06": "足顏貌音聲。進止行步。慇懃思想。興瑕穢",
    "T21n1301_001:0410c07": "念。心自惟之。其我母者。持大神呪。令斯仁",
    "T21n1301_001:0410c08": "者為吾夫𦕓。還白母曰。有一沙門。名曰阿難。",
    "T21n1301_001:0410c09": "沙門曇曇之侍者也。欲以為夫。母能致乎。母",
    "T21n1301_001:0410c10": "答女曰。除眾歿者。及離色欲。乃可能耳。有斯",
    "T21n1301_001:0410c11": "國王。夙夜敬重。沙門大道。奉所演命。或儻聞",
    "T21n1301_001:0410c12": "之。則危我身。沙門瞿曇無為色欲。吾曾聞",
    "T21n1301_001:0410c13": "之。離情色者。一切眾生。無如之何。時女白",
    "T21n1301_001:0410c14": "母。設得阿難為夫乃存不者自害。母告女曰。",
    "T21n1301_001:0410c15": "汝勿自損。今當致來。於是女母。以牛屎塗舍",
    "T21n1301_001:0410c16": "中庭。因便然火。化造屋舍。儲八瓶水。示十六",
    "T21n1301_001:0410c17": "兩。應而生諸華。持華轉呪。以一一華。散于",
    "T21n1301_001:0410c18": "水中。並說神呪。而歎頌曰。",
    "T21n1301_001:0410c19": "阿遮梨　莫摩犁　維摩犁　句鳩摩　鳩摩",
    "T21n1301_001:0410c20": "門那非頭　閉頭摩遮彌　蹄和陂沙提　祇",
    "T21n1301_001:0410c21": "牟多迦伽耶比舍波摩呼羅閉　抄慢頭陀",
    "T21n1301_001:0410c22": "提波菩若大神　天及揵陀羅　急志神明其",
    "T21n1301_001:0410c23": "最暴卒唐突無理",
    "T21n1301_001:0410c24": "各以威神化阿難。來令至此間。於時阿難心",
    "T21n1301_001:0410c25": "思彼女。興瑕穢想。便出精舍。往到呪家。母遙",
    "T21n1301_001:0410c26": "見之即謂女言。瞿曇弟子。已今至矣。便設",
    "T21n1301_001:0410c27": "座具。女尋歡喜。即設坐席。於是阿難。往至女",
    "T21n1301_001:0410c28": "舍。獨坐號泣。心自思言。我之罪咎。重何甚",
    "T21n1301_001:0410c29": "矣。不為世尊之所救濟。彼時世尊。尋念阿難。",
    "T21n1301_001:0411a01": "以覺意慧。壞除凶呪。即時頌曰。",
    "T21n1301_001:0411a02": "絺抵　阿周啼羞尼抵　舍抵　薩波尼",
    "T21n1301_001:0411a03": "那　薩和修絺抵",
    "T21n1301_001:0411a04": "令一切安。使眾歡悅。無瑕寂然。除諸恐懼。又",
    "T21n1301_001:0411a05": "離煌灼。常獲不動。為天見歎。一切吉祥。於",
    "T21n1301_001:0411a06": "是至誠。所言不虛。使阿難定。爾時阿難。出凶",
    "T21n1301_001:0411a07": "呪家。還歸精舍。女見疑去。便語其母。阿難",
    "T21n1301_001:0411a08": "已還。母答女曰。沙門瞿曇。且救不疑。是故壞",
    "T21n1301_001:0411a09": "呪。令不得行。女問母曰。沙門瞿曇呪力大耶。",
    "T21n1301_001:0411a10": "母曰。最上以奚喻乎。其母答曰。佛天中天。道",
    "T21n1301_001:0411a11": "德之力。不可稱限。假使三界一切世間。所有",
    "T21n1301_001:0411a12": "神呪奇力異術。發意之頃。悉令不見。安有識",
    "T21n1301_001:0411a13": "者。誰能動乎。",
    "T21n1301_001:0411a14": "於時彼女明旦沐浴。修好服飾。著寶瓔珞。光",
    "T21n1301_001:0411a15": "曜其身。顏色煒燁。詣于舍衛住處門邊。須",
    "T21n1301_001:0411a16": "待阿難來。必由此路。而往反耳。時眾比丘",
    "T21n1301_001:0411a17": "明旦著衣持鉢。入城分衛。阿難亦然。女遙見",
    "T21n1301_001:0411a18": "心懷喜踊。即隨逐行。阿難適住。効之便立。適",
    "T21n1301_001:0411a19": "進逐行。所詣分衛。立守其門。時阿難見進止",
    "T21n1301_001:0411a20": "逐後。即懷慚愧。速出城還祇樹給孤獨園。便",
    "T21n1301_001:0411a21": "至佛所。稽首却坐。白世尊言。我行分衛。此女",
    "T21n1301_001:0411a22": "進退追逐隨人。入分衛家。住守其門。唯天中",
    "T21n1301_001:0411a23": "尊。安住見護。世尊告曰。阿難莫恐。勿以為",
    "T21n1301_001:0411a24": "懼。女到禮佛。却住一面。佛告女曰。汝常追",
    "T21n1301_001:0411a25": "逐阿難何求。女白佛言。欲為夫主。世尊又問。",
    "T21n1301_001:0411a26": "父母聽未。唯然大聖宿心之願。佛言。當令父",
    "T21n1301_001:0411a27": "母面自許之。女即受教。繞佛三匝。稽首而退。",
    "T21n1301_001:0411a28": "歸呼父母。俱至佛所。稽首却坐。女啟已至。佛",
    "T21n1301_001:0411a29": "問父母。聽汝女為阿難婦不。白曰唯然。佛言。",
    "T21n1301_001:0411b01": "聽者還家自安。父母受教。稽首佛足。繞尊三",
    "T21n1301_001:0411b02": "匝。則歸其家。親去未久。世尊告女。疾欲得",
    "T21n1301_001:0411b03": "阿難比丘耶。唯然大聖。實欲得之。佛告女曰。",
    "T21n1301_001:0411b04": "若欲得者。法其被服。女曰如命。時世尊聽除",
    "T21n1301_001:0411b05": "去其髮。為比丘尼。佛即呼曰比丘尼來。便成",
    "T21n1301_001:0411b06": "沙門。於是諸佛天中天法。審無所講。隨厥所",
    "T21n1301_001:0411b07": "樂歎說布施奉戒。上天愛欲之瑕。塵勞諍訟。",
    "T21n1301_001:0411b08": "所著之穢。具足說法。佛知其意。歡然踊躍。心",
    "T21n1301_001:0411b09": "無陰蓋。應面合志。為分別說四諦之事。苦",
    "T21n1301_001:0411b10": "習盡道。譬如帛繒皎潔無瑕。著之于染。則",
    "T21n1301_001:0411b11": "受好色。時比丘尼。見法得慧。度諸狐疑。不由",
    "T21n1301_001:0411b12": "他信。不歸於天。永無所畏。成道果實。稽首佛",
    "T21n1301_001:0411b13": "足。唯願世尊。原其罪釁。弊如小兒。無權方",
    "T21n1301_001:0411b14": "便。求賢阿難。以為夫主。自見罪重。是故懺",
    "T21n1301_001:0411b15": "悔。佛言。善哉比丘尼。自見身短。改往修來。",
    "T21n1301_001:0411b16": "計於法律。有益無損。佛大哀故。即受汝悔。佛",
    "T21n1301_001:0411b17": "說是時。志性比丘尼。漏盡意解。舍衛城內長",
    "T21n1301_001:0411b18": "者梵志。聞佛世尊以凶呪女為比丘尼。即歎",
    "T21n1301_001:0411b19": "驚怪。云何凶呪女。為比丘尼。云何處在四輩",
    "T21n1301_001:0411b20": "學中。如何當類梵志大姓。尊者豪貴。士大夫",
    "T21n1301_001:0411b21": "家。王波私匿。聞佛世尊化凶呪女以為沙",
    "T21n1301_001:0411b22": "門。心亦懷疑。便勅嚴駕。與無央數國中長者",
    "T21n1301_001:0411b23": "及諸梵志。俱詣精舍。欲見世尊。問訊設禮。",
    "T21n1301_001:0411b24": "王遙見佛。下乘步行。前謁却坐。長者梵志。禮",
    "T21n1301_001:0411b25": "拜退坐。中有揖者。有叉手者。說姓字者。遙見",
    "T21n1301_001:0411b26": "默然坐者。於時天尊緣王波私匿所懷疑結。",
    "T21n1301_001:0411b27": "知舍衛城長者梵志心之所欲。宣志性女本",
    "T21n1301_001:0411b28": "過世緣。便告諸比丘。汝寧欲聞志性比丘尼",
    "T21n1301_001:0411b29": "前世所因。如來當講。比丘皆言。唯然世尊今",
    "T21n1301_001:0411c01": "正是時。唯為說元前世本變。比丘聞之。奉持",
    "T21n1301_001:0411c02": "宣行。普令分布。佛言。諦聽善思念之。比丘白",
    "T21n1301_001:0411c03": "言。唯然世尊。願樂欲聞。佛時說言。乃往過",
    "T21n1301_001:0411c04": "昔。有一土界。名曰虛荒。周匝圍繞。有樹木",
    "T21n1301_001:0411c05": "花。其土有王。名曰摩登。與無央數弟子摩",
    "T21n1301_001:0411c06": "登王晉曰有志其王自識宿命從來。知四部經。分",
    "T21n1301_001:0411c07": "別經典。如厥論法性奉行。不失一義。彼摩登",
    "T21n1301_001:0411c08": "王。時有太子。名舍頭諫晉曰虎耳端政殊好。修",
    "T21n1301_001:0411c09": "誠性真。成一切德。威神遠達。多所悅豫。色貌",
    "T21n1301_001:0411c10": "第一。好如蓮華。博通眾經。分別四典。時王心",
    "T21n1301_001:0411c11": "念。今吾太子。顏貌端政。功德具足。威曜遠",
    "T21n1301_001:0411c12": "照。眾所不及。當為求婦。續彼安國。於何迎",
    "T21n1301_001:0411c13": "娶。奉戒清淨。宜太子妻。時有梵志。名弗袈",
    "T21n1301_001:0411c14": "裟。服食藥草。身有七合。合集草木。供事水",
    "T21n1301_001:0411c15": "火及梵天王。弗袈裟有女。名曰志性。顏貌第",
    "T21n1301_001:0411c16": "一。仁德具足。世之希有。遵修經道。適宜太",
    "T21n1301_001:0411c17": "子。",
    "T21n1301_001:0411c18": "摩登王心自念言。弗袈裟者。處於異土。父母",
    "T21n1301_001:0411c19": "本末。種姓佳良。言語便聰。生無瑕穢。計至",
    "T21n1301_001:0411c20": "七世。父母始元。具足無短。應順章句。了慧且",
    "T21n1301_001:0411c21": "明。諷誦三經。分別往古。而知四典。挍計算",
    "T21n1301_001:0411c22": "術。能知天地災變吉凶。設講經書。字字曉了。",
    "T21n1301_001:0411c23": "無所不博。次第章句。無一差違。藥草為食。常",
    "T21n1301_001:0411c24": "事水火諸神梵天。有一女子。端政姝好。女",
    "T21n1301_001:0411c25": "相具足。宜我子婦。爾時彼王明旦嚴駕。與諸",
    "T21n1301_001:0411c26": "眷屬及眾大獸。則發北遊。詣東北園。名曰",
    "T21n1301_001:0411c27": "蘇桓。於是頌曰。",
    "T21n1301_001:0411c28": "若干樹蔭涼　　眾花普茂盛",
    "T21n1301_001:0411c29": "諸飛鳥悲鳴　　如天上伎樂",
    "T21n1301_001:0412a01": "王到梵志弗袈裟界。告諸眾曰。且住待之。具",
    "T21n1301_001:0412a02": "教弟子。必遊此道。時弗袈裟旦起嚴駕。乘白",
    "T21n1301_001:0412a03": "車馬。與五百眾諸梵志俱。出其本土。欲化",
    "T21n1301_001:0412a04": "弟子。彼王遙見弗袈裟來。如星中月。猶日照",
    "T21n1301_001:0412a05": "水油著火上。益以光耀。如嚴妙顏。若興祠祀。",
    "T21n1301_001:0412a06": "喻寶在海。如高山雪。四向普顯。猶毘沙門王",
    "T21n1301_001:0412a07": "在眾鬼神。譬大天王在諸天中。喻梵天王與",
    "T21n1301_001:0412a08": "諸梵俱。巍巍如斯。時摩登王。即往奉迎。如法",
    "T21n1301_001:0412a09": "設禮。而謂之曰。唯弗袈裟。欲有所說。願且聽",
    "T21n1301_001:0412a10": "之。弗袈裟曰。自非梵志。不得言唯。何故說",
    "T21n1301_001:0412a11": "唯。摩登王曰。我能言唯。是故說唯。設不能",
    "T21n1301_001:0412a12": "者。亦不發言。王謂弗袈裟。人有四事。而為",
    "T21n1301_001:0412a13": "己身。并普及眾。亦獲利義。救濟眾生。令有義",
    "T21n1301_001:0412a14": "便。當向仁說。卿有一女。名曰志性。可教太",
    "T21n1301_001:0412a15": "子虎耳之妻。欲得求娉相從而進。不諍多少。",
    "T21n1301_001:0412a16": "時弗袈裟。聞王說此。瞋恚不悅。顏色則變。",
    "T21n1301_001:0412a17": "唯猶虎口。出惡言。咄且凶魅狗吠之類。應",
    "T21n1301_001:0412a18": "說斯耶。婆羅門者。奉修淨戒。諷誦經典。當以",
    "T21n1301_001:0412a19": "適之。卿棄捐種。非吾之類。反輕我女。於是頌",
    "T21n1301_001:0412a20": "曰。",
    "T21n1301_001:0412a21": "有施愚騃種　　何不求汝類",
    "T21n1301_001:0412a22": "莫慕不可獲　　猶令種立水",
    "T21n1301_001:0412a23": "厥妙紫磨金　　不生于糞土",
    "T21n1301_001:0412a24": "設明與冥合　　如此有可持",
    "T21n1301_001:0412a25": "汝為凶呪種　　吾是妙生類",
    "T21n1301_001:0412a26": "尊卑各異路　　愚云何令合",
    "T21n1301_001:0412a27": "卿則興凶呪　　吾為主豪姓",
    "T21n1301_001:0412a28": "尊者不肯與　　下賤俱結婚",
    "T21n1301_001:0412a29": "尊者與豪族　　修道而結婚",
    "T21n1301_001:0412b01": "尊者不義從　　卑賤結因緣",
    "T21n1301_001:0412b02": "其有慧具足　　嚴修清淨行",
    "T21n1301_001:0412b03": "種性無瑕穢　　梵志度彼岸",
    "T21n1301_001:0412b04": "演教執經典　　諷誦三經本",
    "T21n1301_001:0412b05": "梵志所可習　　次第分別藏",
    "T21n1301_001:0412b06": "當與此輩俱　　梵志結婚姻",
    "T21n1301_001:0412b07": "尊者不我從　　下賤結因緣",
    "T21n1301_001:0412b08": "莫願不可獲　　猶如欲縛風",
    "T21n1301_001:0412b09": "何謂及與我　　結親為婚姻",
    "T21n1301_001:0412b10": "貧遭諸厄者　　世人所棄損",
    "T21n1301_001:0412b11": "卿大之方便　　不能階此緣",
    "T21n1301_001:0412b12": "摩登王以偈答弗袈裟。面說頌曰。",
    "T21n1301_001:0412b13": "計土與金俱　　比之有奇特",
    "T21n1301_001:0412b14": "梵志亦如是　　具說人種異",
    "T21n1301_001:0412b15": "猶冥比於明　　實有差別起",
    "T21n1301_001:0412b16": "卿所持便說　　若斯婆羅門",
    "T21n1301_001:0412b17": "未曾見梵志　　遊生於虛空",
    "T21n1301_001:0412b18": "爾非從地出　　不因經典生",
    "T21n1301_001:0412b19": "梵志皆生胎　　凶呪亦猶胎",
    "T21n1301_001:0412b20": "餘生亦如是　　於是有何特",
    "T21n1301_001:0412b21": "我意諸梵志　　亦瑕穢棄捐",
    "T21n1301_001:0412b22": "尊者亦無殊　　卿見有何特",
    "T21n1301_001:0412b23": "諸所凶惡事　　賊害可憎惡",
    "T21n1301_001:0412b24": "殺生于人民　　皆梵志所興",
    "T21n1301_001:0412b25": "是諸危害事　　呰梵志所立",
    "T21n1301_001:0412b26": "造作逆惡緣　　自謂興福祐",
    "T21n1301_001:0412b27": "梵志心自念　　欲得噉于肉",
    "T21n1301_001:0412b28": "教人殺祠祀　　言牛羊上天",
    "T21n1301_001:0412b29": "設是法昇天　　何故諸梵志",
    "T21n1301_001:0412c01": "不自殺祠祀　　及所重親族",
    "T21n1301_001:0412c02": "可加於父母　　兄弟并姊妹",
    "T21n1301_001:0412c03": "妻息及男女　　曷不以斯祠",
    "T21n1301_001:0412c04": "設興此祠祀　　致得上天宮",
    "T21n1301_001:0412c05": "及使人害命　　言死者上天",
    "T21n1301_001:0412c06": "復用餘祠為　　轉當自殺祠",
    "T21n1301_001:0412c07": "若祠祀究竟　　悉當得生天",
    "T21n1301_001:0412c08": "不可以祠祀　　殺牛羊上天",
    "T21n1301_001:0412c09": "斯非獲上天　　何因求紫殿",
    "T21n1301_001:0412c10": "諸梵志凶詭　　緣此行方便",
    "T21n1301_001:0412c11": "意中欲食肉　　殺祠言應生",
    "T21n1301_001:0412c12": "吾今當重說　　梵志造變應",
    "T21n1301_001:0412c13": "自云所學習　　梵戒有四句",
    "T21n1301_001:0412c14": "不盜金飲酒　　不為犯師婦",
    "T21n1301_001:0412c15": "無害諸梵志　　是為四句法",
    "T21n1301_001:0412c16": "唯不得盜金　　其餘皆無限",
    "T21n1301_001:0412c17": "若竊取人金　　乃為非梵志",
    "T21n1301_001:0412c18": "但禁不飲酒　　其餘悉應服",
    "T21n1301_001:0412c19": "設有飲酒者　　則非婆羅門",
    "T21n1301_001:0412c20": "不應犯尊婦　　餘人皆無違",
    "T21n1301_001:0412c21": "若犯師妻者　　乃非為梵志",
    "T21n1301_001:0412c22": "不害于道士　　得危非梵志",
    "T21n1301_001:0412c23": "設害于梵志　　則非婆羅門",
    "T21n1301_001:0412c24": "梵志之所說　　斯為四句義",
    "T21n1301_001:0412c25": "其毀此一事　　乃非為梵志",
    "T21n1301_001:0412c26": "不得與共通　　弗應會咨講",
    "T21n1301_001:0412c27": "離祠祀水火　　不得侍供養",
    "T21n1301_001:0412c28": "今當分別講　　梵志所習業",
    "T21n1301_001:0412c29": "所學術成就　　梵志愛瑕穢",
    "T21n1301_001:0413a01": "彼以十二年　　被著驢之皮",
    "T21n1301_001:0413a02": "執持于五品　　飲以鹿頭器",
    "T21n1301_001:0413a03": "十二歲竟已　　乃成為梵志",
    "T21n1301_001:0413a04": "奉斯法如是　　道士法具足",
    "T21n1301_001:0413a05": "梵志遊路靖　　布是異道行",
    "T21n1301_001:0413a06": "所道及邪徑　　難依視如安",
    "T21n1301_001:0413a07": "然後從此比　　有人自謂秦",
    "T21n1301_001:0413a08": "稱譽己第一　　種姓為最上",
    "T21n1301_001:0413a09": "輕易四方人　　謂之為夷狄",
    "T21n1301_001:0413a10": "穢賤棄捐之　　不肯與婚姻",
    "T21n1301_001:0413a11": "興兵攻擊賊　　多憙還自壞",
    "T21n1301_001:0413a12": "用貢高自是　　故為賊所危",
    "T21n1301_001:0413a13": "處在於邊方　　自謂為中國",
    "T21n1301_001:0413a14": "然後解佛法　　乃了人種等",
    "T21n1301_001:0413a15": "時弗袈裟。聞摩登王所說如是。默然窮厄。",
    "T21n1301_001:0413a16": "福縮低頭。恚瞋不悅。則宣此言。咄且騃物",
    "T21n1301_001:0413a17": "凶害之類。汝乃欲持婆羅門種。誦經知義。更",
    "T21n1301_001:0413a18": "反輕易。譬於妖魅凶惡枝黨。咄且愚騃。計",
    "T21n1301_001:0413a19": "諸國王。乃應志性。聰明有殊。知方俗事。聚落",
    "T21n1301_001:0413a20": "之法。國市估法。道術之法。婚姻之事。諸婆羅",
    "T21n1301_001:0413a21": "門。有四種婦。一曰梵志。二曰君子。三曰工",
    "T21n1301_001:0413a22": "師。四曰細民。是謂為四。其君子家。有三種",
    "T21n1301_001:0413a23": "妻。一曰君子。二曰工師。三曰細民。工師有",
    "T21n1301_001:0413a24": "二種婦。一曰工師。二曰細民。細民有一種妻。",
    "T21n1301_001:0413a25": "唯細民耳。梵志有四子。梵志。君子。工師。細",
    "T21n1301_001:0413a26": "民。君子有三子。君子。工師。細民。工師有二",
    "T21n1301_001:0413a27": "子。工師。細民。細民有一子。唯細民耳。厥梵",
    "T21n1301_001:0413a28": "志。稱梵天真子。從梵天口生。君子胸生。工師",
    "T21n1301_001:0413a29": "臍生。細民足生。梵天化造一切世間及形類。",
    "T21n1301_001:0413b01": "斯以吾等梵天尊子。君子第二。工師第三。細",
    "T21n1301_001:0413b02": "民第四。汝不應入四種之類。況自稱譽比",
    "T21n1301_001:0413b03": "丘種乎。咄且愚穴。汝之所計。不能辯之。",
    "T21n1301_001:0413b04": "時摩登王即以義偈答弗袈裟。而說頌曰。",
    "T21n1301_001:0413b05": "計身手足皆骨肉　　脇肋脊運乃成人",
    "T21n1301_001:0413b06": "如斯思之有何恃　　猶此觀之無四種",
    "T21n1301_001:0413b07": "設使豪羸差特異　　卿則從意講宣之",
    "T21n1301_001:0413b08": "吾謂尊卑無差特　　吾故則荷無四種",
    "T21n1301_001:0413b09": "於是不應有瑕穢　　卿辭本末則倒錯",
    "T21n1301_001:0413b10": "聞我所言和等順　　父子同體乃應理",
    "T21n1301_001:0413b11": "如卿所說違不和　　當為汝講善順義",
    "T21n1301_001:0413b12": "聞吾之言奉行法　　修順經典為尊者",
    "T21n1301_001:0413b13": "摩登王曰。婆羅門。且聽我所言。卿梵天王。有",
    "T21n1301_001:0413b14": "一身耳。其從生者。則為一種。卿言一體。吾等",
    "T21n1301_001:0413b15": "亦同。所以者何。汝謂梵天化作世間一切眾",
    "T21n1301_001:0413b16": "生。今說四種之義。梵志君子工師細民。假",
    "T21n1301_001:0413b17": "使梵志奇特者。仁當分別有若干形體性。各",
    "T21n1301_001:0413b18": "異顏色。當別顏貌。當差居止。臥起孔竅。多少",
    "T21n1301_001:0413b19": "飲食。所出則不同矣。胞胎亦然。譬如飛鳥有",
    "T21n1301_001:0413b20": "若干種。一曰卵生。二曰胎生。三曰濕生。四曰",
    "T21n1301_001:0413b21": "化生。是為種類者。現有差別。色像大小。所處",
    "T21n1301_001:0413b22": "飲食。因生不同。計人一等。無有若干。是諸樹",
    "T21n1301_001:0413b23": "木。名曰安波㮈。桃李枳棗。栗杏瓜。櫻桃。胡",
    "T21n1301_001:0413b24": "桃。龍目。荔枝。梨葡萄。根莖枝節。花實各別。",
    "T21n1301_001:0413b25": "計一切人而無異。是諸樹木。名曰優曇鉢鉢",
    "T21n1301_001:0413b26": "和叉尼拘類松柏五木梧桐合歡諸菜斛速",
    "T21n1301_001:0413b27": "槐樹大㮈澤㮈。根莖枝葉。華實不同。人而無",
    "T21n1301_001:0413b28": "異。此地諸華。名曰甚鮮。思妃須門。昌蒲百",
    "T21n1301_001:0413b29": "合。葵花紫花。百葉酸斯。如是之等若干種花。",
    "T21n1301_001:0413c01": "其色形類。生處不同。一切人民。無有若干。又",
    "T21n1301_001:0413c02": "水中花名。一曰青蓮。芙蓉莖蓮。華色青紅黃",
    "T21n1301_001:0413c03": "白。各各有香。是之不同。一切人民。無有若",
    "T21n1301_001:0413c04": "干。假喻說之。譬如有人母生四子。各為作字。",
    "T21n1301_001:0413c05": "一曰悅樂。二曰無憂。三曰壽考。四曰百年。其",
    "T21n1301_001:0413c06": "母之願。欲令欣樂常得安樂。其無憂者。常無",
    "T21n1301_001:0413c07": "所慼。其壽考者。常獲長生。其百年者。使滿",
    "T21n1301_001:0413c08": "百年。諸子各異生不一時。父為因緣。母懷",
    "T21n1301_001:0413c09": "胞胎。同一父母。人不可言異家之子。梵志君",
    "T21n1301_001:0413c10": "子工師細民。計本如是。方俗言耳。一切一種。",
    "T21n1301_001:0413c11": "等無有異。唯聽以女適吾太子虎耳為妻。恣",
    "T21n1301_001:0413c12": "意求娉。則進不違。時弗袈裟。問摩登王。卿於",
    "T21n1301_001:0413c13": "四典力經。名聞諸經。平等章句。裸形諸經。如",
    "T21n1301_001:0413c14": "是等類斯為四典。又仁者曾安先聖之文。安",
    "T21n1301_001:0413c15": "如神呪。所有形呪。自在之呪。鳥獸諸呪。能",
    "T21n1301_001:0413c16": "相相不。占別吉凶水旱潦。穀米貴賤。疾",
    "T21n1301_001:0413c17": "病安隱。國土傾危。知飛鳥語。又何明德能別",
    "T21n1301_001:0413c18": "知之。日月道徑。風雨得失。彗星出時。別應其",
    "T21n1301_001:0413c19": "方。山崩地動。雷電色變。及諸須臾眾怪之患。",
    "T21n1301_001:0413c20": "悉了是未。又仁頗學顯隆祠祀。占召鬼神。及",
    "T21n1301_001:0413c21": "世理經。難逝人經。分別義經通才辯未。摩登",
    "T21n1301_001:0413c22": "王曰。唯弗袈裟吾悉達了。又踰超斯。仁者",
    "T21n1301_001:0413c23": "自謂。我於諸呪具足度。我當如法次第演之。",
    "T21n1301_001:0413c24": "昔者天地始元初時。未有異號。無有梵志君",
    "T21n1301_001:0413c25": "子工師細民之名也。一切同等。而不可別。爾",
    "T21n1301_001:0413c26": "時人民。各悉相類。各治田種嚴治粳米。因號",
    "T21n1301_001:0413c27": "其人。名曰剎利。剎利者。五神農種也。一曰君",
    "T21n1301_001:0413c28": "子。時復有人。厭憂惱病。便入空閑。造作草",
    "T21n1301_001:0413c29": "屋。於下坐禪。明旦入城。聚落分衛。時人見",
    "T21n1301_001:0414a01": "之。各心念言。是等難值。避于世俗。患厭憂",
    "T21n1301_001:0414a02": "惱。閑居思道。一心專精。喜施與之。志在於",
    "T21n1301_001:0414a03": "外。是故名曰婆羅門也。時復有人。各習技巧",
    "T21n1301_001:0414a04": "超異之術。多所成就。是故名曰為工師種。時",
    "T21n1301_001:0414a05": "復有人。以細碎民之種。是故世間便有四種。",
    "T21n1301_001:0414a06": "然後久久。北方有人。名曰為秦。各各變姓。張",
    "T21n1301_001:0414a07": "王季趙董。以牛馬蟻蟲鷄狗之屬。隨形作姓。",
    "T21n1301_001:0414a08": "數數喜變。如是計之。不可稱數。察於本起。無",
    "T21n1301_001:0414a09": "有若干。但方俗語。乃往古世。有一婦人。行在",
    "T21n1301_001:0414a10": "異路曠野屏處。破壞車轂。眾人吉凶。是故世",
    "T21n1301_001:0414a11": "間得凶呪種。復有人。名髮編結髮。子孫相承。",
    "T21n1301_001:0414a12": "是故世間有編髮種有人棄家除去鬚髮。是故",
    "T21n1301_001:0414a13": "世間有異道沙門鉢波祇鉢波祇者晉言棄家唯婆羅",
    "T21n1301_001:0414a14": "門。我當為卿說世所興。梵天則尊。開化天帝。",
    "T21n1301_001:0414a15": "以學道術。天帝者。化阿梨念俱曇。阿梨念俱",
    "T21n1301_001:0414a16": "曇者。教化白英仙士。白英仙士者。教導嚴淨",
    "T21n1301_001:0414a17": "知仙士。嚴淨知仙士。分別經典。復有梵志。姓",
    "T21n1301_001:0414a18": "曰熾盛。為造鳥書。出有欲姓所乘有受。計彼",
    "T21n1301_001:0414a19": "行信。惠施本末。今現分明。有婆羅門。名曰",
    "T21n1301_001:0414a20": "無施。其彼梵志。子孫眷屬。皆姓無施。以一種",
    "T21n1301_001:0414a21": "姓。分為百一有梵志名所有。其彼一切子孫",
    "T21n1301_001:0414a22": "眷屬。號曰所有。以一姓分為二十五。今現分",
    "T21n1301_001:0414a23": "明。有婆羅門。名曰所欲。計其子孫眷屬支",
    "T21n1301_001:0414a24": "黨。皆姓號所欲。其鳥種者。以一種姓。分為一",
    "T21n1301_001:0414a25": "千有婆羅門名曰於是。皆梵志種。以一種姓。",
    "T21n1301_001:0414a26": "變為千一百三十六。今我觀見種姓所興。若",
    "T21n1301_001:0414a27": "干種變。諸婆羅門本所由姓。今現分明。皆",
    "T21n1301_001:0414a28": "可知之。名曰所欲。又分別欲。觀此章句。有何",
    "T21n1301_001:0414a29": "奇特。以故我說。所謂梵志君子工師細民。方",
    "T21n1301_001:0414b01": "俗語耳。計悉一種。等無有異聽以仁女與吾",
    "T21n1301_001:0414b02": "太子得為夫婦。恣意求娉。不諍多少。弗袈裟。",
    "T21n1301_001:0414b03": "默然無言。王見如是。復為重說。婆羅門意。設",
    "T21n1301_001:0414b04": "有是念。非吾等類。莫作斯觀。所以者何。我子",
    "T21n1301_001:0414b05": "奉戒。智慧明達。於世為上。眾德具足。假使心",
    "T21n1301_001:0414b06": "壞諸有祠祀。馬祠。人祠。平等之祠。及黃金",
    "T21n1301_001:0414b07": "祠。欲令生天。不宜斯觀。所以者何。彼多殺害",
    "T21n1301_001:0414b08": "含血之類。非上天行。吾當為汝說上天之法。",
    "T21n1301_001:0414b09": "弗袈裟問曰。何謂。王答偈曰。",
    "T21n1301_001:0414b10": "賢者守慎戒　　行之有三安",
    "T21n1301_001:0414b11": "名聞致利養　　然後得生天",
    "T21n1301_001:0414b12": "王曰。前世所可祠祀。人馬祠祀。諸造祭醊。有",
    "T21n1301_001:0414b13": "所受獲學術。求欲後當來世諸可祠祀。加以",
    "T21n1301_001:0414b14": "人馬。皆為無利。損耗衰耳。則遇大患破敗之",
    "T21n1301_001:0414b15": "禍。我言至誠。當與仁家共結婚姻。然後上天。",
    "T21n1301_001:0414b16": "所以者何。奉持法者。不見穢增。計世間人。本",
    "T21n1301_001:0414b17": "有八母。平等大姊梵志之女。世有若茲戒聞",
    "T21n1301_001:0414b18": "見慧。以為節度。且聽八母。一曰為天。二曰布",
    "T21n1301_001:0414b19": "施阿須神。三曰所樂。四曰伊羅。五曰離吼鳥",
    "T21n1301_001:0414b20": "獸母。六曰善味為親龍母。七曰善樂為金鳥",
    "T21n1301_001:0414b21": "母。八曰大迦葉母。世人心所樂。吾計有七。何",
    "T21n1301_001:0414b22": "謂為七。一曰俱曇。二曰言辭。三曰好叉。四",
    "T21n1301_001:0414b23": "曰俱夷。五曰迦葉。六曰宿止。七曰揩緩。是為",
    "T21n1301_001:0414b24": "七姓。一一各別。分為七七。是以知之。所謂梵",
    "T21n1301_001:0414b25": "志君子工師細民。方俗言耳。計皆一種。等無",
    "T21n1301_001:0414b26": "有異。唯以仁女。為吾太子所欲。求娉不諍多",
    "T21n1301_001:0414b27": "少。弗袈裟。聞之默然。其摩登王。見弗袈裟無",
    "T21n1301_001:0414b28": "辭。加報則說頌曰。",
    "T21n1301_001:0414b29": "人猶如所種　　獲果亦若斯",
    "T21n1301_001:0414c01": "且觀如七種　　吾仁而無時",
    "T21n1301_001:0414c02": "不用無異故　　所作生別疑",
    "T21n1301_001:0414c03": "梵志則無殊　　適等無差特",
    "T21n1301_001:0414c04": "不以自稱譽　　具足成尊豪",
    "T21n1301_001:0414c05": "因從精氣生　　計胞胎一等",
    "T21n1301_001:0414c06": "吾說四種一　　仁講揚邪法",
    "T21n1301_001:0414c07": "以姊欲為婦　　是義不相應",
    "T21n1301_001:0414c08": "設使是世間　　梵志之所生",
    "T21n1301_001:0414c09": "梵志安得妻　　君子自取耶",
    "T21n1301_001:0414c10": "工師那得婦　　細民意何趣",
    "T21n1301_001:0414c11": "假使梵天生　　安得為夫婦",
    "T21n1301_001:0414c12": "梵天不生人　　因緣愛欲生",
    "T21n1301_001:0414c13": "若得貴賤者　　隨行之所致",
    "T21n1301_001:0414c14": "世人不能明　　其君子梵志",
    "T21n1301_001:0414c15": "及工師細民　　悉是方俗語",
    "T21n1301_001:0414c16": "力經名聞經　　平等典章句",
    "T21n1301_001:0414c17": "如是佛形經　　所興為無益",
    "T21n1301_001:0414c18": "吾等所諷誦　　神呪歎詠持",
    "T21n1301_001:0414c19": "名聞旋還返　　覆蓋于女色",
    "T21n1301_001:0414c20": "鬼神諸異呪　　及餘自在呪",
    "T21n1301_001:0414c21": "一切有威光　　道術所教化",
    "T21n1301_001:0414c22": "吾等亦有學　　獲成大神足",
    "T21n1301_001:0414c23": "仙名明珠光　　宿止大神通",
    "T21n1301_001:0414c24": "以得道飛行　　何為以呪熇",
    "T21n1301_001:0414c25": "又學梵志道　　號師子順迹",
    "T21n1301_001:0414c26": "有名香山神　　仙呪之所生",
    "T21n1301_001:0414c27": "度諸呪無極　　亦非梵志子",
    "T21n1301_001:0414c28": "何謂婆羅門　　曾有梵志仙",
    "T21n1301_001:0414c29": "號取異道士　　迦惟之所生",
    "T21n1301_001:0415a01": "度諸呪無極　　亦非梵志子",
    "T21n1301_001:0415a02": "何謂婆羅門　　開門之仙子",
    "T21n1301_001:0415a03": "有名曰魚息　　從魚蟲所生",
    "T21n1301_001:0415a04": "勇猛曉世典　　亦非梵志子",
    "T21n1301_001:0415a05": "何謂婆羅門　　君子有所致",
    "T21n1301_001:0415a06": "生垂婆羅門　　黠慧無不了",
    "T21n1301_001:0415a07": "解一切經法　　亦非梵志子",
    "T21n1301_001:0415a08": "何謂婆羅門　　如是行大明",
    "T21n1301_001:0415a09": "豪威修大業　　黠慧多偈道",
    "T21n1301_001:0415a10": "為世仙人師　　亦非梵志子",
    "T21n1301_001:0415a11": "何謂婆羅門　　君子有梵志",
    "T21n1301_001:0415a12": "世人所名耳　　工師及細民",
    "T21n1301_001:0415a13": "亦是方俗語",
    "T21n1301_001:0415a14": "其摩登王。謂弗袈裟。是故我言。所謂君子梵",
    "T21n1301_001:0415a15": "志工師細民。皆方俗矣。悉為一種。無有若干。",
    "T21n1301_001:0415a16": "宜以仁女與吾太子。使為夫婦。恣意求娉。不",
    "T21n1301_001:0415a17": "諍多少。時弗袈裟。聞說如是。則逆問曰。仁",
    "T21n1301_001:0415a18": "何種姓。答曰於是。其所因乎。答曰從水。本造",
    "T21n1301_001:0415a19": "何行。答曰賦頌。於是幾種。答曰三種。何謂為",
    "T21n1301_001:0415a20": "三。答曰宿止。曷所養育。曷云淨行。曰謂次",
    "T21n1301_001:0415a21": "有。次有為幾。答曰六。何謂為六。一曰好平",
    "T21n1301_001:0415a22": "頭。二曰所乘。三曰臥寐。四曰善動。五曰赤",
    "T21n1301_001:0415a23": "色。六曰八兵。是謂六親。又問。何由謂度為",
    "T21n1301_001:0415a24": "秋。仁者頗學諸宿變乎。答曰學之。何謂。答",
    "T21n1301_001:0415a25": "曰。一曰名稱。二曰長育。三曰鹿首。四曰生",
    "T21n1301_001:0415a26": "眚。五曰增財。六曰熾盛。七曰不覲。八曰土",
    "T21n1301_001:0415a27": "地。九曰前德。十曰北德。十一曰象。十二曰",
    "T21n1301_001:0415a28": "彩畫。十三曰善元。十四曰善挌。十五曰悅",
    "T21n1301_001:0415a29": "可。十六曰尊長。十七曰根元。十八曰前魚。十",
    "T21n1301_001:0415b01": "九曰北魚。二十曰無容。二十一曰耳聰。二十",
    "T21n1301_001:0415b02": "二曰貪財。二十三曰百毒。二十四曰前賢迹。",
    "T21n1301_001:0415b03": "二十五曰北賢迹。二十六曰流灌。二十七曰",
    "T21n1301_001:0415b04": "馬師。二十八曰長息。是為二十八宿。又問。一",
    "T21n1301_001:0415b05": "一宿為有幾星。形貌何類。有幾須臾。何所服",
    "T21n1301_001:0415b06": "食。姓為何乎。主何天乎。摩登王曰。厥名稱",
    "T21n1301_001:0415b07": "宿。有六要星。其形像加晝夜周行。三十須臾。",
    "T21n1301_001:0415b08": "而侍從矣。以酪為食。主乎火天。姓號居火。",
    "T21n1301_001:0415b09": "其長養宿。有五要星。其形如車。行四十五",
    "T21n1301_001:0415b10": "須臾。而侍從矣。牛肉為食。主有信天。姓號俱",
    "T21n1301_001:0415b11": "曇。鹿首宿者。有三要星。形類鹿頭。行三十",
    "T21n1301_001:0415b12": "須臾。而侍從矣。鹿肉為食。主善志天。姓號",
    "T21n1301_001:0415b13": "長育。生眚宿者。有一要星。其形類圓。光色",
    "T21n1301_001:0415b14": "則黃。行十五須臾。而侍從矣。生酪為食。主音",
    "T21n1301_001:0415b15": "響天。姓號最取。增財宿者。有三要星。其形對",
    "T21n1301_001:0415b16": "立。行四十五須臾。而侍從矣。醍醐為食。主",
    "T21n1301_001:0415b17": "過去天。名為材出。其熾盛宿者。有三要星。",
    "T21n1301_001:0415b18": "形像鉤尺。行三十須臾。而侍從矣。蜜餳為食。",
    "T21n1301_001:0415b19": "主舍天神。姓烏和。若不覲宿者。有五要星。形",
    "T21n1301_001:0415b20": "如曲鉤。行三十須臾。而侍從矣。乾魚為食。",
    "T21n1301_001:0415b21": "主醍醐天。姓曰慈氏。是為七宿。屬于東方。",
    "T21n1301_001:0415b22": "土地宿者。有五要星。其形之類。猶如曲河。行",
    "T21n1301_001:0415b23": "三十須臾。而侍從矣。食油粳米。主于父天。姓",
    "T21n1301_001:0415b24": "號邊垂。前德宿者。有三要星。南北對立。行",
    "T21n1301_001:0415b25": "三十須臾。而侍從矣。李果為食。主於善天。姓",
    "T21n1301_001:0415b26": "號俱曇。北德宿者。有二要星。南北對立。行三",
    "T21n1301_001:0415b27": "十五須臾。而侍從矣。以豆為食。主種殖天。",
    "T21n1301_001:0415b28": "姓號十里。其象宿者。有五要星。其形類象。行",
    "T21n1301_001:0415b29": "三十須臾。而侍從矣。韮子為食。主臥寐天。姓",
    "T21n1301_001:0415c01": "曰迦葉。彩畫宿者。有一要星。形圓色黃。行三",
    "T21n1301_001:0415c02": "十須臾。而侍從矣。主細滑天。姓伊羅所乘。善",
    "T21n1301_001:0415c03": "元宿者。有一要星。形圓色黃。行十五須臾。而",
    "T21n1301_001:0415c04": "侍從矣。以果為食。主于風天。姓善所乘。善",
    "T21n1301_001:0415c05": "挌宿者。有二要星。形像牛角。行四十五須",
    "T21n1301_001:0415c06": "臾。而侍從矣。油花為食。主伊羅天。姓曰已",
    "T21n1301_001:0415c07": "彼。是為七星。屬于南方。尊長宿者。有三要",
    "T21n1301_001:0415c08": "星。其形類麥。邊小中大。行十五須臾。而侍",
    "T21n1301_001:0415c09": "從矣。粳米為食。主因帝天。姓長所乘。根元宿",
    "T21n1301_001:0415c10": "者。有三要星。其形類蝎。低頭舉尾。行三十",
    "T21n1301_001:0415c11": "須臾。而侍從矣。食于根果。主泥梨提天。姓",
    "T21n1301_001:0415c12": "號所乘。前魚宿者。有四要星。其形類象。南廣",
    "T21n1301_001:0415c13": "北狹。尼拘類樹皮師為食。行十五須臾。而侍",
    "T21n1301_001:0415c14": "從矣。主於木天。姓財所乘。北魚宿者。有四",
    "T21n1301_001:0415c15": "要星。其形類象。南廣北狹。行四十五須臾。而",
    "T21n1301_001:0415c16": "侍從矣。以蜜餳為食。主種殖天。姓向所作。",
    "T21n1301_001:0415c17": "無容宿者。有三要星。其形所類。如牛頭步。行",
    "T21n1301_001:0415c18": "六須臾。而侍從矣。以風為食。主于梵天。姓梵",
    "T21n1301_001:0415c19": "所乘。沙栴宿者。一曰耳聰。有三要星。其形類",
    "T21n1301_001:0415c20": "麥。邊小中大。行三十須臾。而侍從矣。鳥肉",
    "T21n1301_001:0415c21": "為食。主種殖天。是為七宿。屬于西方。貪財",
    "T21n1301_001:0415c22": "宿者。有四要星。其形像調脫之珠。行三十須",
    "T21n1301_001:0415c23": "臾。而侍從矣。食卑豆羹。主居寐天。姓曰造",
    "T21n1301_001:0415c24": "眼。百毒宿者。有一要星。形圓色黃。行十五須",
    "T21n1301_001:0415c25": "臾。而侍從矣。以粥為食。主養育天。姓乘魅。",
    "T21n1301_001:0415c26": "前賢迹宿者。有二要星。相遠對立。行三十須",
    "T21n1301_001:0415c27": "臾。而侍從矣。餅肉為食。主人是天。姓生耳。",
    "T21n1301_001:0415c28": "北賢迹宿。有二要星。相遠對立。行三十五",
    "T21n1301_001:0415c29": "須臾。而侍從矣。以牛肉為食。主於米天。姓不。",
    "T21n1301_001:0416a01": "流灌宿。有一要星。形圓色黃。行三十須臾。",
    "T21n1301_001:0416a02": "而侍從矣。鹿麋為食。主富沙天。姓曰妙華。馬",
    "T21n1301_001:0416a03": "師宿者。有三要星。形類馬案。行三十須臾。",
    "T21n1301_001:0416a04": "而侍從矣。食魚麥飯。主香神天。姓為馬師。長",
    "T21n1301_001:0416a05": "息宿者。有五要星。其五要星。其形類軻。行",
    "T21n1301_001:0416a06": "三十須臾。而侍從矣。以麋為食。主于炎天。姓",
    "T21n1301_001:0416a07": "號曰佳。是為七宿。屬于北方。摩登王白弗袈",
    "T21n1301_001:0416a08": "裟。是為二十八宿。六宿行四十五須臾。而",
    "T21n1301_001:0416a09": "侍從矣。謂長育增財北德善挌北魚北賢",
    "T21n1301_001:0416a10": "迹。是為六宿。其五宿者。行十五須臾。而侍從",
    "T21n1301_001:0416a11": "矣。謂生眚前魚善元尊長百毒。是為五宿。",
    "T21n1301_001:0416a12": "其一宿者。行六須臾。而侍從矣。謂無容宿。其",
    "T21n1301_001:0416a13": "餘宿者。皆三十須臾。而侍從矣。厥東方宿名",
    "T21n1301_001:0416a14": "稱在前。前魚在後。南方宿者。土地在前。善",
    "T21n1301_001:0416a15": "格在後。西方宿者。北魚在前。耳聰在後。北方",
    "T21n1301_001:0416a16": "宿者。貪財在前。長息在後。是為二十八宿。四",
    "T21n1301_001:0416a17": "宿姓輕。前魚賢迹善元。是為四。三宿弊惡。生",
    "T21n1301_001:0416a18": "眚長育不覲。是為三。四宿行思。北魚北德",
    "T21n1301_001:0416a19": "賢迹長息。是為四。五宿柔軟。耳聰貪財百毒",
    "T21n1301_001:0416a20": "尊長根元。是則為五。四宿治業。象宿彩畫流",
    "T21n1301_001:0416a21": "灌無容。是則為四。其四宿者。主急疾事。名",
    "T21n1301_001:0416a22": "稱鹿首熾盛馬師。是則為四。此二十八宿。三",
    "T21n1301_001:0416a23": "宿在前而御導。行宿在前行。月則在後。是",
    "T21n1301_001:0416a24": "謂導御。何謂為三。流灌馬師前賢。又十二宿。",
    "T21n1301_001:0416a25": "而侍從矣。善元善挌悅可尊長根元前魚後",
    "T21n1301_001:0416a26": "魚耳聰貪財前賢迹北賢迹無容。是為十二。",
    "T21n1301_001:0416a27": "與月侶行。有十二宿。名稱長育鹿首生眚增",
    "T21n1301_001:0416a28": "財熾盛不覲土地前得象宿。是為十二。皆有",
    "T21n1301_001:0416a29": "所主。七宿主現怪。有所嬈變。何謂為七。清帛",
    "T21n1301_001:0416b01": "主舍。恣力。是水水主。火火主藥。藥閑寂阿",
    "T21n1301_001:0416b02": "須倫。是別七宿。弗袈裟又問。宿在世間。云何",
    "T21n1301_001:0416b03": "轉行。安和晝夜。云何得長。如何短。摩登王",
    "T21n1301_001:0416b04": "曰。冬時十二月八日。夜有十八須臾。晝日適",
    "T21n1301_001:0416b05": "有十二須臾。春四月八日。晝日有十八須臾",
    "T21n1301_001:0416b06": "耳。夜有十二須臾。計夏七日。當其八日。晝",
    "T21n1301_001:0416b07": "十五須臾。夜亦十五須臾也。又問。何所是節。",
    "T21n1301_001:0416b08": "何所是限。何所須臾。摩登王曰。譬如有人切",
    "T21n1301_001:0416b09": "三尺縷。不長不短。是號為節。計六十節。名之",
    "T21n1301_001:0416b10": "曰限。計十二限。名曰須臾。如斯計之。晝夜流",
    "T21n1301_001:0416b11": "過。又三十須臾。又問。是諸須臾。名曰何等。",
    "T21n1301_001:0416b12": "答曰。日初出時。人自度形。九丈六尺。其彼",
    "T21n1301_001:0416b13": "須臾。名曰為四。六尺影須臾。名曰為勝。一",
    "T21n1301_001:0416b14": "丈二尺。其影須臾。名曰富樂。六尺須臾影。名",
    "T21n1301_001:0416b15": "曰臥首。五尺影須臾。名曰富安。四尺影須臾。",
    "T21n1301_001:0416b16": "名曰離樂。三尺影須臾。名曰等善面。日中須",
    "T21n1301_001:0416b17": "臾。名曰金剛。中後須臾。名曰犁呵。四尺影須",
    "T21n1301_001:0416b18": "臾名曰強力。五尺影須臾。名曰得勝。六尺影",
    "T21n1301_001:0416b19": "須臾名曰皆實。一丈二尺須臾。名曰治業。六",
    "T21n1301_001:0416b20": "丈須臾。名曰善仁。初日入須臾九丈六尺影。",
    "T21n1301_001:0416b21": "名曰最猗。而懷恐懼。今吾當說。向夜須臾。日",
    "T21n1301_001:0416b22": "沒須臾。名曰凶弊。第二須臾。名曰妙女。次名",
    "T21n1301_001:0416b23": "家英。次名憂合。次名無底。次名驢鳴。次名惡",
    "T21n1301_001:0416b24": "鬼。夜半須臾。名曰阿摩。過半須臾。名曰梵",
    "T21n1301_001:0416b25": "矣。次名彩畫。次名無懷。次名棄意。次名安",
    "T21n1301_001:0416b26": "樂。次名曰火。次名種火。是要晝夜。則而計",
    "T21n1301_001:0416b27": "有三十須臾。",
    "T21n1301_001:0416b28": "摩登王曰。且復聽。吾為仁分別。十五眴。名",
    "T21n1301_001:0416b29": "曰為卒。二十卒則為一時。三十時名曰須臾。",
    "T21n1301_001:0416c01": "三十須臾為晝夜。三十日為一月。計十二月",
    "T21n1301_001:0416c02": "為一年。合集一年宿夜明眴。一億百六十萬",
    "T21n1301_001:0416c03": "五十。是為分別時節數。",
    "T21n1301_001:0416c04": "摩登王曰。梵志且聽由旬里數。七微為阿耨。",
    "T21n1301_001:0416c05": "七阿耨為一窓中塵。窓中七塵。為一兔上",
    "T21n1301_001:0416c06": "一塵。兔上七塵。為羊上一塵。羊上七塵。為",
    "T21n1301_001:0416c07": "牛上一塵。牛上七塵。乃為一蟣。七蟣合乃為",
    "T21n1301_001:0416c08": "一虱。七虱為一麥。七麥為一指節。十二指節",
    "T21n1301_001:0416c09": "為一尺。二尺為一肘。四肘為長弓。千弓為一",
    "T21n1301_001:0416c10": "聲。三十里為一由旬。三十一億。千六百億。十",
    "T21n1301_001:0416c11": "四億。五十億。一萬二千微。合為一由旬。是為",
    "T21n1301_001:0416c12": "分別里數本末。摩登王曰。分別稱三兩半為",
    "T21n1301_001:0416c13": "一段。此摩竭國所計稱量。一段本微。八億",
    "T21n1301_001:0416c14": "四百七十萬。七千八十微。為一披羅。今復且",
    "T21n1301_001:0416c15": "聽分別諸味。酥十二斤為計。摩竭國則為一",
    "T21n1301_001:0416c16": "升。七十斤蜜為一升。其一升微。凡二百",
    "T21n1301_001:0416c17": "三億。二百九十七萬。四千七百二十微。為一",
    "T21n1301_001:0416c18": "大升。是稱計味。且聽分別穀米。十斤為摩",
    "T21n1301_001:0416c19": "竭國一升耳。計升本微。百二十八億。二百",
    "T21n1301_001:0416c20": "二十六萬。一千五百三十微。為一升。是為",
    "T21n1301_001:0416c21": "分別米穀本微。",
    "T21n1301_001:0416c22": "弗袈裟又問。仁君頗學了星宿乎。答曰了之",
    "T21n1301_001:0416c23": "耳。又問。何謂分別星宿乎。時王答曰。名稱宿",
    "T21n1301_001:0416c24": "日生。名聞遠達。長育宿日生。則富難極。鹿首",
    "T21n1301_001:0416c25": "宿日生憙鬪諍訟。生眚宿日生。多有飲食。",
    "T21n1301_001:0416c26": "增財宿日生。憙佃作犁種。熾盛宿日生。奉",
    "T21n1301_001:0416c27": "護禁戒。不覲宿日生。放逸多欲。土地宿日生。",
    "T21n1301_001:0416c28": "得大豪貴。前德宿日生。薄祿短命。北德宿日",
    "T21n1301_001:0416c29": "生。性遵修齋戒。護於正法。願生善處。象宿日",
    "T21n1301_001:0417a01": "生。性憙盜竊。彩畫宿日生。憙自莊嚴。伎樂",
    "T21n1301_001:0417a02": "歌舞。善元宿日生。亦復薄命。又工計挍書。",
    "T21n1301_001:0417a03": "善挌宿日生。身屬縣官。若作吏卒。悅可宿",
    "T21n1301_001:0417a04": "日生。憙行估作販賣求利。尊長宿日生。亦復",
    "T21n1301_001:0417a05": "短命。少于財業。根元宿日生。又多子生。名德",
    "T21n1301_001:0417a06": "遠聞。前魚宿日生。樂在閑居。獨行獲定。北",
    "T21n1301_001:0417a07": "魚宿日生。工便乘騎。通利五兵。無容宿日生。",
    "T21n1301_001:0417a08": "幼有名稱。勇猛難及。耳聰宿日生。為國王",
    "T21n1301_001:0417a09": "家所見恭敬。貪財宿日生。剛強難化。𢤱戾自",
    "T21n1301_001:0417a10": "用。不知羞慚。百毒宿日生。憙行醫藥符呪之",
    "T21n1301_001:0417a11": "術。若幻蠱道。前賢迹宿日生。憙作賊魁。劫掠",
    "T21n1301_001:0417a12": "無辜。北賢迹宿日生。憙于伎樂。工鼓五音。流",
    "T21n1301_001:0417a13": "灌宿日生。多作船師。馬師宿日生。常樂牧馬。",
    "T21n1301_001:0417a14": "長息宿日生。憙作屠魁。斯為分別諸宿本末。",
    "T21n1301_001:0417a15": "弗袈裟又問摩登王。仁君能知安處土地星",
    "T21n1301_001:0417a16": "宿應乎。答曰頗學。又問何謂。則頌偈曰。",
    "T21n1301_001:0417a17": "名稱日所立　　其城則巍巍",
    "T21n1301_001:0417a18": "多有眾珍寶　　然後火所燒",
    "T21n1301_001:0417a19": "長育宿所興　　多積諸財物",
    "T21n1301_001:0417a20": "有聰明之慧　　好布施奉戒",
    "T21n1301_001:0417a21": "鹿首所立城　　多女人牛財",
    "T21n1301_001:0417a22": "花服眾飲食　　適盛不久散",
    "T21n1301_001:0417a23": "生眚宿所立　　多飲食財寶",
    "T21n1301_001:0417a24": "其國人弊惡　　愚蔽無智慧",
    "T21n1301_001:0417a25": "增財宿所立　　城盛光巍巍",
    "T21n1301_001:0417a26": "財米穀興盛　　適豐便壞滅",
    "T21n1301_001:0417a27": "熾盛宿所立　　其城而德高",
    "T21n1301_001:0417a28": "財穀豐憙祠　　飲食多無味",
    "T21n1301_001:0417a29": "不覲宿所立　　多窮憙鬪變",
    "T21n1301_001:0417b01": "居苦見棄捐　　人民處如是",
    "T21n1301_001:0417b02": "土地宿所立　　高明有大財",
    "T21n1301_001:0417b03": "己將養其妻　　有所歸祠祀",
    "T21n1301_001:0417b04": "前德宿所立　　女人憙花飾",
    "T21n1301_001:0417b05": "香熏諸財寶　　厥成意如斯",
    "T21n1301_001:0417b06": "北德宿所立　　多有珍寶穀",
    "T21n1301_001:0417b07": "男冥為女伏　　城所倚謂然",
    "T21n1301_001:0417b08": "象宿所立城　　弊了有大財",
    "T21n1301_001:0417b09": "憙貪他人物　　彼土人若此",
    "T21n1301_001:0417b10": "彩畫宿所立　　女最勝寶豐",
    "T21n1301_001:0417b11": "常女樂第一　　然後火所災",
    "T21n1301_001:0417b12": "善元宿所立　　財業普熾盛",
    "T21n1301_001:0417b13": "人弊惡騃穴　　性多似驢馬",
    "T21n1301_001:0417b14": "善格宿所立　　厥城德巍巍",
    "T21n1301_001:0417b15": "人多憙祠祀　　然後兵所壞",
    "T21n1301_001:0417b16": "悅可宿所立　　伏根奉法禁",
    "T21n1301_001:0417b17": "自將護其妻　　隨時祠無失",
    "T21n1301_001:0417b18": "尊長宿所立　　珍琦多財寶",
    "T21n1301_001:0417b19": "博學問經典　　日日增進信",
    "T21n1301_001:0417b20": "根元宿所立　　土多珍寶物",
    "T21n1301_001:0417b21": "人熾盛難當　　為雨土所壞",
    "T21n1301_001:0417b22": "前魚宿所立　　豐富饒財穀",
    "T21n1301_001:0417b23": "人慳貪𣧑暴　　還歸于愚騃",
    "T21n1301_001:0417b24": "北魚宿所立　　財業五穀盛",
    "T21n1301_001:0417b25": "人明醫道術　　志性常鬪諍",
    "T21n1301_001:0417b26": "耳聰宿所立　　財穀普具足",
    "T21n1301_001:0417b27": "人安隱少病　　然為病所壞",
    "T21n1301_001:0417b28": "貪財宿所立　　土人為女狀",
    "T21n1301_001:0417b29": "多有花綵服　　棄除恩愛業",
    "T21n1301_001:0417c01": "無容宿所立　　其城常難勝",
    "T21n1301_001:0417c02": "人勇猛熾盛　　威耀常巍巍",
    "T21n1301_001:0417c03": "百毒宿所立　　土人多蔽冥",
    "T21n1301_001:0417c04": "憙婬女酒色　　後為水所災",
    "T21n1301_001:0417c05": "前賢迹所立　　人財業諧偶",
    "T21n1301_001:0417c06": "騃弊犯他妻　　憙闇冥貢高",
    "T21n1301_001:0417c07": "北賢迹所立　　日日常有益",
    "T21n1301_001:0417c08": "財米穀豐盛　　布施憙奉戒",
    "T21n1301_001:0417c09": "流灌宿所立　　土人好莊嚴",
    "T21n1301_001:0417c10": "饒馲駝驢騾　　多財米穀豐",
    "T21n1301_001:0417c11": "馬師宿所立　　土地甚熾盛",
    "T21n1301_001:0417c12": "人興安無患　　端政姝顏色",
    "T21n1301_001:0417c13": "長息宿所立　　土窮匱憙鬪",
    "T21n1301_001:0417c14": "其厄毀失戒　　處土為若斯",
    "T21n1301_001:0417c15": "欲立國城及屋宅　　當察星宿及時節",
    "T21n1301_001:0417c16": "護是吉祥乃興立　　吾前世時學如斯",
    "T21n1301_001:0417c17": "摩登王。謂弗袈裟曰。是為分別諸宿本末。梵",
    "T21n1301_001:0417c18": "志又問。仁頗復學雨宿不乎。答曰達矣。唯且",
    "T21n1301_001:0417c19": "解說雨之得失。摩登王曰。名稱宿日。五月始",
    "T21n1301_001:0417c20": "雨。九斛之時。至于十日。六月七月。亦復如",
    "T21n1301_001:0417c21": "是。多所茂盛。五穀豐熟。秋冬少水。當時火",
    "T21n1301_001:0417c22": "種。自然燒之。",
    "T21n1301_001:0417c23": "長育宿日。五月初雨。墮三斛一升半。高田",
    "T21n1301_001:0417c24": "為旱。下田得收。米穀不登。時有二疾。一曰眼",
    "T21n1301_001:0417c25": "疾。二曰腹痛。盜賊興盛。鹿首宿日。五月初",
    "T21n1301_001:0417c26": "雨。墮九斛六升。五穀豐熟。國若藏伏。兵刃",
    "T21n1301_001:0417c27": "不設。諸國安隱。無窮厄者。生眚宿日。五月",
    "T21n1301_001:0417c28": "初雨。墮二斛七升。高田不收。下田茂盛。當",
    "T21n1301_001:0417c29": "急備儲。所以者何。多諸盜賊。時諸國王。興師",
    "T21n1301_001:0418a01": "起兵。則有四疾。一曰欬病。二曰上氣。三曰風",
    "T21n1301_001:0418a02": "痒。四曰熱病。多害小兒。增財宿日。五月初",
    "T21n1301_001:0418a03": "雨。墮十三斛。又加五升。從五月至八月止。",
    "T21n1301_001:0418a04": "諸國王皆藏兵仗。悉有慈心。不加賊害。",
    "T21n1301_001:0418a05": "熾盛宿日。五月初雨。墮四斛八升。高田不",
    "T21n1301_001:0418a06": "滋。下田茂盛。諸異道人。憙共鬪諍。象虎暴",
    "T21n1301_001:0418a07": "害。不覲宿日。五月初雨。墮三斛一斗五升。",
    "T21n1301_001:0418a08": "若有知者。不犁高田。當耕下田。風雨不時。",
    "T21n1301_001:0418a09": "國王懷毒。都不和穆。時雖淋雨。五穀豐登。",
    "T21n1301_001:0418a10": "夫妻不穆。數喜鬪諍。",
    "T21n1301_001:0418a11": "土地宿日。五月初雨。墮九斛六升。當歲淋",
    "T21n1301_001:0418a12": "雨。五穀熟成。時女人飛鳥羊畜。漸有傷胎。人",
    "T21n1301_001:0418a13": "多死亡。",
    "T21n1301_001:0418a14": "前德宿日。五月初雨。墮九斛六升。五穀茂",
    "T21n1301_001:0418a15": "盛。其歲雖收。遠方賊來。逼迫厥土。令不得",
    "T21n1301_001:0418a16": "安。飲食自恣。人畜胞胎。永無患難。",
    "T21n1301_001:0418a17": "北德宿日。五月初雨。墮十二斛九斗一升。五",
    "T21n1301_001:0418a18": "穀熾盛。諸國下兵。刀刃不設。人民安隱。無窮",
    "T21n1301_001:0418a19": "匱者。諸梵志。憙共鬪諍。象宿日。五月初雨。",
    "T21n1301_001:0418a20": "墮七斛三㪷五升。然後便止。其歲不登。五穀",
    "T21n1301_001:0418a21": "不豐。人民飢饉。",
    "T21n1301_001:0418a22": "彩畫宿日。五月初雨。墮九斛六㪷。五穀盛熟。",
    "T21n1301_001:0418a23": "時諸國下兵去仗。刀刃不設。安隱無他。",
    "T21n1301_001:0418a24": "善元宿日。五月初雨。墮三斛一斗五升。多有",
    "T21n1301_001:0418a25": "諸風。時盜賊興。",
    "T21n1301_001:0418a26": "善挌宿日。五月初雨。墮十二斛。當歲淋雨。",
    "T21n1301_001:0418a27": "五穀滋茂。諸國強盛。則有火災。眾象死亡。",
    "T21n1301_001:0418a28": "悅可宿日。五月初雨。墮九斛矣。時諸五穀。皆",
    "T21n1301_001:0418a29": "當熟成。親友強健。",
    "T21n1301_001:0418b01": "尊長宿日。五月初雨。墮二斛四㪷。不當復",
    "T21n1301_001:0418b02": "田。所以者何。所種不生。多害小兒。外賊暴",
    "T21n1301_001:0418b03": "來。有所損耗。",
    "T21n1301_001:0418b04": "根元宿日。五月初雨。墮九斛六㪷。五穀豐",
    "T21n1301_001:0418b05": "登。盜賊強盛。時有三病。一曰咽痛。二曰脅",
    "T21n1301_001:0418b06": "痛。三曰眼疾。花實滋茂。時諸國王。下諸兵",
    "T21n1301_001:0418b07": "仗。永無所設。",
    "T21n1301_001:0418b08": "前魚宿日。五月初雨。墮九斛六㪷。五穀滋",
    "T21n1301_001:0418b09": "茂。六七月中。當有大水。則興二病。一曰眼",
    "T21n1301_001:0418b10": "痛。二曰復痛。",
    "T21n1301_001:0418b11": "北魚宿日。五月初雨。墮十五斛。不宜下田。當",
    "T21n1301_001:0418b12": "修高田。天大淋雨。諸河漏溢。則有水災。㵱",
    "T21n1301_001:0418b13": "壞下田。高田獨茂。時有三病。一曰咽疾。二曰",
    "T21n1301_001:0418b14": "臍痛。三曰風痒。耳聰宿日。五月初雨。墮九",
    "T21n1301_001:0418b15": "斛六㪷。天雨往反。五穀熟成。水居諸龍。鬼神",
    "T21n1301_001:0418b16": "禽獸。普遭災害。疫氣隆行。時諸國興師起兵。",
    "T21n1301_001:0418b17": "貪財宿日。五月初雨。墮七斛六㪷五升。彼天",
    "T21n1301_001:0418b18": "雨時不多不少。下田得收。高田薄入。則有一",
    "T21n1301_001:0418b19": "疾。謂瘡痍病。當諸國王修治兵仗。",
    "T21n1301_001:0418b20": "百毒宿日。五月初雨。墮三斛四㪷。下田當",
    "T21n1301_001:0418b21": "修。高田不耕。米穀不登。彼時人民。怖懅不",
    "T21n1301_001:0418b22": "安。抱子驚走。",
    "T21n1301_001:0418b23": "前賢迹宿日。五月初雨。墮九斛六㪷。先五",
    "T21n1301_001:0418b24": "月一日旱。後有大水。災害五穀及諸花實。當",
    "T21n1301_001:0418b25": "淋雨時。怨賊興盛。則有二病。一曰心痛。二",
    "T21n1301_001:0418b26": "曰熱病。群臣不和。象畜死亡。",
    "T21n1301_001:0418b27": "北賢迹宿日。五月初雨。墮十五斛。下田不收。",
    "T21n1301_001:0418b28": "高田滋茂。大水流行。㵱破城郭及危聚落。時",
    "T21n1301_001:0418b29": "有四病。一曰欬二曰熱病。三曰疱面色萎",
    "T21n1301_001:0418c01": "黃熟。四曰眼病。多害小兒。象畜死亡。華實皆",
    "T21n1301_001:0418c02": "茂盛。",
    "T21n1301_001:0418c03": "流灌宿日。五月初雨。墮九斛五㪷。此雖淋",
    "T21n1301_001:0418c04": "雨。五穀豐登。家室和穆。及親知識。飲食相",
    "T21n1301_001:0418c05": "娛。諸國下兵。布恩施德。星宿順行。",
    "T21n1301_001:0418c06": "馬師宿日。五月初雨。墮七斛二㪷。先月增",
    "T21n1301_001:0418c07": "旱。後復值旱。下田多收。高田不成。大麥小",
    "T21n1301_001:0418c08": "麥。禾粟皆熟。稻穬不滋。諸國勇猛。修兵自",
    "T21n1301_001:0418c09": "嚴。怨賊強盛。",
    "T21n1301_001:0418c10": "長息宿日。五月初雨。墮十五斛。下田不茂。高",
    "T21n1301_001:0418c11": "田不成。米穀貴。人民死亡。諸國興兵。轉共",
    "T21n1301_001:0418c12": "鬪諍。子孫恐懼。",
    "T21n1301_001:0418c13": "摩登王答弗袈裟曰。是為諸宿雨之變。今當",
    "T21n1301_001:0418c14": "復說二十八宿各有所主。名稱宿者。主加隣",
    "T21n1301_001:0418c15": "國及摩竭國。長育宿者。普照天下。鹿首宿",
    "T21n1301_001:0418c16": "者。主卑提國。生眚宿者。主弗吒國。及諸梵",
    "T21n1301_001:0418c17": "志。增財宿者。主金寶家。熾盛宿者。普主秦",
    "T21n1301_001:0418c18": "地。不覲宿者。主雨雪龍王。土地宿者。主諸",
    "T21n1301_001:0418c19": "織作。前德宿者。主諸盜賊。北德宿者。主阿",
    "T21n1301_001:0418c20": "槃提國。其象宿者。主修羅國。彩畫宿者。主",
    "T21n1301_001:0418c21": "野人飛鳥。善元宿者。主化仙道。專精攝意。",
    "T21n1301_001:0418c22": "善挌宿者。主幻蠱道。悅可宿者。主行道人",
    "T21n1301_001:0418c23": "車乘莊物。尊長宿者。主諸守門。根元宿者。主",
    "T21n1301_001:0418c24": "步行人。前魚宿者。主月支國。無容宿者。主一",
    "T21n1301_001:0418c25": "切南國。及多波洹小國。脂羅那小國。安加摩",
    "T21n1301_001:0418c26": "竭國。貪財宿者。主拘留國。及股闍國。百毒",
    "T21n1301_001:0418c27": "宿者。主諸藥草。及外異道。前賢迹宿者。主大",
    "T21n1301_001:0418c28": "秦國。北賢迹宿者。主健沓惒。流灌宿者。主將",
    "T21n1301_001:0418c29": "胎。馬師宿者。主諸牧馬。長息宿者。主諸粟散",
    "T21n1301_001:0419a01": "國。當為二十八宿說嬈亂之變。其名稱宿若",
    "T21n1301_001:0419a02": "遭厄者。加陵摩竭國。國則不安。諸宿皆然。所",
    "T21n1301_001:0419a03": "可主國。厥宿適動。彼國遭患。是為分別諸宿",
    "T21n1301_001:0419a04": "所主。",
    "T21n1301_001:0419a05": "弗袈裟又問摩登王曰。仁者學除罪律耶。答",
    "T21n1301_001:0419a06": "曰已達。又問。除罪為有幾字幾節句。王答曰。",
    "T21n1301_001:0419a07": "除罪句者。有二十四字。計節有三。其句有四。",
    "T21n1301_001:0419a08": "又問何謂。答曰。當為卿說除罪律元。昔有仙",
    "T21n1301_001:0419a09": "人。名曰宿止。得五神通。極大變化。名多連女",
    "T21n1301_001:0419a10": "曰黃色。宿止仙人。興瑕穢心。則失神足。離于",
    "T21n1301_001:0419a11": "禪定。便自患厭。惡行反逆。爾時說是除罪",
    "T21n1301_001:0419a12": "之律。羞恥慚荷所為以怨結還自縛我有是",
    "T21n1301_001:0419a13": "失神足是斷截為解脫。是為梵志除罪之律。",
    "T21n1301_001:0419a14": "當復為仁分別說義。又問何謂。答曰。在林樹",
    "T21n1301_001:0419a15": "止。噉諸果蓏。深入一樂。彼尊敬天。常行德",
    "T21n1301_001:0419a16": "施。供給飲食。隨一切人之所欲樂。是為君子",
    "T21n1301_001:0419a17": "除罪之律。復為仁說除罪之律。問曰何謂。時",
    "T21n1301_001:0419a18": "王答曰。大種彩色大家之女。因是之元。生工",
    "T21n1301_001:0419a19": "巧人。壞諸彩色。是為工師除罪之律。人在世",
    "T21n1301_001:0419a20": "間。以欲第一。設不斷欲。則有殃罪。是故仁",
    "T21n1301_001:0419a21": "者。當斷斷著。便入甘露。得生梵天。",
    "T21n1301_001:0419a22": "摩登王謂弗袈裟。是為悔過除罪之律。梵等",
    "T21n1301_001:0419a23": "句天所分別說。住平等覺。悉勸助之。吾有自",
    "T21n1301_001:0419a24": "在得解神通。憶念過去無數世。乃昔爾時宿",
    "T21n1301_001:0419a25": "止仙人五通達者。則我身是。吾外父女。名曰",
    "T21n1301_001:0419a26": "赤色。身興欲意。則失神通。吾於彼世。憎厭惡",
    "T21n1301_001:0419a27": "行。尋便說除罪之律。今故為仁分別說之。君",
    "T21n1301_001:0419a28": "子梵志工師細民。方俗語耳。唯以女子與吾",
    "T21n1301_001:0419a29": "太子。恣意求娉。不爭多少。時弗袈裟。聞說是",
    "T21n1301_001:0419a30": "語。時以偈讚摩登王曰。",
    "T21n1301_001:0419b01": "仁為長仁尊　　仁者無等倫",
    "T21n1301_001:0419b02": "計天上人間　　仁為梵博聞",
    "T21n1301_001:0419b03": "今以志性女　　與太子為妻",
    "T21n1301_001:0419b04": "隨共結婚姻　　隨世習俗法",
    "T21n1301_001:0419b05": "彼時梵志弗袈裟。諸弟子眾。舉聲呼怨。白師",
    "T21n1301_001:0419b06": "曰。和上勿得。現有三達。清淨梵志。何緣乃",
    "T21n1301_001:0419b07": "與𣧑害呪家。共結婚姻。即以誤矣。眾學笑人。",
    "T21n1301_001:0419b08": "時弗袈裟。告諸學志。以義呵諫。摩登王所言",
    "T21n1301_001:0419b09": "至誠。無有一異。今以女與太子為妻。",
    "T21n1301_001:0419b10": "爾時弗袈裟。謂摩登王曰。梵等句。王說四大",
    "T21n1301_001:0419b11": "身。仁且聽之。答曰便說。時弗袈裟。則講頌曰。",
    "T21n1301_001:0419b12": "其頭方千金　　厥腹喻虛空",
    "T21n1301_001:0419b13": "兩脚比太山　　足方譬于地",
    "T21n1301_001:0419b14": "兩目為日月　　體毛如樹木",
    "T21n1301_001:0419b15": "身廁如巨海　　溺下則江河",
    "T21n1301_001:0419b16": "涕淚譬天雨　　是為等梵王",
    "T21n1301_001:0419b17": "天尊之所說　　百脈譬萬川",
    "T21n1301_001:0419b18": "彼時摩登王。報弗袈裟以偈頌曰。",
    "T21n1301_001:0419b19": "本因父母由罪福　　貪修愛欲相娛樂",
    "T21n1301_001:0419b20": "二緣合會成胞胎　　人未曾有自然生",
    "T21n1301_001:0419b21": "因緣合會成胞胎　　初未見人從風出",
    "T21n1301_001:0419b22": "況于梵志師細民　　此人民者方俗語",
    "T21n1301_001:0419b23": "一切現有僂一盲　　顛倒愚癡瘡痍疾",
    "T21n1301_001:0419b24": "黑色萎黃及白癩　　一切各各異不同",
    "T21n1301_001:0419b25": "體皆骨肉及皮爪　　俱有苦樂成𡱁溺",
    "T21n1301_001:0419b26": "其根顏貌無有異　　是故我說無四種",
    "T21n1301_001:0419b27": "大名聞通次分別　　其摩登王為解說",
    "T21n1301_001:0419b28": "彼弗袈裟梵志言　　從摩登王受奉行",
    "T21n1301_001:0419b29": "仁者則梵為天帝　　白英微淨智上人",
    "T21n1301_001:0419c01": "則為講說四部經　　仁是宿止大仙聞",
    "T21n1301_001:0419c02": "仁之慧最以有勝　　仁了一切諸經典",
    "T21n1301_001:0419c03": "尊微妙行無所乏　　於世人間尊復尊",
    "T21n1301_001:0419c04": "今與人安太子妻　　戒禁端政德具足",
    "T21n1301_001:0419c05": "虎耳賢者志性女　　兩共相樂吾悅耳",
    "T21n1301_001:0419c06": "於是梵志踊躍喜　　則取金瓶盛澡水",
    "T21n1301_001:0419c07": "自捉女手授與之　　為虎耳賢太子妻",
    "T21n1301_001:0419c08": "則摩登王心踊躍　　尋則成立為婚姻",
    "T21n1301_001:0419c09": "便還本土如龍神　　即在國土治正法",
    "T21n1301_001:0419c10": "佛告諸比丘。欲知爾時在彼摩登王不。則我",
    "T21n1301_001:0419c11": "身是。虎耳太子。阿難是。弗袈裟女。則志性",
    "T21n1301_001:0419c12": "比丘尼是。彼本宿命時。情慾恩愛。于今未",
    "T21n1301_001:0419c13": "斷。故見阿難進止逐之。所詣家乞。輙守其",
    "T21n1301_001:0419c14": "門。於是世尊。因斯緣故。便歎頌曰。",
    "T21n1301_001:0419c15": "由本宿命習　　今現在身斯",
    "T21n1301_001:0419c16": "緣此生恩好　　如蓮花依水",
    "T21n1301_001:0419c17": "佛告諸比丘。是故當學四諦之法。數數思惟。",
    "T21n1301_001:0419c18": "樂經願法。令不失意。靜修寂然。譬如有人頭",
    "T21n1301_001:0419c19": "上火然。而還自燒。其人甚急。欲滅髮然。學四",
    "T21n1301_001:0419c20": "聖諦。怱怱亦然。奉行精進。無得懈怠。何謂為",
    "T21n1301_001:0419c21": "四。苦諦習諦盡諦道諦。常當願樂。修行莫",
    "T21n1301_001:0419c22": "厭。分別義趣。因是得度。佛說是經時。舍衛",
    "T21n1301_001:0419c23": "城中。無數梵志。及諸長者。遠塵離垢。諸得",
    "T21n1301_001:0419c24": "法眼生。不可計數。諸比丘眾。得無起餘。漏盡",
    "T21n1301_001:0419c25": "意解。佛說如是。王波私匿。心懷喜踊。梵志",
    "T21n1301_001:0419c26": "長者。及諸比丘。為佛作禮。",
    "T21n1301_001:0419c27": "舍頭諫太子二十八宿經"
}