{
    "T24n1488_006:1063c02": "優婆塞戒經卷第六",
    "T24n1488_006:1063c04": "北涼中印度三藏曇無讖譯",
    "T24n1488_006:1063c05": "22 五戒品五戒品第二十二",
    "T24n1488_006:1063c06": "善生言：「世尊！何等之人得三歸依？何等之人",
    "T24n1488_006:1063c07": "不得三歸？」「善男子！若人信因、信果、信諦、信有",
    "T24n1488_006:1063c08": "得道，如是之人，則得三歸；若人至心信不可",
    "T24n1488_006:1063c09": "敗，親近三寶，受善友教，如是之人，則得三歸；",
    "T24n1488_006:1063c10": "優婆塞戒，亦復如是。若能觀是優婆塞戒多",
    "T24n1488_006:1063c11": "有無量功德果報，能壞無量弊惡之法。眾生",
    "T24n1488_006:1063c12": "無邊，受苦亦爾，難得人身；雖得人身，難具諸",
    "T24n1488_006:1063c13": "根；雖具諸根，難得信心；雖得信心，難遇善友；",
    "T24n1488_006:1063c14": "雖遇善友，難得自在；雖得自在，諸法無常。我",
    "T24n1488_006:1063c15": "今若造惡業，因是惡業獲得二世身心惡報，",
    "T24n1488_006:1063c16": "以是因緣，身、口、意惡即是我怨。設三業惡不",
    "T24n1488_006:1063c17": "得惡報，現在之惡亦不應作。是三惡業，現在",
    "T24n1488_006:1063c18": "能生弊惡色等，死時生悔，以是因緣，我受三",
    "T24n1488_006:1063c19": "歸及八齋法，遠離一切惡不善業。「智者當觀",
    "T24n1488_006:1063c20": "戒有二種：一者、世戒，二、第一義戒。若不依",
    "T24n1488_006:1063c21": "於三寶受戒，是名世戒，是戒不堅，如彩色無",
    "T24n1488_006:1063c22": "膠；是故我先歸依三寶，然後受戒。若終身受，",
    "T24n1488_006:1063c23": "若一日一夜，所謂優婆塞戒、八戒齋法。夫世",
    "T24n1488_006:1063c24": "戒者，不能破壞先諸惡業；受三歸戒，則能壞",
    "T24n1488_006:1063c25": "之，雖作大罪，亦不失戒。何以故？戒力勢故。",
    "T24n1488_006:1063c26": "俱有二人同共作罪，一者受戒，二不受戒，",
    "T24n1488_006:1063c27": "已受戒者犯則罪重，不受戒者犯則罪輕。何",
    "T24n1488_006:1063c28": "以故？毀佛語故。「罪有二種：一者、性重，二者、",
    "T24n1488_006:1063c29": "遮重。是二種罪，復有輕重。或有人能重罪作",
    "T24n1488_006:1064a01": "輕，輕罪作重，如鴦掘魔受於世戒，伊羅鉢龍",
    "T24n1488_006:1064a02": "受於義戒；鴦掘魔羅破於性重不得重罪，伊",
    "T24n1488_006:1064a03": "羅鉢龍壞於遮制而得重罪。是故有人重罪作",
    "T24n1488_006:1064a04": "輕，輕罪作重，是故不應以戒同故得果亦同。",
    "T24n1488_006:1064a05": "世戒亦有不殺、不盜，義戒亦有不殺、不盜；至",
    "T24n1488_006:1064a06": "不飲酒，亦復如是。如是世戒根本不淨，受已",
    "T24n1488_006:1064a07": "不淨，莊嚴不淨，覺觀不淨，念心不淨，果報不",
    "T24n1488_006:1064a08": "淨，故不得名第一義戒，唯名世戒；是故我",
    "T24n1488_006:1064a09": "當受於義戒。「善男子！後世眾生身長八丈，",
    "T24n1488_006:1064a10": "壽命滿足八萬四千歲，是時受戒，復有於今",
    "T24n1488_006:1064a11": "惡世受戒，是二所得果報正等。何以故？三",
    "T24n1488_006:1064a12": "善根平等故。或有說言『可斷命處乃得戒』者，",
    "T24n1488_006:1064a13": "是義不然！何以故？夫禁戒者，悉於一切可",
    "T24n1488_006:1064a14": "殺、不可殺中得，一切可殺、不可殺者無量無",
    "T24n1488_006:1064a15": "邊，戒之果報亦復如是無量無邊。善男子！",
    "T24n1488_006:1064a16": "一切施中，施無怖畏最為第一，是故我說五",
    "T24n1488_006:1064a17": "大施者，即是五戒。如是五戒，能令眾生離五",
    "T24n1488_006:1064a18": "怖畏，是五種施，易可修行，自在無礙，不失財",
    "T24n1488_006:1064a19": "物，然得無量無邊福德。離是五施，不能獲得",
    "T24n1488_006:1064a20": "須陀洹果乃至得阿耨多羅三藐三菩提。善",
    "T24n1488_006:1064a21": "男子！若受戒已，當知是人為諸天人恭敬守",
    "T24n1488_006:1064a22": "護，得大名稱，雖遭惡對，心無愁惱，眾生親",
    "T24n1488_006:1064a23": "附，樂來依止。阿那邠坻長者之子，雖為八千",
    "T24n1488_006:1064a24": "金錢受戒，亦得無量功德果報。善男子！為",
    "T24n1488_006:1064a25": "財受戒，尚得利益，況有至心為於解脫而當",
    "T24n1488_006:1064a26": "不得？「善男子！有五善法圍遶是戒，常得增長，",
    "T24n1488_006:1064a27": "如恒河水。何等為五？一者、慈，二者、悲，三",
    "T24n1488_006:1064a28": "者、喜，四者、忍，五者、信。若人能破慇重邪見，心",
    "T24n1488_006:1064a29": "無疑網，則具正念，莊嚴清淨，根本清淨，離惡",
    "T24n1488_006:1064b01": "覺觀。善男子！若人能遠五惡事者，是名受戒，",
    "T24n1488_006:1064b02": "遠離一切身、口、意惡。若有說言『離五戒已度",
    "T24n1488_006:1064b03": "生死』者，無有是處！善男子！若人欲度生死",
    "T24n1488_006:1064b04": "大海，應當至心受持五戒。是五戒中，四於",
    "T24n1488_006:1064b05": "後世成無作戒，唯愛難斷故不得成；以是因",
    "T24n1488_006:1064b06": "緣，婬欲纏綿，應當至心慎無放逸！若有說言：",
    "T24n1488_006:1064b07": "更有無量極重之法，過去諸佛何緣不制，而",
    "T24n1488_006:1064b08": "制於酒？善男子！因於飲酒，慚愧心壞，於三惡",
    "T24n1488_006:1064b09": "道不生怖畏，以是因緣，則不能受其餘四戒，",
    "T24n1488_006:1064b10": "是故過去諸佛如來制不聽飲。若有說言『如",
    "T24n1488_006:1064b11": "來已說酒多過失，何故不在五戒初說？』是義",
    "T24n1488_006:1064b12": "不然！何以故？如是酒戒，名為遮重，不為性",
    "T24n1488_006:1064b13": "重；如來先制性重之戒，後制遮重。「善男子！如",
    "T24n1488_006:1064b14": "來先說白、黑月中各有三齋，隨外道故；諸外",
    "T24n1488_006:1064b15": "道輩常以此日供養諸天，是故如來說有三",
    "T24n1488_006:1064b16": "齋。善男子！如因帳窓，帳勒故不墮，三齋之",
    "T24n1488_006:1064b17": "法，亦復如是，眾生若有發心受持，終不墮於",
    "T24n1488_006:1064b18": "三惡道中。善男子！有人若欲施時、供養三寶",
    "T24n1488_006:1064b19": "時、若坐禪時、若修善時、若讀經時、供養父",
    "T24n1488_006:1064b20": "母時，當先立制，我若不作，要自剋罰；是人",
    "T24n1488_006:1064b21": "福德日夜增長，如恒河流。如是五戒有五種",
    "T24n1488_006:1064b22": "果：一者、無作果，二者、報果，三者、餘果，四者、作",
    "T24n1488_006:1064b23": "果，五者、解脫果。若有具足受持五戒，當知",
    "T24n1488_006:1064b24": "是人得是五果。若優婆塞常能出至寺廟僧",
    "T24n1488_006:1064b25": "坊，到已，親近諸比丘等：既親近已，諮問法味；",
    "T24n1488_006:1064b26": "既問法已，當至心聽；聽已受持，憶念不忘，能",
    "T24n1488_006:1064b27": "分別義；分別義已，轉化眾生，是名優婆塞自",
    "T24n1488_006:1064b28": "利利他。「若優婆塞不能習學如是所說，輕慢",
    "T24n1488_006:1064b29": "比丘，為求過失而往聽法，無信敬心，奉事外",
    "T24n1488_006:1064c01": "道，見其功德，深信日、月、五星、諸宿，是優婆塞",
    "T24n1488_006:1064c02": "不名堅固如法住也。若優婆塞雖不自作五",
    "T24n1488_006:1064c03": "惡之業，教人作者，是優婆塞非如法住也。",
    "T24n1488_006:1064c04": "「若優婆塞先取他物，許為了事，是優婆塞非",
    "T24n1488_006:1064c05": "如法住。「若優婆塞典知官津，稅賣估物，是",
    "T24n1488_006:1064c06": "優婆塞非如法住。「若優婆塞計價治病，治已",
    "T24n1488_006:1064c07": "賣物，是優婆塞非如法住。「若優婆塞違官私",
    "T24n1488_006:1064c08": "制，非如法住。「若優婆塞自不作惡，不教他作，",
    "T24n1488_006:1064c09": "心不念惡，名如法住。「若優婆塞因客煩惱所",
    "T24n1488_006:1064c10": "起之罪，作已不生慚愧悔心，非如法住。「若",
    "T24n1488_006:1064c11": "優婆塞為身命故，作諸惡事，非如法住。「若優",
    "T24n1488_006:1064c12": "婆塞雖得人身，行於非法，不名為人。「若得信",
    "T24n1488_006:1064c13": "心，能作福德，善修正念，觀一切法皆是無常、",
    "T24n1488_006:1064c14": "無我、我所，於一切法心無取著，見一切法不",
    "T24n1488_006:1064c15": "得自在，生滅、苦、空、無有寂靜；人身難得，雖得",
    "T24n1488_006:1064c16": "人身，難具諸根；雖具諸根，難得正見；雖具正",
    "T24n1488_006:1064c17": "見，難得信心；雖得信心，難遇善友；雖遇善友，",
    "T24n1488_006:1064c18": "難聞正法；雖聞正法，難得受持：能如是觀，是",
    "T24n1488_006:1064c19": "名人身。「若人能觀欲界無常，乃至非想非非",
    "T24n1488_006:1064c20": "想處皆悉無常，以是因緣，不求三惡乃至非",
    "T24n1488_006:1064c21": "想非非想處。如是觀已，見三不堅，以不堅身",
    "T24n1488_006:1064c22": "易於堅身：禮拜供養，來迎去送，自手施與，親",
    "T24n1488_006:1064c23": "執福事，是名以不堅身易於堅身。以不堅財",
    "T24n1488_006:1064c24": "易於堅財：能自食用亦以布施，供給病瘦、行",
    "T24n1488_006:1064c25": "路之人，供養沙門、婆羅門等貧窮下賤，是名",
    "T24n1488_006:1064c26": "以不堅財易於堅財。以不堅命易於堅命：修",
    "T24n1488_006:1064c27": "於六念、慈悲喜捨，證四真諦，善能觀察生老",
    "T24n1488_006:1064c28": "病死，明信善惡業之果報，定知恩愛當有別",
    "T24n1488_006:1064c29": "離，一切眾生不得自在，未得聖道，生死力大，",
    "T24n1488_006:1065a01": "一切世樂常與苦俱，雖復受之，心不染著，猶",
    "T24n1488_006:1065a02": "如寒月求火自煖，雖復為之，終不作惡；修忍",
    "T24n1488_006:1065a03": "二施以潤眾生，深觀苦樂其性平等；凡所發",
    "T24n1488_006:1065a04": "言，言則柔軟，善化眾生，令如法住，遠離惡友，",
    "T24n1488_006:1065a05": "心無放逸，飲酒、博弈、射獵之事悉不為之，是",
    "T24n1488_006:1065a06": "名以不堅之命易於堅命。「善男子！若得人",
    "T24n1488_006:1065a07": "身，多饒財物，兼得自在，先應供養父母、師長、",
    "T24n1488_006:1065a08": "和上、耆舊、持法之人，供給遠至、初行之人，疾",
    "T24n1488_006:1065a09": "病所須。言則柔軟，多有慚愧，不偏信敬有德",
    "T24n1488_006:1065a10": "一人，見有賢聖持戒、多聞，能以舍宅、飲食、臥",
    "T24n1488_006:1065a11": "具、衣服、病藥而供養之。深信僧中多有功德，",
    "T24n1488_006:1065a12": "修集向道得須陀洹果，乃至能修向阿羅漢，",
    "T24n1488_006:1065a13": "得阿羅漢果，修金剛三昧、電光三昧。觀如是",
    "T24n1488_006:1065a14": "已，平等奉施；如是施已，得無量福。是故我於",
    "T24n1488_006:1065a15": "《鹿子經》中告鹿子母曰：『雖復請佛及五百阿",
    "T24n1488_006:1065a16": "羅漢，猶故不得名請僧福。若能僧中施一",
    "T24n1488_006:1065a17": "似像極惡比丘，猶得無量福德果報。何以",
    "T24n1488_006:1065a18": "故？如是比丘雖是惡人，無戒、多聞，不修善法，",
    "T24n1488_006:1065a19": "亦能演說三種菩提，有因有果，亦不誹謗佛、",
    "T24n1488_006:1065a20": "法、僧寶，執持如來無上勝幡，正見無謬。』若供",
    "T24n1488_006:1065a21": "養僧，即是供養佛、僧二寶；若觀佛法功德",
    "T24n1488_006:1065a22": "微妙，即是具足供養三寶。「若人施時不求果",
    "T24n1488_006:1065a23": "報，即是供養無上菩提，具足成就檀波羅蜜，",
    "T24n1488_006:1065a24": "修菩提道，能得未來無量功德，亦能自利及",
    "T24n1488_006:1065a25": "利益他。能修慈悲，為破他苦，自捨己樂。未得",
    "T24n1488_006:1065a26": "菩提，心無憂悔，雖聞菩提久遠難得，而其內",
    "T24n1488_006:1065a27": "心初無退轉，為諸眾生無量世中受大苦惱，",
    "T24n1488_006:1065a28": "亦不疲厭。樂如法行，不求世樂，樂處寂靜出",
    "T24n1488_006:1065a29": "家修道，未得出家，雖在家居，如解脫人不作",
    "T24n1488_006:1065b01": "眾惡，得三種戒——戒戒、定戒、無漏戒。「善男子！菩",
    "T24n1488_006:1065b02": "薩二種：一者、在家，二者、出家。出家菩薩如法",
    "T24n1488_006:1065b03": "修行，是不為難；在家菩薩如法修行，是乃為",
    "T24n1488_006:1065b04": "難。何以故？在家之人多惡因緣所纏繞故。」",
    "T24n1488_006:1065b05": "23 尸波羅蜜品優婆塞戒經尸波羅蜜品第二十三",
    "T24n1488_006:1065b06": "善生言：「世尊！云何菩薩趣向菩提，其心堅固？」",
    "T24n1488_006:1065b07": "「善男子？菩薩堅固，具足四法：一者、受大苦時",
    "T24n1488_006:1065b08": "終不捨離如法之行；二者、得大自在，常修忍",
    "T24n1488_006:1065b09": "辱；三者、身處貧窮，常樂施與；四者、盛壯之年，",
    "T24n1488_006:1065b10": "常樂出家。若有菩薩具足四法，趣向菩提，其",
    "T24n1488_006:1065b11": "心堅固。「菩薩具足如是四法，復作是念：『是菩",
    "T24n1488_006:1065b12": "提道初根本地，名之為戒。如是戒者，亦名初",
    "T24n1488_006:1065b13": "地，亦名導地，亦名平地，亦名等地，亦名慈地，",
    "T24n1488_006:1065b14": "亦名悲地，亦名佛跡，亦名一切功德根本，",
    "T24n1488_006:1065b15": "亦名福田；以是因緣，智者應當受持不毀。』",
    "T24n1488_006:1065b16": "復次，智者又作是念：『戒有二果：一、諸天樂，二、",
    "T24n1488_006:1065b17": "菩提樂。智者應當求菩提樂，不求天樂。』若受",
    "T24n1488_006:1065b18": "戒已，所不應作而故作之，所不應思而故思",
    "T24n1488_006:1065b19": "惟，懈怠懶惰，樂於睡眠，念惡覺觀、邪命惡",
    "T24n1488_006:1065b20": "願，是名污戒。若受戒已，心生悔恨，求人、天樂，",
    "T24n1488_006:1065b21": "多諸放逸，不生憐愍，是名污戒。若畏貧窮，若",
    "T24n1488_006:1065b22": "為恐怖，若為失財，若畏作役，若為身命，若為",
    "T24n1488_006:1065b23": "利養，若為愛心而受禁戒，既受戒已，心生疑",
    "T24n1488_006:1065b24": "惑，是名污戒。「善男子！若人不樂久處生死，深",
    "T24n1488_006:1065b25": "見過罪，觀人天樂、阿鼻獄苦平等無差，憐愍",
    "T24n1488_006:1065b26": "眾生，具足正念，為欲利益無量眾生使得成",
    "T24n1488_006:1065b27": "道；為具無上菩提道故，為如法行故，受持是",
    "T24n1488_006:1065b28": "戒；心不放逸，能觀過去、未來、現在身、口、意業，",
    "T24n1488_006:1065b29": "知輕知重；凡所作事，先當繫心修不放逸，作",
    "T24n1488_006:1065c01": "已、作時亦復如是修不放逸；若先不知，作已",
    "T24n1488_006:1065c02": "得罪，若失念心亦得犯罪，若客煩惱時暫起",
    "T24n1488_006:1065c03": "者亦得犯罪，若小放逸亦得犯罪——是人常觀",
    "T24n1488_006:1065c04": "犯輕如重，觀已生悔及慚愧心，怖畏愁惱，心",
    "T24n1488_006:1065c05": "不樂之，至心懺悔，既懺悔已，心生歡喜，慎",
    "T24n1488_006:1065c06": "護受持更不敢犯，是名淨戒。「善男子！有智",
    "T24n1488_006:1065c07": "之人，既受戒已，當觀三事不作惡行：一者、自",
    "T24n1488_006:1065c08": "為，二者、為世，三者、為法。「云何自為？我自證知",
    "T24n1488_006:1065c09": "此是惡事，知作惡業得如是果，知作善業得",
    "T24n1488_006:1065c10": "如是果。所作惡業無有虛妄，決定還得諸惡",
    "T24n1488_006:1065c11": "之果，所作善業亦無虛妄，決定還得諸善之",
    "T24n1488_006:1065c12": "果；若是二業無虛妄者，我今云何而自欺誑？",
    "T24n1488_006:1065c13": "以是因緣我受戒已，不應毀犯，當至心持，是",
    "T24n1488_006:1065c14": "名自為。「云何為世？有智者觀見世間之人，有",
    "T24n1488_006:1065c15": "得清淨天耳、天眼及他心智，我若作惡，是人",
    "T24n1488_006:1065c16": "必當見、聞、知我；若見、聞、知我，當云何不生慚",
    "T24n1488_006:1065c17": "愧而作惡耶？復觀諸天具足無量福德，神足、",
    "T24n1488_006:1065c18": "天耳、天眼，具他心智遙能見聞，雖近於人，人",
    "T24n1488_006:1065c19": "不能見，若我作惡，如是等天當見、聞、知；若是",
    "T24n1488_006:1065c20": "天等了了見我，我當云何不生慚愧故作罪",
    "T24n1488_006:1065c21": "耶？是名為世。「云何為法？有智之人，觀如來",
    "T24n1488_006:1065c22": "法清淨無染，得現在利，能令寂靜度於彼岸，",
    "T24n1488_006:1065c23": "能作解脫，不選時節。我為是法故受持戒，我",
    "T24n1488_006:1065c24": "若不能先受小制，云何能得受大制耶？破小",
    "T24n1488_006:1065c25": "制已，增五有苦，若至心持，增無上樂。我受身",
    "T24n1488_006:1065c26": "來所以未得證解脫者，實由不從過去無量",
    "T24n1488_006:1065c27": "諸佛如來受禁戒故；我今受戒，未來定當值",
    "T24n1488_006:1065c28": "遇恒河沙等諸佛。深觀是已，生大憐愍，至心",
    "T24n1488_006:1065c29": "受戒，受已堅持，為阿耨多羅三藐三菩提，利",
    "T24n1488_006:1066a01": "益無量諸眾生故。「善男子！若在家，若出家，若",
    "T24n1488_006:1066a02": "三歸，若八齋，若五戒，若具足，若不具足，若一",
    "T24n1488_006:1066a03": "日一夜，若一時一念，若盡形壽至心受持，當",
    "T24n1488_006:1066a04": "知是人得大福德。善男子！若受戒已，修三善",
    "T24n1488_006:1066a05": "業——多聞、布施、修定——修善供養三寶，是則名為",
    "T24n1488_006:1066a06": "莊嚴菩提。若受戒已，能讀如來十二部經，是",
    "T24n1488_006:1066a07": "名無上大法之藏，勤加精進，欲得具足尸波",
    "T24n1488_006:1066a08": "羅蜜。如是戒者，今世受已，後雖不受，成無作",
    "T24n1488_006:1066a09": "戒。善男子！有戒非波羅蜜，有波羅蜜非戒，",
    "T24n1488_006:1066a10": "有戒有波羅蜜，有非禁戒非波羅蜜。是戒",
    "T24n1488_006:1066a11": "非波羅蜜者，所謂聲聞、辟支佛戒。是波羅蜜",
    "T24n1488_006:1066a12": "非是戒者，所謂檀波羅蜜。是戒是波羅蜜者，",
    "T24n1488_006:1066a13": "如昔菩薩受瞿陀身時，為諸虫獸及諸蟻子",
    "T24n1488_006:1066a14": "之所唼食，身不傾動，不生惡心；亦如仙人為",
    "T24n1488_006:1066a15": "眾生故，十二年中青雀處頂，不起不動。非戒",
    "T24n1488_006:1066a16": "非波羅蜜者，如世俗施。「善男子！菩薩摩訶薩",
    "T24n1488_006:1066a17": "住尸波羅蜜時，所受眾苦，誰能說之？有人若",
    "T24n1488_006:1066a18": "受小小戒已，少欲知足，不能憐愍諸苦眾生，",
    "T24n1488_006:1066a19": "當知是人不能具足尸波羅蜜。若能修忍、三昧、",
    "T24n1488_006:1066a20": "智慧，勤行精進，樂於多聞，當知是人則能增",
    "T24n1488_006:1066a21": "長尸波羅蜜，莊嚴菩提，證菩提果。如是戒者，",
    "T24n1488_006:1066a22": "無量眾生故，無量果報故，無量戒禁故，以",
    "T24n1488_006:1066a23": "是因緣，莊嚴菩提。「善男子！菩薩摩訶薩既受",
    "T24n1488_006:1066a24": "戒已，口不說惡，耳不樂聞，不樂說世，亦不樂",
    "T24n1488_006:1066a25": "聞，終不放心在惡覺觀，不親惡友，是故得名",
    "T24n1488_006:1066a26": "寂靜淨戒。菩薩若見破戒惡人，不生惡心，為",
    "T24n1488_006:1066a27": "設種種善巧方便而調伏之；若不調伏，當生",
    "T24n1488_006:1066a28": "憐愍，不為身命破戒捨戒。食已，先修慚愧之",
    "T24n1488_006:1066a29": "心、不放逸心，為治身命，如療惡瘡。若入村落，",
    "T24n1488_006:1066b01": "如刀刺林，攝護諸根，修集正念，觀察可作及",
    "T24n1488_006:1066b02": "不可作，不生放逸。若人作福亦因於我，若人",
    "T24n1488_006:1066b03": "作罪亦因於我，是故我得大供養時不應生",
    "T24n1488_006:1066b04": "喜，得衰苦時不應生瞋。得少供養，應作是念：",
    "T24n1488_006:1066b05": "『我今信、戒、施、聞、智慧如法住少，故得如是微",
    "T24n1488_006:1066b06": "少供養，是故今我不應生於愁苦之念。我",
    "T24n1488_006:1066b07": "為二事受他信施：一者、為增他福，二者、為增",
    "T24n1488_006:1066b08": "自善。是故若得少物、惡物，不應生惱。』久住",
    "T24n1488_006:1066b09": "遲得，輕罵已得，爾時復當自責其身：『是我",
    "T24n1488_006:1066b10": "宿罪，非眾生過，是故我今不應生惱。』若受戒",
    "T24n1488_006:1066b11": "已，為他作罪，亦應說言『如是所作實非是道』。",
    "T24n1488_006:1066b12": "何以故？十二部經不說諸惡為菩提道也。是",
    "T24n1488_006:1066b13": "故我今獲得雜報。若能如是深觀察者，當知",
    "T24n1488_006:1066b14": "是人則能具足尸波羅蜜。「善男子！若有人能",
    "T24n1488_006:1066b15": "攝護諸根，身四威儀不作諸惡，能堪眾苦，不",
    "T24n1488_006:1066b16": "作邪命，當知是人則能具足尸波羅蜜。若於",
    "T24n1488_006:1066b17": "輕重戒中等生怖畏，雖遭惡時，不犯小戒，不",
    "T24n1488_006:1066b18": "令煩惱穢污其心，修集忍辱，當知是人則能",
    "T24n1488_006:1066b19": "具足尸波羅蜜。若離惡友，令諸眾生遠惡邪",
    "T24n1488_006:1066b20": "見，知恩報恩，當知是人則能具足尸波羅蜜。",
    "T24n1488_006:1066b21": "若為善事不惜身命，罷散自事，營成他事，見",
    "T24n1488_006:1066b22": "罵詈者不生惡心，當知是人則能具足尸波",
    "T24n1488_006:1066b23": "羅蜜。若見如來所開之處，如本持之，護眾生",
    "T24n1488_006:1066b24": "命，不惜財命，乃至命終不犯小戒，雖得微妙",
    "T24n1488_006:1066b25": "七珍之物，心不生貪，不為報恩以善加人，為",
    "T24n1488_006:1066b26": "憐愍故；受持禁戒，既受持已，善發大願，願",
    "T24n1488_006:1066b27": "諸眾生悉得淨戒，當知是人則能具足尸波",
    "T24n1488_006:1066b28": "羅蜜。「善男子！菩薩二種：一者、在家，二者、出",
    "T24n1488_006:1066b29": "家。出家菩薩具尸波羅蜜是不為難；在家具",
    "T24n1488_006:1066c01": "足，是乃為難。何以故？在家之人多惡因緣所",
    "T24n1488_006:1066c02": "纏繞故。」",
    "T24n1488_006:1066c03": "24 業品優婆塞戒經業品第二十四之一",
    "T24n1488_006:1066c04": "善生言：「世尊！諸佛如來未出世時，菩薩摩訶",
    "T24n1488_006:1066c05": "薩以何為戒？」「善男子！佛未出世，是時無有三",
    "T24n1488_006:1066c06": "歸依戒，唯有智人求菩提道，修十善法。是十",
    "T24n1488_006:1066c07": "善法，除佛無能分別說者，過去佛說流轉至",
    "T24n1488_006:1066c08": "今，無有漏失，智者受行。善男子！眾生不能",
    "T24n1488_006:1066c09": "受持修集十善法者，皆由過去不能親近諮",
    "T24n1488_006:1066c10": "承佛故。「善男子！一切眾生皆有雜心，雜心因",
    "T24n1488_006:1066c11": "緣有雜煩惱，雜煩惱故造作雜業，雜業因緣",
    "T24n1488_006:1066c12": "受於雜有，雜有因緣受於雜身。善男子！一",
    "T24n1488_006:1066c13": "切眾生得雜身已，見於雜色；見雜色已，生惡",
    "T24n1488_006:1066c14": "思惟，是惡思惟名為無明。無明因緣，生於求",
    "T24n1488_006:1066c15": "心，名之為愛；因愛所作，名之為業；是業因",
    "T24n1488_006:1066c16": "緣，獲得果報，有智之人，能破析之。由內煩惱、",
    "T24n1488_006:1066c17": "外有因緣，則能繫縛；修十善已，則能解之，是",
    "T24n1488_006:1066c18": "故如來初得阿耨多羅三藐三菩提時，分別",
    "T24n1488_006:1066c19": "演說十善之法。因十善故，世間則有善行、惡",
    "T24n1488_006:1066c20": "行、善有、惡有乃至解脫，是故眾生應當至",
    "T24n1488_006:1066c21": "心分別體解十善之道。若有風雲，為持大水；",
    "T24n1488_006:1066c22": "阿修羅宮、大地、大山、餓鬼、畜生、地獄、四天王",
    "T24n1488_006:1066c23": "處乃至他化自在天處，悉因眾生十業道",
    "T24n1488_006:1066c24": "故；轉輪聖王所有四輪——金、銀、銅、鐵——七眾受戒",
    "T24n1488_006:1066c25": "求三菩提，亦因十善業因緣故。是十善業",
    "T24n1488_006:1066c26": "道因緣故，一切眾生內外之物、色之與命皆",
    "T24n1488_006:1066c27": "有增減，是故智者應當具足修十善道。若諸",
    "T24n1488_006:1066c28": "眾生少、壯、老時，春、秋、冬、夏所起煩惱，各各別",
    "T24n1488_006:1066c29": "異；小、中、大劫所起煩惱，亦復如是各各別異。",
    "T24n1488_006:1067a01": "眾生初修十善業時，得無量命，色、香、味具，因",
    "T24n1488_006:1067a02": "貪、瞋、癡一切皆失。是十惡業道因緣故，時節、",
    "T24n1488_006:1067a03": "年歲、星辰、日月、四大變異；若人能觀如是事",
    "T24n1488_006:1067a04": "者，當知是人能得解脫。眾生皆由苦因緣故",
    "T24n1488_006:1067a05": "則生信心，既得信心能觀善惡，如是觀已修",
    "T24n1488_006:1067a06": "十善法。「意、行十處，故名十道：",
    "T24n1488_006:1067a07": "身三道者，謂殺、盜、婬；口四道者，惡口、妄語、兩",
    "T24n1488_006:1067a08": "舌、無義語；心三道者，妬、瞋、邪見。是十惡業，",
    "T24n1488_006:1067a09": "悉是一切眾罪根本。若諸眾生異界、異有、異",
    "T24n1488_006:1067a10": "生、異色、異命、異名，以是因緣應名無量，不但有",
    "T24n1488_006:1067a11": "十。如是十事，三名為業，不名為道；身、口七事，亦",
    "T24n1488_006:1067a12": "業亦道；是故名十。是十業道，自作、他作、自他",
    "T24n1488_006:1067a13": "共作，從是而得善、惡二果，亦是眾生善惡因",
    "T24n1488_006:1067a14": "緣；是故智者尚不應念，況身故作？若人令",
    "T24n1488_006:1067a15": "業煩惱諸結得自在者，當知即是行十惡道；",
    "T24n1488_006:1067a16": "若有能壞煩惱諸結不令自在，是人即是行",
    "T24n1488_006:1067a17": "十善道。若人始設方便，若先不思惟，當時卒",
    "T24n1488_006:1067a18": "作，是人不得業所攝罪。是故智者應當勤修",
    "T24n1488_006:1067a19": "十善業道；證四真諦，亦復如是。作期為惡，若",
    "T24n1488_006:1067a20": "失期者，亦不得罪。是故智者應修十善，因是",
    "T24n1488_006:1067a21": "十善眾生修已，增長壽命及內外物。煩惱因",
    "T24n1488_006:1067a22": "緣故，十惡業增；無煩惱因緣故，十善業增。",
    "T24n1488_006:1067a23": "「善男子！是十業道，一一事中各有三事：一",
    "T24n1488_006:1067a24": "者、根本，二者、方便，三者、成已。根本者，若有他",
    "T24n1488_006:1067a25": "想，有眾生想，若以疑心斷其命根，若動身作",
    "T24n1488_006:1067a26": "相，或口說殺，是名根本。求刀、磨利、置毒、作",
    "T24n1488_006:1067a27": "索，是名方便。殺已手觸，稱量提持，若自食",
    "T24n1488_006:1067a28": "噉，若與人食，得物用度，任意施與，歡喜受樂，",
    "T24n1488_006:1067a29": "無有慚愧，心不悔恨，自讚其身，生大憍慢，是",
    "T24n1488_006:1067b01": "名成已。「是他財有，亦作他想，若自往取，若遣",
    "T24n1488_006:1067b02": "人取，若以疑心移置異處，是名根本。若壞",
    "T24n1488_006:1067b03": "垣牆，諮問計數，置梯緣牆，入舍求覓乃至手",
    "T24n1488_006:1067b04": "觸，是名方便。若得物已，負擔藏隱，任意施",
    "T24n1488_006:1067b05": "與，賣用賜遺，歡喜受樂，無有慚愧，心不悔",
    "T24n1488_006:1067b06": "恨，自讚其身，生大憍慢，是名成已。「若是婦",
    "T24n1488_006:1067b07": "女，繫屬他人，起於他想，若以疑心作非梵行，",
    "T24n1488_006:1067b08": "是名根本。若遣使往，若自眼見，若與信物，",
    "T24n1488_006:1067b09": "若以手觸，若濡細語，是名方便。若事已竟，",
    "T24n1488_006:1067b10": "遺以瓔珞，共坐飲食，歡喜受樂，無有慚愧，心",
    "T24n1488_006:1067b11": "不悔恨，自讚其身，生大憍慢，是名成已。「若於",
    "T24n1488_006:1067b12": "大眾捨離本相，若於三時、若二時中，虛妄說",
    "T24n1488_006:1067b13": "之，是名根本。若於先時，次第莊嚴，搆言語端，",
    "T24n1488_006:1067b14": "或受他語，起往彼說，是名方便。若事成已，受",
    "T24n1488_006:1067b15": "取財物，任意施與，歡喜受樂，無有慚愧，不生",
    "T24n1488_006:1067b16": "悔恨，自讚其身，生於憍慢，是名成已。「是妄",
    "T24n1488_006:1067b17": "語中，雜有兩舌，能壞和合，是名根本。若說他",
    "T24n1488_006:1067b18": "過及餘惡事，言和合者必有不可，若離壞",
    "T24n1488_006:1067b19": "者則有好事，是名方便。和合既離，受他財物，",
    "T24n1488_006:1067b20": "任意施與，歡喜受樂，無有慚愧，不生悔恨，自",
    "T24n1488_006:1067b21": "讚其身，生大憍慢，是名成已。「若變容色，惡口",
    "T24n1488_006:1067b22": "罵詈，是名根本。若聞他罪，莊嚴辭章，起去",
    "T24n1488_006:1067b23": "到彼欲說是惡，是名方便。若罵詈已，還受他",
    "T24n1488_006:1067b24": "物，任意施與，歡喜受樂，無有慚愧，不生悔",
    "T24n1488_006:1067b25": "恨，自讚其身，生大憍慢，是名成已。「若說欲",
    "T24n1488_006:1067b26": "事、非時之言，是名根本。若歌、若頌、無義章句，",
    "T24n1488_006:1067b27": "隨人所憙，造作百端，是名方便。若教他已，還",
    "T24n1488_006:1067b28": "受財物，任意施與，歡喜受樂，無有慚愧，不生",
    "T24n1488_006:1067b29": "悔恨，自讚其身，生大憍慢，是名成已。「於他",
    "T24n1488_006:1067c01": "財物，生貪欲得，是名根本。發煩惱心，是名方",
    "T24n1488_006:1067c02": "便。作已得財，任意施與，歡喜受樂，復向餘說，",
    "T24n1488_006:1067c03": "無有慚愧，不生悔恨，自讚其身，生大憍慢，是",
    "T24n1488_006:1067c04": "名成已。「若打罵人，是名根本。若捉杖石，問其",
    "T24n1488_006:1067c05": "過罪，是名方便。打已生喜，受取財物，任意施",
    "T24n1488_006:1067c06": "與，歡喜受樂，無有慚愧，不生悔恨，自讚其身，",
    "T24n1488_006:1067c07": "生大憍慢，是名成已。「若誹謗業、因果、真諦、賢",
    "T24n1488_006:1067c08": "聖之人，是名根本。若讀誦、書寫、信受邪書，讚",
    "T24n1488_006:1067c09": "歎稱譽，是名方便。受已，向他分別演說，增其",
    "T24n1488_006:1067c10": "邪見，受邪財物，任意施與，歡喜受樂，無有慚",
    "T24n1488_006:1067c11": "愧，不生悔恨，自讚其身，生大憍慢，是名成已。",
    "T24n1488_006:1067c12": "「或復有人，於十業道一時作二——妄語、兩舌——或",
    "T24n1488_006:1067c13": "一時三，所謂妄語、兩舌、惡口；又復有三，所謂",
    "T24n1488_006:1067c14": "邪見、惡口、妄語。如是說者，即是無義，是名為",
    "T24n1488_006:1067c15": "四。瞋之與貪，不得一時，其餘八事，可得一時。",
    "T24n1488_006:1067c16": "云何一時？六處遣使，自作二事——一者、婬他妻",
    "T24n1488_006:1067c17": "婦，二者、謂無業果——先作期要，一時得業。是十",
    "T24n1488_006:1067c18": "惡業，或得作色，無無作色，或有作色及無作",
    "T24n1488_006:1067c19": "色；若無方便及成已者，則得作色，無無作色；",
    "T24n1488_006:1067c20": "若有莊嚴及成已者，則得作色及無作色。是",
    "T24n1488_006:1067c21": "十業道有輕有重：若殺父母及辟支佛，偷三",
    "T24n1488_006:1067c22": "寶物，於所生母及羅漢尼作非梵行，妄語壞",
    "T24n1488_006:1067c23": "僧，是名為重。「善男子！是十業道，各有三種：",
    "T24n1488_006:1067c24": "一、從貪生，二、從瞋生，三、從癡生。若為貪利故",
    "T24n1488_006:1067c25": "害命者，是名從貪；若殺怨家，是名從瞋；殺",
    "T24n1488_006:1067c26": "老父母，是名從癡。劫盜他財，亦復三種：自",
    "T24n1488_006:1067c27": "為己身、妻子、眷屬，貪他財物而往劫奪，是名",
    "T24n1488_006:1067c28": "從貪；盜怨家物，是名從瞋；劫奪下姓，是名從",
    "T24n1488_006:1067c29": "癡。邪婬亦三：若為自樂行非梵行，是名從",
    "T24n1488_006:1068a01": "貪；婬怨眷屬，是名從瞋；於所生母作非梵行，",
    "T24n1488_006:1068a02": "是名從癡。妄語三種：若為財利自受快樂，",
    "T24n1488_006:1068a03": "是名從貪；為壞怨故，是名從瞋；若畏他死，是",
    "T24n1488_006:1068a04": "名從癡。兩舌三種：為財利故，是名從貪；為",
    "T24n1488_006:1068a05": "壞怨故，是名從瞋；破壞和合，邪見之眾是名",
    "T24n1488_006:1068a06": "從癡。惡口三種：為財利故，罵詈婦兒，是名從",
    "T24n1488_006:1068a07": "貪；故向怨家說所惡事，是名從瞋；說他往",
    "T24n1488_006:1068a08": "昔先人過罪，是名從癡。無義語亦三種：若為",
    "T24n1488_006:1068a09": "歡樂，歌叫諠譁，是名從貪；為勝他故，歌叫諠",
    "T24n1488_006:1068a10": "譁，是名從瞋；為增邪見，歌叫諠譁，是名從癡。",
    "T24n1488_006:1068a11": "從貪生者，是名為妬；從瞋生者，是名為瞋；從",
    "T24n1488_006:1068a12": "癡生者，是名邪見。「修十善已，一一事中得三",
    "T24n1488_006:1068a13": "解脫。是十惡業決定當得地獄果報、或有餓",
    "T24n1488_006:1068a14": "鬼、或有畜生；餘果則得人中短命，貧窮乏財，",
    "T24n1488_006:1068a15": "婦不貞廉，有所言說人不信受，無有親厚，常",
    "T24n1488_006:1068a16": "被誹謗，耳初不聞善好之言，能令外物四大",
    "T24n1488_006:1068a17": "衰微，無有真實，惡風暴雨，爛臭敗壞，土地不",
    "T24n1488_006:1068a18": "平，無有七寶，多有石沙、荊棘、惡刺，時節轉變，",
    "T24n1488_006:1068a19": "無有常定，果蓏少實，味不具足。若欲破壞如",
    "T24n1488_006:1068a20": "是等事，應當至心修行十善。是十善法，三天",
    "T24n1488_006:1068a21": "下具，或有戒攝，或非戒攝；北欝單曰唯有四",
    "T24n1488_006:1068a22": "事；地獄有五；餓鬼、畜生、天中具十，非戒所攝；",
    "T24n1488_006:1068a23": "欲界六天無有方便，唯有根本、成已二事。「夫",
    "T24n1488_006:1068a24": "業道者，一念中得。如其殺者、可殺俱死，是則",
    "T24n1488_006:1068a25": "不得根本業果。若作莊嚴，事竟不成，唯得方",
    "T24n1488_006:1068a26": "便，不得根本。作莊嚴已便得殺者，得根本罪。",
    "T24n1488_006:1068a27": "如其殺已，不追成已，無無作罪。若殺者一念",
    "T24n1488_006:1068a28": "中死，可殺之者次後念死，殺者不得根本業",
    "T24n1488_006:1068a29": "罪。若遣使殺，使得作罪，口勅之者得無作",
    "T24n1488_006:1068b01": "罪；若惡口勅，亦得作罪及無作罪。若其殺已，",
    "T24n1488_006:1068b02": "心善、無記，亦得作罪及無作罪。「若有說言『過",
    "T24n1488_006:1068b03": "去已滅，未來未生，現在無住，云何名殺？一念",
    "T24n1488_006:1068b04": "不殺，微塵不壞，若一不殺，多亦不能，云何言",
    "T24n1488_006:1068b05": "殺？』是義不然！何以故？雖復現在一念不殺，",
    "T24n1488_006:1068b06": "能遮未來使不起故，故得名殺。以是義故，",
    "T24n1488_006:1068b07": "不可以見一處無殺，舉一切處悉便無殺。有",
    "T24n1488_006:1068b08": "人刺手則便命終，或有截足而命全者；頭則",
    "T24n1488_006:1068b09": "不爾，刺、截俱死。若有作已得大罪者，是名",
    "T24n1488_006:1068b10": "業道；三業自得，七業自、他。若無作者，亦無無",
    "T24n1488_006:1068b11": "作。「或有說言『身業三事有作、無作，口不如是』，",
    "T24n1488_006:1068b12": "是義不然！何以故？若口有作、無無作者，口",
    "T24n1488_006:1068b13": "勅殺已，不應得罪，是故口業亦應有作及以",
    "T24n1488_006:1068b14": "無作。心則不爾，何以故？賢聖之人不得罪故。",
    "T24n1488_006:1068b15": "何因緣故名作、無作？是業墮於三惡道故，",
    "T24n1488_006:1068b16": "生於人中壽命短故，所有六入常受苦故，餘",
    "T24n1488_006:1068b17": "果相似，根本正果或有相似或不相似。受果",
    "T24n1488_006:1068b18": "報時，在活地獄、黑繩地獄，餓鬼、畜生、人中三",
    "T24n1488_006:1068b19": "處受於餘果。若於一人作殺莊嚴，作莊嚴已，",
    "T24n1488_006:1068b20": "有二人死，當知唯於本所為人得作、無作。「若",
    "T24n1488_006:1068b21": "有說言『色是無記，命亦無記，如是無記，云",
    "T24n1488_006:1068b22": "何殺已而得殺罪？』是義不然！何以故？如是",
    "T24n1488_006:1068b23": "身命是善惡心器，若壞是器，遮於未來善惡",
    "T24n1488_006:1068b24": "心故，是故得罪。若王勅殺，侍臣稱善，是王",
    "T24n1488_006:1068b25": "與臣罪無差別；獵亦如是。若有垂終，其命餘",
    "T24n1488_006:1068b26": "殘有一念在，若下刀殺，是得殺罪；若命已盡",
    "T24n1488_006:1068b27": "而下刀者，不得殺罪。若先作意規欲撾打，",
    "T24n1488_006:1068b28": "然下手時，彼便命終，不得殺罪。若作毒藥與",
    "T24n1488_006:1068b29": "懷妊者，若破歌羅羅，是人則得作、無作罪。",
    "T24n1488_006:1068c01": "若自刑者，不得殺罪。何以故？不起他想故，無",
    "T24n1488_006:1068c02": "瞋恚心故，非他自因緣故。「或有說言『若心",
    "T24n1488_006:1068c03": "在善、不善、無記，悉得殺罪，猶如火、毒，雖復善",
    "T24n1488_006:1068c04": "心、不善、無記，觸、食之者悉皆死』者，是義不然！",
    "T24n1488_006:1068c05": "何以故？世間有人捉火不燒，食毒不死，非惡",
    "T24n1488_006:1068c06": "心殺，亦復如是不得殺罪，如諸醫等。「或有說",
    "T24n1488_006:1068c07": "言『婆藪仙人說呪殺人、殺羊祀天，不得殺罪』，",
    "T24n1488_006:1068c08": "是義不然！何以故？斷他命故，癡因緣故。若",
    "T24n1488_006:1068c09": "見人死心生歡喜，當知是人得成已罪；見他",
    "T24n1488_006:1068c10": "殺已，心生歡喜，出財賞之，亦復如是。若使他",
    "T24n1488_006:1068c11": "殺，受使之人到已，更以種種苦毒而殺戮之，",
    "T24n1488_006:1068c12": "口勅之者，唯得作罪，受使之人，兼得二罪：作",
    "T24n1488_006:1068c13": "以無作。「若發惡心奪取他物，是人亦得作、無",
    "T24n1488_006:1068c14": "作罪。若數時取，若寄時取，因市易取，亦得",
    "T24n1488_006:1068c15": "偷罪。若自不取、不貪、不用，教他令取，是人",
    "T24n1488_006:1068c16": "亦得作、無作罪。若欲偷金，取時得銀，出外識",
    "T24n1488_006:1068c17": "已，還置本處，是人不得偷盜之罪。若欲偷",
    "T24n1488_006:1068c18": "金，得已即念無常之想，心生悔恨，欲還本主",
    "T24n1488_006:1068c19": "而復畏之，設餘方便還所偷物，雖離本處，不",
    "T24n1488_006:1068c20": "得偷罪。奴僕財產，先悉生意與主同共，後生",
    "T24n1488_006:1068c21": "貪想輒取主物，取已生疑而便藏避，復思是",
    "T24n1488_006:1068c22": "物同共無異，雖離本處，不得偷罪。若人行路",
    "T24n1488_006:1068c23": "為賊所剝，既至村落，村主問言：『汝失何物？",
    "T24n1488_006:1068c24": "我當償之。』若說過所失，取他物者，是得偷罪。",
    "T24n1488_006:1068c25": "若有發心，施他二衣，受者取一，云不須二，輒",
    "T24n1488_006:1068c26": "還留者，是得偷罪。若人發心，欲以房舍、臥具、",
    "T24n1488_006:1068c27": "醫藥、資生所須施一比丘，未與之間，更聞他",
    "T24n1488_006:1068c28": "方有大德來，輒迴施之，是得偷罪。若取命過",
    "T24n1488_006:1068c29": "比丘財物，誰邊得罪？若羯磨已，從羯磨僧得；",
    "T24n1488_006:1069a01": "若未羯磨，從十方僧得；若臨終時隨所與處，",
    "T24n1488_006:1069a02": "因之得罪。若偷佛物，從守塔人主邊得罪。若",
    "T24n1488_006:1069a03": "暴水漂財物、穀米、果蓏、衣服、資生之物，取不",
    "T24n1488_006:1069a04": "得罪。「若於非時、非處、非女、處女、他婦、若屬自",
    "T24n1488_006:1069a05": "身，是名邪婬。唯三天下有邪婬罪，欝單曰",
    "T24n1488_006:1069a06": "無。若畜生、若破壞、若屬僧、若繫獄、若亡逃、若",
    "T24n1488_006:1069a07": "師婦、若出家人，近如是人，名為邪婬。出家之",
    "T24n1488_006:1069a08": "人無所繫屬，從誰得罪？從其親屬、王所得罪。",
    "T24n1488_006:1069a09": "惡時、亂時、虐王出時、怖畏之時，若令婦妾出",
    "T24n1488_006:1069a10": "家剃髮，還近之者，是得婬罪。若到三道，是",
    "T24n1488_006:1069a11": "得婬罪。若自若他在於道邊、塔邊、祠邊、大會",
    "T24n1488_006:1069a12": "之處，作非梵行，得邪婬罪。若為父母、兄弟、國",
    "T24n1488_006:1069a13": "王之所守護，或先與他期，或先許他，或先",
    "T24n1488_006:1069a14": "受財，或先受請，木埿、畫像及以死尸，如是",
    "T24n1488_006:1069a15": "人邊作非梵行，得邪婬罪。若屬自身而作他",
    "T24n1488_006:1069a16": "想，屬他之人而作自想，亦名邪婬；如是邪",
    "T24n1488_006:1069a17": "婬亦有輕重，從重煩惱則得重罪，從輕煩惱",
    "T24n1488_006:1069a18": "則得輕罪。「若有疑心，若無疑心，若見、若聞、若",
    "T24n1488_006:1069a19": "覺、若知、若問、不問，異本說者，是名妄語；若言",
    "T24n1488_006:1069a20": "不本見、聞、覺、知，亦是妄語，不名具足；若破相",
    "T24n1488_006:1069a21": "說，無覆藏相，是非妄語；若異音說，前人不解，",
    "T24n1488_006:1069a22": "亦是妄語，不名具足；若顛倒語，若發大聲不",
    "T24n1488_006:1069a23": "了了語，若有所說前人不解，亦是妄語，不名",
    "T24n1488_006:1069a24": "具足；兩舌、惡口，若壞前人，不壞前人，作已得",
    "T24n1488_006:1069a25": "罪；無義語，亦復如是：如是七事，亦道亦業；其",
    "T24n1488_006:1069a26": "餘三事，是業非道。何以故？自不行故，妨於自",
    "T24n1488_006:1069a27": "他得大罪故。「或有說言『一切微塵次第而住，",
    "T24n1488_006:1069a28": "亦念念滅，滅已無住；若無住者，尚無有作，況",
    "T24n1488_006:1069a29": "有無作？』是義不然！何以故？世間之法有因有",
    "T24n1488_006:1069b01": "果，無因無果。如面水、鏡則有像現，離面無像；",
    "T24n1488_006:1069b02": "作亦如是，從身有作，從是作法則出無作，如",
    "T24n1488_006:1069b03": "面水、鏡則有像現。譬如有人，發惡心故則惡",
    "T24n1488_006:1069b04": "色現，發善心故則善色現；作以無作，亦復如",
    "T24n1488_006:1069b05": "是。若因善業得善妙色，若因惡業得麁惡色；",
    "T24n1488_006:1069b06": "作以無作，亦復如是。若以念念常滅無有作、",
    "T24n1488_006:1069b07": "無作者，如先所說燈、河等喻，雖念念滅，以二",
    "T24n1488_006:1069b08": "諦故，說作、無作。微塵雖復次第不住，亦復不",
    "T24n1488_006:1069b09": "破世諦法也；正以微塵次第得名。「父母、羅漢，",
    "T24n1488_006:1069b10": "其有殺者，得無量罪；父母、羅漢及以他人，陰、",
    "T24n1488_006:1069b11": "界、入等等無差別，所以得重，以是福田、報",
    "T24n1488_006:1069b12": "恩田故。如說二字不得一時，然此二字終不",
    "T24n1488_006:1069b13": "和合義不可說，雖念念滅，亦名妄語，不破世",
    "T24n1488_006:1069b14": "諦。猶如射箭，雖念念滅，因於身業微塵力故，",
    "T24n1488_006:1069b15": "到不到處；作以無作，亦復如是。如舞獨樂，雖",
    "T24n1488_006:1069b16": "念念滅，因於身業微塵力故而能動轉；作以",
    "T24n1488_006:1069b17": "無作，亦復如是。如旋火輪，雖念念滅，因於身",
    "T24n1488_006:1069b18": "業微塵力故，火得圓匝。初發心異，方便心異，",
    "T24n1488_006:1069b19": "作時心異，說時心異，眾緣和合故得名作，",
    "T24n1488_006:1069b20": "以作因緣生於無作；如威儀異，其心亦異，不",
    "T24n1488_006:1069b21": "可得壞，故名無作。從此作法得無作已，心雖",
    "T24n1488_006:1069b22": "在善、不善、無記，所作諸業無有漏失，故名無",
    "T24n1488_006:1069b23": "作。若身作善，口作不善，當知是人獲得雜果；",
    "T24n1488_006:1069b24": "若身善業有作、無作，口不善業唯有有作，無",
    "T24n1488_006:1069b25": "有無作，當知是人唯得善果，不得惡果。是故",
    "T24n1488_006:1069b26": "經中說七種業有作、無作。如人重病，要須眾",
    "T24n1488_006:1069b27": "藥和合治之，若少一種，則不能治。何以故？其",
    "T24n1488_006:1069b28": "病重故。一切眾生亦復如是，具諸惡故，要須",
    "T24n1488_006:1069b29": "眾戒然後治之，若少一戒，則不能治。」",
    "T24n1488_006:1069c01": "優婆塞戒經卷第六"
}