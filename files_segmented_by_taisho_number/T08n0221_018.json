{
    "T08n0221_018:0125c02": "放光般若經卷第十八",
    "T08n0221_018:0125c04": "西晉于闐國三藏無羅叉",
    "T08n0221_018:0125c05": "奉　詔譯",
    "T08n0221_018:0125c06": "78 住二空品摩訶般若波羅蜜住二空品第七十八",
    "T08n0221_018:0125c07": "須菩提白佛言：「世尊！云何是法如夢、如響、如",
    "T08n0221_018:0125c08": "幻、如化、如熱時焰、如光、如影，是諸法皆空？云",
    "T08n0221_018:0125c09": "何為有造處所，言是道是俗、是無為是有為、",
    "T08n0221_018:0125c10": "有漏無漏？云何言是須陀洹、斯陀含、阿那含、",
    "T08n0221_018:0125c11": "阿羅漢、辟支佛？云何言是求阿耨多羅三耶",
    "T08n0221_018:0125c12": "三菩？」佛告須菩提：「凡夫愚癡少有所聞，依倚",
    "T08n0221_018:0125c13": "夢幻法而有所見，因身口意所作非法不善",
    "T08n0221_018:0125c14": "之事，或行善事至有善惡之報，受罪福於三",
    "T08n0221_018:0125c15": "界。菩薩摩訶薩行般若波羅蜜，住於二空，從",
    "T08n0221_018:0125c16": "有無本端空至畢竟空，教化眾生說有五陰、十",
    "T08n0221_018:0125c17": "二衰空、十八性空。是法如夢、如響、如幻、如化、如",
    "T08n0221_018:0125c18": "影、如熱時焰，是中亦無五陰、亦無諸衰、亦無",
    "T08n0221_018:0125c19": "諸性、亦無夢、亦無響、亦無幻化、亦無焰影、亦",
    "T08n0221_018:0125c20": "無有見。諸法皆無形，所有皆無所有、無有五",
    "T08n0221_018:0125c21": "陰。汝等見有五陰無十二衰，汝等見有諸衰",
    "T08n0221_018:0125c22": "無十八性，汝等見有諸性，以因緣顛倒故便",
    "T08n0221_018:0125c23": "有諸法隨行所受。云何汝等於無所有法而",
    "T08n0221_018:0125c24": "有形相？行般若波羅蜜菩薩，以漚惒拘舍羅，",
    "T08n0221_018:0125c25": "諸有眾生在貪嫉者，教令布施，令得大富，於",
    "T08n0221_018:0125c26": "中拔出；教令持戒，以戒因緣得生天上，於戒",
    "T08n0221_018:0125c27": "拔之；令住禪三昧，以禪因緣得生梵天，具足",
    "T08n0221_018:0125c28": "四禪及四空定因緣。施從戒以禪無數方便",
    "T08n0221_018:0125c29": "立之泥洹，復以三十七品及三脫門、八解脫、",
    "T08n0221_018:0126a01": "九次第禪、十種力、四無所畏及四等，勸令得",
    "T08n0221_018:0126a02": "十八法。持是無像之法，立於三乘，為說菩薩",
    "T08n0221_018:0126a03": "道。」須菩提白佛言：「世尊！甚奇、甚特、未曾有！",
    "T08n0221_018:0126a04": "菩薩行深般若波羅蜜，為諸空無法作處所，",
    "T08n0221_018:0126a05": "言是善法、惡法，是道法、俗法，是漏法、無漏法，是",
    "T08n0221_018:0126a06": "有為法，是無為法。」佛言：「如是，須菩提！甚奇、",
    "T08n0221_018:0126a07": "甚特、所未曾有！為是空無之法而作處所。須",
    "T08n0221_018:0126a08": "菩提！汝等當知菩薩所行奇特，羅漢、辟支佛",
    "T08n0221_018:0126a09": "所不能及者。汝等當應為菩薩摩訶薩作禮。」",
    "T08n0221_018:0126a10": "須菩提白佛言：「世尊！何等為菩薩摩訶薩所",
    "T08n0221_018:0126a11": "未曾有，諸羅漢、辟支佛所不能及？」佛告須菩",
    "T08n0221_018:0126a12": "提：「若欲聞者善思念之，吾當解說。菩薩行",
    "T08n0221_018:0126a13": "般若波羅蜜者，住於六波羅蜜中及內外空、",
    "T08n0221_018:0126a14": "三十七品、四無礙慧及五神通，遍到十方觀",
    "T08n0221_018:0126a15": "諸眾生，可以布施攝者，便以施取之；可以戒、",
    "T08n0221_018:0126a16": "忍、精進、一心、智慧，隨其所應，以六波羅蜜而攝",
    "T08n0221_018:0126a17": "取之。應以四禪及四空定得解脫者，以禪因",
    "T08n0221_018:0126a18": "緣而攝取之；或應以慈、悲、喜、護得度者，以四",
    "T08n0221_018:0126a19": "等攝之；或應以三十七品得度者，以根、力、覺、",
    "T08n0221_018:0126a20": "意而攝取之；若應以三脫門得度者，皆攝取",
    "T08n0221_018:0126a21": "之。」須菩提白佛言：「世尊！云何以布施攝取",
    "T08n0221_018:0126a22": "眾生？」佛言：「菩薩行般若波羅蜜者，隨人所",
    "T08n0221_018:0126a23": "索，若索衣被、飲食、疾病、醫藥、象馬、車乘、金銀、",
    "T08n0221_018:0126a24": "珍寶，隨人所欲皆施與之。及所施與，若佛、",
    "T08n0221_018:0126a25": "辟支佛、阿羅漢及須陀洹，下至凡夫及蜎飛、",
    "T08n0221_018:0126a26": "蠕動、諸三惡趣，其意適等，而無差別、無若",
    "T08n0221_018:0126a27": "干種意。何以故？諸法無有若干種意故，其意",
    "T08n0221_018:0126a28": "平等。無若干者，便得無差別薩云若慧。」佛言：",
    "T08n0221_018:0126a29": "「菩薩摩訶薩若見來求者，當作念言：『我所施",
    "T08n0221_018:0126b01": "者當與三耶三佛。福祐不從畜生出生。』有是",
    "T08n0221_018:0126b02": "念者，非是菩薩法，何以故？菩薩發道意不作",
    "T08n0221_018:0126b03": "是念：『我持布施當生四姓家。』諸所施已攝取",
    "T08n0221_018:0126b04": "眾生者，皆令至無餘泥洹而般泥洹。菩薩以",
    "T08n0221_018:0126b05": "眾生為親族，所施與無若干差別，亦不言：『當",
    "T08n0221_018:0126b06": "與是，不與是。』意無適莫，所施眾生無有礙意。",
    "T08n0221_018:0126b07": "何以故？為眾生故發阿耨多羅三耶三菩，若",
    "T08n0221_018:0126b08": "有分別意者，便於諸如來無所著等正覺、諸",
    "T08n0221_018:0126b09": "緣覺、諸真人有大過失。何以故？諸天及人、諸",
    "T08n0221_018:0126b10": "阿須倫無有請，菩薩為眾生作救護、作橋梁",
    "T08n0221_018:0126b11": "者為菩薩之法，自當救攝眾生。「復次，須菩提！",
    "T08n0221_018:0126b12": "菩薩行般若波羅蜜者，若人、若非人來至菩",
    "T08n0221_018:0126b13": "薩所，取節節支解菩薩身，菩薩亦不疑言：『當",
    "T08n0221_018:0126b14": "與？不與？』何以故？是菩薩欲救眾生故受是形",
    "T08n0221_018:0126b15": "耳。『我以是身饒益一切。』菩薩當作是念：『我為",
    "T08n0221_018:0126b16": "眾生受是身形，今來取之。』須菩提！菩薩見來",
    "T08n0221_018:0126b17": "所求者當發意言：『施者為誰？受者為誰？所施",
    "T08n0221_018:0126b18": "物為何等？是諸法實不可得見。何以故？是諸",
    "T08n0221_018:0126b19": "法常空，空亦無所與亦無所奪。』須菩提！菩薩",
    "T08n0221_018:0126b20": "行般若波羅蜜當作是學，所謂內空、外空及",
    "T08n0221_018:0126b21": "有無空，住是空者於中布施，便具足檀波羅",
    "T08n0221_018:0126b22": "蜜；具足檀已，不斷內外法，言誰有割者、誰為",
    "T08n0221_018:0126b23": "截者！」佛告須菩提：「佛以天眼見十方恒邊沙",
    "T08n0221_018:0126b24": "等剎土，諸菩薩摩訶薩入泥犁中，泥犁則為",
    "T08n0221_018:0126b25": "冷。以三事變化為泥犁中眾生說法：一者神",
    "T08n0221_018:0126b26": "足，二者隨其所使，三者四等之法。以神足滅",
    "T08n0221_018:0126b27": "火，隨意為說四等法，泥犁中眾生便有愛敬",
    "T08n0221_018:0126b28": "歸仰於菩薩，即得離苦痛。次為說三乘之教，",
    "T08n0221_018:0126b29": "皆令脫苦。是故，須菩提！我以佛眼見十方恒",
    "T08n0221_018:0126c01": "邊沙，諸菩薩摩訶薩供養諸佛不以憍慢，愛",
    "T08n0221_018:0126c02": "好諸佛不以憎惡，歡喜無恚，諸佛所說皆悉",
    "T08n0221_018:0126c03": "受持，至成阿耨多羅三耶三菩終不志失。須",
    "T08n0221_018:0126c04": "菩提！佛以佛眼見十方恒邊沙剎土諸菩薩",
    "T08n0221_018:0126c05": "等，為眾生故，割截身體，支節分離，布散四面；",
    "T08n0221_018:0126c06": "諸有飛鳥走獸來食菩薩肌肉者，皆有慈意；",
    "T08n0221_018:0126c07": "於菩薩所以慈意故，得離畜生，即得為人，往",
    "T08n0221_018:0126c08": "見諸佛聽受經法，隨其所聞即得順行，以三",
    "T08n0221_018:0126c09": "乘之法而度脫之。」佛告須菩提：「諸有菩薩摩",
    "T08n0221_018:0126c10": "訶薩發阿耨多羅三耶三菩者多所饒益，如",
    "T08n0221_018:0126c11": "是能使眾生得無餘泥洹。「復次，須菩提！我以",
    "T08n0221_018:0126c12": "佛眼見十方恒邊沙諸菩薩等入薜荔中者，",
    "T08n0221_018:0126c13": "諸薜荔眾見菩薩已便生慈意，恭敬菩薩，以",
    "T08n0221_018:0126c14": "恭敬故離諸勤苦，因是功德終不離諸佛至",
    "T08n0221_018:0126c15": "得泥洹。須菩提！菩薩摩訶薩行慈如是，使",
    "T08n0221_018:0126c16": "諸眾生皆得泥洹。」佛告須菩提：「我見諸菩薩",
    "T08n0221_018:0126c17": "至四天王及第六天，為彼諸天而廣說法，以",
    "T08n0221_018:0126c18": "三乘教而度脫之，令得泥洹。諸天人眾有著",
    "T08n0221_018:0126c19": "五樂者，菩薩應時令殿舍悉皆烔然，以為說",
    "T08n0221_018:0126c20": "法言：『諸仁者！一切所有皆悉無常，無尊無卑，",
    "T08n0221_018:0126c21": "誰常安者？』」佛告須菩提：「我於是以佛眼觀見",
    "T08n0221_018:0126c22": "恒邊沙國土，諸有讚歎梵天上者，菩薩則為",
    "T08n0221_018:0126c23": "說法言：『諸仁者！云何於是空無之法而生見",
    "T08n0221_018:0126c24": "意？是法為空、無常、無見，為磨滅法，莫得於是",
    "T08n0221_018:0126c25": "而生見意。』須菩提！菩薩摩訶薩已住於大慈",
    "T08n0221_018:0126c26": "為眾生說法，是為菩薩甚奇、甚特、未曾有法。",
    "T08n0221_018:0126c27": "須菩提！十方恒邊沙國土諸菩薩摩訶薩，以",
    "T08n0221_018:0126c28": "四事饒益眾生。何等為四？一者惠施，二者仁",
    "T08n0221_018:0126c29": "愛，三者利人，四者等義。是為四恩。「菩薩摩訶",
    "T08n0221_018:0127a01": "薩以二事施攝取眾生：一者財物，二者法施。",
    "T08n0221_018:0127a02": "「何等財物施攝取眾生？菩薩以金銀、璧玉、珍",
    "T08n0221_018:0127a03": "奇異寶，以食飲、衣被、香花、服飾、病瘦醫藥、床",
    "T08n0221_018:0127a04": "臥之具，所有奴婢、象馬、車乘，令諸眾生隨意",
    "T08n0221_018:0127a05": "所欲不逆人意。諸有來者既施與已，皆悉教",
    "T08n0221_018:0127a06": "令自歸三尊，或授五戒，或教十善，或教八齋，",
    "T08n0221_018:0127a07": "或教令行四禪及四等、四空定，或勸助之令",
    "T08n0221_018:0127a08": "念佛、念法、念比丘僧、念天、念施；諸行倒者教",
    "T08n0221_018:0127a09": "令行順，諸不諦者教令行諦，勸助令行三十",
    "T08n0221_018:0127a10": "七道品及三脫門、八惟無、九次第禪、佛十種",
    "T08n0221_018:0127a11": "力、四無所畏、四無礙慧、大悲大慈，勸眾生令",
    "T08n0221_018:0127a12": "行佛十八法、八十種好，勸助人學三乘法教，",
    "T08n0221_018:0127a13": "是為菩薩摩訶薩以漚惒拘舍羅行般若波羅",
    "T08n0221_018:0127a14": "蜜，以財布施攝取眾生，立於無上無畏之地，",
    "T08n0221_018:0127a15": "是為菩薩奇特未曾有之法。「何等為菩薩行",
    "T08n0221_018:0127a16": "般若波羅蜜，以法布施攝取眾生？布施有二：",
    "T08n0221_018:0127a17": "一者道施，二者俗施。何等俗法施？世俗所說",
    "T08n0221_018:0127a18": "所施，行者謂為不淨，欲得四禪、四等、四無形",
    "T08n0221_018:0127a19": "定及餘凡夫所行善法，是名為世俗法施。作",
    "T08n0221_018:0127a20": "是俗法施已，便教眾生令離世俗，以漚惒拘",
    "T08n0221_018:0127a21": "舍羅安立於道法賢聖果報。何等為賢聖道",
    "T08n0221_018:0127a22": "法、賢聖果報？賢聖法者，謂三十七品及三脫",
    "T08n0221_018:0127a23": "門；賢聖果者，從須陀洹至羅漢、辟支佛。」佛言：",
    "T08n0221_018:0127a24": "「菩薩賢聖道法者，知須陀洹所有慧，知羅漢、",
    "T08n0221_018:0127a25": "辟支佛慧，及三十七道品慧、佛所有十力慧、",
    "T08n0221_018:0127a26": "大慈大悲慧，及餘道法俗法、有漏無漏，及有",
    "T08n0221_018:0127a27": "為無為之法慧、薩云若慧，是為菩薩賢聖之",
    "T08n0221_018:0127a28": "法。何等為菩薩賢聖果報？諸習緒皆盡，是為",
    "T08n0221_018:0127a29": "賢聖果報。」須菩提白佛言：「菩薩復逮薩云若？」",
    "T08n0221_018:0127b01": "佛言：「如是，如是！須菩提！菩薩逮薩云若。」須",
    "T08n0221_018:0127b02": "菩提白佛言：「如是者，世尊！菩薩摩訶薩、如來，",
    "T08n0221_018:0127b03": "有何差特？」佛報言：「有差別。差別云何？菩薩",
    "T08n0221_018:0127b04": "逮薩云若，便名為如來。何以故？菩薩意亦不",
    "T08n0221_018:0127b05": "可得，如來意亦無有異，住於無限之冥為諸",
    "T08n0221_018:0127b06": "法作明，是名為菩薩，因俗之法施而續道法",
    "T08n0221_018:0127b07": "之施。」佛告須菩提：「是菩薩斷於眾生世俗之",
    "T08n0221_018:0127b08": "施，以漚惒拘舍羅安住於薩云若。」佛告須菩",
    "T08n0221_018:0127b09": "提：「何等為菩薩道法之施？凡人所不能及者，",
    "T08n0221_018:0127b10": "所謂三十七品及三脫門、八惟無、九次第禪、",
    "T08n0221_018:0127b11": "佛十力、四無所畏、四無礙慧、佛十八法、三十二",
    "T08n0221_018:0127b12": "大士之相、八十種好、諸陀隣尼門，是名為道",
    "T08n0221_018:0127b13": "法施，非是俗法，是為菩薩甚奇特、未曾有之",
    "T08n0221_018:0127b14": "法，以愛意攝取眾生，持六波羅蜜——布施、持戒、",
    "T08n0221_018:0127b15": "忍辱、精進、一心、智慧，以和顏悅色攝取眾生。",
    "T08n0221_018:0127b16": "何以故？六波羅蜜皆攝持諸善法數。云何菩",
    "T08n0221_018:0127b17": "薩饒益於人攝取眾生？常以六波羅蜜攝持",
    "T08n0221_018:0127b18": "眾生，以四事饒益一切：一者惠施，二者仁愛，",
    "T08n0221_018:0127b19": "三者利人，四者等義。是為四事，菩薩以是四",
    "T08n0221_018:0127b20": "事救濟眾生。」「復次，須菩提！菩薩以般若波羅",
    "T08n0221_018:0127b21": "蜜教新學菩薩，當語之言：『善男子！受是文",
    "T08n0221_018:0127b22": "字之數，當善於一字，從一字至四十二字。一",
    "T08n0221_018:0127b23": "字者皆入諸字義，諸字義者皆入四十二字，",
    "T08n0221_018:0127b24": "四十二字義皆入一字以為一義。』是故菩薩",
    "T08n0221_018:0127b25": "當善於四十二字。如來無所著等正覺，善於",
    "T08n0221_018:0127b26": "諸法、善於文字已，教化眾生。如來說法不離",
    "T08n0221_018:0127b27": "文字，諸法亦不離文字。」須菩提白佛言：「世",
    "T08n0221_018:0127b28": "尊！眾生不可得法亦不可得見，諸法空故。世",
    "T08n0221_018:0127b29": "尊！菩薩云何行六波羅蜜、四禪、四等及四空",
    "T08n0221_018:0127c01": "定？云何行三十七品，行十八空行、空無相無",
    "T08n0221_018:0127c02": "願？云何行八惟無、九次第禪？云何行十力、四",
    "T08n0221_018:0127c03": "無所畏、佛十八法？云何行三十二相、八十種",
    "T08n0221_018:0127c04": "好？云何行六神通為眾生說法，亦不見眾生",
    "T08n0221_018:0127c05": "亦不得其處，乃至於識亦不可得，六波羅蜜",
    "T08n0221_018:0127c06": "亦不可得見，乃至八十種好亦不可得亦不",
    "T08n0221_018:0127c07": "可得處，亦無有眾生亦無有處，亦無有八十",
    "T08n0221_018:0127c08": "種好亦無有處？云何菩薩行般若波羅蜜為",
    "T08n0221_018:0127c09": "眾生說法？」須菩提言：「世尊！將無菩薩以無",
    "T08n0221_018:0127c10": "端緒之事，勸助眾生，令離四顛倒，住於四諦",
    "T08n0221_018:0127c11": "耶？行般若波羅蜜菩薩尚不可得見，何況",
    "T08n0221_018:0127c12": "行三十七品事！」佛告須菩提：「如是，如是！如",
    "T08n0221_018:0127c13": "汝所言，眾生不可得，當知內外空及有無空，",
    "T08n0221_018:0127c14": "當知五陰空、性空、衰空，當知四諦、十二因緣",
    "T08n0221_018:0127c15": "空，當知吾我空及知見空，當知四禪空、四等",
    "T08n0221_018:0127c16": "空、四空定亦空，當知三十七品空、三脫門空，",
    "T08n0221_018:0127c17": "當知八惟無空、九次第禪空，當知佛十八法",
    "T08n0221_018:0127c18": "空、十種力空、四無所畏空、四無礙慧空，當知",
    "T08n0221_018:0127c19": "二地空，當知菩薩空，當知佛剎土空，當知道",
    "T08n0221_018:0127c20": "空。」佛告須菩提：「菩薩覺知諸法皆空，而為一",
    "T08n0221_018:0127c21": "切眾生說法；既為說法，不從是空有轉還者，",
    "T08n0221_018:0127c22": "於諸法無所取、無所捨亦無礙，真諦說法，無",
    "T08n0221_018:0127c23": "有虛飾。譬如如來化作無央數人，或安立於",
    "T08n0221_018:0127c24": "六波羅蜜者，或安立於四禪、四等者。於須菩",
    "T08n0221_018:0127c25": "提意云何，是化人寧有所得不？」須菩提言：「世",
    "T08n0221_018:0127c26": "尊！不也，化無所得。」「須菩提！當知菩薩教化眾",
    "T08n0221_018:0127c27": "生亦復如是，隨其所能而為說法，皆令眾生",
    "T08n0221_018:0127c28": "離於顛倒，亦不縛亦不解。何以故？五陰無",
    "T08n0221_018:0127c29": "縛亦不解，若五陰有縛有解者則非五陰，用",
    "T08n0221_018:0128a01": "五陰常自淨故，乃至有為無為法亦常自淨。",
    "T08n0221_018:0128a02": "菩薩為眾生說法，初不見眾生。以諸法不可",
    "T08n0221_018:0128a03": "得故，菩薩住於無所住；五陰空故，無有處所，",
    "T08n0221_018:0128a04": "乃至有為無為亦無所住。何以故？無有實故",
    "T08n0221_018:0128a05": "而無所住，無所有亦不住於無所有，有所有",
    "T08n0221_018:0128a06": "亦不住於有所有。何以故？是皆不可得故，不",
    "T08n0221_018:0128a07": "可得者無有住處。須菩提！菩薩行般若波羅",
    "T08n0221_018:0128a08": "蜜，皆明諸法，分別諸空。菩薩作是行般若波",
    "T08n0221_018:0128a09": "羅蜜者，於諸如來無所著等正覺，於諸聖賢",
    "T08n0221_018:0128a10": "為無有過。何以故？諸佛世尊及諸聖賢皆逮",
    "T08n0221_018:0128a11": "覺是法教化眾生，以得是法無轉還者。何以",
    "T08n0221_018:0128a12": "故？法性真際及如無轉還者，亦無形貌可轉",
    "T08n0221_018:0128a13": "還者。」須菩提白佛言：「世尊！法性真際及如",
    "T08n0221_018:0128a14": "不轉還者，五陰及如真際法性，為有異耶？有",
    "T08n0221_018:0128a15": "為無為及道有漏無漏，復有異耶？」佛言：「不也，",
    "T08n0221_018:0128a16": "須菩提！五陰及如真際法性、有為無為及道，",
    "T08n0221_018:0128a17": "等無有異。」復問：「世尊！假令五陰及如乃至有",
    "T08n0221_018:0128a18": "為無為等無有異者，云何有善惡之報及五",
    "T08n0221_018:0128a19": "道生死？云何有三乘之法耶？」佛言：「以眾生",
    "T08n0221_018:0128a20": "習於世諦故，便有道之名號；於第一最要義",
    "T08n0221_018:0128a21": "者，無有分數。何以故？是法常寂，無所分別，亦",
    "T08n0221_018:0128a22": "無所說；五陰亦無生滅亦無著斷，用本空、末",
    "T08n0221_018:0128a23": "空故。」須菩提白佛言：「世尊！若習世諦便有",
    "T08n0221_018:0128a24": "道名者，一切凡夫皆為是道、是三乘耶？」佛告",
    "T08n0221_018:0128a25": "須菩提：「一切凡夫盡知習諦及道諦者，若知",
    "T08n0221_018:0128a26": "是者當知是道；若使凡夫不知者，亦無道處，",
    "T08n0221_018:0128a27": "亦無道報。」復問：「云何凡夫當得道之果報？」佛",
    "T08n0221_018:0128a28": "言：「諸賢聖者有道念故便有道報。」復問：「世尊！",
    "T08n0221_018:0128a29": "以道念故便有道耶？」佛言：「不也，須菩提！不以",
    "T08n0221_018:0128b01": "念故便能逮道也，亦不無念，亦不離念。是故",
    "T08n0221_018:0128b02": "菩薩行般若波羅蜜，為眾生故便處於道。道",
    "T08n0221_018:0128b03": "者亦無分部，亦無有為、無為，亦無分別。」復問：",
    "T08n0221_018:0128b04": "「世尊！若不分別有道處者，云何佛說：『三習緒",
    "T08n0221_018:0128b05": "斷，得須陀洹；婬怒癡薄，得斯陀含；於下欲界",
    "T08n0221_018:0128b06": "滅五習，得阿那含；於上無形界滅五習者，得",
    "T08n0221_018:0128b07": "阿羅漢；眼所見形色皆如是盡法，得辟支佛；",
    "T08n0221_018:0128b08": "一切諸習緒盡，便得三耶三佛。』如是云何當",
    "T08n0221_018:0128b09": "知是事？若道無分數者，云何隨行各得其道？」",
    "T08n0221_018:0128b10": "佛告須菩提：「須陀洹道乃至三耶三佛，為是",
    "T08n0221_018:0128b11": "有為耶？為是無為耶？」須菩提言：「世尊！非是",
    "T08n0221_018:0128b12": "有為法。」佛言：「無為之法有分界不？」須菩提言：",
    "T08n0221_018:0128b13": "「無有分界。」佛言：「於意云何？善男子、善女人，",
    "T08n0221_018:0128b14": "一時逮得有為、無為之法及得一相，是時寧",
    "T08n0221_018:0128b15": "見言是有為、是無為不？」須菩提言：「世尊！不也。」",
    "T08n0221_018:0128b16": "佛言：「菩薩行般若波羅蜜，為眾生說法無有",
    "T08n0221_018:0128b17": "分界，以內外空及有無空故。菩薩於內自無",
    "T08n0221_018:0128b18": "所入，教一切人亦無所入，亦不入六波羅蜜，",
    "T08n0221_018:0128b19": "亦不入禪，亦不入等，亦不入於三十七品，亦",
    "T08n0221_018:0128b20": "不入薩云若，無所入者為無所生。譬如如來",
    "T08n0221_018:0128b21": "化作化人，化人布施亦不得報；欲度人故，亦",
    "T08n0221_018:0128b22": "不住於六波羅蜜，亦不住於有漏、無漏，亦不",
    "T08n0221_018:0128b23": "住道，亦不住俗，亦不住有為，不住於無為，適",
    "T08n0221_018:0128b24": "無所住。所以者何？超越諸法之相故也。」",
    "T08n0221_018:0128b25": "79 超越法相品摩訶般若波羅蜜超越法相品第七十九",
    "T08n0221_018:0128b26": "於是，須菩提白佛言：「世尊！云何超越諸法法",
    "T08n0221_018:0128b27": "相？」佛告須菩提：「譬如化人，無婬怒癡，亦無五",
    "T08n0221_018:0128b28": "陰行，亦無內外事，無有罣礙處，亦無道事，亦",
    "T08n0221_018:0128b29": "無俗事；有漏、無漏，有為、無為，亦無道事，亦無",
    "T08n0221_018:0128c01": "有果報。」佛語須菩提：「是為超越諸法相。」須",
    "T08n0221_018:0128c02": "菩提白佛言：「世尊！化者云何有道念？」佛報",
    "T08n0221_018:0128c03": "言：「道念者，亦無斷，亦無著，亦不於五趣現。」佛",
    "T08n0221_018:0128c04": "言：「於須菩提意云何？如來所化，頗有形，有來",
    "T08n0221_018:0128c05": "往，有著斷耶？」須菩提言：「世尊！如來所化，無",
    "T08n0221_018:0128c06": "有來往，亦無著斷，亦不於五趣現。」佛言：「須",
    "T08n0221_018:0128c07": "菩提！是為超越諸法之相。」須菩提白佛言：「世",
    "T08n0221_018:0128c08": "尊！諸五陰皆如幻耶？」佛言：「如是，如是！」須菩",
    "T08n0221_018:0128c09": "提白佛言：「若諸法如化，世尊化者亦無有色、",
    "T08n0221_018:0128c10": "亦無有痛、亦無想、亦無行、亦無識，亦無著、亦",
    "T08n0221_018:0128c11": "無斷，亦不於五趣有脫，菩薩摩訶薩有何等",
    "T08n0221_018:0128c12": "奇特事？」佛言：「於須菩提意云何？我本為菩",
    "T08n0221_018:0128c13": "薩時，頗見從五趣中得度脫眾生者不？」須菩",
    "T08n0221_018:0128c14": "提報言：「不見有所說。」佛言：「於三界不見有眾",
    "T08n0221_018:0128c15": "生，何況當有五趣、當有所度！何以故？菩薩",
    "T08n0221_018:0128c16": "觀知諸法如幻如化。」須菩提言：「若菩薩觀知",
    "T08n0221_018:0128c17": "諸法如幻如化者，用何等故行六波羅蜜、四",
    "T08n0221_018:0128c18": "禪、四等、四空定，為何等故行三十七品，而淨",
    "T08n0221_018:0128c19": "佛土教化眾生？」佛告須菩提：「若眾生自知諸",
    "T08n0221_018:0128c20": "法如幻如化者，菩薩終不於阿僧祇劫謙苦",
    "T08n0221_018:0128c21": "行菩薩之道。須菩提！以眾生不能自知如幻",
    "T08n0221_018:0128c22": "如化故，菩薩謙苦行六波羅蜜淨佛國土教",
    "T08n0221_018:0128c23": "化眾生。」須菩提白佛言：「世尊！假令諸法如",
    "T08n0221_018:0128c24": "夢、如幻、如化、如響、如熱時之焰，於何許有",
    "T08n0221_018:0128c25": "眾生菩薩行般若波羅蜜而拔濟眾生？」佛言：",
    "T08n0221_018:0128c26": "「眾生者，但共縛於名字數，著於無端緒。是",
    "T08n0221_018:0128c27": "故菩薩摩訶薩行般若波羅蜜，於名字相拔",
    "T08n0221_018:0128c28": "濟之。」須菩提白佛言：「何等為名字相？」佛告",
    "T08n0221_018:0128c29": "須菩提：「名字者不真，假號為名，假號為五陰，",
    "T08n0221_018:0129a01": "假名為人、為男、為女，假名為五趣及有為、無",
    "T08n0221_018:0129a02": "為法，假名為須陀洹、斯陀含、阿那含、阿羅漢、",
    "T08n0221_018:0129a03": "辟支佛、三耶三佛。」佛語須菩提：「諸吾我造作",
    "T08n0221_018:0129a04": "之法及道，但為名字數法故。凡諸愚人縛著",
    "T08n0221_018:0129a05": "於有為法，是故菩薩行般若波羅蜜，以漚惒",
    "T08n0221_018:0129a06": "拘舍羅教授眾生言：『是名但從相起，但以相",
    "T08n0221_018:0129a07": "故生母人胞胎。所有者無端緒，所有者無所",
    "T08n0221_018:0129a08": "有，諸智者不入於空。』」佛語須菩提：「以是故，菩",
    "T08n0221_018:0129a09": "薩摩訶薩行般若波羅蜜，以漚惒拘舍羅教",
    "T08n0221_018:0129a10": "授眾生。」佛言：「何等為相？須菩提！凡愚以二相",
    "T08n0221_018:0129a11": "著。何等為二？一者形相，二者無形相。何等",
    "T08n0221_018:0129a12": "為形相？諸有好形、惡形、微形，於是消耗之法，",
    "T08n0221_018:0129a13": "於中有所起相，是名為形相。何等為無形相？",
    "T08n0221_018:0129a14": "諸無形之法，於中起相生垢，是名為無形相。",
    "T08n0221_018:0129a15": "菩薩學般若波羅蜜，以漚惒拘舍羅，於無形",
    "T08n0221_018:0129a16": "相出諸眾生，建立於無相處，令不二入。何等",
    "T08n0221_018:0129a17": "為二？是相、是無相，是為二。須菩提！是為菩",
    "T08n0221_018:0129a18": "薩摩訶薩於相中出諸眾生建立於無相。」須",
    "T08n0221_018:0129a19": "菩提白佛言：「世尊！假令諸法但有名相，菩",
    "T08n0221_018:0129a20": "薩云何行般若波羅蜜，於諸善法云何有差",
    "T08n0221_018:0129a21": "別，而復勸他人於善法使有差別耶？以善法",
    "T08n0221_018:0129a22": "具足諸處，建立眾生於三乘。」佛告須菩提言：",
    "T08n0221_018:0129a23": "「假令菩薩念五陰名、計校五陰相，菩薩為不",
    "T08n0221_018:0129a24": "行般若波羅蜜。於善法無有差別，亦不能令",
    "T08n0221_018:0129a25": "他人有差別。須菩提！若菩薩摩訶薩行般若",
    "T08n0221_018:0129a26": "波羅蜜，以無相行五波羅蜜，以無相具足四",
    "T08n0221_018:0129a27": "禪、具足四等、具足四空定，以無相具足三十",
    "T08n0221_018:0129a28": "七品，以無相具足內外空及有無空，以無相",
    "T08n0221_018:0129a29": "具足八惟無及九次第禪、具足佛十種力，以",
    "T08n0221_018:0129b01": "無相具足佛十八法；菩薩以自具足是善法，",
    "T08n0221_018:0129b02": "勸他人以無相具足諸善法。須菩提！若諸法",
    "T08n0221_018:0129b03": "有如毛釐之相者，菩薩行般若波羅蜜終不",
    "T08n0221_018:0129b04": "逮空、無相、無願之法，不能隨眾生所願而建",
    "T08n0221_018:0129b05": "立之，不能令得空、無相、無願漏盡之法。須菩",
    "T08n0221_018:0129b06": "提！菩薩摩訶薩以無相無念行般若波羅蜜，",
    "T08n0221_018:0129b07": "饒益一切如是。」須菩提白佛言：「世尊！假令",
    "T08n0221_018:0129b08": "諸法空、無相、無念，世尊！云何為法作分數，言",
    "T08n0221_018:0129b09": "是有漏、是無漏、是能有所及、是不能有所及，",
    "T08n0221_018:0129b10": "言是聲聞法、是辟支佛法、是菩薩法、是佛法？」",
    "T08n0221_018:0129b11": "佛告須菩提言：「於意云何？無相與聲聞辟支",
    "T08n0221_018:0129b12": "佛法、菩薩法、佛法有異不？」須菩提言：「不也，世",
    "T08n0221_018:0129b13": "尊！」佛言：「聲聞辟支佛法及菩薩佛法皆不是",
    "T08n0221_018:0129b14": "無相耶？」須菩提言：「爾，世尊！」佛言：「以是故，當",
    "T08n0221_018:0129b15": "知諸法皆無相。」佛言：「菩薩於諸法作無相學",
    "T08n0221_018:0129b16": "者，則能增益善本功德，則能增益六波羅",
    "T08n0221_018:0129b17": "蜜、四禪、四等、四空定、三十七品、佛十八法。何",
    "T08n0221_018:0129b18": "以故？菩薩者不學餘，但學空、無相、無願。所",
    "T08n0221_018:0129b19": "以者何？諸菩薩法皆來入三脫門故，三脫門",
    "T08n0221_018:0129b20": "自空。菩薩學空、無相、無願，為學五陰，為學十",
    "T08n0221_018:0129b21": "二衰，為學十八性，為學四諦，為學十二緣起，",
    "T08n0221_018:0129b22": "為學內外空及有無空，為學六波羅蜜，為學",
    "T08n0221_018:0129b23": "三十七品，為學佛十力、四無所畏、四無礙慧、",
    "T08n0221_018:0129b24": "佛十八法。」須菩提白佛言：「云何，世尊！菩薩行",
    "T08n0221_018:0129b25": "般若波羅蜜，云何學五陰？」佛報言：「菩薩行般",
    "T08n0221_018:0129b26": "若波羅蜜，知色相，知色起滅，知色如。云何知",
    "T08n0221_018:0129b27": "色相？色無堅固，譬如聚沫。云何知色本末？色",
    "T08n0221_018:0129b28": "亦不來、亦不去、亦無還反。須菩提！是為知色",
    "T08n0221_018:0129b29": "本末。云何知色如？如亦不生、亦不滅，亦不來、",
    "T08n0221_018:0129c01": "亦不去，亦不斷、亦不著，亦不增、亦不減；作如",
    "T08n0221_018:0129c02": "是知是為知如，亦不變異是故名為如，是",
    "T08n0221_018:0129c03": "故名為知色如。云何知痛生滅？云何知痛如？",
    "T08n0221_018:0129c04": "知痛如泡故。云何知想如？知想如熱時之",
    "T08n0221_018:0129c05": "焰至竟無水，亦不去、亦不來。痛如及想如",
    "T08n0221_018:0129c06": "等，知想亦如是。云何知行如？譬如芭蕉，葉",
    "T08n0221_018:0129c07": "葉分解，中無有堅。云何知行起滅？行亦無有",
    "T08n0221_018:0129c08": "來往，知行如是，知如亦如是。云何觀識？譬如",
    "T08n0221_018:0129c09": "幻師化作四種兵，亦不往、亦不來，觀識亦如",
    "T08n0221_018:0129c10": "是。云何觀識如？觀如如識，是為知識如。云",
    "T08n0221_018:0129c11": "何觀知眼性？眼所有空，眼色空，眼識空，乃",
    "T08n0221_018:0129c12": "至意識所有空。云何觀知十二衰？知內外法",
    "T08n0221_018:0129c13": "如，知內外法所有空。云何觀知苦諦？亦知",
    "T08n0221_018:0129c14": "苦，亦知諦，亦知有我無我，諦習盡空皆知諦。",
    "T08n0221_018:0129c15": "云何知四諦如？知如如四諦，是為知四諦如。",
    "T08n0221_018:0129c16": "云何觀知十二緣起如？十二緣起無所生，是",
    "T08n0221_018:0129c17": "故知十二緣起如。」須菩提白佛言：「菩薩學般",
    "T08n0221_018:0129c18": "若波羅蜜行般若波羅蜜，假令各各分別知",
    "T08n0221_018:0129c19": "是諸法如是，則為不分別法性、色身。」佛報言：",
    "T08n0221_018:0129c20": "「若有異法離於法性者，是色身、法性則為有",
    "T08n0221_018:0129c21": "別。何以故？須菩提！如來及如來弟子，不見",
    "T08n0221_018:0129c22": "有法離於法性與法性有別者；雖不見不處，",
    "T08n0221_018:0129c23": "法無有二，離法性者。」佛告須菩提：「菩薩行",
    "T08n0221_018:0129c24": "般若波羅蜜，當作是學法性。」須菩提白佛言：",
    "T08n0221_018:0129c25": "「世尊！菩薩學法性者為無所學。」佛告須菩提：",
    "T08n0221_018:0129c26": "「菩薩學法性者為盡學一切諸法。何以故？一",
    "T08n0221_018:0129c27": "切諸法皆是法性。」須菩提白佛言：「何以故？諸",
    "T08n0221_018:0129c28": "法皆是法性，諸有為法皆是法性。」「是故，須菩",
    "T08n0221_018:0129c29": "提！菩薩學般若波羅蜜者，為學法性。」須菩",
    "T08n0221_018:0130a01": "提白佛言：「假令諸法皆是法性，菩薩用何等",
    "T08n0221_018:0130a02": "故行六波羅蜜？何以故行四禪、四等、四空定？",
    "T08n0221_018:0130a03": "云何行三十七道品、三脫門、八惟無、九次第",
    "T08n0221_018:0130a04": "禪、十力、四無所畏？何以故學佛十八法，學",
    "T08n0221_018:0130a05": "六通、三十二相，學成就八十種好？何以故學",
    "T08n0221_018:0130a06": "生四姓家？何以故學生四天上，從第四天",
    "T08n0221_018:0130a07": "至三十三天？何以故從初發意至第十地？何",
    "T08n0221_018:0130a08": "以故學三乘淨佛國土教化眾生，學陀隣尼",
    "T08n0221_018:0130a09": "門，學辯才？何以故學菩薩道，學諸法如，知",
    "T08n0221_018:0130a10": "一切眾事，法性中無有是若干分數？世尊！將",
    "T08n0221_018:0130a11": "無菩薩行顛倒事。所以者何？法性亦非五陰，",
    "T08n0221_018:0130a12": "法性亦不離五陰，法性則是五陰，五陰則是",
    "T08n0221_018:0130a13": "法性。」佛告須菩提：「如是，如是！須菩提！如汝",
    "T08n0221_018:0130a14": "所言，法性則是五陰，五陰則是法性。須菩提！",
    "T08n0221_018:0130a15": "菩薩行般若波羅蜜，若見法有離法性者，終",
    "T08n0221_018:0130a16": "不發阿耨多羅三耶三菩。菩薩行般若波羅",
    "T08n0221_018:0130a17": "蜜，諸法之性則是道。是故，菩薩行般若波羅",
    "T08n0221_018:0130a18": "蜜，知諸法則是法性，無名之法以名教授，從",
    "T08n0221_018:0130a19": "五陰至道皆以名號法數字說之。須菩提！譬",
    "T08n0221_018:0130a20": "如幻師持一鏡，現若干種像，若男、若女，若馬、",
    "T08n0221_018:0130a21": "若象，若廬舘、若浴池，於中示現若干種坐，氍",
    "T08n0221_018:0130a22": "氀、𣰅㲪、綩綖、帳幔、香華、伎樂、種種食飲之具，",
    "T08n0221_018:0130a23": "以名伎樂娛樂眾人；復現六波羅蜜，於中現",
    "T08n0221_018:0130a24": "四大姓，現有須彌山、有三十三天，於中現諸",
    "T08n0221_018:0130a25": "聲聞、辟支佛，現諸新發意行六波羅蜜菩薩；",
    "T08n0221_018:0130a26": "復現十住一生補處菩薩，現諸菩薩遊戲於",
    "T08n0221_018:0130a27": "五通，現有淨佛國土教化眾生，現有行三昧",
    "T08n0221_018:0130a28": "三摩提以自娛樂；復現有行佛十力、四無所",
    "T08n0221_018:0130a29": "畏、大慈大悲，現有佛身相具足者。中有愚癡",
    "T08n0221_018:0130b01": "之士稱歎言：『快哉！是人所作甚奇特，能食飲",
    "T08n0221_018:0130b02": "若干億萬人皆令歡喜，現若干種像世尊相",
    "T08n0221_018:0130b03": "好。』中或有知者，便大笑言：『是幻師所作乃爾，",
    "T08n0221_018:0130b04": "以空無所有法，以無端緒之法，樂眾人令使",
    "T08n0221_018:0130b05": "有端緒，相無形與作形相。』」佛言：「菩薩行般",
    "T08n0221_018:0130b06": "若波羅蜜，不見有法離法性者。以漚惒拘",
    "T08n0221_018:0130b07": "舍羅為眾生說法，亦不見眾生，亦不見其處。",
    "T08n0221_018:0130b08": "自行六波羅蜜，勸人習六波羅蜜，見有行者",
    "T08n0221_018:0130b09": "代其歡喜；自行十善，勸人令行，見行十善者",
    "T08n0221_018:0130b10": "讚歎代其歡喜；自行五戒，勸人令持，見有持",
    "T08n0221_018:0130b11": "者讚歎代其歡喜；自持八齋，勸人令持，見有",
    "T08n0221_018:0130b12": "持者讚歎代其歡喜；自行四禪、四等、四空定，",
    "T08n0221_018:0130b13": "勸人令行，見有行者讚歎代其歡喜；自行三",
    "T08n0221_018:0130b14": "十七品、三脫門及四無所畏、佛十力、佛十八",
    "T08n0221_018:0130b15": "法，勸人令行，見有行者讚歎代其歡喜。」佛",
    "T08n0221_018:0130b16": "告須菩提言：「法性前以後及中間無有增減，",
    "T08n0221_018:0130b17": "是故菩薩摩訶薩為眾生故，謙苦行菩薩之",
    "T08n0221_018:0130b18": "行。若法性前後及中間有異者，菩薩終不以",
    "T08n0221_018:0130b19": "漚惒拘舍羅廣宣法性教授眾生。」",
    "T08n0221_018:0130b20": "80 信本際品摩訶般若波羅蜜信本際品第八十",
    "T08n0221_018:0130b21": "爾時，須菩提白佛言：「假令初無有眾生及其",
    "T08n0221_018:0130b22": "處，菩薩為何等故念行般若波羅蜜？」佛告須",
    "T08n0221_018:0130b23": "菩提：「菩薩信真際故，念般若波羅蜜。真際",
    "T08n0221_018:0130b24": "及眾生際有異者，菩薩終不念般若波羅蜜。",
    "T08n0221_018:0130b25": "以真際眾生際等無有異故，菩薩欲益眾生",
    "T08n0221_018:0130b26": "故，念行般若波羅蜜。「復次，須菩提！菩薩摩",
    "T08n0221_018:0130b27": "訶薩行般若波羅蜜，亦不分流分別真際，而",
    "T08n0221_018:0130b28": "建立眾生於真際。」須菩提白佛言：「若建立眾",
    "T08n0221_018:0130b29": "生於真際者，則為建立真際於真際。若建立",
    "T08n0221_018:0130c01": "真際於真際者，俱無所有，云何持無所有建",
    "T08n0221_018:0130c02": "立於無所有？世尊！如是者菩薩云何建立眾",
    "T08n0221_018:0130c03": "生於真際？」佛告須菩提：「不可以真際建立於",
    "T08n0221_018:0130c04": "真際，不可以所有建立於所有，亦不可以無",
    "T08n0221_018:0130c05": "所有建立於無所有。須菩提！菩薩行般若波",
    "T08n0221_018:0130c06": "羅蜜，以漚惒拘舍羅建立眾生於真際，真際",
    "T08n0221_018:0130c07": "及眾生際一際無有二。」須菩提白佛言：「世尊！",
    "T08n0221_018:0130c08": "何等為菩薩漚惒拘舍羅行般若波羅蜜，而",
    "T08n0221_018:0130c09": "建立眾生於真際，而無所分現？」佛告須菩提",
    "T08n0221_018:0130c10": "言：「菩薩摩訶薩行般若波羅蜜，以漚惒拘舍",
    "T08n0221_018:0130c11": "羅建立眾生於檀；建立已，為說檀本末空，為",
    "T08n0221_018:0130c12": "說所施及施者、受者皆空，受果報亦空，教言：",
    "T08n0221_018:0130c13": "『善男子！莫作若干相，汝所施及受者謂有",
    "T08n0221_018:0130c14": "果耶？等一空耳，皆入真際。』教言：『善男子！汝",
    "T08n0221_018:0130c15": "若不分別所施及受者及果報，是則甘露施，",
    "T08n0221_018:0130c16": "便逮甘露果，莫以是施受色。』教言：『善男子！莫",
    "T08n0221_018:0130c17": "以施受痛，莫以施受想、行、識。何以故？汝所",
    "T08n0221_018:0130c18": "施及施者、受者皆空，受報亦空。以空施有所",
    "T08n0221_018:0130c19": "求，諸所施不可得見。何以故？所有者，從本至",
    "T08n0221_018:0130c20": "竟，常自空故。』「復次，須菩提！菩薩摩訶薩行般",
    "T08n0221_018:0130c21": "若波羅蜜，以漚惒拘舍羅建立眾生於尸，教",
    "T08n0221_018:0130c22": "言：『善男子！捨是十惡行，是諸惡法無有實。當",
    "T08n0221_018:0130c23": "諦自思惟，是十惡本無所有。』菩薩摩訶薩以",
    "T08n0221_018:0130c24": "是具足於漚惒拘舍羅教授眾生，便以檀及",
    "T08n0221_018:0130c25": "尸教於眾生，檀及尸果報皆自空無所有，亦",
    "T08n0221_018:0130c26": "不入中，便逮寂靜，便生智慧，斷諸矇冥，離諸",
    "T08n0221_018:0130c27": "苦惱，以世俗數般泥洹，不以最第一義。何以",
    "T08n0221_018:0130c28": "故？從空中索般泥洹者，無有空終不般泥洹，",
    "T08n0221_018:0130c29": "泥洹者亦自至竟空。」「復次，須菩提！菩薩見眾",
    "T08n0221_018:0131a01": "生亂、意志不定、鬪諍怨恚，便教令忍辱、教令",
    "T08n0221_018:0131a02": "習羼，教人言：『汝所入陷溺皆是空無所有，當",
    "T08n0221_018:0131a03": "熟思念言：「我空弊暴，為我？為是誰？空弊暴意",
    "T08n0221_018:0131a04": "從何所來？」空無有不空時，是空亦非如來、菩",
    "T08n0221_018:0131a05": "薩、羅漢、辟支佛所作，亦非諸三十三天、龍、阿",
    "T08n0221_018:0131a06": "須倫、鬼神、甄陀羅、摩睺勒所作，空自然空。』菩",
    "T08n0221_018:0131a07": "薩行般若波羅蜜，以空法建立眾生令入空，",
    "T08n0221_018:0131a08": "雖有報應，不離阿耨多羅三耶三菩。雖勸進",
    "T08n0221_018:0131a09": "眾生求道，但是俗數，非是最第一義。何以故？",
    "T08n0221_018:0131a10": "空性亦非逮覺，亦無有逮覺者，亦無有甫當",
    "T08n0221_018:0131a11": "逮覺者，是為真際性空。菩薩為眾生故，於中",
    "T08n0221_018:0131a12": "行般若波羅蜜，亦不得眾生，亦不見其處。何",
    "T08n0221_018:0131a13": "以故？眾生寂如諸法。」「復次，須菩提！菩薩行",
    "T08n0221_018:0131a14": "般若波羅蜜，以漚惒拘舍羅，見眾生中有懈",
    "T08n0221_018:0131a15": "怠者，菩薩便勸助身意行精進空無之法，於",
    "T08n0221_018:0131a16": "諸法無有懈怠，亦不見有懈怠，空無法終不",
    "T08n0221_018:0131a17": "從空退轉，莫於善法生懈怠意，莫於身意退，",
    "T08n0221_018:0131a18": "於六波羅蜜及四禪、四等、四空定莫退，於三",
    "T08n0221_018:0131a19": "十七品法及三脫門至佛十八法莫生懈怠",
    "T08n0221_018:0131a20": "念，莫於諸法作罣礙，觀空無罣礙之法無有",
    "T08n0221_018:0131a21": "懈怠者。」佛語須菩提：「菩薩行般若波羅蜜，以",
    "T08n0221_018:0131a22": "空性之法勸進眾生令住空行，雖住空行不",
    "T08n0221_018:0131a23": "以二事。何以故？空性者一無有二，不二之",
    "T08n0221_018:0131a24": "法無可入處。」「復次，須菩提！菩薩行般若波羅",
    "T08n0221_018:0131a25": "蜜，持空性之法教眾生令精進，教告之言：『善",
    "T08n0221_018:0131a26": "男子！當善精進，於施、於戒、於忍、於進、於禪、於",
    "T08n0221_018:0131a27": "智，隨意所能，於三十七品乃至佛十八法。善",
    "T08n0221_018:0131a28": "男子！莫於是法起二念，亦不離二念。何以故？",
    "T08n0221_018:0131a29": "是法性空。空性之法，亦無有二，亦不不二故。』",
    "T08n0221_018:0131b01": "須菩提！是為菩薩行般若波羅蜜，以漚惒拘",
    "T08n0221_018:0131b02": "舍羅習菩薩之行，教授眾生淨佛國土，次建",
    "T08n0221_018:0131b03": "立眾生於須陀洹、斯陀含、阿那含、阿羅漢、辟支",
    "T08n0221_018:0131b04": "佛，建立眾生乃至阿耨多羅三耶三菩。」「復次，",
    "T08n0221_018:0131b05": "須菩提！菩薩行般若波羅蜜，以漚惒拘舍羅",
    "T08n0221_018:0131b06": "祐利眾生勸助之言：『當念禪一心，莫生亂想，",
    "T08n0221_018:0131b07": "亦莫生三昧想。』何以故？諸法性皆空。空無法",
    "T08n0221_018:0131b08": "中，亦無亂者，亦無有一心者，當住是三昧身",
    "T08n0221_018:0131b09": "口意所作事。若六波羅蜜、三十七品，八惟無、",
    "T08n0221_018:0131b10": "九次第禪、佛十力、四無所畏、四無礙慧、大慈",
    "T08n0221_018:0131b11": "大悲、佛十八法、八十種好，若聲聞、辟支佛道、",
    "T08n0221_018:0131b12": "菩薩道、佛道，若聲聞果、辟支佛果，若薩云若，",
    "T08n0221_018:0131b13": "若淨佛土教化眾生，若行空者便得是諸善",
    "T08n0221_018:0131b14": "法事。」佛告須菩提：「菩薩行般若波羅蜜，以漚",
    "T08n0221_018:0131b15": "惒拘舍羅祐利眾生如是，從初發意以來未",
    "T08n0221_018:0131b16": "常不為眾生多少作祐利時，從一佛國至一",
    "T08n0221_018:0131b17": "佛國供養禮事諸佛世尊，從諸佛所受法教",
    "T08n0221_018:0131b18": "至阿耨多羅三耶三菩終不忘失，常得諸總",
    "T08n0221_018:0131b19": "持身口意行，常具足無所乏少。何以故？善於",
    "T08n0221_018:0131b20": "薩云若念故。以善薩云若者，便善於諸道、聲",
    "T08n0221_018:0131b21": "聞辟支佛道及神通。菩薩諸所可應行道終",
    "T08n0221_018:0131b22": "不廢捨，立於神通救護眾生，周旋五趣生死",
    "T08n0221_018:0131b23": "不耗減於神通。」佛告須菩提：「菩薩行般若波",
    "T08n0221_018:0131b24": "羅蜜，住於空性祐利眾生如是。「復次，須菩提！",
    "T08n0221_018:0131b25": "菩薩行般若波羅蜜，以漚惒拘舍羅住於空",
    "T08n0221_018:0131b26": "性祐利眾生，以般若波羅蜜勸教眾生言：『諸",
    "T08n0221_018:0131b27": "仁者！淨於身、口、意受甘露教，有受甘露教者",
    "T08n0221_018:0131b28": "終不離空性法。何以故？空性之法，亦非是有",
    "T08n0221_018:0131b29": "法，亦非是無法。』」佛告須菩提：「菩薩行般若波",
    "T08n0221_018:0131c01": "羅蜜，使眾生作是入、作是學，未曾不精進時；",
    "T08n0221_018:0131c02": "自行十善，勸人令行；自行五戒及八齋、四禪、",
    "T08n0221_018:0131c03": "四等、四空定，勸人令行；自行三十七道品法、",
    "T08n0221_018:0131c04": "十力、十八法，勸人令行；自行八十種好，勸人",
    "T08n0221_018:0131c05": "令行；自學須陀洹道慧，復教人令學須陀洹；",
    "T08n0221_018:0131c06": "自不於中有所欲，自於羅漢法中取慧，亦教",
    "T08n0221_018:0131c07": "他人學阿羅漢、辟支佛法；自於內無所欲，自",
    "T08n0221_018:0131c08": "發阿耨多羅三耶三菩，復教他人學阿耨多",
    "T08n0221_018:0131c09": "羅三耶三菩。」佛告須菩提：「菩薩摩訶薩習菩",
    "T08n0221_018:0131c10": "薩之行，以漚惒拘舍羅初無有懈怠時。」須菩",
    "T08n0221_018:0131c11": "提白佛言：「假令諸法性本空，眾生亦不可得，",
    "T08n0221_018:0131c12": "亦無有正法，亦不見非法，云何菩薩逮得薩",
    "T08n0221_018:0131c13": "云若慧事？」佛告須菩提言：「如是，如是！如汝",
    "T08n0221_018:0131c14": "所言，一切諸法性皆空。空法中，亦無有眾生，",
    "T08n0221_018:0131c15": "亦無有正法，亦無有非法。若諸法性不空者，",
    "T08n0221_018:0131c16": "菩薩不於空法中成阿耨多羅三耶三菩，為",
    "T08n0221_018:0131c17": "空性說法，說五陰性空，是故菩薩行般若波",
    "T08n0221_018:0131c18": "羅蜜說五陰性空。以十八性空，以十二緣起",
    "T08n0221_018:0131c19": "性空故，為眾生說法，說四禪、四等、四空定，說",
    "T08n0221_018:0131c20": "三十七品性空，說三脫門，說八惟無、九次第",
    "T08n0221_018:0131c21": "禪空、四無礙慧、四無所畏，說十八空、佛十八",
    "T08n0221_018:0131c22": "法、大慈大悲、八十種好空。以是故為眾生說",
    "T08n0221_018:0131c23": "法，說聲聞、辟支佛道，說薩云若，說諸本習垢",
    "T08n0221_018:0131c24": "盡。以是空性說法，若內空、外空及有無空，是",
    "T08n0221_018:0131c25": "性不空者，菩薩終不以空性說法；若內空、外",
    "T08n0221_018:0131c26": "空及有無空，非是性空者，為壞敗空矣！空不",
    "T08n0221_018:0131c27": "可壞，亦不可上尊。何以故？空亦無有處、亦不",
    "T08n0221_018:0131c28": "無處，亦不來、亦不往，是故法常住無有增減，",
    "T08n0221_018:0131c29": "無有起滅，無著無斷。菩薩住是法者，為成阿",
    "T08n0221_018:0132a01": "耨多羅三耶三菩，亦不見法有所逮，亦不不",
    "T08n0221_018:0132a02": "有所逮，亦不無所逮，是為法之常住。菩薩",
    "T08n0221_018:0132a03": "行般若波羅蜜者，見諸法性皆空，於阿耨多",
    "T08n0221_018:0132a04": "羅三耶三菩終不轉還。何以故？不見諸法罣",
    "T08n0221_018:0132a05": "礙，當何從有狐疑。阿耨多羅三耶三菩者，性",
    "T08n0221_018:0132a06": "空無有眾生，亦不見眾生處，亦不見有吾我、",
    "T08n0221_018:0132a07": "壽命及知見事，亦不見五陰乃至八十種好，",
    "T08n0221_018:0132a08": "亦無所見。須菩提！譬如化佛化作比丘、比",
    "T08n0221_018:0132a09": "丘尼、優婆塞、優婆夷，為說法至那述劫不斷",
    "T08n0221_018:0132a10": "絕。須菩提！化人於三乘法寧有所得不？」須",
    "T08n0221_018:0132a11": "菩提言：「不也，世尊！何以故？無形故，諸法亦",
    "T08n0221_018:0132a12": "無有形，何所眾生為菩薩入聲聞、辟支佛者，",
    "T08n0221_018:0132a13": "但為著餘墮顛倒者建立於順。如是倒者為",
    "T08n0221_018:0132a14": "非顛倒，無有顛倒及諸念處，亦無眾生，亦無",
    "T08n0221_018:0132a15": "吾我，亦無壽命，亦無知見之事，亦無五陰，亦",
    "T08n0221_018:0132a16": "無有道，是名為空性。菩薩於中行般若波羅",
    "T08n0221_018:0132a17": "蜜，度諸顛倒及有人相及眾生相，度脫有",
    "T08n0221_018:0132a18": "色、無色相，度脫有漏之法，以俗數度脫無漏",
    "T08n0221_018:0132a19": "之法，非最第一之義。何等無漏？三十七品是",
    "T08n0221_018:0132a20": "亦無所有，亦無所生，亦不以行，是謂空性諸",
    "T08n0221_018:0132a21": "佛世尊之道。諸佛之道者，亦無眾生，亦無我、",
    "T08n0221_018:0132a22": "人、壽命，亦無知見，亦無五陰，亦無三十二相、",
    "T08n0221_018:0132a23": "八十種好，是者真是如來之道。亦不以菩薩",
    "T08n0221_018:0132a24": "道故，發阿耨多羅三耶三菩；但為空性故，從",
    "T08n0221_018:0132a25": "本至竟及其中間無不空者，常一空故。菩薩",
    "T08n0221_018:0132a26": "所以行空波羅蜜，以眾生有眾生相，欲建立",
    "T08n0221_018:0132a27": "於薩云若故，是故菩薩行道慧，以道慧事便",
    "T08n0221_018:0132a28": "能入諸道亦入三乘道。菩薩具足入諸道已，",
    "T08n0221_018:0132a29": "教化眾生淨佛國土，便住於有為中成阿耨",
    "T08n0221_018:0132b01": "多羅三耶三菩，不斷佛業及諸空性。住空性",
    "T08n0221_018:0132b02": "者是諸去、來、今佛之道業，生死之處及諸俗",
    "T08n0221_018:0132b03": "法不離於空性，諸菩薩皆當入於諸佛所習",
    "T08n0221_018:0132b04": "行空性，雖行空性於薩云若而不墮落。」須菩",
    "T08n0221_018:0132b05": "提白佛言：「世尊！諸菩薩摩訶薩甚奇甚特，行",
    "T08n0221_018:0132b06": "於空事不分別空。何等為不分別空？不言色",
    "T08n0221_018:0132b07": "異、覺異、想異、行異、識異、空異，乃至于道亦不",
    "T08n0221_018:0132b08": "言異。空性則是道，道則是空性。」佛告須菩提：",
    "T08n0221_018:0132b09": "「假令空性異、五陰異者，菩薩終不逮覺薩云",
    "T08n0221_018:0132b10": "若。空性與五陰等無有異，菩薩知諸法性皆",
    "T08n0221_018:0132b11": "空，是故發阿耨多羅三耶三菩。何以故？空",
    "T08n0221_018:0132b12": "性法亦無壞者、亦不尊上，而世人迷惑言：『五",
    "T08n0221_018:0132b13": "陰是我所，我是五陰所。』便入五陰行吾我事，",
    "T08n0221_018:0132b14": "復入內外形，便生五陰，便有生老病死憂悲",
    "T08n0221_018:0132b15": "勤苦，墮五趣中不得度脫。是故，菩薩習行空",
    "T08n0221_018:0132b16": "波羅蜜，不分別五陰，不觀五陰空以不空，乃",
    "T08n0221_018:0132b17": "至于道亦不觀空以不空。所以者何？不以五",
    "T08n0221_018:0132b18": "陰空而現五陰，亦不以道空而現道也。須菩",
    "T08n0221_018:0132b19": "提！譬如虛空不分別空，亦不分別內外空。如",
    "T08n0221_018:0132b20": "是，須菩提！亦不以五陰空故現五陰，亦不以",
    "T08n0221_018:0132b21": "道空故現道。何以故？空者無所有，亦不分別",
    "T08n0221_018:0132b22": "是空、是不空，乃至于道亦復如是。」須菩提白",
    "T08n0221_018:0132b23": "佛言：「世尊！假令諸法不可分別、不可壞者，云",
    "T08n0221_018:0132b24": "何菩薩發阿耨多羅三耶三菩？世尊！於道有",
    "T08n0221_018:0132b25": "二者，不能發阿耨多羅三耶三菩。」佛言：「如",
    "T08n0221_018:0132b26": "是，如是！須菩提！行二者無有道，道者無二",
    "T08n0221_018:0132b27": "亦非二也。菩薩學道不作二入，菩薩則是道，",
    "T08n0221_018:0132b28": "道則是菩薩，亦不色、痛、想、行、識，亦不行道。何",
    "T08n0221_018:0132b29": "以故？道亦不言：『汝當行五陰，汝當行道。』菩",
    "T08n0221_018:0132c01": "薩行道亦無所取。」須菩提白佛言：「菩薩行道，",
    "T08n0221_018:0132c02": "亦不有所取，亦不有所放，為作何等行？於何",
    "T08n0221_018:0132c03": "所行道？」佛言：「於汝意云何？如來所作化，於",
    "T08n0221_018:0132c04": "何所行？有取、有放不？」須菩提言：「世尊！不也，無",
    "T08n0221_018:0132c05": "取、無放。」佛言：「羅漢於夢中，為有所取、有所",
    "T08n0221_018:0132c06": "放不？」答言：「不也。」須菩提言：「世尊！羅漢尚不",
    "T08n0221_018:0132c07": "眠，那得有夢。」佛言：「如是，如是！須菩提！菩薩",
    "T08n0221_018:0132c08": "所行，亦無所取，亦無所放。」須菩提言：「世尊！菩",
    "T08n0221_018:0132c09": "薩意亦不於五陰、亦不於道有所取放者，菩",
    "T08n0221_018:0132c10": "薩為不行十住地所應行耶？不行六波羅蜜",
    "T08n0221_018:0132c11": "耶？不行三十七品、四禪、四等及四空定、八",
    "T08n0221_018:0132c12": "惟無、九次第，不行十力、四無所畏、三十二相、",
    "T08n0221_018:0132c13": "八十種好，不行五通、淨佛國土、教化眾生，不",
    "T08n0221_018:0132c14": "逮薩云若，可得成阿耨多羅三耶三菩不？」佛",
    "T08n0221_018:0132c15": "言：「如是，如是！須菩提！若菩薩不具足行十地，",
    "T08n0221_018:0132c16": "不具足六波羅蜜，不具足四禪、四等及四空",
    "T08n0221_018:0132c17": "定、八惟無禪、九次第禪、三十七品，乃至八十",
    "T08n0221_018:0132c18": "種好不具足者，終不得成阿耨多羅三耶三",
    "T08n0221_018:0132c19": "菩；不具足者，不能逮薩云若。滅五陰空相，滅",
    "T08n0221_018:0132c20": "道空性，是性已滅，住於滅性，不為法作損益，",
    "T08n0221_018:0132c21": "亦無所生，亦無所滅，亦無著斷，亦不逮覺。須",
    "T08n0221_018:0132c22": "菩提！以世俗法教，菩薩成阿耨多羅三耶三",
    "T08n0221_018:0132c23": "菩。五陰及道，以俗數故，非最第一要義。菩薩",
    "T08n0221_018:0132c24": "從初發意以來，雖行道意亦不滅，眾生亦不",
    "T08n0221_018:0132c25": "滅，道亦不滅，菩薩亦不滅。於須菩提意云何？",
    "T08n0221_018:0132c26": "汝等五陰除滅，得無量三昧，得須陀洹乃至",
    "T08n0221_018:0132c27": "羅漢時，是時頗見意、頗見道果不？」須菩提言：",
    "T08n0221_018:0132c28": "「世尊！不見也。」佛言：「汝弟子等云何有言有",
    "T08n0221_018:0132c29": "所逮得？」須菩提言：「但以世俗數耳。」佛言：「亦",
    "T08n0221_018:0133a01": "復以世俗數故，言有五陰，言有菩薩，言有薩",
    "T08n0221_018:0133a02": "云若。菩薩不於道有所得法、有所損益者，以",
    "T08n0221_018:0133a03": "法性故不得。諸法性尚不得諸法性，何況當",
    "T08n0221_018:0133a04": "得十住地及六波羅蜜、三十七品及三脫門乃",
    "T08n0221_018:0133a05": "至佛十八法！當有所得者，是者不然。是故，須",
    "T08n0221_018:0133a06": "菩提！菩薩摩訶薩行阿耨多羅三耶三菩，得",
    "T08n0221_018:0133a07": "阿惟三佛祐利眾生。」",
    "T08n0221_018:0133a08": "放光般若經卷第十八"
}