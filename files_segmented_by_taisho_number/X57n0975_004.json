{
    "X57n0975_004:0530c21": "隨緣集尺牘",
    "X57n0975_004:0530c23": "嘉禾楞嚴講寺靈耀全彰著",
    "X57n0975_004:0530c24": "與等菴法師",
    "X57n0975_004:0531a01": "前遣龍賓。數名供役。原從賈人。售得梁極。詫為真清",
    "X57n0975_004:0531a02": "烟也。弟案無襲固隨。即試之色香。俱贋。因知舉世間",
    "X57n0975_004:0531a03": "無往而非贋也。一日賣得三担。誠然哉。比聞天壽大",
    "X57n0975_004:0531a04": "興土木。歡喜無量。前日龍賓。正可付梓人彈線。亦一",
    "X57n0975_004:0531a05": "助也。委檢書篋。得朱提三星。寄充圬者一菜。師必笑",
    "X57n0975_004:0531a06": "我傾家施也。笑笑。",
    "X57n0975_004:0531a07": "又",
    "X57n0975_004:0531a08": "中秋前。一扎奉訊。託友人郵。致省來書。知為殷仲堪",
    "X57n0975_004:0531a09": "浮沉矣。沒痛痒漢。不可託些小事業。有如是夫聞軼",
    "X57n0975_004:0531a10": "凡師。回首甚好。然賴餘生為善知識。勸導淨業。今吾",
    "X57n0975_004:0531a11": "師又餘生之善知識也。入室時。當嚴加督率。母令鞭",
    "X57n0975_004:0531a12": "策少緩。犯人苗稼總之。渠能做得一日好人。吾與師",
    "X57n0975_004:0531a13": "甚有功德。若造一日業。則使之生者。皆有罪退。不啻",
    "X57n0975_004:0531a14": "如黃魯直活庸人之惜而已也。",
    "X57n0975_004:0531a15": "復徹公",
    "X57n0975_004:0531a16": "尊稿出塵手筆也。而六即頌句尤超脫。鍾竟陵謂。僧",
    "X57n0975_004:0531a17": "詩句似生。意似脫。正非文士所能。湊泊處者是也。而",
    "X57n0975_004:0531a18": "猥命刪潤。豈多欲漆斷紋琴。削方竹杖耶。胡亂點竄",
    "X57n0975_004:0531a19": "幾首。聊博南屏社中笑我有點。金成鐵手耳。",
    "X57n0975_004:0531a20": "又",
    "X57n0975_004:0531a21": "承以。誵訛數端。下問正問。道於盲也。即於明窓展讀。",
    "X57n0975_004:0531a22": "對之經論悉皆明顯淺近。初非誵訛隱深事也。良由",
    "X57n0975_004:0531a23": "近人不讀古教。古教翻為新奇。亦可慨矣。隨問答去。",
    "X57n0975_004:0531a24": "聊以塞問。未能思七得五。庶幾思七得三。脫有未愜",
    "X57n0975_004:0531b01": "尊意處。不妨書來再商。",
    "X57n0975_004:0531b02": "與王晉侯",
    "X57n0975_004:0531b03": "足下妙年天縱。志學名成。纔離竹馬。便列賢書。抑廣",
    "X57n0975_004:0531b04": "額屠兒耶。吾知九烈君已染兄外服。李揆之頭。頭第",
    "X57n0975_004:0531b05": "一非獨步矣。如弟寒微仄劣。寡學無才。豈能與諸兄。",
    "X57n0975_004:0531b06": "竝驅中原哉。亦雄飛雌伏。各自適耳。管城子十名。遣",
    "X57n0975_004:0531b07": "供指揮。是雖眇小丈夫。然吾兄吐萬言。以徼君相之",
    "X57n0975_004:0531b08": "知。渠亦有記述不忘之助。勿嫌其禿。而退之塚也。",
    "X57n0975_004:0531b09": "與四弟",
    "X57n0975_004:0531b10": "汝不能力耕。勉事舌耕。苦守青氈。雖似下策。然古之",
    "X57n0975_004:0531b11": "甯越。今皆可為禮。不云乎。教學之相長也。則不可耑。",
    "X57n0975_004:0531b12": "靠課幾句。子曰。過生世當。潛心墳典。志希上進。則我",
    "X57n0975_004:0531b13": "雖失之東隅。汝可收之桑榆。渾以上人企予望之。佯",
    "X57n0975_004:0531b14": "瘖假盲。不汝勞也。",
    "X57n0975_004:0531b15": "與學人",
    "X57n0975_004:0531b16": "比聞。爾輩率以絜較後先。為參學事。此錮疾也。大抵",
    "X57n0975_004:0531b17": "學人。要以學力虗實為忻戚。不當以位次前後為榮",
    "X57n0975_004:0531b18": "辱。憶先師門下。象龍蹴踏。余相從一十八年。求一悅",
    "X57n0975_004:0531b19": "眾都講不可得。今雖無似。然於教觀門頭。實亦當仁",
    "X57n0975_004:0531b20": "不讓。而彼時頭首龍象。亦有瞢瞢無聞者。崔烈身居",
    "X57n0975_004:0531b21": "相位。人皆嫌其銅臭。辱莫大焉。庾君每處下位。諸生",
    "X57n0975_004:0531b22": "執經。就問者麏集。由是以下位為貴榮。可知矣。職位",
    "X57n0975_004:0531b23": "先後。何足憑哉。倘有此疾。急先治之。然後參學。",
    "X57n0975_004:0531b24": "復學人",
    "X57n0975_004:0531c01": "省問。玄籤序中。三事俱屬法門。不決之疑。略為示明。",
    "X57n0975_004:0531c02": "其一問。天王越在陝郛之明年甲辰歲者。或指祿山",
    "X57n0975_004:0531c03": "稱亂玄宗播遷事。則非也。此是唐代宗。廣德元年。吐",
    "X57n0975_004:0531c04": "蕃寇亂。上避入陝。郭子儀為元帥。平亂復辟。乃癸卯",
    "X57n0975_004:0531c05": "歲也。次年甲辰。普門師作序。故云越在陝郛之明年",
    "X57n0975_004:0531c06": "甲辰歲也。即輔行序末。永泰首元。亦代宗年號。代宗",
    "X57n0975_004:0531c07": "立四年。改元永泰。故云永泰首元。又云興唐八葉之",
    "X57n0975_004:0531c08": "四載也。其二問。十子既往者。或指關中十子。或指十",
    "X57n0975_004:0531c09": "大弟子。或指菩薩子。所謂一國三公。吾誰適從耶。獨",
    "X57n0975_004:0531c10": "天溪老人指定章安大師名灌頂。乃第十灌頂王子",
    "X57n0975_004:0531c11": "位。故曰十子。則於序文。起伏脉絡。貫通千古特識也。",
    "X57n0975_004:0531c12": "不必更有疑議。其三問。普門子三字者。或言普是其",
    "X57n0975_004:0531c13": "名。據序中。普早歲在塵句也。門子二字。即門人之謂。",
    "X57n0975_004:0531c14": "儒禮以嫡子當門者。為門子。據束晳補亡詩內粲粲",
    "X57n0975_004:0531c15": "門子句也。或云門是其名。據統記中列門師二字也。",
    "X57n0975_004:0531c16": "然皆摸象。射覆法耳。須知普門二字皆是其名。子字",
    "X57n0975_004:0531c17": "即弟子之謂。字曰元浩。義興人。初業儒。與梁肅友。後",
    "X57n0975_004:0531c18": "為荊溪入室弟子。文苑英華第七百二十六卷內。梁",
    "X57n0975_004:0531c19": "肅送沙門鑒虗歸越序云。東南高僧有普門元浩。予",
    "X57n0975_004:0531c20": "甚深之友也。相遇之際。幸說鄙夫。擾擾俗狀。且當澡",
    "X57n0975_004:0531c21": "灌心垢。再期於無何之鄉。明文宛在。非胸臆談也。他",
    "X57n0975_004:0531c22": "日統紀中亦當註清。以除後疑。因屬法門關係。不惜",
    "X57n0975_004:0531c23": "委示。古人問一得三。子亦問三得四矣。",
    "X57n0975_004:0531c24": "又",
    "X57n0975_004:0532a01": "閱汝輩來問若于條。強半淺易典故。或法門名相。異",
    "X57n0975_004:0532a02": "日留心教部。染指書史。當自瞭然。不必瑣答。姑擇稍",
    "X57n0975_004:0532a03": "隱深可疑。互出不同者。數條書去。其一問。乃今台賢",
    "X57n0975_004:0532a04": "濟洞。各有法派。故一稽名。而祖孫父子尊卑不濫。何",
    "X57n0975_004:0532a05": "六朝唐床之際。字派混濫。如天台大師名智顗。而弟",
    "X57n0975_004:0532a06": "子亦名智越智朗等耶。答古人重在德業道行。不屑",
    "X57n0975_004:0532a07": "屑於名字行派之間。較絜等級。故四明慈雲同出寶",
    "X57n0975_004:0532a08": "雲門下。而一名智禮。一名遵式之不同也。推其行派。",
    "X57n0975_004:0532a09": "昉於明太祖分封二十五王。於洪武十八年。天書廟",
    "X57n0975_004:0532a10": "授之時。各籓俱賜二十字系派。如燕籓則曰高瞻祁",
    "X57n0975_004:0532a11": "見。佑厚載翊。常由慈和怡。伯仲簡靜。廸先献正。玉牒",
    "X57n0975_004:0532a12": "分光。天潢衍派也。夫禮樂征伐。自天子出。自君作古。",
    "X57n0975_004:0532a13": "法門亦皆仿之。以立字派。則台賢濟洞法派。皆始於",
    "X57n0975_004:0532a14": "明初。不可貴之於上古也。其二問。日觀二字。此問不",
    "X57n0975_004:0532a15": "清。為復問。人乎。地乎。法門乎日觀有三出不同。今俱",
    "X57n0975_004:0532a16": "為書出一。是地名。太山東南之地。名日觀。昔秦始王",
    "X57n0975_004:0532a17": "封禪至此。刻石銘之。後漢武帝亦至其地。探得玉策。",
    "X57n0975_004:0532a18": "出文苑英華八百七十八卷。崔融少室山少姨廟記。",
    "X57n0975_004:0532a19": "二是人名。南宋既沒。有溫日觀者。隱於西湖之瑪瑙",
    "X57n0975_004:0532a20": "寺側。善畫葡萄博酒。夜常大哭。元丞相脫脫欲一見",
    "X57n0975_004:0532a21": "之。不可得出遺史。三是法門。佛令韋提希夫人。修十",
    "X57n0975_004:0532a22": "六妙觀。往生西方。第一日觀。第二水地。乃至十六上",
    "X57n0975_004:0532a23": "品上生觀。佛言。欲生西方。先觀落日。狀如懸皷。心想",
    "X57n0975_004:0532a24": "不亂。開目閉目。常見紅日。名為日觀。出方等時。佛說",
    "X57n0975_004:0532b01": "觀無量壽佛經此可謂問一得三虗往實歸也。其三",
    "X57n0975_004:0532b02": "問。予詩中。四月桃花嫩三春桂子紅者。四月桃花。白",
    "X57n0975_004:0532b03": "樂天遊廬山大林寺詩云。人間四月芳菲盡。山寺桃",
    "X57n0975_004:0532b04": "花始盛開。每恨春歸無覓處。不知轉入此中來。是也。",
    "X57n0975_004:0532b05": "出白樂天長慶全集。及文苑英華第七百一十一卷。",
    "X57n0975_004:0532b06": "三春桂子者。桂有三種。有菌桂牡桂。出賓宜韶欽等",
    "X57n0975_004:0532b07": "州。三四月開花。今南方八月開花者。但名桂而已。出",
    "X57n0975_004:0532b08": "胡赤坡癸籤。其四問。三多二字。此有兩出。若緣覺人",
    "X57n0975_004:0532b09": "能侵習氣者。由百千萬世觀因緣。及見佛聞法。作福",
    "X57n0975_004:0532b10": "多故。云深觀緣起。久種三多。福慧既隆。預侵二習。是",
    "X57n0975_004:0532b11": "也。此三多屬小乘。出四教儀集註第六卷末。若華嚴",
    "X57n0975_004:0532b12": "云。無邊福聚。極善清淨。(句)虗空法界。靡不觀察。(句)十",
    "X57n0975_004:0532b13": "方世界。一切國土。所有佛興。咸勤供養。(句)清涼疏云。",
    "X57n0975_004:0532b14": "一淨福清淨。二智觀法界。三近勝緣。是為三多。出華",
    "X57n0975_004:0532b15": "嚴經世主妙嚴品卷五之一。讚如來師子座中。光流",
    "X57n0975_004:0532b16": "菩薩之德也。此屬大乘三多。如詳解中所云。三多之",
    "X57n0975_004:0532b17": "妙行遽階者是也。其五問。囝字音義者。此是閩中。鄉",
    "X57n0975_004:0532b18": "語。音蹇。蹇即子也。閩中子呼父為郎罷。(音擺)父呼子為",
    "X57n0975_004:0532b19": "囝。出胡孝轅癸籤。彼有郎罷別囝囝別郎罷詩。而月",
    "X57n0975_004:0532b20": "泉詩社中。有郎罷歸來呼囝。食阿婆睡。起問姑蠶。即",
    "X57n0975_004:0532b21": "此也。其六問。客秋素先來書。內有百病作楚。竟為精",
    "X57n0975_004:0532b22": "衛矣。句不知精衛是何物者。盤古以後。軒轅時。王生",
    "X57n0975_004:0532b23": "一女。甚美麗。名精衛公主。及長雅好神仙之道。遂訣",
    "X57n0975_004:0532b24": "父母。至海求仙。至中途。遇一男子。亦甚美麗。遂起欲",
    "X57n0975_004:0532c01": "念。我至海求得仙道。回來當與此人為夫婦。海仙知",
    "X57n0975_004:0532c02": "之。即作諸魔眾病。以懲其心。精衛不堪。即退求道之",
    "X57n0975_004:0532c03": "心。而返出開闢異跡。今素先書謂。不甚眾病。竟如精",
    "X57n0975_004:0532c04": "衛公主。退參學求道之心也。其七問。三花者。漢世有",
    "X57n0975_004:0532c05": "道士。自外國來。將貝多子。於嵩山東太室四麓下。之",
    "X57n0975_004:0532c06": "有四樹。一年三花。白色香美。李詩云。二室凌青天。三",
    "X57n0975_004:0532c07": "花含紫烟者。是也。其他所云。三種花三色花者。皆無",
    "X57n0975_004:0532c08": "稽之談老莊所謂子姑妄言之。吾姑妄聽之者也。況",
    "X57n0975_004:0532c09": "此出屠赤水。瑜伽召請道士類中。三花九煉天曹。未",
    "X57n0975_004:0532c10": "許標名之句。則赤水博學之人。言必據古。自當用外",
    "X57n0975_004:0532c11": "國道士典故。方為親切。然李詩云。二室凌青天者。嵩",
    "X57n0975_004:0532c12": "山東名太室。西名少室。相去十七里耳。總在嵩山。故",
    "X57n0975_004:0532c13": "李詩以二室三花為嵩山。寫照對也。其八問。天生來",
    "X57n0975_004:0532c14": "書中有瓶碎可喜句。不知何意者。夫世人能碎千金",
    "X57n0975_004:0532c15": "之璧。而不能不失聲於墮甑。故墮甑不顧者。即為世",
    "X57n0975_004:0532c16": "間曠遠之夫也。不顧已奇矣。而復云瓶碎而善者。當",
    "X57n0975_004:0532c17": "知屬譬喻也。昔有二女。各持一瓶出城。二皆打碎。而",
    "X57n0975_004:0532c18": "一喜一憂。憂者酪瓶以未[穀-禾+牛]酪出。故碎則憂。此喻破",
    "X57n0975_004:0532c19": "戒未得道命終則失道故憂。喜者漿瓶已[穀-禾+牛]出酪。喻",
    "X57n0975_004:0532c20": "已持戒。命在固善。命終亦閒。如死法思法兩種羅漢。",
    "X57n0975_004:0532c21": "以死為喜。葢命終即得無餘涅槃。必無退轉。故云瓶",
    "X57n0975_004:0532c22": "碎而喜也。出大經會疏十六卷梵行品。其九問。三平",
    "X57n0975_004:0532c23": "兩滿文義者。此是尋常方言。從來官倉收米。皆用斛",
    "X57n0975_004:0532c24": "一斛。秪容五斗。而旗軍求多之法。斛斛必皆踢實過",
    "X57n0975_004:0533a01": "益。所謂踢斛淋尖。斗斗過滿之法也。今言三平兩滿。",
    "X57n0975_004:0533a02": "則五斗中。但取兩斗滿盈三斗平口。方是適中知足",
    "X57n0975_004:0533a03": "之道。如念菴詩云。與其十事九如意。不若三平兩滿",
    "X57n0975_004:0533a04": "休。葢以人道忌盈。鬼神惡盈。高明之家。鬼瞰其室。故",
    "X57n0975_004:0533a05": "凡功名富貴者。皆當自知止足。急流勇退。如三平兩",
    "X57n0975_004:0533a06": "滿。適可而止。不當十事九快貪祿妄求也。然檢念菴",
    "X57n0975_004:0533a07": "集內。元無此詩。想後人託重念菴。而為之者耳。又張",
    "X57n0975_004:0533a08": "素臣珊瑚鈎詩話內。載劉仲原得二銅斛。於左馮翊。",
    "X57n0975_004:0533a09": "皆容十斗者。此偶然之物。非官倉收米常斛也。其十",
    "X57n0975_004:0533a10": "問。人言夫子斥魯非禮。及云婿之父母死。乃辭女令",
    "X57n0975_004:0533a11": "別嫁他人。有諸否乎。何所出也。答有之。一出禮記第",
    "X57n0975_004:0533a12": "三卷。禮運篇中云。魯用郊禘非禮也。一出禮記二卷",
    "X57n0975_004:0533a13": "曾子問篇內云。昏禮既定。吉期婿之父母死。乃辭女",
    "X57n0975_004:0533a14": "令別嫁他人。恐誤女之吉期。此其所出也。然孔子生",
    "X57n0975_004:0533a15": "於魯。居於魯。雖知非禮。必不如此明斥。況令女別嫁",
    "X57n0975_004:0533a16": "則婿家如何出諸口哉。正左氏所謂非君子之言有",
    "X57n0975_004:0533a17": "謂言之也。況此經既由門人記錄。於中不無紕繆。此",
    "X57n0975_004:0533a18": "紕繆之尤甚者也。不可執此數語。便謂夫子有斥魯",
    "X57n0975_004:0533a19": "之非可耳。其十一問。詩中夢眾維魚矣。何故實維豐",
    "X57n0975_004:0533a20": "年者。蓋春三月間。鯉魚生子於岸。不及出生。明年春",
    "X57n0975_004:0533a21": "水復至此岸。則子皆遇濕而生。所謂魚子不經鹽漬。",
    "X57n0975_004:0533a22": "三年猶可復活。故魚多則雨水調均。豐年兆也。若次",
    "X57n0975_004:0533a23": "年之春。水少不能及岸。則魚子悉化生成蝗。子書所",
    "X57n0975_004:0533a24": "謂魚子化為蝗。是也。故魚少則蝗多。歲祲矣。雨水不",
    "X57n0975_004:0533b01": "調。年糓又焉得而豐哉。是以有國有家者。夢魚多即",
    "X57n0975_004:0533b02": "豐稔兆也。出陸師農。埤雅推此。即知魚一類耳。乃具",
    "X57n0975_004:0533b03": "三生凡魚生子後。母魚不想其子。子即爛壞。子生由",
    "X57n0975_004:0533b04": "於母想。此想生也。化蝗化生也。逢水濕生也。引申類",
    "X57n0975_004:0533b05": "長。天下之能事畢矣。其十二問。惡口車匿。梵王法治。",
    "X57n0975_004:0533b06": "此何說也。答此無說也。昔梵王甞以四十二字。教化",
    "X57n0975_004:0533b07": "天下。嗣後人多蔽惡。不受教化。梵王即收四十二字",
    "X57n0975_004:0533b08": "入口。總不語言。佛臨涅槃。慶喜問。惡口車匿。何法治",
    "X57n0975_004:0533b09": "之。佛意謂。惡口之人。多諸惡辯。若與言論。轉增惡見。",
    "X57n0975_004:0533b10": "當如梵王。總不與言。默而擯之。足以治之矣。是為梵",
    "X57n0975_004:0533b11": "王法治。即律中之默擯也。昔孔子三緘金人之口。而",
    "X57n0975_004:0533b12": "銘之謂。之磨兜堅者。亦無說之意也。已上隨問擇答。",
    "X57n0975_004:0533b13": "計十二條。皆經書中稍隱賾。義異者略為書出。倘能",
    "X57n0975_004:0533b14": "挹流尋源。即可博通儒釋矣。書倦且止。",
    "X57n0975_004:0533b15": "復可中師",
    "X57n0975_004:0533b16": "承諭云云。弟謂不然。覆講一道。雖從正座。語氣大貴。",
    "X57n0975_004:0533b17": "各出神襟。非但咫步繩趨。効鸚鵡學語。為得也。故每",
    "X57n0975_004:0533b18": "輪次及弟。必稍出經意。翊贊師門。而眾口狺狺吠。弟",
    "X57n0975_004:0533b19": "狂妄國狂。矣予焉得而不狂哉。無足恤也。至云當回",
    "X57n0975_004:0533b20": "避頭首。職事稍損。辯才為明哲保身之誡。敢不拜嘉。",
    "X57n0975_004:0533b21": "但嘗及講時。意之所至。信口而出。如箭之在弦。不得",
    "X57n0975_004:0533b22": "不發。不惟都忘尊諭。又犯頭首之忌。此溫庭筠多。讀",
    "X57n0975_004:0533b23": "南華第二篇。不免遭黜下第之同罪也。鮑照累句。參",
    "X57n0975_004:0533b24": "軍垂首。竟不能學。柰何柰何。",
    "X57n0975_004:0533c01": "與龍媒護法",
    "X57n0975_004:0533c02": "門下以不世出之才。宰煩劇之縣。而事皆迎刃異。日",
    "X57n0975_004:0533c03": "者地以人滋重矣。有人自維揚來。即問新江都治態。",
    "X57n0975_004:0533c04": "莫不岐舌。交口以頌駱清天廉能政績。夫讀書數十",
    "X57n0975_004:0533c05": "年。而用在今日。如此錚錚卓卓。真足與聖賢心事。頡",
    "X57n0975_004:0533c06": "頑照映矣。百練剛而為柔指繞者。謂夫易始而難終",
    "X57n0975_004:0533c07": "也。能不以他日窮窶為念。則盛德大業。自然炳耀千",
    "X57n0975_004:0533c08": "古矣。眼鏡寄上。亦知比來有十倍佳於此者矣。第不",
    "X57n0975_004:0533c09": "敢侵疇昔然諾。聊以塞責餘無所云。",
    "X57n0975_004:0533c10": "與沈輝東",
    "X57n0975_004:0533c11": "秋窓牢落。每憶此君。清蔭分來。惄如頓解。但圃久就",
    "X57n0975_004:0533c12": "荒。尚多餘地。更欲請益。成林竟忘。一之為甚矣。想藥",
    "X57n0975_004:0533c13": "欄中。列前後左右。無非君子不靳。再遣數名。慰我相",
    "X57n0975_004:0533c14": "思。他日猗猗滿徑。仍可遣歸杏林奉侍孝子也。",
    "X57n0975_004:0533c15": "與戚朗園護法",
    "X57n0975_004:0533c16": "門下美才天授。年少登庸。此於天地間。無少缺陷事。",
    "X57n0975_004:0533c17": "獨庭虗謝玉掌失韋珠。為不豫耳。今幸舉子。氣便食",
    "X57n0975_004:0533c18": "牛。萬事足矣。睟期伊邇。提戈奪印。時大宜戒殺放生。",
    "X57n0975_004:0533c19": "以廣生生之道。法名馳上。聊當五色絲繫。郎君臂助",
    "X57n0975_004:0533c20": "間。且祝步武天衢也。不一。",
    "X57n0975_004:0533c21": "又",
    "X57n0975_004:0533c22": "賁臨遽別。不勝歉恧。知留亦無以永客歡也。稽康入",
    "X57n0975_004:0533c23": "座左右生光門下。惠然可與匹休千古矣。比遇諸同",
    "X57n0975_004:0533c24": "人。皆承惠愛。慇慇知門下為我先容。或為緩頰福田",
    "X57n0975_004:0534a01": "利益間也。謝謝榮授。既定中元後。祈嗣懺集。訂朔日",
    "X57n0975_004:0534a02": "宜矣。領知年復。",
    "X57n0975_004:0534a03": "復曹石閭護法",
    "X57n0975_004:0534a04": "西郊別業。在不肖原屬無可無不可者耳。過承門下。",
    "X57n0975_004:0534a05": "與諸公鼎力贊成。且爾應允。今已復渠自住。即沛老",
    "X57n0975_004:0534a06": "數金。亦已酬彼口頰之勞矣。身外物耳。不足言也。但",
    "X57n0975_004:0534a07": "際此可笑人境。令人益千峯萬峯之想耳。",
    "X57n0975_004:0534a08": "又",
    "X57n0975_004:0534a09": "憶去歲中秋。弟於府中。商酌尊那懺法竟。則海上翱",
    "X57n0975_004:0534a10": "翔而歸。一大快也。今歲中秋。駕來荒院。修禮懺法。三",
    "X57n0975_004:0534a11": "日清心。兩夜話月。亦一大快也。即奉和八日拙詩明",
    "X57n0975_004:0534a12": "日黃花蕊正肥之句。不意又為門下燃黎佳讖。謂之",
    "X57n0975_004:0534a13": "不快。得乎承招河魚之疾未瘳。而四肢輒復。不佳勿",
    "X57n0975_004:0534a14": "克奔命。因知快事不可多得。非敢援政黃牛國土筵",
    "X57n0975_004:0534a15": "中甚不宜之語自高也。宥之。",
    "X57n0975_004:0534a16": "又",
    "X57n0975_004:0534a17": "小品之說。從密邇眾信之請也。門下白香山蘇端明",
    "X57n0975_004:0534a18": "儕輩。故以一柬相招。毋靳朱履破苔痕。且屈惠文為",
    "X57n0975_004:0534a19": "操杵將軍耳。張陸諸公拉之偕來。天龍八部不可少",
    "X57n0975_004:0534a20": "也。一噱。",
    "X57n0975_004:0534a21": "與汪天真",
    "X57n0975_004:0534a22": "余自落[髟/采]以來。滿意十畝之間。衡門泌樂。了此生矣。",
    "X57n0975_004:0534a23": "不意。天溪道中。荳麥糜爛。家老人門下學子歸投。嗸",
    "X57n0975_004:0534a24": "嗸待哺。余為飢驅出門。此項又不得不為眾人屈矣。",
    "X57n0975_004:0534b01": "足下向有此志。當不靳傾筐輸。我論其數。要如韓信",
    "X57n0975_004:0534b02": "將兵。問其予願。如枚皐作文。",
    "X57n0975_004:0534b03": "又",
    "X57n0975_004:0534b04": "損米多斛。殊覺有待之為煩。菓餌見詒。復愧口腹之",
    "X57n0975_004:0534b05": "微累故人也。謝謝。承諭作書。通某某寄去。久無報章。",
    "X57n0975_004:0534b06": "亦無用報章也。昔王修齡飢。向謝仁祖乞食。不從陶",
    "X57n0975_004:0534b07": "胡奴索米者。葢以小丈夫不必勉與作緣耳。天真知",
    "X57n0975_004:0534b08": "我。當不罪我氣傲也。",
    "X57n0975_004:0534b09": "與門人",
    "X57n0975_004:0534b10": "馮巨區與達觀大師書云。俗人愛錢。甚於骨髓。檀信",
    "X57n0975_004:0534b11": "善根。大須將護。緣簿不可輕發。化主不可輕遣。予住",
    "X57n0975_004:0534b12": "院以來。拳拳奉教。故雖兩處興建。斷不出一梆一板。",
    "X57n0975_004:0534b13": "取憎世人。汝輩繼席守成。決不可起意外希須之念。",
    "X57n0975_004:0534b14": "葢比丘閉戶修行。自有天龍呵護。即天龍恭敬。不以",
    "X57n0975_004:0534b15": "為喜。何必僕僕闤闠。玷辱法門耶。",
    "X57n0975_004:0534b16": "又",
    "X57n0975_004:0534b17": "若輩守成院子立身行事。皆貴乎正。行事苟正不惟",
    "X57n0975_004:0534b18": "無恭於佛□。抑且不忤於常人。余屢更菴院。至則同",
    "X57n0975_004:0534b19": "袍必側目交憎。如馮巨區。所謂鄉學究乍遇衣冠偉",
    "X57n0975_004:0534b20": "人。輒生驚懼。不暇與之施揖讓。通姓氏而避之。惟恐",
    "X57n0975_004:0534b21": "不遠絕之。惟恐不深意。謂其必奪吾子弟而去也。吾",
    "X57n0975_004:0534b22": "子弟或俱舍吾就彼也。及住之年日。則送禮慶喜。吾",
    "X57n0975_004:0534b23": "不閑也。盤盒扳援。吾不能也。歲時貢獻。吾不行也。然",
    "X57n0975_004:0534b24": "亦有一二本色道友。稍稍慰藉。不致餓死。而有為善",
    "X57n0975_004:0534c01": "舉。亦往往以成善舉。雖成而眾人交結之檀信猶在",
    "X57n0975_004:0534c02": "也。然後知吾不與雞騖爭食者。故比比相容。而不肆",
    "X57n0975_004:0534c03": "怨謗矣。正之一字。能順上安。下有如是夫。其終身行",
    "X57n0975_004:0534c04": "諸。",
    "X57n0975_004:0534c05": "與學人",
    "X57n0975_004:0534c06": "學道人斷。不可大言。不慚輕議一切。每見學地中。輕",
    "X57n0975_004:0534c07": "短上人佛法。及至自己臨座。語多紕繆。平日議論上",
    "X57n0975_004:0534c08": "人世諦。及至自己下流尤甚。平日憎惡。常住淡薄。及",
    "X57n0975_004:0534c09": "至自住把茆并粥飯。亦不欲人喫。所謂鮑老當筵。笑",
    "X57n0975_004:0534c10": "郭郎。笑他舞袖大郎。當若散鮑老。當筵舞轉。更郎當",
    "X57n0975_004:0534c11": "舞袖。長靜言思之。豈不慚惶欲死耶。此皆學人薄福",
    "X57n0975_004:0534c12": "通病。不可養也。試自做到十分田地。然後批評一切。",
    "X57n0975_004:0534c13": "未遲。然做到十分無玷者。斷不輕議一切也。",
    "X57n0975_004:0534c14": "與僧幢",
    "X57n0975_004:0534c15": "汝師雖一時執見。得罪法門。然在汝師徒也。天下無",
    "X57n0975_004:0534c16": "不是之。師長可善事之。昔大舜祇載見瞽叟。夔夔齊",
    "X57n0975_004:0534c17": "栗。克盡事親之道。雖瞽叟亦允若矣。慎勿仍前視為",
    "X57n0975_004:0534c18": "冤家結孽也。即是冤家亦當解結散場豈可重打結",
    "X57n0975_004:0534c19": "乎。至於死生。去就自有定數。不必沾沾在念也。",
    "X57n0975_004:0534c20": "與晉揚茂才",
    "X57n0975_004:0534c21": "向知晉揚為天下士讀佳文。又知晉揚之有妹矣。讀",
    "X57n0975_004:0534c22": "書解義。曹大家流亞也。知識孔明桓少君頡頏也。班",
    "X57n0975_004:0534c23": "昭踵成兄書。以完兄名。足下表揚妹德。使妹不死。皆",
    "X57n0975_004:0534c24": "千古美傳。然靜媛所以能千古不死者。得附乃兄青",
    "X57n0975_004:0535a01": "雲之士耳。亦幸矣。佳文稍加珠墨。無任唐突。西子不",
    "X57n0975_004:0535a02": "日。市中紙價躁矣。",
    "X57n0975_004:0535a03": "又",
    "X57n0975_004:0535a04": "弟僻處海陬。不聞市語。久矣。行僧歸言。足下今年政",
    "X57n0975_004:0535a05": "三十。憶總丱竹馬。昨日事耳。不圖彼此皆際中年。驚",
    "X57n0975_004:0535a06": "詫久之。然又不知何日月生也。忘年之友。日月不知。",
    "X57n0975_004:0535a07": "宜矣。破衲之外。無長物。磁壺一握。聊將壺天日月之",
    "X57n0975_004:0535a08": "識。拙詩一章。未可汙目。俟把晤時。口號以當華人三",
    "X57n0975_004:0535a09": "祝。",
    "X57n0975_004:0535a10": "復冷關老師",
    "X57n0975_004:0535a11": "會城講席。隨緣而應。雖云量而後入。然未來美惡。孰",
    "X57n0975_004:0535a12": "能逆料。其何如哉。人生出處。要如流行坎止。行於其",
    "X57n0975_004:0535a13": "所當行。止於其所不得不止。不失其正足矣。又何可",
    "X57n0975_004:0535a14": "以成否。論是非耶。家老人慈愛門人。正如鳲鳩七子。",
    "X57n0975_004:0535a15": "其心一兮者也。而萋菲謟忌。屬垣貝錦。苟非吾師。讜",
    "X57n0975_004:0535a16": "言正色。以銷羣小讒嫉。則幾傷老人之心矣。先朝成",
    "X57n0975_004:0535a17": "祖。囑胡濙。書仁廟事。奏濙以慈孝七事上聞。上疑氷",
    "X57n0975_004:0535a18": "釋。倘遇詹徽。文皇子即高皇子矣。正人君子。不翅調",
    "X57n0975_004:0535a19": "和鼎鼐。雖家人父子之間。亦賴籹寧為德。何如哉。",
    "X57n0975_004:0535a20": "復引岩子",
    "X57n0975_004:0535a21": "頒來文集篇。連月露句挾風雲。纔一展讀。光芒陸離。",
    "X57n0975_004:0535a22": "莫測端倪。水神乍覯。海若方存乎。見少之知。而論欲",
    "X57n0975_004:0535a23": "玄宴我乎。愧甚愧甚。夫陳師錫之敘五代史。不足以",
    "X57n0975_004:0535a24": "重歐陽修業。已取譏當時矣。而使著屑佛頭。豈不殆",
    "X57n0975_004:0535b01": "有甚焉者乎。倘難方命。姑寬假之。俟不見賈。生久自",
    "X57n0975_004:0535b02": "謂。過之而後。可學吳蠶作繭。緒其尾也。",
    "X57n0975_004:0535b03": "又",
    "X57n0975_004:0535b04": "手札至。獎借過實。益深愧恧。承問隨緣集內。詩篇太",
    "X57n0975_004:0535b05": "少者。昔人謂。詩能起淫。我出家兒。尤不宜躭咏也。故",
    "X57n0975_004:0535b06": "往往戒筆。至疑弟閱歷。交游不滯一隅。何贈答寥廖",
    "X57n0975_004:0535b07": "者。鍾竟陵督學閩中。先見陳白雲。今體七百首。欲物",
    "X57n0975_004:0535b08": "色之。而己物故矣。入境夢陳白雲。晉接鍾曰。詩外更",
    "X57n0975_004:0535b09": "有交乎。曰朱百朋。曰何交乎。對曰。亦寄食耳。然則何",
    "X57n0975_004:0535b10": "以不贈之詩。俛首不答。竟陵曰。先生之不得已與。不",
    "X57n0975_004:0535b11": "苟興。槩可知矣。謹復。",
    "X57n0975_004:0535b12": "復朱茂才",
    "X57n0975_004:0535b13": "昨日講期不來知愛我也。倘遊雲驚龍。自天而下。則",
    "X57n0975_004:0535b14": "小巫見大巫。而氣盡奪。雖欲措辭。不可得矣。翰教領",
    "X57n0975_004:0535b15": "知。謝謝。至云有所疑問。世無知者。不知。其何也。正東",
    "X57n0975_004:0535b16": "魯一孺。孰能與夫子中分者乎。可知矣。",
    "X57n0975_004:0535b17": "復范黽公",
    "X57n0975_004:0535b18": "講期極承弘護。并損多儀。感愧無任。南澗近詠。清明",
    "X57n0975_004:0535b19": "正大。文質彬彬。晉魏妙手也。見詒詩箑。氣侔文正。書",
    "X57n0975_004:0535b20": "逼允臨。而溫厚自然。溢於言表。司成不死矣。尚容作",
    "X57n0975_004:0535b21": "巴人下里之號。以當報瓊也。謝謝。",
    "X57n0975_004:0535b22": "與神山和尚",
    "X57n0975_004:0535b23": "家山說教。亦迦文觀樹經行。智者旋荊答地之意耳。",
    "X57n0975_004:0535b24": "元欲先至寶所。借三椽為平原。十日留暢談今古。而",
    "X57n0975_004:0535c01": "後赴普明之約。不圖好事多難。時不我與倉卒。先起",
    "X57n0975_004:0535c02": "小品之說矣。遣下職事。先一問訊期畢。即翱翔而至。",
    "X57n0975_004:0535c03": "借道場為東道主。細探苕霅碧浪之奇。遠眺蒼弁諸",
    "X57n0975_004:0535c04": "峰之秀。昔人謂。華山呼吸。可通帝座。恨不帶謝眺驚",
    "X57n0975_004:0535c05": "人句來搔首門青天。弟則無所恨矣。何者。自有老兄",
    "X57n0975_004:0535c06": "驚人句子在也。",
    "X57n0975_004:0535c07": "與死心禪師",
    "X57n0975_004:0535c08": "不慧髫年失恃。即志披緇。以報罔極。今且顛毛種種",
    "X57n0975_004:0535c09": "矣。尚未酧劬勞之萬一。而座下一菴深處。乞食供母。",
    "X57n0975_004:0535c10": "真與編蒲擔母者。並轍而爭光者也。顧不慧抱終天",
    "X57n0975_004:0535c11": "於沒後。而座下供甘旨於生前。其為人子之忻戚賢",
    "X57n0975_004:0535c12": "否。為何如哉。白米五斗。聊充北堂一粥之需。母以供",
    "X57n0975_004:0535c13": "人匪克孝。而麾諸三門之外也。",
    "X57n0975_004:0535c14": "興蓮居法師",
    "X57n0975_004:0535c15": "不晤久如中心若渴。頃聞。法從復主蓮居。喜而不寐。",
    "X57n0975_004:0535c16": "在事則輕車熟路。於人則風虎雲龍。法道昭明。於斯",
    "X57n0975_004:0535c17": "為盛。不腆遠將。聊志栢悅。",
    "X57n0975_004:0535c18": "復南屏和尚",
    "X57n0975_004:0535c19": "承遣云云指日。即東范文翁極口頌和上佛法道德",
    "X57n0975_004:0535c20": "天下第一。且於秣陵理內。得覯神情。超脫拈頌。清新",
    "X57n0975_004:0535c21": "甘露。滅至貶所。而識見大進。信不誣也。所委領知。但",
    "X57n0975_004:0535c22": "以和上年高德劭。身外瑣事。可不留心。如國手棋。不",
    "X57n0975_004:0535c23": "必段段用意而了局。終必是贏可也。未遑走晤先此。",
    "X57n0975_004:0535c24": "遣復不宣。",
    "X57n0975_004:0536a01": "復雪渠張護法",
    "X57n0975_004:0536a02": "捐資施食。普賑幽魂。感刻之秋。不獨貧道一人而也。",
    "X57n0975_004:0536a03": "謝謝。至諭頓覺。師事深見門下欲流通佛乘。不昧果",
    "X57n0975_004:0536a04": "因。普心惓惓。溢於言表。真現宰官身。而為說法者也。",
    "X57n0975_004:0536a05": "今而後。嶺表得瞻全藏。皆先大人弘願。克始吾護法",
    "X57n0975_004:0536a06": "正論。克終之盛德矣。即先大人作賦。白玉樓中不藉",
    "X57n0975_004:0536a07": "此。以增無量智慧才情哉。謹當依教趣渠東轅也。不",
    "X57n0975_004:0536a08": "儩。",
    "X57n0975_004:0536a09": "與指開法姪",
    "X57n0975_004:0536a10": "座下以強仕之年。屢建法幢。講聲遠著。剎竿高出。真",
    "X57n0975_004:0536a11": "是吾家千里駒也。不慧恭居眷末。與有榮施。楞嚴初",
    "X57n0975_004:0536a12": "住。凡百蝟集。未遑爐茗暢晤。先遣子姪輩。過聆法音。",
    "X57n0975_004:0536a13": "菜資不多。將我推重之忱而已。亦二簋可用享。不在",
    "X57n0975_004:0536a14": "享多儀意也。",
    "X57n0975_004:0536a15": "復杜吏部",
    "X57n0975_004:0536a16": "王烈登山。林泉增色。門下枉我。蓬壁生光矣。苐不能",
    "X57n0975_004:0536a17": "解玉帶鎮山門。有愧機鋒鈍置耳。怱怱別去。佇想方",
    "X57n0975_004:0536a18": "勞。書米頒來。調饑頓慰。門下氷心啟沃受知。宸內孤",
    "X57n0975_004:0536a19": "風高節。孚及方州。何物山僧。能消清官玉粒哉。姑率",
    "X57n0975_004:0536a20": "比丘輩。稽首慈雲。以祝麟祥。早著為報也。",
    "X57n0975_004:0536a21": "與文可",
    "X57n0975_004:0536a22": "智覺禪堂等兄伊始。余寔克終。堂殿齋厨。率自剏有。",
    "X57n0975_004:0536a23": "居遠城囂。無刁斗之患。民多純朴。有太古之風。於以",
    "X57n0975_004:0536a24": "養道。躁競不堪。夫骨人宜骨山肉人宜肉地。在汝孱",
    "X57n0975_004:0536b01": "朴。常住攸宜頭陀之選。不外吾識。書至就道。余惟不",
    "X57n0975_004:0536b02": "疑無卜也。",
    "X57n0975_004:0536b04": "隨緣雙尺牘(終)"
}