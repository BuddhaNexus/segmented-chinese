{
    "T40n1812_003:0596b07": "天台菩薩戒疏下",
    "T40n1812_003:0596b09": "天台沙門明曠刪補",
    "T40n1812_003:0596b10": "三十六對境無誓戒。前之十願勸令通發。今",
    "T40n1812_003:0596b11": "對境起行。要制身心舉能作難事。而顯持令",
    "T40n1812_003:0596b12": "識毀禁之陋。故別別於境對治楚毒之言遂",
    "T40n1812_003:0596b13": "得此事。知非持心相續人情多怠無誓結犯。",
    "T40n1812_003:0596b14": "別具三緣。一對治起過信施等境。二不興別",
    "T40n1812_003:0596b15": "誓。三雖發速忘便犯。就文為三。初標名結前",
    "T40n1812_003:0596b16": "生後。次作是下列出別誓。三而菩薩下違制",
    "T40n1812_003:0596b17": "結犯。初結前。持佛禁戒者生後。次文自有一",
    "T40n1812_003:0596b18": "十三文。初對色境立猛火刀山誓制於身業。",
    "T40n1812_003:0596b19": "次五對信心供養境誓制身口業。次一對信",
    "T40n1812_003:0596b20": "心禮敬珍寶境鐵鎚破身誓重制於身業。次",
    "T40n1812_003:0596b21": "五對五塵制言於意業。後一總身口咸願成",
    "T40n1812_003:0596b22": "佛道如文。次五對四事者。衣服為一。飲食湯",
    "T40n1812_003:0596b23": "藥為二。房舍為三。臥具為四。一對施臥具臥",
    "T40n1812_003:0596b24": "熱鐵地誓。四對施湯藥百鉾刺身誓。五對施",
    "T40n1812_003:0596b25": "房舍投熱鐵鑊誓。次一如文。次五對五塵中",
    "T40n1812_003:0596b26": "對見色心刀鉾挑目誓。二對聞聲心千錐攙耳",
    "T40n1812_003:0596b27": "誓。三對嗅香心千刃割鼻誓。四對嘗味心千",
    "T40n1812_003:0596b28": "刀斷舌誓。五對觸細滑心利斧斬身誓。故覺",
    "T40n1812_003:0596b29": "意三昧內約六根對於六塵外約六作。謂行",
    "T40n1812_003:0596c01": "住坐臥語默作作於此等心達即法界。六度具",
    "T40n1812_003:0596c02": "足。法界無著即布施。不傷空有即持戒。忍於",
    "T40n1812_003:0596c03": "二邊不辱中道即忍辱。不雜有無名精。念念",
    "T40n1812_003:0596c04": "趣中名進即精進。法界體寂即禪定。寂常照",
    "T40n1812_003:0596c05": "即智慧。六度互融即三十六。一念具足名曰",
    "T40n1812_003:0596c06": "持心。即是今文不破戒義。次願一切皆成佛",
    "T40n1812_003:0596c07": "道。即四弘之一一須三資即攝於四。何者不",
    "T40n1812_003:0596c08": "斷煩惱焉能度他。經云若自有縛能解彼縛。",
    "T40n1812_003:0596c09": "無有是處不學法門暗於藥病不願成佛度生",
    "T40n1812_003:0596c10": "不盡。餘三互具准此作之。此是大士本懷對",
    "T40n1812_003:0596c11": "治之最。故列居後冠前。三十七故入難處戒。",
    "T40n1812_003:0596c12": "身為道本藉以進修。既有難緣故入妨道招",
    "T40n1812_003:0596c13": "世譏謗是以制犯。此有五行。一二時頭陀。二",
    "T40n1812_003:0596c14": "遊方緣。三坐禪。四安居。五布薩。一一別具四",
    "T40n1812_003:0596c15": "緣成犯。一是難處。二知有難。三為修行。四故",
    "T40n1812_003:0596c16": "入便犯。就文為四。初明遊止所應。二若行下",
    "T40n1812_003:0596c17": "列出難處。三一切下制不應入。四若見違制",
    "T40n1812_003:0596c18": "結犯。初文又二。初略舉三行時節道具。不列",
    "T40n1812_003:0596c19": "說戒遊方。次而菩薩下別釋五行夏居攝坐",
    "T40n1812_003:0596c20": "禪也。初言二時頭陀者。二時不寒不熱頭陀",
    "T40n1812_003:0596c21": "遊方無有妨損。冬寒夏熱但可坐禪。頭陀西",
    "T40n1812_003:0596c22": "音此云抖藪。抖藪十二種過令成三德。四分",
    "T40n1812_003:0596c23": "律中具列十二。衣二表成解脫德遮成惡故。",
    "T40n1812_003:0596c24": "食四表成般若德資慧命故。住處六表成法",
    "T40n1812_003:0596c25": "身德。是所依故。衣二者一但三衣二糞掃衣。",
    "T40n1812_003:0596c26": "食四者常乞食不作餘食法一坐食一摶食。",
    "T40n1812_003:0596c27": "處六者一蘭若此云寂靜。二塚間。三樹下坐。",
    "T40n1812_003:0596c28": "四露地坐。五隨坐。六常坐並緣佛性之性。三",
    "T40n1812_003:0596c29": "觀圓修等破三惑。空觀破見思即般若德成",
    "T40n1812_003:0597a01": "報身。假觀破塵沙即解脫德成應身。中觀破",
    "T40n1812_003:0597a02": "無明即法身德成法身。雖三而一即一而三。",
    "T40n1812_003:0597a03": "十二頭陀理無異轍。言結夏安居者要期此",
    "T40n1812_003:0597a04": "住也。多制出家菩薩。在家菩薩必無他緣安",
    "T40n1812_003:0597a05": "居亦善。應云。菩薩大士一心念(女言大姉)。我假名",
    "T40n1812_003:0597a06": "菩薩某甲今依僧伽藍乃至某甲宅前三月夏",
    "T40n1812_003:0597a07": "安居。四月十六日已後應云後三月夏安居。",
    "T40n1812_003:0597a08": "房舍破壞修治故(三說若在俗宅除此句也)。對首人報言。依",
    "T40n1812_003:0597a09": "誰持律者。答言(某甲)。和上此見濫用法界安居者。",
    "T40n1812_003:0597a10": "既乖真教。人法俱非。以法界為所安何須用",
    "T40n1812_003:0597a11": "結。今文令安乃成徒設壞亂聖法。非魔何謂。",
    "T40n1812_003:0597a12": "火燧者出火物也。古因燧人出火故名出火",
    "T40n1812_003:0597a13": "之物為火燧也。故論云攢燧改火。次別釋中",
    "T40n1812_003:0597a14": "言十八種物者。三衣為一。經律各為一。佛菩",
    "T40n1812_003:0597a15": "薩像各為一。餘名可見。經律者得法華意開",
    "T40n1812_003:0597a16": "權顯實妙理無殊。今從能開即大乘經律。言",
    "T40n1812_003:0597a17": "布薩者此云淨住。不限多少故下至一人。不",
    "T40n1812_003:0597a18": "同聲聞眾法[戶@句]四。若對首心念亦同此文。聞",
    "T40n1812_003:0597a19": "鍾入堂等說偈並同聲聞無乞歡喜。維那浴",
    "T40n1812_003:0597a20": "籌時改羅漢為菩薩(浴籌竟打一下云云)。敬白諸佛子等合",
    "T40n1812_003:0597a21": "掌志心聽。此南閻浮提大唐國某州某縣某",
    "T40n1812_003:0597a22": "寺僧伽藍所。我本師釋迦牟尼佛遺法弟子",
    "T40n1812_003:0597a23": "出家在家菩薩二眾等。自惟生死長劫乃由",
    "T40n1812_003:0597a24": "不遇無上慈尊。今生若不發出離之心恐還",
    "T40n1812_003:0597a25": "流浪。故於是日同崇三寶渴仰大乘共宣傳",
    "T40n1812_003:0597a26": "菩薩戒藏。以此功德資益天龍八部。唯願威",
    "T40n1812_003:0597a27": "光自在皇帝聖化無窮。大子諸王福延萬葉。",
    "T40n1812_003:0597a28": "師僧父母常保安樂見聞隨喜宿障雲消。惡",
    "T40n1812_003:0597a29": "道三途災殃自殄。迴此功德誓出娑婆。上品",
    "T40n1812_003:0597b01": "上生阿彌陀佛國(打一下)。諸佛子等諦聽。此菩",
    "T40n1812_003:0597b02": "薩戒藏三世諸佛同說三世菩薩同學。眾中",
    "T40n1812_003:0597b03": "有未發菩提心未受諸佛大乘戒者出(三說打一下)。",
    "T40n1812_003:0597b04": "諸佛子等諦聽。眾中未發菩提心未受諸佛",
    "T40n1812_003:0597b05": "大乘戒者已出。汝等從今身至佛身於其中",
    "T40n1812_003:0597b06": "間。能捨邪歸正發菩提心斷惡修善持菩薩",
    "T40n1812_003:0597b07": "戒行菩薩行不(答能打一下)。諸佛子等諦聽。眾中誰",
    "T40n1812_003:0597b08": "小小者收護(三說打一下)。諸佛子等諦聽。外有清淨",
    "T40n1812_003:0597b09": "大菩薩摩訶薩入(三說一下)。諸佛子等諦聽眾中小",
    "T40n1812_003:0597b10": "者已收護。外有清淨大菩薩摩訶薩已入。內",
    "T40n1812_003:0597b11": "外寂靜無諸難事堪可行籌。廣為布薩。我假",
    "T40n1812_003:0597b12": "名菩薩比丘某甲為眾行籌作布薩事。眾當",
    "T40n1812_003:0597b13": "一心念作布薩。唯願上中下座各次第如法",
    "T40n1812_003:0597b14": "受籌(三說行籌竟打一下)。諸佛子等諦聽。次行在家菩薩",
    "T40n1812_003:0597b15": "籌(三說打一下)。諸佛子等諦聽。此一住處一布薩。出",
    "T40n1812_003:0597b16": "家菩薩若干人在家菩薩若干人。各於佛法",
    "T40n1812_003:0597b17": "中清淨出家和合布薩。上順佛教中報四恩",
    "T40n1812_003:0597b18": "下為含識各念阿彌陀佛一切普誦(次請上座說戒同聲聞法",
    "T40n1812_003:0597b19": "請)。敬白大眾眾請比丘某甲為眾誦戒。某甲比",
    "T40n1812_003:0597b20": "丘梵音戒師昇高座(誦戒人具儀禮三拜已互跪云)。我假名菩薩",
    "T40n1812_003:0597b21": "比丘某甲(詞同聲聞行香說偈)。誦戒畢各說自慶偈云。諸",
    "T40n1812_003:0597b22": "佛出世第一快聞法奉行歡喜快。大眾和合",
    "T40n1812_003:0597b23": "寂滅快。眾生離苦安樂快。戒師禮謝云。我假",
    "T40n1812_003:0597b24": "名菩薩比丘某甲稽首和南敬謝大眾。眾差誦",
    "T40n1812_003:0597b25": "戒多不如法惱亂大眾。願眾知慈施以歡喜。",
    "T40n1812_003:0597b26": "言各各披九條等(去聲呼)。制令出家菩薩設不曾",
    "T40n1812_003:0597b27": "受聲聞律儀。若受菩薩戒亦異辨三衣。加法",
    "T40n1812_003:0597b28": "受持非制重著。三衣條品受法同聲聞。但云",
    "T40n1812_003:0597b29": "菩薩一心念我假名菩薩比丘某甲為異(云云)。",
    "T40n1812_003:0597c01": "言一一如法者總結五行故云一一如法。謂",
    "T40n1812_003:0597c02": "住處無細虫無梵命等難也。次列出難處中",
    "T40n1812_003:0597c03": "總有十二。初惡國界者二國交戰也。二國王",
    "T40n1812_003:0597c04": "者不信三寶也。三土地高下者出入危險也。",
    "T40n1812_003:0597c05": "四草木深邃者為虫獸所依也。五師子六虎",
    "T40n1812_003:0597c06": "七狼八水九火十風十一劫賊十二毒蛇。三",
    "T40n1812_003:0597c07": "制不應入中言一切者略列如上廣不可盡。",
    "T40n1812_003:0597c08": "凡能損害並名為難故云一切。言乃至者不",
    "T40n1812_003:0597c09": "言遊方布薩坐禪。初舉頭陀越取夏坐故云",
    "T40n1812_003:0597c10": "乃至。結犯如文。",
    "T40n1812_003:0597c11": "三十八眾坐乖法戒。入道清眾時異邪徒不",
    "T40n1812_003:0597c12": "以俗年為尊卑。但用戒法為前後。崇釋文之",
    "T40n1812_003:0597c13": "義軌摧世流之慢幢。以受戒為真生。故先受",
    "T40n1812_003:0597c14": "為長。別具三緣。一身在眾中。二知受時節。三",
    "T40n1812_003:0597c15": "坐不依次便犯。就文為四。初標名總列。次莫",
    "T40n1812_003:0597c16": "如下舉外人為誡。三我佛法中下重示所制",
    "T40n1812_003:0597c17": "之法。四而菩薩下違制結犯。初言次第等者",
    "T40n1812_003:0597c18": "若先小後大一切俱開。若先大後小在大則",
    "T40n1812_003:0597c19": "大在小則小。又此方大小無分亦宜順於時",
    "T40n1812_003:0597c20": "處。比丘等者此等不同。若其出家則內二眾",
    "T40n1812_003:0597c21": "自分先後。故云王子出家與庶人同類。若其",
    "T40n1812_003:0597c22": "在家於外二眾而為次第。王家男女在家亦",
    "T40n1812_003:0597c23": "然。不分即真而俗。非謂男女依戒雜坐。餘三",
    "T40n1812_003:0597c24": "如文。",
    "T40n1812_003:0597c25": "三十九不勸修福講解利生戒。大乘威力難",
    "T40n1812_003:0597c26": "可思議。非唯資益冥途。固能救現危難。不為",
    "T40n1812_003:0597c27": "講解幽顯無聞。失利處深。是故聖制。別具五",
    "T40n1812_003:0597c28": "緣。一解講大法。二無諸難緣。三遇安危境。四",
    "T40n1812_003:0597c29": "無慈救心。五不為講解便犯。就文為三。初制",
    "T40n1812_003:0598a01": "勸自他修於福業。次而菩薩下制利生修於",
    "T40n1812_003:0598a02": "智業。三而新學下違制結犯。初文先列四事。",
    "T40n1812_003:0598a03": "一建立僧房。二山林園田。三立作佛塔。塔謂",
    "T40n1812_003:0598a04": "藏聖身骨之處。供者福多同不殿堂形貌安",
    "T40n1812_003:0598a05": "處。故阿含經明。梵尼尸比丘毘婆尸佛時以",
    "T40n1812_003:0598a06": "歡喜心執火照塔。後值釋迦身體光明二十",
    "T40n1812_003:0598a07": "八天身光不及。又十二因緣經云。八人應起",
    "T40n1812_003:0598a08": "塔謂佛菩薩支佛四果輪王。佛塔八層已下",
    "T40n1812_003:0598a09": "漸減。乃至初果二層。後分云。輪王無級四果",
    "T40n1812_003:0598a10": "四級支佛五級佛十三級。亦云支提即無舍",
    "T40n1812_003:0598a11": "利者也。今從最勝藏佛舍利故云佛塔。四立",
    "T40n1812_003:0598a12": "安居坐禪處所。一切等者總結示立處也。凡",
    "T40n1812_003:0598a13": "是一切可行道處。皆應如上立僧房等四以",
    "T40n1812_003:0598a14": "為道緣。是故制之。次制講利生中又二。初標",
    "T40n1812_003:0598a15": "名總勸所見有情皆須利樂。故云應為一切",
    "T40n1812_003:0598a16": "等。經詮定慧二學律即戒學。菩薩律儀既是",
    "T40n1812_003:0598a17": "通途利生故舉三學令說三身三德。戒學即",
    "T40n1812_003:0598a18": "法身定學即解脫慧學即般若。若疾病下別",
    "T40n1812_003:0598a19": "列所講之境。於中為三。初對報障勸講所猶",
    "T40n1812_003:0598a20": "通。通皆有故亦總舉經律。謂報身疾病王國",
    "T40n1812_003:0598a21": "干弋寇賊競興。生緣喪死師長亡化。忌晨七",
    "T40n1812_003:0598a22": "七若自若他皆應講說大乘。令觀報陰即法",
    "T40n1812_003:0598a23": "身德。則用法身而為對治。次齊會下於利衰",
    "T40n1812_003:0598a24": "境即對煩惱障勸講。凡是齊會永福之處行",
    "T40n1812_003:0598a25": "人遠歸親賓相遇。治生經求及遭水火惡風",
    "T40n1812_003:0598a26": "黑色所吹船舫無有的瘼。或在江河大海值",
    "T40n1812_003:0598a27": "羅剎鬼。煩悶逼切唯專佛性之戒。開解義理",
    "T40n1812_003:0598a28": "令觀煩惱即般若德。故云此經律也。即用報",
    "T40n1812_003:0598a29": "身而為對治。乃至下第三對業障勸講。煩惱",
    "T40n1812_003:0598b01": "既多不可說盡略列三五。續舉業障故云乃",
    "T40n1812_003:0598b02": "至。一切等者總舉也。三業之因殺盜等別故",
    "T40n1812_003:0598b03": "云一切。三報者一切之業並有三報。此身造",
    "T40n1812_003:0598b04": "業即此身報名為現報。此身造業次生受報",
    "T40n1812_003:0598b05": "名為生報。此世造業二三生後方受其報名",
    "T40n1812_003:0598b06": "為後報。身在八難名八難業。犯於七逆名七",
    "T40n1812_003:0598b07": "逆業。或在牢獄為他拘繫手足故云杻械等。",
    "T40n1812_003:0598b08": "三業毒並多。若單若雙或約一人或約七人。",
    "T40n1812_003:0598b09": "若疾病者即殺業也。此等不同並是業報無",
    "T40n1812_003:0598b10": "逃避處。亦局講戒令觀結業即解脫德。故大",
    "T40n1812_003:0598b11": "乘三藏並詮三身對治從別。故文所列有別",
    "T40n1812_003:0598b12": "有通。若能順教利樂有情感聖冥加解脫眾",
    "T40n1812_003:0598b13": "難。設未感聖但害肉身。自他臨終聞薰成種。",
    "T40n1812_003:0598b14": "當當值佛莫不因茲。故制菩薩常令講說大",
    "T40n1812_003:0598b15": "乘經律三德之義。而新覺下結犯行解未具",
    "T40n1812_003:0598b16": "並名新。次如是下第二結勸。指廣中梵怛梵",
    "T40n1812_003:0598b17": "壇聲相近此云默擯。惡口惱僧故加此罰。彼",
    "T40n1812_003:0598b18": "品之中廣明斯是故指之。自下大段第五明",
    "T40n1812_003:0598b19": "斯義。是故中又二。初正釋次結勸。",
    "T40n1812_003:0598b20": "第四十為師簡擇戒。菩薩利生有緣便應。何",
    "T40n1812_003:0598b21": "容千里求請反起嗔惡之心弘誓有乖。故制",
    "T40n1812_003:0598b22": "犯也。別具五緣。一自解戒法。二前人求受。三",
    "T40n1812_003:0598b23": "彼無七遮。四反起惡心五不即為受便犯。就",
    "T40n1812_003:0598b24": "文為三。初標名立制列出不應簡擇之人。二",
    "T40n1812_003:0598b25": "應教下制應簡擇業報衣服。三但解下舉是",
    "T40n1812_003:0598b26": "顯非違制結犯。初如文。次文又三。初簡示衣",
    "T40n1812_003:0598b27": "色。青謂空青石青等黃即黃褐赤謂乾陀色黑",
    "T40n1812_003:0598b28": "謂屋塵黑色等紫土色。此等五色互相參染名",
    "T40n1812_003:0598b29": "不正色。凡是所著皆令染壞故云一切。次若",
    "T40n1812_003:0598c01": "欲下令簡業障。言七逆者於五逆上加殺和",
    "T40n1812_003:0598c02": "上及阿闍梨。出佛身血者今末代雖無此事。",
    "T40n1812_003:0598c03": "若毀塔壞寺焚燒經像亦是其類。破羯磨轉",
    "T40n1812_003:0598c04": "法輪僧者。佛滅度後雖無別邪羯磨破正羯",
    "T40n1812_003:0598c05": "磨及破初轉四諦之理。而為遮礙。亦此流類",
    "T40n1812_003:0598c06": "耳。聖人者四果僧也。三出家下示於正法。大",
    "T40n1812_003:0598c07": "小律儀並同斯制。若淨名經中時二比丘禮維",
    "T40n1812_003:0598c08": "摩詰足乃是聞法致敬。法華經中不輕菩薩",
    "T40n1812_003:0598c09": "禮拜四眾蓋是觀性平等表示法身。忘犯利",
    "T40n1812_003:0598c10": "物非佛所制。此中乃是菩薩恒式不得妄引他",
    "T40n1812_003:0598c11": "文言佛制禮俗。三舉是顯非違制結犯如文。",
    "T40n1812_003:0598c12": "第四十一為利作師戒。自行若立方可化人。",
    "T40n1812_003:0598c13": "今乃無所知詐言能解。志希名利不為益他",
    "T40n1812_003:0598c14": "自墜陷他。是故制犯。別具四緣。一內實無知。",
    "T40n1812_003:0598c15": "二外求他境。三為貪名利。四授菩薩戒便犯。",
    "T40n1812_003:0598c16": "就文為三。初標名示其正解。次若不下出無",
    "T40n1812_003:0598c17": "知相。三而菩薩下違制結犯。初犯。初言七遮",
    "T40n1812_003:0598c18": "者七逆障戒故名為遮。言犯十戒等者教懺",
    "T40n1812_003:0598c19": "悔法。十戒即十重也。言三世千佛者謂禮過",
    "T40n1812_003:0598c20": "未及現在千佛。過去莊嚴劫中始自華光如",
    "T40n1812_003:0598c21": "來終至毘婆尸佛。未來星宿劫中始自日光",
    "T40n1812_003:0598c22": "如來終至須彌相佛。現在賢劫之中始自俱",
    "T40n1812_003:0598c23": "留孫佛終至樓至如來。言種種異相者或聞",
    "T40n1812_003:0598c24": "空中聲言毘尼藏。或得印臂作滅罪字等。便",
    "T40n1812_003:0598c25": "得滅罪者遮性俱滅。若依小乘作法懺悔性",
    "T40n1812_003:0598c26": "罪不滅。如婬盜殺妄等性本是惡名為性",
    "T40n1812_003:0598c27": "罪。如飲酒等佛制令持違制故犯名為遮罪。",
    "T40n1812_003:0598c28": "凡是性罪受與不受犯即獲罪持即得福。若",
    "T40n1812_003:0598c29": "其遮戒不受犯無罪。故受戒之人於性戒上",
    "T40n1812_003:0599a01": "各加一遮遮犯性罪。故遮戒上唯護一遮。持",
    "T40n1812_003:0599a02": "則德遍虛空犯則遮性雙結。懺乃違制復本。",
    "T40n1812_003:0599a03": "清淨負財負命果地仍酬。故知小乘性罪不",
    "T40n1812_003:0599a04": "滅。問遮戒不受持得福不。答隨對一境持得",
    "T40n1812_003:0599a05": "一福。不同於受起增上心羯磨言下遍法界",
    "T40n1812_003:0599a06": "發。故經云寧可一時發一切戒(由羯磨故)。不可一時",
    "T40n1812_003:0599a07": "犯一切戒(無羯磨故)。又瓔珞云有犯者名菩薩無犯",
    "T40n1812_003:0599a08": "者名外道。今從大果觀相改往雙遣故令懺",
    "T40n1812_003:0599a09": "滅。言若無好相乃至亦不得滅者。明曾受後",
    "T40n1812_003:0599a10": "退菩提心及造增上十惡犯於十重。此二失",
    "T40n1812_003:0599a11": "戒之人并中下心而犯十重。不失戒人懺不",
    "T40n1812_003:0599a12": "見相罪亦不滅名為無益。既非七遮並許重",
    "T40n1812_003:0599a13": "受。故云而得增受。天宮云撿梵網下卷云亦",
    "T40n1812_003:0599a14": "不得滅。戒字誤耳。是故菩薩得重重受而無",
    "T40n1812_003:0599a15": "捨法。言失戒者善戒經云有二因緣失菩薩",
    "T40n1812_003:0599a16": "戒如上列。除此二緣乃至他世流轉四趣戒",
    "T40n1812_003:0599a17": "體恒在(云云)。言對首等者對菩薩僧可滅惡者",
    "T40n1812_003:0599a18": "請為懺主云。菩薩專志我某甲今請菩薩為",
    "T40n1812_003:0599a19": "犯輕垢懺悔主。願菩薩為我作懺悔慈愍故",
    "T40n1812_003:0599a20": "(三說)。次正懺悔([跍*月]跪合掌)。菩薩專志。我某甲為故不聽",
    "T40n1812_003:0599a21": "大乘法等犯輕垢罪。今向菩薩發露懺悔。懺",
    "T40n1812_003:0599a22": "悔則安樂不懺悔不安樂。憶念發露知而不",
    "T40n1812_003:0599a23": "敢覆藏。願長老憶我清淨戒身具足清淨布",
    "T40n1812_003:0599a24": "薩(三說懺悔主云)。自責汝心應生厭離(答云今此依唐三藏羯磨出之)。",
    "T40n1812_003:0599a25": "言一一好解者於前七遮十重四十八輕分別",
    "T40n1812_003:0599a26": "解釋。故云一一等。若不下次示無知相。暗教",
    "T40n1812_003:0599a27": "相大乘經律三學並昧故云不解大乘等。暗",
    "T40n1812_003:0599a28": "於圓理故云不解第一義諦。不解二字通冠",
    "T40n1812_003:0599a29": "於下。暗於大乘次位故云不解習種性等。言",
    "T40n1812_003:0599b01": "習種性者習以成性即是發趣十住位也。二",
    "T40n1812_003:0599b02": "長養性者分別藥病長養化導。梵網下卷有",
    "T40n1812_003:0599b03": "性種性。因前習性以成此性云性種性。並十",
    "T40n1812_003:0599b04": "行位。三不可壞性及道種性即十迴向位。此",
    "T40n1812_003:0599b05": "位深極故喻金剛而不可壞。能見中道種性。",
    "T40n1812_003:0599b06": "四正法性亦名聖種性。即十地中聖道現前",
    "T40n1812_003:0599b07": "故名為正。此約行布歷別名目。若圓教位具",
    "T40n1812_003:0599b08": "如華嚴。初發心住八相成道得法身本。名雖",
    "T40n1812_003:0599b09": "同別義。並圓融四十二位皆破界外障理微",
    "T40n1812_003:0599b10": "細無明。具如法華玄等解釋(云云)。言其中多少",
    "T40n1812_003:0599b11": "等者暗於觀法行相也。若別若圓智斷不同。",
    "T40n1812_003:0599b12": "傳為多少。十住空觀為入十行假觀為出故",
    "T40n1812_003:0599b13": "云出入。十禪支者根本四禪。三乘通修偏圓",
    "T40n1812_003:0599b14": "無隔故須善解婆娑問云。禪支十八實體有",
    "T40n1812_003:0599b15": "幾。答云但十。餘名同故。初禪五支一覺二觀",
    "T40n1812_003:0599b16": "三喜四樂五一心。麁心名覺細心分別名觀。",
    "T40n1812_003:0599b17": "悅心名喜悅身名樂。能令心王專一名一心。",
    "T40n1812_003:0599b18": "初二是對治喜樂是利益。一心支者為二所",
    "T40n1812_003:0599b19": "依。二禪四支。一內淨二喜三樂四一心。無前",
    "T40n1812_003:0599b20": "覺觀之根淨名內淨。是對治支餘三名同准",
    "T40n1812_003:0599b21": "倒初禪。三禪五支一捨二念三慧四樂五一",
    "T40n1812_003:0599b22": "心。離喜不悔名捨。愛念三禪名念。解知之心",
    "T40n1812_003:0599b23": "名慧。此二對治。餘二名同例前可知。四禪四",
    "T40n1812_003:0599b24": "支。一不苦不樂二捨三念四一心。捨心相應",
    "T40n1812_003:0599b25": "內心中容。異於三禪名不苦不樂。此一利益。",
    "T40n1812_003:0599b26": "餘三名同例前可見。今略標寶體故云十支。",
    "T40n1812_003:0599b27": "謂初禪五支二禪一支三禪三支四禪一支。",
    "T40n1812_003:0599b28": "觀法既多故云一切行法。此結行相也。一一",
    "T40n1812_003:0599b29": "等者總結不解教理位行也。三違制結犯。",
    "T40n1812_003:0599c01": "第四十二為惡人說菩薩律儀戒。戒律名祕",
    "T40n1812_003:0599c02": "藏不妄授人。將恐邪外之徒見文昧旨。暗於",
    "T40n1812_003:0599c03": "通塞謬生謗說無益自他。是故制犯。別具四",
    "T40n1812_003:0599c04": "緣。一對邪惡人。二知是。三為利養。四隨說一",
    "T40n1812_003:0599c05": "戒便犯。就文為三。初標名立制。次是惡人下",
    "T40n1812_003:0599c06": "明不肯受戒之過。三而菩薩下違制結犯。初",
    "T40n1812_003:0599c07": "言於未受等者。問既言未受菩薩戒者並不",
    "T40n1812_003:0599c08": "得說。若俗其類蓋多今時誦說咸無甄簡斯",
    "T40n1812_003:0599c09": "犯者眾。此義如何。答佛意多含今應從義。地",
    "T40n1812_003:0599c10": "持既云欲受戒者先為說相。令預觀察能持",
    "T40n1812_003:0599c11": "不能持。即是通為信心未受者說。又出家二",
    "T40n1812_003:0599c12": "眾初稟四分律儀。若人若教咸皆勸發上品",
    "T40n1812_003:0599c13": "之心。為無上菩提求三聚淨戒。三聚淨戒何",
    "T40n1812_003:0599c14": "法不攝。小乘既無三聚義。咸已發圓菩提心",
    "T40n1812_003:0599c15": "法乃隨人。五篇通于大小。涅槃菩薩聖行廣",
    "T40n1812_003:0599c16": "列十戒五支。故知此土僧尼四分律儀並是",
    "T40n1812_003:0599c17": "菩薩之戒。法華開顯人法咸圓。殊途同歸何",
    "T40n1812_003:0599c18": "小之有。但無謗說誦說俱開。若爾不須互受。",
    "T40n1812_003:0599c19": "答互受乃增其條品。心體義無重發。形俱無",
    "T40n1812_003:0599c20": "作約世現行彼彼業體。道共之戒橫竪一也。",
    "T40n1812_003:0599c21": "遍法界發為橫。他世他不亡名竪。言千佛大",
    "T40n1812_003:0599c22": "戒者總舉賢劫之數也。邪見者外道惡人之",
    "T40n1812_003:0599c23": "外平常不信名為邪。除國王者王設邪見亦",
    "T40n1812_003:0599c24": "乃開之。恐疑誣說於法損害也。次明不肯受",
    "T40n1812_003:0599c25": "戒之過。通舉邪外等名惡人。不信不受無慚",
    "T40n1812_003:0599c26": "無愧如畜生也。雖有心而無識義同無心。故",
    "T40n1812_003:0599c27": "譬木石。內法無分故名外道。無圓正見名為",
    "T40n1812_003:0599c28": "邪人。三違制結犯。言七佛者一切諸佛同稟",
    "T40n1812_003:0599c29": "此戒。從近略舉故言七佛。",
    "T40n1812_003:0600a01": "第四十三故毀禁法戒。菩薩律儀乘戒兩具。",
    "T40n1812_003:0600a02": "二死舟檝彼岸津梁。今反自犯加復毀之。或",
    "T40n1812_003:0600a03": "云惡說空無持無犯。或云諸佛方便怖入。不",
    "T40n1812_003:0600a04": "信冥扶戒神潛衛。此良田稊稗。戒海死屍。謗",
    "T40n1812_003:0600a05": "方等收。愆逾七逆。隨所犯外別制斯戒。別具",
    "T40n1812_003:0600a06": "四緣。一信心受戒。二有所對境。三故起毀心。",
    "T40n1812_003:0600a07": "四隨毀一戒便犯。就文為二。初標名呵責。次",
    "T40n1812_003:0600a08": "若毀下違制結犯。初又三。明不消世利。次五",
    "T40n1812_003:0600a09": "千下明鬼神呵責。三一切世人下明舉世嫌",
    "T40n1812_003:0600a10": "罵。初文二失。一失現信施。二盜王水土。為過",
    "T40n1812_003:0600a11": "去國土所捨地水與持戒者。無戒輸稅不得",
    "T40n1812_003:0600a12": "盜名。今戒稅俱盜行盜飲。故諸鬼神呼為大",
    "T40n1812_003:0600a13": "賊。次鬼神呵責者戒全利物神護鬼敬。今既",
    "T40n1812_003:0600a14": "毀犯神去鬼欺。故有五千遮前而罵賊。惡其",
    "T40n1812_003:0600a15": "行來掃後而滅蹤殄其所止。三舉世嫌罵。次",
    "T40n1812_003:0600a16": "違制結犯並如文。",
    "T40n1812_003:0600a17": "第四十四不敬經律戒。解不孤然依教而得。",
    "T40n1812_003:0600a18": "法身父母諸佛所師經卷所在之三寶具矣。",
    "T40n1812_003:0600a19": "身有微解責彼私恭解從教生。於教輕忽自",
    "T40n1812_003:0600a20": "他失敬。功福沈淪故制罪也。別罪也別具四",
    "T40n1812_003:0600a21": "緣。一有佛經律。二不寫傳持。三不生尊重。四",
    "T40n1812_003:0600a22": "安處卑微便犯。就文為四。初標名勸持。次剝",
    "T40n1812_003:0600a23": "皮下示書寫法。三常以下勸盛持供養。四若",
    "T40n1812_003:0600a24": "不違制結犯。初如文。剝皮等者先舉難行而",
    "T40n1812_003:0600a25": "誡心。如大論云。樂法梵志於十二年遍閻浮",
    "T40n1812_003:0600a26": "提求知聖法而不能得。時世無佛法佛法亦",
    "T40n1812_003:0600a27": "盡。有婆羅門言我有佛偈。若實樂者當以與",
    "T40n1812_003:0600a28": "汝。答言實樂。婆羅門言若實樂者。當以皮為",
    "T40n1812_003:0600a29": "紙以骨為筆以髓為水以血為墨。即如其言",
    "T40n1812_003:0600b01": "書得佛偈。偈云如法應修行非法不應行。今",
    "T40n1812_003:0600b02": "世及後世行法者安穩。木皮下次舉易行以",
    "T40n1812_003:0600b03": "勸寫。三勸盛持中言七寶者或七中之一或",
    "T40n1812_003:0600b04": "具於七為經函等。無價香華者唯貴為珍乃",
    "T40n1812_003:0600b05": "言無價。故法華云。此香六銖價直娑婆世界",
    "T40n1812_003:0600b06": "等。四結犯如文。",
    "T40n1812_003:0600b07": "第四十五不化眾生戒。菩薩弘願誓度無邊",
    "T40n1812_003:0600b08": "隨所見聞勸發道意。故經云不說菩提名為",
    "T40n1812_003:0600b09": "殺者。道牙損滅莫不因茲故制犯也。別具三",
    "T40n1812_003:0600b10": "緣。一對所化境。二不起慈悲。三捨不勸導便",
    "T40n1812_003:0600b11": "犯。就文為三。初標能化之心。遍拔眾苦故云",
    "T40n1812_003:0600b12": "大悲。次入下對境立誓。三是菩薩下違制結",
    "T40n1812_003:0600b13": "犯。初如文。次文又三。初示見人令受歸戒。次",
    "T40n1812_003:0600b14": "若見下示見雜類令發道心。三而菩薩下示",
    "T40n1812_003:0600b15": "令總勸凡是有情咸發道意。初言三歸者佛",
    "T40n1812_003:0600b16": "法僧寶為世良田。若不歸之無由得脫。故法",
    "T40n1812_003:0600b17": "句經。如佛在世時天帝釋知命將終應受驢",
    "T40n1812_003:0600b18": "報歸依於佛。禮拜之頃其命便終。託彼驢陰",
    "T40n1812_003:0600b19": "母驢鞚斷。踏破坏器被陶師打胎落。即還入",
    "T40n1812_003:0600b20": "天帝身。未逾食頃天帝便活。殯命之而起歸",
    "T40n1812_003:0600b21": "依尚脫斯報況復長時。故先勸示令授三歸",
    "T40n1812_003:0600b22": "次授十戒。三歸是十戒之體故也。餘三如文。",
    "T40n1812_003:0600b23": "第四十六說法乖式戒。說法利人意在弘益。",
    "T40n1812_003:0600b24": "尊卑有軌彼此虔誠。今乃趣爾宣揚威儀失",
    "T40n1812_003:0600b25": "緒。自他輕忽法水難停故制犯也。別具三緣。",
    "T40n1812_003:0600b26": "一對聽者。二非床座。三隨說結犯。就文為三。",
    "T40n1812_003:0600b27": "初標能說之心具如法華。大慈悲為室柔和",
    "T40n1812_003:0600b28": "忍辱為衣諸法空為座。舉一攝三故云大慈",
    "T40n1812_003:0600b29": "悲。若入下示說儀式。如希孝順父母者示令",
    "T40n1812_003:0600c01": "勸他尊重說教之人。敬順師教者示令勸他",
    "T40n1812_003:0600c02": "恭順師所說教。西國外道多事火神專注禮",
    "T40n1812_003:0600c03": "敬念念相續。故舉此事比敬人法。三其說法",
    "T40n1812_003:0600c04": "下違制結犯。",
    "T40n1812_003:0600c05": "第四十七立制滅法戒。有力之人受佛付囑。",
    "T40n1812_003:0600c06": "既能稟戒應護三寶。庶得佛法長存為五乘",
    "T40n1812_003:0600c07": "之軌導。今乃恃勢立制非法違佛付囑。乖受",
    "T40n1812_003:0600c08": "本心致令日隱舟沈蒼生眼滅。是故制犯。別",
    "T40n1812_003:0600c09": "具四緣。一信心受戒。二自恃高威。三立非法",
    "T40n1812_003:0600c10": "制。四損滅佛法便犯。就文為三。初標有戒之",
    "T40n1812_003:0600c11": "人。言四部者比丘等四皆有力能滅法者。次",
    "T40n1812_003:0600c12": "自恃下出非法制。制於如法比丘四拘繫帳",
    "T40n1812_003:0600c13": "籍。闕於剃髮出家。已出家者不得習學決疑",
    "T40n1812_003:0600c14": "修福。但為營理俗務故云不聽出家乃至非",
    "T40n1812_003:0600c15": "法非律。三而菩薩下違制結犯。",
    "T40n1812_003:0600c16": "第四十八自破內法戒。菩薩理應依於正法",
    "T40n1812_003:0600c17": "諸有所作動合聖懷。今乃附傍勝人。苟求",
    "T40n1812_003:0600c18": "名利妄說佛法。應制云聽所損尤甚故得罪",
    "T40n1812_003:0600c19": "也。別具二緣。一自為名利。二於王等前妄說",
    "T40n1812_003:0600c20": "佛法戒便犯。就文為三。初明能破人法。次若",
    "T40n1812_003:0600c21": "受下舉是況非。三若故下違制結犯。初言橫",
    "T40n1812_003:0600c22": "與等者。於王等前妄說佛戒曲順王心。云",
    "T40n1812_003:0600c23": "佛聽許枷禁打縛僧尼故云橫與作繫縛事",
    "T40n1812_003:0600c24": "等。如師子等者如師子蓮華面經云。佛告阿",
    "T40n1812_003:0600c25": "難。譬如師子命終之後若空若水若陸所有",
    "T40n1812_003:0600c26": "眾生不食彼師子肉。唯師子身自生諸虫自食",
    "T40n1812_003:0600c27": "師子之肉。阿難我之佛法非餘能壞。是我法",
    "T40n1812_003:0600c28": "中諸惡比丘之所破壞。外道天魔雖破佛法",
    "T40n1812_003:0600c29": "人多□信是故云非。內眾毀破人多生信。譬",
    "T40n1812_003:0601a01": "如自食。次舉是況非中。言如念一子者如母",
    "T40n1812_003:0601a02": "念子。以命從之如事父母使無譏謗。父母能",
    "T40n1812_003:0601a03": "生生身佛戒能生法身。惡謗傷心。痛之何及。",
    "T40n1812_003:0601a04": "是故舉於三百鉾刺及入地獄百劫受苦。而",
    "T40n1812_003:0601a05": "比聞毀一言。而況等者。自作教他他因破法。",
    "T40n1812_003:0601a06": "以他望自自因他緣故云因緣。逆佛教法云",
    "T40n1812_003:0601a07": "無孝順。結犯如文。次如是下第二結勸如文。",
    "T40n1812_003:0601a08": "諸佛子下第三總結為三。初標數。汝等下等",
    "T40n1812_003:0601a09": "第二勸持。過去下第二勸學。",
    "T40n1812_003:0601a10": "諸佛子下第三大段流通為二。初流通一經。",
    "T40n1812_003:0601a11": "次流通一品。初又四。初勸誦。次正流通。三明",
    "T40n1812_003:0601a12": "利益。四各三。初勸誦三者。初標名數。三世",
    "T40n1812_003:0601a13": "下第二舉三世諸佛皆誦。我今下第三舉釋",
    "T40n1812_003:0601a14": "迦自誦。舉此二文為勸之由。汝等次正流通",
    "T40n1812_003:0601a15": "三文者。初勸流通之人應受持下次明流通之",
    "T40n1812_003:0601a16": "相。流通下第三約時對機明流通事。得見下",
    "T40n1812_003:0601a17": "第三利益中三文者。初明值聖。次世世下明",
    "T40n1812_003:0601a18": "離苦。三當生下明得樂。我今下第四大眾奉",
    "T40n1812_003:0601a19": "持三文者。初舉自勸他。次如無相下指廣言",
    "T40n1812_003:0601a20": "無相者。應是天王名為相從天目品也。此等",
    "T40n1812_003:0601a21": "諸文連前九戒。是故至此方指廣耳。三三千",
    "T40n1812_003:0601a22": "下大眾受持。言三千學者。謂三千界所學之",
    "T40n1812_003:0601a23": "者有本言士天宮云。人誤改之。撿梵網者字",
    "T40n1812_003:0601a24": "為正。略舉一化故云三千時坐聽者舉此南洲。",
    "T40n1812_003:0601a25": "亦有戒本無此一段。文不周足。前勸奉後受",
    "T40n1812_003:0601a26": "持故。爾時下第二流通一品四。初結說心地。",
    "T40n1812_003:0601a27": "二總結十處。三明所明所說之法。四大眾奉",
    "T40n1812_003:0601a28": "持。四文各二。初文二者初明此土釋迦說竟。",
    "T40n1812_003:0601a29": "次舉千百億釋迦為例。從摩醯下第二總結",
    "T40n1812_003:0601b01": "十處。二者初此釋迦所說十處。次千百億下",
    "T40n1812_003:0601b02": "明千百億所說十處。略舉三種通收十也。言",
    "T40n1812_003:0601b03": "十處者初坐金剛座說十世界海。二至帝釋",
    "T40n1812_003:0601b04": "宮說十住。三至焰天說十行。四至兜率說十",
    "T40n1812_003:0601b05": "向。五至化樂說十定。六至他化說十地。七至",
    "T40n1812_003:0601b06": "初禪說十金剛。八至二禪說十忍。九至三禪",
    "T40n1812_003:0601b07": "說十願。十至四禪中說我本源蓮華藏世界",
    "T40n1812_003:0601b08": "心地法門品。一切下第三明所說之法。二者",
    "T40n1812_003:0601b09": "初別列五藏。次如如下總結。初言一切佛心",
    "T40n1812_003:0601b10": "藏者戒法即心。心眾生三無差別名為佛心。",
    "T40n1812_003:0601b11": "佛心遍攝具如法華實相之心具百界千如故",
    "T40n1812_003:0601b12": "名心藏。心喻如地能持萬物故云地藏。此",
    "T40n1812_003:0601b13": "心即戒。戒具定慧含藏三德名為戒藏。依圓",
    "T40n1812_003:0601b14": "菩提四弘十願於輕重戒。一一修行願願互",
    "T40n1812_003:0601b15": "融戒戒相攝一切行願無不歸之。故大論云。",
    "T40n1812_003:0601b16": "能以少施小戒出過聲聞辟支佛上故名無量",
    "T40n1812_003:0601b17": "行願藏也。因果等者謂因中佛性常住藏也。",
    "T40n1812_003:0601b18": "果上佛性常住藏也。所言因者因於戒法入",
    "T40n1812_003:0601b19": "十發趣乃至等覺名之為因。妙覺為果。若因",
    "T40n1812_003:0601b20": "若果佛性常住行願無減名因果佛性常住藏",
    "T40n1812_003:0601b21": "也。何者緣理持戒佛性為心。依正一如色香",
    "T40n1812_003:0601b22": "中道。中道法界不變名常。毘盧遮那遍一切",
    "T40n1812_003:0601b23": "處豈非藏耶。法性僧性一體無殊並可言藏。",
    "T40n1812_003:0601b24": "何者覺心名佛離染名法無諍名僧。故淨名",
    "T40n1812_003:0601b25": "云。佛即是法法即是眾。故涅槃云。言佛性者",
    "T40n1812_003:0601b26": "猶如虛空。非內非外。若內外者云何得名一",
    "T40n1812_003:0601b27": "切處有其義。若是不得妄引大論佛法二性",
    "T40n1812_003:0601b28": "分張有無。誤將涅槃權對迦葉除牆壁瓦礫",
    "T40n1812_003:0601b29": "以之為難。具如金錍論中委述。次總結中言",
    "T40n1812_003:0601c01": "如如者總結上文。咸歸一理理無差異故曰",
    "T40n1812_003:0601c02": "如如。如如者結上之法。一切結能說之人即",
    "T40n1812_003:0601c03": "釋迦及千百億釋迦也。問上列諸藏有五藏",
    "T40n1812_003:0601c04": "何差別。答前三屬性德三因後二屬修得三",
    "T40n1812_003:0601c05": "因。理性覺智名佛心藏。即是了因。如木中火",
    "T40n1812_003:0601c06": "能照用之性。理性正因法身之體遍而不動",
    "T40n1812_003:0601c07": "猶如大地。如木中火天然熱性。理性戒藏從",
    "T40n1812_003:0601c08": "斷惑邊即解脫德。對於緣因如木中火熟食",
    "T40n1812_003:0601c09": "之性。無量等者願即了因。願由智發故。行即",
    "T40n1812_003:0601c10": "緣因萬行之緣。斷惑自在故。佛性常住常即",
    "T40n1812_003:0601c11": "是正因。法體遍故。應知以修了性以性發修。",
    "T40n1812_003:0601c12": "修性不二如木出火。內外無殊。對修未修不",
    "T40n1812_003:0601c13": "分。而分各分三性。分而不分咸通初後。應約",
    "T40n1812_003:0601c14": "六位方免濫疑。一切有性具理三因。解三不",
    "T40n1812_003:0601c15": "昧名字三因。觀三無間入五品位。觀行三因。",
    "T40n1812_003:0601c16": "獲淨六根入圓十信。相似三因。破界外惑入",
    "T40n1812_003:0601c17": "圓初住乃至等覺四十一位。分證三因。妙覺",
    "T40n1812_003:0601c18": "無上究竟三因。理如故通事異故六。初心理",
    "T40n1812_003:0601c19": "是而無疑。究竟妙覺而無濫。千百億下第四",
    "T40n1812_003:0601c20": "大眾奉行二者。初明千百億世界機緣受行。",
    "T40n1812_003:0601c21": "次若廣下指廣。",
    "T40n1812_003:0601c23": "敘曰。明曠生地洲屬天台。縣隣章安。洲毘括",
    "T40n1812_003:0601c24": "務。天台五葉繼踵三洲。豈無宿曾見聞。今方",
    "T40n1812_003:0601c25": "忻遇者自幸。髯之歲問道東南。弱冠之年名",
    "T40n1812_003:0601c26": "住剡邑。圓具纔畢北面於國清海冠。憑從",
    "T40n1812_003:0601c27": "師常閏。既逾一紀施途故園。人處荒蕪悲傷",
    "T40n1812_003:0601c28": "屬因。唯經唯戒答乎地恩。故以書之被當時",
    "T40n1812_003:0601c29": "也。諸有闕略他疏委尋。同聲見聞推功有本。",
    "T40n1812_003:0602a01": "願大師道眼遙鑒丹心。值佛聞經以為杖託",
    "T40n1812_003:0602a02": "耳。大曆十二年二月初一日。於台洲黃嚴縣",
    "T40n1812_003:0602a03": "三章寺記之。略釋十如義。相以據外。性以據",
    "T40n1812_003:0602a04": "內。主質為體。功能為力。造作為作。習因為",
    "T40n1812_003:0602a05": "因。助因為緣。習果為果。報果為報。初相為",
    "T40n1812_003:0602a06": "本。後報為末。初後相在為究竟等。",
    "T40n1812_003:0602a07": "天光王品者從菩薩名以目品也。問序列十",
    "T40n1812_003:0602a08": "處多重者何。答初重總敘臺葉共列十處。次",
    "T40n1812_003:0602a09": "爾時下至亦復如是示第一生八相十處。入",
    "T40n1812_003:0602a10": "天宮即是昇兜率。十處所說即轉法輪。入胎",
    "T40n1812_003:0602a11": "住胎出胎並下生攝。出家成道即七相耳。略",
    "T40n1812_003:0602a12": "無涅槃。次吾今下至清淨略列餘生十處。正",
    "T40n1812_003:0602a13": "明此世化方。故知番番示成正覺。並歷十處",
    "T40n1812_003:0602a14": "攝諸有緣。至舍那所受菩薩藏。及為他上說",
    "T40n1812_003:0602a15": "佛心地。乃至涅槃方名反。頓部在初故略四",
    "T40n1812_003:0602a16": "味。問此結華嚴處會不等何耶。答經度不盡",
    "T40n1812_003:0602a17": "廣略有殊。是以今文長彼化樂及初二三四",
    "T40n1812_003:0602a18": "禪五處。華嚴云。不離本座。此云起說聖化難",
    "T40n1812_003:0602a19": "測。隨機見述(云云)。"
}