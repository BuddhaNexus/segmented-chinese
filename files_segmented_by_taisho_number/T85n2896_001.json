{
    "T85n2896_001:1416a03": "示所犯者瑜伽法鏡經",
    "T85n2896_001:1416a05": "　□□□□□□□　　□住智慧大□□",
    "T85n2896_001:1416a06": "　□□□□□在情　　喻如意珠無價寶",
    "T85n2896_001:1416a07": "　一切諸法禪觀中　　是大相應觀行主",
    "T85n2896_001:1416a08": "　若得最勝相應法　　於瑜伽中無與等",
    "T85n2896_001:1416a09": "　或現梵釋四天王　　或作外道大仙眾",
    "T85n2896_001:1416a10": "　或復變化作佛身　　普遍法界能出現",
    "T85n2896_001:1416a11": "　或現八臂菩薩等　　或現三目光焰盛",
    "T85n2896_001:1416a12": "　彼得瑜伽自在者　　能作世間種種身",
    "T85n2896_001:1416a13": "　能擐慈悲大甲冑　　執持歡喜以為弓",
    "T85n2896_001:1416a14": "　巧射智慧善法箭　　破彼無明微細中",
    "T85n2896_001:1416a15": "　具大勢力能速疾　　執持智慧堅鐵杵",
    "T85n2896_001:1416a16": "　摧彼無明煩惱[穀-禾+卵]　　普遍碎盡無有餘",
    "T85n2896_001:1416a17": "　一切力士中最尊　　復執金剛火焰杵",
    "T85n2896_001:1416a18": "　為欲調伏眾生故　　即現金剛可畏身",
    "T85n2896_001:1416a19": "　或復現作真金色　　光明眾寶自莊嚴",
    "T85n2896_001:1416a20": "　為救貧窮眾生故　　即現轉輪聖王身",
    "T85n2896_001:1416a21": "　若行微妙眾善業　　能受種種勝樂果",
    "T85n2896_001:1416a22": "　若能如法教訓人　　於彼平等無異見",
    "T85n2896_001:1416a23": "　於彼飢渴熱惱者　　為作種種美飲食",
    "T85n2896_001:1416a24": "　若在疾病苦惱中　　現作醫王能救療",
    "T85n2896_001:1416a25": "　於彼盲冥無智者　　為作清淨智慧眼",
    "T85n2896_001:1416a26": "　能行百億佛剎中　　慈心調伏眾生故",
    "T85n2896_001:1416a27": "　不患劬勞辭疲倦　　久習慈悲以為體",
    "T85n2896_001:1416a28": "　一切神足自在力　　證得瑜伽登彼岸",
    "T85n2896_001:1416a29": "　不顧好惡慈悲時　　一切時中常能度",
    "T85n2896_001:1416b01": "　諂曲鬪諍最惡處　　終不暫時起捨心",
    "T85n2896_001:1416b02": "　容儀晈然如日月　　光明隨念應時發",
    "T85n2896_001:1416b03": "　迅疾速現如電光　　照彼俱胝諸佛剎",
    "T85n2896_001:1416b04": "　調伏無量眾生類　　平等一時使清淨",
    "T85n2896_001:1416b05": "　普能變化諸佛身　　一念之間悉皆現",
    "T85n2896_001:1416b06": "　三界深廣如大海　　普遍澇漉諸有情",
    "T85n2896_001:1416b07": "　巧能張彼善法網　　將入調伏佛法城",
    "T85n2896_001:1416b08": "　由彼調伏網力故　　遍能救漉諸眾生",
    "T85n2896_001:1416b09": "　隨所救接得濟者　　安置法岸無暫停",
    "T85n2896_001:1416b10": "　已度有情一切眾　　猶如大海水中沙",
    "T85n2896_001:1416b11": "　出已即便示正道　　佛法中勝勿須疑",
    "T85n2896_001:1416b12": "　佛能執彼法鈴鐸　　遍令一切普知聞",
    "T85n2896_001:1416b13": "　以彼振鈴傳法力　　煩惱如海咸銷盡",
    "T85n2896_001:1416b14": "　譬如日光明相現　　黑暗障目並蠲除",
    "T85n2896_001:1416b15": "　令彼愚癡無智人　　煩惱銷滅慧光淨",
    "T85n2896_001:1416b16": "　無明煩惱弊其目　　一切雜染並隨行",
    "T85n2896_001:1416b17": "　為欲利益眾生故　　次第咸令獲清淨",
    "T85n2896_001:1416b18": "　隨諸眾生示神變　　猶如明月水中現",
    "T85n2896_001:1416b19": "　邪智生盲惡眾生　　佛對面前而不現",
    "T85n2896_001:1416b20": "　譬如餓鬼臨大海　　盡見海水皆枯竭",
    "T85n2896_001:1416b21": "　如是薄德惡眾生　　口常說言無有佛",
    "T85n2896_001:1416b22": "　此等薄德有情類　　諸佛如來不能救",
    "T85n2896_001:1416b23": "　譬如生盲無目人　　明珠對前而不見",
    "T85n2896_001:1416b24": "　誰能有力令觀彼　　無垢清淨妙法身",
    "T85n2896_001:1416b25": "　譬如百億日光明　　焰網相覆莫能見",
    "T85n2896_001:1416b26": "　喻如少福諸天子　　下界凡人猶不見",
    "T85n2896_001:1416b27": "　何況自在大天身　　豈諸凡愚而得見",
    "T85n2896_001:1416b28": "　於彼自在天色像　　五通仙人尚不見",
    "T85n2896_001:1416b29": "　何況非天八部神　　及惡眾生而能見",
    "T85n2896_001:1416c01": "　要由承佛神力故　　能與一切眾生樂",
    "T85n2896_001:1416c02": "　瑜伽觀者淨其心　　彼人聰惠即能見",
    "T85n2896_001:1416c03": "　若有福德眾生者　　常感諸佛在其前",
    "T85n2896_001:1416c04": "　圓光圍繞共莊嚴　　復具三十二相好",
    "T85n2896_001:1416c05": "　若知如是大精進　　能見智惠深廣海",
    "T85n2896_001:1416c06": "　此等眾生當不久　　功德廣大亦如海",
    "T85n2896_001:1416c07": "　若能聽此妙伽他　　自身修行及得見",
    "T85n2896_001:1416c08": "　捨命生大蓮華中　　諸佛說法而能聽",
    "T85n2896_001:1416c09": "爾時地藏菩薩摩訶薩。說此頌已。頂禮佛",
    "T85n2896_001:1416c10": "足。還復本坐。爾時世尊。告地藏菩薩摩訶",
    "T85n2896_001:1416c11": "薩言。善哉善哉。善男子。汝能善說是妙伽",
    "T85n2896_001:1416c12": "他。若有人能受持讀誦繫念思惟。是人即得",
    "T85n2896_001:1416c13": "一功諸佛無等法藏。亦得不忘諸佛智慧如",
    "T85n2896_001:1416c14": "來祕密藏。故不久於三界中。即得解脫。既",
    "T85n2896_001:1416c15": "自解脫。亦令一切眾生而得解脫。能令聽",
    "T85n2896_001:1416c16": "者依我教行。說此語時。無量天人。入一乘",
    "T85n2896_001:1416c17": "道。復有無量他方菩薩。證得究竟不退轉",
    "T85n2896_001:1416c18": "位。",
    "T85n2896_001:1416c19": "瑜伽法鏡經常施菩薩所問品第三",
    "T85n2896_001:1416c20": "爾時眾中有一菩薩。名曰常施。承佛神力",
    "T85n2896_001:1416c21": "從座而起。偏袒一肩。右膝著地。合掌向佛。",
    "T85n2896_001:1416c22": "而白佛言。今有少疑。敢欲諮問。慮誠煩擾。",
    "T85n2896_001:1416c23": "恐傷聖心。唯願世尊。不為咎。爾時世尊。告",
    "T85n2896_001:1416c24": "常施菩薩。如來已度世間八法。恣汝所問。",
    "T85n2896_001:1416c25": "何須疑也。爾時常施菩薩。白佛言。世尊。如",
    "T85n2896_001:1416c26": "來入涅槃已千五百年後。一切下劣諸有情",
    "T85n2896_001:1416c27": "等。不復覩見如來變化色身。不聞真法義",
    "T85n2896_001:1416c28": "味。正法滅時。像法盡時。眾生惡心惡意熾盛。",
    "T85n2896_001:1416c29": "無真實時。彼時眾生。若為調伏。為說何法。",
    "T85n2896_001:1417a01": "云何而住。云何修行。作何福業。最為殊勝。",
    "T85n2896_001:1417a02": "免墮惡趣。唯願世尊。哀愍解說。",
    "T85n2896_001:1417a03": "爾時世尊。告常施菩薩言。苦哉苦哉。未來",
    "T85n2896_001:1417a04": "眾生。無少慈悲。數造惡業。何以故。當爾之",
    "T85n2896_001:1417a05": "時。一切眾生。愚暗力故。不知己益。作福彌",
    "T85n2896_001:1417a06": "積。如妙高山　獲報甚少。善男子未來世中。",
    "T85n2896_001:1417a07": "一切苾芻及苾芻尼。鄔波索迦。鄔波斯迦。國",
    "T85n2896_001:1417a08": "王。王子。大臣。官長。婆羅門。長者。筏舍。式達",
    "T85n2896_001:1417a09": "羅等。於我教法律儀之中。無尊重心。於三",
    "T85n2896_001:1417a10": "寶所。無恭敬心。無真法義少分。亦無由此",
    "T85n2896_001:1417a11": "所作一切眾善。一心求名求利求勝他故。",
    "T85n2896_001:1417a12": "無有一念作出世心。",
    "T85n2896_001:1417a13": "復次善男子。未來世中。像法之時。無量惡事。",
    "T85n2896_001:1417a14": "作惡轉盛。云何惡事。何者是也。一切道俗。不",
    "T85n2896_001:1417a15": "識法軌。不依法行。一切俗人無有方便。",
    "T85n2896_001:1417a16": "俗人設會。求福之時。請喚苾芻及苾芻尼。",
    "T85n2896_001:1417a17": "恐來多故。起慳惜心。即便遣人。防門守",
    "T85n2896_001:1417a18": "戶。不相識者。莫令放入。貧窮乞人。老病",
    "T85n2896_001:1417a19": "之者。亦不聽入。如此設會。徒眾喪飲食。了",
    "T85n2896_001:1417a20": "無善分。復招罪業。由不平等施故。復有眾",
    "T85n2896_001:1417a21": "生。一心為自利故。希求福德。不為利他。",
    "T85n2896_001:1417a22": "不取他教。見他修福。不能隨喜。助其少",
    "T85n2896_001:1417a23": "分。善男子。汝應當知。如此眾生。無有少",
    "T85n2896_001:1417a24": "福。",
    "T85n2896_001:1417a25": "復次善男子。未來世時。復有諸眾生等。見",
    "T85n2896_001:1417a26": "他舊時破塔破寺破經破像零落毀壞。無心",
    "T85n2896_001:1417a27": "修理。有人勸修。而作是言。非我先宗眷屬",
    "T85n2896_001:1417a28": "所造。何用修。為我寧更自造立新者。何假",
    "T85n2896_001:1417a29": "修故。善男子。汝應知之。修理故者。得無",
    "T85n2896_001:1417b01": "造新。根本功德。更得勝福。由此造立新",
    "T85n2896_001:1417b02": "者。不如修故之福無量無邊。復有眾生。見",
    "T85n2896_001:1417b03": "他多人聚集一處。作諸福業。及各隨力分",
    "T85n2896_001:1417b04": "而行布施。見他施己。嫉姤我慢。為名聞",
    "T85n2896_001:1417b05": "故。傾自家中所有財物。總用布施。如是之",
    "T85n2896_001:1417b06": "人。得福甚少。何以故。為心姤故。無慈悲",
    "T85n2896_001:1417b07": "故。及見貧窮孤獨困厄乞人。見已罵辱推擯",
    "T85n2896_001:1417b08": "驅逐。令出門外。不與一物。如是眾生。名",
    "T85n2896_001:1417b09": "為顛倒作福。名為癡狂修福。亦名不正作",
    "T85n2896_001:1417b10": "福。如是善業。流轉諸有。彼諸人等。於飢貧",
    "T85n2896_001:1417b11": "人上。須起慈悲。縱多財物金銀嚴具衣服",
    "T85n2896_001:1417b12": "飲食床臥敷具。如是等施。不患貧之。用財",
    "T85n2896_001:1417b13": "甚多。獲福甚少。汝應知之。",
    "T85n2896_001:1417b14": "復次善男子。我於一時處處經中。為眾說",
    "T85n2896_001:1417b15": "法。若有眾生。無巧方便。無慈悲者。種種布",
    "T85n2896_001:1417b16": "施。於阿僧祇劫中十方佛所及諸菩薩聲聞",
    "T85n2896_001:1417b17": "緣覺乃至己身。以用布施。為供養故。彼人",
    "T85n2896_001:1417b18": "功德。寧為多不。甚多。世尊。佛告常施。若有",
    "T85n2896_001:1417b19": "一人。有慈悲者。尊重之心。及有方便布施",
    "T85n2896_001:1417b20": "畜生一摶之食。此人功德。勝前功德。百千萬",
    "T85n2896_001:1417b21": "倍。無數無邊。何以故。以慈悲心。愛樂布施。",
    "T85n2896_001:1417b22": "得大果故。以彼難得食故。無所希望",
    "T85n2896_001:1417b23": "故。",
    "T85n2896_001:1417b24": "復次善男子。我於處處經中說布施者。為",
    "T85n2896_001:1417b25": "令在家出家人。修慈悲心。布施貧窮孤老。",
    "T85n2896_001:1417b26": "惡疾重病。苦惱困厄乃至狗等。常行施。於",
    "T85n2896_001:1417b27": "未來世。我諸弟子。不解我意。專施敬田。不",
    "T85n2896_001:1417b28": "施悲田。敬田者。名為三寶。悲田者。名為貧",
    "T85n2896_001:1417b29": "窮孤老乃至蟻子。何以故。於未來世。此二種",
    "T85n2896_001:1417c01": "田。悲田最勝。",
    "T85n2896_001:1417c02": "復次善男子。若有富貴之人。多饒財物。獨",
    "T85n2896_001:1417c03": "行布施。從年十二。至于百歲。為求名聞。",
    "T85n2896_001:1417c04": "供養三寶。我說。此人功德甚少。不如復有",
    "T85n2896_001:1417c05": "多人同心不問貧富貴賤在家出家。共相勸",
    "T85n2896_001:1417c06": "化。若多若少。各隨力分。捨少財物。聚集一",
    "T85n2896_001:1417c07": "處。相續不絕。布施一切貧窮孤老。惡疾重",
    "T85n2896_001:1417c08": "病。困厄悲田。我說。此人福德最大。假使不",
    "T85n2896_001:1417c09": "施。念念之中。施功常生無有窮盡。若有信",
    "T85n2896_001:1417c10": "心。隨喜之者。其所獲福。亦復如是。獨行",
    "T85n2896_001:1417c11": "布施。其福甚少。",
    "T85n2896_001:1417c12": "復次善男子。未來世中。我諸弟子。樂好衣",
    "T85n2896_001:1417c13": "服。樂好飲食。樂求利養。為癡愛所覆故。慳",
    "T85n2896_001:1417c14": "貪嫉姤。廣大積聚。種種財物。於悲田中。了",
    "T85n2896_001:1417c15": "無施心。不修慈悲。專行恚怒。見他作福。",
    "T85n2896_001:1417c16": "詳共譏嫌。咸言。此人邪命諂曲。求覓名利。",
    "T85n2896_001:1417c17": "若見貧窮乞者。輕賤毀弄。見人施與。復輕",
    "T85n2896_001:1417c18": "笑之。說其過惡。共讚毀言。出家之人。何用",
    "T85n2896_001:1417c19": "布施。佛如是說。出家苾芻。合行二行。一者",
    "T85n2896_001:1417c20": "誦習。二者禪定。及學多聞智慧。何用布施",
    "T85n2896_001:1417c21": "紛擾之事。善男子。若於眾生。無慈愍心。即",
    "T85n2896_001:1417c22": "去佛道。甚懸遠也。是故善男子。汝應當知。",
    "T85n2896_001:1417c23": "如是之人。是魔眷屬。若有作善修福德者。",
    "T85n2896_001:1417c24": "若道若俗。說其過惡。如是等人。命終之後。",
    "T85n2896_001:1417c25": "墮大地獄。壽命長遠。地獄受苦。經歷多劫",
    "T85n2896_001:1417c26": "從地獄死。墮餓鬼中。頭如太山。咽如針",
    "T85n2896_001:1417c27": "孔。腹如大海。經十二年。不聞水名。何況得",
    "T85n2896_001:1417c28": "見。受大飢餓。從餓鬼出。於五百世。墮",
    "T85n2896_001:1417c29": "畜生中。從畜生出。五百世中。生貧賤家。常",
    "T85n2896_001:1418a01": "受苦惱。無有一念適意之時。何以故。見他",
    "T85n2896_001:1418a02": "施時。不隨喜故。求他過故。",
    "T85n2896_001:1418a03": "復次善男子。我於過去無量劫中。我為貧窮",
    "T85n2896_001:1418a04": "受苦諸眾生故。遞相勸化。積物一處。以用",
    "T85n2896_001:1418a05": "布施。由此緣故。速得成佛。及十方世界。現",
    "T85n2896_001:1418a06": "在諸佛。亦從布施。而得成佛。我於一切經",
    "T85n2896_001:1418a07": "中。說諸波羅蜜。皆從布施。以為初首。善男",
    "T85n2896_001:1418a08": "子。譬如一人雙足俱折。意欲遠涉詣於寶",
    "T85n2896_001:1418a09": "所。此人能遠逝。不所求得不。不也。世尊。何",
    "T85n2896_001:1418a10": "以故。為無足故。世尊。告曰。彼人亦爾。於",
    "T85n2896_001:1418a11": "五波羅蜜中。求覓成熟。乃至經於殑伽沙",
    "T85n2896_001:1418a12": "劫中。不行布施。終不能到涅槃彼岸。何",
    "T85n2896_001:1418a13": "以故。若不布施。則無有戒。若無有戒。則",
    "T85n2896_001:1418a14": "無悲心。若無悲心。則無慈心。若無慈心。",
    "T85n2896_001:1418a15": "則不能忍。若無忍辱。則無精進。若無精",
    "T85n2896_001:1418a16": "進。則無禪定。若無禪定。則無智慧。無",
    "T85n2896_001:1418a17": "智慧故。常為無量客塵煩惱之所得便。善",
    "T85n2896_001:1418a18": "男子。為斯義故。此檀波羅蜜。布施法門。",
    "T85n2896_001:1418a19": "三世諸佛。所共敬重。復化眾生。令於檀",
    "T85n2896_001:1418a20": "波羅蜜尊重布施。是故四攝法中。財攝最",
    "T85n2896_001:1418a21": "勝。善男子。我或一時。讚歎持戒。我或一",
    "T85n2896_001:1418a22": "時。讚歎忍辱。我或一時。讚歎精進。我或",
    "T85n2896_001:1418a23": "一時。讚歎禪定。我或一時。讚歎智慧。我",
    "T85n2896_001:1418a24": "或一時。讚歎頭陀。我或一時。讚歎少欲知",
    "T85n2896_001:1418a25": "足。或復一時。讚歎聲聞。或復一時。讚歎獨",
    "T85n2896_001:1418a26": "覺。或復一時。讚歎菩薩。如是種種。隨機",
    "T85n2896_001:1418a27": "不同。善男子。未來世中。多有罪業。苾芻",
    "T85n2896_001:1418a28": "不解我意。各執所見。遞相是非。不行我",
    "T85n2896_001:1418a29": "法。為此義故。令我教法顛倒錯亂。實是佛",
    "T85n2896_001:1418b01": "法。說為非法。實非佛法。說是佛法。作是",
    "T85n2896_001:1418b02": "說故。我此真法。便被破滅。但有少分相似",
    "T85n2896_001:1418b03": "法。在彼惡苾芻。作如是說。像法亦滅。像法",
    "T85n2896_001:1418b04": "滅已。教法都盡。善男子。如是苾芻。不能解",
    "T85n2896_001:1418b05": "我甚深之義。亦不解我方便智慧。然不知",
    "T85n2896_001:1418b06": "時。昇師子座。自失威儀。為他說法。隨文",
    "T85n2896_001:1418b07": "取義。不取真旨。違背實相。常自讚言。我",
    "T85n2896_001:1418b08": "今所說。與佛無異。其餘法師。不閑法義。",
    "T85n2896_001:1418b09": "誑惑道俗。自見己長。於大眾中。為名利",
    "T85n2896_001:1418b10": "故。常讚己德。善男子。如是苾芻。作是語",
    "T85n2896_001:1418b11": "者。墮大地獄。具受諸苦。從地獄出。輪轉",
    "T85n2896_001:1418b12": "生死。",
    "T85n2896_001:1418b13": "復次善男子。諸惡苾芻。見他坐禪。而起輕",
    "T85n2896_001:1418b14": "嫌。詳共譏論。此人愚癡。何所修學。但唯慵",
    "T85n2896_001:1418b15": "嬾。有何禪定。詐現禪相。誑或他人。不聽",
    "T85n2896_001:1418b16": "經論。無所知解。豈能坐禪。善男子。如是之",
    "T85n2896_001:1418b17": "人。作是語者。多劫受苦。無有出期。",
    "T85n2896_001:1418b18": "復次善男子。如是諸惡苾芻。為名利故。遞",
    "T85n2896_001:1418b19": "相是非。滅我真實法律。不依師學。自心坐",
    "T85n2896_001:1418b20": "禪。自執己見。以非為是。不能分別是邪",
    "T85n2896_001:1418b21": "是正。向諸道俗。常作是言。我解禪法。我能",
    "T85n2896_001:1418b22": "知實。我能見是。善男子。如是之人。滅我法",
    "T85n2896_001:1418b23": "眼。自墮地獄。",
    "T85n2896_001:1418b24": "復次善男子。我諸惡弟子。自言我解經律。",
    "T85n2896_001:1418b25": "彼實不解。自身破戒。不能會解我真實義。",
    "T85n2896_001:1418b26": "作如是言。世尊所說毘奈耶中。聽許食肉。",
    "T85n2896_001:1418b27": "善男子。我若解說食肉之過。一切聲聞緣",
    "T85n2896_001:1418b28": "覺。初地菩薩。心皆迷悶。無所了知。情懷憂",
    "T85n2896_001:1418b29": "苦。善男子。如是等人。虛妄謗我。善男子。毘",
    "T85n2896_001:1418c01": "奈耶中。為病患人。聽食三種清淨肉者。皆",
    "T85n2896_001:1418c02": "是不可思議。汝應知之。善男子。吾從成佛",
    "T85n2896_001:1418c03": "已來。乃至今日。我聲聞弟子。處處受肉食",
    "T85n2896_001:1418c04": "者。凡夫眾生。見彼食已。作是念言。實見",
    "T85n2896_001:1418c05": "食肉。不知我有善巧方便。顛倒妄說。獲大",
    "T85n2896_001:1418c06": "重罪。復有眾生。見諸病患苾芻食肉之時。",
    "T85n2896_001:1418c07": "深入無量智慧法門。復有無量見者。斷下",
    "T85n2896_001:1418c08": "煩惱。斷上煩惱。斷中煩惱。復有苾芻。度脫",
    "T85n2896_001:1418c09": "眾生。出離生死。入如來道。得達彼岸。何",
    "T85n2896_001:1418c10": "以故。善男子。此是如來。教化說法。不可思",
    "T85n2896_001:1418c11": "議。為欲調伏一切眾生故。汝應知之。我",
    "T85n2896_001:1418c12": "聲聞弟子。未曾食噉眾生肉也。況諸菩薩。",
    "T85n2896_001:1418c13": "我於毘奈耶中。為病苾芻。順世間醫。須食",
    "T85n2896_001:1418c14": "三種清淨肉者。是何等肉。善男子。當知彼",
    "T85n2896_001:1418c15": "肉不從四大而生。不從胎生不從卵生",
    "T85n2896_001:1418c16": "不從濕生。不從化生。不與識合。不與命",
    "T85n2896_001:1418c17": "合。非實非虛。當知世間。都無此肉是我方",
    "T85n2896_001:1418c18": "便。作如是說。不解我意。自損己身。",
    "T85n2896_001:1418c19": "復次善男子。未來世中。諸惡苾芻。於國國城",
    "T85n2896_001:1418c20": "城村村寺寺處處。講說經律論等。隨文取",
    "T85n2896_001:1418c21": "義。不達如來深密要義。善男子。我出於世。",
    "T85n2896_001:1418c22": "為大眾說食眾生肉。無有是處。若食肉",
    "T85n2896_001:1418c23": "者。無有慈悲。無慈悲者。非我弟子。我非",
    "T85n2896_001:1418c24": "彼師。何以故。此大眾中。各有異性。各有",
    "T85n2896_001:1418c25": "異見。何況未來世者。善男子。今此眾中。或",
    "T85n2896_001:1418c26": "見如來住世一劫。或見如來入般涅槃。或",
    "T85n2896_001:1418c27": "有或生。都不見我。或見我身。或不見我",
    "T85n2896_001:1418c28": "身。或見我身倍長三人。或見如來光明之",
    "T85n2896_001:1418c29": "身。或見大身。或見化身。或見報身坐蓮華",
    "T85n2896_001:1419a01": "藏師子之座。菩薩圍繞。住於無量世界海中。",
    "T85n2896_001:1419a02": "隨大眾心而為說法。或有見我法身同於",
    "T85n2896_001:1419a03": "虛空。無有色像。周遍法界。清淨無礙。或有",
    "T85n2896_001:1419a04": "見我住娑羅雙樹間。或不見者。或見此地",
    "T85n2896_001:1419a05": "土沙礫石。惑見此地種種樹林土石牆壁",
    "T85n2896_001:1419a06": "周匝圍繞。或見此地及牆壁等俱是七寶。或",
    "T85n2896_001:1419a07": "見四寶莊嚴。或見眾寶莊嚴。或見如來過",
    "T85n2896_001:1419a08": "去未來現在起行遊化之處。見如是等不可",
    "T85n2896_001:1419a09": "思議希有之事。何以故。一切眾生。業行不",
    "T85n2896_001:1419a10": "同。是故所見。各異。善男子。如來終無異相。",
    "T85n2896_001:1419a11": "應如是知。",
    "T85n2896_001:1419a12": "復次善男子。諸佛出世。令使一切依法行人",
    "T85n2896_001:1419a13": "皆悉遠離染著世間。亦復不離世間。顯示",
    "T85n2896_001:1419a14": "實相清淨法界。以妙梵音。說清淨法。以種",
    "T85n2896_001:1419a15": "種方便攝諸眾生。若有不解。依我法者。不",
    "T85n2896_001:1419a16": "得攝受。不得利益。所以者何。為一切眾生",
    "T85n2896_001:1419a17": "業行意樂各各不同。為斯義故。於一切法",
    "T85n2896_001:1419a18": "中。所解各異。一切聲聞緣覺。以自力故。不",
    "T85n2896_001:1419a19": "測佛意。何況未來愚癡等輩。善男子。如是",
    "T85n2896_001:1419a20": "如來佛之威力。不可思議。應如是知。",
    "T85n2896_001:1419a21": "復次善男子。像法時中。多有諸惡苾芻。不",
    "T85n2896_001:1419a22": "能解我善巧方便祕密之義。以彼愚癡。自",
    "T85n2896_001:1419a23": "在說法。隨文取義。不得深意。又亦不求",
    "T85n2896_001:1419a24": "祕密之義。而自稱言。我解佛之所說甚深之",
    "T85n2896_001:1419a25": "義。我亦能說甚深之義。當知此人。是三",
    "T85n2896_001:1419a26": "世諸佛怨家。滅我法眼。像法正法。亦能滅",
    "T85n2896_001:1419a27": "盡。善男子。諸佛所說。有二種法。一是世諦。",
    "T85n2896_001:1419a28": "二是真諦。所聞法者。亦如是聽。亦如是修。",
    "T85n2896_001:1419a29": "若不解者。遠離真實。唯有像法。當爾之時。",
    "T85n2896_001:1419b01": "多有樂行惡行苾芻。不會真理。不信我之",
    "T85n2896_001:1419b02": "所說教法。執云。非佛所說。如是等人。為邪",
    "T85n2896_001:1419b03": "見故。墮大地獄。多劫受苦。",
    "T85n2896_001:1419b04": "復次善男子。未來世中。多有諸惡苾芻。自讚",
    "T85n2896_001:1419b05": "毀他。常作是言。我是法師。我是律師。我是",
    "T85n2896_001:1419b06": "頭陀。此三種人。為自讚故能滅我法。更非",
    "T85n2896_001:1419b07": "餘人。善男子。我之教法。一切外道。而不能",
    "T85n2896_001:1419b08": "滅。魔王眷屬。亦不能滅。此三種人。以愚",
    "T85n2896_001:1419b09": "癡故。尚滅像法。何況正法。如是等人。增上",
    "T85n2896_001:1419b10": "慢故。顛倒說法。是律非律。錯教坐禪。以自",
    "T85n2896_001:1419b11": "高故。毀辱我法。如是等人。捨命之後。速疾",
    "T85n2896_001:1419b12": "墮於阿鼻地獄。譬如高山頂上射箭而下。",
    "T85n2896_001:1419b13": "如是等人。亦復如是。經歷多劫。受大苦",
    "T85n2896_001:1419b14": "惱。",
    "T85n2896_001:1419b15": "爾時常施菩薩。白佛言。世尊。如是等人。受",
    "T85n2896_001:1419b16": "地獄苦。罪惡眾生。何時得出。佛告常施菩",
    "T85n2896_001:1419b17": "薩言。善男子。汝應當知。我說。此罪惡眾生。",
    "T85n2896_001:1419b18": "於地獄中。多時受苦。餘業不盡。難有出",
    "T85n2896_001:1419b19": "期。",
    "T85n2896_001:1419b20": "復次善男子。我滅度已。一千五百年後。我教",
    "T85n2896_001:1419b21": "法中。惡法漸興。非法羯磨。出現於世。實非",
    "T85n2896_001:1419b22": "沙門。自稱沙門。實非梵行。自稱梵行。破戒",
    "T85n2896_001:1419b23": "苾芻。遍贍部洲。處處充滿。為利養故。不修",
    "T85n2896_001:1419b24": "道德。棄捨我教。愛樂非法。多畜八種不淨",
    "T85n2896_001:1419b25": "之物。自具十惡。不行十善。捨離律儀。未",
    "T85n2896_001:1419b26": "滿十夏。畜二沙彌。以承事己。與他小僧。",
    "T85n2896_001:1419b27": "樂作依止。樂度俗人。出家將為弟子。樂作",
    "T85n2896_001:1419b28": "和上及阿闍梨耶。樂與他人。受其大戒。以",
    "T85n2896_001:1419b29": "自高故。令諸道俗輕賤我法。不生敬重。如",
    "T85n2896_001:1419c01": "是苾芻。墮諸惡趣。",
    "T85n2896_001:1419c02": "復次善男子。未來世中。多諸道俗。造諸寺舍",
    "T85n2896_001:1419c03": "佛堂塔廟衢路道邊。處處充滿。及佛形像或",
    "T85n2896_001:1419c04": "在山林曠野。或在道邊。或在巷路。多人闠",
    "T85n2896_001:1419c05": "鬧　臭穢惡處。破落毀壞。無有一人發心修",
    "T85n2896_001:1419c06": "理。設有見者。便自念言。修他故者。不及造",
    "T85n2896_001:1419c07": "新。為名利故。遂造新寺及以塔廟。雖造",
    "T85n2896_001:1419c08": "塔寺。不生敬重。請僧在寺。不與飲食衣",
    "T85n2896_001:1419c09": "服臥具湯藥。反更於中。借取乞貸。飡噉僧",
    "T85n2896_001:1419c10": "食。及借床敷氈褥。奴婢畜生。車乘莊田。及",
    "T85n2896_001:1419c11": "諸珍寶金銀等物。借貸不得。即便驅逐。如",
    "T85n2896_001:1419c12": "是檀越。墮三惡趣。經歷多時。受諸苦惱。",
    "T85n2896_001:1419c13": "善男子。未來世中。多諸官長。上中下類。如",
    "T85n2896_001:1419c14": "是官人。不信罪福。取諸四方僧物。如是等",
    "T85n2896_001:1419c15": "人。皆墮惡道。善男子。自今以後。不應取",
    "T85n2896_001:1419c16": "三寶財物。驅使三寶奴婢畜生。抑逼差科。乃",
    "T85n2896_001:1419c17": "至不應生一念之心。何況檛朾驅使奴婢。",
    "T85n2896_001:1419c18": "更從索物。下至索一斗半斗。如其不與。及",
    "T85n2896_001:1419c19": "被嗔責。起是惡心。皆墮惡道。",
    "T85n2896_001:1419c20": "復次善男子。一切國王王子大臣長者居士",
    "T85n2896_001:1419c21": "婆羅門等。教汝行法。若見眾僧。莫問多少。",
    "T85n2896_001:1419c22": "勿簡持戒破戒及與大小。應生敬重。不得",
    "T85n2896_001:1419c23": "輕慢。若欲供養。隨其力分。若能家內清淨。",
    "T85n2896_001:1419c24": "設供備辦飲食及淨坐處。別有客僧入會。",
    "T85n2896_001:1419c25": "不禁門戶。其心歡喜。若能如是普供養者。",
    "T85n2896_001:1419c26": "其福無量。若有俗人。三業麁獷。打罵眾僧。",
    "T85n2896_001:1419c27": "惡心繫念。如是之人。墮諸惡道。若能三業",
    "T85n2896_001:1419c28": "調柔。如法供養。即生善道。",
    "T85n2896_001:1419c29": "復次善男子。當爾之時。一切道俗。若有欲",
    "T85n2896_001:1420a01": "作大福業者。宜並齊心。為一切眾生。聚集",
    "T85n2896_001:1420a02": "施物。無礙施與一切老病貧窮悲田乞人。如",
    "T85n2896_001:1420a03": "是布施雖少功德甚多。",
    "T85n2896_001:1420a04": "復次善男子應修破寺破塔破像破經。如前",
    "T85n2896_001:1420a05": "所說。得無量福。復次善男子。於未來世。我",
    "T85n2896_001:1420a06": "法之中。多有三寶。被人輕賤。正以苾芻及",
    "T85n2896_001:1420a07": "苾芻尼不如法故。身披法服。經理俗務。市",
    "T85n2896_001:1420a08": "肆販賣。涉路往來。或復營農。貯積粜糴。或",
    "T85n2896_001:1420a09": "復使人商賈求利。常行如是非法活命。或",
    "T85n2896_001:1420a10": "作種種工巧之業。為財利故。或作畫師。或",
    "T85n2896_001:1420a11": "作金師。或作木匠。或占候星宿。或作卜師。",
    "T85n2896_001:1420a12": "或占相男女種種吉凶。或作醫師。或行呪",
    "T85n2896_001:1420a13": "術。並結呪索。或自歌舞。教他歌舞。或樂群",
    "T85n2896_001:1420a14": "聚。競誇飲興。每常醉亂。酒酣無禮。不識尊",
    "T85n2896_001:1420a15": "卑。互相嘲謔。或時諂曲。為他說法。以求人",
    "T85n2896_001:1420a16": "意。或時診候他脈。針炙治眼。或復坐禪。不",
    "T85n2896_001:1420a17": "能自正。以邪定法。占覩吉凶。或策使鬼神",
    "T85n2896_001:1420a18": "說人禍福。專行此事。以求衣食。或有苾芻。",
    "T85n2896_001:1420a19": "託附俗官。為動絃管。並共碁博。或行媒媾",
    "T85n2896_001:1420a20": "令彼歡喜。或假他勢力。侵削道俗。所得財",
    "T85n2896_001:1420a21": "物。分與俗官。如是苾芻尼等。專行如此非",
    "T85n2896_001:1420a22": "法之事。為衣食故。以自活命。令諸俗人不",
    "T85n2896_001:1420a23": "生敬重。唯除菩薩利益眾生。及以憐愍此",
    "T85n2896_001:1420a24": "等人故。",
    "T85n2896_001:1420a25": "爾時世尊。復告常施菩薩言。善男子。未來",
    "T85n2896_001:1420a26": "世中。一切道俗多造惡業。造佛形像及菩薩",
    "T85n2896_001:1420a27": "像。或時雕刻。或復彩畫。將以販賣。一切道",
    "T85n2896_001:1420a28": "俗。為功德故。買歸供養。行此事者。二俱得",
    "T85n2896_001:1420a29": "罪。墮於地獄。五百生中。常被他賣。何以故。",
    "T85n2896_001:1420b01": "為行非法買賣像故。",
    "T85n2896_001:1420b02": "復次善男子。未來世中。多有眾生。不知罪",
    "T85n2896_001:1420b03": "福。上祖已來。或自己身。所造佛像。經書幡",
    "T85n2896_001:1420b04": "花傘蓋。賣與他人。以活妻子。及邪行處用。",
    "T85n2896_001:1420b05": "善男子。此亦不應買賣。當爾之時。一切國",
    "T85n2896_001:1420b06": "王宰相城主縣長。有勢力者。捉得此人。應",
    "T85n2896_001:1420b07": "重讁罰。驅令出國。",
    "T85n2896_001:1420b08": "復次善男子。未來世中。一切道俗。造立形",
    "T85n2896_001:1420b09": "像。皆不具足。即便廢罷。或作半身。或手足",
    "T85n2896_001:1420b10": "不成。或有眼耳口鼻。悉不成就。粗有影",
    "T85n2896_001:1420b11": "嚮而已。或造塔廟。不安形像。或造寺宇。",
    "T85n2896_001:1420b12": "亦不具足。彼若破壞。不肯修理。如此人輩。",
    "T85n2896_001:1420b13": "獲無量罪。",
    "T85n2896_001:1420b14": "復次善男子。未來世中。諸惡苾芻。於所住寺。",
    "T85n2896_001:1420b15": "自共立制。若有四方客僧來住。莫令放入。",
    "T85n2896_001:1420b16": "令作食限。下至一日二日。設多飲食。惜不",
    "T85n2896_001:1420b17": "供食。善男子。是諸苾芻。命終之後。墮於地",
    "T85n2896_001:1420b18": "獄餓鬼畜生。",
    "T85n2896_001:1420b19": "復次善男子。未來世中。苾芻苾芻尼。及以沙",
    "T85n2896_001:1420b20": "彌。以常住僧物。如似己有。隨意取用。非",
    "T85n2896_001:1420b21": "時食噉。或與親友。餘殘飲食。是諸苾芻。及",
    "T85n2896_001:1420b22": "以沙彌。乃至千佛出世。永不聞法。常在三",
    "T85n2896_001:1420b23": "塗無懺悔處。若共此人。同住居止。羯磨布",
    "T85n2896_001:1420b24": "薩。所作法事。悉不得成。復更得罪。",
    "T85n2896_001:1420b25": "復次善男子。若有具犯四重五逆。易救可",
    "T85n2896_001:1420b26": "懺。若侵損三寶乃至一豪一粟。自在取",
    "T85n2896_001:1420b27": "與。非時食噉。永沈苦海。終無出時。或現在",
    "T85n2896_001:1420b28": "世。受諸病苦。若共此人同住語論往來狎",
    "T85n2896_001:1420b29": "習。日夜得罪。若不懺悔。不能永捨。彼人命",
    "T85n2896_001:1420c01": "終之後。墮於地獄。",
    "T85n2896_001:1420c02": "善男子。未來世中。多有苾芻及苾芻尼。鄔波",
    "T85n2896_001:1420c03": "索迦。鄔波斯迦。國王太子王子。大臣官長。中",
    "T85n2896_001:1420c04": "宮妃后。乃至家長。破戒惡行。無羞無恥。無慚",
    "T85n2896_001:1420c05": "無愧。不解懺悔。以是因緣。令法穢濁。當",
    "T85n2896_001:1420c06": "知即是。三惡趣人。我以方便。令彼罪人隨",
    "T85n2896_001:1420c07": "所犯處。還從彼境。慇重懺悔。罪得除滅。而",
    "T85n2896_001:1420c08": "得解脫。",
    "T85n2896_001:1420c09": "復次善男子。未來世中。諸惡苾芻及苾芻尼。",
    "T85n2896_001:1420c10": "執著寺舍及所住處。如似俗人護己舍宅。",
    "T85n2896_001:1420c11": "不令他入。於我所說毘奈耶藏。不能依法",
    "T85n2896_001:1420c12": "四月一移。戀著房舍。如毘舍遮。見餘苾芻",
    "T85n2896_001:1420c13": "住阿蘭若。威儀具足。衣鉢自隨。於其住處。",
    "T85n2896_001:1420c14": "四月一移。終不忘失。諸惡苾芻。見是事已。",
    "T85n2896_001:1420c15": "而便輕笑。咸作是言。此之苾芻。志性不定。",
    "T85n2896_001:1420c16": "[跳-兆+參]擾多務。失心狂亂。如顛病人數作移動。",
    "T85n2896_001:1420c17": "彼惡苾芻。自破戒行。見他行法。而生譏誚。",
    "T85n2896_001:1420c18": "以是因緣。獲大罪報。便墮地獄。",
    "T85n2896_001:1420c19": "復次善男子。未來惡時。若苾芻苾芻尼。及諸",
    "T85n2896_001:1420c20": "俗人。欲學大慈大悲心者。須忍受他惱誹",
    "T85n2896_001:1420c21": "謗打罵。若有人能起此心者。即是我弟子。",
    "T85n2896_001:1420c22": "我亦是彼師。何以故。應作是念。我過去世",
    "T85n2896_001:1420c23": "時。曾為一切眾生父母。一切眾生。無始已",
    "T85n2896_001:1420c24": "來。亦曾與我而作父母兄弟姊妹六親眷屬。",
    "T85n2896_001:1420c25": "善男子。以是義故。於一切眾生。而起慈悲",
    "T85n2896_001:1420c26": "愍念。自觀己身穢惡危脆。不生愛著。當爾",
    "T85n2896_001:1420c27": "之時。不惜身命。種種方便。救濟一切苦厄",
    "T85n2896_001:1420c28": "眾生。若有國主大臣。若城邑聚落主。若勢力",
    "T85n2896_001:1420c29": "長者婆羅門等。天龍八部。宜應護持。及有苾",
    "T85n2896_001:1421a01": "芻。若男若女。應勸此人。不令退轉。助其",
    "T85n2896_001:1421a02": "勢力。莫令惡人為作留難。不令惡人侵欺",
    "T85n2896_001:1421a03": "財物。如是助者。其人功德。說不可盡。善男",
    "T85n2896_001:1421a04": "子。當爾之時若有施主。起慈悲心。布施貧",
    "T85n2896_001:1421a05": "窮孤老一切受苦眾生乃至蟻子。其人功德。",
    "T85n2896_001:1421a06": "無有窮盡。善男子。吾說此布施悲田所有",
    "T85n2896_001:1421a07": "功德。我若廣說。窮劫不盡。未來眾生。聞者",
    "T85n2896_001:1421a08": "歡喜。惑復迷悶。涅槃時到。為汝略說。應",
    "T85n2896_001:1421a09": "如是知。說此語已。默然而住。",
    "T85n2896_001:1421a10": "爾時。一切諸來大眾。聞世尊說像法時事。",
    "T85n2896_001:1421a11": "及像法末時。又聞涅槃時到。舉體戰慄。身毛",
    "T85n2896_001:1421a12": "皆竪。悲啼號哭。不能自勝。爾時世尊。起大",
    "T85n2896_001:1421a13": "悲心。告諸大眾。止勿悲哭。世間法爾。有生",
    "T85n2896_001:1421a14": "必滅。一切諸法。悉皆無常。無主無我。涅槃",
    "T85n2896_001:1421a15": "空寂。無有過者。更莫啼泣。以法自裁。復",
    "T85n2896_001:1421a16": "告常施菩薩。且置是事。汝以何相觀如來",
    "T85n2896_001:1421a17": "耶。復以何相觀眾生乎。",
    "T85n2896_001:1421a18": "常施菩薩白佛言。世尊。我觀如來。亦非過",
    "T85n2896_001:1421a19": "去。亦非未來。亦非現在。不住此岸。不到",
    "T85n2896_001:1421a20": "彼岸不住中間。非有非無。不起不滅。非",
    "T85n2896_001:1421a21": "色非不色。非有為非無為。非斷非常。非",
    "T85n2896_001:1421a22": "有漏非無漏。同虛空等法性。從初成道",
    "T85n2896_001:1421a23": "乃至涅槃。於其中間。不見如來說一句法。",
    "T85n2896_001:1421a24": "非同眾生見有出沒說法度人。如來境界",
    "T85n2896_001:1421a25": "不可思議。不可以識識。不可以智知。出",
    "T85n2896_001:1421a26": "過三界。不離三界。眾生無能輒惟忖之。設",
    "T85n2896_001:1421a27": "對目前。亦不能測。一切眾生之相。亦復如",
    "T85n2896_001:1421a28": "是。非有非無。非內非外。非聚非散。而",
    "T85n2896_001:1421a29": "常流轉虛妄受苦。無始已來。執著我見。我",
    "T85n2896_001:1421b01": "見縛故。長夜受苦。無有窮盡。眾生之性。本",
    "T85n2896_001:1421b02": "來寂靜。於未來世。一切眾生。亦皆空寂。有",
    "T85n2896_001:1421b03": "無俱空。如鏡中像。如水中月。如熱時炎。如",
    "T85n2896_001:1421b04": "健達縛城。如空中雲。如夢知電如幻如化。",
    "T85n2896_001:1421b05": "如嚮如泡。菩薩由是不捨眾生四大之",
    "T85n2896_001:1421b06": "相。為若此也。執有我者。應如是觀。世尊。",
    "T85n2896_001:1421b07": "一切眾生。□□□□皆一心作。更無餘法。",
    "T85n2896_001:1421b08": "我觀眾生相貌如是。此是不可思議。唯有",
    "T85n2896_001:1421b09": "如來。自覺之法。非諸聲聞緣覺。及初地菩",
    "T85n2896_001:1421b10": "薩之所能量。當知。如來於眾生。所有大悲",
    "T85n2896_001:1421b11": "心。應眾生機。普為說法。無能過者。我今觀",
    "T85n2896_001:1421b12": "佛及諸眾生。為若此也。",
    "T85n2896_001:1421b13": "爾時。會中無量天人。聞此語已。成發無上",
    "T85n2896_001:1421b14": "正等覺心。及獲聖果。爾時世尊。告常施菩",
    "T85n2896_001:1421b15": "薩言。善哉善哉善男子。汝之所說。正應如",
    "T85n2896_001:1421b16": "是。一切眾生。於如是觀。一切諸佛。亦如是",
    "T85n2896_001:1421b17": "觀。得無上道。善男子。此經中。說菩薩之法",
    "T85n2896_001:1421b18": "及觀行法。應如是行四攝六度。應當如是",
    "T85n2896_001:1421b19": "觀眾生相。",
    "T85n2896_001:1421b20": "復次善男子。行布施時。不觀福田及非福",
    "T85n2896_001:1421b21": "田。不求名聞。若見貧窮孤老一相苦相。應",
    "T85n2896_001:1421b22": "如是施。應如是觀。不見施者。不見受者。",
    "T85n2896_001:1421b23": "不見施物。三事體空。平等無礙。無有住著。",
    "T85n2896_001:1421b24": "何以故。一切諸法無我。是真實法。所施之時。",
    "T85n2896_001:1421b25": "不望受報現在未來人天勝樂。為諸眾生。",
    "T85n2896_001:1421b26": "求無上道。令諸眾生得無盡樂故。應如是",
    "T85n2896_001:1421b27": "施。為欲攝取諸惡眾生令住善。法而行",
    "T85n2896_001:1421b28": "布施。我亦如是。攝諸眾生。而行布施。如汝",
    "T85n2896_001:1421b29": "先說。不應住於有無之相而行布施。如是",
    "T85n2896_001:1421c01": "布施。最為殊勝。若有見聞隨喜之者。彼人",
    "T85n2896_001:1421c02": "所獲。善巧方便。及殊勝福。應如是知。",
    "T85n2896_001:1421c03": "復次善男子。譬如有人。於夜夢中。見種種",
    "T85n2896_001:1421c04": "事。或見自身。而被繫縛。受種種苦。生大憂",
    "T85n2896_001:1421c05": "惱。然後得脫。即便更見。國人咸集。策立為",
    "T85n2896_001:1421c06": "王。勢力自在。受大快樂。作是思惟。我先受",
    "T85n2896_001:1421c07": "苦。今復自在。受大快樂。作是念已。忽然睡",
    "T85n2896_001:1421c08": "覺。苦樂之事。莫知所在。如此夢事。非有非",
    "T85n2896_001:1421c09": "無。一切諸法。亦復如是。作是觀者。名為",
    "T85n2896_001:1421c10": "正觀。說是法已。無量菩薩。證得無上正等",
    "T85n2896_001:1421c11": "菩提。無量菩薩。得入一生補處。無量菩薩。",
    "T85n2896_001:1421c12": "各隨所修。皆得昇進。無量人天。得四聖",
    "T85n2896_001:1421c13": "果。無量聲聞。入菩薩位。無量眾生。發菩提",
    "T85n2896_001:1421c14": "心。",
    "T85n2896_001:1421c15": "佛告常施菩薩。善男子。未來世中。四眾弟",
    "T85n2896_001:1421c16": "子。得聞此經。發起信心。生歡喜者。所得",
    "T85n2896_001:1421c17": "功德。無量無邊。如見我身。等無有異。若",
    "T85n2896_001:1421c18": "有誹謗不信毀呰此經。如毀吾身。等無有",
    "T85n2896_001:1421c19": "異。",
    "T85n2896_001:1421c20": "爾時世尊。告阿難言。及諸大眾。汝好受持。",
    "T85n2896_001:1421c21": "常莫忘失。此經一名像法。二名決疑。三名",
    "T85n2896_001:1421c22": "濟拔安養貧窮孤獨。四名最下世界悲田勝",
    "T85n2896_001:1421c23": "法。五名示所犯者瑜伽法鏡如是受持。",
    "T85n2896_001:1421c24": "爾時。一切大眾。苾芻苾芻尼。鄔波索迦鄔波",
    "T85n2896_001:1421c25": "斯迦。天龍藥叉。[仁-二+達]達縛。阿素洛。揭路荼。緊",
    "T85n2896_001:1421c26": "捺浴。莫呼洛伽。人非人等。聞佛所說。頂禮",
    "T85n2896_001:1421c27": "佛足。心大歡喜。信受奉行。各各嚴辦闍維之",
    "T85n2896_001:1421c28": "具。哀動天地。",
    "T85n2896_001:1421c29": "佛說示所犯者瑜伽法鏡經一卷",
    "T85n2896_001:1422a02": "景龍元年歲次景午十二月二十三日三",
    "T85n2896_001:1422a03": "藏法師室利末多(唐云妙惠)於崇福寺翻譯",
    "T85n2896_001:1422a04": "大興善寺翻經大德沙門師利",
    "T85n2896_001:1422a05": "筆受綴文",
    "T85n2896_001:1422a06": "大慈恩寺翻經大德沙門道安",
    "T85n2896_001:1422a07": "等證義",
    "T85n2896_001:1422a08": "大首領安達摩譯語",
    "T85n2896_001:1422a09": "至景雲二年三月十三日奏行",
    "T85n2896_001:1422a10": "太極元年四月　日正議大夫太子",
    "T85n2896_001:1422a11": "洗馬昭文館學士張齊賢等進",
    "T85n2896_001:1422a12": "奉勅　太中大夫昭文館學士鄭喜王",
    "T85n2896_001:1422a13": "詳定",
    "T85n2896_001:1422a14": "奉勅　祕書少監昭文館學士韋利器",
    "T85n2896_001:1422a15": "詳定",
    "T85n2896_001:1422a16": "奉勅　正議大夫行太府寺卿昭文館學",
    "T85n2896_001:1422a17": "士沈佺期詳定",
    "T85n2896_001:1422a18": "奉勅　銀青光祿大夫太子右諭德昭",
    "T85n2896_001:1422a19": "文館學士延悅詳定",
    "T85n2896_001:1422a20": "奉勅　銀青光祿大夫黃門侍郎昭文",
    "T85n2896_001:1422a21": "館學士上柱國李又詳定",
    "T85n2896_001:1422a22": "奉勅　工部侍郎昭文館學士上護軍",
    "T85n2896_001:1422a23": "盧藏用詳定",
    "T85n2896_001:1422a24": "奉勅　左散騎常侍昭文館學士權兼",
    "T85n2896_001:1422a25": "檢校右羽林將軍上柱國壽昌",
    "T85n2896_001:1422a26": "縣開國伯賈膺福詳定",
    "T85n2896_001:1422a27": "奉勅　右散騎常侍昭文館學士權兼",
    "T85n2896_001:1422a28": "檢校左羽林將軍上柱國高平",
    "T85n2896_001:1422a29": "縣開國侯徐彥伯詳定",
    "T85n2896_001:1422b01": "奉勅　銀青光祿大夫行中書侍郎昭",
    "T85n2896_001:1422b02": "文館學士兼太子右庶子崔湜",
    "T85n2896_001:1422b03": "詳定",
    "T85n2896_001:1422b04": "奉勅　金紫光祿大夫行禮部尚書昭",
    "T85n2896_001:1422b05": "文館學士上柱國晉國公薛稷",
    "T85n2896_001:1422b06": "詳定",
    "T85n2896_001:1422b07": "延和元年六月二十日大興善",
    "T85n2896_001:1422b08": "寺翻經沙門師利檢校寫",
    "T85n2896_001:1422b09": "奉勅　令昭文館學士等詳定入目錄",
    "T85n2896_001:1422b10": "訖流行"
}