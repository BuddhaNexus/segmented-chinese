{
    "T48n2001_006:0073b21": "宏智禪師廣錄卷第六",
    "T48n2001_006:0073b23": "明州天童覺和尚法語明州天童覺和尚法語",
    "T48n2001_006:0073b24": "比丘普崇集序",
    "T48n2001_006:0073b25": "廓冲明之鑑。而洞照不遺。發玄樞之機。而",
    "T48n2001_006:0073b26": "信彩必中。具正眼濬洪辯者。有是哉。師居",
    "T48n2001_006:0073b27": "太白峯下。龍象蹴踏。鎚鑿敲擊。辭意漫演",
    "T48n2001_006:0073b28": "罔不精到。或士庶信道而叩其方。或雲水",
    "T48n2001_006:0073b29": "分衛而請其訓。列素于前。走筆而應。即名",
    "T48n2001_006:0073c01": "字而說隨詰問而對。故為之法語。摭其一",
    "T48n2001_006:0073c02": "二。聊以編次。噫蒼蒼之虛。洋洋之流。曾莫",
    "T48n2001_006:0073c03": "造其淵極。茲姑紀其錄。當候妙契神悟者",
    "T48n2001_006:0073c04": "擊節而賞音焉。",
    "T48n2001_006:0073c05": "田地虛曠。是從來本所有者。當在淨治揩磨",
    "T48n2001_006:0073c06": "去。諸妄緣幻習。自到清白圜明之處。空空無",
    "T48n2001_006:0073c07": "像。卓卓不倚。唯廓照本真。遺外境界。所以",
    "T48n2001_006:0073c08": "道。了了見無一物。箇田地是生滅不到。淵",
    "T48n2001_006:0073c09": "源澄照之底。能發光能出應。歷歷諸塵。枵然",
    "T48n2001_006:0073c10": "無所偶。見聞之妙。超彼聲色。一切處用無痕",
    "T48n2001_006:0073c11": "鑑無礙。自然心心法法相與平出。古人道。無",
    "T48n2001_006:0073c12": "心體得無心道。體得無心道也休。進可寺丞。",
    "T48n2001_006:0073c13": "意清坐默。游入環中之妙。是須恁麼參究。",
    "T48n2001_006:0073c14": "真實做處。唯靜坐默究。深有所詣。外不被因",
    "T48n2001_006:0073c15": "緣流轉。其心虛則容。其照妙則準。內無攀",
    "T48n2001_006:0073c16": "緣之思。廓然獨存而不昏。靈然絕待而自得。",
    "T48n2001_006:0073c17": "得處不屬情。須豁蕩了無依倚。卓卓自神。始",
    "T48n2001_006:0073c18": "得不隨垢相。箇處歇得。淨淨而明。明而通。便",
    "T48n2001_006:0073c19": "能順應還來對事。事事無礙。飄飄出岫雲。濯",
    "T48n2001_006:0073c20": "濯流澗月。一切處光明神變。了無滯相。的的",
    "T48n2001_006:0073c21": "相應。函蓋箭鋒相似。更教養得熟體得穩。隨",
    "T48n2001_006:0073c22": "處歷歷地。絕稜角勿道理。似白牯貍奴恁麼",
    "T48n2001_006:0073c23": "去。喚作十成底漢。所以道。無心道者能如此。",
    "T48n2001_006:0073c24": "未得無心也大難。",
    "T48n2001_006:0073c25": "曠遠無畛。清淨發光。其靈而無所礙。其明而",
    "T48n2001_006:0073c26": "無所照。可謂虛而自明。其明自淨。超因緣離",
    "T48n2001_006:0073c27": "能所。其妙而存。其照也廓。又不可以有無言",
    "T48n2001_006:0073c28": "象擬議也。却於箇裏樞機旋關捩括。隨應不",
    "T48n2001_006:0073c29": "勤大用無滯。在一切處。輥輥地不隨緣不墮",
    "T48n2001_006:0074a01": "類。向其間放得穩。在彼同彼。在此同此。彼此",
    "T48n2001_006:0074a02": "混然無分辨處。所以道。似地擎山不知山之",
    "T48n2001_006:0074a03": "孤峻。如石含玉不知玉之無瑕。若能如是。是",
    "T48n2001_006:0074a04": "真出家。出家輩。是須恁麼體取。",
    "T48n2001_006:0074a05": "衲僧家。枯寒心念。休歇餘緣。一味揩磨此一",
    "T48n2001_006:0074a06": "片田地。直是誅鉏盡草莾。四至界畔。了無一",
    "T48n2001_006:0074a07": "毫許污染。靈而明廓而瑩。照徹體前。直得光",
    "T48n2001_006:0074a08": "滑淨潔。著不得一塵。便與牽轉牛鼻來。自然",
    "T48n2001_006:0074a09": "頭角崢嶸地。異類中行履。了不犯人苗稼。騰",
    "T48n2001_006:0074a10": "騰任運。任運騰騰。無收繫安排處。便是耕破",
    "T48n2001_006:0074a11": "劫空田地底。却恁麼來。歷歷不昧。處處現成。",
    "T48n2001_006:0074a12": "一念萬年。初無住相。所以道。心地含諸種。普",
    "T48n2001_006:0074a13": "雨悉皆萠。既悟花情已。菩提果自成。",
    "T48n2001_006:0074a14": "渠非修證。本來具足。他不污染。徹底清淨。正",
    "T48n2001_006:0074a15": "當具足清淨處。著得箇眼。照得徹脫得盡。體",
    "T48n2001_006:0074a16": "得明踐得穩。生死元無根蒂。出沒元無朕迹。",
    "T48n2001_006:0074a17": "本光照頂。其虛而靈。本智應緣。雖寂而耀。真",
    "T48n2001_006:0074a18": "到無中邊絕前後。始得成一片。根根塵塵。在",
    "T48n2001_006:0074a19": "在處處。出廣長舌。傳無盡燈。放大光明。作大",
    "T48n2001_006:0074a20": "佛事。元不借他一毫外法。的的是自家屋裏",
    "T48n2001_006:0074a21": "事。",
    "T48n2001_006:0074a22": "鬧裏分身。觸處現前。無一點子外來境界。二",
    "T48n2001_006:0074a23": "儀同根。萬象一體。順變任化。都不被夤緣籠",
    "T48n2001_006:0074a24": "絡。便是得大自在底。風行月照。與物不相礙。",
    "T48n2001_006:0074a25": "然後休退。更來裏許作擔荷。智轉理圓。功忘",
    "T48n2001_006:0074a26": "位滿。不墮尊貴處。入流合塵。超然獨耀。方知",
    "T48n2001_006:0074a27": "道。紹是功。紹了非其功也。",
    "T48n2001_006:0074a28": "脫盡頭皮。透出光影。萬機不到處。千聖不傳",
    "T48n2001_006:0074a29": "底。唯自照深證。密密相應。本明破昏。真照鑑",
    "T48n2001_006:0074b01": "遠。有無情量。一切超過。妙在體前。功轉劫",
    "T48n2001_006:0074b02": "外。便乃隨緣合覺。不礙諸塵。心心不觸物。步",
    "T48n2001_006:0074b03": "步不在途。喚作能紹家業底。既然透徹便好",
    "T48n2001_006:0074b04": "親近去。",
    "T48n2001_006:0074b05": "冲虛淨怕。寒淡純真。恁麼打疊了多生陳習。",
    "T48n2001_006:0074b06": "陳習垢盡。本光現前。照破髑髏。不容他物。蕩",
    "T48n2001_006:0074b07": "然寬濶。如天水合秋。如雪月同色。箇田地。無",
    "T48n2001_006:0074b08": "涯畛絕方所。浩然一片無稜縫。更須向裏脫",
    "T48n2001_006:0074b09": "盡始得。正脫盡時。心思口議。千里萬里。尚無",
    "T48n2001_006:0074b10": "辨白底道理。更那有指註處也。桶底脫漢。方",
    "T48n2001_006:0074b11": "信得及。所以道。唯證相應。相應處撥得。轉入",
    "T48n2001_006:0074b12": "得世。遊戲三昧。歷歷現前。聲色影響。直下無",
    "T48n2001_006:0074b13": "迹。彼我不相往來。只為其中無受處。只箇無",
    "T48n2001_006:0074b14": "受處。包含虛空法界森羅萬象。無一點遺漏",
    "T48n2001_006:0074b15": "底。本色漢。當恁麼體究。",
    "T48n2001_006:0074b16": "衲僧做處。徹底不掛毫髮。豁然瑩淨。如鏡照",
    "T48n2001_006:0074b17": "鏡。無外境界。無別塵緣。自照歷然。一切不",
    "T48n2001_006:0074b18": "受。喚作就裏擔荷。恁麼擔荷了。智照幽而不",
    "T48n2001_006:0074b19": "昏。道合體而無住。從無住處。應化機宜。恰恰",
    "T48n2001_006:0074b20": "不漏。的的不染。谷神答響。風師行空。無礙自",
    "T48n2001_006:0074b21": "在。勿管帶絕朕迹。要且靈靈地昧他不得。十",
    "T48n2001_006:0074b22": "成游踐到箇般田地。一切處穩。一切處閑。露",
    "T48n2001_006:0074b23": "地白牛。純純一色。趁也趁不去。須是親證親",
    "T48n2001_006:0074b24": "到始得。",
    "T48n2001_006:0074b25": "默默自住。如如離緣。豁明無塵。直下透脫。元",
    "T48n2001_006:0074b26": "來到箇處。不是今日新有底。從舊家曠大劫",
    "T48n2001_006:0074b27": "前。歷歷不昏。靈靈獨耀。雖然恁麼。不得不",
    "T48n2001_006:0074b28": "為。當恁麼為時。直教一毫不生。一塵不翳。枯",
    "T48n2001_006:0074b29": "寒大休。廓徹明白。若休歇不盡。欲到箇境界",
    "T48n2001_006:0074c01": "出生死。無有是處。直下打得透。了無思塵。淨",
    "T48n2001_006:0074c02": "無緣慮。退步撒手。徹底了也。便能發光應世。",
    "T48n2001_006:0074c03": "物物相投。處處恰好。所以道。法法不隱藏。古",
    "T48n2001_006:0074c04": "今常顯露。",
    "T48n2001_006:0074c05": "衲僧真實處。要在履踐。徹照淵源細中之細。",
    "T48n2001_006:0074c06": "混然明瑩。一色無痕。更須轉身過裏許始得。",
    "T48n2001_006:0074c07": "所以喚作能紹家業。機絲不掛。光影杳絕。就",
    "T48n2001_006:0074c08": "父一蹊。妙在體處。塵滓亡節類泯。知之不及。",
    "T48n2001_006:0074c09": "回頭取證。覷破髑髏。可中得了。便能出化。蘆",
    "T48n2001_006:0074c10": "花明月。古渡船開。玉綫金針。那時機轉。入世",
    "T48n2001_006:0074c11": "應緣。塵塵皆爾。法法無他。順風使䑺。自然無",
    "T48n2001_006:0074c12": "礙矣。",
    "T48n2001_006:0074c13": "諸佛諸祖無異證。俱到箇歇處。三世斷萬機",
    "T48n2001_006:0074c14": "寂。直下無絲毫許對者。佛靈自照。妙徹根源。",
    "T48n2001_006:0074c15": "識得底裏盡。分身應事。門門放光。物物現影。",
    "T48n2001_006:0074c16": "便知道。盡自箇裏流出。百草頭一切處。了無",
    "T48n2001_006:0074c17": "則箇與我作因作緣。通身徹底恁麼去。",
    "T48n2001_006:0074c18": "空無痕迹。照非情塵。光透靜深。杳絕瑕垢。能",
    "T48n2001_006:0074c19": "恁麼自知。恁麼自了。清淨妙明田地。是本所",
    "T48n2001_006:0074c20": "有者。多生不了。只為疑礙昏翳。自作彰隔。",
    "T48n2001_006:0074c21": "廓然智游。內忘功勳。直下脫略去擔荷。去轉",
    "T48n2001_006:0074c22": "身就位。借路著脚。靈機妙運。觸事皆真。更無",
    "T48n2001_006:0074c23": "一毫一塵。是外來物爾。",
    "T48n2001_006:0074c24": "法法自然。妙超語路。見成不間。乃至山林草",
    "T48n2001_006:0074c25": "木。未嘗不發揚此事。覷得破方知廣長舌相。",
    "T48n2001_006:0074c26": "處處藏縮不得。說者即是聽者。聽者即是說",
    "T48n2001_006:0074c27": "者。根塵融理智混。自他同心法一。更向甚麼",
    "T48n2001_006:0074c28": "處作分疎。雖然恁麼。透得目前。快須收拾歸",
    "T48n2001_006:0074c29": "來。作屋裏活計。始得穩坐。",
    "T48n2001_006:0075a01": "道游環中。至虛忘像。淨極自明。明唯自照。向",
    "T48n2001_006:0075a02": "塵境未作根門未痕底處。妙得生滅流轉之",
    "T48n2001_006:0075a03": "迹泯矣。獨據造化之本。其間絲髮影事俱不",
    "T48n2001_006:0075a04": "受。唯證相應。從此一擊。大千路開。物物頭",
    "T48n2001_006:0075a05": "頭。渾是我放光說法處。身分百億。獨照而神。",
    "T48n2001_006:0075a06": "殊不墮名色裏。圓應無功。鑑淨而涵。谷虛而",
    "T48n2001_006:0075a07": "答。初不累於見聞也。真自在無礙游戲三昧。",
    "T48n2001_006:0075a08": "若恁麼體得。何往不利焉。",
    "T48n2001_006:0075a09": "通一綫有應世對機底眼。的的不墮。萬緣埋",
    "T48n2001_006:0075a10": "沒不得。月下水風度松。光影不我混。音聲不",
    "T48n2001_006:0075a11": "我休。蕭然能應。超越不󰊋之像果耳。分流隨",
    "T48n2001_006:0075a12": "事。恰恰不乖。猶是透脫塵網。未到本家。休歇",
    "T48n2001_006:0075a13": "餘緣。坐空塵慮。默而昭淨而照。虛而容廓而",
    "T48n2001_006:0075a14": "應。不與外塵作對。了了地獨靈。到箇田地。方",
    "T48n2001_006:0075a15": "識阿祖。",
    "T48n2001_006:0075a16": "觀身實相。觀佛亦然。若端能體得到自己無",
    "T48n2001_006:0075a17": "外境界。則恰恰絕對待出思議。佛佛心心。精",
    "T48n2001_006:0075a18": "到無二。衲僧默游寂住。虛靈妙通。等太虛度",
    "T48n2001_006:0075a19": "塵劫。卓卓亡倚。明明非思。箇是本所住處。機",
    "T48n2001_006:0075a20": "轉化分。歷世應事。照無功用無迹。閑雲流水。",
    "T48n2001_006:0075a21": "初不留礙。直教純純穩穩。一切移不得。方不",
    "T48n2001_006:0075a22": "隨夤緣轉也。真實體取。",
    "T48n2001_006:0075a23": "孫之所生處名祖。流之所出處名源。徹見其",
    "T48n2001_006:0075a24": "源。識得其祖。則知未流轉已前堆堆地。不隨",
    "T48n2001_006:0075a25": "生滅夤緣。爾雖不隨。而具有一切影事。喚起",
    "T48n2001_006:0075a26": "過來。歷歷地根塵脫。知見超不被一切包裹。",
    "T48n2001_006:0075a27": "情空想斷。自然圓明了知。飄飄在萬象中。混",
    "T48n2001_006:0075a28": "它不得。諸塵裏廓爾有餘。百千三昧。門門莊",
    "T48n2001_006:0075a29": "嚴。法法具足。更須取拾歸來。到舊時處所。復",
    "T48n2001_006:0075b01": "其源奉其祖。相合而一。方見通身去也。",
    "T48n2001_006:0075b02": "默默照處天宇澄秋。照無照功。光影斯斷。箇",
    "T48n2001_006:0075b03": "是全超真詣底時節。源淨體靈。樞虛機活。歷",
    "T48n2001_006:0075b04": "歷本明。其中發現。便提得出。在事事頭上。恰",
    "T48n2001_006:0075b05": "恰具足。與二儀同。萬象等。坦坦蕩蕩。縱縱橫",
    "T48n2001_006:0075b06": "橫。天同天。人同人。應其身現其相。而為說",
    "T48n2001_006:0075b07": "法。能如是體得十成。廓然亡所礙者。",
    "T48n2001_006:0075b08": "風虎雲龍。恰恰相隨。元不著意於其間。箇是",
    "T48n2001_006:0075b09": "自然事。衲僧變通。能以因緣和合。政如此也。",
    "T48n2001_006:0075b10": "其來而不彰。其去而不藏。妙入一切處。一切",
    "T48n2001_006:0075b11": "處混不得。飄飄出萬象頭上。歷歷在森羅影",
    "T48n2001_006:0075b12": "中。了無毛髮許間隔。混混出應之機。的的到",
    "T48n2001_006:0075b13": "家之句。却須飽參。雲斷風休。秋清月落。水天",
    "T48n2001_006:0075b14": "無際。底處單明始得。",
    "T48n2001_006:0075b15": "道非祖傳。祖未來時。彌綸周匝。自然空空不",
    "T48n2001_006:0075b16": "痕。靈靈亡偶。獨照出因緣。常活離形穀。所以",
    "T48n2001_006:0075b17": "喚作祖。唯證相應。不可授手。佛佛之到。以此",
    "T48n2001_006:0075b18": "為極。應化分身。花花葉葉。根根塵塵。智入三",
    "T48n2001_006:0075b19": "世。萬機不我擾。一塵不我外。妙出大千經卷。",
    "T48n2001_006:0075b20": "何處更有影事可得。",
    "T48n2001_006:0075b21": "淵湛寂默。徹照源底。箇處虛而靈。廓而明。雖",
    "T48n2001_006:0075b22": "有昭然自鑑之像。而無影響相偶。底時窺得",
    "T48n2001_006:0075b23": "破猶有辨白擔荷之功。更須退步。方詣環中。",
    "T48n2001_006:0075b24": "光發其間。卓卓獨存。却解借功。名為誕生。斯",
    "T48n2001_006:0075b25": "乃出沒幾微。細細明辨。既能分身。便可御事。",
    "T48n2001_006:0075b26": "有印萬象之印。其印不痕。游世對緣。自有塵",
    "T48n2001_006:0075b27": "塵三昧底受用。其用自冲。不可盈滿。空谷之",
    "T48n2001_006:0075b28": "受雲。寒溪之濯月。不出不在。迢然化外。更能",
    "T48n2001_006:0075b29": "放教無得無向。在在處處。還之舊地。毫髮不",
    "T48n2001_006:0075c01": "曾移動。跛跛挈挈。百醜千拙。鼎鼎地自然圜",
    "T48n2001_006:0075c02": "順。趙州洗鉢喫茶。不著安排。從來成現。若如",
    "T48n2001_006:0075c03": "是具眼。一一覷得徹。方是箇衲僧做處。",
    "T48n2001_006:0075c04": "學佛究宗家之妙。須清心潛神默游內觀。徹",
    "T48n2001_006:0075c05": "見法源。無芥蒂纖毫作障礙。廓然亡像。如水",
    "T48n2001_006:0075c06": "涵秋。皎然瑩明。如月奪夜。正恁麼也。昭昭不",
    "T48n2001_006:0075c07": "昏。湛湛無垢。本來如如。常寂常耀。其寂也非",
    "T48n2001_006:0075c08": "斷滅所因。其耀也無影事所觸虛白圓淨。曠",
    "T48n2001_006:0075c09": "劫不移不動不昧。能默能知。底處行步得穩。",
    "T48n2001_006:0075c10": "玉壺轉側。一撥機回。分身應世。世界處所。差",
    "T48n2001_006:0075c11": "別境像。俱是自所建立。與我四大同出。何所",
    "T48n2001_006:0075c12": "礙焉。既一切不礙。彼我無異相。自他無別名。",
    "T48n2001_006:0075c13": "聲色叢中。飄飄超詣歷歷相投。所以道。山河",
    "T48n2001_006:0075c14": "無隔越。光明處處透。當恁麼體取。",
    "T48n2001_006:0075c15": "田地靈明。曠古不易。企望不得邊際。丕平不",
    "T48n2001_006:0075c16": "受痕垢。向其間游踐。野雲倚山。家風閑淡。秋",
    "T48n2001_006:0075c17": "水著月。境界澄明。的的到箇處所。便知心田",
    "T48n2001_006:0075c18": "法地。是萬像出生根源。種性不枯。花葉遍界。",
    "T48n2001_006:0075c19": "所以道。一粒在荒田。不耘苗自秀。",
    "T48n2001_006:0075c20": "道人本無所住。白雲迷青山之根。明月懷流",
    "T48n2001_006:0075c21": "水之腹。雲開山露。月轉水寒。一段秋容。廓徹",
    "T48n2001_006:0075c22": "無際。諸塵俱不我到。萬化寂不我移。向其間",
    "T48n2001_006:0075c23": "坐得穩底。便能跨步轉身。應機入世。元有超",
    "T48n2001_006:0075c24": "方底句子。所謂六戶不掩。四衢無蹤。到到處",
    "T48n2001_006:0075c25": "處混不得。悄悄地不曾動著。十成漢自知去",
    "T48n2001_006:0075c26": "處。",
    "T48n2001_006:0075c27": "空廓懷抱。與太虛等。區分手段。與萬像齊。一",
    "T48n2001_006:0075c28": "塵不分外。乃能應變。一點不留中。方能住禪。",
    "T48n2001_006:0075c29": "中既空而能應。受不受等。外既涉而常虛。住",
    "T48n2001_006:0076a01": "無住同。衲僧家風。於一切處。入三昧者。當恁",
    "T48n2001_006:0076a02": "麼去。",
    "T48n2001_006:0076a03": "十方法界。起自一心。一心寂時。諸相皆盡。阿",
    "T48n2001_006:0076a04": "那箇是彼。阿那箇是我。只為箇時無差別相。",
    "T48n2001_006:0076a05": "直下一塵不立。一念不生。透過胞胎前皮袋",
    "T48n2001_006:0076a06": "後。一點妙明。圜混混地。無方隅絕朕迹。直是",
    "T48n2001_006:0076a07": "昧不得。昧不得處喚作自知。只自知處。喚作",
    "T48n2001_006:0076a08": "本得。了無分外得底毫髮許。廓然廓然。妙存",
    "T48n2001_006:0076a09": "而無像。真聞而無響。所以道。非耳目之所到。",
    "T48n2001_006:0076a10": "箇是妙契至到處所。其間發光。大千影現。頭",
    "T48n2001_006:0076a11": "頭是物物渠。俱是衲僧自受用境界。要且不",
    "T48n2001_006:0076a12": "借別人家裏事。要須的的親證始得。吾家種",
    "T48n2001_006:0076a13": "草。當如此為。",
    "T48n2001_006:0076a14": "了達一切法空。則心心自在。塵塵透出。本來",
    "T48n2001_006:0076a15": "一段光明。無處不遍。便乃隨機而化。遇物則",
    "T48n2001_006:0076a16": "宗。妙照諸緣。廓亡對待。松風水月。清淡相",
    "T48n2001_006:0076a17": "得。無往來心。無留滯相。要在中虛而有容。外",
    "T48n2001_006:0076a18": "應而不擾。如春著花。如鏡照像相似。鬧浩浩",
    "T48n2001_006:0076a19": "中。自然出一頭地。",
    "T48n2001_006:0076a20": "田地穩密密處。活計冷湫湫時。便見劫空。無",
    "T48n2001_006:0076a21": "毫髮許作緣累。無絲糝許作障翳。虛極而光。",
    "T48n2001_006:0076a22": "淨圜而耀。歷歷有亘萬古不昏昧。底一段事。",
    "T48n2001_006:0076a23": "若點頭知有。不隨生滅。不住斷常。要變應則",
    "T48n2001_006:0076a24": "與萬象森羅同其化。要寂住則與二儀蓋載",
    "T48n2001_006:0076a25": "同其道。出沒卷舒。一切在我。本色漢。須恁麼",
    "T48n2001_006:0076a26": "收放始得。",
    "T48n2001_006:0076a27": "晝見日夜見月。不相瞞底時節。箇是衲僧平",
    "T48n2001_006:0076a28": "穩行履處。自然無稜縫。若要恁麼平穩去。須",
    "T48n2001_006:0076a29": "盡却意根下隱隱地舂織始得。要不隱隱麼。",
    "T48n2001_006:0076b01": "須坐得斷放得下。及得盡照得徹。光影俱忘。",
    "T48n2001_006:0076b02": "皮膚脫落。根塵淨盡。自然眼目分明。受用具",
    "T48n2001_006:0076b03": "足。一切處不管帶。一切時却相應。當明有暗。",
    "T48n2001_006:0076b04": "當暗有明。孤舟載月。夜宿蘆花。一段光明。果",
    "T48n2001_006:0076b05": "然如是。",
    "T48n2001_006:0076b06": "淨潔冲明。眼力不及其涯畛。寂寥虛曠。心緣",
    "T48n2001_006:0076b07": "不得其方隅。實參真到底人。信是我本有田",
    "T48n2001_006:0076b08": "地。佛魔侵不得。塵垢染不得。方圓適中。履踐",
    "T48n2001_006:0076b09": "合度。則妙用河沙。恰恰相濟。從箇田地發生。",
    "T48n2001_006:0076b10": "從箇田地及盡。底事人人皆具。但向前為我",
    "T48n2001_006:0076b11": "討一討看。知有漢點頭相悉。",
    "T48n2001_006:0076b12": "肘後符能應一切事。頂門眼自照獨脫身。雙",
    "T48n2001_006:0076b13": "收雙放。無中無外。大千與我同出。三世自然",
    "T48n2001_006:0076b14": "超過。空洞無際。真照孤明。箇時影像俱盡。盡",
    "T48n2001_006:0076b15": "不得底。幽靈絕待。生滅莫得。到此田地。廓落",
    "T48n2001_006:0076b16": "亡依。緣塵不染。箇時境界密合。函蓋箭鋒。恰",
    "T48n2001_006:0076b17": "恰無爽。游戲三昧。便屬底人受用。頂眼肘符。",
    "T48n2001_006:0076b18": "是衲僧傳授一段事。十成體取。",
    "T48n2001_006:0076b19": "端得衲僧巴鼻底。不凝不流。不純不雜。歷",
    "T48n2001_006:0076b20": "得乾處轉機。入得鬧時具眼。通變交徹。了了",
    "T48n2001_006:0076b21": "不礙。月隨流風偃草。爛爛靡靡。終不我混。所",
    "T48n2001_006:0076b22": "以道。類不齊超有路。應底時節。許儞恁麼去。",
    "T48n2001_006:0076b23": "百草頭上。收拾歸來。合作麼生。得坐披衣。向",
    "T48n2001_006:0076b24": "後自看。",
    "T48n2001_006:0076b25": "底一段事。全無學處。要在虛廓身心與大虛",
    "T48n2001_006:0076b26": "等量。自然於一切處具足。靈靈昧不得。歷歷",
    "T48n2001_006:0076b27": "混不得。月隨流水。雨逐行雲。了無如許心。能",
    "T48n2001_006:0076b28": "成如許事。但莫將已礙物。自然無物礙儞。身",
    "T48n2001_006:0076b29": "心一如。身外無餘。同體同用。一性一相。根根",
    "T48n2001_006:0076c01": "塵塵。直下絕待。所以道。聖人無己。靡所不",
    "T48n2001_006:0076c02": "已。恁麼現前。恁麼明白。便知道。收來放去。",
    "T48n2001_006:0076c03": "作一頭露地白牛。趁也趁不去。",
    "T48n2001_006:0076c04": "道人行止。流雲無心。滿月普應。不為一切所",
    "T48n2001_006:0076c05": "留。歷歷在萬像中。卓卓出一頭地。隨緣遇觸。",
    "T48n2001_006:0076c06": "不染不雜。與彼同用。與我同體。言語不能為",
    "T48n2001_006:0076c07": "之傳。思惟不能為之到。超搖絕待。宛轉亡功。",
    "T48n2001_006:0076c08": "妙得於心識情量之外。途中受用。屋裏承當。",
    "T48n2001_006:0076c09": "了生死出因緣。真見靈然元無所住。所以道。",
    "T48n2001_006:0076c10": "周遍十方心。不在一切處。",
    "T48n2001_006:0076c11": "休歇也如大海受百川相似。無不到這裏一",
    "T48n2001_006:0076c12": "味。放行也如長潮乘疾風相似。無不來這畔",
    "T48n2001_006:0076c13": "同行。豈不是達真源底裏。豈不是得大用現",
    "T48n2001_006:0076c14": "前。衲僧家。隨機應變。恰恰恁麼。又幾曾立心",
    "T48n2001_006:0076c15": "想塵緣來。是須十成體取。",
    "T48n2001_006:0076c16": "真淨不痕。功勳及盡。𨚗時却無辨處。雖無可",
    "T48n2001_006:0076c17": "辨。即是全身。眼根不自見。亦昧它不得。底處",
    "T48n2001_006:0076c18": "發光。清白通照。蘆花混雪。明月濯秋。便有回",
    "T48n2001_006:0076c19": "互之機。顧鑒之路。猛提將來應用恰好。一切",
    "T48n2001_006:0076c20": "處外我不得。一切處收我不得。超出萬象一",
    "T48n2001_006:0076c21": "頭地。俱胝一指頭禪。三十年受用不盡。得妙",
    "T48n2001_006:0076c22": "者簡。所以默不與言。得用者閑。所以應不觸",
    "T48n2001_006:0076c23": "物。道游神禦。理固如斯。忽向其間。著一絲一",
    "T48n2001_006:0076c24": "糝。則樞機礙而不通。關棙窒而不轉。空空處",
    "T48n2001_006:0076c25": "含一切有。有有處合一段空。更有甚麼事。",
    "T48n2001_006:0076c26": "元元之本。冲而無像。動而有應。當須徹底",
    "T48n2001_006:0076c27": "覷破。孤峭峭露堂堂。獨靈靈明歷歷。都未帶",
    "T48n2001_006:0076c28": "一點子外緣。喚作單明時節。至如與萬像同",
    "T48n2001_006:0076c29": "出同沒。諸塵三昧起處。淨如海印。轉若盤珠。",
    "T48n2001_006:0077a01": "落落地遍一切。釘釘地非異緣。可謂獨耀無",
    "T48n2001_006:0077a02": "私底時節。夜月出而水明。春風吹而花發。不",
    "T48n2001_006:0077a03": "假功用。自然圜具。因因緣緣。果果報報。在其",
    "T48n2001_006:0077a04": "間無分外底。更須知道。光境俱亡。復是何",
    "T48n2001_006:0077a05": "物。",
    "T48n2001_006:0077a06": "野僧家風。以一鉢為生涯。指萬象為產業。此",
    "T48n2001_006:0077a07": "彼相。可如鏡像水月混融無外。先不立我相。",
    "T48n2001_006:0077a08": "則物物非他緣。一相無相。都盧只箇更無別",
    "T48n2001_006:0077a09": "事。恁麼十成。了得應用。機前梭路不通。象外",
    "T48n2001_006:0077a10": "根塵俱泯。箇時却須退步歸家。方有飽參分。",
    "T48n2001_006:0077a11": "雲迷一色。雪覆千山。透過了看。始見通身時",
    "T48n2001_006:0077a12": "節。",
    "T48n2001_006:0077a13": "履道底人。妙出言思。直下真實。自有肯路。又",
    "T48n2001_006:0077a14": "莫著道理。廓然㳷合。月流諸水。風行太虛。自",
    "T48n2001_006:0077a15": "然不觸不礙。超彼照用。雖照無痕。雖用無迹。",
    "T48n2001_006:0077a16": "入三昧於諸塵。收萬象於一印。絕滲漏無走",
    "T48n2001_006:0077a17": "作。喚作了事衲僧。又須記取還家路子。雲盡",
    "T48n2001_006:0077a18": "天寒。秋疎山瘦。箇是本所住處。",
    "T48n2001_006:0077a19": "衲僧本有田地。清曠丕平。望絕崖岸。在其間",
    "T48n2001_006:0077a20": "耕雲種月。明白虛廓。自家受用。或出或沒。任",
    "T48n2001_006:0077a21": "收任放。直得二儀同其生成。萬象同其起滅。",
    "T48n2001_006:0077a22": "崢崢嶸嶸。何所從來。寂寂寞寞。何所至向。可",
    "T48n2001_006:0077a23": "謂虛空不可容納。大地不可擎載。妙存不得",
    "T48n2001_006:0077a24": "其形。至虛不得其名。有無功盡。凡聖路絕。方",
    "T48n2001_006:0077a25": "有到家時節。正恁麼時。得箇甚麼。萬頃眼寒",
    "T48n2001_006:0077a26": "清照雪。好看裏許力耕人。",
    "T48n2001_006:0077a27": "枯寒身心。洗磨田地。塵紛淨盡。一境虛明。水",
    "T48n2001_006:0077a28": "月霽光。雲山秋色。青青黯黯。湛湛靈靈。自照",
    "T48n2001_006:0077a29": "本根。不循枝葉。箇時底處。超邁情緣。不限劫",
    "T48n2001_006:0077b01": "數。一念萬年。終無變易。從此出應。虛谷行",
    "T48n2001_006:0077b02": "雲。動靜自若。順入諸塵。常在三昧。所以云。",
    "T48n2001_006:0077b03": "𨚗伽常在定。無有不定時。",
    "T48n2001_006:0077b04": "歷歷妙存。靈靈獨照。攬之不得。不可名其有。",
    "T48n2001_006:0077b05": "磨之不泯。不可名其無。出思議之心。離影像",
    "T48n2001_006:0077b06": "之迹。空其所存者妙。妙處體得靈。靈處喚得",
    "T48n2001_006:0077b07": "回。心月身雲。隨方發現。直下沒蹤迹。隨處放",
    "T48n2001_006:0077b08": "光明。應物不乖。入塵不混。透出一切礙境。照",
    "T48n2001_006:0077b09": "破一切法空。於差別緣。入清淨智。游戲三昧。",
    "T48n2001_006:0077b10": "何所不可。當如是真實體究。",
    "T48n2001_006:0077b11": "履空忘緣。透照出影。一點靈然。昭昭不昧。三",
    "T48n2001_006:0077b12": "際心絕。四大緣盡。虛清妙明。獨耀曠劫。衲僧",
    "T48n2001_006:0077b13": "能如是行履。則不被生死縛。正行履時。撒手",
    "T48n2001_006:0077b14": "懸崖。無可把捉。脚下綫斷。全超一步。佛佛祖",
    "T48n2001_006:0077b15": "祖。俱不到我真實妙照田地。喚作自己。箇是",
    "T48n2001_006:0077b16": "紹家業時節。纔涉思惟。又屬流轉去也。虛",
    "T48n2001_006:0077b17": "而長靈。淨而長照。蘆花明月。清白混然。棹入",
    "T48n2001_006:0077b18": "孤舟。不妨宛轉。箇時端的。且道。是誰急著眼",
    "T48n2001_006:0077b19": "辨。",
    "T48n2001_006:0077b20": "游踐十成去。無中邊絕稜角。圜輥輥地。更當",
    "T48n2001_006:0077b21": "空洞無滓。霽秋月寒。光明洗夜。錦雲花麗。氣",
    "T48n2001_006:0077b22": "象成春。關棙虛通。機輪轉側。俱是衲僧自受",
    "T48n2001_006:0077b23": "用事。諸塵不為我翳。萬法乃是心光。步步超",
    "T48n2001_006:0077b24": "方。鳥道無滯。歷歷應世。谷神不勤。其中混不",
    "T48n2001_006:0077b25": "得。底意類莫齊。剎剎塵塵。心心念念。初無異",
    "T48n2001_006:0077b26": "相。純一真明。箇是却來。用中得妙時節。若或",
    "T48n2001_006:0077b27": "收卷餘緣。單明自己。磨洗無瑕。掃蕩絕纇。孤",
    "T48n2001_006:0077b28": "明獨照。默味至游。智到環中。事隔關外。箇是",
    "T48n2001_006:0077b29": "卓卓一段不生滅底。須是退步歸家。欵欵說",
    "T48n2001_006:0077c01": "此話始得。",
    "T48n2001_006:0077c02": "衲僧游世。當虛廓其心。于中無一點塵滓。方",
    "T48n2001_006:0077c03": "能善應。不為物礙。不被法縛。堂堂出沒其間。",
    "T48n2001_006:0077c04": "有自在分。纔涉意思。便成埋沒去也。要體",
    "T48n2001_006:0077c05": "得純熟。自然游刃萬機。不相觸不相背。函蓋",
    "T48n2001_006:0077c06": "箭鋒。恰恰不爽。向外解收拾。絕滲漏。喚作能",
    "T48n2001_006:0077c07": "成家業底漢。却從箇處歸來。白雲入谷。明月",
    "T48n2001_006:0077c08": "轉山。有就父同體底時節。所以道。三人扶一",
    "T48n2001_006:0077c09": "杖臥一床。中外了無痕迹。混然成一片。閑如",
    "T48n2001_006:0077c10": "霽雨之雲。湛若涵秋之水。諸上善人。記取箇",
    "T48n2001_006:0077c11": "段事始得。",
    "T48n2001_006:0077c12": "吾家一片田地。清曠瑩明。歷歷自照。虛無緣",
    "T48n2001_006:0077c13": "而靈。寂無思而覺。乃佛祖出沒化現。誕生涅",
    "T48n2001_006:0077c14": "槃之本處也。妙哉人人有之。而不能磨礱明",
    "T48n2001_006:0077c15": "淨。昏昏不覺。為癡覆慧而流也。一念照得破。",
    "T48n2001_006:0077c16": "則超出塵劫。光明清白。三際不得轉變。四相",
    "T48n2001_006:0077c17": "不得流化。孤耀湛存。亘古今混同異。為一切",
    "T48n2001_006:0077c18": "造化之母。底處發機大千。俱現盡是箇中影",
    "T48n2001_006:0077c19": "事。的的體取。",
    "T48n2001_006:0077c20": "應變底眼。游世底身。虛而靈寂而照。萬象中",
    "T48n2001_006:0077c21": "出一頭地。不被塵土埋沒。不為夤緣繭絡。行",
    "T48n2001_006:0077c22": "空月出谷雲。無心而鑑。無私而作。為照明為",
    "T48n2001_006:0077c23": "潤澤。恁麼十成。脫得淨潔。用得蕭洒。喚作門",
    "T48n2001_006:0077c24": "裏出身。更須體取內紹家業底時節。空為座",
    "T48n2001_006:0077c25": "寂為舍。妙存非有。渠不帶緣。真照非無。渠不",
    "T48n2001_006:0077c26": "墮數。獨耀環中。湛圜量外。至游神御大方無",
    "T48n2001_006:0077c27": "隅。底處發機。自然得無礙變通受用也。",
    "T48n2001_006:0077c28": "道人游世應緣。飄飄不󰊋。如雲成雨。如月隨",
    "T48n2001_006:0077c29": "流。如蘭處幽。如春在物。其為也無心。其應也",
    "T48n2001_006:0078a01": "有準。箇是了事底漢做處。更須回途就父。向",
    "T48n2001_006:0078a02": "穩處著脚。淨處放身。獨孤標亡伴侶。透威音",
    "T48n2001_006:0078a03": "那畔一路子。方能盡中邊徹頂底。殺活卷舒",
    "T48n2001_006:0078a04": "有自由分。",
    "T48n2001_006:0078a05": "廓而自靈。淨而自明。能普遍而無取照之功。",
    "T48n2001_006:0078a06": "能分曉而無緣想之累。出有無表。超思議情。",
    "T48n2001_006:0078a07": "唯證相應。不從人得。佛佛祖祖。葉葉花花。聯",
    "T48n2001_006:0078a08": "續底事也。應時不取相。照處不涉緣。便能堂",
    "T48n2001_006:0078a09": "堂不昧。只箇家風。處處現成。任君收拾。",
    "T48n2001_006:0078a10": "得皮得髓剛立階梯。綴葉綴花。遂成流布。衲",
    "T48n2001_006:0078a11": "僧覰得破。怪他祖師西來。作許多事。節外生",
    "T48n2001_006:0078a12": "枝眼裏著屑。更有般漢。刺頭做無限伎倆。刻",
    "T48n2001_006:0078a13": "舟記劍。甚麼時得相應。而今直下放教落去。",
    "T48n2001_006:0078a14": "及教盡去。毫髮顆糝。俱莫停留。淨潔打疊了。",
    "T48n2001_006:0078a15": "自然有透脫處。圜混而明。靈通而妙。便知。本",
    "T48n2001_006:0078a16": "來無缺少無遺餘。語言有所不到。聞見有所",
    "T48n2001_006:0078a17": "不及。如犀有通。如蚌有孕。一段光明。是自家",
    "T48n2001_006:0078a18": "真實游踐處。著精神體取。",
    "T48n2001_006:0078a19": "佛祖而來。元無僧俗。但人人有諦當。親證真",
    "T48n2001_006:0078a20": "得處。名入佛心宗。徹法源底。老盧是賣樵漢。",
    "T48n2001_006:0078a21": "一到黃梅。便道。我欲作佛。祖碓屋負舂。直到",
    "T48n2001_006:0078a22": "心鏡絕垢。自照歷然。半夜傳衣。度大庾嶺。信",
    "T48n2001_006:0078a23": "衣放下。明上座。盡力提不起。方知。箇人親證",
    "T48n2001_006:0078a24": "真得。而今但莫推賢讓聖。如著衣喫飯。念念",
    "T48n2001_006:0078a25": "無異思惟。心心不容染污。脫身空劫。撒手斷",
    "T48n2001_006:0078a26": "崖。透根塵窮頂底。孤明獨照。廓徹妙存。自然",
    "T48n2001_006:0078a27": "心花發明。應現剎土。何曾間隔變易來。便能",
    "T48n2001_006:0078a28": "入異類行鳥道。無礙自在矣。",
    "T48n2001_006:0078a29": "吾家衲子。將以超脫生死。須槁身寒念。徹鑒",
    "T48n2001_006:0078b01": "淵底。虛凝圓照。透出四大五蘊。與因緣未和",
    "T48n2001_006:0078b02": "合。根門未成就。胞胎未包裹。情識未流浪時。",
    "T48n2001_006:0078b03": "著得箇眼。何患不了。恁麼了時。祖師鼻孔。衲",
    "T48n2001_006:0078b04": "僧命脈。把定放行。在我有自由分。所以道。妄",
    "T48n2001_006:0078b05": "息寂自生。寂生知則現。知生寂自滅。了了唯",
    "T48n2001_006:0078b06": "真見。",
    "T48n2001_006:0078b07": "大休大歇底。口邊醭生。舌上草出。直下放教",
    "T48n2001_006:0078b08": "盡去。洗得淨潔。磨得精瑩。如秋在水。如月印",
    "T48n2001_006:0078b09": "空。恁麼湛湛明明。更須知有轉身路子。轉得",
    "T48n2001_006:0078b10": "身時。別無面孔教爾辨白。無辨白處。却昧不",
    "T48n2001_006:0078b11": "得。箇是徹頂透底。窮根極源時節。千聖萬聖。",
    "T48n2001_006:0078b12": "無異蹊轍。妙在回途。借路著脚。明中有暗用",
    "T48n2001_006:0078b13": "處無迹。百草頭。鬧市裏。飄飄揚身。堂堂運",
    "T48n2001_006:0078b14": "步。自然騎聲跨色。超聽越眺恁麼混成。方是",
    "T48n2001_006:0078b15": "衲僧門下事。",
    "T48n2001_006:0078b16": "心本絕緣。法本無說。佛佛祖祖不獲已。向第",
    "T48n2001_006:0078b17": "二義門。有問答機警。就其間。剔撥一等鈍漢。",
    "T48n2001_006:0078b18": "所以德山道。我宗無語句。亦無一法與人。元",
    "T48n2001_006:0078b19": "是人人自到自肯。始有說話分。但直下排洗",
    "T48n2001_006:0078b20": "妄念塵垢。塵垢若淨。廓然瑩明。無涯畛無中",
    "T48n2001_006:0078b21": "邊。圜混混光皎皎。照徹十方。坐斷三際。一切",
    "T48n2001_006:0078b22": "因緣語言。到此著塵點不得。唯默默自知。靈",
    "T48n2001_006:0078b23": "靈獨耀。與聖無異。於凡不減。元只是舊家一",
    "T48n2001_006:0078b24": "段事。何曾有分外得底。喚作真實田地。恁麼",
    "T48n2001_006:0078b25": "證底漢。便能應萬機入諸境。妙用靈通。自然",
    "T48n2001_006:0078b26": "無礙矣。",
    "T48n2001_006:0078b27": "清淨無染是爾身。圓照無緣是爾眼。身中之",
    "T48n2001_006:0078b28": "眼。不涉根門。眼中之身。不是色聚。所以道。",
    "T48n2001_006:0078b29": "曾無如外智能證於如。亦無智外如為智所",
    "T48n2001_006:0078c01": "證。可謂佛是法家底佛。法是佛家底法。衲僧",
    "T48n2001_006:0078c02": "到者裏。方知從佛口生。從法花生。得佛法分。",
    "T48n2001_006:0078c03": "還端的麼。兩頭俱坐斷。只箇古今人。當恁麼",
    "T48n2001_006:0078c04": "體取。",
    "T48n2001_006:0078c05": "法語終",
    "T48n2001_006:0078c06": "宏智禪師廣錄卷第六"
}