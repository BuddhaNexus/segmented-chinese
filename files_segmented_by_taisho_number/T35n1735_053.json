{
    "T35n1735_053:0899b19": "大方廣佛華嚴經疏卷第五十三",
    "T35n1735_053:0899b20": "(已下入第五十七經)",
    "T35n1735_053:0899b22": "唐清涼山大華嚴寺沙門澄觀撰",
    "T35n1735_053:0899b23": "第三十種習氣下五門。明三地中行分二。",
    "T35n1735_053:0899b24": "前二門明能起厭行。後三門即所起厭行。前",
    "T35n1735_053:0899b25": "中二。此門明熏習成氣。後門增盛攝取。今",
    "T35n1735_053:0899b26": "初由此地厭伏煩惱故。於諸行積集熏成",
    "T35n1735_053:0899b27": "氣分。方能究竟斷伏煩惱。故名習氣。十中",
    "T35n1735_053:0899b28": "一行本氣。二成行氣。三下化。四上見。五受",
    "T35n1735_053:0899b29": "生。六大行。七十願。八十度。九理智。十量智。",
    "T35n1735_053:0899c01": "二十種取者。明增盛攝取故。晉經名熾然。",
    "T35n1735_053:0899c02": "由前積習愛樂得增長故。第二十種修下",
    "T35n1735_053:0899c03": "三門。明所起厭行。即分為三。此門正顯修",
    "T35n1735_053:0899c04": "行。前八修因。後二修果。第二成就佛法明",
    "T35n1735_053:0899c05": "修成勝緣。依託此十能成就故。第三十種",
    "T35n1735_053:0899c06": "退失明修行離過。別舉十過總令遠離。文",
    "T35n1735_053:0899c07": "並可知。第四離生道下五門。明四地中行",
    "T35n1735_053:0899c08": "分三。初此門明清淨對治修行增長因。次",
    "T35n1735_053:0899c09": "門明其清淨。後三門明對治修行增長。今初",
    "T35n1735_053:0899c10": "前三地寄同世間。有見等惑。猶如生食在",
    "T35n1735_053:0899c11": "腹。四地寄同出世。對治清淨能離彼生。謂",
    "T35n1735_053:0899c12": "離有為行故得無生故。顯行純熟離生澁",
    "T35n1735_053:0899c13": "故。廣如婆沙。今是彼清淨對治之因。故名",
    "T35n1735_053:0899c14": "為道。地經有十法明門。初是觀察眾生。今",
    "T35n1735_053:0899c15": "但廣斯一句餘略不具。結云不雜二乘者。",
    "T35n1735_053:0899c16": "以於十句雙行而修故。不同二乘見道離",
    "T35n1735_053:0899c17": "生矣。第二決定法者。明其清淨。上明能離",
    "T35n1735_053:0899c18": "今顯所得。以得出世決定法故。故彼文云。",
    "T35n1735_053:0899c19": "得彼內法生如來家。十中前五自分。後五",
    "T35n1735_053:0899c20": "勝進。第三出生佛法下三門。明對治修行",
    "T35n1735_053:0899c21": "增長。於中分二。先二門明修行增長。後一",
    "T35n1735_053:0899c22": "門明修行對治。今初亦二。此門正明增長。",
    "T35n1735_053:0899c23": "後門顯立勝名。今初從緣出生即增長義。",
    "T35n1735_053:0899c24": "亦猶出息增長其多。十中初二順人信法。",
    "T35n1735_053:0899c25": "次二願智不虛。次二時處廣長。次二無間普",
    "T35n1735_053:0899c26": "遍。後二勝行攝生。二丈夫名號即立勝名。",
    "T35n1735_053:0899c27": "由德行內增故嘉名外立。十中前四從境",
    "T35n1735_053:0899c28": "立名。五六約當體受名。上皆自利七八利",
    "T35n1735_053:0899c29": "他。九通顯勝具二利故。上皆自分因名。",
    "T35n1735_053:0900a01": "後一勝進果。稱上皆隨德假名故。瑜伽四十",
    "T35n1735_053:0900a02": "六。明菩薩隨德假名有十六種。初名菩提",
    "T35n1735_053:0900a03": "薩埵。十六名為法師。顯揚第八莊嚴論十",
    "T35n1735_053:0900a04": "二。皆同此說。又商主天子經五義立名。恐",
    "T35n1735_053:0900a05": "繁不會。第二有十種道明修行對治。地經",
    "T35n1735_053:0900a06": "寄位廣明三十七品。今約實位故。增數顯",
    "T35n1735_053:0900a07": "十皆為對治。並是正道。十中前二後一名義",
    "T35n1735_053:0900a08": "皆不共。三道則名義俱共。四道至九名共",
    "T35n1735_053:0900a09": "小乘。義唯實教前三可知。言義唯實者故。",
    "T35n1735_053:0900a10": "四行云。善巧迴向無休息。故五根定根知三",
    "T35n1735_053:0900a11": "昧入出。六通天眼見死此生彼。七六念成七",
    "T35n1735_053:0900a12": "加念眾生為大悲故。亦是廣七覺中一念",
    "T35n1735_053:0900a13": "覺故。餘例此知。八正思惟順一切智。九次",
    "T35n1735_053:0900a14": "第定皆寂用雙行。初禪離欲恚害而逆化眾",
    "T35n1735_053:0900a15": "生。亦用欲等言說。故云一切語業。二禪雖",
    "T35n1735_053:0900a16": "無覺觀不壞淨覺。以為說因。三禪離喜",
    "T35n1735_053:0900a17": "而生法喜。四禪離樂而受解脫道樂。從此",
    "T35n1735_053:0900a18": "不下。明四無色定。但總相顯勝。雖住滅下",
    "T35n1735_053:0900a19": "即滅盡定。此定雖盡滅諸不恒行心心所",
    "T35n1735_053:0900a20": "法。及滅恒行染污一分。而以厭患想受為",
    "T35n1735_053:0900a21": "先故。名滅想受定。由非想地猶有細想。是",
    "T35n1735_053:0900a22": "捨受故。今實教明即受等性滅故。不息菩",
    "T35n1735_053:0900a23": "薩行。是以七地云能念念入。亦念念起等。餘",
    "T35n1735_053:0900a24": "如三地及七地中辨。十力中六遍一切下。是",
    "T35n1735_053:0900a25": "一切至處道智。八是天眼。九是宿命。今三",
    "T35n1735_053:0900a26": "世悉知。況乎宿命。餘如初會中辨。第五無",
    "T35n1735_053:0900a27": "量道下二門。明五地中行分二。此門明勝",
    "T35n1735_053:0900a28": "慢對治中行。後門明後二分中行。今初分",
    "T35n1735_053:0900a29": "二。先總標四門。以此四門同顯道義。義皆",
    "T35n1735_053:0900b01": "無量類例相從。故總標之。約義須分故。後",
    "T35n1735_053:0900b02": "二屬後。二從佛子下別明初門。謂十平等",
    "T35n1735_053:0900b03": "心及隨如道行。皆是菩薩正道所遊路故。以",
    "T35n1735_053:0900b04": "觸境皆如道無不在。況虛空等十。一一無",
    "T35n1735_053:0900b05": "量道豈有涯。十中前四各一無量。後四皆佛",
    "T35n1735_053:0900b06": "界無量。語言亦屬眾生。亦是調伏界。無量劫",
    "T35n1735_053:0900b07": "數即豎論無量。餘七橫論無量。虛空亦橫亦",
    "T35n1735_053:0900b08": "豎。法界非橫非豎。虛空法界約無分量。餘",
    "T35n1735_053:0900b09": "八廣多無量兼無分量。二無量助道即不住",
    "T35n1735_053:0900b10": "道行勝。及彼果勝中行。以智契如是謂正",
    "T35n1735_053:0900b11": "道。萬行資緣皆為助道。此二合行名不住",
    "T35n1735_053:0900b12": "道。今以圓融之修無不契如。並為正道。",
    "T35n1735_053:0900b13": "皆互相資並為助道。故舉虛空等十不異",
    "T35n1735_053:0900b14": "前章。然正道不隨事轉同稱無量。助道隨",
    "T35n1735_053:0900b15": "事故。隨所等事名無邊無盡等。第六無量",
    "T35n1735_053:0900b16": "修道一門。明六地中行。般若現前為真修",
    "T35n1735_053:0900b17": "故。無去來等即十平等等故。十中前四即勝",
    "T35n1735_053:0900b18": "慢對治中行。攝十平等。後六即彼果勝中",
    "T35n1735_053:0900b19": "行。不住道行勝。十種觀緣彼已廣故。此略",
    "T35n1735_053:0900b20": "不明。四中前三約法。後一約喻。法中彼從",
    "T35n1735_053:0900b21": "別義開成前八。今總明之。一不起心。二稱",
    "T35n1735_053:0900b22": "本性。三遣修相。亦可配三性三無性。如理",
    "T35n1735_053:0900b23": "思之。四舉七喻通顯無著。後六中五雖",
    "T35n1735_053:0900b24": "證三空。而集福德。六不著教法不可說",
    "T35n1735_053:0900b25": "者。理圓言偏言不能詮故。無言說者性無言",
    "T35n1735_053:0900b26": "故。離言說者忘言方會故。七不壞事法界。",
    "T35n1735_053:0900b27": "八不壞真如理。九總明權實之智故力無",
    "T35n1735_053:0900b28": "盡。上皆自分修。十即勝進修。第七莊嚴道下",
    "T35n1735_053:0900b29": "三門。明七地中行分三。初門明權實雙行。",
    "T35n1735_053:0900c01": "次門明念念進趣。後門取授自在。今初即",
    "T35n1735_053:0900c02": "彼地中。樂無作行對治十種方便智。及雙行",
    "T35n1735_053:0900c03": "果發起勝行中行。以權實交飾故曰莊嚴。",
    "T35n1735_053:0900c04": "列中前五自行無染。次四隨有攝化。一無染",
    "T35n1735_053:0900c05": "而化。二處正入邪。三持犯權實。四人法權",
    "T35n1735_053:0900c06": "實。十總顯因果權實。於中三。初因圓示缺",
    "T35n1735_053:0900c07": "示現受生。是因未滿故。次與三世下。同果境",
    "T35n1735_053:0900c08": "界而不捨因。因有十句行通二利。法即",
    "T35n1735_053:0900c09": "教法業謂利他。道謂正智儀謂制聽。取即",
    "T35n1735_053:0900c10": "願求巧謂權實。上皆所作事。總語因體。",
    "T35n1735_053:0900c11": "生成用者即因成大用。住持力者長用不絕。",
    "T35n1735_053:0900c12": "後何以下徵釋可知。二十足明念念進趣",
    "T35n1735_053:0900c13": "行。即彼障對治中修行無量種。及雙行分中",
    "T35n1735_053:0900c14": "菩提分差別等。十中初二約行。一戒二進。次",
    "T35n1735_053:0900c15": "二約通。一總二別。次二約心。一願二誓。次",
    "T35n1735_053:0900c16": "二約法。一順二持。後二約德。一演二伏。三",
    "T35n1735_053:0900c17": "十種手明取授自在行。即雙行分中能作大",
    "T35n1735_053:0900c18": "義。十中初一約取。謂念念中修習一切佛",
    "T35n1735_053:0900c19": "法向佛智故。餘九約授。於中前五明四",
    "T35n1735_053:0900c20": "攝。一布施二愛語。三四皆利行。五即同事共",
    "T35n1735_053:0900c21": "一手。作而拔出故。後四即四家一苦清淨",
    "T35n1735_053:0900c22": "故。二示諸諦故。三般若力故。四捨煩惱故。",
    "T35n1735_053:0900c23": "第八十腹下三門。明第八地中行。以內證",
    "T35n1735_053:0900c24": "無生故。皆約內事明內德圓滿。即分為三。",
    "T35n1735_053:0900c25": "初門明含容清淨德。即彼集地分中無住道",
    "T35n1735_053:0900c26": "清淨等故。及淨忍分中得無生故。亦是得",
    "T35n1735_053:0900c27": "勝行分中離一切貪著等故。世人之腹多含",
    "T35n1735_053:0900c28": "穢惡。今此十中。前六後一明惡無不離。",
    "T35n1735_053:0900c29": "七八九三明善無不積。若能如是凡即佛",
    "T35n1735_053:0901a01": "腹。二有十藏前總舉其腹。今別明五藏。",
    "T35n1735_053:0901a02": "由得勝行諸佛勸起。一念出生含攝成熟",
    "T35n1735_053:0901a03": "無量德故。十中初三出生三寶。次三成熟",
    "T35n1735_053:0901a04": "三聚。邪定亦有佛性為未來因故。起悲為",
    "T35n1735_053:0901a05": "緣。涅槃云。一闡提人雖復斷善。由佛性力",
    "T35n1735_053:0901a06": "未來善根還得生長。即其義也。後四攝授佛",
    "T35n1735_053:0901a07": "果。最後即一切智也。三有十心。即五藏之一",
    "T35n1735_053:0901a08": "最為勝故。五藏主故。即此地能成諸善無功",
    "T35n1735_053:0901a09": "用心。前初地中明心。梵云質多即慮知心。",
    "T35n1735_053:0901a10": "對身口故。今此梵云纈唎陀耶。此云肉團",
    "T35n1735_053:0901a11": "心對餘藏故。十中前六自利。於中初二攝",
    "T35n1735_053:0901a12": "善。一勤二策。次二破惡。一破緣二破因。次二",
    "T35n1735_053:0901a13": "成行。一堅二淨。次二攝生心。一智令悟。二",
    "T35n1735_053:0901a14": "慈拯救。大梵住即四無量。後二成德。一深。二",
    "T35n1735_053:0901a15": "固。第九被甲下二門明九地行法師入有。",
    "T35n1735_053:0901a16": "備外嚴故。初門明入地十心。如被甲防內",
    "T35n1735_053:0901a17": "將趣入故。十句可知。二十器仗。器仗破外。",
    "T35n1735_053:0901a18": "以住地心窮十稠外無不破故。十中前",
    "T35n1735_053:0901a19": "五順仗破障。次三違仗破障。如令賊破賊",
    "T35n1735_053:0901a20": "故。次一非順非違仗。如以良謀不用兵仗",
    "T35n1735_053:0901a21": "無不破故。後一切成立德仗。第十十種首下",
    "T35n1735_053:0901a22": "十三門。明十地行十地德圓故。寄六根",
    "T35n1735_053:0901a23": "四儀業用明之。且分為三。初一總標德首。",
    "T35n1735_053:0901a24": "次六六根勝德。後六四儀成規。今初居受",
    "T35n1735_053:0901a25": "職位首出眾聖故。十中初三果首。次三標",
    "T35n1735_053:0901a26": "之以因釋之以果。後四直明行首。第二十",
    "T35n1735_053:0901a27": "眼下六門明六根。即分為六。初明十眼",
    "T35n1735_053:0901a28": "者。即大盡分中。如實知見一切法故。十中",
    "T35n1735_053:0901a29": "前五名同諸教。而體用不同諸宗。肉眼見",
    "T35n1735_053:0901b01": "障內色故。智論三十七。說肉眼見近不見",
    "T35n1735_053:0901b02": "遠。見前不見後等。天眼方見遠等仍有分",
    "T35n1735_053:0901b03": "齊。今肉眼見一切色。已過二眼故。四十四",
    "T35n1735_053:0901b04": "自指云。不思議經應見遠。此中不說。然天",
    "T35n1735_053:0901b05": "眼是假和合不見實相。今明見心即似同",
    "T35n1735_053:0901b06": "於彼。然心通性相則亦不同。此中慧眼似",
    "T35n1735_053:0901b07": "彼法眼。此中法眼似彼慧眼。所以互者。以",
    "T35n1735_053:0901b08": "彼慧眼。不能見眾生盡滅一異。不能度",
    "T35n1735_053:0901b09": "生。今顯實過權反此明能。彼中法眼雖",
    "T35n1735_053:0901b10": "知於法。不能遍知眾生方便道。今反此",
    "T35n1735_053:0901b11": "故明知一切。意欲異權故耳。彼佛眼細無",
    "T35n1735_053:0901b12": "不知。今舉勝況劣。又十力無不該故。後五",
    "T35n1735_053:0901b13": "中智眼見事。即法眼開出。光明眼通身智",
    "T35n1735_053:0901b14": "光。義兼法慧。出生死眼者。然涅槃不可見。",
    "T35n1735_053:0901b15": "絕見方見見圓寂故。無礙眼者。總見諸眼",
    "T35n1735_053:0901b16": "境皆無障故。此即一眼具多為不壞相",
    "T35n1735_053:0901b17": "故。須列十眠。一切智眼即是普眼。非但",
    "T35n1735_053:0901b18": "見法界重重。亦乃法界即眼故。為普門故。",
    "T35n1735_053:0901b19": "知十眼全以無礙法界而為其體。若辨次",
    "T35n1735_053:0901b20": "第。以肉眼見生受苦。次以天眼了知其",
    "T35n1735_053:0901b21": "心。次別知根境。次引入如實。次令得佛",
    "T35n1735_053:0901b22": "力。次尋光而見。次同歸寂滅。後等同法界",
    "T35n1735_053:0901b23": "餘如別章。二十耳者。然眼等六根由得解",
    "T35n1735_053:0901b24": "脫神通無上。見聞嗅觸等。皆自在故。總就行",
    "T35n1735_053:0901b25": "辨。此門亦即釋名分中。聞持如來大法雨",
    "T35n1735_053:0901b26": "故。初二離順離違。次二棄小欣大。次二愍",
    "T35n1735_053:0901b27": "苦厭樂。次二滿果圓因。後二了俗同真。",
    "T35n1735_053:0901b28": "悲智俱運。三有十鼻嗅行香故。於中初四",
    "T35n1735_053:0901b29": "聞香體。俱舍有四。總名為香。一好香謂沈",
    "T35n1735_053:0901c01": "壇等。二惡香謂葱韮等。三等香。四不等香。謂",
    "T35n1735_053:0901c02": "於前二增益依身。名為等香。損減依身",
    "T35n1735_053:0901c03": "名不等香故。亦不離好惡。今此中俱聞聞",
    "T35n1735_053:0901c04": "其上二。更無別體。非香非臭對前成三。謂",
    "T35n1735_053:0901c05": "如柴炭等。次三聞香表用。瑜伽等中上二",
    "T35n1735_053:0901c06": "界既無鼻舌二識。亦無香味二塵。語其無",
    "T35n1735_053:0901c07": "麁。此聞有頂香者明其聞細。菩薩力故。",
    "T35n1735_053:0901c08": "又有頂言。餘處多明是色究竟。準晉經中",
    "T35n1735_053:0901c09": "聞非想香。則有頂言亦是三有之頂。既有通",
    "T35n1735_053:0901c10": "果之色。亦有通果之香。後三聞出世人法。",
    "T35n1735_053:0901c11": "四有十舌演法味故。下三為成六根非",
    "T35n1735_053:0901c12": "顯三業。三業前已有故。十中前五約辯顯",
    "T35n1735_053:0901c13": "德。後五約用。十降四魔。魔即天子魔。生",
    "T35n1735_053:0901c14": "即蘊魔故。五有十身隨行成身故。六有十",
    "T35n1735_053:0901c15": "意。初一總餘九別。文並可知。第三六門明",
    "T35n1735_053:0901c16": "四儀動止行。一行者動遊行法故。於中令",
    "T35n1735_053:0901c17": "轉還者。轉有漏定還無漏故。不斷生死者。",
    "T35n1735_053:0901c18": "若斷非真涅槃故餘可知。二十種住者。止",
    "T35n1735_053:0901c19": "息散動故。前七自分住。後三勝進住。三坐",
    "T35n1735_053:0901c20": "者多時安處故。初四世坐以攝物。後六法",
    "T35n1735_053:0901c21": "坐以成德。四十臥者。放捨身心合法體故。",
    "T35n1735_053:0901c22": "十中初三顯定。一加行調身心。二習修。三",
    "T35n1735_053:0901c23": "得定。餘七定益亦兼餘善。然其十事各同臥",
    "T35n1735_053:0901c24": "之一義。初三後二可知。四獨已臥故。五離",
    "T35n1735_053:0901c25": "尸伏故。六離依倚故。七思明相故。互警覺",
    "T35n1735_053:0901c26": "故。八右脇臥故。五住處者。智有棲止之所",
    "T35n1735_053:0901c27": "故。前明能住此辨所住。十句可知。六所行",
    "T35n1735_053:0901c28": "處。前辨能行此明所行。於中初四自行。",
    "T35n1735_053:0901c29": "一依四念。阿難四問佛令依住。今辨依行",
    "T35n1735_053:0902a01": "餘可思準。十地行竟。大文第六十觀察下。五",
    "T35n1735_053:0902a02": "十一門答上因圓果滿。若剋實而論。成如來",
    "T35n1735_053:0902a03": "力下四門方明果滿。前皆因圓。以八相前",
    "T35n1735_053:0902a04": "五猶屬因故。為明八相皆示現故。通入果",
    "T35n1735_053:0902a05": "中即分為二。初三十二門明因圓究竟。即",
    "T35n1735_053:0902a06": "等覺位。後十種住兜率下。一十九門明現果",
    "T35n1735_053:0902a07": "圓滿行。即妙覺位。前中分三。初一十四門",
    "T35n1735_053:0902a08": "明因行體性。二十種義下八門。明方便造",
    "T35n1735_053:0902a09": "修。三十種魔下十門明因行除障。初中二。初",
    "T35n1735_053:0902a10": "四門起行方便。二十種施下十度行體。前中",
    "T35n1735_053:0902a11": "三。初二門意業觀察。次一門身業自在。後",
    "T35n1735_053:0902a12": "一門語業宣暢。前中初觀察者解方便故。",
    "T35n1735_053:0902a13": "達通塞故。於中初二觀所化。次四觀能",
    "T35n1735_053:0902a14": "化法。謂理果教行。後三觀位。一超劣。二得",
    "T35n1735_053:0902a15": "位。三同果用。二普觀察者審慮周遍故。前",
    "T35n1735_053:0902a16": "六以六度治六蔽眾生。後四雙明二利。謂",
    "T35n1735_053:0902a17": "順人證法下化上成。二身業自在中。謂實德",
    "T35n1735_053:0902a18": "內充威德外溢。如師子王奮迅威勢。更有",
    "T35n1735_053:0902a19": "異釋如法界品辨。於中前五寄喻。次四約",
    "T35n1735_053:0902a20": "法。上皆自分後一勝進。三師子吼者。既勇健",
    "T35n1735_053:0902a21": "無畏則能決定宣唱。二中令物度苦脫集安",
    "T35n1735_053:0902a22": "道證滅故。餘並可知(已下五十八經)第二十種施下",
    "T35n1735_053:0902a23": "十門。明其行體。於中先明六度。後顯四",
    "T35n1735_053:0902a24": "等十度之義。已如前釋。皆言清淨者離蔽",
    "T35n1735_053:0902a25": "障故。不同世間施戒等故。然皆寄十表",
    "T35n1735_053:0902a26": "圓。各為一義。與九三施等開合不同。若具",
    "T35n1735_053:0902a27": "會釋恐厭繁文。故隨顯直釋。今初十施者。",
    "T35n1735_053:0902a28": "一無向背施。即清淨施中別義。二遂求施。",
    "T35n1735_053:0902a29": "三二世樂施。梵本中名應時及濟難。不失",
    "T35n1735_053:0902b01": "益故。餘七皆一切施。四即觀其可不。有損",
    "T35n1735_053:0902b02": "不宜等。極貧下者應先施等。五不希異",
    "T35n1735_053:0902b03": "熟亦清淨施。六亦難行施。所愛重物無戀",
    "T35n1735_053:0902b04": "著故。七內外財等無不捨故。八九與十皆",
    "T35n1735_053:0902b05": "巧慧施。此迴向巧治二過故。一觀諸行性",
    "T35n1735_053:0902b06": "不堅牢。治於當果有為見勝功德。二由具",
    "T35n1735_053:0902b07": "大悲治於二乘趣證無為。故行不住道而",
    "T35n1735_053:0902b08": "向菩提。九益生施。常以財法施之故。名不",
    "T35n1735_053:0902b09": "捨。十忘相成度。然其十度皆有三輪而義",
    "T35n1735_053:0902b10": "有小異。如瑜伽說。此上十施皆通三施。二",
    "T35n1735_053:0902b11": "十戒者。前三律儀七十攝生。餘皆攝善。又四",
    "T35n1735_053:0902b12": "即廣博戒。五迴向戒。上二皆一切種戒。六",
    "T35n1735_053:0902b13": "持微細故。即難行戒。七令他悔除即善士",
    "T35n1735_053:0902b14": "戒。八軌則具足所攝受戒。一切惡止善行故。",
    "T35n1735_053:0902b15": "九永出離戒。上二即清淨戒。十令他得二世",
    "T35n1735_053:0902b16": "樂戒。三十忍者初三耐怨害忍。忍他三業",
    "T35n1735_053:0902b17": "惱害故。次三安受苦忍。初後忍不稱情中。",
    "T35n1735_053:0902b18": "一忍身苦以濟物。後二諦察法忍。七八通",
    "T35n1735_053:0902b19": "後二忍。又四難行忍。於下能忍恕不逮",
    "T35n1735_053:0902b20": "故。五亡身濟難。六忍己順他皆遂求忍。餘",
    "T35n1735_053:0902b21": "如前判。四十精進中二。與第十是饒益有",
    "T35n1735_053:0902b22": "情。五是被甲餘皆攝善。又初三三業即精進",
    "T35n1735_053:0902b23": "自體四離染法五引白法。上二一切門精",
    "T35n1735_053:0902b24": "進。六無所棄捨及無所退減。七無下劣。",
    "T35n1735_053:0902b25": "八無顛倒及勤勇加行。上三即善士精進。九",
    "T35n1735_053:0902b26": "平等相應。即一切種精進。上皆自分十即勝",
    "T35n1735_053:0902b27": "進迴向菩提清淨精進。五十禪中初五方便。",
    "T35n1735_053:0902b28": "次一正定堅成。次二發慧斷惑。上八現法",
    "T35n1735_053:0902b29": "樂住禪。九利益眾生禪。十引生功德禪。又",
    "T35n1735_053:0902c01": "五六奢摩他品。七毘鉢舍那品。上三一切種",
    "T35n1735_053:0902c02": "禪。八無愛味及慈悲俱行故。不捨欲界並",
    "T35n1735_053:0902c03": "善士禪。九雖發通明而利眾生。十能速入",
    "T35n1735_053:0902c04": "佛境皆難行禪。六有十慧初三解法即加",
    "T35n1735_053:0902c05": "行慧。次四攝生即後得慧。後三證理即正體",
    "T35n1735_053:0902c06": "慧。又前五於所知。如實通達慧。六於五",
    "T35n1735_053:0902c07": "明處及三聚中決定善巧慧。七知能引義",
    "T35n1735_053:0902c08": "利慧。謂同佛差別智故。非凡小所知。上皆",
    "T35n1735_053:0902c09": "一切慧。八難行慧。達深無我於境無礙故。",
    "T35n1735_053:0902c10": "九具教具行慧。十具證智慧。上二即善士慧。",
    "T35n1735_053:0902c11": "餘義如十行品所引。第二四門明四等者。",
    "T35n1735_053:0902c12": "六度多明自利。四等多約利他。然四等於",
    "T35n1735_053:0902c13": "境有別。已見十地。今文從通但約於樂",
    "T35n1735_053:0902c14": "等。以為顯別。今初明慈。前八眾生緣九十",
    "T35n1735_053:0902c15": "文顯然。瑜伽四十四三緣之中。初共外道。次",
    "T35n1735_053:0902c16": "共二乘。後方不共。此中三緣皆不共凡小。",
    "T35n1735_053:0902c17": "如文思之二有十悲前七眾生緣。次一法",
    "T35n1735_053:0902c18": "緣後二無緣。於中初傷其真隱故。為顯",
    "T35n1735_053:0902c19": "後念彼不知故令悟。三有十喜初四眾生",
    "T35n1735_053:0902c20": "緣次三法緣。後三無緣。四有十捨文列十",
    "T35n1735_053:0902c21": "一。晉本初二但合為一。於中初四眾生緣。",
    "T35n1735_053:0902c22": "次六法緣後一無緣。上明行體竟。第二十義",
    "T35n1735_053:0902c23": "下八門。明造修方便行。於中前五門明自",
    "T35n1735_053:0902c24": "分行。後三門明勝進行。前中初二明法義。",
    "T35n1735_053:0902c25": "次二說福智。後一顯圓足。今初以彼法義",
    "T35n1735_053:0902c26": "成行故。若以能詮為法。則以所詮為義。",
    "T35n1735_053:0902c27": "今此不取能詮為法。然法約自體義。是所",
    "T35n1735_053:0902c28": "以法總義別餘如九地。四無礙中辨。今初",
    "T35n1735_053:0902c29": "十義。一以修行為多聞之義。意在於修",
    "T35n1735_053:0903a01": "不在聞故。淨名亦云多聞是道場。如聞行",
    "T35n1735_053:0903a02": "故。二思為法家之義餘倣此。知法即事法",
    "T35n1735_053:0903a03": "餘八理法。理法所以在於證入。二有十法",
    "T35n1735_053:0903a04": "法有二義。一持自性。二軌生物解。今此前",
    "T35n1735_053:0903a05": "七通二。八九唯自性。後一唯軌生。烏波提者",
    "T35n1735_053:0903a06": "此云有苦。即二乘涅槃。佛性論第二說二乘",
    "T35n1735_053:0903a07": "無餘尚有三餘。一無明住地惑。二無漏業。三",
    "T35n1735_053:0903a08": "變易苦故非真無餘。今以涅槃為安樂義。",
    "T35n1735_053:0903a09": "略舉有苦故應捨之。軌令眾生不應修",
    "T35n1735_053:0903a10": "此。第二二門明福智者。福智即道成福智",
    "T35n1735_053:0903a11": "緣名助道具。如云三寶不斷。是福勸眾生",
    "T35n1735_053:0903a12": "發為緣等。又具二莊嚴方為正道。偏語皆",
    "T35n1735_053:0903a13": "助斯則福智。即助道具。又以正道福智相絕",
    "T35n1735_053:0903a14": "故。故文中說法布施。皆即是福非福緣故。",
    "T35n1735_053:0903a15": "今初福德中二順迴向因。七不雜小善。迴",
    "T35n1735_053:0903a16": "向於果餘可知。二智慧具中。一外近善緣。",
    "T35n1735_053:0903a17": "二內調法器。三念慧安處。六念自持。六和眾",
    "T35n1735_053:0903a18": "法並見上文。六堅順位。本業上卷。以三賢",
    "T35n1735_053:0903a19": "十聖等妙二覺為六。謂信堅法堅修堅德堅",
    "T35n1735_053:0903a20": "項堅覺堅。亦名六忍。謂信法修正無垢一切",
    "T35n1735_053:0903a21": "智。復名六慧。謂聞思修無相照寂寂照。復",
    "T35n1735_053:0903a22": "名六觀。謂住行向地無相一切種智。即亦",
    "T35n1735_053:0903a23": "六性。謂習種性等。一切諸佛無不入此",
    "T35n1735_053:0903a24": "故。常隨順十種智者。謂法智比智他心智",
    "T35n1735_053:0903a25": "世智四諦智盡智無生智。若開如實異前。",
    "T35n1735_053:0903a26": "則有十一智。今以如實貫上故但說十。如",
    "T35n1735_053:0903a27": "智論二十六辨。由念成智故為方便。四法",
    "T35n1735_053:0903a28": "樂怡神。五真實修行。六自他雙淨。言三",
    "T35n1735_053:0903a29": "覺者欲恚害也。七遍觀法性界。如毒蛇",
    "T35n1735_053:0903b01": "者。淨名涅槃。皆以四大為毒蛇性違害故。",
    "T35n1735_053:0903b02": "今居蘊入之中義當十八界。以四大即內",
    "T35n1735_053:0903b03": "界故俱舍云。大種謂四界。今取總中別義。",
    "T35n1735_053:0903b04": "亦可。十八界皆不可執取。處如空聚者中",
    "T35n1735_053:0903b05": "無人故。並如涅槃二十三說。八深解二空",
    "T35n1735_053:0903b06": "無心已下。明其法空。九止觀雙遊。於中先總",
    "T35n1735_053:0903b07": "修止觀。後心意下雙釋二門先釋止。欲取",
    "T35n1735_053:0903b08": "我相為我想。正計為我業。正損法身為瘡",
    "T35n1735_053:0903b09": "疣。餘過未滅為瘢㾗。能所忍寂故無來去。",
    "T35n1735_053:0903b10": "後觀一切下釋觀。說雖先後運在一時。十",
    "T35n1735_053:0903b11": "修集種智謂見法從緣。則知國由心現。國",
    "T35n1735_053:0903b12": "由心現故有而即空。空為法性萬法由生。",
    "T35n1735_053:0903b13": "見法性源是真智慧。皆離妄垢並云清淨。",
    "T35n1735_053:0903b14": "五重積集一切智圓。第三明足者。總顯圓",
    "T35n1735_053:0903b15": "足惑闇斯亡。智解斯顯故稱為明。足有二",
    "T35n1735_053:0903b16": "義。一智圓備故。二有進趣故。其猶脚足。斯",
    "T35n1735_053:0903b17": "即十號明行足義。果稱圓足因為脚足。",
    "T35n1735_053:0903b18": "又準涅槃十八以明為果。所謂菩提以行",
    "T35n1735_053:0903b19": "為足。謂戒定等廣如彼說。此居等覺義通",
    "T35n1735_053:0903b20": "二足。望脚足義。此門亦得名為勝進。十中",
    "T35n1735_053:0903b21": "前七約行。後三別舉。三明自分行竟。第二",
    "T35n1735_053:0903b22": "有十種求法下三門。明勝進行。一更求法要。",
    "T35n1735_053:0903b23": "二得已明了。三如說修行。今初依此成行",
    "T35n1735_053:0903b24": "故。一始心唯直。二中後無懈。三內不顧身。",
    "T35n1735_053:0903b25": "四外亡名利。五雙圓二利。六得意亡言。",
    "T35n1735_053:0903b26": "七果不近求。八因酬所為。九普決疑惑。十",
    "T35n1735_053:0903b27": "唯滿佛乘。離此十求皆邪求也。二明了法",
    "T35n1735_053:0903b28": "者。得不照達求之何用。總以普賢勝智。了",
    "T35n1735_053:0903b29": "知三乘凡聖差別。一是凡夫。若童稚蒙昧",
    "T35n1735_053:0903c01": "未能出世故。隨世俗長四善根。二謂鈍根",
    "T35n1735_053:0903c02": "隨信他言而行道故。名隨信行。三是利根",
    "T35n1735_053:0903c03": "由自披閱契經等法而行道。故名隨法行。",
    "T35n1735_053:0903c04": "然今既云覺法自性等。即知十中前九亦兼",
    "T35n1735_053:0903c05": "含大。是以智論明有三乘共十地法。此上二",
    "T35n1735_053:0903c06": "人約根分異。四第八人者。即初果向。又俱",
    "T35n1735_053:0903c07": "舍賢聖品中疏云。第八人者。謂苦法忍。八",
    "T35n1735_053:0903c08": "忍之中從後數之為第八故。又智論中有",
    "T35n1735_053:0903c09": "八人地。若約超斷容具二三果向。謂具修",
    "T35n1735_053:0903c10": "道惑及斷。一至五皆初果向斷。次三向二",
    "T35n1735_053:0903c11": "斷九乃至八地惑盡至苦法忍。即為第三向",
    "T35n1735_053:0903c12": "也。五初果法斷眾結者。謂三正三隨已如",
    "T35n1735_053:0903c13": "十地亦可。見所斷惑八十八使。名為眾結",
    "T35n1735_053:0903c14": "由見諦理斷無明漏。無明是生死根本。名",
    "T35n1735_053:0903c15": "生死漏。六一來果。觀欲味過患已斷六品。",
    "T35n1735_053:0903c16": "雖三品惑能潤一生故。一往來而知無往",
    "T35n1735_053:0903c17": "來也。七不還果斷九品盡故。不還欲界。",
    "T35n1735_053:0903c18": "乃至八地惑皆斷故。總云不樂三界。八無",
    "T35n1735_053:0903c19": "學果。八解脫者。一內有色觀外色解脫。二",
    "T35n1735_053:0903c20": "內無色觀外色解脫。三淨解脫。初二如次",
    "T35n1735_053:0903c21": "依初二禪。三依四禪。次四無色為四解脫。",
    "T35n1735_053:0903c22": "八即滅受想解脫。餘義已見上文。廣如諸",
    "T35n1735_053:0903c23": "論。九十可知。三修行法者。如說修行方得",
    "T35n1735_053:0903c24": "佛法故。常為諸天者為字去聲故。晉經云",
    "T35n1735_053:0903c25": "覺悟諸天餘並可知。上來造修行竟第三有",
    "T35n1735_053:0903c26": "十魔下十門。明離障行分二。前五門明離",
    "T35n1735_053:0903c27": "障成行。後五門明離障加持。前中分三。",
    "T35n1735_053:0903c28": "初二門明所離障體。次一門明離障方便。",
    "T35n1735_053:0903c29": "後二門顯見佛成行。前中初顯魔體後辨",
    "T35n1735_053:0904a01": "魔因。今初十魔能障道故。一蘊魔者。身為",
    "T35n1735_053:0904a02": "道器體與佛同。豈即是魔蘊。魔之名特由",
    "T35n1735_053:0904a03": "取著。下九例爾。皆以下句釋成魔義。是知",
    "T35n1735_053:0904a04": "以心分別萬法皆魔。何但此十。故舉菩提",
    "T35n1735_053:0904a05": "法智以勝況劣。不以心分別。一切皆佛豈",
    "T35n1735_053:0904a06": "捨魔界求佛界耶。然四魔直就體明。十",
    "T35n1735_053:0904a07": "魔多約執取。十表無盡故。與四不同。若欲",
    "T35n1735_053:0904a08": "攝者。除三同外皆煩惱。攝法即所證智是",
    "T35n1735_053:0904a09": "能證。能所冥合故名菩提。若不捨於分別",
    "T35n1735_053:0904a10": "菩提之見。即是魔矣。餘文自顯。二有十魔業",
    "T35n1735_053:0904a11": "者行此十事。皆能訛善亦招天魔。故為其",
    "T35n1735_053:0904a12": "業。十中一由忘行本。令所修善感生死果。",
    "T35n1735_053:0904a13": "不至菩提。故是其業。二於蔽度不平等",
    "T35n1735_053:0904a14": "故。於中初二蔽俱行度。後四嫌棄有蔽之",
    "T35n1735_053:0904a15": "人。文影略耳。夫真道者。不施不慳不戒不",
    "T35n1735_053:0904a16": "犯。不忍不恚不進不怠。不定不亂不智",
    "T35n1735_053:0904a17": "不愚。嫌他不忍忍度豈成。他皆倣此。又悲",
    "T35n1735_053:0904a18": "化惡故。況惡為善資不愛其資。是大迷也。",
    "T35n1735_053:0904a19": "餘八易知。然觀此文難免魔業。願諸後學",
    "T35n1735_053:0904a20": "審此省躬。第二捨魔業即離障方便。對障",
    "T35n1735_053:0904a21": "修治故云捨離。然此十句敵對反前。但略",
    "T35n1735_053:0904a22": "而不次耳。一反第五二反第二。三反第七",
    "T35n1735_053:0904a23": "四反第一。五反第四六反第八。七反第三",
    "T35n1735_053:0904a24": "八反第九救護彼故。九反第十。若得佛",
    "T35n1735_053:0904a25": "加蔽惡息故。十反第六。同一善根豈求惡",
    "T35n1735_053:0904a26": "故。然復欲顯隨其一善。總反前十或以多",
    "T35n1735_053:0904a27": "善共反前一。令不定執故不次耳。第三二",
    "T35n1735_053:0904a28": "門顯見佛成行由障離故。果現行成。於中",
    "T35n1735_053:0904a29": "先見佛。後成行。今初即是果現。此中所見即",
    "T35n1735_053:0904b01": "前十佛。亦是八地十身。十身與此名小不",
    "T35n1735_053:0904b02": "同。已如前會。然此中明見。皆稱彼佛而",
    "T35n1735_053:0904b03": "見。如云無著。自屬正覺。非謂菩薩於彼",
    "T35n1735_053:0904b04": "不著。若菩薩於此不著。下九豈當著耶。是",
    "T35n1735_053:0904b05": "知皆就所見明見亦不得。半就所見半約",
    "T35n1735_053:0904b06": "能見。一無著者。安住世間故。不著涅槃",
    "T35n1735_053:0904b07": "成正覺故。不著生死乘無住道。示成正",
    "T35n1735_053:0904b08": "覺故名無著。稱此而見是見正覺。他皆準",
    "T35n1735_053:0904b09": "此。又無邪慧而不離。故云無著。無正德而",
    "T35n1735_053:0904b10": "不圓故云正覺。則佛見影略。此即總句。下",
    "T35n1735_053:0904b11": "九皆此別義。二乘願出生故。上文云佛願",
    "T35n1735_053:0904b12": "力故無不現。又乘此願能生一切德故。",
    "T35n1735_053:0904b13": "三報即相好莊嚴身業。即萬行之因而深信",
    "T35n1735_053:0904b14": "為首。云深信見故。下善財云。一切諸佛從",
    "T35n1735_053:0904b15": "信心起。亦能令見者信故。四隨順眾生住",
    "T35n1735_053:0904b16": "持舍利等故。又隨順眾生以圓音周遍三",
    "T35n1735_053:0904b17": "世持佛法故。五涅槃即是化身。化身示滅",
    "T35n1735_053:0904b18": "故名涅槃。深入見者。深入涅槃故能示滅。",
    "T35n1735_053:0904b19": "深入生死故示滅非真。六法身充滿於法",
    "T35n1735_053:0904b20": "界故。法界為佛體故。七湛然安住真唯識",
    "T35n1735_053:0904b21": "性。是佛心故。八寂然無依。心言路絕即三昧",
    "T35n1735_053:0904b22": "義。觸類皆然。故三昧無量。九平等性智了",
    "T35n1735_053:0904b23": "本性故。本覺真性性本了故。十隨自他意",
    "T35n1735_053:0904b24": "無身不受故。依上十見則真見佛。既知十",
    "T35n1735_053:0904b25": "佛總別六相圓融。則亦十見無有障礙。",
    "T35n1735_053:0904b26": "又此十種攝為五對。一所出能出對。二正",
    "T35n1735_053:0904b27": "報任持對。三真常普遍對。四內住外寂對。",
    "T35n1735_053:0904b28": "五體深用廣對。如文思之。上十佛十身類",
    "T35n1735_053:0904b29": "此成對。又此十見各有十種。並如不思議",
    "T35n1735_053:0904c01": "法等品。二有十種佛業即是成行。前見佛",
    "T35n1735_053:0904c02": "體今辨佛因。又行順佛行故名佛業。佛以",
    "T35n1735_053:0904c03": "利生為事業故。十中初總餘別。又總別合",
    "T35n1735_053:0904c04": "為五對。一覺導夢化對。二開纏淨戒對。犯",
    "T35n1735_053:0904c05": "戒疑悔故為彼纏。令其懺除故名出離戒。",
    "T35n1735_053:0904c06": "有多種出離。亦多總相言之不過二種。",
    "T35n1735_053:0904c07": "一事二理。事隨輕重篇聚悔除。理觀性空",
    "T35n1735_053:0904c08": "是真奉律。若具二者罪無不離。又如瑜伽",
    "T35n1735_053:0904c09": "九十九有五惡作。即是悔纏。一謂作是",
    "T35n1735_053:0904c10": "思惟後定自責。二諸天呵責。三大師同行",
    "T35n1735_053:0904c11": "責。四惡名流布。五死墮惡趣。亦有五相能",
    "T35n1735_053:0904c12": "除此惡作。謂佛許還淨故。由無知等我已",
    "T35n1735_053:0904c13": "滅故。當來無犯意我已生故。已於同梵行",
    "T35n1735_053:0904c14": "悔故。佛說悔除為善哉。惡作相續以為蓋",
    "T35n1735_053:0904c15": "故。餘如淨名第一及隨好品辨。三現相說法",
    "T35n1735_053:0904c16": "對。於現相中由如來相從六度生故。除",
    "T35n1735_053:0904c17": "六蔽見此殊勝不希二乘。覩慈善根決",
    "T35n1735_053:0904c18": "知尊勝。住心佛境自失威光故無害等。",
    "T35n1735_053:0904c19": "四降魔護小對。五悲攝雙行對。雙行中有",
    "T35n1735_053:0904c20": "十一句。初一總明無作四諦。不驚怖者。妄",
    "T35n1735_053:0904c21": "惑本無今有故應驚。妄苦逼害身心故應",
    "T35n1735_053:0904c22": "怖。今皆了本寂即同滅理。故不驚怖。雖",
    "T35n1735_053:0904c23": "了本寂而修福智為能治道。餘十一句別",
    "T35n1735_053:0904c24": "中初一約苦。次一約集次八約道。後一約",
    "T35n1735_053:0904c25": "滅文並可知。第二有十慢下五門。明離障",
    "T35n1735_053:0904c26": "加持行中二。初二門內成離障行。後三門",
    "T35n1735_053:0904c27": "外得加持行。前中初門舉障。後門顯治。今",
    "T35n1735_053:0904c28": "初慢者。恃己於他高舉為性。能障不慢",
    "T35n1735_053:0904c29": "生苦為業。然經論中說多差別。且明七",
    "T35n1735_053:0905a01": "慢。俱舍論十九云。一慢。二過慢。三慢過慢。",
    "T35n1735_053:0905a02": "四我慢。五增上慢。六卑慢。七邪慢。今文開",
    "T35n1735_053:0905a03": "十。四五與九具有其名。餘七但有其義。",
    "T35n1735_053:0905a04": "前三即慢但約有高心故。故彼論云。一慢",
    "T35n1735_053:0905a05": "者。謂於他劣謂己勝。於他等謂己等。雖",
    "T35n1735_053:0905a06": "能稱境以心高舉。說名為慢。初一輕人次",
    "T35n1735_053:0905a07": "二慢法。四中自高陵物。是於他等謂己勝。",
    "T35n1735_053:0905a08": "即當過慢過前慢故。五即慢過慢。今言過",
    "T35n1735_053:0905a09": "過者過前慢故。有德應讚。即於他勝見讚",
    "T35n1735_053:0905a10": "不喜。是謂己勝應合讚我故。六即邪慢。",
    "T35n1735_053:0905a11": "謂於無德謂己有德故名邪慢。成就惡行",
    "T35n1735_053:0905a12": "名為無德。恃惡高舉名之為慢。自起誹謗",
    "T35n1735_053:0905a13": "即惡行故。七即卑慢。耆舊有德即是彼多分",
    "T35n1735_053:0905a14": "勝。不應執事。即謂己小劣何得事他。八亦",
    "T35n1735_053:0905a15": "邪慢起惡行故。九即我慢我慢所吞故。十",
    "T35n1735_053:0905a16": "即增上慢。新善未起即是未得。不應諍而",
    "T35n1735_053:0905a17": "諍。即是謂得故。其但以曾發下。準梵本應",
    "T35n1735_053:0905a18": "迴安於百千劫前深坑之下。彼梵本從消滅。",
    "T35n1735_053:0905a19": "下云不應說而說。言多鬪諍發起怨嫌。數",
    "T35n1735_053:0905a20": "行此法應墮大坑。然以曾集菩提心。力",
    "T35n1735_053:0905a21": "得受豪貴自在之力於百千劫尚不見佛。",
    "T35n1735_053:0905a22": "何況聞法。晉及度世大意皆同梵本若但依",
    "T35n1735_053:0905a23": "今釋。當墮深坑。語其慢過。終自醒悟。明",
    "T35n1735_053:0905a24": "非長沒。若約八慢前三皆是憍慢。亦名傲",
    "T35n1735_053:0905a25": "慢。皆於尊境不肯禮敬。故餘如別說。二若",
    "T35n1735_053:0905a26": "諸菩薩下有十種智業。顯對治行。謂既識",
    "T35n1735_053:0905a27": "障惑。不令增長。制情從理敬重法行。故",
    "T35n1735_053:0905a28": "名智業。文中初結前生後。文通兩段。後何",
    "T35n1735_053:0905a29": "等下。正顯並是智之作用故名為業。第",
    "T35n1735_053:0905b01": "二魔攝持下。三門辨外加持行分。二此門所",
    "T35n1735_053:0905b02": "離障。後二門能治行。今初即怨障加持。由",
    "T35n1735_053:0905b03": "內行乖理外魔得便。名為攝持。又行乖理",
    "T35n1735_053:0905b04": "即是魔攝。初二心怠志陜。次二行少解滯。",
    "T35n1735_053:0905b05": "次二捨願趣斷。次二成小捨大。後二捨悲",
    "T35n1735_053:0905b06": "謗法。第二佛所攝下二門。明能治行。由離",
    "T35n1735_053:0905b07": "於邪自然合正。於中先佛後法。今初先結",
    "T35n1735_053:0905b08": "前生後。後何等下正說文顯可知。二法攝",
    "T35n1735_053:0905b09": "中前四即四法印。次二總別緣生。次二大",
    "T35n1735_053:0905b10": "小。後二智斷。上辨因圓究竟訖。第二住兜",
    "T35n1735_053:0905b11": "率下十九門。明果用圓滿行。多約八相顯",
    "T35n1735_053:0905b12": "果用者。明是普賢大用之果。不就淨土實",
    "T35n1735_053:0905b13": "報處說。又顯實報不可說故。又顯八相通",
    "T35n1735_053:0905b14": "因果故。長分為十。初一門住天。次一門示",
    "T35n1735_053:0905b15": "沒。三一門入胎。四一門住胎。五三門初生。六",
    "T35n1735_053:0905b16": "二門在家。七二門出家。八五門成道。九二門",
    "T35n1735_053:0905b17": "轉法輪。十有一門入涅槃。初之二門合屬",
    "T35n1735_053:0905b18": "第三。即是八相。今初欲說下生。先明在天",
    "T35n1735_053:0905b19": "所作。一化欲天。二化色天。三化大千。四同",
    "T35n1735_053:0905b20": "類共談。五為同類說。六善巧降魔。七樂音",
    "T35n1735_053:0905b21": "說法。八詣佛聞法。九供養多佛。十多身益",
    "T35n1735_053:0905b22": "生。第二時至云沒名將下生。大乘方便經",
    "T35n1735_053:0905b23": "下卷云。菩薩如其本願。處兜率天宮。能",
    "T35n1735_053:0905b24": "得菩提轉于法輪。非為不能。菩薩思惟。",
    "T35n1735_053:0905b25": "閻浮提人。不能至此兜率天上聽受法教。",
    "T35n1735_053:0905b26": "兜率天人能下閻浮。是故下生。一廣拔眾",
    "T35n1735_053:0905b27": "苦。二遍警有緣。三嚴剎揀非。四覺諸導",
    "T35n1735_053:0905b28": "從。五密召侍衛。六先告當機。七令輔翼知。",
    "T35n1735_053:0905b29": "八淨所生處。九長延天壽。十廣現難思",
    "T35n1735_053:0905c01": "(已下入第五十九經)第三正明入胎十事。如有問言。於",
    "T35n1735_053:0905c02": "四生中化生為上。佛為最勝何故胎生。諸",
    "T35n1735_053:0905c03": "經論中。多用初緣以通此問。今明具十以",
    "T35n1735_053:0905c04": "表無盡。一化劣解此通凡小。二攝眷屬",
    "T35n1735_053:0905c05": "化生。設有父母等恩養少故。三三時無亂",
    "T35n1735_053:0905c06": "出時無亂。在後初生故。俱舍世品明。輪王",
    "T35n1735_053:0905c07": "唯入無亂。緣覺兼住唯佛三時無亂。以福",
    "T35n1735_053:0905c08": "智俱勝故。瑜伽同此。上之三緣小教亦說。",
    "T35n1735_053:0905c09": "次下四事兼於權大。四演法益物。五乘願",
    "T35n1735_053:0905c10": "化生。六破胎生慢。誰能於佛恃種族耶七",
    "T35n1735_053:0905c11": "胎障不隔故。令大心同覩。後之三緣唯實教",
    "T35n1735_053:0905c12": "有。八同類共集說智慧藏。為胎藏故。九定",
    "T35n1735_053:0905c13": "力現嚴。以離垢藏為胎藏故。十興供聞",
    "T35n1735_053:0905c14": "法。以法界藏為胎藏故。此一是總。八九",
    "T35n1735_053:0905c15": "即法界別義。法界寂然是離垢義。寂而常照",
    "T35n1735_053:0905c16": "是智慧義。又前二是能證。後一所證。能所",
    "T35n1735_053:0905c17": "冥合諸佛生故。又前二不壞小而廣容。後一",
    "T35n1735_053:0905c18": "不動此而普遍。如是自在是佛生故。第四",
    "T35n1735_053:0905c19": "微細趣即明住胎十事。初一通現地位。次",
    "T35n1735_053:0905c20": "八明現七相。以處胎為能現故。童子屬",
    "T35n1735_053:0905c21": "處宮相故。後一總結多門。並一相中同時齊",
    "T35n1735_053:0905c22": "現。深密難知故名微細。第五十種生下三門",
    "T35n1735_053:0905c23": "明初生相。今初正辨即右脇生時。初一即出",
    "T35n1735_053:0905c24": "時無亂。後一動剎益生中八可知。二現微",
    "T35n1735_053:0905c25": "笑在行七步時故。瑞應經云。菩薩示生即",
    "T35n1735_053:0905c26": "行七步。一手指天一手指地。天上天下唯",
    "T35n1735_053:0905c27": "我為尊。即自誓也。初三自慶。次六慶能遍",
    "T35n1735_053:0905c28": "益群品。謂四無智自憍我能摧故。五昔善",
    "T35n1735_053:0905c29": "今退我能續故。六能為眾生良福田故。七",
    "T35n1735_053:0906a01": "見生聞教益不虛故。八傷諸同行不成佛",
    "T35n1735_053:0906a02": "故。九愍諸同會滯凡地故。後一得佛加故。",
    "T35n1735_053:0906a03": "三行七步。謂初生在地十方各行七步。顯自",
    "T35n1735_053:0906a04": "在希奇故。七數過三名過三界。隨所履地",
    "T35n1735_053:0906a05": "皆現金剛。餘並可知。第六童子地下二門",
    "T35n1735_053:0906a06": "明在家同俗行。並處王宮相。童子已在王",
    "T35n1735_053:0906a07": "宮。但此門明幼懷德藝顯是超絕。後門貴",
    "T35n1735_053:0906a08": "極無染。以彰德高。今初八云令樂法者。幼",
    "T35n1735_053:0906a09": "而梵行德業殊倫。後見道成必樂其法。餘九",
    "T35n1735_053:0906a10": "可知。二正明處宮十中。一化同行。同行處",
    "T35n1735_053:0906a11": "宮故如瞿波。四濁世欣貴故。餘八可知。第",
    "T35n1735_053:0906a12": "七出家下二門。明捨家期道行。初明出家",
    "T35n1735_053:0906a13": "後顯修行。今初雖能深宮入道而出家者。",
    "T35n1735_053:0906a14": "示斯十意。初二令厭捨苦果。次二欣揚勝",
    "T35n1735_053:0906a15": "道。次二令離利鈍集。著常見者。貴常為貴",
    "T35n1735_053:0906a16": "故不出家。著斷見者身滅無餘。何須出家。",
    "T35n1735_053:0906a17": "既非常斷明可修進。云離二邊。又非苦樂",
    "T35n1735_053:0906a18": "等。次二顯界家繫滅。後二顯得果同因。二",
    "T35n1735_053:0906a19": "示苦行者。行有苦樂。而遍苦者有斯十意。",
    "T35n1735_053:0906a20": "一為小乘要。謂勤苦方得道故。二示同異",
    "T35n1735_053:0906a21": "道摧邪見故。謂六年自餓無道。後受乳糜",
    "T35n1735_053:0906a22": "方得顯餓非真。三一言罵佛六載受飢故。",
    "T35n1735_053:0906a23": "緣如大乘方便經。第二四五濁眾生皆有重",
    "T35n1735_053:0906a24": "罪。憂惱覆心不能得道。令彼念言謗佛",
    "T35n1735_053:0906a25": "尚得解脫。況我等耶。即悔除故。亦如彼說。",
    "T35n1735_053:0906a26": "五策懈怠眾生故。六令知為法忘飢故。",
    "T35n1735_053:0906a27": "七示著樂非道故。八始末精勤故。九準晉",
    "T35n1735_053:0906a28": "經云。欲令未來眾生發精進故。今精進之",
    "T35n1735_053:0906a29": "言合在前句。缺斯一句。十苦行待機者顯",
    "T35n1735_053:0906b01": "悲深故。第八詣道場下五門道成證入行。",
    "T35n1735_053:0906b02": "即分為五。一明進趣所安。即從苦行所向",
    "T35n1735_053:0906b03": "於道樹。顯捨邪趣正故。因圓趣果故。行行",
    "T35n1735_053:0906b04": "後邊故。十句可知。二正坐道場明自力安",
    "T35n1735_053:0906b05": "處。初四嚴處。次三三業現相。觀師子座者",
    "T35n1735_053:0906b06": "知將說故。晉經云。觀一切佛師子之吼。後",
    "T35n1735_053:0906b07": "三成德。一滿自能證明智顯惑亡。二受",
    "T35n1735_053:0906b08": "佛所處將契同法界。三大悲同體故能遍",
    "T35n1735_053:0906b09": "加。三有十奇特者。明外感希奇大果先兆",
    "T35n1735_053:0906b10": "故。四降魔者。正覺將顯先摧邪故。皆言示",
    "T35n1735_053:0906b11": "者久已降故。魔王多是大菩薩故。無有惡",
    "T35n1735_053:0906b12": "魔能惱佛故。亦如野干。豈能於師子前以",
    "T35n1735_053:0906b13": "振威勢。大乘方便經下卷云。若非佛力召",
    "T35n1735_053:0906b14": "來彼等惡魔豈得近佛。魔為欲界尊勝。勝",
    "T35n1735_053:0906b15": "降伏餘故。十中一示以德諍。二破魔佛誰",
    "T35n1735_053:0906b16": "愈。三波旬兵眾滿三十六由旬圍菩提樹。",
    "T35n1735_053:0906b17": "欲作留難。菩薩住慈悲智慧以手指地。",
    "T35n1735_053:0906b18": "一切散壞。八萬四千八部大眾皆發大菩提",
    "T35n1735_053:0906b19": "心。故云教化調伏廣。如方便經及本行集",
    "T35n1735_053:0906b20": "說。六未免魔者勿懈怠故。七一被降伏。",
    "T35n1735_053:0906b21": "乃至末世翻護法故。餘五可知。五有十種",
    "T35n1735_053:0906b22": "成如來力。即正覺現前。前之二門當無間道。",
    "T35n1735_053:0906b23": "此當解脫道。更前二門即方便道。今此十中",
    "T35n1735_053:0906b24": "初一障無不寂。次二因無不圓。次二果無",
    "T35n1735_053:0906b25": "不滿。次三德無不普。後二佛無不同故。",
    "T35n1735_053:0906b26": "結名如來也。第九轉大法輪下二門明轉法",
    "T35n1735_053:0906b27": "輪。道成機熟開甘露門故。於中初門所轉",
    "T35n1735_053:0906b28": "法輪體用。後門明轉法輪因緣。前中流演",
    "T35n1735_053:0906b29": "圓通目之為輪。自我之彼名之為轉。小乘",
    "T35n1735_053:0906c01": "以眼智明覺四行。繫於四諦。今顯無盡十",
    "T35n1735_053:0906c02": "行。應繫十諦以成百行。餘如法輪章說。十",
    "T35n1735_053:0906c03": "中初二能轉備圓。次二所轉深妙。次二生",
    "T35n1735_053:0906c04": "信拔苦。次二因深量廣。後二時遠益高。二種",
    "T35n1735_053:0906c05": "白淨法十事即法輪因。白淨法者即所轉輪",
    "T35n1735_053:0906c06": "體。謂佛無漏清淨法界轉入眾生心中。成",
    "T35n1735_053:0906c07": "聞熏種子故名為種說應時機言不虛發。",
    "T35n1735_053:0906c08": "還生無漏聖智故。無空過故。攝論中多聞",
    "T35n1735_053:0906c09": "熏習從最清淨法界等流生無漏現行。是此",
    "T35n1735_053:0906c10": "義也。亦即前章無礙解脫。所以能種此種",
    "T35n1735_053:0906c11": "者有十事故。初一宿因餘皆現因。於中前",
    "T35n1735_053:0906c12": "六德具。後三用勝。前中二三悲具。一內持。二",
    "T35n1735_053:0906c13": "外攝。次四智具即四悉檀。一為人所樂不",
    "T35n1735_053:0906c14": "同故。二第一義應時令悟故。三對治隨病",
    "T35n1735_053:0906c15": "所宜故。四世界了世而順故。第十涅槃謂應",
    "T35n1735_053:0906c16": "盡還源。有斯十意。初二明生死過患。一無",
    "T35n1735_053:0906c17": "常故二無樂故。云非安隱。三明涅槃是樂",
    "T35n1735_053:0906c18": "翻上無樂。以涅槃寂滅為真樂故。四翻色",
    "T35n1735_053:0906c19": "身無常法身為常故。故晉經云。令求常住",
    "T35n1735_053:0906c20": "淨法身故。今缺常字。以法身是三德之一",
    "T35n1735_053:0906c21": "性出。自古體無變異偏語其常。今已出纏",
    "T35n1735_053:0906c22": "故名為淨。次三句明生死無我不自在故。",
    "T35n1735_053:0906c23": "一一期無常不自在。故云不可轉。二別明",
    "T35n1735_053:0906c24": "念念無常不自在。此通變易生死。三即分",
    "T35n1735_053:0906c25": "段不能堅住。亦非自在。八明涅槃是堅即",
    "T35n1735_053:0906c26": "自在我。亦兼常義。九翻有為以明淨德。",
    "T35n1735_053:0906c27": "不淨者即有為法故。言聚散淨者。諸佛菩薩",
    "T35n1735_053:0906c28": "正法名無生起。然是性淨涅槃。隨緣生死",
    "T35n1735_053:0906c29": "即相之性。方為正法。然涅槃第二翻破",
    "T35n1735_053:0907a01": "凡小四德。通諸佛法故。以如來為我此正",
    "T35n1735_053:0907a02": "顯涅槃故。亦就涅槃明我。餘並相順。然常",
    "T35n1735_053:0907a03": "等四德。雖遍通佛法。從其別義各顯不同。",
    "T35n1735_053:0907a04": "上以四榮翻枯具遣八倒。十明法爾諸佛",
    "T35n1735_053:0907a05": "常規。上來說分竟。大文第七從佛子此法門",
    "T35n1735_053:0907a06": "下。結勸修學分。於中二。一結義勸修。二佛",
    "T35n1735_053:0907a07": "子此一切菩薩下結名勸學。前中亦二。初舉",
    "T35n1735_053:0907a08": "名結義。後佛子若有下勸信修行。二結名",
    "T35n1735_053:0907a09": "勸學中。先顯十名。初一約能詮依此生行",
    "T35n1735_053:0907a10": "故名為處。前約所詮行體但云清淨行。",
    "T35n1735_053:0907a11": "餘九約所詮功能立稱。二決彼行義定能",
    "T35n1735_053:0907a12": "感果故。三證所證故。四能證分明故。五",
    "T35n1735_053:0907a13": "有智超勝故。六悲興萬行故。七一一圓融",
    "T35n1735_053:0907a14": "故。八軌則具足故。九即理涉事故。十即事",
    "T35n1735_053:0907a15": "而真故。後應尊重下勸學可知。大文第八",
    "T35n1735_053:0907a16": "從說此下現瑞分可知。大文第九爾時十方",
    "T35n1735_053:0907a17": "下證成分。於中二。先讚法證。後佛子汝已",
    "T35n1735_053:0907a18": "下歎人證。大文第十爾時普賢下偈頌分。",
    "T35n1735_053:0907a19": "總有二百一十五頌半分三。初有八偈七",
    "T35n1735_053:0907a20": "言歎德深廣。明說分齊。二其心下百三十",
    "T35n1735_053:0907a21": "一頌半。總示行德略顯深廣。上二並是伽",
    "T35n1735_053:0907a22": "陀。三從依於佛智下七十六偈。頌前長行",
    "T35n1735_053:0907a23": "方是祇夜。今初分四。初四許說廣深。次二",
    "T35n1735_053:0907a24": "舉德誡聽。次一重總許說。後一示說分齊。",
    "T35n1735_053:0907a25": "第二總示行德中分三。初二頌略標法喻。",
    "T35n1735_053:0907a26": "二五十五頌半託事表法。以明深廣。三從菩",
    "T35n1735_053:0907a27": "薩等於佛下。聽十四頌即法明行。以彰",
    "T35n1735_053:0907a28": "廣大。初標可知。二託事表法中總五十喻。",
    "T35n1735_053:0907a29": "難以區分。今類例相從且分為十。初四偈半",
    "T35n1735_053:0907b01": "二喻明悅物覆蔭行。二師子下十偈。摧邪",
    "T35n1735_053:0907b02": "導迷行。師子吼義。法界初說。三有十一偈",
    "T35n1735_053:0907b03": "明高深堅密行。四迦樓羅下六偈。觀機照益",
    "T35n1735_053:0907b04": "行。五有六偈自在統御行。六智慧心下二",
    "T35n1735_053:0907b05": "偈包含無染行。七二偈周遍成益行。八如珍",
    "T35n1735_053:0907b06": "寶下六偈。檢束修身行。九二偈調御運載",
    "T35n1735_053:0907b07": "行。十優曇華下六偈。外用遊處行。第三即",
    "T35n1735_053:0907b08": "法明行中二。初十偈總明深廣。許說誡聽。",
    "T35n1735_053:0907b09": "後一身能示現下六十四頌。別明深廣以酬",
    "T35n1735_053:0907b10": "前許。前中三。初三上同佛覺。次三下超群",
    "T35n1735_053:0907b11": "品。後四許說誡聽。第二別明深廣中。束為",
    "T35n1735_053:0907b12": "十行。初六偈三業深廣行。二菩薩身下五",
    "T35n1735_053:0907b13": "頌。二嚴無礙行。三有三頌逆順成滿行。",
    "T35n1735_053:0907b14": "四或現行成滿下。十頌普門示現行。五四",
    "T35n1735_053:0907b15": "頌時處圓融行。六菩薩知下六頌。知根說法",
    "T35n1735_053:0907b16": "行。七四頌寂用迅疾行。八譬如工幻下十偈。",
    "T35n1735_053:0907b17": "悲不失智行。九有十四偈智不失悲行。",
    "T35n1735_053:0907b18": "謂末後二句不失悲。前皆智德圓滿。十有",
    "T35n1735_053:0907b19": "二偈結德無盡行。第三頌長行中二。初有",
    "T35n1735_053:0907b20": "三十九偈頌前說分。後雖令下三十七偈",
    "T35n1735_053:0907b21": "頌結勸修學分。今初頌前六位即為六段。",
    "T35n1735_053:0907b22": "初四偈頌十信位中行。二有四偈頌十住",
    "T35n1735_053:0907b23": "行。三有六偈頌十行。四有五偈頌迴向",
    "T35n1735_053:0907b24": "行。五九頌半頌十地行。六有十頌半頌因",
    "T35n1735_053:0907b25": "圓果滿行。其初所行二字義屬前段。第二",
    "T35n1735_053:0907b26": "頌結勸修學中。然小異前勢。分之為四。",
    "T35n1735_053:0907b27": "初一偈結前所說為少。二有三十偈別顯",
    "T35n1735_053:0907b28": "德用廣深。三有四偈總結深廣。四有二",
    "T35n1735_053:0907b29": "偈結勸修行。二中分二。前二十一頌半結",
    "T35n1735_053:0907c01": "約法顯行。後八頌半結託事顯法。今初分",
    "T35n1735_053:0907c02": "五。初五於剎自在行。二有六頌三業自在",
    "T35n1735_053:0907c03": "行。三過去下三頌明三世間自在行。四有五",
    "T35n1735_053:0907c04": "頌明身智自在行。五有二偈半總結難測。",
    "T35n1735_053:0907c05": "後結託事顯法中。或前來所無。或事同義",
    "T35n1735_053:0907c06": "異並可意得。第三總結深廣中前二結前",
    "T35n1735_053:0907c07": "已說。後二結末說難窮。四結勸修行可知。",
    "T35n1735_053:0907c08": "離世間品竟。",
    "T35n1735_053:0907c09": "大方廣佛華嚴經疏卷第五十三"
}