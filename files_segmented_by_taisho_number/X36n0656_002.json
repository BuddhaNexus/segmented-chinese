{
    "X36n0656_002:0025c07": "大般涅槃經玄義文句會本卷下",
    "X36n0656_002:0025c09": "大般涅槃經玄義卷下。",
    "X36n0656_002:0025c10": "隋天台沙門灌頂撰。",
    "X36n0656_002:0025c11": "△三約三性為五先明三性有無次光宅下明佛",
    "X36n0656_002:0025c12": "唯二性三開善下明佛唯善性四夫三性下判失",
    "X36n0656_002:0025c13": "五此皆不經屬小宗。",
    "X36n0656_002:0025c14": "古來復約三性明涅槃體言佛地一向是善性一向",
    "X36n0656_002:0025c15": "非惡性無記性亦有亦無(云云)。",
    "X36n0656_002:0025c16": "初云無記性亦有亦無者無凡夫無記名亦無有",
    "X36n0656_002:0025c17": "白淨無記名亦有。",
    "X36n0656_002:0025c18": "△次光宅中。",
    "X36n0656_002:0025c19": "光宅云常住佛果有兩種無記一知解無記二果報",
    "X36n0656_002:0025c20": "無記如棋書射御闡提亦有故非是善佛地亦有故",
    "X36n0656_002:0025c21": "非是惡即是無記性也果報者如生死苦無常報既",
    "X36n0656_002:0025c22": "非是惡只是無記涅槃地常樂我淨亦非是善直是",
    "X36n0656_002:0025c23": "無記。",
    "X36n0656_002:0025c24": "佛地亦有者有基書工巧等無記。",
    "X36n0656_002:0026a01": "開善莊嚴竝言佛無無記唯一善性知解無記有多",
    "X36n0656_002:0026a02": "釋莊嚴云是善性開善云通三性在闡提是惡在佛",
    "X36n0656_002:0026a03": "是善在餘人是無記言果報者生死中多有異具故",
    "X36n0656_002:0026a04": "果報可是無記佛果報何以是無記佛果唯一習果",
    "X36n0656_002:0026a05": "無復報法豈得類此是無記以習善既滿併成習果",
    "X36n0656_002:0026a06": "也。",
    "X36n0656_002:0026a07": "夫三性者若有若無只是世俗尚不是真何得用此",
    "X36n0656_002:0026a08": "釋涅槃體。",
    "X36n0656_002:0026a09": "△五結中。",
    "X36n0656_002:0026a10": "此皆數論之極說安處佛體如野人暴背獻至尊耳。",
    "X36n0656_002:0026a11": "云如野人者如野老曝背以為玅法欲以此法而",
    "X36n0656_002:0026a12": "獻天子不知天子用此何為。",
    "X36n0656_002:0026a13": "△二正釋為二先斥非次不能下正釋。初二先",
    "X36n0656_002:0026a14": "明名體相稱不可思說。",
    "X36n0656_002:0026a15": "今明涅槃體者上來釋名論無無一切方便論絕絕",
    "X36n0656_002:0026a16": "能絕所名下玅理寧可思議。",
    "X36n0656_002:0026a17": "△次德王下引證斥非。",
    "X36n0656_002:0026a18": "德王云大般涅槃非色非聲云何而言可得見聞古",
    "X36n0656_002:0026a19": "來諸師云何以色為涅槃體又經云夫涅槃者不從",
    "X36n0656_002:0026a20": "因生體非是果古來諸師云何以佛果釋涅槃體又",
    "X36n0656_002:0026a21": "涅槃之體無定無果古來諸師云何謂涅槃體定是",
    "X36n0656_002:0026a22": "一法當知其體非色非聲非因非果非一非異非諸",
    "X36n0656_002:0026a23": "聲聞緣覺所知亦非十住能了了見。",
    "X36n0656_002:0026a24": "以須是言云何以佛果等者然今師則通因之果",
    "X36n0656_002:0026b01": "為涅槃體不同古人一向在果非一非異者即二",
    "X36n0656_002:0026b02": "而三故非一即三而一故非異即非三非一而三",
    "X36n0656_002:0026b03": "而一故非三乘所知。",
    "X36n0656_002:0026b04": "△次正釋為三一標列章門次初論下示章所依",
    "X36n0656_002:0026b05": "三淨性下正釋。",
    "X36n0656_002:0026b06": "不能默已強作五種言之一約性淨涅槃二約法身",
    "X36n0656_002:0026b07": "德三約一諦四約不生不生五約正性。",
    "X36n0656_002:0026b08": "初如文。",
    "X36n0656_002:0026b09": "△次所依中。",
    "X36n0656_002:0026b10": "初論性淨總指一部次論法身指哀歎次論一諦指",
    "X36n0656_002:0026b11": "聖行次論不生指德王次論正性指師子吼迦葉等",
    "X36n0656_002:0026b12": "不可備引斑駁略周耳。",
    "X36n0656_002:0026b13": "云一諦指聖行者先作聖行明一實諦迦葉等取",
    "X36n0656_002:0026b14": "陳如品初正觀之文唯正觀性文是。",
    "X36n0656_002:0026b15": "△三正釋文自為五初性淨章為四初標列次方",
    "X36n0656_002:0026b16": "便淨下正釋二此三下融通四今欲下離總以示別。",
    "X36n0656_002:0026b17": "性淨者淨有三種一方便淨二圓淨三性淨。",
    "X36n0656_002:0026b18": "初如文。",
    "X36n0656_002:0026b19": "△次正釋文自為三初方便淨。",
    "X36n0656_002:0026b20": "方便淨者嘔和善巧權能逗物住首楞嚴建于大義",
    "X36n0656_002:0026b21": "或一閻浮提或一四天下或一大千界或十方土隨",
    "X36n0656_002:0026b22": "諸眾生應可調伏種種示現無生而生王宮七步無",
    "X36n0656_002:0026b23": "滅而滅倚臥雙林是以晨朝放光大聲徧告正覺世",
    "X36n0656_002:0026b24": "尊將欲涅槃若有所疑今速可問為最後問所以三",
    "X36n0656_002:0026c01": "界躃踊八部悲號獻供填空流血灑地高幢翳諸日",
    "X36n0656_002:0026c02": "月廣葢徧覆大千如經廣說乃至下者作九法界身",
    "X36n0656_002:0026c03": "非生現生非滅現滅不前不後一時等現然於寂滅",
    "X36n0656_002:0026c04": "無所損減於諸生死無染無累故名方便淨涅槃也。",
    "X36n0656_002:0026c05": "在初釋者由證性淨有此無方勝用故在前釋言",
    "X36n0656_002:0026c06": "漚和善巧者方便淨家般若無生無滅等即方便",
    "X36n0656_002:0026c07": "淨家性淨是則一淨皆具三淨也。",
    "X36n0656_002:0026c08": "△次圓淨中。",
    "X36n0656_002:0026c09": "圓淨者因圓果滿畢竟成就原其初基以大涅槃心",
    "X36n0656_002:0026c10": "行如來行持戒不殺擁護正法廣宣流布利益眾生",
    "X36n0656_002:0026c11": "迴向大乘感得金剛堅固之體法身常身圓滿具足",
    "X36n0656_002:0026c12": "獲大涅槃修道得故安住於此祕密藏中復能頒宣",
    "X36n0656_002:0026c13": "廣說一切悉有佛性施與一切常命色力安無閡辯",
    "X36n0656_002:0026c14": "雖破煩惱亦無所破雖圓智慧亦無能圓雖施眾生",
    "X36n0656_002:0026c15": "不得眾生及以施相是名圓淨涅槃也。",
    "X36n0656_002:0026c16": "法身常身即圓淨家性淨雖施眾生是圓淨家方",
    "X36n0656_002:0026c17": "便淨。",
    "X36n0656_002:0026c18": "△三淨性淨中。",
    "X36n0656_002:0026c19": "性淨者非修非得非作業非與業本自有之非適今",
    "X36n0656_002:0026c20": "也沖湛寂靜不生不滅雖在波濁波濁不能昏動猶",
    "X36n0656_002:0026c21": "如仰觀虗空月形五翳不能翳雖復隨流苦酢其味",
    "X36n0656_002:0026c22": "真正停留在山雖沒膚中膿血之所不染故名性淨",
    "X36n0656_002:0026c23": "涅槃也。",
    "X36n0656_002:0026c24": "云非作業者修行之目名為作業非與業者因成",
    "X36n0656_002:0027a01": "尅果名為與業沖湛寂靜者即性淨家般若雖在",
    "X36n0656_002:0027a02": "波濁者即性淨家解脫。",
    "X36n0656_002:0027a03": "△三融通中。",
    "X36n0656_002:0027a04": "此三涅槃不可相離即三而一不可相混即一而三",
    "X36n0656_002:0027a05": "雖復一三即非一三雖非一三而復一三會之彌分",
    "X36n0656_002:0027a06": "派之彌合橫之彌高竪之彌闊微玅莫測不可思議。",
    "X36n0656_002:0027a07": "云會之彌分者性淨自當其體圓淨自當其宗方",
    "X36n0656_002:0027a08": "便淨自當其用三法無監名曰彌分派之彌合者",
    "X36n0656_002:0027a09": "雖三無濫同一法性體無三差故名彌合橫之彌",
    "X36n0656_002:0027a10": "高者一一皆徹實相之底故曰彌高竪之彌闊者",
    "X36n0656_002:0027a11": "一一徧攝法界之法名為彌闊。",
    "X36n0656_002:0027a12": "△四離總以示別中。",
    "X36n0656_002:0027a13": "今欲分別令易解故總唱涅槃即是其名專據性淨",
    "X36n0656_002:0027a14": "以當其體指於圓淨即是其宗方便善巧以為其用",
    "X36n0656_002:0027a15": "作此分別即是其教雖復分別都是一法所謂大乘",
    "X36n0656_002:0027a16": "大般涅槃若得此意無俟多言其未解者更重復說",
    "X36n0656_002:0027a17": "耳。",
    "X36n0656_002:0027a18": "云所謂大乘大般涅槃者大乘是圓因涅槃是圓",
    "X36n0656_002:0027a19": "果即一佛性因果也。",
    "X36n0656_002:0027a20": "△二約法身德為四一標列次法身下正釋三如",
    "X36n0656_002:0027a21": "是下融通四今欲下對五章。",
    "X36n0656_002:0027a22": "二約法身德者德有三種一法身德二般若德三解",
    "X36n0656_002:0027a23": "脫德。",
    "X36n0656_002:0027a24": "初如文。",
    "X36n0656_002:0027b01": "△次正釋文自為三初法身中。",
    "X36n0656_002:0027b02": "法身者即是金剛堅固之體非色即色非色非非色",
    "X36n0656_002:0027b03": "而名為真善玅色真故非色善故即色玅故非色非",
    "X36n0656_002:0027b04": "非色又真即是空善即是假玅即是中例一切法亦",
    "X36n0656_002:0027b05": "復如是以是義故名為佛法名佛法界攝一切法名",
    "X36n0656_002:0027b06": "法身藏名法身德也。",
    "X36n0656_002:0027b07": "云金剛堅固體者此即極果法身受堅固之名又",
    "X36n0656_002:0027b08": "真即空等者三身即三諦故更約三諦釋例一切",
    "X36n0656_002:0027b09": "法者正報既然依報例爾。",
    "X36n0656_002:0027b10": "△次般若德中。",
    "X36n0656_002:0027b11": "般若德者即是無上調御一切種智名大涅槃明淨",
    "X36n0656_002:0027b12": "之鏡此鏡一照一切照照中故是鏡照真故是淨照",
    "X36n0656_002:0027b13": "俗故是明明故則像亮假顯淨故瑕盡真顯鏡故體",
    "X36n0656_002:0027b14": "圓中顯三智一心中得故言明淨鏡攝一切法故稱",
    "X36n0656_002:0027b15": "調御是佛智藏名般若德也。",
    "X36n0656_002:0027b16": "云明故則像亮者只由般若明故其像則現故云",
    "X36n0656_002:0027b17": "像亮淨故瑕盡三惑究竟盡方名瑕盡。",
    "X36n0656_002:0027b18": "△三解脫德中。",
    "X36n0656_002:0027b19": "解脫德者即是如來自在解脫其性廣博無縛無脫",
    "X36n0656_002:0027b20": "是廣博義體縛即脫是遠離義調伏眾生是無創疣",
    "X36n0656_002:0027b21": "義如是解脫攝一切法亦名解脫藏亦名解脫德。",
    "X36n0656_002:0027b22": "其性廣博者即解脫家法身以解脫是稱體之用",
    "X36n0656_002:0027b23": "故云廣博是遠離義者即解脫家般若以解脫稱",
    "X36n0656_002:0027b24": "般若故。",
    "X36n0656_002:0027c01": "△三融通中。",
    "X36n0656_002:0027c02": "如是三德不可相離文云法身亦非乃至解脫亦非",
    "X36n0656_002:0027c03": "如是三德不可相混文云三點具足無有缺減當知",
    "X36n0656_002:0027c04": "雖一而三雖三而一雖復三一而非三一雖非三一",
    "X36n0656_002:0027c05": "而三而一不可思議攝一切法攝一切人文云我及",
    "X36n0656_002:0027c06": "諸子四部之眾悉皆入中微玅難思為若此。",
    "X36n0656_002:0027c07": "先明不離謂即三而一次明不混謂即一而三又",
    "X36n0656_002:0027c08": "云攝一切人者以法在人故。",
    "X36n0656_002:0027c09": "△四對五章中。",
    "X36n0656_002:0027c10": "今欲分別令易解故總唱祕藏以當其名法身攝一",
    "X36n0656_002:0027c11": "切法不縱不橫以當其體般若攝一切法如一面三",
    "X36n0656_002:0027c12": "目以當其宗解脫攝一切法如三點伊以當其用如",
    "X36n0656_002:0027c13": "此敷演即是其教非但經體義明餘義亦顯(云云)。",
    "X36n0656_002:0027c14": "云如此敷演者依開權顯實常住祕藏名體宗用",
    "X36n0656_002:0027c15": "敷演方是醍醐教相餘義亦顯者非但體具五義",
    "X36n0656_002:0027c16": "屬於名具五義皆屬於名宗用各五亦復如是教",
    "X36n0656_002:0027c17": "相具足為顯教相五義互融方成今教故云餘義",
    "X36n0656_002:0027c18": "亦顯。",
    "X36n0656_002:0027c19": "△三約一諦為四先斥非顯正次有有四下正釋",
    "X36n0656_002:0027c20": "三非離下開顯融通四強欲下對五章。",
    "X36n0656_002:0027c21": "三約一諦者世人解諦或境或智或教非無此義今",
    "X36n0656_002:0027c22": "用理釋諦理當即境正境正即智教皆正以理釋諦",
    "X36n0656_002:0027c23": "其義為允。",
    "X36n0656_002:0027c24": "初云或境等者境是所照智為能照教為能詮故",
    "X36n0656_002:0028a01": "俱名諦然諸經中非無此義然從理釋諦義易明",
    "X36n0656_002:0028a02": "故不依彼。",
    "X36n0656_002:0028a03": "△次正釋為二初標章。",
    "X36n0656_002:0028a04": "有四種四諦。",
    "X36n0656_002:0028a05": "△次釋文自為四初生滅為二初正釋次若論下",
    "X36n0656_002:0028a06": "示相指廣。",
    "X36n0656_002:0028a07": "一生滅四諦集是能生苦是所生能生生所生所生",
    "X36n0656_002:0028a08": "還生能生苦集迴轉生死無已道名能壞滅是所壞",
    "X36n0656_002:0028a09": "所壞亦壞能壞能壞亦壞所壞更互生滅故稱生滅",
    "X36n0656_002:0028a10": "四諦。",
    "X36n0656_002:0028a11": "初云道名能壞者道有能壞苦集之功滅從苦集",
    "X36n0656_002:0028a12": "滅處得名故云滅是所壞也又云更互生滅者有",
    "X36n0656_002:0028a13": "苦集時則無道滅有道滅時則無苦集又有道時",
    "X36n0656_002:0028a14": "無滅有道滅時無道故云更互。",
    "X36n0656_002:0028a15": "△次示相中。",
    "X36n0656_002:0028a16": "若論其相逼迫生長能除所除等是也如經。",
    "X36n0656_002:0028a17": "逼迫是苦相生長是集相能除是道相所除是滅",
    "X36n0656_002:0028a18": "相。",
    "X36n0656_002:0028a19": "△二無生中二先釋次示相。",
    "X36n0656_002:0028a20": "二無生四諦者推苦集之本本自不生不生故則無",
    "X36n0656_002:0028a21": "苦集既無所壞亦無能壞故稱無生四諦論其相者",
    "X36n0656_002:0028a22": "解苦無苦而有真諦集道滅亦如是如經。",
    "X36n0656_002:0028a23": "初云推苦集者能推即是道諦次示相中云解苦",
    "X36n0656_002:0028a24": "無苦者能解即道諦。",
    "X36n0656_002:0028b01": "△三無量。",
    "X36n0656_002:0028b02": "三無量四諦者分別校計苦集滅道有無量相非諸",
    "X36n0656_002:0028b03": "聲聞緣覺所知如經。",
    "X36n0656_002:0028b04": "△四無作。",
    "X36n0656_002:0028b05": "四一實四諦者解苦無苦而有於實乃至解滅無滅",
    "X36n0656_002:0028b06": "而有於實實者非苦非苦因非苦盡非苦對而是一",
    "X36n0656_002:0028b07": "實乃至滅亦如是是名一實四諦具如經。",
    "X36n0656_002:0028b08": "竝如文。",
    "X36n0656_002:0028b09": "△三開顯中。",
    "X36n0656_002:0028b10": "非離生滅四諦別有一實四諦即達生滅而是一實",
    "X36n0656_002:0028b11": "四諦無生無量亦復如是一中有無量無量中有一",
    "X36n0656_002:0028b12": "不可思議不可說示。",
    "X36n0656_002:0028b13": "云一中有無量者實中有權故無量中一者權中",
    "X36n0656_002:0028b14": "有實故不可思議者即當雙非雙照故云不可思",
    "X36n0656_002:0028b15": "議等。",
    "X36n0656_002:0028b16": "△四對五章中。",
    "X36n0656_002:0028b17": "強欲分別令易解故總唱一實四諦即是名也取一",
    "X36n0656_002:0028b18": "滅諦即是其體故勝鬘云一依者即一滅諦也道諦",
    "X36n0656_002:0028b19": "以當其宗取道諦所治以當其用調御心喜說此真",
    "X36n0656_002:0028b20": "諦即名為教雖差別說只是一無差別法耳。",
    "X36n0656_002:0028b21": "云一依者一是所依也心喜說真諦者開小乘之",
    "X36n0656_002:0028b22": "真入佛性之真以心方喜自法華前顯露教中兼",
    "X36n0656_002:0028b23": "帶之說佛意未暢故非永喜。",
    "X36n0656_002:0028b24": "(此中遺一章)。",
    "X36n0656_002:0028c01": "闕第四無生一章如德王品中廣說故今不論。",
    "X36n0656_002:0028c02": "△五約正性為五一標列次正釋三當知下融通",
    "X36n0656_002:0028c03": "四強欲下對五章五若人下結前生後。",
    "X36n0656_002:0028c04": "五約正性者性有五種謂正性因性因因性果性果",
    "X36n0656_002:0028c05": "果性。",
    "X36n0656_002:0028c06": "初如文。",
    "X36n0656_002:0028c07": "△次釋中。",
    "X36n0656_002:0028c08": "正性者非因非因因非果非果果是名正性因性者",
    "X36n0656_002:0028c09": "十二因緣因因性者十二因緣所生智慧果性者三",
    "X36n0656_002:0028c10": "藐三菩提果果性者大般涅槃今且約一事論之五",
    "X36n0656_002:0028c11": "陰下所以即正因佛性五陰即因性觀五陰生智慧",
    "X36n0656_002:0028c12": "是因因性此智慧增成是果性智慧所滅是果果性",
    "X36n0656_002:0028c13": "於陰既然餘一切法亦爾。",
    "X36n0656_002:0028c14": "云且約一事者置十二因緣且約五陰一法身五",
    "X36n0656_002:0028c15": "陰下所以者只此迷陰具於果地正性法身之體",
    "X36n0656_002:0028c16": "名陰下所以五陰即因性者由觀為因性因因性",
    "X36n0656_002:0028c17": "由因成因名曰因因餘一切法者謂十二入十八",
    "X36n0656_002:0028c18": "界依報皆爾。",
    "X36n0656_002:0028c19": "△三融通中。",
    "X36n0656_002:0028c20": "當知五性亦非條別即一而五即五而一一而不混",
    "X36n0656_002:0028c21": "五五而不離一不可思議不可說示。",
    "X36n0656_002:0028c22": "云即一者一只是果地一涅槃佛性。",
    "X36n0656_002:0028c23": "△四對五章中。",
    "X36n0656_002:0028c24": "強欲分別令易解故指果果性為名指正性為體指",
    "X36n0656_002:0029a01": "因因性果性為宗指因性為用作此分別五性為教",
    "X36n0656_002:0029a02": "雖復分別只是一法更無差別。",
    "X36n0656_002:0029a03": "指果果性為名者大般涅槃即今經名指因性為",
    "X36n0656_002:0029a04": "用者由觀陰成因感果果上通起十界陰用引令",
    "X36n0656_002:0029a05": "入實故指因性為今經用。",
    "X36n0656_002:0029a06": "若人能如此解者非但識體於名宗用教觸事冷然",
    "X36n0656_002:0029a07": "為未解者更論宗耳。",
    "X36n0656_002:0029a08": "△大章第三釋宗為三初略非古次宗者下正釋",
    "X36n0656_002:0029a09": "三總此下對五章。",
    "X36n0656_002:0029a10": "第三明涅槃宗者有人言宗體不異是義不然何者",
    "X36n0656_002:0029a11": "若論至理二即不二不二即二此則宜然若論名事",
    "X36n0656_002:0029a12": "不二不可為二二不可為不二既立宗體寧得是同。",
    "X36n0656_002:0029a13": "初又二先略非次何者下釋所以於中云此則宜",
    "X36n0656_002:0029a14": "然者隨順機宜云作此說名事者然於果體從名",
    "X36n0656_002:0029a15": "從事而立也。",
    "X36n0656_002:0029a16": "△次正釋文為二初釋次宗有下明宗義初又二",
    "X36n0656_002:0029a17": "先標立宗意。",
    "X36n0656_002:0029a18": "宗者要也修行喉襟莫過因果。",
    "X36n0656_002:0029a19": "△次此經下正釋又二初正釋次問明下答以顯",
    "X36n0656_002:0029a20": "同。初又三先標章次正釋三但此下結歸了旨。",
    "X36n0656_002:0029a21": "此經明因略有三種。",
    "X36n0656_002:0029a22": "初如文。",
    "X36n0656_002:0029a23": "△次正釋文自為三初明以圓接通又二初正釋",
    "X36n0656_002:0029a24": "次問答下釋疑。初又三先引經示宗相次劣三",
    "X36n0656_002:0029b01": "下釋所以三又云下明開顯絕待人法無二。",
    "X36n0656_002:0029b02": "一破無常修常如哀歎品以常樂我斥諸比丘無常",
    "X36n0656_002:0029b03": "苦無我虗偽不真宜應捨離今當為汝說勝三修此",
    "X36n0656_002:0029b04": "是破無常修於常能得常果顯於非常非無常煩惱",
    "X36n0656_002:0029b05": "為薪智慧為火以是因緣成涅槃食令諸弟子悉皆",
    "X36n0656_002:0029b06": "甘嗜。",
    "X36n0656_002:0029b07": "初如文。",
    "X36n0656_002:0029b08": "△次釋中。",
    "X36n0656_002:0029b09": "劣三修是煩惱薪勝三修是智慧火非常非無常是",
    "X36n0656_002:0029b10": "涅槃食四眾安住祕密藏中即是甘嗜。",
    "X36n0656_002:0029b11": "云是煩惱薪者塵沙無明是薪也。",
    "X36n0656_002:0029b12": "又云如來體之是故為常體者履也履而行之法常",
    "X36n0656_002:0029b13": "故佛亦常亦是法非常非無常故佛亦非常非無常",
    "X36n0656_002:0029b14": "也。",
    "X36n0656_002:0029b15": "△次釋疑為二先問。",
    "X36n0656_002:0029b16": "問初為純陀直說一常次明常住二字次斥諸比丘",
    "X36n0656_002:0029b17": "云勝三修何意增減。",
    "X36n0656_002:0029b18": "△次答云為三先正答破意次昔說下答用二所",
    "X36n0656_002:0029b19": "由三說比丘下答順機得宜。",
    "X36n0656_002:0029b20": "答皆是今昔相對昔說四非常總是一無常今論四",
    "X36n0656_002:0029b21": "德總是一常舉總常破總無常耳。",
    "X36n0656_002:0029b22": "昔說生死無常而復流動今以常破生死以住破流",
    "X36n0656_002:0029b23": "動故舉二字以破二耳。",
    "X36n0656_002:0029b24": "前二如文。",
    "X36n0656_002:0029c01": "△三得宜中。",
    "X36n0656_002:0029c02": "諸比丘置事緣理但修三想今舉勝理破劣理但用",
    "X36n0656_002:0029c03": "三修(云云)。",
    "X36n0656_002:0029c04": "云置事者明觀身不淨是其事觀逐其緣宜故且",
    "X36n0656_002:0029c05": "置之。",
    "X36n0656_002:0029c06": "△二者以大涅槃不從漸入頓文為四初立行成",
    "X36n0656_002:0029c07": "因次修是下明因成尅果三當知下結判四德王",
    "X36n0656_002:0029c08": "下引證。初立行中。",
    "X36n0656_002:0029c09": "二者以大涅槃心修從淺至深次第行學如聖行中",
    "X36n0656_002:0029c10": "專行五行初謂戒定慧居家如牢獄梵行若虗空從",
    "X36n0656_002:0029c11": "頭至足其中唯有髮毛爪齒大小腸胃觀察八苦五",
    "X36n0656_002:0029c12": "盛陰等次解苦無苦而有真諦次分別挍計苦集滅",
    "X36n0656_002:0029c13": "道無量無邊次非苦非集非道非滅而有實諦廣說",
    "X36n0656_002:0029c14": "如經。",
    "X36n0656_002:0029c15": "居家等戒行也從頭至下定行也觀察下慧行也。",
    "X36n0656_002:0029c16": "△次尅果中。",
    "X36n0656_002:0029c17": "修是行已得二十五三昧住大涅槃況出諸佛功德",
    "X36n0656_002:0029c18": "不復可說。",
    "X36n0656_002:0029c19": "云修是行已者得入初住名已。",
    "X36n0656_002:0029c20": "當知從淺至深成因克果顯非因非果始終莫不以",
    "X36n0656_002:0029c21": "常為宗。",
    "X36n0656_002:0029c22": "△四引證中二。",
    "X36n0656_002:0029c23": "德王品中亦如是初觀四大如篋五陰如害六塵如",
    "X36n0656_002:0029c24": "賊愛如怨詐煩惱如河八正如筏運手動足截流而",
    "X36n0656_002:0030a01": "去得到彼岸戒定如動足智慧如運手涅槃是彼岸",
    "X36n0656_002:0030a02": "師子吼中亦如是初從少欲知足乃至住大涅槃又",
    "X36n0656_002:0030a03": "善修戒不見戒因戒果戒一戒二等是名善修定慧",
    "X36n0656_002:0030a04": "等亦復如是原始要終皆宗常住以常為宗明矣。",
    "X36n0656_002:0030a05": "初別德王證次別師子吼證竝可見。",
    "X36n0656_002:0030a06": "△第三明獨圓意。",
    "X36n0656_002:0030a07": "三者如聖行中云復有一行是如來行所謂大乘大",
    "X36n0656_002:0030a08": "般涅槃大乘即是修因涅槃即是得果大乘為因何",
    "X36n0656_002:0030a09": "所不運大涅槃果何所不克一切無閡人一道出生",
    "X36n0656_002:0030a10": "死莫復過此大略可知不復委說。",
    "X36n0656_002:0030a11": "如文。",
    "X36n0656_002:0030a12": "△三結歸又二初結示開顯分齊次雖三下結歸",
    "X36n0656_002:0030a13": "常宗。初文中。",
    "X36n0656_002:0030a14": "但此文中處處論行或修十想或知根知欲種種不",
    "X36n0656_002:0030a15": "同不出三種初破無常而修常即是以圓接小接通",
    "X36n0656_002:0030a16": "意也次以大涅槃心修無常次修於常即是從漸入",
    "X36n0656_002:0030a17": "頓次第別意也後即無常而修於常即圓頓人也。",
    "X36n0656_002:0030a18": "云以圓接小者此約開名接不同法華前接也又",
    "X36n0656_002:0030a19": "云次第別意者此是涅槃中解圓行漸之人非全",
    "X36n0656_002:0030a20": "同別。",
    "X36n0656_002:0030a21": "雖三不同悉以常為因歸宗常果住大涅槃等無有",
    "X36n0656_002:0030a22": "異故文云因雖無常而果是常即第二番意也餘例",
    "X36n0656_002:0030a23": "可知(云云)。",
    "X36n0656_002:0030a24": "問明體一章即識五意明宗亦爾否答例然。",
    "X36n0656_002:0030b01": "△次明宗義為二初標列。",
    "X36n0656_002:0030b02": "宗有三義一宗本二宗要三宗助。",
    "X36n0656_002:0030b03": "△次正釋中文自為三初宗本。",
    "X36n0656_002:0030b04": "宗本者諸行皆以大涅槃心為本本立道生如無綱",
    "X36n0656_002:0030b05": "目不立無皮毛靡附涅槃心為本故其宗得立也。",
    "X36n0656_002:0030b06": "如文。",
    "X36n0656_002:0030b07": "△次宗要中。",
    "X36n0656_002:0030b08": "宗要者行之宗要要在於常行會於常能顯非常非",
    "X36n0656_002:0030b09": "無常如七曜之環北辰似萬川之注東海行以常為",
    "X36n0656_002:0030b10": "要亦復如是。",
    "X36n0656_002:0030b11": "云北辰者而北辰不動注東海者同一鹹味故以",
    "X36n0656_002:0030b12": "鹹味而喻於常。",
    "X36n0656_002:0030b13": "△三宗助中。",
    "X36n0656_002:0030b14": "宗助者助名氣力也常宗得成賴於資助或人助或",
    "X36n0656_002:0030b15": "教助或行助或道助由助得力故言宗助。",
    "X36n0656_002:0030b16": "云或人助者謂善知識或教助者能詮教也或行",
    "X36n0656_002:0030b17": "助者謂修行云助圓行也或道助者修三教道品",
    "X36n0656_002:0030b18": "助顯圓常廣如止觀助道中明。",
    "X36n0656_002:0030b19": "總此三宗是釋名專論宗本即體意專明宗要即宗",
    "X36n0656_002:0030b20": "意專明宗助即用意分別此三異餘法門即教意。",
    "X36n0656_002:0030b21": "△大章第四釋涅槃用為三先標列次解釋三問",
    "X36n0656_002:0030b22": "答下釋論。",
    "X36n0656_002:0030b23": "第四釋涅槃用者為三一本用二當用三自在起用。",
    "X36n0656_002:0030b24": "初如文。",
    "X36n0656_002:0030c01": "△次釋自為三初釋本用為三初敘舊次有人下",
    "X36n0656_002:0030c02": "述他難三今當下正釋。初敘又二初正敘三師。",
    "X36n0656_002:0030c03": "本用者先出舊解靈味小亮云生死之中本有真神",
    "X36n0656_002:0030c04": "之性如弊帛裹黃金像墮在深泥天眼者捉取淨洗",
    "X36n0656_002:0030c05": "開裹黃金像宛然真神佛體萬德咸具而為煩惱所",
    "X36n0656_002:0030c06": "覆若能斷惑佛體自現力士頟珠貧女寶藏井中七",
    "X36n0656_002:0030c07": "寶闇室缾盆等喻亦復如是此皆本有有此功用也",
    "X36n0656_002:0030c08": "新安述小山瑤解云眾生心神不斷正因佛性附此",
    "X36n0656_002:0030c09": "眾生而未具萬德必當有成佛之理取必成之理為",
    "X36n0656_002:0030c10": "本有用也開善莊嚴云正因佛性一法無二理但約",
    "X36n0656_002:0030c11": "本有始有兩時若本有神助有當果之理若能修行",
    "X36n0656_002:0030c12": "金心謝種覺起名為始有始有之理本已有之。",
    "X36n0656_002:0030c13": "△次引證於中自四。",
    "X36n0656_002:0030c14": "引如來性貧女額珠闇室等證本有。",
    "X36n0656_002:0030c15": "引師子迦葉明乳中無酪但酪從乳生故言有酪酪",
    "X36n0656_002:0030c16": "非本有必假醪暖種植胡麻答言有油油須擣壓乃",
    "X36n0656_002:0030c17": "可得耳。",
    "X36n0656_002:0030c18": "初二如文。",
    "X36n0656_002:0030c19": "△第三文中。",
    "X36n0656_002:0030c20": "又引佛性三世眾生未來當有清淨莊嚴之身此證",
    "X36n0656_002:0030c21": "當有雙取二文意與瑤師不異。",
    "X36n0656_002:0030c22": "云雙取二文者只是現有正因佛性當有清淨莊",
    "X36n0656_002:0030c23": "嚴名為雙取。",
    "X36n0656_002:0030c24": "△四別木石。",
    "X36n0656_002:0031a01": "又引木石之流無有成佛之理則非本有之用眾生",
    "X36n0656_002:0031a02": "必應作佛今猶是因因是本有果是始有本有有始",
    "X36n0656_002:0031a03": "有之理即是功用義也。",
    "X36n0656_002:0031a04": "可見。",
    "X36n0656_002:0031a05": "△次難中三初正難三家。",
    "X36n0656_002:0031a06": "有人難初義若言眾生身中已有佛果此則因中有",
    "X36n0656_002:0031a07": "果過食中已有糞童女已有兒若已具佛果何故住",
    "X36n0656_002:0031a08": "煩惱中坐不肯出邪何故不放光動地故文云若言",
    "X36n0656_002:0031a09": "有者何故默然正破此執耳次難第二有得佛之理",
    "X36n0656_002:0031a10": "此理若常為相續常為凝然常若相續常何謂本有",
    "X36n0656_002:0031a11": "佛果之理若凝然常則因中有果過同於前難第三",
    "X36n0656_002:0031a12": "家若言本有具始有亦應本有常住復有無常本有",
    "X36n0656_002:0031a13": "只得是常不得無常者本有只本有那得有始有。",
    "X36n0656_002:0031a14": "△次又若下縱竝。",
    "X36n0656_002:0031a15": "又若本有有始有亦應無常有於常無常不得有於",
    "X36n0656_002:0031a16": "常本有那得有始有又本有有始有則了因有生因",
    "X36n0656_002:0031a17": "若了因了本有是常生因生始有是無常不得相有",
    "X36n0656_002:0031a18": "者今本有那得有始有邪。",
    "X36n0656_002:0031a19": "△三鷸蚌下結失。",
    "X36n0656_002:0031a20": "鷸蚌相扼更互是非由來久矣。",
    "X36n0656_002:0031a21": "悉如文。",
    "X36n0656_002:0031a22": "△三正釋。",
    "X36n0656_002:0031a23": "今當宣明此義若定執本有當有非三藏通教之宗",
    "X36n0656_002:0031a24": "乃是別圓四門意本有是有門當有是無門雙取是",
    "X36n0656_002:0031b01": "亦有亦無門雙遣是非有非無門別家偏據不融門",
    "X36n0656_002:0031b02": "理兩失為圓家所破何者若執本有之用譬之樹木",
    "X36n0656_002:0031b03": "工匠揆則任曲者梁用直者桁用長者矟用短者箭",
    "X36n0656_002:0031b04": "用本有之用亦復如是佛即破之草木生時無梁箭",
    "X36n0656_002:0031b05": "用工匠所裁因緣獲用若裁曲為直曲無梁用展直",
    "X36n0656_002:0031b06": "為曲直無桁用割長為籌長無矟用折短為薪短無",
    "X36n0656_002:0031b07": "箭用何得苦執本有之用經云三世有法無有是處",
    "X36n0656_002:0031b08": "何得苦執本有當有當本不立勝用安在邪若專難",
    "X36n0656_002:0031b09": "破復失適緣何者理非本非當非亦本當非非本當",
    "X36n0656_002:0031b10": "有四利益或言本有即是常用或言當有即是無常",
    "X36n0656_002:0031b11": "用或亦當亦本即常無常雙用或非當非本即雙非",
    "X36n0656_002:0031b12": "不用之用本有常用攝一切法何得無三門用三門",
    "X36n0656_002:0031b13": "亦攝一切法何得無本有常用文云大般涅槃是諸",
    "X36n0656_002:0031b14": "佛法界即其義也是為圓教赴緣論此四用大獲利",
    "X36n0656_002:0031b15": "益不同舊義(云云)。",
    "X36n0656_002:0031b16": "文為九初明定執成門次本有下示成門相三列",
    "X36n0656_002:0031b17": "家下明偏據之失四佛即下引佛破偏五法云下",
    "X36n0656_002:0031b18": "引經破執六若專下明若苦破者失適宜之益七",
    "X36n0656_002:0031b19": "有四下明稱獲利八本有下明門功能九是為下",
    "X36n0656_002:0031b20": "結益初云今當宣明者只是今當顯示此義耳。",
    "X36n0656_002:0031b21": "△二當有用為四先敘古次有人下難三今明下",
    "X36n0656_002:0031b22": "正釋四舊論下明照境不同。初文自引三師不",
    "X36n0656_002:0031b23": "同。",
    "X36n0656_002:0031b24": "二當有用者先出舊解解有三一云理出萬惑之外",
    "X36n0656_002:0031c01": "須除惑都盡乃可見之譬十重紙裹柱雖除九重終",
    "X36n0656_002:0031c02": "不見柱併盡乃見二引漸備經明一切智慧皆漸漸",
    "X36n0656_002:0031c03": "滿不何一期併悟也三云真諦可漸知佛果可頓得",
    "X36n0656_002:0031c04": "何者即俗而真更非遠物所以真可分知佛果超在",
    "X36n0656_002:0031c05": "惑外不即生死故不可漸知。",
    "X36n0656_002:0031c06": "初云紙重者紙密可喻無明稠密次師可解三云",
    "X36n0656_002:0031c07": "真諦可漸知者謂漸破俗諦即分分見真諦故云",
    "X36n0656_002:0031c08": "可漸知。",
    "X36n0656_002:0031c09": "△次難自為三初難漸見。",
    "X36n0656_002:0031c10": "有人難初義若理不可漸見惑豈可漸除既不見理",
    "X36n0656_002:0031c11": "由何除惑。",
    "X36n0656_002:0031c12": "如文。",
    "X36n0656_002:0031c13": "△難次師。",
    "X36n0656_002:0031c14": "若言理可漸見夫理若是分可作分知理既圓通若",
    "X36n0656_002:0031c15": "為漸解若初見稱後見與後無異不名漸見若初不",
    "X36n0656_002:0031c16": "稱後不名頓見(云云)。",
    "X36n0656_002:0031c17": "云夫理若是分者他作此難亦不全當何者若從",
    "X36n0656_002:0031c18": "初即徹觀真如則全不可分若從或落智增為言",
    "X36n0656_002:0031c19": "則須云分以有四十二位不同故凡釋此義須知",
    "X36n0656_002:0031c20": "有全有分方稱經論大旨。",
    "X36n0656_002:0031c21": "△難第三師為二先非其旨。",
    "X36n0656_002:0031c22": "若言見真者須漸得佛須頓是義不然。",
    "X36n0656_002:0031c23": "△次別聖言破。",
    "X36n0656_002:0031c24": "釋論云若如法觀佛般若與涅槃是三則一相華嚴",
    "X36n0656_002:0032a01": "云虗妄多分別生死涅槃異迷惑聖賢法不識無上",
    "X36n0656_002:0032a02": "道真與涅槃既其不異云何真漸果頓邪。",
    "X36n0656_002:0032a03": "於中三先論次經三真與下結失初別論者證初",
    "X36n0656_002:0032a04": "心即頓觀何論至果方名於頓故不可也次引華",
    "X36n0656_002:0032a05": "嚴云若分別生死涅槃異者是迷賢聖法人若云",
    "X36n0656_002:0032a06": "真諦與佛果異過亦同之。",
    "X36n0656_002:0032a07": "△三正釋又二先重敘失。",
    "X36n0656_002:0032a08": "今明諸解更相馳逐水動珠昏然理非遠近見理之",
    "X36n0656_002:0032a09": "智寧得漸頓智若漸頓寧得稱理如方入圓殊不相",
    "X36n0656_002:0032a10": "應。",
    "X36n0656_002:0032a11": "△次如理下正釋於中又三先明理智冥一體非",
    "X36n0656_002:0032a12": "頓漸。",
    "X36n0656_002:0032a13": "如理而解解如於理不見相而見無所得即是得耳。",
    "X36n0656_002:0032a14": "△(此處恐有脫文今敢補曰二有因下示眾生因緣用是漸頓)。",
    "X36n0656_002:0032a15": "有因緣故亦得漸頓。",
    "X36n0656_002:0032a16": "△(今更補曰三此中下正釋又二初標列二漸)漸下釋。",
    "X36n0656_002:0032a17": "此中應有四句漸漸漸頓頓漸頓頓。",
    "X36n0656_002:0032a18": "初云漸漸者三教因位也漸頓者三教果頭也頓",
    "X36n0656_002:0032a19": "漸者圓教因位也頓者圓佛果也。",
    "X36n0656_002:0032a20": "△次正釋為五先正釋次後更下於一句更開四",
    "X36n0656_002:0032a21": "句三此一句下餘三句例四四下結廣以斥偏五",
    "X36n0656_002:0032a22": "文云下證用徧法界。",
    "X36n0656_002:0032a23": "漸漸尚非漸頓況復頓漸漸頓尚非頓漸況復頓頓",
    "X36n0656_002:0032a24": "法華玄廣說頓漸者無差別中差別耳頓頓者差別",
    "X36n0656_002:0032b01": "中無差別耳三種修三種見明宗中意是也漸頓修",
    "X36n0656_002:0032b02": "漸頓見者是不定觀意也。",
    "X36n0656_002:0032b03": "初云三種修等者前宗文中初破無常而修常即",
    "X36n0656_002:0032b04": "是以圓接通次從漸入頓次第別意後即無常而",
    "X36n0656_002:0032b05": "修於常即圓頓人是。",
    "X36n0656_002:0032b06": "△次文中。",
    "X36n0656_002:0032b07": "漸更不同又開四句漸修漸見漸修頓見漸修頓漸",
    "X36n0656_002:0032b08": "見漸修非頓漸見。",
    "X36n0656_002:0032b09": "云漸修漸見者且取三教之證人是漸修頓見者",
    "X36n0656_002:0032b10": "得入初住等人是漸修頓漸見者住前為漸見入",
    "X36n0656_002:0032b11": "住名頓見漸修非頓漸見者證頓漸時頓無頓相",
    "X36n0656_002:0032b12": "漸無漸相亦是理體不當頓漸見也。",
    "X36n0656_002:0032b13": "見此一句意餘三句亦可解。",
    "X36n0656_002:0032b14": "次頓修漸見四句亦爾漸修漸頓見四句亦爾非",
    "X36n0656_002:0032b15": "頓漸修四句亦爾。",
    "X36n0656_002:0032b16": "四四十六句不同當知顯體之用甚多那只作一兩",
    "X36n0656_002:0032b17": "種解邪。",
    "X36n0656_002:0032b18": "文云王家力士一人當千種種技藝能勝千故一人",
    "X36n0656_002:0032b19": "當千又云譬如大地草木為眾生用我法亦爾當知",
    "X36n0656_002:0032b20": "用同草木比大力士故知用不一也。",
    "X36n0656_002:0032b21": "△四舊論下照境為四先標不同次問起為解釋",
    "X36n0656_002:0032b22": "之由三彭城不敘不同相四今明下正釋。",
    "X36n0656_002:0032b23": "舊論照境之用不同。",
    "X36n0656_002:0032b24": "初如文。",
    "X36n0656_002:0032c01": "△次問中。",
    "X36n0656_002:0032c02": "問俗有三世流動萬境去來佛智若為照之若逐境",
    "X36n0656_002:0032c03": "去來則生滅無常若不逐境去來則不與境相稱由",
    "X36n0656_002:0032c04": "此一問七解不同。",
    "X36n0656_002:0032c05": "云佛智若為照之者問意云佛為逐去來照邪不",
    "X36n0656_002:0032c06": "逐去來照邪。",
    "X36n0656_002:0032c07": "△三敘不同相總有七處一一皆先敘次破如文",
    "X36n0656_002:0032c08": "可見。",
    "X36n0656_002:0032c09": "冶城嵩云佛智乃無大期死滅猶有念念流動逐境",
    "X36n0656_002:0032c10": "去來此人臨終舌爛口中浪語之過現驗也。",
    "X36n0656_002:0032c11": "二藥師解佛智體是常住用是無常逐境去來此解",
    "X36n0656_002:0032c12": "亦違經經云若正見者當說如來定是無為那忽體",
    "X36n0656_002:0032c13": "是無為用是有為。",
    "X36n0656_002:0032c14": "三光宅云若無常之智照常住境而不逐境是常今",
    "X36n0656_002:0032c15": "常住之智照無常之境豈應逐境無常此亦不可。",
    "X36n0656_002:0032c16": "△四明九世中。",
    "X36n0656_002:0032c17": "四作九世照境義明此境雖在未來復有當現在當",
    "X36n0656_002:0032c18": "過去義今遂來現在及過去我皆照竟所以不生滅",
    "X36n0656_002:0032c19": "也此亦不可向在未來時猶是當現在未正現在今",
    "X36n0656_002:0032c20": "遂來在現在即作正現在照當知已息豈不生滅邪。",
    "X36n0656_002:0032c21": "云今遂來現在者意云剎那心起未來之境現於",
    "X36n0656_002:0032c22": "現在心中名當現在者剎那已息者名未過去故",
    "X36n0656_002:0032c23": "於現在皆悉照之。",
    "X36n0656_002:0032c24": "△五作逆照中。",
    "X36n0656_002:0033a01": "五作逆照義云如來道迎上覺時初一念併逆照萬",
    "X36n0656_002:0033a02": "境從初流來至後成佛併皆照竟後萬境自有去來",
    "X36n0656_002:0033a03": "我都不更新照如天子初登極時併付制法後人犯",
    "X36n0656_002:0033a04": "者隨輕重治不更復制也此亦不可佛智照境何嘗",
    "X36n0656_002:0033a05": "暫息忽言初照後都不照縱令如此終不與境相稱。",
    "X36n0656_002:0033a06": "云逆照者只是預照耳。",
    "X36n0656_002:0033a07": "△六開善中。",
    "X36n0656_002:0033a08": "六開善云佛在因日導發初心已能橫照數境竪照",
    "X36n0656_002:0033a09": "數時次入初地一念橫照百法堅照百時二地千法",
    "X36n0656_002:0033a10": "乃至佛地一念橫照萬法竪照萬時如懸鏡高臺此",
    "X36n0656_002:0033a11": "亦不可鏡照先無而後有未免無常之難。",
    "X36n0656_002:0033a12": "云百時者取機長短時也。",
    "X36n0656_002:0033a13": "△七靈味。",
    "X36n0656_002:0033a14": "七靈味更借虗空為喻萬物在空空不生滅物自去",
    "X36n0656_002:0033a15": "來此亦不然佛智靈知豈同頑空。",
    "X36n0656_002:0033a16": "如文。",
    "X36n0656_002:0033a17": "△四今明下正釋又三初正釋次又開善下重敘",
    "X36n0656_002:0033a18": "解佛智三今難下破文中。",
    "X36n0656_002:0033a19": "今明三藏教中二諦不相即故二智各照所以諸解",
    "X36n0656_002:0033a20": "喧喧若此若通教中二諦相即二智二而不二尚無",
    "X36n0656_002:0033a21": "此諍況復三諦即一諦一諦即三諦三智即一智一",
    "X36n0656_002:0033a22": "智即三智一照即一切照一切照即一照非一非一",
    "X36n0656_002:0033a23": "切不可思議寧復有此微淺問答邪。",
    "X36n0656_002:0033a24": "云況復三諦即一諦者照無常時即無常是常亦",
    "X36n0656_002:0033b01": "即非常非無常照常時即常時即常是非常非無",
    "X36n0656_002:0033b02": "常云微淺問答者如前七師問教亦微淺益者亦",
    "X36n0656_002:0033b03": "然。",
    "X36n0656_002:0033b04": "△次重敘中二先開善次第二下明其次解。初",
    "X36n0656_002:0033b05": "又二初明果地智境互冥。",
    "X36n0656_002:0033b06": "又開善解佛智照真與真冥無復智境之異智體與",
    "X36n0656_002:0033b07": "真境都復不殊。",
    "X36n0656_002:0033b08": "△次約位下明約位則有四句差別。",
    "X36n0656_002:0033b09": "約位分別凡夫不冥不會因中聖人會而不冥佛果",
    "X36n0656_002:0033b10": "亦冥亦會。",
    "X36n0656_002:0033b11": "於中云因中聖人會而不冥者應即破云既會何",
    "X36n0656_002:0033b12": "以不冥邪(云云)。",
    "X36n0656_002:0033b13": "△次解又二先明智體異。",
    "X36n0656_002:0033b14": "第二解云佛智是靈知真諦是無知二體既殊豈可",
    "X36n0656_002:0033b15": "併有知同無知但會之既極詺之為冥豈得有冥異",
    "X36n0656_002:0033b16": "會。",
    "X36n0656_002:0033b17": "△次慧印下引證二相。",
    "X36n0656_002:0033b18": "慧印三昧經云冥不冥寂不寂肇論亦有用冥體寂",
    "X36n0656_002:0033b19": "之語。",
    "X36n0656_002:0033b20": "△三今家破於中為三初縱難。",
    "X36n0656_002:0033b21": "今難佛之真智既其冥真與真不異佛之俗智亦應",
    "X36n0656_002:0033b22": "冥俗與俗不異佛雖知幻而非幻人。",
    "X36n0656_002:0033b23": "△次若爾下斥失。",
    "X36n0656_002:0033b24": "若爾佛雖知俗不可冥俗佛雖冥真不可同真不應",
    "X36n0656_002:0033c01": "作如此冥真冥俗義。",
    "X36n0656_002:0033c02": "△三冥真下判失。",
    "X36n0656_002:0033c03": "冥真不出二乘冥俗不出凡夫境界云何得是佛智",
    "X36n0656_002:0033c04": "用邪(云云)。",
    "X36n0656_002:0033c05": "△三當有起用徧法界。",
    "X36n0656_002:0033c06": "三自在起用用徧法界廣不可委文云譬如大地一",
    "X36n0656_002:0033c07": "切草木為眾生用我法亦爾當知勝用無量無邊。",
    "X36n0656_002:0033c08": "△次開章別釋於中二先標列章次解。",
    "X36n0656_002:0033c09": "且約三種一不可思議用二二鳥雙遊用二善惡邪",
    "X36n0656_002:0033c10": "正雙攝用。",
    "X36n0656_002:0033c11": "初云二鳥雙遊用者覩無常即始從發心訖年等",
    "X36n0656_002:0033c12": "覺一分無明在亦名無常所以從始至終俱雙遊",
    "X36n0656_002:0033c13": "之稱。",
    "X36n0656_002:0033c14": "△次解釋文自為三初不可思議為三先標次敘",
    "X36n0656_002:0033c15": "舊三今明下正釋。",
    "X36n0656_002:0033c16": "不可思議用者。",
    "X36n0656_002:0033c17": "初如文。",
    "X36n0656_002:0033c18": "△二敘中總有七家一一釋中皆敘彼解次今家",
    "X36n0656_002:0033c19": "非破。",
    "X36n0656_002:0033c20": "舊釋有七一云令他見須彌入芥子其實不入唯應",
    "X36n0656_002:0033c21": "度者乃能見之此解不可若不入者何謂神通。",
    "X36n0656_002:0033c22": "二解實入但佛神力蹙大令小開小令大此亦不可",
    "X36n0656_002:0033c23": "若爾乃以大容小何謂以小容大。",
    "X36n0656_002:0033c24": "三解不知入與不入既是不可思議那可定判入與",
    "X36n0656_002:0034a01": "不入此亦不可佛果上地皆是不可思議盡應不可",
    "X36n0656_002:0034a02": "解餘者盡言可解至此一義獨言不知邪。",
    "X36n0656_002:0034a03": "四若有則相妨小大皆空故相容此亦不可若其皆",
    "X36n0656_002:0034a04": "可何所論入亦無大小也。",
    "X36n0656_002:0034a05": "前四師竝如文。",
    "X36n0656_002:0034a06": "△第五師。",
    "X36n0656_002:0034a07": "五大中有小性小中有大性以芥子之大性容須彌",
    "X36n0656_002:0034a08": "之小性此亦不可若執定性過同外道又似毗曇又",
    "X36n0656_002:0034a09": "還是大容於小何謂以小容大。",
    "X36n0656_002:0034a10": "云大中有小性者有自性色破中云過同外道者",
    "X36n0656_002:0034a11": "同仙人四性計也又似毗曇者毗曇計三世有法",
    "X36n0656_002:0034a12": "也。",
    "X36n0656_002:0034a13": "△六地論解。",
    "X36n0656_002:0034a14": "六地論解大無大相不無無相之大小無小相不無",
    "X36n0656_002:0034a15": "無相之小以無相之小容無相之大無相之大還入",
    "X36n0656_002:0034a16": "無相之小此亦不可大小本是相既言無相那有大",
    "X36n0656_002:0034a17": "小若有大小應是有相若定無相還同空也。",
    "X36n0656_002:0034a18": "可見。",
    "X36n0656_002:0034a19": "△七興皇。",
    "X36n0656_002:0034a20": "七興皇云諸法本無大小因緣假名相待假說大為",
    "X36n0656_002:0034a21": "小假說小為大說大為小小是大小說小為大大是",
    "X36n0656_002:0034a22": "小大故得相容此亦不可大不自大待小為大小不",
    "X36n0656_002:0034a23": "自小待大為小此墮他性義自性大小尚不能相容",
    "X36n0656_002:0034a24": "他性大小那得相容。",
    "X36n0656_002:0034b01": "云諸本無至因緣假者謂諸法從因緣生雨假無",
    "X36n0656_002:0034b02": "實以假無實故能相入。",
    "X36n0656_002:0034b03": "△三正釋為三初明不思議事理相即次一性下",
    "X36n0656_002:0034b04": "明不思議周徧三所謂下釋邪正用相。",
    "X36n0656_002:0034b05": "今明小不自小亦不由大故小大不自大亦不由小",
    "X36n0656_002:0034b06": "故大因緣故小大亦不離大離小不在內外兩中間",
    "X36n0656_002:0034b07": "亦不常自有不可思議大亦如是通達此理故即事",
    "X36n0656_002:0034b08": "而真唯應度者見不思議須彌之高廣入於不思議",
    "X36n0656_002:0034b09": "芥子之微小是名以不思議之大入於不思議之小",
    "X36n0656_002:0034b10": "住首楞嚴能建大義如經廣說(云云)。",
    "X36n0656_002:0034b11": "初云今明至因緣者謂有大有小皆由因緣雖從",
    "X36n0656_002:0034b12": "因緣即是法性故能相入如止觀第五破徧初廣",
    "X36n0656_002:0034b13": "說。",
    "X36n0656_002:0034b14": "一往明不思議用在於道後其理實通乃至善惡邪",
    "X36n0656_002:0034b15": "正等例如是。",
    "X36n0656_002:0034b16": "△三邪正用為三先明邪正雙用。",
    "X36n0656_002:0034b17": "所謂四趣是邪人天為正又三界是邪二乘為正又",
    "X36n0656_002:0034b18": "二乘偏邪菩薩為正(云云)邪正兩用亦徧法界。",
    "X36n0656_002:0034b19": "△次四趣下明善惡雙用。",
    "X36n0656_002:0034b20": "四趣是惡人天是善又三界悉是惡二乘是善又二",
    "X36n0656_002:0034b21": "乘是惡菩薩為善此用亦徧法界。",
    "X36n0656_002:0034b22": "△三三界下明無常常雙用。",
    "X36n0656_002:0034b23": "三界皆悉無常二乘是三無為常又二乘是無常菩",
    "X36n0656_002:0034b24": "薩是常常無常用亦徧法界其門略義廣也。",
    "X36n0656_002:0034c01": "△(此處必有脫文今敢補曰第二常無常下明二鳥雙遊用)。",
    "X36n0656_002:0034c02": "常無常雙用者俱亡二邊如鳥喻品中說即是一時",
    "X36n0656_002:0034c03": "雙用也前後倒瀉即是異時偏用宜一時即竝用宜",
    "X36n0656_002:0034c04": "前後即單用不必一種用自在故善惡雙用如迦葉",
    "X36n0656_002:0034c05": "品中說善星至惡尚能攝受令得出家況復善者寧",
    "X36n0656_002:0034c06": "當不攝或雙用或前後(云云)。",
    "X36n0656_002:0034c07": "俱亡二邊者謂二用俱契非常非無常者曰俱亡",
    "X36n0656_002:0034c08": "也。",
    "X36n0656_002:0034c09": "△第三善惡下明善惡邪正俱攝用。",
    "X36n0656_002:0034c10": "三邪正善惡俱攝者陳如品中說邪即外道正即陳",
    "X36n0656_002:0034c11": "如弘廣邪即諸魔正即阿難平等皆攝巧施玅用遊",
    "X36n0656_002:0034c12": "諸世間作大利益若見此意即是自在之用善巧四",
    "X36n0656_002:0034c13": "隨稱機利益住首楞嚴種種示現不動法性其見聞",
    "X36n0656_002:0034c14": "者無不蒙益此義可知不俟多說(云云)。",
    "X36n0656_002:0034c15": "△大段第三問答釋疑者。",
    "X36n0656_002:0034c16": "問此一章五意云何答例前可解若總論三用即釋",
    "X36n0656_002:0034c17": "名意若專本用即是體意若專當用即是宗意若專",
    "X36n0656_002:0034c18": "自在用即是用意若分別三用即教意。",
    "X36n0656_002:0034c19": "初疑云此章為具五章不釋云例亦有之若專本",
    "X36n0656_002:0034c20": "用者理性本有此用若專當用者望本名當即是",
    "X36n0656_002:0034c21": "現在有從因至果之用故對宗也若專自在用者",
    "X36n0656_002:0034c22": "即是果上起用未來永永不窮彌滿法界所以自",
    "X36n0656_002:0034c23": "在之用對今經用。",
    "X36n0656_002:0034c24": "△大章第五釋教相者然澤明亦敘五時教差別",
    "X36n0656_002:0035a01": "第一時教為小乘解深密云唯為為發趣聲聞乘",
    "X36n0656_002:0035a02": "者說第二時教為大乘解深密云唯為發趣大乘",
    "X36n0656_002:0035a03": "者說第三時教為三乘解深密云普為發趣一切",
    "X36n0656_002:0035a04": "乘者說第四時教為一乘四衢等與一牛車故三",
    "X36n0656_002:0035a05": "乘同歸一佛乘故第五時教名為一性五性同歸",
    "X36n0656_002:0035a06": "一佛性故次明五時教法季月第一時佛成道後",
    "X36n0656_002:0035a07": "六月說也如來二月八日成道八月八日方轉法",
    "X36n0656_002:0035a08": "輪婆沙論等皆云迦栗底迦月白半八日為五比",
    "X36n0656_002:0035a09": "丘轉法輪迦栗底迦月者八月是第二時真諦記",
    "X36n0656_002:0035a10": "云如來成道七秊方說般若經說一切法空無自",
    "X36n0656_002:0035a11": "性如來藏經佛成道後十秊說也大集十六秊說",
    "X36n0656_002:0035a12": "仁王經云前二十九秊說摩訶般若三十七秊正",
    "X36n0656_002:0035a13": "月八日說仁王般若第三時真諦三藏記云佛成",
    "X36n0656_002:0035a14": "道後三十八秊說解節經即解深密是第四時一",
    "X36n0656_002:0035a15": "乘教法華是佛道教三十餘秊說第五時此大涅",
    "X36n0656_002:0035a16": "槃經是所說佛性正因得佛常果因最是除果最",
    "X36n0656_002:0035a17": "是遠猶難信故所以後說然引真諦記未可全依",
    "X36n0656_002:0035a18": "若判五時皆據經文自說秊數時代以定五時次",
    "X36n0656_002:0035a19": "第若言七秊即說般若者猶屬密教般若通前之",
    "X36n0656_002:0035a20": "文如淨名釋菩薩品初所述若云第三時是解深",
    "X36n0656_002:0035a21": "密者彼將般若為第二所以解深密為第三非但",
    "X36n0656_002:0035a22": "今家破此說起信論疏初亦破此說又於五時中",
    "X36n0656_002:0035a23": "皆棄華嚴如法華玄中廣破古人所立五時之義",
    "X36n0656_002:0035a24": "然今略引以示同異不暇破之釋教相為二初標",
    "X36n0656_002:0035b01": "列章。",
    "X36n0656_002:0035b02": "第五釋教相者為二一增數二經來緣起。",
    "X36n0656_002:0035b03": "△次解釋文自二初明增數人又二先列。",
    "X36n0656_002:0035b04": "增數者謂一乳二字三修四教五味也。",
    "X36n0656_002:0035b05": "△次解釋文自為五初文又二先示乳相非一次",
    "X36n0656_002:0035b06": "乳名下解釋。",
    "X36n0656_002:0035b07": "所言乳者此名則通外道言教亦稱為乳文云是時",
    "X36n0656_002:0035b08": "舊醫純用乳藥二乘言教亦稱為乳阿含云舍利弗",
    "X36n0656_002:0035b09": "是所生母目連是乳母二人說法生養四眾後文亦",
    "X36n0656_002:0035b10": "云聲聞緣覺佛性如乳菩薩教行亦稱為乳故云手",
    "X36n0656_002:0035b11": "出香色乳施令得飽滿佛教亦稱為乳故目連騰請",
    "X36n0656_002:0035b12": "云譬如犢子其生未久若不得乳必死無疑又云醫",
    "X36n0656_002:0035b13": "占王病定須服乳。",
    "X36n0656_002:0035b14": "初云舊醫純用乳藥者純用邪常毒他慧命舍利",
    "X36n0656_002:0035b15": "弗所生者說法迴五百人心義當所生目連手擎",
    "X36n0656_002:0035b16": "將還僧得和合義如所養。",
    "X36n0656_002:0035b17": "△次解釋又二先正釋次問[天/一/口]下釋疑。初又二",
    "X36n0656_002:0035b18": "先正釋次又外下判。初文自四初邪乳中。",
    "X36n0656_002:0035b19": "乳名既通若為分別舊醫偷教竊取乳名不解其義",
    "X36n0656_002:0035b20": "而為相續悅意轉動薄皮所誑起四顛倒毒亂心中",
    "X36n0656_002:0035b21": "多所傷害即邪教也。",
    "X36n0656_002:0035b22": "云而為相續者計為常也悅意樂也轉動義也薄",
    "X36n0656_002:0035b23": "皮淨也多所傷害者害於二諦三諦真常四德也。",
    "X36n0656_002:0035b24": "△次二乘乳中。",
    "X36n0656_002:0035c01": "二乘乳者佛以方便合三種藥謂鹹苦酢二乘之人",
    "X36n0656_002:0035c02": "用此方便為於四眾治彼邪乳如以楔出楔此以四",
    "X36n0656_002:0035c03": "非常教名為乳也。",
    "X36n0656_002:0035c04": "云四非常者只是無常苦空無我不淨四也。",
    "X36n0656_002:0035c05": "△三菩薩乳中。",
    "X36n0656_002:0035c06": "菩薩乳者以大慈大悲隨諸眾生應以何法而得度",
    "X36n0656_002:0035c07": "脫隨而說之或說方便法或說真實法或治邪常或",
    "X36n0656_002:0035c08": "治無常稱彼機緣令得飽滿是名菩薩教乳也。",
    "X36n0656_002:0035c09": "云或說真實者十行菩薩雖未親證無作實理而",
    "X36n0656_002:0035c10": "能說之。",
    "X36n0656_002:0035c11": "△四佛乳。",
    "X36n0656_002:0035c12": "佛教乳者究竟真實如經其犢調善不馳不住不處",
    "X36n0656_002:0035c13": "高原亦不下濕不食酒糟麥䴰滑草不與特牛同共",
    "X36n0656_002:0035c14": "一群故其乳多德最為第一正顯涅槃之教是最上",
    "X36n0656_002:0035c15": "乳也。",
    "X36n0656_002:0035c16": "如文。",
    "X36n0656_002:0035c17": "又外道教如驢乳亨之成糞從其教者墮落三途二",
    "X36n0656_002:0035c18": "乘教如羊鹿乳亨之成酪從其教者升出生死菩薩",
    "X36n0656_002:0035c19": "教如下品牛乳亭之成酥從其教者革凡成聖亦革",
    "X36n0656_002:0035c20": "聖成無上道佛教如上品牛乳從佛教者即得安住",
    "X36n0656_002:0035c21": "祕密藏中當知涅槃教乳最上最玅。",
    "X36n0656_002:0035c22": "△次釋疑為二先問次答。初問者。",
    "X36n0656_002:0035c23": "問何故於一乳中多種分別。",
    "X36n0656_002:0035c24": "乳只是一何以強作多種分別有何據邪。",
    "X36n0656_002:0036a01": "△次答為三先示經意通。",
    "X36n0656_002:0036a02": "答此經意爾如本有一偈四出證義明無差別差別",
    "X36n0656_002:0036a03": "等例作此說之無咎。",
    "X36n0656_002:0036a04": "△次有德王下引例。",
    "X36n0656_002:0036a05": "又德王中不聞聞不生生等皆作四句今亦例爾。",
    "X36n0656_002:0036a06": "△三邪名下結酬。",
    "X36n0656_002:0036a07": "邪乳名乳乳二乘名乳不乳菩薩名不乳乳佛是非",
    "X36n0656_002:0036a08": "乳非不乳意高例盡子何須惑。",
    "X36n0656_002:0036a09": "云邪名乳乳者不俓而酪故名乳乳二乘名乳不",
    "X36n0656_002:0036a10": "乳者乳堪為酪解色即空等菩薩名不乳乳者以",
    "X36n0656_002:0036a11": "能非空出假故佛是雙非者常真法界故意高者",
    "X36n0656_002:0036a12": "乳極在佛故云意高例盡者引德王例四乳義徧",
    "X36n0656_002:0036a13": "何所疑邪。",
    "X36n0656_002:0036a14": "△二明二字為二先標列。",
    "X36n0656_002:0036a15": "二字者世亦二字出世亦二字上上出世亦二字今",
    "X36n0656_002:0036a16": "文亦二字二字既通復須分別。",
    "X36n0656_002:0036a17": "△次二世下解釋文自為二初文為三初引經示",
    "X36n0656_002:0036a18": "能詮法异次文云下釋所以三謝靈下出異解。",
    "X36n0656_002:0036a19": "世二字者如瑞應云太子乘羊車詣師學書師教二",
    "X36n0656_002:0036a20": "字謂梵佉婁此二字應詮世間禮樂醫方技藝治政",
    "X36n0656_002:0036a21": "之法故是世間二字也。",
    "X36n0656_002:0036a22": "初云梵佉婁者如普曜第三現盡品云菩薩乘羊",
    "X36n0656_002:0036a23": "車將詣書師適入書堂欲見其師名選支見菩薩",
    "X36n0656_002:0036a24": "威神光曜不能堪忍即躃墮地兜術天上有一天",
    "X36n0656_002:0036b01": "子名曰清淨即前牽手令從地起置於座上在大",
    "X36n0656_002:0036b02": "眾爾時菩薩與諸釋僮俱住手執金筆栴檀書眾",
    "X36n0656_002:0036b03": "寶明珠成其書林侍者送之問師選支今師何書",
    "X36n0656_002:0036b04": "而相教乎其師答曰以梵佉留而相教耳天地異",
    "X36n0656_002:0036b05": "書菩薩答曰其异書者有六十今師何言正有二",
    "X36n0656_002:0036b06": "種師問其六十四皆何所名乎太子答曰(云云)。",
    "X36n0656_002:0036b07": "又云梵字應如金光明中說出欲論明修梵法歎梵",
    "X36n0656_002:0036b08": "執故是出欲論也佉婁字應是無量勝論明十善法",
    "X36n0656_002:0036b09": "歎釋天報善能攻惡故言勝論總而言之世間二字",
    "X36n0656_002:0036b10": "也。",
    "X36n0656_002:0036b11": "謝靈運云梵佉婁是人名其撮諸廣字為略如此間",
    "X36n0656_002:0036b12": "倉雅之類從人立名故言梵佉婁雖復廣略還是世",
    "X36n0656_002:0036b13": "間之二字。",
    "X36n0656_002:0036b14": "△二出世二字為四初明出世二字相。",
    "X36n0656_002:0036b15": "出世二字者嬰兒行云婆和二字所謂有為無為為",
    "X36n0656_002:0036b16": "二字也若出世與出世上上共為二字者即是半滿",
    "X36n0656_002:0036b17": "為二字也眾經同以鹿苑說為半字摩訶衍所說為",
    "X36n0656_002:0036b18": "滿字小大相對共為二字。",
    "X36n0656_002:0036b19": "△次又諸下敘謬釋。",
    "X36n0656_002:0036b20": "又諸師釋此滿字不同地人云涅槃六行俱明是滿",
    "X36n0656_002:0036b21": "字法華是大乘非滿字由是無常此都非義不須論",
    "X36n0656_002:0036b22": "難(云云)。",
    "X36n0656_002:0036b23": "△三興皇下明興皇破。",
    "X36n0656_002:0036b24": "興皇嘲諸師作五滿半邊滿竪滿[卄/積]足滿共滿具足",
    "X36n0656_002:0036c01": "滿今不委論(云云)。",
    "X36n0656_002:0036c02": "如下文字亦初說。",
    "X36n0656_002:0036c03": "△四今明正釋為二先標列。",
    "X36n0656_002:0036c04": "今明半滿二字更為五意一直是半二對半滿三帶",
    "X36n0656_002:0036c05": "半滿四廢半滿五開半滿。",
    "X36n0656_002:0036c06": "△次如塵下正釋又三初正解釋次今之下結歸",
    "X36n0656_002:0036c07": "部旨三又結下重結判。",
    "X36n0656_002:0036c08": "如鹿苑無常此直半無滿若方等之流說無常逗小",
    "X36n0656_002:0036c09": "又彈小襃大此正對半明滿若大品通三人共學是",
    "X36n0656_002:0036c10": "帶半明滿若法華正直捨方便是廢半明滿亦有開",
    "X36n0656_002:0036c11": "權顯實即開半明滿若此經斥劣辨勝即廢半明滿",
    "X36n0656_002:0036c12": "一切眾生悉有佛性須跋陀羅得羅漢果即開半明",
    "X36n0656_002:0036c13": "滿而復對破生死流動明於常住二字常破生死住",
    "X36n0656_002:0036c14": "破流動此亦是廢半明滿一切諸法中悉有安樂性",
    "X36n0656_002:0036c15": "又是開半明滿故知二字雖通不可一槩。",
    "X36n0656_002:0036c16": "初云對半明滿者於鹿苑得小果者來至方等復",
    "X36n0656_002:0036c17": "有當座得小果者竝聞彈呵以大破小即是大小",
    "X36n0656_002:0036c18": "相對竝明名為對半明滿帶半明滿者傍挾通教",
    "X36n0656_002:0036c19": "二乘小非正意所以名帶須跋等者聞於佛性蹔",
    "X36n0656_002:0036c20": "取小證即當開權。",
    "X36n0656_002:0036c21": "今之常住二字於諸字中最尊最勝其義可知。",
    "X36n0656_002:0036c22": "又結為四句二乘無常是半非滿一乘是滿非半若",
    "X36n0656_002:0036c23": "斥小帶小等是亦半亦滿若世間非半又非滿大意",
    "X36n0656_002:0036c24": "可知(云云)。",
    "X36n0656_002:0037a01": "△三明三修為二先標列。",
    "X36n0656_002:0037a02": "三三修者有邪三修劣三修勝三修。",
    "X36n0656_002:0037a03": "△次邪三下解釋為二初正釋次又邪下結判。",
    "X36n0656_002:0037a04": "初自為三。",
    "X36n0656_002:0037a05": "邪三修謂世間顛倒隨邪師教見相似相續謂為常",
    "X36n0656_002:0037a06": "適意可悅謂為樂轉動運為謂是我愚惑所覆如執",
    "X36n0656_002:0037a07": "掣電如蛾如蠶追求無厭如渴飲鹹唐無毫益亦是",
    "X36n0656_002:0037a08": "厭下麤苦障攀上勝玅出故名邪三修。",
    "X36n0656_002:0037a09": "劣三修者依半教破於邪執無常醎味破其執澹無",
    "X36n0656_002:0037a10": "樂苦味破其執甜無我酢味破其執辢三界皆無常",
    "X36n0656_002:0037a11": "諸有悉非樂一切空無我無我所能破欲染色無色",
    "X36n0656_002:0037a12": "染無明掉慢疑如諸迹中象迹為最於諸想中無常",
    "X36n0656_002:0037a13": "為最如經廣說是名劣三修。",
    "X36n0656_002:0037a14": "勝三修者依佛勝教破於劣修謂常樂我法身常恒",
    "X36n0656_002:0037a15": "無有變易遊諸覺華歡娛受樂具八自在無能遏絕",
    "X36n0656_002:0037a16": "如是修者入祕密藏名勝三修。",
    "X36n0656_002:0037a17": "又邪修是世伊劣修是故伊勝修是新伊大涅槃理",
    "X36n0656_002:0037a18": "即非新非故伊今經即是新伊勝修最尊最上之教",
    "X36n0656_002:0037a19": "也。",
    "X36n0656_002:0037a20": "如文。",
    "X36n0656_002:0037a21": "△四明四教為三初標大意以指廣次三藏下正",
    "X36n0656_002:0037a22": "釋三菩薩下結歸。",
    "X36n0656_002:0037a23": "四四教者此該佛一化名相理趣別有疏本(云云)。",
    "X36n0656_002:0037a24": "初云別有疏本者如淨名疏廣玄十卷四門義六",
    "X36n0656_002:0037b01": "卷四悉兩卷三觀二卷應以彼廣以釋今略。",
    "X36n0656_002:0037b02": "△次釋文自為四初三藏中。",
    "X36n0656_002:0037b03": "三藏教者謂戒定慧藏為彼嬰兒梯隥出苦畏憚長",
    "X36n0656_002:0037b04": "遠止息化城即小乘法也菩薩以大涅槃心修即成",
    "X36n0656_002:0037b05": "聖行如經浮囊白骨八苦等觀即其文義也。",
    "X36n0656_002:0037b06": "云為彼嬰兒者經中具明四教嬰兒今但出三藏",
    "X36n0656_002:0037b07": "以示小行次云浮囊戒學也白骨定學也八慧學",
    "X36n0656_002:0037b08": "也。",
    "X36n0656_002:0037b09": "△次通教中。",
    "X36n0656_002:0037b10": "通教者三乘共學近遠俱通若能前進亦可得去即",
    "X36n0656_002:0037b11": "摩訶衍法也菩薩以大涅槃心修即成聖行如經解",
    "X36n0656_002:0037b12": "苦無苦而有真諦乃至解道無道而有真諦即其文",
    "X36n0656_002:0037b13": "義也。",
    "X36n0656_002:0037b14": "三乘共學近遠者鈍則近通化城利則遠通寶所",
    "X36n0656_002:0037b15": "故云若能前進亦可得去即其人也。",
    "X36n0656_002:0037b16": "△三別教。",
    "X36n0656_002:0037b17": "別教者別在菩薩不與二乘人共所行事理非彼境",
    "X36n0656_002:0037b18": "界即獨菩薩法也若以大涅槃心修即成聖行如經",
    "X36n0656_002:0037b19": "苦有無量相分別校計有無量種非諸聲聞緣覺所",
    "X36n0656_002:0037b20": "知乃至道亦如是即其文義也。",
    "X36n0656_002:0037b21": "可解。",
    "X36n0656_002:0037b22": "△四圓教中。",
    "X36n0656_002:0037b23": "圓教者即事而理一教一切教一切教一教非一非",
    "X36n0656_002:0037b24": "一切不可思議隨佛自意是佛境界非諸二乘下地",
    "X36n0656_002:0037c01": "所知如經非苦非諦有實乃至非道非諦有實是名",
    "X36n0656_002:0037c02": "一實諦即其文義也。",
    "X36n0656_002:0037c03": "云即事而理者達五陰即常住又達別真俗即常",
    "X36n0656_002:0037c04": "住理故云即也又一教一切教者開一切權教等。",
    "X36n0656_002:0037c05": "△三結歸為五初結漸圓次復有下結初心即頓",
    "X36n0656_002:0037c06": "三今經下結判四若類下辨異名五若例下例釋。",
    "X36n0656_002:0037c07": "菩薩大涅槃心修即是圓心圓心為本行於眾行從",
    "X36n0656_002:0037c08": "淺至深屆極而止如放金剛到際則住當知聖行之",
    "X36n0656_002:0037c09": "一意即是漸頓之教亦名漸圓教此乃文中一種耳。",
    "X36n0656_002:0037c10": "初云屆極而止者極在玅覺也。",
    "X36n0656_002:0037c11": "復有一行是如來行所謂大乘大般涅槃者即發軫",
    "X36n0656_002:0037c12": "仍頓仍圓一切諸法悉入其中眾流悉鹹無非性海",
    "X36n0656_002:0037c13": "漸圓與頓圓更無別異歷次第門故言漸耳。",
    "X36n0656_002:0037c14": "今經乃具二文從勝受名即是圓頓之教於諸教中",
    "X36n0656_002:0037c15": "最為尊上也。",
    "X36n0656_002:0037c16": "若類通異名者即是四藏三藏是聲聞藏通是雜藏",
    "X36n0656_002:0037c17": "別是菩薩藏圓是佛藏上能攝下佛藏第一也。",
    "X36n0656_002:0037c18": "△五例釋中。",
    "X36n0656_002:0037c19": "若例四句三藏是聞聞通是聞不聞別是不聞聞圓",
    "X36n0656_002:0037c20": "是不聞不聞乃至生生等例可解。",
    "X36n0656_002:0037c21": "云圓是不聞不聞者分段不生是一不聞變易不",
    "X36n0656_002:0037c22": "生是一不聞又智德不生是一不聞斷德不生是",
    "X36n0656_002:0037c23": "一不聞故云不聞不聞。",
    "X36n0656_002:0037c24": "△五明味為四先明說譬意次若初下釋法譬相",
    "X36n0656_002:0038a01": "生以顯五味之相三夫眾生下結示同體之權智",
    "X36n0656_002:0038a02": "布教五時利物之道四五味下指廣兼對五章。",
    "X36n0656_002:0038a03": "初又二先述意。",
    "X36n0656_002:0038a04": "五五味者即五種牛味正譬說教次第不應以淺深",
    "X36n0656_002:0038a05": "意取若謂初淺後深是義不然。",
    "X36n0656_002:0038a06": "△次文云下引證又二初證四味不淺次證醍醐",
    "X36n0656_002:0038a07": "不深。",
    "X36n0656_002:0038a08": "文云醫占王病定須服乳又云如得乳麋更無所須",
    "X36n0656_002:0038a09": "無所須者即真解脫真解脫者即大涅槃此豈淺邪",
    "X36n0656_002:0038a10": "文云如水乳雜臥至一月終不成酪若以一滴頗求",
    "X36n0656_002:0038a11": "樹汁投之於中即便成酪眾生佛性亦復如是若本",
    "X36n0656_002:0038a12": "有者何故待緣如此酪譬不可淺也文云譬如甜酥",
    "X36n0656_002:0038a13": "八味具足是大涅槃亦復如是當知此酥其況深矣。",
    "X36n0656_002:0038a14": "初云其況深矣者醍醐之酥故不可淺。",
    "X36n0656_002:0038a15": "文云阿羅漢辟支佛猶如醍醐如此醍醐不可言深。",
    "X36n0656_002:0038a16": "△次釋法譬相生為二初非定執。",
    "X36n0656_002:0038a17": "若初味定淺後味定深妨文害義。",
    "X36n0656_002:0038a18": "△次若作下釋自有五文。",
    "X36n0656_002:0038a19": "若作次第意釋者則無過咎牛者譬佛大覺朗然圓",
    "X36n0656_002:0038a20": "明成就如血變為乳具足在牛從牛出乳譬佛初說",
    "X36n0656_002:0038a21": "也即寂滅道場從法界體流出法界法教諸菩薩如",
    "X36n0656_002:0038a22": "日初出先照高山故言從牛出乳也。",
    "X36n0656_002:0038a23": "次從乳出酪者為小機不堪如聾如瘂隱其無量神",
    "X36n0656_002:0038a24": "德示丈六身覆如來藏但說三藏以貧所樂法隨宜",
    "X36n0656_002:0038b01": "方便令章凡成聖故華嚴大後次說三藏之小如從",
    "X36n0656_002:0038b02": "乳後即有於酪也。",
    "X36n0656_002:0038b03": "次從酪出生酥者譬三藏之後以大訶小挫其取證",
    "X36n0656_002:0038b04": "敗種壞根無生無用先與後奪如亨酪作生酥也。",
    "X36n0656_002:0038b05": "次從生酥出熟酥者譬方等之後委業領財使諸聲",
    "X36n0656_002:0038b06": "聞轉教教菩薩也。",
    "X36n0656_002:0038b07": "次從熟酥出醍醐者譬般若已後付財定性與記作",
    "X36n0656_002:0038b08": "佛故文云八千聲聞於法華中得記作佛見如來性",
    "X36n0656_002:0038b09": "如秋收冬藏更無所作無所作者即究竟也。",
    "X36n0656_002:0038b10": "竝可解。",
    "X36n0656_002:0038b11": "△三結示為三初結五時巧畢次今經下明開顯",
    "X36n0656_002:0038b12": "功畢三種種下結歎。",
    "X36n0656_002:0038b13": "夫眾生不見佛性智手指撝或作大說或作小說或",
    "X36n0656_002:0038b14": "訶責說或教化說或定天性說眾生若見佛性則靜",
    "X36n0656_002:0038b15": "乎雙樹指撝畢矣息教二河法流竭矣如牛出乳極",
    "X36n0656_002:0038b16": "至醍醐諸佛布教極於見性。",
    "X36n0656_002:0038b17": "初云二河者煩惱涅槃二河也。",
    "X36n0656_002:0038b18": "今經是最後之說喻彼醍醐一切諸藥悉入其中。",
    "X36n0656_002:0038b19": "於橫廣在四味之上歎其竪高故此經處處歎教不",
    "X36n0656_002:0038b20": "可思議只是歎於上玅之乳常住二字最後新伊極",
    "X36n0656_002:0038b21": "圓之教醍醐玅味耳。",
    "X36n0656_002:0038b22": "△三結歎中。",
    "X36n0656_002:0038b23": "種種名目只是一法一法者只是佛師諸菩薩母佛",
    "X36n0656_002:0038b24": "菩薩辯所不能宣凡夫千舌豈解揄揚二乘百盲安",
    "X36n0656_002:0038c01": "能舞手者哉。",
    "X36n0656_002:0038c02": "云菩薩母者佛能生諸菩薩故儛者摩也。",
    "X36n0656_002:0038c03": "五味義具在法華玄中說又從增一至五總諸說者",
    "X36n0656_002:0038c04": "即釋名意若專五所以是體意若專五所以設諸名",
    "X36n0656_002:0038c05": "相是宗意若專對破是用意若分別其相是教意準",
    "X36n0656_002:0038c06": "前可知不復委釋(云云)。",
    "X36n0656_002:0038c07": "他人云第四釋經時代者撿目錄總有一十四品",
    "X36n0656_002:0038c08": "皆是涅槃之枝分也第一後漢桓帝建和秊中有",
    "X36n0656_002:0038c09": "月支國沙門支樓迦讖於洛陽譯出一本名般泥",
    "X36n0656_002:0038c10": "洹經兩卷成部第二桓帝元嘉秊中有安息國沙",
    "X36n0656_002:0038c11": "門安世高本為太子捨國出家壞道遊方弘化為",
    "X36n0656_002:0038c12": "務振錫來儀屆干洛邑譯出本名小般泥洹一卷",
    "X36n0656_002:0038c13": "成部第三曹魏武帝黃初秊中西域沙門安法賢",
    "X36n0656_002:0038c14": "譯一本名大般涅槃經兩卷失其翻處有錄可憑",
    "X36n0656_002:0038c15": "第四東吳黃武秊中有月支國居士姓支名道謙",
    "X36n0656_002:0038c16": "字恭明初至洛陽後遊江左譯出一本名小般泥",
    "X36n0656_002:0038c17": "洹兩卷成部第五東晉安帝建武秊中有迦毗羅",
    "X36n0656_002:0038c18": "國沙門佛陀跋陀此云覺賢初至長安後隱廬山",
    "X36n0656_002:0038c19": "住道場寺譯一本名方等泥洹兩卷成部第六東",
    "X36n0656_002:0038c20": "晉義監六秊有晉州沙門法顯往遊西竺還到楊",
    "X36n0656_002:0038c21": "都譯一本名大般涅槃六卷第七西晉武帝太始",
    "X36n0656_002:0038c22": "秊中有月支國沙門曇摩剎羅晉云法護初至燉",
    "X36n0656_002:0038c23": "煌次遊京邑後之江左譯出一本名大般泥洹經",
    "X36n0656_002:0038c24": "兩卷第八北凉阻渠蒙遜割據河西都姑臧縣玄",
    "X36n0656_002:0039a01": "始秊中有天竺三藏曇無讖唐言法豐六歲出家",
    "X36n0656_002:0039a02": "日誦萬言初學小乘五明諸論後會遇白頭禪師",
    "X36n0656_002:0039a03": "誨以大乘十旬交諍拒而不從謂禪師曰頗有經",
    "X36n0656_002:0039a04": "本可得見否禪師逐授大般涅槃經因而信受三",
    "X36n0656_002:0039a05": "藏玅善呪術時人號為大神呪師初齎涅槃梵本",
    "X36n0656_002:0039a06": "上軼并菩薩戒大集大雲金光明等諸經梵本在",
    "X36n0656_002:0039a07": "夜恐失枕之而臥夜有神人拽讖墮地如是至三",
    "X36n0656_002:0039a08": "空中聲曰此是金剛解脫諸佛祕藏何急枕眠讖",
    "X36n0656_002:0039a09": "藏何忽枕眠讖驚愧謝遂縣梵本掛之高樹果有",
    "X36n0656_002:0039a10": "羣賊夜來盜經盡力共擎竟不能舉晨曉三藏自",
    "X36n0656_002:0039a11": "持而行眾賊同觀謂之為聖愧而悔焉乃至姑臧",
    "X36n0656_002:0039a12": "被河西王阻渠蒙遜慇懃告留請住翻譯大般涅",
    "X36n0656_002:0039a13": "槃梵本即從初十卷至大眾品覺知經少因屈三",
    "X36n0656_002:0039a14": "藏至千闐國求得中分十卷譯至嬰兒行品又覺",
    "X36n0656_002:0039a15": "經少更遣使往于闐國求得餘欠譯之乃足名大",
    "X36n0656_002:0039a16": "般涅槃經四十卷成部第九宋元嘉秊中有雍州",
    "X36n0656_002:0039a17": "沙門智猛躬往西城詢求正法齎諸梵夾到西凉",
    "X36n0656_002:0039a18": "州譯出一本名泥洹經二十卷成部第十宋文帝",
    "X36n0656_002:0039a19": "建元秊中有天竺沙門求那跋陀羅宋云功德賢",
    "X36n0656_002:0039a20": "於荊州新寺譯一本名泥越經一卷第十一北齊",
    "X36n0656_002:0039a21": "天保元秊西國沙門佛陀那舍秦言覺明於相州",
    "X36n0656_002:0039a22": "譯一本名大悲經五卷成部第十二名字功德經",
    "X36n0656_002:0039a23": "并哀歎經與方等泥洹經同本異譯耳第十三隋",
    "X36n0656_002:0039a24": "開皇秊中崛多笈多譯出一本名四童子經三卷",
    "X36n0656_002:0039b01": "成部第十四大唐麟德秊有南天竺國沙門若天",
    "X36n0656_002:0039b02": "邪跋陀共唐國僧會寧於日南波鄰國譯出兩卷",
    "X36n0656_002:0039b03": "名闍維經儀鳳秊初交州都督梁難敵進經入京",
    "X36n0656_002:0039b04": "儀鳳三秊大慈恩寺主靈會於東宮進狀請經外",
    "X36n0656_002:0039b05": "傳因許流行至大周天冊萬歲元秊奉勅編經入",
    "X36n0656_002:0039b06": "於目錄今所講者於前所譯十四中當其第八北",
    "X36n0656_002:0039b07": "凉所譯四十卷成部。",
    "X36n0656_002:0039b08": "△二經來緣起文為二先標列。",
    "X36n0656_002:0039b09": "二經來緣起又二一經緣起二疏緣起。",
    "X36n0656_002:0039b10": "△次釋文自為二初釋經緣起為二先標列。",
    "X36n0656_002:0039b11": "經緣起者有雙卷六卷大本。",
    "X36n0656_002:0039b12": "△次雙卷者下釋為六初明小緣感次六下明大",
    "X36n0656_002:0039b13": "緣感三又云下辨同異四昔道猛下述天本翻譯",
    "X36n0656_002:0039b14": "時代五初三人下明應驗以顯無緣慈悲解脫之",
    "X36n0656_002:0039b15": "力六經者下指廣。",
    "X36n0656_002:0039b16": "雙卷明八十入滅不辨常住葢小緣所感三藏教也",
    "X36n0656_002:0039b17": "六卷與大本皆明常住俱是大緣所感同座異聞例",
    "X36n0656_002:0039b18": "如大小品耳。",
    "X36n0656_002:0039b19": "△三同異中。",
    "X36n0656_002:0039b20": "又云小本是法顯於天竺鈔初分翻為六卷大本上",
    "X36n0656_002:0039b21": "帙是道猛齎來斯乃廣略二文耳世猶惑焉若是異",
    "X36n0656_002:0039b22": "聞那忽問詞答旨兩本皆同若是鈔者只應存略那",
    "X36n0656_002:0039b23": "忽前後大本則如來說偷狗六卷迦葉問偷狗大本",
    "X36n0656_002:0039b24": "偈說三歸六卷長行說三歸解云問詞答旨所同處",
    "X36n0656_002:0039c01": "少不同處多昔鈔梵文尚無前後秦人翻譯逐意奚",
    "X36n0656_002:0039c02": "互於二義無妨也。",
    "X36n0656_002:0039c03": "云道猛齎來者時人咸云大品是曇無讖譯欠此",
    "X36n0656_002:0039c04": "道猛一節文。",
    "X36n0656_002:0039c05": "△四時代中。",
    "X36n0656_002:0039c06": "昔道猛亡身天竺唯齎五品還謂壽命金剛身名字",
    "X36n0656_002:0039c07": "功德如來性大眾問等品到西凉州值沮渠蒙遜割",
    "X36n0656_002:0039c08": "據隴後自號玄始其號三秊請曇無羅讖共猛譯五",
    "X36n0656_002:0039c09": "品得二十卷遜恨文義不圓再遣使外國更得八品",
    "X36n0656_002:0039c10": "謂病行聖行梵行嬰兒行德王師子吼迦葉陳如等",
    "X36n0656_002:0039c11": "品又翻二十卷合成四十軸傳於北方玄始五秊乃",
    "X36n0656_002:0039c12": "得究訖是時姚萇復號弘始弘始非玄始玄始五秊",
    "X36n0656_002:0039c13": "即晉恭帝元熈元秊次入宋武劉裕得四秊次入宋",
    "X36n0656_002:0039c14": "文帝文帝尚斯典勅道場寺慧觀鳥衣等慧嚴此二",
    "X36n0656_002:0039c15": "高明名葢淨眾康樂縣令謝靈運抗世逸羣一人而",
    "X36n0656_002:0039c16": "已更共治定開壽命足序純陀哀歎開如來性足四",
    "X36n0656_002:0039c17": "相四依邪正四諦四倒文字鳥喻月喻菩薩凡十二",
    "X36n0656_002:0039c18": "品足前合二十五品製三十六卷則一萬餘偈讖云",
    "X36n0656_002:0039c19": "經義已足其文未盡餘有三品謂付囑燒身分舍利",
    "X36n0656_002:0039c20": "二萬言未來秦地耳小亮云是羅什足品出來關中",
    "X36n0656_002:0039c21": "不聞涅槃恐其言為謬經錄稱謝靈運足品相承信",
    "X36n0656_002:0039c22": "用。",
    "X36n0656_002:0039c23": "云遜恨文義不圓者如前第八帝中廣說言康樂",
    "X36n0656_002:0039c24": "縣者屬栝州舊有此縣謝公往住此縣令意翫山",
    "X36n0656_002:0040a01": "水唯命人開路路訖官已滿更不至彼。",
    "X36n0656_002:0040a02": "△五應驗中。",
    "X36n0656_002:0040a03": "初三人欲刪略百句解脫俱夢黑神威猛責數剛切",
    "X36n0656_002:0040a04": "汝以凡庸改聖人言義其過大矣若不止者以金剛",
    "X36n0656_002:0040a05": "杵碎之如塵因不敢刪略但去質存華如啼泣面目",
    "X36n0656_002:0040a06": "腫改為戀慕增悲慟如嗚啑我口改為如愛子法故",
    "X36n0656_002:0040a07": "其文璀璨皆此例焉。",
    "X36n0656_002:0040a08": "云三人者嚴觀謝公三人也又改王糞問為王隱",
    "X36n0656_002:0040a09": "處改共耶輸為納耶輸改蚊子尿為蚊子水改手",
    "X36n0656_002:0040a10": "扡脚蹈為運手動足如是等文數十餘處後有傳",
    "X36n0656_002:0040a11": "學之人東晉大德沙門道生法師即什公學徒上",
    "X36n0656_002:0040a12": "首時屬晉未宋初傳化江左講諸經論未見涅槃",
    "X36n0656_002:0040a13": "大部懸說眾生悉有佛性時有智勝法師講顯公",
    "X36n0656_002:0040a14": "所譯六卷泥洹經說一闡提定不成佛定宋朝大",
    "X36n0656_002:0040a15": "德盛宗此義聞生所說咸有佛性眾共嗔嫌智與",
    "X36n0656_002:0040a16": "生公數論此義智屢被屈進狀奏聞徹于宋主表",
    "X36n0656_002:0040a17": "云後生小僧全無學識輒事胸臆乖越經宗若流",
    "X36n0656_002:0040a18": "傳誤後學者今以表奏請儐入山宋主依奏讁居",
    "X36n0656_002:0040a19": "蘇州唐丘寺時有五十碩學名僧從生入山諮受",
    "X36n0656_002:0040a20": "深要其後有清河沙門雀慧觀豫州沙門華慧嚴",
    "X36n0656_002:0040a21": "俱什公學徒上首當時在京已逢大經從彼北凉",
    "X36n0656_002:0040a22": "流入咸奏幸得見聞如貧獲寶遂罄衣鉢繕寫此",
    "X36n0656_002:0040a23": "經齎往江東志在傳化宋朝道俗眾共被尋乃云",
    "X36n0656_002:0040a24": "眾生悉有佛性咸歎生公玅釋幽旨善會圓宗即",
    "X36n0656_002:0040b01": "以表陳請生通錫宋主驚歎發使迎生旋至都城",
    "X36n0656_002:0040b02": "披經本略敘疏義五十餘紙其義宏深其文精邃",
    "X36n0656_002:0040b03": "唯釋盤根錯節難解之文於此經大宗開奧藏自",
    "X36n0656_002:0040b04": "後講者稱為關中疏撰既畢眾請宣揚開經之朝",
    "X36n0656_002:0040b05": "宋城道俗五千餘人咸集講會生昇座已便令都",
    "X36n0656_002:0040b06": "講偏唱經文四十餘段說一闡提悉有佛性於是",
    "X36n0656_002:0040b07": "便立一切眾生至一闡提有佛性義教令眾論議",
    "X36n0656_002:0040b08": "意無一人申論場者便辭眾曰良以此經大本至",
    "X36n0656_002:0040b09": "道生由斯忍死來久令事得符契言無謬誤不惑",
    "X36n0656_002:0040b10": "眾僧即奉辭願善流布言訖於高座奄從物化時",
    "X36n0656_002:0040b11": "人號生為忍死菩薩矣其有傳集者其數非一如",
    "X36n0656_002:0040b12": "疏所引。",
    "X36n0656_002:0040b13": "經者通名也如法華疏說序品第一者亦如彼(云云)。",
    "X36n0656_002:0040b14": "△疏緣起中。",
    "X36n0656_002:0040b15": "二疏緣起者余以童秊給侍攝靜攝靜授大涅槃誦",
    "X36n0656_002:0040b16": "將欲半走雖不敏願聞旨趣。",
    "X36n0656_002:0040b17": "給者走也僕也如伍相傳云下走身是遊人即其",
    "X36n0656_002:0040b18": "例也。",
    "X36n0656_002:0040b19": "於是負笈天台心欣藍染登山甫爾仍逢出谷不惟",
    "X36n0656_002:0040b20": "菲薄奉從帝庭師既香塗二宮光曜七眾道俗參請",
    "X36n0656_002:0040b21": "門堂交絡雖欽渴甘露如俟河清詎可得乎嘗面請",
    "X36n0656_002:0040b22": "斯典降旨垂許有期無日逮金陵土崩師徒雨散後",
    "X36n0656_002:0040b23": "會匡嶺復屬虔劉爰西向江陵仍遭霧露勅徵師江",
    "X36n0656_002:0040b24": "浦頂疾滯豫章始舉颿南湖已聞東還台嶽秋至佛",
    "X36n0656_002:0040c01": "隴冬逢入滅歎伊余之法障奚可勝言。",
    "X36n0656_002:0040c02": "匡嶺在江州廬山豫章即洪州。",
    "X36n0656_002:0040c03": "昔五百羣盲七迴追佛祇洹一狗聽兩鐘鳴。",
    "X36n0656_002:0040c04": "昔五百羣盲者賢愚經第六云一時佛住舍衛國",
    "X36n0656_002:0040c05": "祇樹給狐獨園爾時毗舍離國有五百盲人乞匃",
    "X36n0656_002:0040c06": "自活時聞人言如來出世甚奇甚特其有眾生覩",
    "X36n0656_002:0040c07": "見之者癃殘百病皆蒙除癒盲視聾聽瘂語僂申",
    "X36n0656_002:0040c08": "拘癖手足狂亂得正貧施衣食愁憂苦厄悉解勉",
    "X36n0656_002:0040c09": "時諸盲人聞此語已還共議言我曹罪積若當遇",
    "X36n0656_002:0040c10": "佛必見救濟便問人言世尊今者為在何國人報",
    "X36n0656_002:0040c11": "之曰在舍衛國聞此語已共於路側早言求哀誰",
    "X36n0656_002:0040c12": "有慈悲愍我等者願見將導到舍衛國至於佛所",
    "X36n0656_002:0040c13": "[吃-乙+彖]倩經時無有應者五百人復共議曰空手倩人",
    "X36n0656_002:0040c14": "人無應者今共行乞各今得金錢一枚以用雇人",
    "X36n0656_002:0040c15": "是得達彼各各行乞經于數時人獲一錢凡有五",
    "X36n0656_002:0040c16": "百左右喚人誰將我等到舍衛國金錢五百雇其",
    "X36n0656_002:0040c17": "勞苦時有一人來共相可相可已定以錢與之勅",
    "X36n0656_002:0040c18": "語盲人展轉相牽自在前導將至薩竭國棄諸盲",
    "X36n0656_002:0040c19": "人置於澤中是時盲人不知所在為是何國互相",
    "X36n0656_002:0040c20": "投手經行他田傷破苗穀時有長者值來行田見",
    "X36n0656_002:0040c21": "五百人踐踰苗稼瞋憤怒盛勅與痛手與見求哀",
    "X36n0656_002:0040c22": "具宣上事長者令一使人將詣舍衛適達彼國又",
    "X36n0656_002:0040c23": "聞世尊已復還來得摩竭提國是時使人復還將",
    "X36n0656_002:0040c24": "來向摩竭國時諸盲人欽仰於佛係心欲見肉眼",
    "X36n0656_002:0041a01": "雖閉心眼已觀歡喜發中不覺疲勞已至摩竭復",
    "X36n0656_002:0041a02": "聞世尊已還舍衛如是追逐凡經七反爾時如來",
    "X36n0656_002:0041a03": "觀諸盲人善根已熟敬信能固於舍衛國便住待",
    "X36n0656_002:0041a04": "之使將盲人漸到佛前佛光觸身驚喜無量是時",
    "X36n0656_002:0041a05": "兩目即得關明乃見如來四眾圍繞身色光晃炟",
    "X36n0656_002:0041a06": "如紫金山感戴殊得喜不自勝前詣佛所五體投",
    "X36n0656_002:0041a07": "地為佛作禮異口同音共白佛言唯願垂矜聽在",
    "X36n0656_002:0041a08": "道次時佛告曰善來比丘鬚髮自墮法衣在身重",
    "X36n0656_002:0041a09": "為說法得阿羅漢。",
    "X36n0656_002:0041a10": "唯疆唯沈無見無得。",
    "X36n0656_002:0041a11": "堰者仆也謂盲唯仆無見唯沈者如犳唯沈無得。",
    "X36n0656_002:0041a12": "入山出谷浮墜泝江希聞斯典竟不獲聞日既隱於",
    "X36n0656_002:0041a13": "重崖盲龜眠於海底馮光想木詎可得乎余乃掃墓",
    "X36n0656_002:0041a14": "植樹更伏灰場口誦石偈思愆畢世事不由己迫不",
    "X36n0656_002:0041a15": "得止戴函負封西考闕庭私去公還經途八載日嚴",
    "X36n0656_002:0041a16": "諍論追入咸陽值桃林水奔而夜亡其伴又被讒為",
    "X36n0656_002:0041a17": "巫收往幽薊乘氷濟北馬陷身存臨危履薄生行死",
    "X36n0656_002:0041a18": "地悼慄兢兢寧可盡言昔裹糧千里擔簦於東南負",
    "X36n0656_002:0041a19": "罪三讒驅馳於西北若聽若思二塗俱喪。",
    "X36n0656_002:0041a20": "載函者送浮名疏入上都也日嚴諍論說者云造",
    "X36n0656_002:0041a21": "異論咸陽縣名在西京薊(古詣反)簦(長柄笠也)。",
    "X36n0656_002:0041a22": "情不能已尋諸舊疏將疏勘經不與文會怏怏終日",
    "X36n0656_002:0041a23": "恒若病諸效群盲之觸象學獨夢之談刀以大業十",
    "X36n0656_002:0041a24": "秊十月十日廬于天台之南管窺智者義意輒為解",
    "X36n0656_002:0041b01": "釋運丁隋末寇盜縱橫海閙山喧無處紙筆匿影沃",
    "X36n0656_002:0041b02": "洲陰林席箭推度聖文衣殫糧盡虧其次第於是懷",
    "X36n0656_002:0041b03": "挾鄙志託命遂安草本略通放筆仍病縣令鄧氏呼",
    "X36n0656_002:0041b04": "講淨名曳疾應之事不兼舉寄疏他舍他舍被燒廓",
    "X36n0656_002:0041b05": "然蕩盡冥持此本得免灰颺重寄柵城海寇衝突玉",
    "X36n0656_002:0041b06": "石俱罄蕭亮提挾復獲安存所謂焦不能燒賊不能",
    "X36n0656_002:0041b07": "得再蒙靈異重厲微誠更往遂安披尋補削復值軍",
    "X36n0656_002:0041b08": "火食息無寧乃卜安洲安洲者微瀾四繞絕人獸之",
    "X36n0656_002:0041b09": "蹤峰連偉括兼二山之美左臨水鏡澄徹鑒心右帶",
    "X36n0656_002:0041b10": "蕖池紅葩悅目修竹冷風勝白牙團扇萋蒨翠草加",
    "X36n0656_002:0041b11": "戴氏重席雲霞鏤糅於松桂五彩羞其繪圖猨麏和",
    "X36n0656_002:0041b12": "韻於蟬蛙八音陋其絃管雅有高致豐趣冥倫仍蒔",
    "X36n0656_002:0041b13": "粟拾薪勤兼曉夜暨染筆已來凡歷五載何秊不遭",
    "X36n0656_002:0041b14": "軍火何月不見干戈菜食水齎氷牀雪被孤居獨處",
    "X36n0656_002:0041b15": "夢抽思乙詞既野質意不會文其玄義一卷釋文十",
    "X36n0656_002:0041b16": "二卷用紙七百張有崖易迨空海難徧盲寱偏知敢",
    "X36n0656_002:0041b17": "稱圓識特是不負本懷遽茲石火卷舒常住之卷酬",
    "X36n0656_002:0041b18": "報乎身手讚歎解脫之法仰謝於心口麤耘毒草微",
    "X36n0656_002:0041b19": "養藥王螳[虫*敖]螢熠非能抗曜也。",
    "X36n0656_002:0041b20": "沃州山名在剡縣遂安山名亦在剡安洲者在台",
    "X36n0656_002:0041b21": "州安縣麏(獸名居筠反說文也)熠(大白為立反也)丁當也乙辰也。",
    "X36n0656_002:0041b22": "大般涅槃經玄義卷下。",
    "X36n0656_002:0041b23": "大般涅槃玄義抄一卷。",
    "X36n0656_002:0041b24": "大般涅槃經玄義文句會本卷下",
    "X36n0656_002:0041c01": "音釋",
    "X36n0656_002:0041c02": "棋(渠之切與碁同)。闡提(梵語具云一闡提此云信不具闡齒善切)。暴背(暴步木切曬也",
    "X36n0656_002:0041c03": "背補昧切脊也)。駁(北角切斑駁不純也)。嘔和(梵語具云漚和俱舍羅此云方便嘔烏候切)。",
    "X36n0656_002:0041c04": "筏(房越切桴也)。醪(郎刀切)。鷸蚌(鷸以律切鳥名蚌部項切蛤也)。扼(乙革切持也)。",
    "X36n0656_002:0041c05": "桁(何庚切屋橫木曰桁)。矟(色角切矛屬)。詺(彌正切辨別物名也)。楔(先結切櫼也櫼音尖)。",
    "X36n0656_002:0041c06": "䴬(羊即切麥䴬也)。嘲(陟交切言相調也)。撝(吁為切)。揄(容朱切)。齎([爿*戔]西切持也)。",
    "X36n0656_002:0041c07": "沮渠(沮子余切沮渠本匈奴官名以官為氏也)。萇(仲良切)。啑(作答切)。璀璨(璀取",
    "X36n0656_002:0041c08": "猥切璨〔蒼〕切璀璨玉光也)。笈(極嘩切篋也)。颿(符咸切與帆同)。怏(倚兩切情不滿足也)。颺",
    "X36n0656_002:0041c09": "(余章切風所飛颺也)。蔳(倉甸切草盛貌)。鏤糅(鏤郎豆切[利-禾+周]刻也糅女又切雜糅也)。麏(俱偏",
    "X36n0656_002:0041c10": "切麞也)。螳[虫*敖](螳徒郎切螳蜋也[虫*敖]牛刀切謂螳蜋足也)。螢燿(燿戈入切螢燿謂螢火之",
    "X36n0656_002:0041c11": "光也)。"
}