{
    "T36n1736_020:0151b02": "19大方廣佛華嚴經隨疏演義鈔卷",
    "T36n1736_020:0151b03": "第二十",
    "T36n1736_020:0151b05": "唐清涼山大華嚴寺沙門澄觀述",
    "T36n1736_020:0151b06": "第七稱揚讚德分。初標章，有二：一對十分",
    "T36n1736_020:0151b07": "之名，稱揚讚詠本師功德。二云「亦是發起",
    "T36n1736_020:0151b08": "序」者，對三分科經，謂序、正、流通。一品是序，",
    "T36n1736_020:0151b09": "常途分二：一證信、二發起。今以前六分皆",
    "T36n1736_020:0151b10": "為證信，此下四分總為發起。讚揚，發起佛",
    "T36n1736_020:0151b11": "德；出眾，顯於佛用。正發起，大經不同，古德",
    "T36n1736_020:0151b12": "但用天地禎祥為發起也。疏「第二總顯德",
    "T36n1736_020:0151b13": "行因緣」，疏文有二：先總彰大意、後科判解",
    "T36n1736_020:0151b14": "釋。今初，正釋科文何名總顯德行因緣。先",
    "T36n1736_020:0151b15": "釋總顯，自有二義：一望前為總。前四十眾",
    "T36n1736_020:0151b16": "各隨所宜以顯勝德，所顯則局，如顯海神，",
    "T36n1736_020:0151b17": "云「佛功德海充滿其身」等，今總顯四十眾",
    "T36n1736_020:0151b18": "德。二望後為總。下四十眾得法各異，今總",
    "T36n1736_020:0151b19": "顯具德。從「前同生」下，躡跡成難。謂有難",
    "T36n1736_020:0151b20": "云：前顯同生，云皆與毘盧遮那共集善根，",
    "T36n1736_020:0151b21": "豈非總耶？故今答云：前局同生，今該同異，",
    "T36n1736_020:0151b22": "四十眾德方得名總。又前明共集，下重通",
    "T36n1736_020:0151b23": "所難，非唯總別不等，實亦文意有殊。前云",
    "T36n1736_020:0151b24": "共集，與佛德齊，故為主伴；今曾攝受，唯為",
    "T36n1736_020:0151b25": "佛攝，故為眷屬。為分二義，前略攝受，此略",
    "T36n1736_020:0151b26": "共集，可互影取，故云「影略其文」。疏「此文多",
    "T36n1736_020:0151b27": "勢」下，二科判也。言多勢者，或可分三、或可",
    "T36n1736_020:0151b28": "分二。二中立名，亦可有異。於中三：初科",
    "T36n1736_020:0151b29": "為三、二「初後是因」下科揀。三「又初段」下對前",
    "T36n1736_020:0151c01": "且字，今為二故久攝。「今見」下，亦是科揀。上三",
    "T36n1736_020:0151c02": "分中，二即是緣。初後是因者，約自行為因、",
    "T36n1736_020:0151c03": "佛攝為緣。今得見佛，由昔曾攝，攝即親因。",
    "T36n1736_020:0151c04": "因緣既著為感，昔既曾攝故應。疏「言一切",
    "T36n1736_020:0151c05": "者，謂分別俱生、若種若現」者，謂二障各二：一",
    "T36n1736_020:0151c06": "者分別，謂因邪師邪教及邪思惟，此見道",
    "T36n1736_020:0151c07": "斷，入初地時便永斷盡。二者俱生，不由上",
    "T36n1736_020:0151c08": "二，生而便有，此修道斷，地地斷之。此又二",
    "T36n1736_020:0151c09": "種：一者現行、二者種子。若所知現行，地地斷",
    "T36n1736_020:0151c10": "之。若煩惱現行，亦地地斷。煩惱種子，直至金",
    "T36n1736_020:0151c11": "剛定斷。疏「二障氣分麁重麁重」者，二障氣",
    "T36n1736_020:0151c12": "分即熏習所成，揀異現障故云習氣。然習",
    "T36n1736_020:0151c13": "氣有二，謂因與果。於現起障能為因者，亦",
    "T36n1736_020:0151c14": "名種子。此因習氣根本智斷，斷此因已現",
    "T36n1736_020:0151c15": "不起故，不起現因。但麁重者，唯名習氣，此",
    "T36n1736_020:0151c16": "果習氣後得智斷，斷現麁重知現無故。言",
    "T36n1736_020:0151c17": "麁重者，違細輕故。然麁重有三：一現起麁",
    "T36n1736_020:0151c18": "重，貪瞋癡等令行者心無堪任故。二種子",
    "T36n1736_020:0151c19": "麁重，煩惱種子障諸智故。三麁重麁重，實",
    "T36n1736_020:0151c20": "非煩惱似煩惱故，如身子瞋習、畢陵慢習",
    "T36n1736_020:0151c21": "等。今即第三，以經言餘習故，又位極故。前",
    "T36n1736_020:0151c22": "二即是一切中攝，故疏釋云「若種若現」。上",
    "T36n1736_020:0151c23": "言已斷，即有能斷之道，揀異伏道，故云已",
    "T36n1736_020:0151c24": "斷。斷道有二，謂一根本無分別智，親證二",
    "T36n1736_020:0151c25": "空所顯真理，無境相故，能斷二障種子現",
    "T36n1736_020:0151c26": "行。二後得無分別智，雖不親證，無力能斷",
    "T36n1736_020:0151c27": "迷理隨眠，而於安立非安立相明了現前無",
    "T36n1736_020:0151c28": "倒證故，亦能永斷彼修所斷迷事隨眠。上",
    "T36n1736_020:0151c29": "來皆是《唯識論》意。更有釋者，所知障中亦",
    "T36n1736_020:0152a01": "有二種：一於所知境而能為障，即是不染",
    "T36n1736_020:0152a02": "污無知而非法執。如於五明處有所未",
    "T36n1736_020:0152a03": "解，但是無知，何曾有執。然《唯識》云「由我法",
    "T36n1736_020:0152a04": "執，二障俱生。若證二空彼障隨斷者，據見",
    "T36n1736_020:0152a05": "道分別障說，以證空理而斷障故。言是",
    "T36n1736_020:0152a06": "障而非執者，據修道斷俱生障說，以遍知",
    "T36n1736_020:0152a07": "有成種智故。」上來所知之障。二所知即障，",
    "T36n1736_020:0152a08": "名所知障。此體即是善心心所，以彼空有二",
    "T36n1736_020:0152a09": "相未除，帶相觀心有所得故。前據了俗，",
    "T36n1736_020:0152a10": "此據證真，說名智障。此障對治亦有二種：",
    "T36n1736_020:0152a11": "一者解有、二者達空，空有俱明名遍知故。",
    "T36n1736_020:0152a12": "然《唯識》正義，唯所知之障。今就理通，故亦用",
    "T36n1736_020:0152a13": "之。問：永斷習氣唯是如來，云何此亦皆云",
    "T36n1736_020:0152a14": "已斷？答：此有二釋。一約法相，全分離盡，唯",
    "T36n1736_020:0152a15": "是如來。若據分離，亦通菩薩。以經中說三",
    "T36n1736_020:0152a16": "種麁重，三位斷故。《解深密經》說三麁重：一者",
    "T36n1736_020:0152a17": "在皮，初地即斷；二者在膚，八地方斷；三者",
    "T36n1736_020:0152a18": "在骨，唯佛地斷。雖則餘位亦斷麁重，而三",
    "T36n1736_020:0152a19": "位顯，是故偏說初地，捨凡入聖位故。八地",
    "T36n1736_020:0152a20": "無漏常相續故，佛地果滿頓得捨故。又此",
    "T36n1736_020:0152a21": "即是八地菩薩，故云斷也。二約圓融，如疏",
    "T36n1736_020:0152a22": "文顯。疏「布施是攝緣」等者，略示四攝之相。",
    "T36n1736_020:0152a23": "然《瑜伽》說各有九門，至〈賢首品〉當略明之。",
    "T36n1736_020:0152a24": "疏「已超七地殊勝善根」者，以七地有空中方",
    "T36n1736_020:0152a25": "便慧、有中殊勝行，功用行滿，故云無量。疏",
    "T36n1736_020:0152a26": "「一道無量道」者，一道者，一切無礙人，一道出",
    "T36n1736_020:0152a27": "生死故。〈離世間品〉說：一道是菩薩道，不捨",
    "T36n1736_020:0152a28": "獨一菩提心故。二道是菩薩道，謂方便智慧",
    "T36n1736_020:0152a29": "故。三道四道乃至十道。又云：菩薩有無量",
    "T36n1736_020:0152b01": "道、無量助道、無量修道、無量莊嚴道，各略列",
    "T36n1736_020:0152b02": "十句，則萬行觸目皆菩薩道。疏「塵毛剎海」",
    "T36n1736_020:0152b03": "下，上是通相般若之意，此是華嚴一乘玄旨。",
    "T36n1736_020:0152b04": "疏「此一段文望前是別」下，總顯文意。以總",
    "T36n1736_020:0152b05": "具德中文有三節，第三德行圓備中自有七",
    "T36n1736_020:0152b06": "句，今但是二，故云別也。既言得於諸佛解",
    "T36n1736_020:0152b07": "脫之門，則是四百餘門之總標也。義雖兩",
    "T36n1736_020:0152b08": "向，科且屬前。疏「初乘因入果」者，以勝解力",
    "T36n1736_020:0152b09": "即是乘因，入於如來功德大海即是入果。",
    "T36n1736_020:0152b10": "冲者，和也深也虛也高也昇也。今正是昇，義",
    "T36n1736_020:0152b11": "兼虛高。疏「亦是勝解印持果德」者，前則印言，",
    "T36n1736_020:0152b12": "即比知二嚴與慈悲皆教道也。今云印果，",
    "T36n1736_020:0152b13": "則心冥果海為證道也。疏「言解脫門者」，先",
    "T36n1736_020:0152b14": "總釋、後圓融。前中三釋：初解脫門三字皆",
    "T36n1736_020:0152b15": "屬於佛；二解脫屬果，門屬眾海；三三字皆",
    "T36n1736_020:0152b16": "屬眾海。於中有二：一就因中自分能所、二",
    "T36n1736_020:0152b17": "將已解脫望果為門。疏「然總別」下，二圓融。",
    "T36n1736_020:0152b18": "融上三義，總別圓融，融第一義；因果交徹，",
    "T36n1736_020:0152b19": "融後二義；重重無礙，通上三義。且如總具",
    "T36n1736_020:0152b20": "於別、別亦具總，則一解脫門中有一切解",
    "T36n1736_020:0152b21": "脫門等，思之。疏「約觀心」者，疏中初正釋。次",
    "T36n1736_020:0152b22": "「若以門」下拂迹，先返成；後「正入」下，順結能所",
    "T36n1736_020:0152b23": "雙寂故曰雙亡，門理歷然稱為正入。正入則",
    "T36n1736_020:0152b24": "理無不契，雙亡則過無不寂。疏「及空有稱",
    "T36n1736_020:0152b25": "真之理」者，此空是外空。若以理空對外空，",
    "T36n1736_020:0152b26": "外空離法是斷滅空，理空即事名為真空。若",
    "T36n1736_020:0152b27": "以外空亦心所現，亦由對色滅色方顯，則",
    "T36n1736_020:0152b28": "此斷空從緣無性，即性空也。故十八空明大",
    "T36n1736_020:0152b29": "空者，謂十方空，即十方虛空，亦是性空矣。",
    "T36n1736_020:0152c01": "是故疏云空有稱真之理，即有之空皆性空",
    "T36n1736_020:0152c02": "也。疏「一明前大用，用無用相」等者，此二義",
    "T36n1736_020:0152c03": "中，一用同體寂、二用同體遍。言方便二者，",
    "T36n1736_020:0152c04": "一由忘寂故不礙用、二由依寂故能起",
    "T36n1736_020:0152c05": "用。疏「三自相解脫」者，以一切法各各不同，",
    "T36n1736_020:0152c06": "色非心等，故名自相。今皆不生，故名解脫。",
    "T36n1736_020:0152c07": "此明無彼生相則法體不生，故名自相。若",
    "T36n1736_020:0152c08": "直遣生住滅相，亦共相耳。疏文有四：一略",
    "T36n1736_020:0152c09": "科釋、二「然不生」下開章門、三「別釋」下隨門",
    "T36n1736_020:0152c10": "別釋、四「斯為正法」下結勸。三中，有三釋：一",
    "T36n1736_020:0152c11": "別釋、二通釋、三展轉釋。今初，文二：先釋不",
    "T36n1736_020:0152c12": "生滅、後釋不來去。今初，自有五重者，前三",
    "T36n1736_020:0152c13": "別據三性文同，四即合前三而義別，五即",
    "T36n1736_020:0152c14": "融四句而無礙。就別約三性中各三釋者，",
    "T36n1736_020:0152c15": "初一通就當性說、二約當性二義說、三對",
    "T36n1736_020:0152c16": "三無性說，唯圓成二義小異。云何三性各二",
    "T36n1736_020:0152c17": "義耶？遍計二者：一情有、二理無。依他二者，",
    "T36n1736_020:0152c18": "一緣生、二無性。圓成二者，一性有、二相無。",
    "T36n1736_020:0152c19": "疏「一就遍計」下，遍計三義也。一遍計無體，如",
    "T36n1736_020:0152c20": "繩上蛇，故無可生滅。二約二義者，情有合",
    "T36n1736_020:0152c21": "是生，理無體是滅。今此情有即是理無，何有",
    "T36n1736_020:0152c22": "生耶？正理無處，方是情有，故非滅也。下例",
    "T36n1736_020:0152c23": "可知。三對無性者，由無遍計，方顯無相，",
    "T36n1736_020:0152c24": "故《唯識》云「即依此三性，說彼三無性。」是知",
    "T36n1736_020:0152c25": "若無遍計，安知無相？下亦例然。疏「二就緣",
    "T36n1736_020:0152c26": "起性」者，一通說因緣之法依他而起，因緣所",
    "T36n1736_020:0152c27": "生無有生故。故經云「一切法無來，是故無",
    "T36n1736_020:0152c28": "有生。以生無有故，滅亦不可得。」二明二",
    "T36n1736_020:0152c29": "義中，「又緣起無性故」者，緣生即無性也。「無性",
    "T36n1736_020:0153a01": "緣起」者，無性即緣性也。前句即因緣故空，此",
    "T36n1736_020:0153a02": "句即無性故有，故引《中論》「以有空義故，一切",
    "T36n1736_020:0153a03": "法得成」，唯證後句也。三顯無性中，若無",
    "T36n1736_020:0153a04": "因緣，不知無性，故論四句推之。「諸法不自",
    "T36n1736_020:0153a05": "生，亦不從他生，不共不無因，是故知無",
    "T36n1736_020:0153a06": "生。」若不推此，安知無生？無生即是生無自",
    "T36n1736_020:0153a07": "性性也。疏「三約圓成」，初義可知。二約二義",
    "T36n1736_020:0153a08": "中，小異前二耳。謂二三皆約二義，二即法",
    "T36n1736_020:0153a09": "相宗二義，於此二義顯無性義。謂非妄心",
    "T36n1736_020:0153a10": "境故，即相無義。聖智所證故，即性有義。而",
    "T36n1736_020:0153a11": "非妄心境故，遠離我法所執，便能顯得勝",
    "T36n1736_020:0153a12": "義無自性性。三云「又體非遷變」下，即約不變",
    "T36n1736_020:0153a13": "隨緣。法性宗中二義：既不變故不生，由此不",
    "T36n1736_020:0153a14": "變方能隨緣，則不生是不滅義。既以隨緣",
    "T36n1736_020:0153a15": "為不滅，由隨緣不失自性，方知不變則不",
    "T36n1736_020:0153a16": "滅是不生義。故云「為一物也」。疏「四通就三",
    "T36n1736_020:0153a17": "性」等者，即合前三而義全別，理實具合三",
    "T36n1736_020:0153a18": "性三無性以成四句。如一念心剎那瞥起，",
    "T36n1736_020:0153a19": "即具六義。謂一念之心，是緣起法，是依他起；",
    "T36n1736_020:0153a20": "情計有實，即遍計所執；體本空寂，即是圓",
    "T36n1736_020:0153a21": "成。三性備矣。既即依三性說三無性，故六",
    "T36n1736_020:0153a22": "義具矣。今於三性成其三句，三無性上共",
    "T36n1736_020:0153a23": "成一句，謂一念之上，既理本無故遍計為不",
    "T36n1736_020:0153a24": "生，本無之理即是圓成故不滅，依他即無性",
    "T36n1736_020:0153a25": "故亦不生，而不壞相故亦不滅。三句備矣。",
    "T36n1736_020:0153a26": "言「就三無性非不生非不滅」者，上約遍計",
    "T36n1736_020:0153a27": "故不生，今遍計即無性，故無彼不生，為非",
    "T36n1736_020:0153a28": "不生也。上約圓成故不滅，今圓成即是勝",
    "T36n1736_020:0153a29": "義無自性性，故非不滅。上約依他亦不生",
    "T36n1736_020:0153b01": "亦不滅，今依他即生無自性性故何有，亦不",
    "T36n1736_020:0153b02": "生亦不滅。故上三性不出不生不滅。今飜",
    "T36n1736_020:0153b03": "彼三性以成三無性，故雙非也。五中融四",
    "T36n1736_020:0153b04": "句而無礙。以一念心上一微塵上即有六",
    "T36n1736_020:0153b05": "義，故總融合。言合四句者，非第四門中四",
    "T36n1736_020:0153b06": "句，合前總別二種四句耳。疏「一不來不去」",
    "T36n1736_020:0153b07": "下，有三義釋：初唯約體、二依體起用、三",
    "T36n1736_020:0153b08": "攝用歸體。初中背捨是去，而云不去者，",
    "T36n1736_020:0153b09": "智照妄空無可捨故，照惑無本即智體故。",
    "T36n1736_020:0153b10": "「向證真理」，合是來義，如如來故。而云不來",
    "T36n1736_020:0153b11": "者，真不可得故。照體無自，即真理故。故經",
    "T36n1736_020:0153b12": "云「如來者，無所從來。」疏「又依體起用」等者，",
    "T36n1736_020:0153b13": "第二雙約體用說也。依體起用故是去，以",
    "T36n1736_020:0153b14": "即體之用故不去。應機現前合是來，以應",
    "T36n1736_020:0153b15": "不離體，如月之影，故不來。疏「又往應群機",
    "T36n1736_020:0153b16": "而不去」等者，第三唯約用說也。往應合是",
    "T36n1736_020:0153b17": "去，應無應相故不去。「恒歸寂滅」合是來，滅",
    "T36n1736_020:0153b18": "不可得故不來。又即體之用，往而不去；用即",
    "T36n1736_020:0153b19": "體故，歸而不來。然前對於佛上明去、機上",
    "T36n1736_020:0153b20": "明來，此對於機上明去、佛上明來。又前對",
    "T36n1736_020:0153b21": "機見佛來、此對佛見機來。然三義雖殊，皆",
    "T36n1736_020:0153b22": "顯不來即不去也。疏「由此」下，釋無功用。摩",
    "T36n1736_020:0153b23": "尼約身、天鼓約口、無思約意，文意可知也。",
    "T36n1736_020:0153b24": "疏「二通釋」者，然既言不生滅約行，不來去約",
    "T36n1736_020:0153b25": "境，此亦是局，何名為通？已上是賢首意。不",
    "T36n1736_020:0153b26": "生滅局境而不通行，不來去局行而不通",
    "T36n1736_020:0153b27": "境，今翻其不通令通，則四義俱通境行，",
    "T36n1736_020:0153b28": "故名為通。於中，先總、後「謂妄念」下別。亦約",
    "T36n1736_020:0153b29": "三性以成觀行。初即遍計，契同無相，何有",
    "T36n1736_020:0153c01": "生滅？二「又雖起大用」下約依他起觀、三「又常",
    "T36n1736_020:0153c02": "稱真」下約圓成觀。「此約行釋」下，結屬。「約境釋",
    "T36n1736_020:0153c03": "不來」下，亦約三性：初即遍計、二「又緣會」下",
    "T36n1736_020:0153c04": "約依他、三「又諸法即如」下約圓成。而並從",
    "T36n1736_020:0153c05": "揀略各出一義，例前不生亦可具五。亦",
    "T36n1736_020:0153c06": "應前三別說四五融通，如遍計上亦應云",
    "T36n1736_020:0153c07": "情有即是理無故不來，理無即是情有故不",
    "T36n1736_020:0153c08": "去等。但改「生滅」二字為「來去」二字，餘準前",
    "T36n1736_020:0153c09": "思。疏「三展轉釋」。所以為此釋者，有三意：",
    "T36n1736_020:0153c10": "一則上來但當句釋，今顯互相釋故，如經",
    "T36n1736_020:0153c11": "云「一切法無來，是故無有生」等。即此亦名",
    "T36n1736_020:0153c12": "相因釋也。二「又既無來無去則非一異」者，次",
    "T36n1736_020:0153c13": "正是展轉釋。欲明不生滅等四含義無盡，",
    "T36n1736_020:0153c14": "故略舉八不，即中論宗。論云「不生亦不滅，",
    "T36n1736_020:0153c15": "不常亦不斷，不一亦不異，不來亦不去。」而",
    "T36n1736_020:0153c16": "青目釋之，有展轉相因釋。今取此勢，故為",
    "T36n1736_020:0153c17": "此釋。云何不來不去則得非一非異耶？謂",
    "T36n1736_020:0153c18": "若有來去則有能所，能所為異，對此為",
    "T36n1736_020:0153c19": "一。今無來去，故無一異。云何不生不滅則",
    "T36n1736_020:0153c20": "得不常不斷？謂若許有生，生即是有。定有",
    "T36n1736_020:0153c21": "則常。若許有滅，滅則是無。定無則斷。今無",
    "T36n1736_020:0153c22": "生滅，何有斷常？故《中論》「問云：不生不滅已總",
    "T36n1736_020:0153c23": "破一切法，何故復說此六事耶？答：為成不",
    "T36n1736_020:0153c24": "生不滅故。謂有人不信不生不滅，而信不",
    "T36n1736_020:0153c25": "常不斷。若深求不常不斷，即是不生不滅，",
    "T36n1736_020:0153c26": "故知二義相成。」從「智契」下，釋無功用。三「是",
    "T36n1736_020:0153c27": "則不生之生」下，生與不生展轉相成。上來諸",
    "T36n1736_020:0153c28": "不相成，總顯不生之理。今則性相相成，以",
    "T36n1736_020:0153c29": "此不生不同斷滅，故不礙於生。若礙於",
    "T36n1736_020:0154a01": "生，非真不生，故不礙生成不生也。是則",
    "T36n1736_020:0154a02": "緣生故無性，無性故緣生，二義相成，真不生",
    "T36n1736_020:0154a03": "也。餘可例知。疏「尚不造善」等者，然邪說空，",
    "T36n1736_020:0154a04": "謂豁達無物。或言無礙，不妨造惡。若真知",
    "T36n1736_020:0154a05": "空，善順於理，恐生動亂，尚不起心惡背",
    "T36n1736_020:0154a06": "於理以順妄情，豈當更造？若云無礙不礙",
    "T36n1736_020:0154a07": "造惡，何不無礙不礙修習善行而斷惡耶？",
    "T36n1736_020:0154a08": "厭修善法恐有著心，恣情造惡何不懼",
    "T36n1736_020:0154a09": "著？明大邪見惡眾生也。疏「尚不依佛」者，意",
    "T36n1736_020:0154a10": "同前義，入理觀佛恐懷觀心，更造業思特",
    "T36n1736_020:0154a11": "違至理。疏「此離二取相」者，《唯識》第八有四",
    "T36n1736_020:0154a12": "二取：一相見、二名色、三王所、四本末。本即",
    "T36n1736_020:0154a13": "第八異熟，末即前六識異熟。今當相見，所",
    "T36n1736_020:0154a14": "覺是相、能覺是見。遠離覺所覺，名自覺聖",
    "T36n1736_020:0154a15": "智。故《楞伽》云「一切無涅槃，無有涅槃佛。無",
    "T36n1736_020:0154a16": "有佛涅槃，遠離覺所覺。」即斯義也。上是第",
    "T36n1736_020:0154a17": "一經。第二又云「佛告大慧：『前聖所知，轉相傳",
    "T36n1736_020:0154a18": "授，妄想無性。菩薩摩訶薩獨一靜處，自覺觀",
    "T36n1736_020:0154a19": "察，不由於他離見妄想，上上勝進入如來",
    "T36n1736_020:0154a20": "地，是名自覺聖智之相。』」疏「十地論中承佛力」",
    "T36n1736_020:0154a21": "等者，論但云「示無我慢，無偏心故。」昔人或",
    "T36n1736_020:0154a22": "將通配二句；疏意以別配為正，故便配之。",
    "T36n1736_020:0154a23": "疏「結集取此」者，以昔人皆云頌長行故。疏",
    "T36n1736_020:0154a24": "「然此中長行」下，相對料揀者，示說偈儀式。",
    "T36n1736_020:0154a25": "然上舉四種明偈體式，次明八義，即立偈",
    "T36n1736_020:0154a26": "之由，然通重頌及與孤起。〈華藏品〉亦有十例",
    "T36n1736_020:0154a27": "五對，唯約祇夜。今此料揀，唯局此文。雖是",
    "T36n1736_020:0154a28": "孤起，而經家廣列，故須會釋。總有六對：一",
    "T36n1736_020:0154a29": "因果者，如第十偈云「佛於無邊大劫海，為",
    "T36n1736_020:0154b01": "眾生故求菩提。」此舉因故，長行即云「自所",
    "T36n1736_020:0154b02": "悟處」，此顯果也。第二體用者，第二偈云「能",
    "T36n1736_020:0154b03": "然照世妙法燈」，用也，長行云「普觀一切悉",
    "T36n1736_020:0154b04": "自在」，體也。第三影略者，長行云「知一切法",
    "T36n1736_020:0154b05": "不生不滅不來不去」，偈中但云「了相無有」，即",
    "T36n1736_020:0154b06": "偈中略也。第四偈云「永滅眾生癡暗心」，長",
    "T36n1736_020:0154b07": "行但有「現見一切法」，即長行略也。第四難易",
    "T36n1736_020:0154b08": "者，如初天王，長行但云「得法界虛空界寂",
    "T36n1736_020:0154b09": "靜方便力解脫」，不見偈文，難為解釋。第五",
    "T36n1736_020:0154b10": "法喻不同者，長行第二但云「觀一切法」，偈",
    "T36n1736_020:0154b11": "云「能然照世妙法燈」是也。第六能所遞舉",
    "T36n1736_020:0154b12": "者，初天王但云「法界虛空界是所遍處」，偈",
    "T36n1736_020:0154b13": "中則云「佛身普遍諸大會」，則長行闕能遍。",
    "T36n1736_020:0154b14": "且就初段具有六對，況下諸段顯文甚多。",
    "T36n1736_020:0154b15": "言「傳授之者善消息之」者，《易．豐卦》云「天地盈",
    "T36n1736_020:0154b16": "虛，與時消息。」釋云：消者盡也，息者生也。謂",
    "T36n1736_020:0154b17": "可加則加、可減則減，可出則出、可沒則",
    "T36n1736_020:0154b18": "沒，故言消息。疏「二文相映」者，長行不了，則",
    "T36n1736_020:0154b19": "觀偈文；偈文若難見，則觀長行，則易了也。",
    "T36n1736_020:0154b20": "疏「一出現無盡」等者，然《還源觀》說有三遍：",
    "T36n1736_020:0154b21": "一一塵普周法界遍，即經「充滿法界無窮盡」；",
    "T36n1736_020:0154b22": "二一塵出生無盡遍，即疏前意；三一塵含容",
    "T36n1736_020:0154b23": "空有遍，即疏後意。疏「不可取為一異俱不俱",
    "T36n1736_020:0154b24": "等」者，普遍諸會，此應有異；充滿法界，此應",
    "T36n1736_020:0154b25": "唯一。今性相俱寂，故皆叵得。若有一異，則",
    "T36n1736_020:0154b26": "合此為俱。一異既亡，俱從何有？若有俱句",
    "T36n1736_020:0154b27": "遣此雙非，俱句已無，雙非寧立？故四句皆遣、",
    "T36n1736_020:0154b28": "百非俱亡，寂乎唯寂。而言等者，亦不可說",
    "T36n1736_020:0154b29": "有無等四、真應等殊，唯證相應耳。疏「因滅",
    "T36n1736_020:0154c01": "無明則得熾然三菩提明」者，即《涅槃》二十",
    "T36n1736_020:0154c02": "一、南經十九〈高貴德王菩薩品〉。因瑠璃光菩",
    "T36n1736_020:0154c03": "薩欲來放光，佛問文殊，文殊初入第一義，",
    "T36n1736_020:0154c04": "答云：「世尊！如是光明名為智慧，智慧者即是",
    "T36n1736_020:0154c05": "常住，常住之法無有因緣。云何佛問何因緣",
    "T36n1736_020:0154c06": "故有是光明？」廣說無因緣竟，末後云：「世尊！",
    "T36n1736_020:0154c07": "亦有因緣。因滅無明，則得熾然阿耨多羅",
    "T36n1736_020:0154c08": "三藐三菩提燈。」今略義引耳。第二四禪。疏",
    "T36n1736_020:0154c09": "「只由真空能立因果」下，答上疑念。此句明",
    "T36n1736_020:0154c10": "其以有空義故一切法得成。若無有空義，",
    "T36n1736_020:0154c11": "因果定有，便墮於常。言「因果立故乃是真",
    "T36n1736_020:0154c12": "空」者，即因緣故空義。若離因果以明空者，",
    "T36n1736_020:0154c13": "是斷空故。第三三禪。疏「光影之言略有二」",
    "T36n1736_020:0154c14": "者，賢首更有一義，今不存之，故云略也。彼",
    "T36n1736_020:0154c15": "釋云「謂如明淨物得日光曜，於屋壁上有",
    "T36n1736_020:0154c16": "光影現。如來應機現身亦爾。然有多義：一",
    "T36n1736_020:0154c17": "緣集義，謂大智明淨，悲願日照，於眾生陰室",
    "T36n1736_020:0154c18": "之內現於佛影。二速疾義，無遠不至故。",
    "T36n1736_020:0154c19": "三無礙義，不可執持故。四有用義，能破暗",
    "T36n1736_020:0154c20": "故。五無生義，無所有故。廣如〈十忍品〉說。」此",
    "T36n1736_020:0154c21": "義似有穿鑿，故略不存。今疏所明二影者，",
    "T36n1736_020:0154c22": "然《攝論》影略有三：一映質影、二水月影、三",
    "T36n1736_020:0154c23": "鏡像影，廣如〈十忍品〉。今是前二，今云光影，",
    "T36n1736_020:0154c24": "故略鏡像，正是初義。所日喻如來身，樹等",
    "T36n1736_020:0154c25": "形質以喻眾生。日無異體、質有萬差。樹側",
    "T36n1736_020:0154c26": "影斜、形端影正。影不現於日內，但在質邊。",
    "T36n1736_020:0154c27": "弄影多端，隨心萬品。二水月影，以月有光",
    "T36n1736_020:0154c28": "亦名光影。「影多似月」者，如月圓缺故。「少似",
    "T36n1736_020:0154c29": "水」者，隨動靜故。疏「或折或攝」等者，《勝鬘》云",
    "T36n1736_020:0155a01": "「應攝受者而攝受之，應折伏者而折伏之，",
    "T36n1736_020:0155a02": "攝受折伏則正法久住。」疏「謂眾生界」等者，《瑜",
    "T36n1736_020:0155a03": "伽》有五無量界，此前例四。後言「以方便界」",
    "T36n1736_020:0155a04": "者，即調伏方便界，故五具矣。疏「愛見羅剎甚",
    "T36n1736_020:0155a05": "可怖畏」者，即《涅槃》第十一，羅剎乞浮囊喻。",
    "T36n1736_020:0155a06": "因貪等造惡，即愛羅剎。若撥無因果，成破戒",
    "T36n1736_020:0155a07": "事，即見羅剎乞浮囊也。己如前引。第四二",
    "T36n1736_020:0155a08": "禪中，疏「經論共說樂有五種」等者，論即《瑜",
    "T36n1736_020:0155a09": "伽》等，經即《善戒經》第二〈自利利他品〉釋真",
    "T36n1736_020:0155a10": "實義中快樂義。經云「云何名快樂？快樂義",
    "T36n1736_020:0155a11": "者有五種。何等為五？一者因樂、二者受樂、",
    "T36n1736_020:0155a12": "三者斷受樂、四者遠離樂、五者菩提樂。云何",
    "T36n1736_020:0155a13": "因樂？因內外觸，因觸因緣，故有受樂，是名",
    "T36n1736_020:0155a14": "因樂。因行善法，得他世樂，是名因樂。云何",
    "T36n1736_020:0155a15": "受樂？從因因緣，身得增長、心得安隱，是名",
    "T36n1736_020:0155a16": "受樂。受樂者，有二種。何等為二？一者有漏、",
    "T36n1736_020:0155a17": "二者無漏。無漏有二：一者學地、二者無學。",
    "T36n1736_020:0155a18": "有漏有三：欲界、色界、無色界。三有有內外入，",
    "T36n1736_020:0155a19": "故有六觸。六觸有二：一者身樂、二者心樂。",
    "T36n1736_020:0155a20": "五識共行名為身樂，意識共行名為心樂。",
    "T36n1736_020:0155a21": "修習聖道斷諸受故，道得增長，無有諸",
    "T36n1736_020:0155a22": "受，名斷受樂。永斷煩惱，身心無患，名遠離",
    "T36n1736_020:0155a23": "樂。受常樂故，名菩提樂。或有說言：無想定",
    "T36n1736_020:0155a24": "者名為斷樂。是義不然。何以故？不斷受樂",
    "T36n1736_020:0155a25": "故。遠離樂者，有四種：一者出家樂、二者寂",
    "T36n1736_020:0155a26": "靜樂、三者斷樂、四者菩提樂。世間之人多有",
    "T36n1736_020:0155a27": "憂苦，永斷是苦，名出家樂。斷欲界貪，名寂",
    "T36n1736_020:0155a28": "靜樂。永斷煩惱，名為斷樂。受常樂故，名菩",
    "T36n1736_020:0155a29": "提樂。菩薩常能施眾生樂，名菩提樂。菩薩",
    "T36n1736_020:0155b01": "摩訶薩自受常樂，轉施眾生，名菩提樂。何",
    "T36n1736_020:0155b02": "故名為因樂？是樂因故，名為因樂，不名受",
    "T36n1736_020:0155b03": "樂。受樂者，不名因樂，名為性樂。斷樂者，不",
    "T36n1736_020:0155b04": "名因樂、不名受樂，以斷多樂故，名為斷",
    "T36n1736_020:0155b05": "樂。遠離樂者，不名因樂、不名受樂、不名",
    "T36n1736_020:0155b06": "斷樂，以觀生死眾過患故，名智慧樂。菩提",
    "T36n1736_020:0155b07": "樂者，不名因樂、不名受樂、不名斷樂、不",
    "T36n1736_020:0155b08": "名遠離樂，無邊常故，名菩提樂、名無勝樂、",
    "T36n1736_020:0155b09": "名無邊樂、名無上樂，亦名常樂、名寂靜樂。",
    "T36n1736_020:0155b10": "菩薩摩訶薩能以如是五種之樂施於眾",
    "T36n1736_020:0155b11": "生，是名因樂義。」今疏望彼經，數名不同。若",
    "T36n1736_020:0155b12": "欲會者，果及苦對除，即是受樂。開出無惱害",
    "T36n1736_020:0155b13": "者，即遠離樂及菩提樂。經中遠離有四，今",
    "T36n1736_020:0155b14": "云出家遠離樂，含其二種出家，即第一遠",
    "T36n1736_020:0155b15": "離，兼得第三斷樂。復開菩提為菩提、涅槃",
    "T36n1736_020:0155b16": "二樂。若《瑜伽》九十六，說樂有二種：一者欲",
    "T36n1736_020:0155b17": "樂、二者遠離。遠離復有三種：一劣，謂無所有",
    "T36n1736_020:0155b18": "已下；二中，謂第一有；三勝，謂滅受定。然世尊",
    "T36n1736_020:0155b19": "依第一義，說有三種最寂靜樂，謂等解脫，",
    "T36n1736_020:0155b20": "故總攝為三：一應遠離；二應修習，即前三",
    "T36n1736_020:0155b21": "上中下遠離，名有上遠離；三最極究竟解",
    "T36n1736_020:0155b22": "脫無上住樂，即前貪等解。五初禪中，疏",
    "T36n1736_020:0155b23": "「以一言說盡故」者，釋此一偈，疏文有二：一",
    "T36n1736_020:0155b24": "正釋、二解妨。前中自有二意：一佛法對說。",
    "T36n1736_020:0155b25": "前句一言說盡，顯佛勝德；後句劫說不；明",
    "T36n1736_020:0155b26": "法無盡窮。「約能包」下，總就佛說，是歎佛故。",
    "T36n1736_020:0155b27": "前二句能包，後一句能久。疏「然一言但說剎",
    "T36n1736_020:0155b28": "塵」下，通妨。謂有問云：前言說盡、後云不窮，",
    "T36n1736_020:0155b29": "豈不相違？答：有二意：一順文通、二約理通。",
    "T36n1736_020:0155c01": "今初，經云「佛剎微塵法門海，一言演說盡無",
    "T36n1736_020:0155c02": "餘。」剎塵法外更有無盡之法，何妨劫海演說",
    "T36n1736_020:0155c03": "不窮，故反成之。「設欲一言盡者」，則二三兩句",
    "T36n1736_020:0155c04": "相違。初明前違於後；後「更有所演」下，後違",
    "T36n1736_020:0155c05": "於前。從「若欲通者」下，約理會通。則前二句直",
    "T36n1736_020:0155c06": "是說盡一切諸法，後之一句不妨無窮。若",
    "T36n1736_020:0155c07": "一言不盡者，佛非不思議故，故總說則盡，",
    "T36n1736_020:0155c08": "成於前句；隱映無盡，成於後句。兼以喻顯，",
    "T36n1736_020:0155c09": "皆遺忘集意。第二欲界。疏「芥子之空投刃",
    "T36n1736_020:0155c10": "之地」者，芥子之空即〈十定品〉。四十一經云「佛",
    "T36n1736_020:0155c11": "子！譬如虛空，於蟲所食芥子孔中亦不減",
    "T36n1736_020:0155c12": "小，於無數世界中亦不增廣。其諸佛身亦",
    "T36n1736_020:0155c13": "復如是，見大之時亦無所增，見小之時亦",
    "T36n1736_020:0155c14": "無所減。」今但取能喻。「投刃之地」者，即《莊子》",
    "T36n1736_020:0155c15": "中，庖丁為文惠君解牛十九年，而刀刃若",
    "T36n1736_020:0155c16": "新發於硎。君問其故。答云：「臣始見牛，為全",
    "T36n1736_020:0155c17": "牛也。今見非全牛，彼節者有間，而刀刃者",
    "T36n1736_020:0155c18": "無厚。以無厚之刃，入有間之節，恢恢乎",
    "T36n1736_020:0155c19": "其於遊刃必有餘地矣。」故《文選》云「投刃皆",
    "T36n1736_020:0155c20": "虛，目牛無全。」今借其骨間小空，以對上小",
    "T36n1736_020:0155c21": "空，為真俗之況耳。疏「餘皆威力自在」者，《大",
    "T36n1736_020:0155c22": "集經》云「孩子以啼為力，女人以瞋為力，外",
    "T36n1736_020:0155c23": "道以見為力，波旬以生死為力，菩薩以慈",
    "T36n1736_020:0155c24": "悲為力，佛以智慧為力。」故以說法皆為",
    "T36n1736_020:0155c25": "威力。疏「攀取緣慮是惑病之本」者。即《淨名．問",
    "T36n1736_020:0155c26": "疾品》意。經云「何謂病本？謂有攀緣。從有攀",
    "T36n1736_020:0155c27": "緣則為病本。何所攀緣？謂之三界。云何斷",
    "T36n1736_020:0155c28": "攀緣？以無所得。若無所得，則無攀緣。何",
    "T36n1736_020:0155c29": "謂無所得？謂離二見。何謂二見？謂內見、",
    "T36n1736_020:0156a01": "外見。是無所得故。」今疏云「心境無得則捨",
    "T36n1736_020:0156a02": "攀緣」。疏「涅槃經中有聞讚佛」等者，即三十八",
    "T36n1736_020:0156a03": "經、南經三十五。「諸婆羅門欲與佛捔力。爾",
    "T36n1736_020:0156a04": "時復有一婆羅門，作如是言：『諸仁者！瞿曇",
    "T36n1736_020:0156a05": "沙門成就具足無量功德，是故汝等不應",
    "T36n1736_020:0156a06": "與諍。』大眾答言：『癡人！云何說言沙門瞿曇",
    "T36n1736_020:0156a07": "具大功德？其生七日，母便命終。是何得名",
    "T36n1736_020:0156a08": "福德相耶？』婆羅門言：『罵時不瞋、打時不報，",
    "T36n1736_020:0156a09": "當知即是大福德相。其身具足三十二相、八",
    "T36n1736_020:0156a10": "十種好、無量神通，是故當知是福德相。心",
    "T36n1736_020:0156a11": "無憍慢先意問訊，言語柔軟初無麁獷，年",
    "T36n1736_020:0156a12": "志俱盛心不卒暴，王國多財無所愛戀，捨",
    "T36n1736_020:0156a13": "之出家如棄涕唾，是故我說沙門瞿曇成",
    "T36n1736_020:0156a14": "就具足無量功德。』大眾答言：『善哉仁者！瞿曇",
    "T36n1736_020:0156a15": "沙門實如所說，成就無量神通變化。我不",
    "T36n1736_020:0156a16": "與彼捔試是事。』」釋曰：文甚昭著，今但義引。",
    "T36n1736_020:0156a17": "略不引相好者，前已有故，非功德類。言「然",
    "T36n1736_020:0156a18": "與前義相成」者，第二義慈為相因。此義慈即",
    "T36n1736_020:0156a19": "是相果，果由因致。復相顯因，故云相成。疏",
    "T36n1736_020:0156a20": "「以開攝示」等者，此有二釋：前即嘉祥意。四句",
    "T36n1736_020:0156a21": "雖殊，不出能所，開示約能化、悟入約所化。",
    "T36n1736_020:0156a22": "全彼疏文。彼更釋云「能化有大開之與曲",
    "T36n1736_020:0156a23": "示，所化有始悟之與終入。」意云：但說有性",
    "T36n1736_020:0156a24": "名為大開，言此是凡夫性、此是聖人性。因果",
    "T36n1736_020:0156a25": "理行即名曲示，豁然了知即為始悟，修行契",
    "T36n1736_020:0156a26": "證目為終入，則始淺終深。下引論意則初",
    "T36n1736_020:0156a27": "深終淺，以入約因故。「彼論云」下，即第二釋。",
    "T36n1736_020:0156a28": "彼論先釋如來知見，云「佛知見者，如來能",
    "T36n1736_020:0156a29": "證如實知彼義故。」疏意云：如實即法性所",
    "T36n1736_020:0156b01": "證也，知彼義即能證大智也，能所知見皆名",
    "T36n1736_020:0156b02": "知見。正同今經開示正覺境界，正覺即能證，",
    "T36n1736_020:0156b03": "境界即所證。今疏但出開等四句，「開者無上",
    "T36n1736_020:0156b04": "義」，此即標名也。「謂除一切智智更無餘事」者，",
    "T36n1736_020:0156b05": "釋所開即一切智智。一切智是根本智，重言",
    "T36n1736_020:0156b06": "智者，是後得智。根本名知，後得名見。除此",
    "T36n1736_020:0156b07": "二事，更無有餘能勝過此，故名無上。「即雙",
    "T36n1736_020:0156b08": "開菩提涅槃」者，釋所開一切智智也。「謂以知",
    "T36n1736_020:0156b09": "見之性」下，釋雙開義。「眾生本有」下，疏釋開",
    "T36n1736_020:0156b10": "義。大乘法師釋開，云開者出生顯證之義，",
    "T36n1736_020:0156b11": "謂出生菩提顯證涅槃故。即法相宗意。故",
    "T36n1736_020:0156b12": "下釋悟云「令悟知見性相本有種子，以成",
    "T36n1736_020:0156b13": "報身。」今疏意不然，知見性相並皆本有，本",
    "T36n1736_020:0156b14": "有大智光明遍照法界義。故《涅槃》云「佛性名",
    "T36n1736_020:0156b15": "第一義空」，知見性也。「第一義空名為智慧」，知",
    "T36n1736_020:0156b16": "見相也。在因為性相，在果為菩提涅槃，故",
    "T36n1736_020:0156b17": "云「眾生本有，障翳不現耳。」智障菩提、惑障",
    "T36n1736_020:0156b18": "涅槃，二障俱無，菩提涅槃一時俱顯。故云「佛",
    "T36n1736_020:0156b19": "為開除，則本智顯現。」疏「示者同義」，別示知見",
    "T36n1736_020:0156b20": "之性以成涅槃。「悟者不知義」，別示知見之相",
    "T36n1736_020:0156b21": "以成菩提。言「不知唯一實事」者，經云「唯此",
    "T36n1736_020:0156b22": "一事實，餘二則非真。」一實事即是知見。上",
    "T36n1736_020:0156b23": "三皆果，斷德智德以總別故而成三句。入",
    "T36n1736_020:0156b24": "即因義。未知何可能證，故示與無量智",
    "T36n1736_020:0156b25": "業。無量智者，即果中一切智智體用。而言業",
    "T36n1736_020:0156b26": "者，是彼因也。所以要舉初地已上為因者，",
    "T36n1736_020:0156b27": "登地證如為涅槃因，能證地智為菩提因。",
    "T36n1736_020:0156b28": "故《十地論》釋經「究竟如虛空盡未來際」，云",
    "T36n1736_020:0156b29": "「即因善決定，究竟如虛空。即菩提因如，依空",
    "T36n1736_020:0156c01": "生色，色不盡故，盡未來際為涅槃因，常果",
    "T36n1736_020:0156c02": "無窮故。」二果即智性相也。又開者，即般若。",
    "T36n1736_020:0156c03": "故論云「除一切智智，更無餘事。」示即法身，",
    "T36n1736_020:0156c04": "悟即解脫。三德涅槃即是三句，入是三德之",
    "T36n1736_020:0156c05": "因。上有三意：一約佛性釋、二約菩提涅槃",
    "T36n1736_020:0156c06": "釋、三約三德涅槃釋。會之並同佛性有果、",
    "T36n1736_020:0156c07": "有果果，即菩提涅槃故，三德涅槃攝菩提故，",
    "T36n1736_020:0156c08": "亦佛性故。餘如前後釋。禪宗之解，如〈問明",
    "T36n1736_020:0156c09": "品〉。疏「五求不得」等者，即《中論．觀如來品》偈",
    "T36n1736_020:0156c10": "云「非陰不離陰，此彼不相在。如來不有",
    "T36n1736_020:0156c11": "陰，何處有如來？」即五求也。由諸外道妄計",
    "T36n1736_020:0156c12": "有我，我為如來，計有五故。五者，一謂即",
    "T36n1736_020:0156c13": "陰是如來、二謂離陰有如來、三謂如來中",
    "T36n1736_020:0156c14": "有陰、四謂陰中有如來、五謂陰能有如來。",
    "T36n1736_020:0156c15": "今並非之。若陰即如來，陰生滅故佛應生",
    "T36n1736_020:0156c16": "滅，故云非陰。二若謂離陰有如來者，以",
    "T36n1736_020:0156c17": "何相知？又如來墮常過，離陰生滅故。故云",
    "T36n1736_020:0156c18": "不離。三若謂如來中有陰，如器中有果，則",
    "T36n1736_020:0156c19": "亦是異，如來亦墮常故。四若陰中有如來，",
    "T36n1736_020:0156c20": "如床上有人，亦有別異過。故云此彼不相",
    "T36n1736_020:0156c21": "在。五若如來能有五陰、陰屬如來者，則如",
    "T36n1736_020:0156c22": "人有子，亦有別異過，異則如來墮常等故。",
    "T36n1736_020:0156c23": "然後四句皆成異過，初即是一，總合但是一",
    "T36n1736_020:0156c24": "異過耳。故〈觀法品〉破我，但云「若我是五陰，",
    "T36n1736_020:0156c25": "我即為生滅。若我異五陰，即非五陰相。」今",
    "T36n1736_020:0156c26": "細推尋，故有五求，皆不可得。上之五求但能",
    "T36n1736_020:0156c27": "破有，今四句並非，故言「謂佛有耶，常見為",
    "T36n1736_020:0156c28": "惑；謂佛無耶，邪見深厚。」此且雙破有無，",
    "T36n1736_020:0156c29": "而有過則微、無過則重，故云深厚。彼論偈",
    "T36n1736_020:0157a01": "云「邪見深厚者，則說無如來。如來寂滅相，",
    "T36n1736_020:0157a02": "分別有亦非。如是性空中，思惟亦不可」者，",
    "T36n1736_020:0157a03": "亦遣有無。「然則四句百非所不能加，故無所",
    "T36n1736_020:0157a04": "有」者，結歸經文。準《中論》中略說三種四句，",
    "T36n1736_020:0157a05": "皆不能加。初偈云「空則不可說，非空不可",
    "T36n1736_020:0157a06": "說，共不共叵說，但以假名說。」此一四句，共",
    "T36n1736_020:0157a07": "即俱句，不共則雙遮。若別說者，一空、二非",
    "T36n1736_020:0157a08": "空、三亦空亦非空、四非空非非空。此皆雙遮。",
    "T36n1736_020:0157a09": "辯中以第二四句云「寂滅相中無，常無常",
    "T36n1736_020:0157a10": "等四。」第三四句云「寂滅相中無，邊無邊等四。」",
    "T36n1736_020:0157a11": "今並拂之。非唯此四，泛爾隨相皆悉非之。",
    "T36n1736_020:0157a12": "然百非有二義：一約十惡說，如下當明；二",
    "T36n1736_020:0157a13": "約通相說，謂離一切分別之相耳。故論結",
    "T36n1736_020:0157a14": "云「如來過戲論，而人生戲論。戲論破慧眼，",
    "T36n1736_020:0157a15": "是皆不見佛。」謂起心動念並為戲論，非觀",
    "T36n1736_020:0157a16": "如來。應如《淨名．觀阿閦品》。故疏結云「真則",
    "T36n1736_020:0157a17": "無緣，佛尚應捨，何況餘境。」即借用《金剛》「法尚",
    "T36n1736_020:0157a18": "應捨，何況非法」。疏「相好者，經云盡人中福」",
    "T36n1736_020:0157a19": "等者，等取《善生經》云「一切世間福，不及如",
    "T36n1736_020:0157a20": "來一毛功德。一切毛功德，不及一好。一切好",
    "T36n1736_020:0157a21": "功德，不及一相。故名福相。」云「不及如來一",
    "T36n1736_020:0157a22": "相」等，等取《瑜伽》四十九亦如是說。疏「毛孔",
    "T36n1736_020:0157a23": "過空」，疏有三段，說二種過：一如來靈智能",
    "T36n1736_020:0157a24": "證真理，虛空不能證；二如來稱真理空，超",
    "T36n1736_020:0157a25": "過事空，事空即斷滅空故；三「無限理智」下，雙",
    "T36n1736_020:0157a26": "結上二皆不可分。理無分限，智契於理亦",
    "T36n1736_020:0157a27": "無分限。智結靈智、理結真理，既不可分，一",
    "T36n1736_020:0157a28": "毛稱真則重重融攝。此處之空，豈不能攝",
    "T36n1736_020:0157a29": "於餘處之空？疏「尋影之月月體不分」者，此中",
    "T36n1736_020:0157b01": "法喻影略。若具，更云：以月隨影，萬流異見。",
    "T36n1736_020:0157b02": "尋用之體，體本寂然。為寂靜光也。疏「慢是",
    "T36n1736_020:0157b03": "根本」等者，六根本中之一也。「憍逸隨惑」者，",
    "T36n1736_020:0157b04": "二十隨煩惱中之二也。憍是小隨，放逸是",
    "T36n1736_020:0157b05": "大隨，並如〈初發心品〉。今略釋之，以經有意",
    "T36n1736_020:0157b06": "故從。「慢謂」下，釋三惑相，以順經文故。《唯識》",
    "T36n1736_020:0157b07": "云「慢謂恃己󰖷他，高舉為性。能障不慢，生",
    "T36n1736_020:0157b08": "苦為業。」謂若有慢，於彼有德心不謙下，",
    "T36n1736_020:0157b09": "由此生死輪轉無窮，受諸苦故。故疏云「慢",
    "T36n1736_020:0157b10": "能長淪生死」。論云「云何為憍？於自盛事深",
    "T36n1736_020:0157b11": "生染著，醉傲為性，能障不憍，染依為業。」故",
    "T36n1736_020:0157b12": "疏云「憍為染法所依」。論云「云何放逸？謂於",
    "T36n1736_020:0157b13": "染淨品不能防修，縱蕩為性，障不放逸，增",
    "T36n1736_020:0157b14": "惡損善所依為業。」故疏云「放逸即是縱蕩」。",
    "T36n1736_020:0157b15": "餘可思準。疏「十魔並離」者，即五十八經，一",
    "T36n1736_020:0157b16": "蘊魔、二煩惱魔、三業、四心、五死、六天、七善",
    "T36n1736_020:0157b17": "根、八三昧、九善知識魔、十菩提法智魔。下",
    "T36n1736_020:0157b18": "廣有釋。疏「疑自疑他」等者，然疑略有二：一",
    "T36n1736_020:0157b19": "通相說，於諸諦理猶豫為性，能障不疑善",
    "T36n1736_020:0157b20": "品為業。二者五蓋中疑，略有三種：一疑自，",
    "T36n1736_020:0157b21": "謂己不能入理；二疑師，為彼不能善教；",
    "T36n1736_020:0157b22": "三疑法，謂於所學為令出離、為不出離。",
    "T36n1736_020:0157b23": "如有病人，疑自、疑醫、疑藥，病終不愈。今言",
    "T36n1736_020:0157b24": "疑自疑他、疑理疑事，即五蓋中之三種也。",
    "T36n1736_020:0157b25": "合其事理皆所疑法，通相說也。從「如聞空",
    "T36n1736_020:0157b26": "疑斷」者，略示疑理事之相，亦通一切疑也。",
    "T36n1736_020:0157b27": "此疏有二勢：一當句生疑，謂聞空疑斷等，",
    "T36n1736_020:0157b28": "不了真空，將謂斷滅等。二又聞空疑有者，",
    "T36n1736_020:0157b29": "即空有互疑。而云等者，等取聞雙是則疑",
    "T36n1736_020:0157c01": "雙非，聞雙非則疑兩是。今開之可思。更略",
    "T36n1736_020:0157c02": "示其義，謂聞空莫疑斷，是即事之空非斷",
    "T36n1736_020:0157c03": "滅故。聞有莫疑常，非定性有，從緣有故。",
    "T36n1736_020:0157c04": "聞雙是莫疑兩分，但雙照二諦無二體",
    "T36n1736_020:0157c05": "故。聞雙非莫疑無據，以但遮過，令不著",
    "T36n1736_020:0157c06": "故。又聞空莫疑於有，是即有之空故。聞有",
    "T36n1736_020:0157c07": "莫疑於空，是即空之有故。聞雙是莫疑",
    "T36n1736_020:0157c08": "雙非，是即非有無為有無故。聞雙非莫",
    "T36n1736_020:0157c09": "疑雙是，是即有無方是非有無故。疏「又但",
    "T36n1736_020:0157c10": "以世俗」下，即《淨名》第二，唯改「菩提」為「如來」",
    "T36n1736_020:0157c11": "耳。疏「經云藏識海常住」等者，此疏義引。具",
    "T36n1736_020:0157c12": "云「譬如巨海浪，斯由猛風起，洪波鼓溟壑，",
    "T36n1736_020:0157c13": "無有斷絕期。」藏識海常住，等同此義，至下",
    "T36n1736_020:0157c14": "〈問明品〉當廣分別。疏又言「此二不二」者，融",
    "T36n1736_020:0157c15": "上性相二空也。云何融耶？謂若不達者，性",
    "T36n1736_020:0157c16": "相二空俱非了義。何者？謂法若性空，相不空",
    "T36n1736_020:0157c17": "故。若云相空，性又不空。以性相異故。猶如",
    "T36n1736_020:0157c18": "畫火，無有熱性而似火相。如木中火，不",
    "T36n1736_020:0157c19": "見其相而有其性。如角峯垂𩑶即是牛相，",
    "T36n1736_020:0157c20": "負重致遠是其性故。性主於內，相據於外。",
    "T36n1736_020:0157c21": "若一空者，彼一不空。若得意者，此二相成，",
    "T36n1736_020:0157c22": "謂由從緣無性名為性空，故令體相無不",
    "T36n1736_020:0157c23": "空寂，即相空也。此以性空成於相空，由",
    "T36n1736_020:0157c24": "諸相蕩盡，是故空中無色無受想行識，方",
    "T36n1736_020:0157c25": "顯法性本自空耳。此以相空成性空故，",
    "T36n1736_020:0157c26": "二空相成，云不二也。又說性空總有三義：",
    "T36n1736_020:0157c27": "一法無定性名空，則相未空；二法之真性",
    "T36n1736_020:0157c28": "本空，則相亦未空；三若說從緣無性故名",
    "T36n1736_020:0157c29": "為空，則一切法性自空矣，非推之使空。",
    "T36n1736_020:0158a01": "「則悟真如成正智火」者，此中具五法三自性。",
    "T36n1736_020:0158a02": "三性文顯。五法相者，謂遍計無物，故亡名也。",
    "T36n1736_020:0158a03": "妄計無相，故絕妄想也。起緣無相，故絕相",
    "T36n1736_020:0158a04": "也。悟真如即圓成，成正智火。五法具矣。疏「若",
    "T36n1736_020:0158a05": "以生滅八識，即彼第八亦名為轉」者，以《起信》",
    "T36n1736_020:0158a06": "中則生滅與不生滅和合故，有「藏識海常住」",
    "T36n1736_020:0158a07": "之言，如長行辯。今取唯識宗，八識唯是業",
    "T36n1736_020:0158a08": "惑辨體生，故皆生滅。言「以恒轉故」者，即引",
    "T36n1736_020:0158a09": "證也。論釋第一能變即阿賴耶，於中因果法",
    "T36n1736_020:0158a10": "喻間之恒轉如瀑流。論有問云：阿賴耶識，",
    "T36n1736_020:0158a11": "為斷為常？論答云：非斷非常，以恒轉故。",
    "T36n1736_020:0158a12": "恒謂此識無始時來，一類相續常無間斷，是",
    "T36n1736_020:0158a13": "界趣生施設本故，性堅持種令不失故。轉",
    "T36n1736_020:0158a14": "謂此識無始時來，念念生滅前後變異，因滅",
    "T36n1736_020:0158a15": "果生非常一故，可為轉識熏成種故。恒",
    "T36n1736_020:0158a16": "言遮斷，轉表非常，猶如瀑流，因果法爾。疏",
    "T36n1736_020:0158a17": "云「念念殊」者，即以論恒轉之言會同經文。",
    "T36n1736_020:0158a18": "「新新」已下，義引上論。從「念念殊故」下，會法",
    "T36n1736_020:0158a19": "性宗，與如來藏非一非異，故《起信》云「謂不",
    "T36n1736_020:0158a20": "生不滅與生滅和合，非一非異，名阿賴耶",
    "T36n1736_020:0158a21": "識。」由念念殊是生滅故，與藏非一。即此生",
    "T36n1736_020:0158a22": "滅心，恒沙性德本來具足，故名不離不即。不",
    "T36n1736_020:0158a23": "離即不一不異。言「如彼瀑流」者，即向所引",
    "T36n1736_020:0158a24": "《唯識》後文云「如瀑流水，非斷非常，相續長",
    "T36n1736_020:0158a25": "時，有所漂溺。此識亦爾，從無始時來，生滅",
    "T36n1736_020:0158a26": "相續，非常非斷。漂溺有情，令不出離。又",
    "T36n1736_020:0158a27": "如瀑流，雖因風等擊起諸波，而流不斷。此",
    "T36n1736_020:0158a28": "識亦爾，雖遇眾緣起眼等識，而恒相續。又",
    "T36n1736_020:0158a29": "如瀑流，漂水上下，魚草等物隨流不捨。此",
    "T36n1736_020:0158b01": "識亦爾，與內習氣、外觸等法恒相續轉。」釋",
    "T36n1736_020:0158b02": "曰：但觀上引，於疏自明。而疏文中二宗合",
    "T36n1736_020:0158b03": "釋，如瀑流水，即《唯識》文。離水無流，通二宗",
    "T36n1736_020:0158b04": "義。若成法相，離第八識，無眼等識。若依法",
    "T36n1736_020:0158b05": "性，離如來藏，無有八識。廣如〈問明〉。「又如海",
    "T36n1736_020:0158b06": "波濤」，即《起信論》云「如大海水，因風波動，水",
    "T36n1736_020:0158b07": "相風相不相捨離。」海即藏識，如長行說。恒",
    "T36n1736_020:0158b08": "常住故，是如來藏。此即成上離水無流，亦乃",
    "T36n1736_020:0158b09": "生下有所漂溺。即《唯識》上生人天猶如漂",
    "T36n1736_020:0158b10": "草，下沈三塗猶如溺魚，多畜養故。又兼法",
    "T36n1736_020:0158b11": "性，此中具有恒沙性德，一切至寶自此而",
    "T36n1736_020:0158b12": "生。若取法相，「阿陀那識甚微細，一切種子如",
    "T36n1736_020:0158b13": "瀑流。我於凡愚不開演，恐彼分別執為我。」",
    "T36n1736_020:0158b14": "亦多畜養義，義兼二宗。言「法合思之」，已如",
    "T36n1736_020:0158b15": "上說玄文，又明至〈問明品〉當廣分別二宗",
    "T36n1736_020:0158b16": "之異。疏「謂此識微細」，即如向引偈文，即《唯",
    "T36n1736_020:0158b17": "識》第三引《解深密》偈。疏「次句示心海性即",
    "T36n1736_020:0158b18": "是佛智」者，上句佛智為能了，故八十經云",
    "T36n1736_020:0158b19": "「佛智廣大如虛空，悉了世間諸妄想」故。今",
    "T36n1736_020:0158b20": "此即〈出現品〉云「一切眾生無不具有如來",
    "T36n1736_020:0158b21": "智慧，如大海水潛流四天下地。」故云即是",
    "T36n1736_020:0158b22": "佛智。「不令外求」者，即《淨名》云「諸佛解脫當",
    "T36n1736_020:0158b23": "於眾生心行中求。」稱彼圓機，故生歡喜。疏",
    "T36n1736_020:0158b24": "「聖智涅槃本有今無」者，約法相說。涅槃本有，",
    "T36n1736_020:0158b25": "聖智本無，故無菩提覺法之樂。今約法性，",
    "T36n1736_020:0158b26": "涅槃聖智皆有，性淨即法性門，是則真樂",
    "T36n1736_020:0158b27": "本有。失而不知，云無有耳。故初地云「諸佛",
    "T36n1736_020:0158b28": "正法如是甚深，而諸凡夫心墮邪見。」既失",
    "T36n1736_020:0158b29": "真樂、妄苦本空，得而不覺，是故沈迷。若覺",
    "T36n1736_020:0158c01": "本性，不沈迷故。故第三句示其性有，令其",
    "T36n1736_020:0158c02": "覺性，了彼苦性真寂靜樂，云「樂非苦外」，是",
    "T36n1736_020:0158c03": "以長行名不思議。疏「見性得樂，性即是門」者，",
    "T36n1736_020:0158c04": "若約解，苦無苦苦，為見性之門。今約見",
    "T36n1736_020:0158c05": "性成佛，故性為聖樂之門。疏「依光有影」等",
    "T36n1736_020:0158c06": "者，疏開「影像」二字以為兩喻，影謂光影喻，",
    "T36n1736_020:0158c07": "像謂鏡像喻。然此二喻有通一切，今取別",
    "T36n1736_020:0158c08": "義。光影之喻，喻佛現多端，故云有動靜，質",
    "T36n1736_020:0158c09": "動影動、質靜影靜。鏡像喻現身勝劣，如丈六",
    "T36n1736_020:0158c10": "三尺三十二相等，隨機見故第二經終。",
    "T36n1736_020:0158c11": "大方廣佛華嚴經隨疏演義鈔卷第二十"
}