{
    "X70n1397_002:0604c15": "雪巖和尚語錄卷第二",
    "X70n1397_002:0604c17": "普說",
    "X70n1397_002:0604c18": "仰山普說。舉天衣懷禪師舉。古人云。五蘊山頭一段",
    "X70n1397_002:0604c19": "空。同門出入不相逢。無量劫來賃屋住。到頭不識主",
    "X70n1397_002:0604c20": "人翁。後有古宿拈云。既不識他。當初問甚麼人賃。天",
    "X70n1397_002:0604c21": "衣又云。古人與麼拈。大遠在。何故。須知死人路上。有",
    "X70n1397_002:0604c22": "活人出身處。活人路上。死人無數。那箇是活人路上。",
    "X70n1397_002:0604c23": "死人無數。那箇是死人路上。活人出身處。若明得。拈",
    "X70n1397_002:0604c24": "却炙脂帽子。脫却鶻臭布衫。妙喜云。天衣古佛。美則",
    "X70n1397_002:0605a01": "美矣。善則未善。遮一隊不唧[口*留]漢。只知踏步向前。不",
    "X70n1397_002:0605a02": "覺四稜塌地。仰山不免為伊從頭扶起。五蘊山頭一",
    "X70n1397_002:0605a03": "段空。髑髏裡眼睛。同門出入不相逢。擬向甚麼迴避。",
    "X70n1397_002:0605a04": "無量劫來賃屋住。自家祖業。却作他人契券。到頭不",
    "X70n1397_002:0605a05": "識主人翁。用識作甚麼。既不識他。當初問甚麼人賃。",
    "X70n1397_002:0605a06": "更求牙保那。古人與麼拈。大遠在。將謂無人證明。何",
    "X70n1397_002:0605a07": "故。須知死人路上。有活人出身處。點即不到。活人路",
    "X70n1397_002:0605a08": "上。死人無數。到即不點。那箇是死人路上。活人出身",
    "X70n1397_002:0605a09": "處。作麼作麼。那箇是活人路上。死人無數。低聲低聲。",
    "X70n1397_002:0605a10": "若也會得。拈却炙脂帽子。脫却鶻臭布衫。添一重了",
    "X70n1397_002:0605a11": "也。妙喜老漢道。天衣古佛。美則美矣。善則未善。慣將",
    "X70n1397_002:0605a12": "烏豆換人眼睛。雖然妙喜不知已被天衣換却。是汝",
    "X70n1397_002:0605a13": "諸人還知落處麼。若也未知。須向烏豆未萌已前。挨",
    "X70n1397_002:0605a14": "得一線路子。透始得。如何是烏豆未萌以前消息。良",
    "X70n1397_002:0605a15": "久云。遮裡領略得去。便見五蘊山頭一段空。真箇是。",
    "X70n1397_002:0605a16": "同門出入不相逢。無量劫來賃屋住。且喜到家。到頭",
    "X70n1397_002:0605a17": "不識主人翁。話墮了也。且道是古宿話墮。天衣話墮。",
    "X70n1397_002:0605a18": "妙喜話墮。仰山話墮。若也明辯得下。雲門問僧。光明",
    "X70n1397_002:0605a19": "寂照遍河沙。豈不是張拙秀才語。僧云是。放過雲門",
    "X70n1397_002:0605a20": "老漢了也。臺山路上。有一婆子。見僧問臺山路。向什",
    "X70n1397_002:0605a21": "麼處去。婆云驀直去。僧纔行。婆云好箇阿僧。又與麼",
    "X70n1397_002:0605a22": "去。後來傳至趙州。州云待我去與汝勘破。州至彼亦",
    "X70n1397_002:0605a23": "如是問。婆亦如是答。歸來道。臺山路上婆子。我為汝",
    "X70n1397_002:0605a24": "勘破了也。且道趙州勘婆子。與雲門話墮。相去多少。",
    "X70n1397_002:0605b01": "若也向遮裡。識得趙州心肝五臟。雲門三百六十骨",
    "X70n1397_002:0605b02": "節。被你一時穿透。雪峰在德山作飯頭。一日飯遲。自",
    "X70n1397_002:0605b03": "托鉢下堂。雪峰問云。鐘未鳴鼓未響。托鉢向甚麼處",
    "X70n1397_002:0605b04": "去。德山低頭歸方丈。死水不藏龍。岩頭聞云。遮老漢。",
    "X70n1397_002:0605b05": "未會末後句在。遍地刀鎗。德山喚岩頭問。汝不肯老",
    "X70n1397_002:0605b06": "僧那。翻轉面皮來也。岩頭密啟其意。錦包特石。爛似",
    "X70n1397_002:0605b07": "泥團。德山次日上堂。果別。岩頭拍手云。且喜老漢。會",
    "X70n1397_002:0605b08": "末後句。雖然只得三年。且道還出得德山低頭歸方",
    "X70n1397_002:0605b09": "丈也無。參學漢。須是具三千里外。定誵訛底眼。未曾",
    "X70n1397_002:0605b10": "點著。便知落處始得。若欲向遮裡。討他末後句。勘破",
    "X70n1397_002:0605b11": "婆子。話墮了也。更待達磨面壁九年始得。不然且待",
    "X70n1397_002:0605b12": "彌勒下生。大凡須是揩磨自己明白。揀辨古今是非。",
    "X70n1397_002:0605b13": "得明自己。不明古今。是你工夫未到。田地未穩。明得",
    "X70n1397_002:0605b14": "古今。不明自己。是你關鍵不透。眼目不明。當知自己",
    "X70n1397_002:0605b15": "即是古今。古今即是自己。古人因你自己不明。為你",
    "X70n1397_002:0605b16": "自己分上。等閑拈出一星子。放在面前。直是葢天葢",
    "X70n1397_002:0605b17": "地。照古照今。何曾有一絲毫。情識知見。到你穿鑿解",
    "X70n1397_002:0605b18": "會。你纔向這裡起一念。要去明他古今。會箇自己。便",
    "X70n1397_002:0605b19": "被他一箇明字與會字。隔作兩段去也。所以道。情生",
    "X70n1397_002:0605b20": "智隔。想變體殊。只如情未生時。隔箇甚麼。須是向遮",
    "X70n1397_002:0605b21": "裡。一晈百雜碎。不見有古今自己始得。莫只悠悠漾",
    "X70n1397_002:0605b22": "漾。虗度時光。直待臘月三十日。眼光落地。不知何往。",
    "X70n1397_002:0605b23": "只如前日。顯首座標上座二人。死了燒了。即今在什",
    "X70n1397_002:0605b24": "麼處。苟或不知去處。撞入驢胎馬腹。與異類中。總不",
    "X70n1397_002:0605c01": "見得。是汝諸人。即今在這裡。兩脚著地。還知去處麼。",
    "X70n1397_002:0605c02": "若也知得。便見死人面前。有活人出身處。活人面前。",
    "X70n1397_002:0605c03": "有死人無數。古今即自己。自己即古今。而亦不妨古",
    "X70n1397_002:0605c04": "今自古今。自己自自己。死人自死人。活漢自活漢。然",
    "X70n1397_002:0605c05": "後却向這裡。打一箇回合。塵毛剎海。自他不隔於毫",
    "X70n1397_002:0605c06": "端。十世古今。終始不離於當念。復云。提起即有。放下",
    "X70n1397_002:0605c07": "即無。作如是見。便見親疎。譬如鑄鏡成像。像成後光",
    "X70n1397_002:0605c08": "在甚麼處。通身沒可得。遍界不曾藏。",
    "X70n1397_002:0605c09": "佛法下衰。無甚此時。全仗你後生晚進。發大勇猛。負",
    "X70n1397_002:0605c10": "大志願。赤手扶持。隻肩擔負。兄弟可惜許。法門廣大。",
    "X70n1397_002:0605c11": "莫孤負佛祖建立。垂慈法乳之恩。莫孤負國王外護。",
    "X70n1397_002:0605c12": "匡扶水土之恩。莫孤負父母師長。養育剃度之恩。莫",
    "X70n1397_002:0605c13": "孤負自己出家行脚之志。莫虗消信施。莫虗度光陰。",
    "X70n1397_002:0605c14": "時不待人。轉眼便是來生。此身不向今生度。更向何",
    "X70n1397_002:0605c15": "生度此身。莫待臨渴掘井。莫待臘月三十日到來。眼",
    "X70n1397_002:0605c16": "光欲落未落。貪生怖死。手脚忙亂。一似落湯螃蠏。到",
    "X70n1397_002:0605c17": "那時。縱欲回光返照辦此道。以破生死。遲了也。著手",
    "X70n1397_002:0605c18": "脚不辦了也。莫教被一陣業風吹。入十八重無間地",
    "X70n1397_002:0605c19": "獄中去。被閻羅老漢。與你打算火帳。問你索飯錢。有",
    "X70n1397_002:0605c20": "鐵枷枷你項。有鐵棒打你骨臀。到那時喚爺不應。呌",
    "X70n1397_002:0605c21": "娘不聞。縱有親爺親娘。親兄親弟。救你不得也。平生",
    "X70n1397_002:0605c22": "所作善不善業。一時現前。碓搗磨磨。無有了日。縱出",
    "X70n1397_002:0605c23": "離化生。也只在六道中輪迴。至為虼[虫*匡]螻蟻。在廁坑",
    "X70n1397_002:0605c24": "中。頭出頭沒。誠謂是袈裟下。失却人身。真箇是苦。何",
    "X70n1397_002:0606a01": "不趂如今身強力健。五體康安。四肢輕利。打教徹去。",
    "X70n1397_002:0606a02": "討教明白去。何幸又得在此名山大澤。神龍世界。祖",
    "X70n1397_002:0606a03": "師法窟。安單僧堂明淨。粥飯精潔。湯火穩便。你若不",
    "X70n1397_002:0606a04": "向這裡。打教徹去。是你自暴自棄。自甘陸沈。為下劣",
    "X70n1397_002:0606a05": "愚癡之漢。你若果是茫無所知。何不也博問先覺。凡",
    "X70n1397_002:0606a06": "遇五參。見曲彔床上箇漢。胡說亂道。何不也歷在耳",
    "X70n1397_002:0606a07": "根。反覆自家。尋思看畢竟是箇什麼道理。三世諸佛。",
    "X70n1397_002:0606a08": "謂之以一大事因緣故。出現於世。謂之開佛知見。示",
    "X70n1397_002:0606a09": "佛知見。悟佛知見。入佛知見。佛之知見。別也無他。只",
    "X70n1397_002:0606a10": "是你一切人。十二時中。一箇折旋俯仰。見聞覺知而",
    "X70n1397_002:0606a11": "已。只是你即今在這裡。挨肩並足。聽曲彔床上箇漢。",
    "X70n1397_002:0606a12": "鼓兩片皮。忉忉怛怛。一段孤明歷歷者是。自是你自",
    "X70n1397_002:0606a13": "信不及。不能直下承當。領箇現成受用。馬祖謂即心",
    "X70n1397_002:0606a14": "是佛。即佛是心。心外無佛。佛外無心。佛是覺義。葢謂",
    "X70n1397_002:0606a15": "你從無量劫來。流浪生死。背覺合塵。為生死漂蕩。為",
    "X70n1397_002:0606a16": "愛河汩沒。為無明煩惱。昏沉散亂。所罩。要這一著子。",
    "X70n1397_002:0606a17": "脫爾現前。卒不能得。所以勞他先聖。遞相出興。分宗",
    "X70n1397_002:0606a18": "列派。激濁揚清。餘波末流。至今尚在。兄弟佛法二字。",
    "X70n1397_002:0606a19": "難遭難遇。莫教打箇翻身。墮異類中去。便不聞佛法",
    "X70n1397_002:0606a20": "了也。須是發大勇猛。一往直前。提起金剛寶劍。向他",
    "X70n1397_002:0606a21": "佛祖頭上坐。佛祖頭上臥始得。山僧到這裡。叨冒主",
    "X70n1397_002:0606a22": "席。已是匙挑不上。行解荒蕪。去古遠矣。全仗你後生",
    "X70n1397_002:0606a23": "晚進。憤一口氣出來。為他佛祖雪屈。前日有兩箇兄",
    "X70n1397_002:0606a24": "弟。來侍者寮說。要上方丈請益。我與侍者說。每遇五",
    "X70n1397_002:0606b01": "參。須說做工夫一段。他何不領略。又何須到方丈聽",
    "X70n1397_002:0606b02": "說。方纔便是。這裡無口傳心授底佛法。待此後五參。",
    "X70n1397_002:0606b03": "把我自己。為伊再說一遍。山僧五歲出家。在上人侍",
    "X70n1397_002:0606b04": "下。聽與賓客交談。便知有這事。便信得及。便學坐禪。",
    "X70n1397_002:0606b05": "一生愚鈍。喫盡萬千辛苦。十六歲為僧。十八歲行脚。",
    "X70n1397_002:0606b06": "銳志要出來究明此事。在雙林鐵橛遠和尚會下。打",
    "X70n1397_002:0606b07": "十方。從朝至暮。只在僧堂中。不出戶庭。縱入眾寮。至",
    "X70n1397_002:0606b08": "後架。袖手當胸。徐來徐往。更不左右顧。目前所視。不",
    "X70n1397_002:0606b09": "過三尺。洞下尊宿。要教人看狗子無佛性話。只於雜",
    "X70n1397_002:0606b10": "識雜念起時。向鼻尖上。輕輕舉一箇無字。纔見念息。",
    "X70n1397_002:0606b11": "又却一時放下著。只麼默默而坐。待他純熟。久久自",
    "X70n1397_002:0606b12": "契。洞下門戶。工夫綿密。困人。動是十年二十年。不得",
    "X70n1397_002:0606b13": "到手。所以難於嗣續。我當時忽於念頭起處。打一箇",
    "X70n1397_002:0606b14": "返觀。於返觀處。這一念子。當下氷冷。直是澄澄湛湛。",
    "X70n1397_002:0606b15": "不動不搖。坐一日。只如彈指頃。都不聞鐘鼓之聲過",
    "X70n1397_002:0606b16": "了。午齋放參。都不知得。長老聞我坐得好。下僧堂來",
    "X70n1397_002:0606b17": "看。曾在法座上贊揚。十九去靈隱挂搭。見善妙峰。妙",
    "X70n1397_002:0606b18": "峰死。石田繼席。頴東叟在客司。我在知客寮。見處州",
    "X70n1397_002:0606b19": "來書記說道。欽兄你這工夫。是死水不濟得事。動靜",
    "X70n1397_002:0606b20": "二相。未免打作兩橛。我被他說得著。真箇是。纔於坐",
    "X70n1397_002:0606b21": "處。便有這境界現前。纔下地行。與拈匙放筯處。又都",
    "X70n1397_002:0606b22": "不見了。他又道。參禪須是起疑情。大疑大悟。小疑小",
    "X70n1397_002:0606b23": "悟。不疑不悟。須是疑公案始得。他雖不甚做工夫。他",
    "X70n1397_002:0606b24": "自不菴會下來。不菴是松源之子。說話終是端正。我",
    "X70n1397_002:0606c01": "當下便改了話頭。提箇乾屎橛。一味東疑西疑。橫看",
    "X70n1397_002:0606c02": "竪看。因改這話頭。前面生涯。都打亂了也。雖是封了",
    "X70n1397_002:0606c03": "被。脇不沾席。從朝至暮。行處坐處。只是昏沈散亂。膠",
    "X70n1397_002:0606c04": "膠擾擾。要一霎時淨潔。也不能得。聞天目和尚。久侍",
    "X70n1397_002:0606c05": "松源。是松源的子。必得松源說話。移單過淨慈挂搭。",
    "X70n1397_002:0606c06": "懷香詣方丈請益。大展九拜。他問我。如何做工夫。遂",
    "X70n1397_002:0606c07": "與從頭直說一遍。他道你豈不見。臨濟三度問黃蘗",
    "X70n1397_002:0606c08": "佛法的的大意。三遭痛棒。末後向大愚肋下。築三拳",
    "X70n1397_002:0606c09": "道。元來黃蘗佛法無多子。汝但恁麼看。又云。混源住",
    "X70n1397_002:0606c10": "此山時。我做蹔到入室。他舉話云。現成公案。未入門",
    "X70n1397_002:0606c11": "來。與你三十棒了也。但恁麼看。天目和尚。這箇說話。",
    "X70n1397_002:0606c12": "自是向上提持。我之病痛。自在昏沉散亂處。他發藥",
    "X70n1397_002:0606c13": "不投。我不懽喜。心中。未免道你不會做工夫。只是伶",
    "X70n1397_002:0606c14": "俐禪。尋常請益。末上有一炷香。禮三拜。謂之謝因緣。",
    "X70n1397_002:0606c15": "我這一炷香。不燒了也。依舊自依我。每常坐禪。是時",
    "X70n1397_002:0606c16": "漳泉二州。有七箇兄弟。與我結甲坐禪。兩年。在淨慈。",
    "X70n1397_002:0606c17": "不展被。脇不沾席。外有箇修上座。也是漳州人。不在",
    "X70n1397_002:0606c18": "此數。只是獨行獨坐。他每日在蒲團上。如一箇鐵橛",
    "X70n1397_002:0606c19": "子相似。在地上行時。挺起脊梁。垂兩隻臂。開了兩眼。",
    "X70n1397_002:0606c20": "也如箇鐵橛子相似。朝朝如是。日日一般。我每日要",
    "X70n1397_002:0606c21": "去親近他。與他說話些子。纔見我東邊來。他便西邊",
    "X70n1397_002:0606c22": "去。纔見我西邊來。他便東邊去。如是二年間。要親近",
    "X70n1397_002:0606c23": "些子。更不可得。我二年間。因不到頭。捱得昏了困了。",
    "X70n1397_002:0606c24": "日裡也似夜裡。夜裡也似日裡。行時也似坐時。坐時",
    "X70n1397_002:0607a01": "也似行時。只是一箇昏沉散亂。輥作一團。如一塊爛",
    "X70n1397_002:0607a02": "泥相似。要一須臾淨潔。不可得。一日忽自思量。我辦",
    "X70n1397_002:0607a03": "道。又不得入手。身上衣裳。又破碎也。皮肉又消爍也。",
    "X70n1397_002:0607a04": "不覺淚流。頓起鄉念。且請假歸鄉。自此一放。都放了",
    "X70n1397_002:0607a05": "也。兩月後。再來參假。又却從頭整頓。又却到得這一",
    "X70n1397_002:0607a06": "放十倍精神。元來欲究明此事。不睡也不得。你須是",
    "X70n1397_002:0607a07": "到中夜。爛睡一覺。方有精神。一日我自在廊廡中。東",
    "X70n1397_002:0607a08": "行西行。忽然撞著修兄。遠看他。但覺閑閑地怡怡然。",
    "X70n1397_002:0607a09": "有自得之貌。我方近前去。他却與我說話。就知其有",
    "X70n1397_002:0607a10": "所得。我却問他。去年要與你。說話些箇。你只管迴避",
    "X70n1397_002:0607a11": "我。如何。他道。尊兄真正辦道人。無剪爪之工。更與你",
    "X70n1397_002:0607a12": "說話在。他遂問我。做處如何。與他從頭說一遍了。末",
    "X70n1397_002:0607a13": "後道。我如今只是被箇昏沉散亂。打併不去。他云有",
    "X70n1397_002:0607a14": "甚麼難。自是你不猛烈。須是高著蒲團。竪起脊梁。教",
    "X70n1397_002:0607a15": "他節節相拄。盡三百六十骨節。八萬四千毛竅。併做",
    "X70n1397_002:0607a16": "一箇無字。與麼提起。更討甚麼昏沉散亂來。我便依",
    "X70n1397_002:0607a17": "他說。尋一箇厚蒲團。放在單位上。竪起脊梁。教他節",
    "X70n1397_002:0607a18": "節相拄。透頂透底。盡三百六十骨節。一提提起。正如",
    "X70n1397_002:0607a19": "一人與萬人敵相似。提得轉力轉見。又散到此。盡命",
    "X70n1397_002:0607a20": "一提。忽見身心俱忘。但覺目前。如一片銀山鐵壁相",
    "X70n1397_002:0607a21": "似。自此行也如是。坐也如是。清淨三晝夜。兩眼不交",
    "X70n1397_002:0607a22": "睫。到第三日午後。自在三門下。如坐而行。忽然又撞",
    "X70n1397_002:0607a23": "見修兄。他問我。在這裡作甚麼。對他道辦道。他云你",
    "X70n1397_002:0607a24": "喚甚麼作道。遂不能對。轉加迷悶。即欲歸堂坐禪。到",
    "X70n1397_002:0607b01": "後門了。又不覺至後堂寮中。首座。問我云。欽兄你辦",
    "X70n1397_002:0607b02": "道如何。與他說道。我不合問人多了。剗地做不得。他",
    "X70n1397_002:0607b03": "又云。你但大開了眼看。是甚麼道理。我被提這一句。",
    "X70n1397_002:0607b04": "又便抽身。只要歸堂中坐。方纔翻身上蒲團。面前豁",
    "X70n1397_002:0607b05": "然一開。如地陷一般。當是時呈似人不得。說似人不",
    "X70n1397_002:0607b06": "得。非世間一切相。可以喻之。我當時無著歡喜處。便",
    "X70n1397_002:0607b07": "下地來尋修兄。他在經案上。纔見我來。便合掌道。且",
    "X70n1397_002:0607b08": "喜且喜。我便與他握手。到門前柳堤上行一轉。俯仰",
    "X70n1397_002:0607b09": "天地間。森羅萬象。眼見耳聞。向來所厭所棄之物。與",
    "X70n1397_002:0607b10": "無明煩惱。昏沉散亂。元來盡自妙明真性中流出。自",
    "X70n1397_002:0607b11": "此目前露倮倮地。靜悄悄地。浮逼逼地。半月餘日。動",
    "X70n1397_002:0607b12": "相不生。可惜許。不遇具大眼目。大手段尊宿。為我打",
    "X70n1397_002:0607b13": "併。不合向這裡。一坐坐住。謂之見地不脫。礙正知見。",
    "X70n1397_002:0607b14": "每於中夜睡著。無夢無想。無聞無見之地。又却打作",
    "X70n1397_002:0607b15": "兩橛。古人有寤寐一如之語。又却透不得。眼若不睡。",
    "X70n1397_002:0607b16": "諸夢自除。心若不異。萬法一如之說。又都錯會了也。",
    "X70n1397_002:0607b17": "凡古人公案。有義路可以咬嚼者。則理會得下。無義",
    "X70n1397_002:0607b18": "路。如銀山鐵壁者。又却都會不得。雖在無準先師會",
    "X70n1397_002:0607b19": "下。許多年。每遇他開室。舉主人公話。便可以打箇[跳-兆+孛]",
    "X70n1397_002:0607b20": "跳。莫教舉起衲僧巴鼻。佛祖爪牙。更無你下口處。有",
    "X70n1397_002:0607b21": "時在法座。東說西說。又並無一語。打著我心下事。又",
    "X70n1397_002:0607b22": "將佛經與古語。從頭檢尋。亦並無一句。可以解我此",
    "X70n1397_002:0607b23": "病。如是礙在胸中者。僅十年。後來因與忠石梁。過浙",
    "X70n1397_002:0607b24": "東天育兩山作住。一日佛殿前行。閑自東思西忖。忽",
    "X70n1397_002:0607c01": "然擡眸。見一株古栢觸著。向來所得境界。和底一時",
    "X70n1397_002:0607c02": "颺下。礙膺之物。撲然而散。如暗室中出。在白日之下。",
    "X70n1397_002:0607c03": "走一轉相似。自此不疑生。不疑死。不疑佛。不疑祖。方",
    "X70n1397_002:0607c04": "始得見徑山老人立地處。正好三十拄杖。何故。若是",
    "X70n1397_002:0607c05": "大力量大根器的人。那裡有許多曲折。德山見龍潭。",
    "X70n1397_002:0607c06": "於吹滅紙燭處。便道。窮諸玄辯。若一毫置於太虗。竭",
    "X70n1397_002:0607c07": "世樞機。似一滴投於巨壑。自此拈一條白棒。掀天掀",
    "X70n1397_002:0607c08": "地。那裡有你近傍處。水潦和尚。被馬祖一踏。便道。百",
    "X70n1397_002:0607c09": "千法門。無量妙義。盡向一毛頭上。識得根源。高亭見",
    "X70n1397_002:0607c10": "德山招手。便乃橫趨。永嘉見曹溪。只是一宿覺。你輩",
    "X70n1397_002:0607c11": "後生晚進。若欲咨參箇事。步趍箇事。須是有這箇標",
    "X70n1397_002:0607c12": "格。具這箇氣槩始得。若是我說底。都不得記一箇元",
    "X70n1397_002:0607c13": "字脚。記著則誤你平生。所以諸大尊宿。多不說做處",
    "X70n1397_002:0607c14": "與悟門見地。謂之以實法繫綴人。土也消不得。是則",
    "X70n1397_002:0607c15": "固是。也有大力量。有宿種。不從做處來。無蹊徑可以",
    "X70n1397_002:0607c16": "說者。也有全不曾下工夫。說不得者。也有半青半黃。",
    "X70n1397_002:0607c17": "開口自信不及者。誠謂刁刀相似。魚魯參差。若論履",
    "X70n1397_002:0607c18": "踐箇事。如人行路一般。行得一里二里。三里四五里",
    "X70n1397_002:0607c19": "便歇。只說得一里二里。三里四五里話。行得百里千",
    "X70n1397_002:0607c20": "里萬里。見得千里萬里境界。說得千里萬里話。須知",
    "X70n1397_002:0607c21": "此事。更在百千萬里。盡乾坤之外。那裡在那裡。汝等",
    "X70n1397_002:0607c22": "諸人。聞恁麼道。須是自家具眼。各能緇素是否。揀擇",
    "X70n1397_002:0607c23": "青黃始得。若也似鴨聞雷。如水澆石。便從達磨大師。",
    "X70n1397_002:0607c24": "與釋迦老子肚裡過。我道也只是閑。久立。",
    "X70n1397_002:0608a01": "道場山立僧普說。禪客出問云。天氣秋高玉露垂。庭",
    "X70n1397_002:0608a02": "前黃菊綻東籬。臨濟德山施棒喝。不問知音更問誰。",
    "X70n1397_002:0608a03": "答云。知音知後更誰知。進云。與麼則水向石邊流出",
    "X70n1397_002:0608a04": "冷。風從花裏過來香。答云閑言語。進云。如何是德山",
    "X70n1397_002:0608a05": "棒。答云。穿過你髑髏。進云。如何是臨濟喝。答云還聞",
    "X70n1397_002:0608a06": "麼。進云。記得昔日臨濟和尚示眾道。我有時一喝。如",
    "X70n1397_002:0608a07": "金剛王寶劒。有時一喝。如踞地師子。有時一喝。作探",
    "X70n1397_002:0608a08": "竿影草。有時一喝不作一喝用。此意如何。答云從頭",
    "X70n1397_002:0608a09": "問將來。進云如何是一喝。如金剛王寶劒。答云切忌",
    "X70n1397_002:0608a10": "傷鋒犯手。進云如何是一喝如踞地師子。答云真箇",
    "X70n1397_002:0608a11": "可憐生。進云如何是一喝作探竿影草。答云不得面",
    "X70n1397_002:0608a12": "前背後。進云如何是一喝不作一喝用。答云却須參",
    "X70n1397_002:0608a13": "始得。進云探竿影草驗來人。一喝須教海嶽昏。不是",
    "X70n1397_002:0608a14": "法王親的子。等閑誰敢踏渠門。答云且緩緩。進云只",
    "X70n1397_002:0608a15": "如釋迦世尊。四十九年。橫說竪說。說不盡底事。今夜",
    "X70n1397_002:0608a16": "座元禪師。如何布施。答云猶嫌少在。進云。選佛若無",
    "X70n1397_002:0608a17": "如是眼。宗風那得到如今。師拈起拄杖云。只這是德",
    "X70n1397_002:0608a18": "山棒。卓一下。只這是臨濟喝。伶俐漢。向未舉已前。一",
    "X70n1397_002:0608a19": "提提得。水向石邊流出冷。風從花裡過來香。其或未",
    "X70n1397_002:0608a20": "然。更煩拄杖子。借德山鼻孔。與臨濟出氣去也。卓一",
    "X70n1397_002:0608a21": "下。金剛寶劒。卓一下。踞地師子。卓一下。探竿影草。只",
    "X70n1397_002:0608a22": "如一喝不作一喝用。與前三喝。是同是別。若謂是同。",
    "X70n1397_002:0608a23": "臨濟大師。未肯點頭在。若謂是別。爭奈被德。山老漢。",
    "X70n1397_002:0608a24": "一串穿却鼻孔。畢竟德山臨濟二大老鼻孔。與四十",
    "X70n1397_002:0608b01": "九年。說不盡底。相去多少。乃靠拄杖。復云。既隆釋種。",
    "X70n1397_002:0608b02": "須紹門風。諦審先宗。是何標格。豈不見。臨濟三度扣",
    "X70n1397_002:0608b03": "黃蘗。被六十拄杖。如蒿枝拂相似。又不見。德山於龍",
    "X70n1397_002:0608b04": "潭欥滅紙燭處。脫然悟去。道。窮諸玄辯。若一毫置於",
    "X70n1397_002:0608b05": "太虗。竭世樞機。似一滴投于巨壑。二大老。可謂窮千",
    "X70n1397_002:0608b06": "聖之骨髓。徹萬法之根源。流芳後世。垂範于叢林者",
    "X70n1397_002:0608b07": "矣。今時參學道流。又須帶些子眼筋。覰破他古人敗",
    "X70n1397_002:0608b08": "闕處始得。若也覰得破。便見黃蘗龍潭。雖似金翅擘",
    "X70n1397_002:0608b09": "海直取龍吞。要且未免作死馬醫。臨濟德山。是則不",
    "X70n1397_002:0608b10": "離當處。獨跨大方。其奈捨長就短。埋沒己靈。要稱百",
    "X70n1397_002:0608b11": "世宗師未得在。道場門下。不說覰破覰不破。盡是在",
    "X70n1397_002:0608b12": "他頂[寧*頁]上。放屙底漢。如今既在這裡。聚首片時。欽上",
    "X70n1397_002:0608b13": "座。未免借堂上老人威光。掀翻海嶽。撞碎太虗。也要",
    "X70n1397_002:0608b14": "大家證據。雖然王令正嚴。豈可攙行奪市。今朝九月",
    "X70n1397_002:0608b15": "一。打板坐禪。首座謂之表率。或恐一人半人。新發意",
    "X70n1397_002:0608b16": "菩薩。欲覰捕此道者。未有入頭處。未有下手脚處。或",
    "X70n1397_002:0608b17": "工夫有間。而不得成片段。或少有歡喜。不復加鞭。以",
    "X70n1397_002:0608b18": "求正悟。或已有悟門。為悟所迷。光影不脫。礙正知見。",
    "X70n1397_002:0608b19": "或為勝妙快樂所罩。墮在解脫深坑。轉身不得。或於",
    "X70n1397_002:0608b20": "古今差別機緣。有意味可以啗啄者。一一計較得行。",
    "X70n1397_002:0608b21": "無意味難於咬嚼者。又却分疎不下。或為一切奇言",
    "X70n1397_002:0608b22": "妙句。奧理玄文。障在八識田中。拋捨不下。謂之雜毒",
    "X70n1397_002:0608b23": "入心。如油入麵。永取不出。如今要得通上徹下。一翻",
    "X70n1397_002:0608b24": "翻轉。須是將一則古人沒意智底話頭。如生冤家。與",
    "X70n1397_002:0608c01": "之作對。直是撲一交倒地始得。若是未有這箇消息。",
    "X70n1397_002:0608c02": "直饒行脚。走盡天涯海角。口裡記盡落索。春秋打開",
    "X70n1397_002:0608c03": "舖席。一似賣狼虎藥。只益戲論。誑惑後昆。自己衣單",
    "X70n1397_002:0608c04": "下。半文不直底一著。畢竟不曾摸著。若是真箇卒地",
    "X70n1397_002:0608c05": "斷。嚗地折底漢。眼目定靜。言語提持。著著去離泥水。",
    "X70n1397_002:0608c06": "脫略窠臼。一切處一切時。只麼平帖帖地。那裡恁麼。",
    "X70n1397_002:0608c07": "生生獰獰。吒吒沙沙。道我無敵於天下者也。這箇喚",
    "X70n1397_002:0608c08": "作西天九十六種之數。誇張知解。該抹聖賢。望吾佛",
    "X70n1397_002:0608c09": "祖之道。遠之遠矣。若是具正因。有志之士。莫被這一",
    "X70n1397_002:0608c10": "種。壒圾性地。泛濫心源。須信有正宗之下。單傳直截",
    "X70n1397_002:0608c11": "之妙始得。如趙州一箇無字。真箇是一口吹毛利劒。",
    "X70n1397_002:0608c12": "可以破疑團。斷生死。空萬法。融古今。只貴利根上智。",
    "X70n1397_002:0608c13": "撥著便轉。撩著便行。然後不妨與趙州老漢。同一眼",
    "X70n1397_002:0608c14": "目。同一受用。以至總萬別千差之要。開千差萬別之",
    "X70n1397_002:0608c15": "門。全賓全主。全體全用。全放全收。全生全殺。而總不",
    "X70n1397_002:0608c16": "外此矣。若是性根遲鈍。操捨不行。却須竪起生鐵脊",
    "X70n1397_002:0608c17": "梁。向長連床上。厚著蒲團。挺身而坐。盡三百六十骨",
    "X70n1397_002:0608c18": "節。與八萬四千毛竅。併作一箇無字。握兩拳頭。撐兩",
    "X70n1397_002:0608c19": "眼睛。一提提起。便欲斬為兩段。能如是著鞭。如是用",
    "X70n1397_002:0608c20": "力。何患乎不成片段。何患乎不到頭。似覺提不起時。",
    "X70n1397_002:0608c21": "轉覺熱悶。悶時與昏昏擾擾時。却須全體一放放下。",
    "X70n1397_002:0608c22": "翻轉身來。就地略行數步。於行處亦如是著鞭。如是",
    "X70n1397_002:0608c23": "用力。只當下別是一般精神。又復翻身上蒲團。挺身",
    "X70n1397_002:0608c24": "而坐。則胸次中酌然。如銀山鐵壁。虗勞勞地。靜悄悄",
    "X70n1397_002:0609a01": "地。何處有一絲毫動相。有一絲毫異相。到這箇時節。",
    "X70n1397_002:0609a02": "却不得守在這裡。又須翻身下地。如坐而行。然後又",
    "X70n1397_002:0609a03": "復如行而坐。晝不足。繼之以夜。夜不足。繼之以旦。翻",
    "X70n1397_002:0609a04": "來覆去。提去提來。不知不覺。忽然拶透。如貧得寶。似",
    "X70n1397_002:0609a05": "闇得燈。如雲開見日。如水底火發。盡十方剎海。是箇",
    "X70n1397_002:0609a06": "大圓鏡。盡十方剎海。是箇自己。謂之心空及第。見徹",
    "X70n1397_002:0609a07": "父母未生前面目。若說明大法。透古今。以盡佛祖之",
    "X70n1397_002:0609a08": "奧。喻如入海。方始插得脚。前面洪濤際天。巨浪沃日。",
    "X70n1397_002:0609a09": "那裡更在那裡。切不得聽人道悟是表顯之說。箇事",
    "X70n1397_002:0609a10": "本來成現。只消一笑知歸。是則因是。其奈隔壁摶謎。",
    "X70n1397_002:0609a11": "青黃赤白。長短方圓。畢竟不曾親見。被人掇在面前。",
    "X70n1397_002:0609a12": "分明是差珍異寶。却喚作瓦礫磚頭。分明是瓦礫磚",
    "X70n1397_002:0609a13": "頭。却喚作差珍異寶。又不得聽人道參禪本是安樂",
    "X70n1397_002:0609a14": "法門。那裡有許多生生受受。勞勞攘攘。只消默默提",
    "X70n1397_002:0609a15": "撕。久久自契。這箇喚作死水浸石頭。永無醒動底分",
    "X70n1397_002:0609a16": "子。又不得聽人道只這無字。是箇繫驢橛子。只消提",
    "X70n1397_002:0609a17": "來頓在面前。牢牢把定。繫住這一念子。念頭純熟。自",
    "X70n1397_002:0609a18": "然到家。殊不知。這一念子。如燈焰焰。如水涓涓。眨得",
    "X70n1397_002:0609a19": "眼來。千里萬里。自非潑撒一回。那裡被你把得定。繫",
    "X70n1397_002:0609a20": "得住。又不得聽人道只消於聞聲見色處領攬。折旋",
    "X70n1397_002:0609a21": "俯仰處承當。開口道著。動步踏著。六根門頭。一道神",
    "X70n1397_002:0609a22": "光。晝夜未曾間歇。這箇喚作生死根本。業識癡團。急",
    "X70n1397_002:0609a23": "須斬作三段。又不得聽人道。從無住本。立一切法。本",
    "X70n1397_002:0609a24": "來無有山河大地。明暗色空。無佛無祖。無眾生。無凡",
    "X70n1397_002:0609b01": "無聖。無善無惡。無去無來。無生無死。這箇喚作豁達",
    "X70n1397_002:0609b02": "空撥因果。莽莽蕩蕩招殃禍。又不得聽人道坐斷主",
    "X70n1397_002:0609b03": "人翁。不落第二見。著衣喫飯。不借他力。山是山。水是",
    "X70n1397_002:0609b04": "水。僧是僧。俗是俗。是法住法位。世間相常住。似則也",
    "X70n1397_002:0609b05": "似。是則未是。如上所說。並是自作障礙。自生退屈。自",
    "X70n1397_002:0609b06": "棄自暴。自殘自虐。醫不得底。偏僻之病。除是下一服",
    "X70n1397_002:0609b07": "換骨靈丹。出得一身白汗。然後即知。傷寒傷熱。傷饑",
    "X70n1397_002:0609b08": "傷飽。盡是大休大歇。大安樂田地。與夫轉八萬四千",
    "X70n1397_002:0609b09": "毛病。為八萬四千。陀羅尼門。是身是病。是草是藥。亦",
    "X70n1397_002:0609b10": "能殺一切人。亦能活一切人。臨時加減。對證修方。一",
    "X70n1397_002:0609b11": "切在我。若是根本不牢。元氣不足。莫教被人下一粒",
    "X70n1397_002:0609b12": "巴豆。便見通身發作。面黑眼花。一時性命。都討不見。",
    "X70n1397_002:0609b13": "若是識安危。知休咎底漢。但是醍醐毒藥。與你對面",
    "X70n1397_002:0609b14": "一翻翻却。於一毫頭。別有通霄活路。如今都是口耳",
    "X70n1397_002:0609b15": "傳習。訛謬方書。並不見一人。有神聖功巧之妙。悞人",
    "X70n1397_002:0609b16": "多矣。往往指見聞覺知。揚眉瞬目。為自己。復引即心",
    "X70n1397_002:0609b17": "即佛。與目前說法聽法。一段歷歷孤明之語。為證。然",
    "X70n1397_002:0609b18": "後舉是風動是幡動。不是風動。不是幡動。却喚這箇。",
    "X70n1397_002:0609b19": "作初機公案。教你向這裡。淘澄見地。剔抉根源。然後",
    "X70n1397_002:0609b20": "又舉栢樹子。麻三斤。乾屎橛之類。喚作單頭淺近公",
    "X70n1397_002:0609b21": "案。教你開口處。識取話頭。然後又舉玄沙未徹。趙州",
    "X70n1397_002:0609b22": "勘婆之類。喚作試金石子。又喚作換眼睛烏豆。然後",
    "X70n1397_002:0609b23": "又舉百丈野狐。女子出定之類。喚作宗門關鍵。羅龍",
    "X70n1397_002:0609b24": "打鳳底鉗鎚。然後又舉馬祖一喝。岩頭末後句之類。",
    "X70n1397_002:0609c01": "喚作向上爪牙。衲僧巴鼻。以至從上老凍膿。一時垂",
    "X70n1397_002:0609c02": "慈利物之要。莫不盡有印板上。脫來底樣子。教你從",
    "X70n1397_002:0609c03": "頭穿鑿。從頭注解。合著這箇樣子。便喚作明大法。透",
    "X70n1397_002:0609c04": "古今。殊不知。幸然自是一箇淨潔琉璃瓶子。無端傾",
    "X70n1397_002:0609c05": "許多狼狼籍籍。在裏了也。抑不知。從上若佛若祖。與",
    "X70n1397_002:0609c06": "夫盡天下老和尚。只是共一箇舌頭。有時用一機。千",
    "X70n1397_002:0609c07": "機萬機齊副。有時道一句。千句萬句合轍。有時指千",
    "X70n1397_002:0609c08": "句萬句。只是一機。有時提千機萬機。只是一句。直得",
    "X70n1397_002:0609c09": "搖乾蕩坤。葢天遮地。如擊石火。似閃電光。搆得搆不",
    "X70n1397_002:0609c10": "得。未免喪身失命。那裡有你取意觀瞻。將心湊泊底",
    "X70n1397_002:0609c11": "分。又那裏似世間村秀才。教小學。自上大人。讀到論",
    "X70n1397_002:0609c12": "語孟子毛詩周易一般。若如是。又何用九年面壁。立",
    "X70n1397_002:0609c13": "雪齊腰。只麼傳將去。學將去。便休。將知箇事是出世",
    "X70n1397_002:0609c14": "間法。須具出世間眼器量。一肩擔取始得。若只逐旋",
    "X70n1397_002:0609c15": "扭揑。逐旋摶量。逐旋分別。謂之以情意識。測度如來",
    "X70n1397_002:0609c16": "不思議。大圓覺海。如取螢火。燒須彌山。終不能著。縱",
    "X70n1397_002:0609c17": "饒築得一肚皮。殘羮餿飯。還有一點用得也無。還瞞",
    "X70n1397_002:0609c18": "得一切人也無。縱饒瞞得他人。還瞞得自己也無。縱",
    "X70n1397_002:0609c19": "饒瞞得自己。還瞞得燈籠露柱也無。既瞞不得。未免",
    "X70n1397_002:0609c20": "被森羅萬象。在冷地笑你在。只如欽上座。今夜恁麼。",
    "X70n1397_002:0609c21": "口嘮舌沸。說七道八。且道還出得這一笑也無。若謂",
    "X70n1397_002:0609c22": "出不得。未免亦是西天九十六種之數。若謂出得。其",
    "X70n1397_002:0609c23": "奈有傍觀眼在。且道傍觀眼。在什麼處。夜深久立。伏",
    "X70n1397_002:0609c24": "惟珍重。",
    "X70n1397_002:0610a01": "入室後普說。兄弟且在這裡。聚首片時。待為你扭揑",
    "X70n1397_002:0610a02": "鼻孔。劈拆太虗一上。雖是好肉剜瘡。畢竟刀子是鐵。",
    "X70n1397_002:0610a03": "你還知一句中具三玄。一玄中具三要麼。又還知賓",
    "X70n1397_002:0610a04": "中有主。主中有賓。有時全賓是主。有時全主是賓麼。",
    "X70n1397_002:0610a05": "又還知殺中有活。活中有殺。有時全殺是活。有時全",
    "X70n1397_002:0610a06": "活是殺麼。又還知開口不在舌上麼。又還知一手擡",
    "X70n1397_002:0610a07": "一手搦麼。若也於此明辯不下。緇素不行。未免見人",
    "X70n1397_002:0610a08": "道是便道是。道非便道非。正謂矮子看戲。隨人上下。",
    "X70n1397_002:0610a09": "安知青布幕內。元來有人。這箇說話。莫道你未有田",
    "X70n1397_002:0610a10": "地底人。摸索不著。只是參道者禪。著青布衫漢。十箇",
    "X70n1397_002:0610a11": "五雙。渾崙吞棗。更莫說用意識摶量。口耳沿習之輩。",
    "X70n1397_002:0610a12": "隨語生解。逐句穿鑿定矣。須知道。此逸格絕塵之妙。",
    "X70n1397_002:0610a13": "不得思量擬議。不涉見聞覺知。又須知道。人人具足。",
    "X70n1397_002:0610a14": "箇箇圓成。只為無量劫來。為生死飄蕩。無明業識蒙。",
    "X70n1397_002:0610a15": "蔽。不得現前。不得受用。如今要得向威音王以前。一",
    "X70n1397_002:0610a16": "翻翻轉。須是信道。這一著子。真箇是我本有之物。決",
    "X70n1397_002:0610a17": "定不從人得。然後盡父母所生之體。天地所稟之氣。",
    "X70n1397_002:0610a18": "併作一口吹毛利劒。將自己一條窮性命。斬作兩段。",
    "X70n1397_002:0610a19": "颺在萬仞懸崖之下。直得森羅萬象。徹底平沉。方謂",
    "X70n1397_002:0610a20": "之心空及第。海印發光。苟或外此。直饒參得一肚皮。",
    "X70n1397_002:0610a21": "築得一布袋。臘月三十日。未免手忙脚亂。如落湯螃",
    "X70n1397_002:0610a22": "蠏。某在無準癡絕會下時。有箇朋友。每每有一言半",
    "X70n1397_002:0610a23": "句。膾炙人口。於古人傍敲暗打處。亦自盡知落著。只",
    "X70n1397_002:0610a24": "是不曾做蒲團上。自己工夫。後來曾在諸方做藏主。",
    "X70n1397_002:0610b01": "氣高行輩。一日因打數頭閑官司。搆架不徹。為他人",
    "X70n1397_002:0610b02": "所勝。因此鬱氣。嘔血致一疾。弗救。於臨終時。直得千",
    "X70n1397_002:0610b03": "生萬受。求死不得死。每見朋友來問疾。便道。我參禪。",
    "X70n1397_002:0610b04": "平生不曾做蒲團上工夫。不信有悟門。只在冊子上",
    "X70n1397_002:0610b05": "著到。將謂佛祖之道。止於此矣。今日到這裡。一點也",
    "X70n1397_002:0610b06": "用不著。勸你輩。參禪莫如我一般。須是做靠實工夫。",
    "X70n1397_002:0610b07": "始得。說了又眼淚下。這箇便是不信有悟門底樣子。",
    "X70n1397_002:0610b08": "死不知去處。生不知來處。所謂生死事大。無常迅速。",
    "X70n1397_002:0610b09": "轉眼便是來生。忽然一息不來。前路茫茫。不知何往。",
    "X70n1397_002:0610b10": "撞入驢胎馬腹中。總不見得。你輩初機晚進。何不趂",
    "X70n1397_002:0610b11": "身強力健。打教徹去。這裏孤峰絕頂。爐韛之所。叢林",
    "X70n1397_002:0610b12": "溫煖。百事現成。香積供養殊勝。若不向這裡。打教徹",
    "X70n1397_002:0610b13": "去。可謂孤負佛祖。孤負檀信。孤負師友。孤負自己。一",
    "X70n1397_002:0610b14": "朝不恰好。打箇手蹉脚跌。自己若不明白。粒米莖虀。",
    "X70n1397_002:0610b15": "悉用牽犁拽杷。償他始得。豈不見。夏間許多亡僧。各",
    "X70n1397_002:0610b16": "各燒作一堆灰。送在三塔裏了。如今在甚處。安身立",
    "X70n1397_002:0610b17": "命。還知麼。若也不知。豈不是死不知去處。謂之死大。",
    "X70n1397_002:0610b18": "即今眼眨眨地。在這裡。問箇父母未生前面目。開口",
    "X70n1397_002:0610b19": "不得。豈不是生不知來處。謂之生大。灼然生死事大。",
    "X70n1397_002:0610b20": "須是把當一件無大至大底大事。竪起生鐵脊梁。討",
    "X70n1397_002:0610b21": "教明白始得。十二時中。莫雜用心。莫只悠悠漾漾。虗",
    "X70n1397_002:0610b22": "度時光。須是打教成一片始得。須是這一念子。無絲",
    "X70n1397_002:0610b23": "毫間斷始得。古者尚道。看經看教。是雜用心。何況你",
    "X70n1397_002:0610b24": "白日起來。只了逐東逐西。七上八下。為人事役役者",
    "X70n1397_002:0610c01": "哉。古者又道。參禪學道。是雜用心。參禪學道。既是雜",
    "X70n1397_002:0610c02": "用心。却教你向那裡用心。喝一喝。含元殿裡。何須更",
    "X70n1397_002:0610c03": "問長安。自是你一念馳求不歇。棄了現成活計。却欲",
    "X70n1397_002:0610c04": "登天入地。別討生涯。別求佛法。所以做盡伎倆。受盡",
    "X70n1397_002:0610c05": "辛勤。轉加顛倒。若能直下頓歇馳求一念。則萬法當",
    "X70n1397_002:0610c06": "體寂滅。萬法依舊熾然。行也得坐也得。著衣喫飯。不",
    "X70n1397_002:0610c07": "是別人。山青水綠。夜闇晝明。昏沉散亂。生死涅槃。總",
    "X70n1397_002:0610c08": "是自家。縱橫遊戲。得大自在法門。無一法可棄。無一",
    "X70n1397_002:0610c09": "法可取。佛與眾生。俱是假名。殊無實義。雖然你又須",
    "X70n1397_002:0610c10": "是己眼自開。冷地一笑。知道元在自己屋舍中。當軒",
    "X70n1397_002:0610c11": "大坐始得。若只逐旋扶籬摸壁。傍人門戶。又是認驢",
    "X70n1397_002:0610c12": "鞍橋。作阿爺下頷。則沒交涉矣。如適來為兄弟舉話。",
    "X70n1397_002:0610c13": "有一人半人。開口不識語路。踏步不知高低。要登主",
    "X70n1397_002:0610c14": "人堂。入主人室。也恐未得在。如今大事為你不得。小",
    "X70n1397_002:0610c15": "事各自知當。彼此不須敗闕。牌且納還上方。",
    "X70n1397_002:0610c16": "僧問。少林首傳二祖。五葉芬芳。葱嶺單提隻履。千燈",
    "X70n1397_002:0610c17": "續焰。門庭雖有五家。般若同歸地位。如何是五家宗",
    "X70n1397_002:0610c18": "旨。答云。有口只堪喫飯。進云。若不借問。怎達本源。答",
    "X70n1397_002:0610c19": "云。未敢相許。進云。如何是溈仰宗。答云父慈子孝。進",
    "X70n1397_002:0610c20": "云。如何是臨濟宗。答云迅雷不及掩耳。進云如何是",
    "X70n1397_002:0610c21": "曹洞宗。答云三更不借夜明簾。進云如何是雲門宗。",
    "X70n1397_002:0610c22": "答云體露金風。進云如何是法眼宗。答云山自青水",
    "X70n1397_002:0610c23": "自綠。進云五家宗派蒙師指。向上宗乘事若何。答云",
    "X70n1397_002:0610c24": "頭頂天脚踏地。進云今日座元禪師。為眾普說。還有",
    "X70n1397_002:0611a01": "為人處也無。答云你面皮厚多少。進云但得雪消去。",
    "X70n1397_002:0611a02": "自然春到來。禮拜歸眾。師乃竪起拂子云。這一隊太",
    "X70n1397_002:0611a03": "平奸賊。割據一統乾坤。有殃害平人之惡。被拂子一",
    "X70n1397_002:0611a04": "時擒下。縛作一束。號令在這裡了也。還見麼。若也未",
    "X70n1397_002:0611a05": "見。待與從頭點過。以拂子擊一下。三玄三要。又擊一",
    "X70n1397_002:0611a06": "下。五位君臣。又擊一下。一鏃破三關。分明箭後路。又",
    "X70n1397_002:0611a07": "擊一下。三界惟心。萬法惟識。又擊一下。絲來線去。明",
    "X70n1397_002:0611a08": "暗相投。既是贓證。一一分明。如今却作麼生結絕。連",
    "X70n1397_002:0611a09": "擊兩下。乃云。佛法無人說。雖慧不能了。只如諸方老",
    "X70n1397_002:0611a10": "宿。匡徒領眾。三百五百一千。浩浩地。擊動牛皮皷。擺",
    "X70n1397_002:0611a11": "動牛尾巴。又豈是無說。又如盡大地人。著衣免寒。喫",
    "X70n1397_002:0611a12": "飯免饑。更要了箇什麼。又何待你板頭下。一箇黃面",
    "X70n1397_002:0611a13": "漢子。攙匙亂筯。搖唇鼓舌。作什麼。雖然你畢竟喚什",
    "X70n1397_002:0611a14": "麼作佛。又喚什麼作法。了與不了。又作麼生。忽若有",
    "X70n1397_002:0611a15": "箇生鐵鑄就底漢。捩轉面皮。喝散大眾。掀倒禪床。豈",
    "X70n1397_002:0611a16": "不慶快平生。話行天下。若是邯鄲學唐步。放過也恐",
    "X70n1397_002:0611a17": "未得在。有麼有麼。現前諸尊上。既是袖裡藏鋒。冷觀",
    "X70n1397_002:0611a18": "敗闕。莫怪向淨潔地上。撮些子沙土。撒在你後生晚",
    "X70n1397_002:0611a19": "進眼裏去也。山河大地。明暗色空。豈不是佛是法。風",
    "X70n1397_002:0611a20": "動塵起。鴉鳴鵲噪。豈不是佛是法。四時代謝。萬物榮",
    "X70n1397_002:0611a21": "枯。天晴日頭出。雨落地下濕。豈不是佛是法。以至真",
    "X70n1397_002:0611a22": "如般若。菩提涅槃。無明煩惱。妄想顛倒。行住坐臥。折",
    "X70n1397_002:0611a23": "旋俯仰。豈不是佛是法。這箇是諸方叢林中。學得底",
    "X70n1397_002:0611a24": "家常茶飯。有什麼交涉。既無交涉。又莫是泥龕塑像。",
    "X70n1397_002:0611b01": "黃卷赤軸。是佛是法麼。又莫是即心非心。亦有亦無。",
    "X70n1397_002:0611b02": "半合半開。是佛是法麼。又莫是麻三斤。乾屎橛。庭前",
    "X70n1397_002:0611b03": "栢樹子。是佛是法麼。又莫是觀世音。將錢買胡餅。放",
    "X70n1397_002:0611b04": "下手元來是饅頭。蝦蟆[跳-兆+孛]跳上天。蚯蚓驀過東海。是",
    "X70n1397_002:0611b05": "佛是法麼。又莫是盡一千七百則。主賓互換。生殺之",
    "X70n1397_002:0611b06": "機。與一大藏。五時八教。權實之旨。是佛是法麼。這箇",
    "X70n1397_002:0611b07": "又是諸方老凍膿。嘔出底野狐涎唾。又有什麼交涉。",
    "X70n1397_002:0611b08": "既無交涉。又莫是即今口吧吧地。與眼眨眨地。是佛",
    "X70n1397_002:0611b09": "是法麼。這箇喚作鼓無明袋。弄粥飯氣。沒交涉中。更",
    "X70n1397_002:0611b10": "沒交涉。既無交涉。畢竟佛法二字。却教甚麼人說。又",
    "X70n1397_002:0611b11": "教甚麼處了。喝一喝。若是師子。便合翻身。韓獹一任",
    "X70n1397_002:0611b12": "逐塊。所以道。赤肉團上。壁立萬仞。只此靈鋒。阿誰敢",
    "X70n1397_002:0611b13": "擬。亦能殺人。亦能活人。奴呼菩薩。婢視聲聞。釋迦老",
    "X70n1397_002:0611b14": "子。只好提瓶挈水。達磨大師。洗脚也未有分。據生死",
    "X70n1397_002:0611b15": "海。為大解脫遊戲之場。滅佛祖燈。如彼夢幻空花之",
    "X70n1397_002:0611b16": "影。無去無來。無得無失。無古無今。無他無自。空牢牢。",
    "X70n1397_002:0611b17": "活潑潑。淨倮倮。赤洒洒。沒可把。明明向你道。沒可把。",
    "X70n1397_002:0611b18": "因什麼十箇五雙。動是扶籬摸壁。無自由分。又如駝",
    "X70n1397_002:0611b19": "一箇漢子。在肩上立地了。行一步子。也放手脚不得。",
    "X70n1397_002:0611b20": "你若恁麼地。便有駝起。不駝起時。一動一靜。未免將",
    "X70n1397_002:0611b21": "自己日用。打作兩橛。要見寤寐一如。生死無間。不可",
    "X70n1397_002:0611b22": "得矣。十二時中。便未免有一半佛法。一半世法。互相",
    "X70n1397_002:0611b23": "取捨。無有是處。又於聲色堆裡。逆順門頭。有箇聞底",
    "X70n1397_002:0611b24": "見底。有箇是底非底。又有箇不聞不見。不是不非底。",
    "X70n1397_002:0611c01": "夾截自己受用之地。要打成一片。不可得矣。只這打",
    "X70n1397_002:0611c02": "成一片底說話。往往多是錯會了也。將謂面前有一",
    "X70n1397_002:0611c03": "物在。這裡。教你著功用力了。打成一片。殊不知。你但",
    "X70n1397_002:0611c04": "忘知忘覺。絕見絕聞。自然成一片矣。却就這裡。縱橫",
    "X70n1397_002:0611c05": "遊戲。七出八沒。發大機顯大用。則從上若佛若祖。與",
    "X70n1397_002:0611c06": "盡大地人。赤窮性命。總在這漫天網子裡了也。有時",
    "X70n1397_002:0611c07": "把定。教你住也得。有時放行。教你去也得。有時教你",
    "X70n1397_002:0611c08": "生也得。有時教你死也得。有時向你。道是道非也得。",
    "X70n1397_002:0611c09": "有時向你。道有道無也得。以至脫間漏架。換斗移星。",
    "X70n1397_002:0611c10": "指南作北。總不離這一著子。你如今不到這田地。葢",
    "X70n1397_002:0611c11": "謂是你情生智隔。想變體殊。棄了自己成現。潑天活",
    "X70n1397_002:0611c12": "業。却欲向見聞聲色之內。僉疆立界。自狹自小。稍有",
    "X70n1397_002:0611c13": "越界侵疆。便見契券不明。作主不得。從上若佛若祖。",
    "X70n1397_002:0611c14": "與父翁。遞代相承底。葢古今天地。榛荒草穢。是謂可",
    "X70n1397_002:0611c15": "憐憫者。欽上座到此索性不憚勞苦。與你把手。耕翻",
    "X70n1397_002:0611c16": "到底。喝一喝云。只這是。古今天地。只這是。古今日月。",
    "X70n1397_002:0611c17": "只這是。從上佛祖。只這是。父翁契券。只這是。自己活",
    "X70n1397_002:0611c18": "業。只這是。無明種子。只這是。榛莽交參。只這是。稻香",
    "X70n1397_002:0611c19": "果熟。能於一喝未施。一念未生。一塵未立以前。一踏",
    "X70n1397_002:0611c20": "踏著。萬象森羅。一時拱手。更說什麼。四至分明。業歸",
    "X70n1397_002:0611c21": "本主。直得盡大千剎海。百億乾坤。是上座自己。窮曠",
    "X70n1397_002:0611c22": "大劫。百億佛祖。是上座兒孫。以至變桑田為滄海。縮",
    "X70n1397_002:0611c23": "萬世為一時。法爾如然。初無奇特。你若不到這箇田",
    "X70n1397_002:0611c24": "地。何以謂之明大法。透古今。又何以辨龍蛇。擒虎兕。",
    "X70n1397_002:0612a01": "你若不具殺人不眨眼底氣槩。便未免被五蘊四大。",
    "X70n1397_002:0612a02": "牽入陰界中去也。又其不然。今日三。明日四。寒一上。",
    "X70n1397_002:0612a03": "熱一上。信一半。疑一半。安有成辦底時節。安有到家",
    "X70n1397_002:0612a04": "底消息。你須是奮不顧身。一往直入。百萬軍中。直取",
    "X70n1397_002:0612a05": "顏良一箇頭子。號令天下始得。你若只猥猥毸毸。殃",
    "X70n1397_002:0612a06": "殃祥祥。東尋西討。覷地覔針。又濟得什麼事。縱饒你",
    "X70n1397_002:0612a07": "忽然看得一句子透。歡喜一上子。從頭舉來一看。將",
    "X70n1397_002:0612a08": "謂都是了也。逗到明朝後日。莫教築著一句子。透不",
    "X70n1397_002:0612a09": "過。待從頭舉來一照。又都不是了也。又聽你向這裡。",
    "X70n1397_002:0612a10": "東咬西嚼頌古內合。頌古內參。碧岩集上檢。耳朵頭",
    "X70n1397_002:0612a11": "聽。肚皮裡卜。忽然卜著。又透得這一句子。又懽喜一",
    "X70n1397_002:0612a12": "上子。又將謂都是了也。忽然不恰好。被箇沒意智漢。",
    "X70n1397_002:0612a13": "將手向你面前劃一劃。又透不得。又印都不是了也。",
    "X70n1397_002:0612a14": "無他。葢為你疑團不破。一向只在情意識內走。逗到",
    "X70n1397_002:0612a15": "意路不行處。頓在面前。如銀山鐵壁。橫也沒奈何。竪",
    "X70n1397_002:0612a16": "也沒奈何。你到這裡。須是倒退一步。一翻翻轉。颺在",
    "X70n1397_002:0612a17": "背後始得。你若逐旋挨。逐旋拶。逐旋穿。逐旋鑿。直饒",
    "X70n1397_002:0612a18": "你討得些子罅縫。爭奈銀山鐵壁。只在你面前。消化",
    "X70n1397_002:0612a19": "不得。你又不見。白雲端和尚道。從上留下一言半句。",
    "X70n1397_002:0612a20": "未透者。如銀山鐵壁。及乎透了。元來自己。便是銀山",
    "X70n1397_002:0612a21": "鐵壁。且道白雲道底是。欽上座道底是。你若向這裏",
    "X70n1397_002:0612a22": "覰得透。一千七百則。閑家潑具。如貫珠輪。一時被你",
    "X70n1397_002:0612a23": "撥在後面了也。其或不然。未免銀山鐵壁。只在你面",
    "X70n1397_002:0612a24": "前。消化不得。正恁麼時。那箇是上座自己。喝一喝。劒",
    "X70n1397_002:0612b01": "去久矣。改旦令辰。同列兩序。合山尊眾。各各道體。起",
    "X70n1397_002:0612b02": "居萬福。某夏間誤蒙方丈俾令掛牌。甚愧才踈。殊不",
    "X70n1397_002:0612b03": "稱職。前月二十日。再為初機。舉話一次。復隨後忉怛",
    "X70n1397_002:0612b04": "一上。本擬送牌納還了。在冬節告閑。茲因主人未歸。",
    "X70n1397_002:0612b05": "今日是初一。似覺堂中冷淡。不免出來。做箇熱閧。惟",
    "X70n1397_002:0612b06": "是天寒。牽率大眾。不勝戰汗。有箇四句頌。寤寐一如。",
    "X70n1397_002:0612b07": "舉似大眾。面前明暗兩忘時。莽蕩乾坤都不知。到此",
    "X70n1397_002:0612b08": "若生毫髮見。依前越國又依稀。",
    "X70n1397_002:0612b09": "湖州報恩普說。三十三州七十僧。驢腮馬額得人憎。",
    "X70n1397_002:0612b10": "諸方若具羅龍手。今日無因到淨明。此是應菴老祖。",
    "X70n1397_002:0612b11": "開了這般口。至今合不得。報恩今日道。八十餘人十",
    "X70n1397_002:0612b12": "七州。相看盡是惡冤讎。諸方有道不肯學。來共山僧",
    "X70n1397_002:0612b13": "作對頭。今日到這裡。有口却無開處。未免向壁角落",
    "X70n1397_002:0612b14": "頭。拈起一柄折頸刀子。度與諸人。所貴向情識未動",
    "X70n1397_002:0612b15": "以前。一刀兩段。便見著衣喫飯。不是別人。鵲噪鴉鳴。",
    "X70n1397_002:0612b16": "初非外物。設或信根遲鈍。三搭不回。自是你宿無靈",
    "X70n1397_002:0612b17": "種。也怪雪岩不得。只如廣額屠兒。在涅槃會上。放下",
    "X70n1397_002:0612b18": "屠刀道。我是千佛一數。臨濟到高安灘上。被大愚一",
    "X70n1397_002:0612b19": "點。便道。黃蘗佛法無多子。德山於龍潭。吹滅紙燭處。",
    "X70n1397_002:0612b20": "見徹自己。便道。窮諸玄辯。若一毫置於太虗。竭世樞",
    "X70n1397_002:0612b21": "機。似一滴投于巨壑。這幾箇漢子。豈不是一得永得。",
    "X70n1397_002:0612b22": "一了便了底樣子。豈似你如今根浮脚淺。這裡經冬。",
    "X70n1397_002:0612b23": "那邊過夏。逴得些子殘羮餿飯。築在肚皮裡。莫教打",
    "X70n1397_002:0612b24": "一箇噫氣。直得薰殺人。點胸點肋道。我會禪會道。將",
    "X70n1397_002:0612c01": "一箇是字與非字。頂在額角上。到處去印證那禪牀",
    "X70n1397_002:0612c02": "角頭老骨檛。似這般底。有處著你在。參須實參。悟須",
    "X70n1397_002:0612c03": "實悟。閻羅大王。不怕你多語。勸你後生晚進。何不趂",
    "X70n1397_002:0612c04": "身強力壯。一往直前。退步就己。打教徹去。莫只悠悠",
    "X70n1397_002:0612c05": "漾漾。者也之乎。鑽入骨董袋裡去也。直須竪起生鐵",
    "X70n1397_002:0612c06": "脊梁。向蒲團上。一揑粉碎。直得虗空汗下。大地平沉",
    "X70n1397_002:0612c07": "始得。若也未有這箇力量。須是十二時中行坐時。著",
    "X70n1397_002:0612c08": "衣喫飯時。屙屎放尿時。單單提古人一則沒意智底",
    "X70n1397_002:0612c09": "話頭。如一座須彌山。頓在八萬四千毫竅。三百六十",
    "X70n1397_002:0612c10": "骨節之間。心心相續。念念相承。忽於用力不及處。盡",
    "X70n1397_002:0612c11": "底一翻翻却。窮十方三際。是箇大解脫場。是箇大光",
    "X70n1397_002:0612c12": "明藏。便可與從上百千佛祖。握手出沒。遊戲其間。如",
    "X70n1397_002:0612c13": "置陶家輪於掌上。可得而思議哉。前晚僧眾。賷香上",
    "X70n1397_002:0612c14": "來。禮拜了。欲請為眾普說。參頭出云。某等愚昧。蒙無",
    "X70n1397_002:0612c15": "所知。伏望不吝慈悲。開示第一義諦。令某等得箇入",
    "X70n1397_002:0612c16": "處。若論第一義諦。正要蒙無所知。何得頭上更要安",
    "X70n1397_002:0612c17": "頭。騎牛更要覔牛。且問你喫飯。還要問人借口麼。著",
    "X70n1397_002:0612c18": "衣還要問人借手麼。行底坐底。聞底見底。又是阿誰。",
    "X70n1397_002:0612c19": "一切處一切時。更欠少箇什麼。可謂現成。可謂省力。",
    "X70n1397_002:0612c20": "直下坐斷報化佛頭。如白衣拜相。平地登仙。無第二",
    "X70n1397_002:0612c21": "人。無第二念。盡大地只是一箇自己。自是你自信不",
    "X70n1397_002:0612c22": "及。甘受陸沉。叉手當胸。道箇咨和尚。也大屈哉。如今",
    "X70n1397_002:0612c23": "不獲已。向第二義中。略借古人蹊徑。更與你作箇方",
    "X70n1397_002:0612c24": "便。僧問趙州。狗子還有佛性也無。趙州道無。只遮一",
    "X70n1397_002:0613a01": "箇無字。便是你父母未生前。本來面目。便是為你。截",
    "X70n1397_002:0613a02": "斷生死夢幻根株底刀子。便是為你。照破古今千差",
    "X70n1397_002:0613a03": "萬別底鏡子。只貴向未舉起前。翻身一擲。颺在那邊",
    "X70n1397_002:0613a04": "更那邊。直得洒洒落落。八穴七穿。大用現前。不存軌",
    "X70n1397_002:0613a05": "則。雖然我恁麼道。也是大海鑿池。虗空釘橛。望他正",
    "X70n1397_002:0613a06": "宗下事。遠之遠矣。作麼生是正宗下事。夜深不如瞌",
    "X70n1397_002:0613a07": "睡好。",
    "X70n1397_002:0613a08": "百千異流。咸歸大海。百千異法。咸歸此宗。如天普葢。",
    "X70n1397_002:0613a09": "似地普擎。燕語鶯吟。共演如來實相。山青水綠。單明",
    "X70n1397_002:0613a10": "清淨法身。若是英特上士。便好喝散大眾。掀倒禪床。",
    "X70n1397_002:0613a11": "將山僧爛搥一頓道。且莫誤賺後人。瞎將來眼。豈不",
    "X70n1397_002:0613a12": "慶快平生。若也只麼握節當胸。伏聽處分。不免引些",
    "X70n1397_002:0613a13": "陳爛葛藤。牽惹諸人去也。豈不見。永嘉大師。初參六",
    "X70n1397_002:0613a14": "祖。至曹溪遶禪床三匝。振錫一下。卓然而立。祖云夫",
    "X70n1397_002:0613a15": "沙門者。具三千威儀。八萬細行。何得生大我慢。永嘉",
    "X70n1397_002:0613a16": "曰。生死事大。無常迅速。祖曰。何不體取無生。了取無",
    "X70n1397_002:0613a17": "速。永嘉曰。體本無生。了本無速。祖云如是如是。永嘉",
    "X70n1397_002:0613a18": "方整威儀禮拜。須臾告辭。祖曰。返何速乎。永嘉曰。本",
    "X70n1397_002:0613a19": "自非動。豈有速耶。祖曰。誰知非動。永嘉曰。仁者自生",
    "X70n1397_002:0613a20": "分別。祖曰爾甚得無生之意。永嘉曰。無生豈有意耶。",
    "X70n1397_002:0613a21": "祖曰。無意誰當分別。永嘉曰。分別亦非意。祖曰。善哉",
    "X70n1397_002:0613a22": "善哉。少留一宿。叢林自此稱為一宿覺。兄弟一等是",
    "X70n1397_002:0613a23": "發足超方。尋師訪道。就中永嘉較別。你看他一動一",
    "X70n1397_002:0613a24": "靜。一語一默。自是葢天葢地。耀古騰今。更看他遶禪",
    "X70n1397_002:0613b01": "床三匝。振錫一下。卓然而立。是什麼氣槩。無端六祖",
    "X70n1397_002:0613b02": "道。夫沙門者。具三千威儀。八萬細行。何得生大我慢。",
    "X70n1397_002:0613b03": "也大屈哉。永嘉曰。生死事大。無常迅速。面赤不如語",
    "X70n1397_002:0613b04": "直。祖曰。何不體取無生。了取無速。將謂有多少奇特。",
    "X70n1397_002:0613b05": "永嘉曰。體本無生。了本無速。謾費分疎。祖曰。如是如",
    "X70n1397_002:0613b06": "是。冬瓜印子。永嘉方整威儀禮拜。須臾告辭。且道與",
    "X70n1397_002:0613b07": "振錫一下。卓然而立。相去多少。祖曰返何速乎。又却",
    "X70n1397_002:0613b08": "世情流布。永嘉曰。本自非動。豈有速耶。少說道理。祖",
    "X70n1397_002:0613b09": "曰。誰知非動。喝一喝。永嘉曰。仁者自生分別。不妨軟",
    "X70n1397_002:0613b10": "頑。祖曰。爾甚得無生之意。又是冬瓜印子。永嘉曰。無",
    "X70n1397_002:0613b11": "生豈有意耶。始終只認得一橛。祖曰。無意誰當分別。",
    "X70n1397_002:0613b12": "何不與本分草料。永嘉曰。分別亦非意。三十棒。一棒",
    "X70n1397_002:0613b13": "也較不得。祖曰。善哉善哉。少留一宿。大小祖師。放過",
    "X70n1397_002:0613b14": "永嘉了也。如今兄弟。跨人門戶。是則也道箇生死事",
    "X70n1397_002:0613b15": "大。無常迅速。祇是纔入僧堂裡。便被一鉢五味羮。換",
    "X70n1397_002:0613b16": "却舌頭。一時忘却了也。十二時中。不是勾三攬四。便",
    "X70n1397_002:0613b17": "是說七道八。縱有一人半人。真箇把作一件事。在蒲",
    "X70n1397_002:0613b18": "團上。不是昏沉。便是散亂。何曾有一斯須一頃刻。如",
    "X70n1397_002:0613b19": "永嘉遶床三匝。振錫一下。卓然而立底時節。又何曾",
    "X70n1397_002:0613b20": "知道。體本無生。了本無速。又何曾知道。分別亦非意。",
    "X70n1397_002:0613b21": "日久月深。未免打入長行粥飯群中去也。所以道。既",
    "X70n1397_002:0613b22": "隆釋種。須紹門風。諦審先宗。是何標格。須是發大勇",
    "X70n1397_002:0613b23": "猛。立大志願。不顧危亡。一往直前。不問是生是死。是",
    "X70n1397_002:0613b24": "無明是煩惱。是真如是般若。是昏沉是散亂。一斬斬",
    "X70n1397_002:0613c01": "為兩段。赤骨律地。跳將出來。大洋海裡翻身。須彌頂",
    "X70n1397_002:0613c02": "上著脚。然後單單提起無上佛祖正印。盡百億山河",
    "X70n1397_002:0613c03": "大地。百億往古來今。若聖若凡。若草若木。一印印定。",
    "X70n1397_002:0613c04": "毫髮無餘。竪起拂子云。看看。印文露也。眼辦手親。一",
    "X70n1397_002:0613c05": "逴逴得。一任顛來倒去。橫搭竪搭。是神是鬼。是邪是",
    "X70n1397_002:0613c06": "正。悉與面門一搭。教伊轉身無路。回避無門。喚作海",
    "X70n1397_002:0613c07": "印三昧。亦謂之海印發光。正恁麼時。不見有生死。亦",
    "X70n1397_002:0613c08": "復離涅槃。不見有無明煩惱。昏沉散亂。亦復離真如",
    "X70n1397_002:0613c09": "解脫。般若菩提。還信得及麼。已得入手。不妨拈出。對",
    "X70n1397_002:0613c10": "眾一搭印破三世佛祖面門。也要燈籠露柱。相共證",
    "X70n1397_002:0613c11": "明。有麼有麼。如無。山僧不免借永嘉大師。見六祖底。",
    "X70n1397_002:0613c12": "拄杖畫一畫云。畫開錦縫。拈出正印。普示諸人去也。",
    "X70n1397_002:0613c13": "卓一下。三要印開朱點窄。未容擬議主賓分。",
    "X70n1397_002:0613c14": "告香普說。光陰易老。果是無常迅速。夢幻不堅。豈非",
    "X70n1397_002:0613c15": "生死事大。有力量漢。一翻翻轉。直得大地平沉。乾坤",
    "X70n1397_002:0613c16": "獨露。萬里長空。纖塵不立。森羅萬象。俯仰折旋。全體",
    "X70n1397_002:0613c17": "是箇大光明藏。佛與眾生。同一受用。絲毫不異。只為",
    "X70n1397_002:0613c18": "情生智隔。想變體殊。四聖六凡。輪迴三界之內。善惡",
    "X70n1397_002:0613c19": "趣中。無由出離。遂勞我先聖。脫珍御服。著弊垢衣。與",
    "X70n1397_002:0613c20": "爾同生同死。同來同去。同住如來。無上妙明性海。開",
    "X70n1397_002:0613c21": "佛知見。示佛知見。說無說有。說是說非。說空說假。說",
    "X70n1397_002:0613c22": "權說實。說正說偏。說一乘圓頓。至於教外別傳。行棒",
    "X70n1397_002:0613c23": "行喝。指空話空。開三要玄門。分四種料揀。五位君臣。",
    "X70n1397_002:0613c24": "一鏃破三關。兩口無一舌。即色明心。附物顯理。麻三",
    "X70n1397_002:0614a01": "斤。乾屎橛。庭前栢樹子。狗子無佛性。是皆一時方便。",
    "X70n1397_002:0614a02": "如將蜜果。換苦葫蘆。又如將一百二十斤重擔。一放",
    "X70n1397_002:0614a03": "放在你肩上。只要知道。盡是自家珍寶。自家受用。無",
    "X70n1397_002:0614a04": "窮而已。伶俐漢。不受人瞞。道總是磚頭瓦礫。殘羮餿",
    "X70n1397_002:0614a05": "飯。不勞拈出。大地山河。本來清淨。見聞知覺。本自現",
    "X70n1397_002:0614a06": "成。出生入死。如同遊戲。塵沙剎海。自他不隔於毫釐。",
    "X70n1397_002:0614a07": "十世古今。始終不離於當念。自是你自生障礙。自作",
    "X70n1397_002:0614a08": "艱難。自信不及。咄。信箇甚麼。頭上豈可安頭。鉢盂豈",
    "X70n1397_002:0614a09": "可安柄。你若抵死。更不知歸。堅欲捕風捉影。不妨竪",
    "X70n1397_002:0614a10": "起生鐵脊梁。盡三百六十骨節。八萬四千毛竅。併作",
    "X70n1397_002:0614a11": "一箇無字。一提提起。斬斷昏沉散亂。掀翻明暗色空。",
    "X70n1397_002:0614a12": "夜半突出金烏。照了空花水月。大千沙界海中漚。一",
    "X70n1397_002:0614a13": "切聖賢如電拂。仰山到這裡。已是有舌如結。言詞俱",
    "X70n1397_002:0614a14": "喪。不免將自己。抹作微塵。供養盡大地人去也。三千",
    "X70n1397_002:0614a15": "里外。掩鼻橫趨。已喫老僧三十拄杖。聞香聽氣。途路",
    "X70n1397_002:0614a16": "之客。莫教認毒藥作醍醐。通身瀉下腸肚。通身換却",
    "X70n1397_002:0614a17": "骨頭。也須腦後一鎚。死中再活。自餘依依稀稀。彷彷",
    "X70n1397_002:0614a18": "彿彿。瞎驢趂大隊。認魚目作明珠。仰山這裡。却用不",
    "X70n1397_002:0614a19": "著。今夏三百六十僧。多是諸方頭角。罷參宿衲。卍字",
    "X70n1397_002:0614a20": "堂前。竿木隨身。探水而已。忽若傾湫倒岳。又却水泄",
    "X70n1397_002:0614a21": "不通。你向什麼處。與雪岩相見。擬議之間。莫怪霹靂",
    "X70n1397_002:0614a22": "閃電。就中亦多有新發道意菩薩。乍入叢林。未知深",
    "X70n1397_002:0614a23": "淺。切忌雜毒入心。直須拚取一生不會。下些實地工",
    "X70n1397_002:0614a24": "夫。一踏到底始得。切莫向古人冊子上尋。今人口角",
    "X70n1397_002:0614b01": "下覔。直饒學得。盛水不漏。莫教被明眼人一覰。如水",
    "X70n1397_002:0614b02": "銀落地。一時百雜碎了也。參須實參。悟須實悟。閻羅",
    "X70n1397_002:0614b03": "大王。不怕多語。若論宗門下事。擊石火閃電光。指南",
    "X70n1397_002:0614b04": "作北。換斗移星。動若疾燄過風。那裡覔他縫罅。所以",
    "X70n1397_002:0614b05": "道。有賓有主。有體有用。有收有放。有殺有活。有賞有",
    "X70n1397_002:0614b06": "罰。有時全賞全罰。有時全罰全賞。有時賞中有罰。罰",
    "X70n1397_002:0614b07": "中有賞。有時賞即是罰。罰即是賞。賞罰俱明不明。方",
    "X70n1397_002:0614b08": "見有賞有罰。有時全生全殺。有時全殺全生。有時生",
    "X70n1397_002:0614b09": "殺同時。俱不同時。至於賓中有主。主中有賓。賓中賓。",
    "X70n1397_002:0614b10": "主中主。賓主交參。主賓互換。等閑拈起一微塵。便有",
    "X70n1397_002:0614b11": "如是賓主。有如是體用。有如是收放。有如是生殺。有",
    "X70n1397_002:0614b12": "如是賞罰。豈你杜撰長老。杜撰衲子。認些螢火之光。",
    "X70n1397_002:0614b13": "可以擬議者哉。雖然。太平不用閑戈甲。一統山河似",
    "X70n1397_002:0614b14": "鏡清。",
    "X70n1397_002:0614b15": "告香普說。參方上士。問道英靈。舉足動步。須看先輩",
    "X70n1397_002:0614b16": "典刑。德山見龍潭。吹滅紙燭。徹法源底。入門便棒。打",
    "X70n1397_002:0614b17": "風打雨。臨濟喫黃檗三頓痛棒。摟出心肝。入門便喝。",
    "X70n1397_002:0614b18": "如雷如霆。自餘隔江招手。望見剎竿。鰲山店上。畫角",
    "X70n1397_002:0614b19": "聲中。總是路途之客。無足道者。你輩後生晚進。不辨",
    "X70n1397_002:0614b20": "春秋。不分晝夜。被昏沉散亂。縛作一束。滯在無魂必",
    "X70n1397_002:0614b21": "死之鄉。也道我參方問道。得不逢人愧悚者哉。討掛",
    "X70n1397_002:0614b22": "搭時。無一人不道生死事大。無常迅速。纔跨僧堂門。",
    "X70n1397_002:0614b23": "便不見有無常。不知有生死。但知趂大隊。喫粥飯。屙",
    "X70n1397_002:0614b24": "屎送尿。隨人上下而已。誰管你狗子佛性無。麻三斤。",
    "X70n1397_002:0614c01": "庭前柏樹子。便生佛出世。也只道是西天老比丘。可",
    "X70n1397_002:0614c02": "謂是絲毫無繫。直透大休大歇。大安樂田地者矣。其",
    "X70n1397_002:0614c03": "奈依稀相似。端的不然。脚又疼。背又痛坐一霎禪。喫",
    "X70n1397_002:0614c04": "一頓飯。兩脚如槌打相似。也好恓惶。也好生受。兄弟",
    "X70n1397_002:0614c05": "只這便是生死無常。到來時節。只這便是父母未生。",
    "X70n1397_002:0614c06": "本來面目。現前時節。若能如是領略得去。不越一念。",
    "X70n1397_002:0614c07": "親證如來清淨法身。不動一塵。親入如來寶明空海",
    "X70n1397_002:0614c08": "歷三大阿僧祇劫。不離當念。遍十方恒河沙世界。不",
    "X70n1397_002:0614c09": "離目前。演百千無量妙義。說百千無量妙法。總不離",
    "X70n1397_002:0614c10": "這箇時節。還信得及麼。若信不及。將此深心奉塵剎。",
    "X70n1397_002:0614c11": "是則名為報佛恩。竪起生鐵脊梁。提起一箇無字。如",
    "X70n1397_002:0614c12": "一座須彌山。頂在額角頭。正恁麼時。自然不見有昏",
    "X70n1397_002:0614c13": "沉。亦不見有散亂。脚也不疼。背也不痛。孜孜爾。念念",
    "X70n1397_002:0614c14": "爾。不覺不知。噴地一下。親見三世諸佛。法報化。金剛",
    "X70n1397_002:0614c15": "正體。放光動地。照塵沙剎。盡是金色光明世界。森羅",
    "X70n1397_002:0614c16": "萬象。艸木叢林。盡是寶華王座。出微妙音。演微妙法。",
    "X70n1397_002:0614c17": "普度一切群生。平等成佛。現前清眾。不分內外。不間",
    "X70n1397_002:0614c18": "親疎。不問上中下座。有學無學。已出世未出世。盡是",
    "X70n1397_002:0614c19": "在須彌燈王會中。與釋迦如來。同受記莂。於五百劫",
    "X70n1397_002:0614c20": "後。同時成佛。各據一國土。各轉四諦法輪。各度無量",
    "X70n1397_002:0614c21": "眾生。轉度未度。轉化未化。直待眾生界空而後已。是",
    "X70n1397_002:0614c22": "則故是。却須迴光返照。自家真箇是。那箇成佛底面",
    "X70n1397_002:0614c23": "孔也無。亦須各各自家檢點。從朝至暮。還得成片段",
    "X70n1397_002:0614c24": "也無。還得一絲毫無間斷也無。還得一絲毫。不犯叢",
    "X70n1397_002:0615a01": "林規矩。像箇衲僧去就也無。自其不然。未免只是虗",
    "X70n1397_002:0615a02": "消信施。唐喪光陰。豈不孤負行脚本志。動是二三百",
    "X70n1397_002:0615a03": "里。二三千里。拋離鄉井。父母師長。成得箇甚麼邊事。",
    "X70n1397_002:0615a04": "豈不自家奮發。自生勉勵。勇猛更加勇猛。精進更加",
    "X70n1397_002:0615a05": "精進。提一箇無字。如合眼跳黃河。盡命一跳。必有契",
    "X70n1397_002:0615a06": "悟底時節。但要寬著期限。急下手脚。以悟為則。不得",
    "X70n1397_002:0615a07": "將心待悟。便被一箇悟字。一礙礙住。直待彌勒下生。",
    "X70n1397_002:0615a08": "也無箇悟底時節。喝一喝。悟箇甚麼。直下坐斷報化",
    "X70n1397_002:0615a09": "佛頭。無第二人。無第二念。一切處現成。一切處成見。",
    "X70n1397_002:0615a10": "山是山水是水。僧是僧俗是俗。直饒擘開太華。透出",
    "X70n1397_002:0615a11": "黃河。也只是箇山青水綠。閑看粉節過墻。添得數莖",
    "X70n1397_002:0615a12": "新竹。",
    "X70n1397_002:0615a13": "聖恩寬大。佛法中興。無如此日。祖道荒凉。叢林凋喪。",
    "X70n1397_002:0615a14": "無甚此時。你這一隊漢。一百里。二百里。一千里。二千",
    "X70n1397_002:0615a15": "里。總道來仰山寺裡。依附廣眾。親近師友。參禪學道。",
    "X70n1397_002:0615a16": "究明己躬下。生死大事。却只麼隨群逐隊。業識茫茫。",
    "X70n1397_002:0615a17": "爭人爭我。爭是爭非。爭先爭後。驀越叢林。埋沒自己。",
    "X70n1397_002:0615a18": "唐喪光陰。虗消信施。輕欺天地。慠慢佛祖。略不勉勵。",
    "X70n1397_002:0615a19": "抖擻自己。返面自看。是我畢竟。有甚麼長處。禪作麼",
    "X70n1397_002:0615a20": "生參。道作麼生學。死生大事。作麼生透。縱使有一知",
    "X70n1397_002:0615a21": "半見。也是口耳沿習。訛謬語言。認驢鞍橋。作阿爺下",
    "X70n1397_002:0615a22": "頷。指鹿為馬。喚鐘作甕。所謂一盲引眾盲。相牽入火",
    "X70n1397_002:0615a23": "坑者。是也。求一箇半箇。向佛祖命根下。直斷一刀。佛",
    "X70n1397_002:0615a24": "祖頂[寧*頁]上。倒行一步。萬中無一。多只寮舍裡。經案頭。",
    "X70n1397_002:0615b01": "鐘樓鼓樓上。佛殿藏殿裡。長廊下。聚頭接耳。情識摶",
    "X70n1397_002:0615b02": "量。識情解註。傳授裏私佛法。殊不知。古人一時方便。",
    "X70n1397_002:0615b03": "垂慈。流落一言半句。如蟲禦木。偶爾成文。你若著意",
    "X70n1397_002:0615b04": "追求。著實理論。又却全體不相似了也。直饒注得。明",
    "X70n1397_002:0615b05": "白又明白。解得分曉又分曉。隔截生死一念子。還曾",
    "X70n1397_002:0615b06": "破也未。面前五陰六塵。還曾開也未。仰山門下。論實",
    "X70n1397_002:0615b07": "不論虗。我在江浙時。有一種住大院尊宿。口裡水漉",
    "X70n1397_002:0615b08": "漉地。築一肚皮。殘羮餿飯。一味穿鑿古今。拈起拂子。",
    "X70n1397_002:0615b09": "東擊西敲。撒出一肚皮。野狐涎涕。直得遍地狼狼藉",
    "X70n1397_002:0615b10": "藉。臭不可聞。有一種不識好惡漢。攬著這般臭氣。喚",
    "X70n1397_002:0615b11": "作醍醐上味。為世所珍。蘊在八識田中。如油入麵。永",
    "X70n1397_002:0615b12": "取不出。氣習薰陶。枝蔓滋長。子又生孫。孫又生子。莫",
    "X70n1397_002:0615b13": "不遞相傳授。互相證據。各各自謂。會禪會道。自己未",
    "X70n1397_002:0615b14": "曾明白。先要龜鑑他人。開室舉話。受人請益。寫法語",
    "X70n1397_002:0615b15": "示因緣。滿紙盈筆。說相似葛藤。誑惑江湖。聾瞽後學。",
    "X70n1397_002:0615b16": "造地獄因。結無間果。千佛出世。不通懺悔。正因行脚。",
    "X70n1397_002:0615b17": "正因辦道。正因做工夫。本色道流。直須寬作程限。急",
    "X70n1397_002:0615b18": "著手脚。以悟為則。若貪速効。又貪易入。便被這一種",
    "X70n1397_002:0615b19": "黨類。勾引在草窠中。成就野狐知見。野狐伎倆。半青",
    "X70n1397_002:0615b20": "半黃。不分不曉。朦朦朧朧。彷彷彿彿。如魂不散底死",
    "X70n1397_002:0615b21": "人相似。則是箇焦芽敗種。若是有力量漢。直須拚取",
    "X70n1397_002:0615b22": "一生不會。今生不了。更有來生。來生不了。更有後世。",
    "X70n1397_002:0615b23": "曠大劫來。生死無明煩惱。與天地同根。要一翻翻轉。",
    "X70n1397_002:0615b24": "超過三大阿僧祗劫。與佛齊肩。豈易事也哉。今夏一",
    "X70n1397_002:0615c01": "眾。老成亦多。英俊不少。半是擎頭戴角。半是伏爪藏",
    "X70n1397_002:0615c02": "牙。必欲與生死二字。討箇明白。是故諸路鄉頭。力到",
    "X70n1397_002:0615c03": "侍者寮陳請。必欲老僧。為眾告香。我心裡道。今年七",
    "X70n1397_002:0615c04": "十。老不以筋力為能。成龍者從他上天。成蛇者從他",
    "X70n1397_002:0615c05": "竄草。而況老僧。無禪無道。無見無聞。生平不事方冊。",
    "X70n1397_002:0615c06": "又無記持。說箇什麼即得。只有箇狗子無佛性話。颺",
    "X70n1397_002:0615c07": "下糞掃堆頭。四十餘年了也。只得拈出。布施諸人。從",
    "X70n1397_002:0615c08": "教西咬東咬。橫嚼竪嚼。忽然失口咬碎。直得山河大",
    "X70n1397_002:0615c09": "地。森羅萬象。盡底平沉。一大藏教。五千四十八卷。一",
    "X70n1397_002:0615c10": "千七百則葛藤。氷消瓦解。生死與去來。不妨自由自",
    "X70n1397_002:0615c11": "在。若是逐旋參。逐旋透。逐旋和會。逐旋懽喜。叢林大",
    "X70n1397_002:0615c12": "有人在。非吾所知。",
    "X70n1397_002:0615c14": "雪巖和尚語錄卷第二"
}