{
    "X58n0991_001:0159b06": " 華嚴經普賢觀行法門序",
    "X58n0991_001:0159b08": "此書乃法藏大師所製為顯普賢觀行之宗趣也其",
    "X58n0991_001:0159b09": "文簡而義無盡其科要而理融通學者當盡心焉一",
    "X58n0991_001:0159b10": "日華嚴性闍棃觀誦之暇偶得之古篋持以示余余",
    "X58n0991_001:0159b11": "欣然展讀數四而后欲壽梓以公海內且傍施和訓",
    "X58n0991_001:0159b12": "將使末學者易解云猶有未正之處更俟後之識者。",
    "X58n0991_001:0159b13": "元祿元年歲在戊辰春三月上浣東山沙門昇頭陀",
    "X58n0991_001:0159b14": "拜書",
    "X58n0991_001:0159b20": "華嚴經普賢觀行法門",
    "X58n0991_001:0159b22": "沙門　法藏　撰",
    "X58n0991_001:0159b23": "依華嚴經普賢觀行法初明普賢觀次明普賢行。",
    "X58n0991_001:0159b24": "初中有十門第一會相歸性門謂觀一切法自性皆",
    "X58n0991_001:0159c01": "空分別解了一念行心稱理而觀攝散入靜名止第",
    "X58n0991_001:0159c02": "二依理起行門謂以所觀真理非斷空故不礙事法",
    "X58n0991_001:0159c03": "宛然顯現是故令止不滯寂寂不礙事於事無念起",
    "X58n0991_001:0159c04": "照名觀第三理事無礙門謂由性實之理必徹事表",
    "X58n0991_001:0159c05": "而自現不壞於事相虗之事必該真性而自立不翳",
    "X58n0991_001:0159c06": "於理理事混融二而不二是故菩薩於一念中止觀",
    "X58n0991_001:0159c07": "雙運無礙同觀第四理事俱泯門謂由理事交徹形",
    "X58n0991_001:0159c08": "奪兩亡則非事非理超然逈絕行心順此非觀非止",
    "X58n0991_001:0159c09": "逈絕無寄經云法離一切觀行第五心境融通門謂",
    "X58n0991_001:0159c10": "彼絕理事之無礙境與泯止觀之無礙心二而不二",
    "X58n0991_001:0159c11": "冥然一味不二而二心境宛然第六事融相在門謂",
    "X58n0991_001:0159c12": "以多事全依於一理一理帶多事而全徧於一事是",
    "X58n0991_001:0159c13": "故菩薩以即止之觀於一事中見一切事而心無散",
    "X58n0991_001:0159c14": "動如一事一切亦爾第七諸法相是門謂由諸法皆",
    "X58n0991_001:0159c15": "不異於真理真理復不異於事是故菩薩以不異止",
    "X58n0991_001:0159c16": "之觀見一法即一切法而全不動如一一切亦爾第",
    "X58n0991_001:0159c17": "八即入無礙門謂由以一多相入而非一一多相即",
    "X58n0991_001:0159c18": "而非異此二俱由融通一法界是故菩薩以無念之",
    "X58n0991_001:0159c19": "智頓見於此無障礙之法第九帝網重現門謂於一",
    "X58n0991_001:0159c20": "事中所現一切彼一切內復各現一切如是重重不",
    "X58n0991_001:0159c21": "可窮盡如帝釋網於一珠中現一切珠影一切珠影",
    "X58n0991_001:0159c22": "中復現珠影重重無盡是故菩薩以普賢眼頓見如",
    "X58n0991_001:0159c23": "此法界圓融自在無有限量第十主伴圓備門謂菩",
    "X58n0991_001:0159c24": "薩以普賢之智頓見於此普賢法界是故凡舉一門",
    "X58n0991_001:0160a01": "為主必攝一切為伴如是無盡無盡不可稱說思之",
    "X58n0991_001:0160a02": "可見此略說顯華嚴經中菩薩止觀廣如別記說。",
    "X58n0991_001:0160a03": "第二明普賢行法初學菩薩行法亦有十門第一先",
    "X58n0991_001:0160a04": "起信心然有三種一自信己身有如來藏性修行可",
    "X58n0991_001:0160a05": "得成佛二信三寶功德殊勝難量離此更無可歸依",
    "X58n0991_001:0160a06": "處三信因果決定業報必然是故捨惡修善不離自",
    "X58n0991_001:0160a07": "心第二歸依三寶亦有三種一歸依徧法界三寶二",
    "X58n0991_001:0160a08": "歸依慇重至極不惜身命三遠歸依盡未來際誓不",
    "X58n0991_001:0160a09": "斷絕第三懺悔宿罪亦有三種一啟告十方三世一",
    "X58n0991_001:0160a10": "切諸佛菩薩賢聖二對現尊像及眾僧等前三慇重",
    "X58n0991_001:0160a11": "心慚愧心自述無始罪障第四發菩提心立大誓願",
    "X58n0991_001:0160a12": "亦有三種一發直心正念真如法故二深心樂修一",
    "X58n0991_001:0160a13": "切諸善行故三大悲心救拔一切苦眾生故第五受",
    "X58n0991_001:0160a14": "菩薩三聚淨戒亦有三種一攝律儀戒誓願斷一切",
    "X58n0991_001:0160a15": "惡二攝善法戒誓願修一切善三攝眾生戒救度一",
    "X58n0991_001:0160a16": "切眾生故盡未來際而無休息第六修離過行亦有",
    "X58n0991_001:0160a17": "三種一調伏煩惱離貪瞋邪見二止諸不善離殺等",
    "X58n0991_001:0160a18": "十惡道故三於菩薩十重四十八輕戒一一護持不",
    "X58n0991_001:0160a19": "令有犯犯者即當懺悔還使清淨第七修善行亦有",
    "X58n0991_001:0160a20": "三種一日日供養三寶身口禮讚意業觀察二於萬",
    "X58n0991_001:0160a21": "行六度乃至諸波羅蜜一一修學無有厭足三以此",
    "X58n0991_001:0160a22": "善根誓願迴向普共眾生趣大菩提第八修忍辱行",
    "X58n0991_001:0160a23": "亦有三種一內生慈心若為愚癡眾生背恩侵惱終",
    "X58n0991_001:0160a24": "不瞋之二見瞋過患經云瞋如猛火燒滅一切諸善",
    "X58n0991_001:0160b01": "根故又起一瞋心成百種障礙一切惡中無過此惡",
    "X58n0991_001:0160b02": "三見忍利益經云若能忍者即得名為有力大人持",
    "X58n0991_001:0160b03": "戒苦行所不能及第九救攝眾生行亦有三種一救",
    "X58n0991_001:0160b04": "其現苦乃至於死先當救護二更以佛法饒益令當",
    "X58n0991_001:0160b05": "來免三惡道苦三化令修菩薩行要當於我先成最",
    "X58n0991_001:0160b06": "正覺第十修平等行亦有三種一於所救眾生平等",
    "X58n0991_001:0160b07": "不揀怨親不求恩報二不見自他無人無能無所畢",
    "X58n0991_001:0160b08": "竟平等三興無緣大悲無念大智攝化眾生廣修萬",
    "X58n0991_001:0160b09": "行盡未來際而無休息故。",
    "X58n0991_001:0160b11": "華嚴經普賢觀行法門(終)"
}